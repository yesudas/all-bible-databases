<html><head>
<meta http-equiv="Content-Type" content="text/html;charset=utf-8" />
<title>1Cor 1 &ndash; كُورِنْثُوسْ الأَوِلْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 1);">
<div id="navbar"><a href="../index.html">العهد الجديد بالعربية التونسية</a> &ndash; <b>كُورِنْثُوسْ الأَوِلْ</b> &ndash; <b>1</b> <a href="1Cor_2.html">2</a> <a href="1Cor_3.html">3</a> ... <a href="1Cor_16.html">16</a> </div><hr>
<h1>1Cor 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>سَلاَمْ وْصَلاَةْ شُكْرْ</h2><span class="vn">1</span> <span class="br-p"><br><br></span>مِنْ بُولُسْ الرَّسُولْ مْتَاعْ المَسِيحْ يَسُوعْ، وْمِالأَخْ سُوسْتَانِيسْ،</div>
<div class="v" id="v2"><span class="vn">2</span> لْكَنِيسِةْ اللهْ فِي كُورِنْثُوسْ، لِلِّي خْتَارْهُمْ اللهْ فِي المَسِيحْ يَسُوعْ وِدْعَاهُمْ بَاشْ يْكُونُوا قِدِّيسِينْ مْعَ النَّاسْ الكُلْهُمْ الِّي يِدْعِيوْ بْإِسْمْ رَبّْنَا يَسُوعْ المَسِيحْ فِي كُلْ بْلاَصَة، وِلِّي هُوَ رَبّْهُمْ وْرَبْنَا.</div>
<div class="v" id="v3"><span class="vn">3</span> النِّعْمَة وِالسَّلاَمْ لِيكُمْ مِنْ اللهْ بُونَا وِالرَّبْ يَسُوعْ المَسِيحْ.</div>
<div class="v" id="v4"><span class="vn">4</span> نُشْكُرْ اللهْ دِيمَا عْلَى خَاطِرْكُمْ وِعْلَى النِّعْمَة الِّي عْطَاهَالْكُمْ فِي المَسِيحْ يَسُوعْ.</div>
<div class="v" id="v5"><span class="vn">5</span> وْبِيهْ هُوَ وَلِّيتُوا غُنْيَا فِي كُلْ شَيْء، فِي الكْلاَمْ الكُلْ وْفِي المَعْرْفَة الكُلْهَا.</div>
<div class="v" id="v6"><span class="vn">6</span> بْقَدْرْ مَا ثِبْتِتْ فِيكُمْ الشّْهَادَة مْتَاعْ المَسِيحْ،</div>
<div class="v" id="v7"><span class="vn">7</span> مَا كُمْشْ نَاقْصِتْكُمْ حَتَّى مَوْهْبَة، وِانْتُمْومَا تِسْتَنَّاوْ فِي يَسُوعْ المَسِيحْ بَاشْ يُظْهُرْ،</div>
<div class="v" id="v8"><span class="vn">8</span> وْهُوَ الِّي يَحْفِظْكُمْ قْوِيِّينْ لِلإِخْرْ بَاشْ تْكُونُوا مَا عْلِيكُمْشْ لُومْ فِي اليُومْ الِّي بَاشْ يَرْجَعْ فِيهْ رَبّْنَا يَسُوعْ المَسِيحْ.</div>
<div class="v" id="v9"><span class="vn">9</span> اللهْ أَمِينْ وِتْنَجّْمُوا تَاثْقُوا فِيهْ وْهُوَ الِّي دْعَاكُمْ بَاشْ تْكُونْ عِنْدْكُمْ عَلاَقَة مْعَ ابْنُو يَسُوعْ المَسِيحْ رَبّْنَا.</div>
<div class="v" id="v10"><h2>مَشَاكِلْ بِينْ المُؤْمْنِينْ</h2><span class="vn">10</span> <span class="br-p"><br><br></span>نُطْلُبْ مِنْكُمْ يَا إِخْوَة، بْإِسْمْ يَسُوعْ المَسِيحْ، بَاشْ تْكُونُوا الكُلْكُمْ مِتَّفْقِينْ فِي الرَّايْ وْمَا تْكُونُوشْ مِتْخَالْفِينْ، آمَا كُونُوا مِتَّفْقِينْ فِي كُلْ شَيْء، عِنْدْكُمْ رُوحْ وَاحِدْ وْفِكْرْ وَاحِدْ.</div>
<div class="v" id="v11"><span class="vn">11</span> يَا إِخْوْتِي رَاهُو عِلْمُونِي عَايِلْةْ خُلُوِي الِّي ثَمَّة مَشَاكِلْ بِينَاتْكُمْ.</div>
<div class="v" id="v12"><span class="vn">12</span> نُقْصُدْ الِّي كُلْ وَاحِدْ فِيكُمْ يْقُولْ: «آنَا مْعَ بُولُسْ» وْ «آنَا مْعَ أَبُلُّوسْ» وْ «آنَا مْعَ بُطْرُسْ» وْ «آنَا مْعَ المَسِيحْ.»</div>
<div class="v" id="v13"><span class="vn">13</span> يَاخِي المَسِيحْ تِقْسِمْ؟ يَاخِي بُولُسْ هُوَ الِّي تِصْلَبْ عْلَى خَاطِرْكُمْ؟ وِلاَّ تْعَمِّدْتُو بْإِسْمْ بُولُسْ؟</div>
<div class="v" id="v14"><span class="vn">14</span> نُشْكُرْ اللهْ الِّي مَا عَمِّدْتِشْ حَتَّى وَاحِدْ مِنْكُمْ كَانْ كْرِيسْبُسْ وْغَايُوسْ،</div>
<div class="v" id="v15"><span class="vn">15</span> هَاذَاكَا عْلاَشْ حَتَّى حَدْ مَا يْنَجِّمْ يْقُولْ الِّي إِنْتُومَا تْعَمِّدْتُو بْإِسْمِي.</div>
<div class="v" id="v16"><span class="vn">16</span> آمَا زَادَا، عَمِّدْتْ عَايِلْةْ اسْتِفَانَاسْ. وْمَا عَدَا هَاذُومَا مَا نِتْذَكِّرْشْ رُوحِي عَمِّدْتْ وَاحِدْ آخَرْ.</div>
<div class="v" id="v17"><span class="vn">17</span> المَسِيحْ مَا بْعَثْنِيشْ بَاشْ نْعَمِّدْ، آمَا بْعَثْنِي بَاشْ نْبَشِّرْ مِنْ غِيرْ مَا نْعَمِّلْ عْلَى قُوِّةْ كْلاَمِي بَاشْ مُوتْ المَسِيحْ عْلَى الصَّلِيبْ مَا اطِّيحِشْ قِيمْتُو.</div>
<div class="v" id="v18"><h2>المَسِيحْ قُدْرِةْ اللهْ وْحِكْمْتُو</h2><span class="vn">18</span> <span class="br-p"><br><br></span>كِلْمِةْ الصَّلِيبْ هِيَ جَهْلْ عِنْدْ النَّاسْ المَاشِينْ لِلهْلاَكْ. آمَا عِنْدْنَا أَحْنَا الِّي نْتَبّْعُوا فِي طْرِيقْ الخَلاَصْ، رَاهُي قُدْرِةْ اللهْ.</div>
<div class="v" id="v19"><span class="vn">19</span> <sup class="fnm"><a name="fnm1" href="#fn1">1</a></sup>رَاهُو مَكْتُوبْ فِي الكْتَابْ المُقَدَّسْ: <span class="br-p"><br><br></span><span class="br-ind"><br><span class="indent">&nbsp;</span></span>بَاشْ نْغَلِّطْ الحِكْمَة مْتَاعْ الحُكَمَاءْ،<br> <span class="br-ind"><br><span class="indent">&nbsp;</span></span>وِانَّحِّي الحِيلَة مْتَاعْ الأذْكِيَاءْ.<br></div>
<div class="v" id="v20"><span class="vn">20</span> <span class="br-p"><br><br></span>وِينُو الحَكِيمْ؟ وِينُو الكَاتِبْ؟ وِينْهُمْ الِّي يْنَاقْشُوا فِي الزْمَانْ هَاذَا؟ يَاخِي مُوشْ اللهْ ظَهِّرْ الِّي الحِكْمَة مْتَاعْ العَالَمْ جَهْلْ؟</div>
<div class="v" id="v21"><span class="vn">21</span> مَا دَامُو اللهْ فِي حِكْمْتُو خَلَّى العَالَمْ مَا يَعْرْفُوشْ بِالحِكْمَة مْتَاعُو، إِمَّالاَ اللهْ حَبْ يْخَلِّصْ المُؤْمْنِينْ بِيهْ بِالجَهْلْ مْتَاعْ البْشَارَة.</div>
<div class="v" id="v22"><span class="vn">22</span> وَقْتِلِّي اليْهُودْ يُطْلْبُو فِي المُعْجْزَاتْ، وِاليُونَانِيِّينْ يْلَوّْجُوا عْلَى الحِكْمَة.</div>
<div class="v" id="v23"><span class="vn">23</span> أَحْنَا نْبَشّْرُوا بِالمَسِيحْ مَصْلُوبْ، وِالشَّيْء هَاذَا عَثْرَة عِنْدْ اليْهُودْ وْجَهْلْ عِنْدْ اليُونَانِيِّينْ.</div>
<div class="v" id="v24"><span class="vn">24</span> آمَا عِنْدْ اليْهُودْ وِاليُونَانِيِّينْ الِّي دْعَاهُمْ اللهْ بَاشْ يِمّْنُوا، المَسِيحْ هُوَ قُدْرِةْ اللهْ وْحِكْمْتُو.</div>
<div class="v" id="v25"><span class="vn">25</span> رَاهُو الجَهْلْ مْتَاعْ اللهْ أَحْكِمْ مِنْ النَّاسْ، وِالضَّعْفْ مْتَاعْ اللهْ أَقْوَى مِالنَّاسْ.</div>
<div class="v" id="v26"><span class="vn">26</span> <span class="br-p"><br><br></span>شُوفُوا يَا إِخْوَة كِيفَاشْ كُنْتُوا وَقْتِلِّي نَادَالْكُمْ اللهْ، مَا كَانُوشْ فِيكُمْ بَرْشَة نَاسْ حُكَمَاءْ بِالحِكْمَة مْتَاعْ البَشَرْ وِلاَّ نَاسْ قْوِيِّينْ وِلاَّ مِنْ النَّاسْ الوَاصْلِينْ.</div>
<div class="v" id="v27"><span class="vn">27</span> آمَا اللهْ خْتَارْ الجُهَّالْ مْتَاعْ العَالَمْ بَاشْ يْحَشِّمْ الحُكَمَاءْ، وِخْتَارْ زَادَا الضْعَافْ مْتَاعْ العَالَمْ بَاشْ يْحَشِّمْ القْوِيِّينْ.</div>
<div class="v" id="v28"><span class="vn">28</span> وِخْتَارْ اللهْ الِّي مَا عِنْدُوشْ حَتَّى قِيمَة وِالمَحْقُورْ وِلِّي مَا يِسْوَى حَتَّى شَيْء بَاشْ يْنَحِّي الِّي عَنْدُو قْدَرْ وْقِيمَة فِي العَالَمْ،</div>
<div class="v" id="v29"><span class="vn">29</span> بَاشْ حَتَّى وَاحِدْ مَا يِتْفُوخِرْ قُدَّامْ اللهْ.</div>
<div class="v" id="v30"><span class="vn">30</span> آمَا إِنْتُومَا، بْفَضْلْ اللهْ وَلِّيتُو فِي المَسِيحْ يَسُوعْ الِّي وَلاَّلْنَا حِكْمَة وْبِرْ وْقَدَاسَة وْفِدْيَة مِنْ عِنْدْ اللهْ.</div>
<div class="v" id="v31"><span class="vn">31</span> <sup class="fnm"><a name="fnm2" href="#fn2">2</a></sup>إِمَّالاَ كِيفْ مَا هُو مَكْتُوبْ فِي الكْتَابْ المُقَدَّسْ: «الِّي يِتْفُوخِرْ يِتْفُوخِرْ بِالرَّبْ.»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إش ٢٩‏:١٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->إر ٩‏:٢٤ ؛ II كو ١٠‏:١٧<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>