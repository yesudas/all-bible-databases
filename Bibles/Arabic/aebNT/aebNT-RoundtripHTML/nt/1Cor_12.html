<html><head>
<meta http-equiv="Content-Type" content="text/html;charset=utf-8" />
<title>1Cor 12 &ndash; كُورِنْثُوسْ الأَوِلْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 12);">
<div id="navbar"><a href="../index.html">العهد الجديد بالعربية التونسية</a> &ndash; <b>كُورِنْثُوسْ الأَوِلْ</b> &ndash; <a href="1Cor_1.html">1</a> ... <a href="1Cor_10.html">10</a> <a href="1Cor_11.html">11</a> <b>12</b> <a href="1Cor_13.html">13</a> <a href="1Cor_14.html">14</a> ... <a href="1Cor_16.html">16</a> </div><hr>
<h1>1Cor 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>المَوَاهِبْ الرُّوحِيَّة</h2><span class="vn">1</span> <span class="br-p"><br><br></span>وْتَوَّا فِي مَا يْخُصْ المَوَاهِبْ الرُّوحِيَّة، يَا إِخْوْتِي، مَا نْحِبْكُمْشْ تْكُونُوا جَاهْلِينْ بِيهَا.</div>
<div class="v" id="v2"><span class="vn">2</span> إِنْتُومَا تَعْرْفُوا الِّي وَقْتِلِّي كُنْتُوا مِالشْعُوبْ الِّي مَا يَعْرْفُوشْ اللهْ، كُنْتُوا تِجْرِيوْ وْرَاء الصْنَبْ الِّي مَا تِتْكَلِّمْشْ وْكُنْتُوا ضَالِّينْ.</div>
<div class="v" id="v3"><span class="vn">3</span> هَاذَاكَا عْلاَشْ نْحِبّْكُمْ تَعْرْفُوا الِّي حَتَّى حَدْ مَا يْقُولْ بِالرُّوحْ القُدُسْ الِّي يَسُوعْ مَلْعُونْ، وْحَتَّى حَدْ مَا يْنَجِّمْ يْقُولْ الِّي يَسُوعْ رَبْ كَانْ بِالرُّوحْ القُدُسْ.</div>
<div class="v" id="v4"><span class="vn">4</span> <span class="br-p"><br><br></span>ثَمَّة بَرْشَة أَنْوَاعْ مْتَاعْ مَوَاهِبْ رُوحِيَّة، آمَا الرُّوحْ وَاحِدْ.</div>
<div class="v" id="v5"><span class="vn">5</span> وْثَمَّة بَرْشَة أَنْوَاعْ مْتَاعْ خْدِمْ فِي الكَنِيسَة، آمَا الرَّبْ وَاحِدْ.</div>
<div class="v" id="v6"><span class="vn">6</span> وْثَمَّة بَرْشَة طُرُقْ مْتَاعْ خْدِمْ، آمَا اللهْ الِّي يَعْطِي القُدْرَة لِلنَّاسْ الكُلْ وَاحِدْ.</div>
<div class="v" id="v7"><span class="vn">7</span> آمَا اللهْ يْظَهِّرْ الرُّوحْ مْتَاعُو لْكُلْ وَاحِدْ وْهَاذَا لْمَنْفِعْةْ النَّاسْ الكُلْ.</div>
<div class="v" id="v8"><span class="vn">8</span> وَاحِدْ يَعْطِيهْ الرُّوحْ كْلاَمْ حِكْمِةْ، وْوَاحِدْ آخَرْ يَعْطِيهْ الرُّوحْ هُوَ بِيدُو كْلاَمْ عِلْمْ.</div>
<div class="v" id="v9"><span class="vn">9</span> وِالرُّوحْ هُوَ بِيدُو يَعْطِي إِيمَانْ لْوَاحِدْ آخَرْ وْهُوَ بِيدُو يَعْطِي مَوَاهِبْ شِفَاءْ لْوَاحِدْ آخَرْ،</div>
<div class="v" id="v10"><span class="vn">10</span> لْوَاحِدْ آخَرْ القُدْرَة بَاشْ يَعْمِلْ مُعْجْزَاتْ، وِلآخَرْ بَاشْ يِتْنَبَّأ، وِلآخَرْ بَاشْ يْفَرِّقْ بِينْ الأَرْوَاحْ، وِلآخَرْ بَاشْ يِتْكَلِّمْ بْلُغَاتْ مُوشْ مَفْهُومَة، وِلآخَرْ بَاشْ يْتَرْجِمْهَا.</div>
<div class="v" id="v11"><span class="vn">11</span> الحَاجَاتْ هَاذِي الكُلْهَا يَعْمِلْهَا الرُّوحْ الوَاحِدْ هُوَ بِيدُو وِيْوَزِّعْ عْلَى كُلْ وَاحِدْ كِيفْ مَا يْحِبْ.</div>
<div class="v" id="v12"><h2>بْدَنْ وَاحِدْ وْبَرْشَة أَعْضَاءْ</h2><span class="vn">12</span> <span class="br-p"><br><br></span>كِيفْ مَا الْجَسدْ وَاحِدْ وْعِنْدُو بَرْشَة أَعْضَاءْ وْهِيَ جَسَدْ وَاحِدْ رَغْمِلِّي هِيَ بَرْشَة، وْهَكَّاكَا زَادَا المَسِيحْ.</div>
<div class="v" id="v13"><span class="vn">13</span> إِذَا كَانْ أَحْنَا لْكُلْنَا، يْهُودْ وِلاَّ يُونَانِيِّينْ، عَبِيدْ وِلاَّ أَحْرَارْ، تْعَمِّدْنَا بْرُوحْ وَاحِدْ بَاشْ نْكُونُوا جَسَدْ وَاحِدْ، وِشْرَبْنَا مِنْ رُوحْ وَاحِدْ.</div>
<div class="v" id="v14"><span class="vn">14</span> الْجَسَدْ مُوشْ عُضْوْ وَاحِدْ، آمَا بَرْشَة أَعْضَاءْ.</div>
<div class="v" id="v15"><span class="vn">15</span> إِذَا قَالِتْ السَّاقْ: «مَانِيشْ يِدْ، إِمَّالاَ آنَا مَا نِيشْ مِالْجَسَدْ.»</div>
<div class="v" id="v16"><span class="vn">16</span> إِذَا قَالِتْ الوْذِنْ: «مَا نِيشْ عِينْ، إِمَّالاَ مَا نِيشْ مِالْجَسَدْ»، تْنَجِّمْشْ تْوَلِّي مُوشْ مِالْجَسَدْ؟</div>
<div class="v" id="v17"><span class="vn">17</span> إِذَا كَانْ الْجَسدْ الكُلُّو عِينْ، كِيفَاشْ نِسْمْعُوا؟ وْإِذَا كَانْ الْجَسَدْ الكُلُّو وْذِنْ، كِيفَاشْ نْشِمُّوا؟</div>
<div class="v" id="v18"><span class="vn">18</span> آمَا اللهْ حَطْ كُلْ عُضْوْ فِي الْجَسَدْ كِيفْ مَا حَبْ.</div>
<div class="v" id="v19"><span class="vn">19</span> لُو كَانْ جَاوْ الكُلْهُمْ عُضْوْ وَاحِدْ إِمَّالاَ فِينُو الْجَسَدْ؟</div>
<div class="v" id="v20"><span class="vn">20</span> إِمَّالاَ ثَمَّة بَرْشَة أَعْضَاءْ وْجَسَدْ وَاحِدْ.</div>
<div class="v" id="v21"><span class="vn">21</span> العِينْ مَا تْنَجِّمْشْ تْقُولْ لِليِدْ: «مَا نِيشْ فِي حَاجَة لِيكْ.» وِلاَّ الرَّاسْ يْقُولْ لِلسَّاقِينْ: «مَا نِيشْ فِي حَاجَة لِيكُمْ!»</div>
<div class="v" id="v22"><span class="vn">22</span> وْبِالعَكْسْ أَعْضَاءْ الْجَسَدْ الِّي تُظْهْرِلْنَا أَضْعِفْ مِنْ غِيرْهَا هِيَ لاَزْمَة،</div>
<div class="v" id="v23"><span class="vn">23</span> وْأَعْضَاءْ الْجَسَدْ الِّي نِعْتَبْرُوهُمْ أَقَلْ كَرَامَة نَعْطِيوْهُمْ كَرَامَة أَكْثِرْ، الأَعْضَاءْ الِّي نَحْشْمُوا بِيهُمْ نَعْمْلُولْهُمْ قِيمَة أَكْثِرْ.</div>
<div class="v" id="v24"><span class="vn">24</span> آمَا الأَعْضَاءْ البَاهْيَة، مَا تِحْتَاجِشْ لْهَاذَا. آمَا اللهْ نَظِّمْ الْجَسَدْ بَاشْ الأَعْضَاءْ الضْعِيفَة تْكُونْ لِيهَا كَرَامَة أَكْثِرْ،</div>
<div class="v" id="v25"><span class="vn">25</span> بَاشْ الْجَسَدْ مَا يِتْقْسِمْشْ آمَا الأَعْضَاءْ الكُلْهَا تِتْلْهَى بِبْعَضْهَا.</div>
<div class="v" id="v26"><span class="vn">26</span> إِذَا كَانْ عُضْوْ يِتْوَجَّعْ، الأَعْضَاءْ الكُلْهَا تِتْوَجَّعْ مْعَاهْ، إِذَا كَانْ عُضْوْ تْوَلِّي عَنْدُو كَرَامَة، الأَعْضَاءْ الكُلْهَا تَفْرَحْ مْعَاهْ.</div>
<div class="v" id="v27"><span class="vn">27</span> <span class="br-p"><br><br></span>إِنْتُومَا تَوَّا جَسَدْ المَسِيحْ، وْكُلْ وَاحِدْ مِنْكُمْ عُضْوْ فِيهْ.</div>
<div class="v" id="v28"><span class="vn">28</span> وْهَاذُومَا النَّاسْ الِّي حَطّْهُمْ اللهْ فِي الكَنِيسَة الرُّسُلْ فِي الأُوِّلْ وِالأَنْبِيَاءْ الثَّانِينْ وِالمُعَلّْمِينْ الثَّالْثِينْ، وِمْبَاعِدْ الِّي يَعْمْلُوا فِي المُعْجْزَاتْ وِمْبَاعِدْ المَوَاهِبْ مْتَاعْ الشْفَاءْ وِلِّي يْعَاوْنُوا وِلِّي يْنَظّْمُوا وِلِّي يِتْكَلّْمُوا بْلُغَاتْ مُوشْ مَفْهُومَة.</div>
<div class="v" id="v29"><span class="vn">29</span> يَاخِي الكُلْهُمْ رُسُلْ وِالكُلْهُمْ أَنْبِيَاءْ وِالكُلْهُمْ مُعَلّْمِينْ وِالكُلْهُمْ يَعْمْلُوا فِي المُعْجْزَاتْ</div>
<div class="v" id="v30"><span class="vn">30</span> وِالكُلْهُمْ عِنْدْهُمْ مَوَاهِبْ شِفَاءْ وِالكُلْهُمْ يِتْكَلّْمُوا بْلُغَاتْ مُوشْ مَفْهُومَة وِالكُلْهُمْ يْتَرْجْمُوا فِيهَا؟</div>
<div class="v" id="v31"><span class="vn">31</span> آمَا اسْعَاوْ لِلمَوَاهِبْ الِّي هُومَا خِيرْ مِالأُخْرِينْ؟ <span class="br-p"><br><br></span>وْآنَا نْوَرِّيكُمْ طْرِيقْ خِيرْ مِنْهُمْ الكُلْ.</div>
</div>
<!-- PARSED ABOVE; EDITING MAY BREAK PARSER -->
</body></html>