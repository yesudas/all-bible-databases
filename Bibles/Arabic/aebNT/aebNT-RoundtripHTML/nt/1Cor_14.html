<html><head>
<meta http-equiv="Content-Type" content="text/html;charset=utf-8" />
<title>1Cor 14 &ndash; كُورِنْثُوسْ الأَوِلْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 14);">
<div id="navbar"><a href="../index.html">العهد الجديد بالعربية التونسية</a> &ndash; <b>كُورِنْثُوسْ الأَوِلْ</b> &ndash; <a href="1Cor_1.html">1</a> ... <a href="1Cor_12.html">12</a> <a href="1Cor_13.html">13</a> <b>14</b> <a href="1Cor_15.html">15</a> <a href="1Cor_16.html">16</a> </div><hr>
<h1>1Cor 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>النُّبُوَّة وِالكْلاَمْ بْلُغَاتْ مُوشْ مَفْهُومَة</h2><span class="vn">1</span> <span class="br-p"><br><br></span>خَلِّيوْ المْحَبَّة تْكُونْ أَكْثِرْ حَاجَة تَسْعَاوْلْهَا، وْأَسْعَاوْ زَادَا لِلمَوَاهِبْ الرُّوحِيَّة، وْبِالأَخَصْ المَوْهْبَة مْتَاعْ النُّبُوَّة.</div>
<div class="v" id="v2"><span class="vn">2</span> الِّي يِتْكَلِّمْ بْلُغَاتْ مُوشْ مَفْهُومَة رَاهُو يْكَلِّمْ فِي اللهْ مُوشْ فِي النَّاسْ، وْحَتَّى حَدْ مَا يِفْهْمُو آشْ يْقُولْ، عْلَى خَاطْرُو يِتْكَلِّمْ بِالرُّوحْ وِيْقُولْ فِي أَسْرَارْ غَامْضَة.</div>
<div class="v" id="v3"><span class="vn">3</span> آمَا الِّي يِتْنَبَّأْ، رَاهُو يْكَلِّمْ فِي النَّاسْ بِكْلاَمْ يْعَاوِنْ وِيْشَجَّعْ وِيْعَزِّي.</div>
<div class="v" id="v4"><span class="vn">4</span> الِّي يِتْكَلِّمْ بْلُغَاتْ يْعَاوِنْ رُوحُو، آمَا الِّي يِتْنَبَّأْ يِبْنِي الكَنِيسَة.</div>
<div class="v" id="v5"><span class="vn">5</span> آنَا نْحِبّْكُمْ الكُلْكُمْ تِتْكَلّْمُوا بْلُغَاتْ، آمَا بِالأَخَصْ نْحِبّْكُمْ تِتْنَبّْأُوا، الِّي يِتْنَبَّأْ أَعْظِمْ مِلِّي يِتْكَلّْمُوا بْلُغَاتْ، إِلاَّ إِذَا كَانْ تَرْجِمْ الشَّيْء الِّي يْقُولْ فِيهْ بَاشْ الكَنِيسَة تِتْبْنَى.</div>
<div class="v" id="v6"><span class="vn">6</span> <span class="br-p"><br><br></span>إِذَا كَانْ جِيتْكُمْ، يَا إِخْوَة، وْكَلِّمْتْكُمْ بْلُغَاتْ مُوشْ مَفْهُومَة، كِيفَاشْ بَاشْ نَنْفِعْكُمْ إِذَا كَانْ كْلاَمِي مَا فِيهِشْ إِعْلاَنْ وِلاَّ مَعْرْفَة وِلاَّ نُبُوءَة وِلاَّ تَعْلِيمْ.</div>
<div class="v" id="v7"><span class="vn">7</span> كَانْ جَاتْ آلاَتْ المُوسِيقَى النَّايْ وِلاَّ القِيتَارَة صُوتْهُمْ كِيفْ كِيفْ، إِمَّالاَ كِيفَاشْ نْفَرّْقُوا بِينَاتْهُمْ.</div>
<div class="v" id="v8"><span class="vn">8</span> وْإِذَا كَانْ صُوتْ البُوقْ مُوشْ وَاضِحْ، شْكُونْ بَاشْ يْحَضِّرْ رُوحُو لِلحَرْبْ؟</div>
<div class="v" id="v9"><span class="vn">9</span> وْإِنْتُومَا زَادَا، إِذَا مَا تَنْطْقُوشْ بِكْلاَمْ مَفْهُومْ، كِيفَاشْ بَاشْ يِفْهْمُوكُمْ؟ مُوشْ كْلاَمْكُمْ يِمْشِي فِي الهْوَاء؟</div>
<div class="v" id="v10"><span class="vn">10</span> ثَمَّة بَرْشَة لُغَاتْ فِي العَالَمْ وِالكُلْهُمْ عِنْدْهُمْ مَعْنَى،</div>
<div class="v" id="v11"><span class="vn">11</span> إِذَا كَانْ مَا نِفْهِمْشْ مَعْنَى الكْلاَمْ، نْكُونْ غْرِيبْ عَلِّي نْكَلِّمْ فِيهْ، وِلِّي يْكَلِّمْ فِيَّ يْكُونْ غْرِيبْ عْلِيَّا.</div>
<div class="v" id="v12"><span class="vn">12</span> وْبِمَا إِنّْكُمْ مِتْحَمّْسِينْ لِلمَوَاهِبْ الرُّوحِيَّة، اطْلْبُوا مِنْ اللهْ إِنُّو يْزِيدْكُمْ مِنْهَا بَاشْ تِبْنِيوْ الكَنِيسَة.</div>
<div class="v" id="v13"><span class="vn">13</span> هَاذَاكَا عْلاَشْ الِّي يِتْكَلِّمْ بْلُغَاتْ مُوشْ مَفْهُومَة يُطْلُبْ مِنْ اللهْ بَاشْ يَعْطِيهْ مَوْهْبَة مْتَاعْ تَفْسِيرْهَا.</div>
<div class="v" id="v14"><span class="vn">14</span> إِذَا صَلِّيتْ بْلُغَاتْ مُوشْ مَفْهُومَة رَاهِي رُوحِي تْصَلِّي آمَا عَقْلِي مَا يِسْتْفَادْ حَتَّى شَيْء.</div>
<div class="v" id="v15"><span class="vn">15</span> إِمَّالاَ آشْ يِلْزِمْنِي نَعْمِلْ؟ لاَزِمْ نْصَلِّي بْرُوحِي وْعَقْلِي زَادَا. وِنْرَنِّمْ بْرُوحِي وِبْعَقْلِي زَادَا.</div>
<div class="v" id="v16"><span class="vn">16</span> إِذَا كُنْتْ تِحْمِدْ اللهْ بِالرُّوحْ بَرْكَة، كِيفَاشْ المُؤْمِنْ الجْدِيدْ يْقُولْ «آمِينْ» عْلَى الحَمْدْ مْتَاعِكْ، وْهُوَ مُوشْ فَاهِمْ آشْ قَاعِدْ تْقُولْ؟</div>
<div class="v" id="v17"><span class="vn">17</span> إِنْتِ حْمِدْتْ رَبِّي بِالقْدَا، آمَا غِيرِكْ مَا تِنْفَعْ بشَيْء.</div>
<div class="v" id="v18"><span class="vn">18</span> نِحْمِدْ رَبِّي الِّي نِتْكَلِّمْ بْلُغَاتْ مُوشْ مَفْهُومَة أَكْثِرْ مِنْكُمْ الكُلْ،</div>
<div class="v" id="v19"><span class="vn">19</span> آمَا فِي الكَنِيسَة نْقُولْ خَمْسَة كِلْمَاتْ مَفْهُومِينْ نْعَلِّمْ بِيهُمْ النَّاسْ الأُخْرِينْ أَحْسِنْ مِنْ عَشْرَة آلاَفْ كِلْمَة بْلُغَاتْ مُوشْ مَفْهُومَة.</div>
<div class="v" id="v20"><span class="vn">20</span> <span class="br-p"><br><br></span>يَا إِخْوَة مَا تْكُونُوشْ كِالوْلاَدْ الصْغَارْ فِي تَفْكِيرْكُمْ، آمَا كُونُوا كِالوْلاَدْ الصْغَارْ فِي فِعْلْ الشَّرْ وْكِالكْبَارْ فِي تَفْكِيرْكُمْ</div>
<div class="v" id="v21"><span class="vn">21</span> <sup class="fnm"><a name="fnm1" href="#fn1">1</a></sup>تِكْتِبْ فِي الشَّرِيعَة: <span class="br-p"><br><br></span><span class="br-ind"><br><span class="indent">&nbsp;</span></span>قَالْ الرَّبْ: بَاشْ نْكَلِّمْ الشَّعْبْ هَاذَا بْلُغَاتْ غْرِيبَة<br> <span class="br-ind"><br><span class="indent">&nbsp;</span></span>وْبِشْفَايِفْ غْرِيبَة،<br> <span class="br-ind"><br><span class="indent">&nbsp;</span></span>وْحَتَّى هَكَّا مَا هُمْشْ بَاشْ يِسْمْعُونِي.<br></div>
<div class="v" id="v22"><span class="vn">22</span> <span class="br-p"><br><br></span>إِمَّالاَ اللُّغَاتْ هِيَ عَلاَمَة مُوشْ لِلمُؤْمْنِينْ، آمَا لْغِيرْ المُؤْمْنِينْ. آمَا مَوْهِبْةْ النُّبُوءَة لِلمُؤْمْنِينْ، وْمُوشْ لْغِيرْ المُؤْمْنِينْ.</div>
<div class="v" id="v23"><span class="vn">23</span> إِذَا تْلَمِّتْ الكَنِيسَة الكُلْهَا وِتْكَلِّمْ كُلْ وَاحِدْ فِيهَا بْلُغَاتْ مُوشْ مَفْهُومَة، وْدَخْلُوا نَاسْ جْدُدْ فِي الإِيمَانْ وِلاَّ مُوشْ مُؤْمْنِينْ، زَعْمَة مَا يْقُولُوشْ عْلِيكُمْ مْهَبّْلَة؟</div>
<div class="v" id="v24"><span class="vn">24</span> وْلُو كَانْ جَاوْ النَّاسْ الكُلْ يِتْنَبّْأُوا، وِدْخَلْ وَاحِدْ مُوشْ مُؤْمِنْ وِلاَّ جْدِيدْ فِي الإِيمَانْ، رَاهُو النَّاسْ الكُلْ يْوَبّْخُوهْ وْيُحْكْمُوا عْلِيهْ،</div>
<div class="v" id="v25"><span class="vn">25</span> وْهَكَّا تِتْكْشِفْ النْوَايَا مْتَاعْ قَلْبُو، وْيُسْجُدْ للهْ وْيِعْبْدُو وْيَعْتَرِفْ إِنُّو اللهْ مُوجُودْ فِي وُسْطْكُمْ.</div>
<div class="v" id="v26"><h2>النِّظَامْ فِي الكَنِيسَة</h2><span class="vn">26</span> <span class="br-p"><br><br></span>إِمَّالاَ شْنُوَّة نَعْمْلُوا يَا إِخْوَة؟ وَقْتِلِّي تِجْتَمْعُوا وْكُلْ وَاحِدْ فِيكُمْ يِبْدَى عَنْدُو تَرْنِيمَةْ وِلاَّ تَعْلِيمْ وِلاَّ إِعْلاَنْ وِلاَّ كْلاَمْ بْلُغَاتْ مُوشْ مَفْهُومَة وِلاَّ تَرْجْمِتْهَا، خَلِّي كُلْ شَيْء يْكُونْ لِلبَنْيَانْ.</div>
<div class="v" id="v27"><span class="vn">27</span> كِتِتْكَلّْمُوا بْلُغَاتْ مُوشْ مَفْهُومَة، خَلِّي يِتْكَلّْمُوا ثْنِينْ وِلاَّ ثْلاَثَة أَكْثِرْ شَيْء، بِالوَاحِدْ بِالوَاحِدْ، وْوَاحِدْ مِنْكُمْ يْتَرْجَمْ.</div>
<div class="v" id="v28"><span class="vn">28</span> وْإِذَا مَا كَانِشْ ثَمَّة مُتَرْجِمْ، الِّي قَاعِدْ يِتْكَلِّمْ بِالأَلْسُنْ فِي الكَنِيسَة يُسْكُتْ وْيِتْكَلِّمْ بِينُو بِينْ اللهْ.</div>
<div class="v" id="v29"><span class="vn">29</span> آمَا الأَنْبِيَاءْ، خَلِّي يِتْكَلّْمُوا مِنْهُمْ ثْنِينْ وِلاَّ ثْلاَثَة، وِالبْقِيَّة يُحْكْمُوا.</div>
<div class="v" id="v30"><span class="vn">30</span> إِذَا كَانْ وَاحِدْ آخَرْ جَاهْ إِعْلاَنْ مِنْ عِنْدْ اللهْ، لاَزِمْ الِّي قَاعِدْ يِتْكَلِّمْ يُسْكُتْ،</div>
<div class="v" id="v31"><span class="vn">31</span> عْلَى خَاطِرْكُمْ تْنَجّْمُوا تِتْنَبّْأُوا الكُلْكُمْ، بِالوَاحِدْ بِالوَاحِدْ، بَاشْ النَّاسْ الكُلْ يِتْعَلّْمُوا وْيِتْشَجّْعُوا.</div>
<div class="v" id="v32"><span class="vn">32</span> الأَنْبِيَاءْ يِتْحَكّْمُوا فِي المَوَاهِبْ مْتَاعْهُمْ،</div>
<div class="v" id="v33"><span class="vn">33</span> رَاهُو اللهْ مُوشْ إِلاَهْ فَوْضَى، آمَا إِلاَهْ سَلاَمْ. <span class="br-p"><br><br></span>وْكِيفْ مَا هُو مُوجُودْ فِي كَنَايِسْ المُؤْمْنِينْ الكُلْهُمْ،</div>
<div class="v" id="v34"><span class="vn">34</span> النْسَاء لاَزِمْهُمْ يُسْكْتُوا فِي الكَنَايِسْ، وْمُوشْ مَسْمُوحْ لِيهُمْ بَاشْ يِتْكَلّْمُوا. آمَا خَلِّيهُمْ يْطِيعُوا كِيفْ مَا تْقُولْ الشَّرِيعَة.</div>
<div class="v" id="v35"><span class="vn">35</span> وْإِذَا كَانْ يْحِبُّوا يِتْعَلّْمُوا حَاجَة، يِسْأْلُوا رْجَالْهُمْ فِي الدَّارْ، عْلَى خَاطِرْ عِيبْ عْلَى المْرَا كِتِتْكَلِّمْ فِي الكَنِيسَة.</div>
<div class="v" id="v36"><span class="vn">36</span> يَاخِي مِنْ عِنْدْكُمْ جَاتْ كِلْمِةْ اللهْ؟ وِلاَّ وُصْلُتْكُمْ إِنْتُومَا بَرْكْ؟</div>
<div class="v" id="v37"><span class="vn">37</span> <span class="br-p"><br><br></span>إِذَا وَاحِدْ مْشَى فِي بَالُو الِّي هُوَ نَبِي وِلاَّ عَنْدُو مَوْهْبَة رُوحِيَّة أُخْرَى، يِلْزْمُو يَعْرِفْ الِّي الشَّيْء الِّي نِكْتِبْ فِيهْ لِيكُمْ هُوَ وْصِيَّة مِنْ عِنْدْ الرَّبْ،</div>
<div class="v" id="v38"><span class="vn">38</span> الِّي مَا يِسْتَعْرِفْشْ بِالشَّيْء هَاذَا، مَا تِسْتَعْرْفُوشْ بِيهْ.</div>
<div class="v" id="v39"><span class="vn">39</span> إِمَّالاَ يَا إِخْوَة، اسْعَاوْ لْمَوْهِبْة النُّبُوءَة، وْمَا تَمْنْعُوشْ حَتَّى وَاحِدْ يِتْكَلِّمْ بْلُغَاتْ مُوشْ مَفْهُومَة.</div>
<div class="v" id="v40"><span class="vn">40</span> وْخَلِّيوْ كُلْ شَيْء يْتِمْ بْتُرْبْيَة وْنِظَامْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إش ٢٨‏:١١‏-١٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>