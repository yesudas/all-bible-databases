<html><head>
<meta http-equiv="Content-Type" content="text/html;charset=utf-8" />
<title>1Cor 16 &ndash; كُورِنْثُوسْ الأَوِلْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 16);">
<div id="navbar"><a href="../index.html">العهد الجديد بالعربية التونسية</a> &ndash; <b>كُورِنْثُوسْ الأَوِلْ</b> &ndash; <a href="1Cor_1.html">1</a> ... <a href="1Cor_14.html">14</a> <a href="1Cor_15.html">15</a> <b>16</b> </div><hr>
<h1>1Cor 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>عَاوْنُوا كَنِيسِةْ أُورْشَلِيمْ</h2><span class="vn">1</span> <span class="br-p"><br><br></span>وْآمَا فِي مَا يْخُصْ لَمَّانْ التَّبَرُّعَاتْ لِلإِخْوَة المُؤْمْنِينْ، أَعْمْلُوا إِنْتُومَا زَادَا الشَّيْء الِّي وَصِّيتْ بِيهْ الكَنَايِسْ فِي غَلاَطْيَة.</div>
<div class="v" id="v2"><span class="vn">2</span> وْهُوَ إِنُّو كُلْ وَاحِدْ فِيكُمْ، أَوِّلْ نْهَارْ فِي الجِّمْعَة، يْخَبِّي الِّي يْنَجِّمْ يْفَضّْلُو مِالفْلُوسْ، بَاشْ مَا يْكُونِشْ لَمَّانْ الفْلُوسْ نْهَارِتْ الِّي نْجِي.</div>
<div class="v" id="v3"><span class="vn">3</span> وْوَقْتِلِّي نْجِي، نَبْعِثْ النَّاسْ الِّي تِخْتَارُوهُمْ لْأُورْشَلِيمْ بَاشْ يْهِزُّوا التَّبَرُّعَاتْ مْتَاعْكُمْ وِمْعَاهَا جْوَابَاتْ مِنْ عِنْدِي.</div>
<div class="v" id="v4"><span class="vn">4</span> وْكَانْ لْزِمْ بَاشْ نْسَافِرْ تَوْ يْسَافْرُوا مْعَايَا.</div>
<div class="v" id="v5"><h2>بَرْنَامِجْ بُولُسْ لِلسْفَرْ</h2><span class="vn">5</span> <span class="br-p"><br><br></span>تَوْ نْجِيكُمْ بَعْدْ مَا نِتْعَدَّى عْلَى مَقْدُونِيَّة، عْلَى خَاطِرْنِي بَاشْ نِتْعَدَّى عْلِيهَا.</div>
<div class="v" id="v6"><span class="vn">6</span> وْمُمْكِنْ نْعَدِّي بِحْذَاكُمْ الشْتَاء الكُلُّو بَاشْ تَعْطِيوْنِي الِّي نِحْتَاجُو بَاشْ انَّجِّمْ نْكَمِّلْ السْفَرْ مْتَاعِي.</div>
<div class="v" id="v7"><span class="vn">7</span> آنَا مَا نْحِبِّشْ نْشُوفْكُمْ وْآنَا مِتْعَدِّي، آمَا نْحِبْ نُقْعُدْ بِحْذَاكُمْ مُدَّة طْوِيلَة كَانْ سَهِّلْ رَبِّي.</div>
<div class="v" id="v8"><span class="vn">8</span> بَاشْ نُقْعُدْ هْنَا فِي أَفَسُسْ حَتَّى لِينْ يْجِي عِيدْ يُومْ الخَمْسِينْ،</div>
<div class="v" id="v9"><span class="vn">9</span> رَاهُو ثَمَّة بَابْ كْبِيرْ تْحَلْلِي فِي الخِدْمَة، رَغْمِلِّي ثَمَّة بَرْشَة نَاسْ يْعَارْضُوا فِيَّ.</div>
<div class="v" id="v10"><span class="vn">10</span> وْإِذَا كَانْ جَاكُمْ تِيمُوثَاوُسْ، خَلِّيوْهْ يْكُونْ مُطْمَانْ، عْلَى خَاطْرُو يِخْدِمْ فِي الرَّبْ كِيفِي.</div>
<div class="v" id="v11"><span class="vn">11</span> وْحَتَّى وَاحِدْ مَا يَحْقْرُو، آمَا سَهّْلُولُو بَاشْ يْجِينِي لاَبَاسْ، عْلَى خَاطِرْنِي آنَا وِالإِخْوَة نِسْتَنَّاوْ فِيهْ.</div>
<div class="v" id="v12"><span class="vn">12</span> آمَا خُونَا أَبُلُّوسْ، رَانِي طْلَبْتْ مِنُّو بَرْشَة مَرَّاتْ بَاشْ يْجِيكُمْ مْعَ الإِخْوَة، آمَا هُوَ مَا حَبِّشْ وْشَدْ صْحِيحْ بَاشْ يْجِيكُمْ فِي الوَقْتْ الحَاضِرْ، وْتَوْ يْجِيكُمْ وَقْتِلِّي تْوَاتِي الفُرْصَة.</div>
<div class="v" id="v13"><h2>الخَاتْمَة</h2><span class="vn">13</span> <span class="br-p"><br><br></span>رُدُّوا بَالْكُمْ وِاثْبْتُوا فِي الإِيمَانْ، كُونُوا رْجَالْ، كُونُوا قْوِيِّينْ،</div>
<div class="v" id="v14"><span class="vn">14</span> أَعْمْلُوا كُلْ شَيْء بِمْحَبَّة.</div>
<div class="v" id="v15"><span class="vn">15</span> <span class="br-p"><br><br></span>نْحِبْ نْوَصِّيكُمْ يَا إِخْوْتِي ؛ إِنْتُومَا تَعْرْفُوا الِّي عَايِلْةْ اسْتِفَانَاسْ هُومَا الأُولاَنِينْ الِّي امّْنُو بِالمَسِيحْ فِي أَخَائِيَة، وِلِّي هُومَا عْطَاوْ وَقْتْهُمْ الكُلْ بَاشْ يِخْدْمُوا المُؤْمْنِينْ.</div>
<div class="v" id="v16"><span class="vn">16</span> هَاذَاكَا عْلاَشْ نُطْلُبْ مِنْكُمْ إِنّْكُمْ تِسْمْعُوا كْلاَمْهُمْ هُومَا وْكُلْ مِنْ يِخْدِمْ وْيِتْعِبْ مْعَاهُمْ.</div>
<div class="v" id="v17"><span class="vn">17</span> وْآنَا فْرَحْتْ بْجَيَّانْ اسْتِفَانَاسْ وْفُرْتُونَاتُوسْ وْأَخَائِيكُوسْ، عْلَى خَاطِرْهُمْ عَوّْضُوكُمْ وَقْتِلِّي إِنْتُومَا غَايْبِينْ،</div>
<div class="v" id="v18"><span class="vn">18</span> وْرَتّْحُوا قَلْبِي كِيفْ مَا رَتّْحُوا قْلُوبْكُمْ. أَعْرْفُوا كِيفَاشْ تِكْرْمُوا النَّاسْ الِّي كِيفْهُمْ.</div>
<div class="v" id="v19"><span class="vn">19</span> <span class="br-p"><br><br></span>تْسَلِّمْ عْلِيكُمْ الكَنَايِسْ الِّي فِي أَسِيَّة، وِيْسَلّْمُوا عْلِيكُمْ بَرْشَة فِي الرَّبْ أَكِيلاَ وِبْرِسْكِلَّة هُومَا وِالكَنِيسَة الِّي تِجْتَمَعْ فِي دَارْهُمْ.</div>
<div class="v" id="v20"><span class="vn">20</span> يْسَلّْمُوا عْلِيكُمْ الإِخْوَة الكُلْهُمْ. سَلّْمُوا عْلَى بْعَضْكُمْ بْبُوسَة مُقَدّْسَة.</div>
<div class="v" id="v21"><span class="vn">21</span> <span class="br-p"><br><br></span>آنَا بُولُسْ نِكْتْبِلْكُمْ السْلاَمْ هَاذَا بْخَطْ إِيدِي</div>
<div class="v" id="v22"><span class="vn">22</span> الِّي مَا يْحِبِّشْ الرَّبْ رَاهُو مَلْعُونْ! «يَا رَبّْنَا إِيجَا.»</div>
<div class="v" id="v23"><span class="vn">23</span> نِعْمِةْ الرَّبْ يَسُوعْ مْعَاكُمْ.</div>
<div class="v" id="v24"><span class="vn">24</span> مْحَبّْتِي لِيكُمْ الكُلْ فِي المَسِيحْ يَسُوعْ.</div>
</div>
<!-- PARSED ABOVE; EDITING MAY BREAK PARSER -->
</body></html>