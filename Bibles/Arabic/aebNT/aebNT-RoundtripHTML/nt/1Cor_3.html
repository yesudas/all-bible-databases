<html><head>
<meta http-equiv="Content-Type" content="text/html;charset=utf-8" />
<title>1Cor 3 &ndash; كُورِنْثُوسْ الأَوِلْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 3);">
<div id="navbar"><a href="../index.html">العهد الجديد بالعربية التونسية</a> &ndash; <b>كُورِنْثُوسْ الأَوِلْ</b> &ndash; <a href="1Cor_1.html">1</a> <a href="1Cor_2.html">2</a> <b>3</b> <a href="1Cor_4.html">4</a> <a href="1Cor_5.html">5</a> ... <a href="1Cor_16.html">16</a> </div><hr>
<h1>1Cor 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>خِدْمِةْ اللهْ</h2><span class="vn">1</span> <span class="br-p"><br><br></span>آمَا آنَا يَا إِخْوَة، مَا نَجِّمْتِشْ نْكَلِّمْكُمْ كِيمَا نْكَلِّمْ نَاسْ رُوحَانِيِّينْ، آمَا نْكَلّمْكُمْ كِيفْ نَاسْ عَادِيِّينْ مَازَالُوا صْغَارْ فِي المَسِيحْ.</div>
<div class="v" id="v2"><span class="vn">2</span> هَاذَاكَا عْلاَشْ شَرِّبْتْكُمْ الحْلِيبْ وْمَا عْطِيتْكُمْشْ مَاكْلَة قْوِيَّة، عْلَى خَاطِرْكُمْ مَا نَجِّمْتُوشْ تَاكْلُوهَا وْحَتَّى لْتَوَّا مَا تْنَجّْمُوشْ تَاكْلُوهَا.</div>
<div class="v" id="v3"><span class="vn">3</span> رَاكُمْ مَازِلْتُوا تْعِيشُوا حَسْبْ الجَسَدْ، إِذَا كَانْ عِنْدْكُمْ حُسْدْ وْعَرْكْ، كِيفَاشْ مَا تْكُونُوشْ عَايْشِينْ فِي الجَسَدْ وْتِتْصَرّْفُوا كِيفْ بْقِيِّةْ النَّاسْ؟</div>
<div class="v" id="v4"><span class="vn">4</span> وْكِوَاحِدْ مِنْكُمْ يْقُولْ: «آنَا مْعَ بُولُسْ»، وِاللآخَرْ يْقُولْ «آنَا مْعَ أَبُلُّوسْ»، يَاخِي مَا تْكُونُوشْ كِيمَا البَشَرْ العَادِيِّينْ؟</div>
<div class="v" id="v5"><span class="vn">5</span> شْكُونُو بُولُسْ؟ وِشْكُونُو أَبُلُّوسْ؟ هُومَا زُوزْ خُدَّامْ امِّنْتُوا عْلَى يْدِيهُمْ عْلَى قَدْرْ مَا رَبِّي عْطَى لْكُلْ وَاحِدْ فِيهُمْ.</div>
<div class="v" id="v6"><span class="vn">6</span> آنَا غْرِسْتْ وْأَبُلُّوسْ سْقَى، آمَا اللهْ هُوَ الِّي نَبِّتْ.</div>
<div class="v" id="v7"><span class="vn">7</span> إِمَّالاَ مُوشْ مُهِمْ شْكُونْ الِّي غْرِسْ وِشْكُونْ الِّي سْقَى، المُهِمْ هُوَ اللهْ الِّي نَبِّتْ.</div>
<div class="v" id="v8"><span class="vn">8</span> وْمَا ثَمَّة حَتَّى فَرْقْ مَا بِينْ الِّي يِغْرِسْ وِلِّي يِسْقِي، كُلْ وَاحِدْ بَاشْ يَاخُذْ أَجْرُو عْلَى قَدْ فِعْلُو.</div>
<div class="v" id="v9"><span class="vn">9</span> رَانَا نِخْدْمُوا فِي اللهْ مْعَ بْعَضْنَا، وْإِنْتُومَا السَّانْيَة مْتَاعْ اللهْ وِالبَنْيَة مْتَاعْ اللهْ الِّي يِبْنِي فِيهَا.</div>
<div class="v" id="v10"><span class="vn">10</span> عْلَى قَدْرْ النِّعْمَة الِّي عْطَاهَالِي اللهْ، كِيفْ بَنَّايْ بَاهِي، آنَا حَطِّيتْ السَّاسْ وْوَاحِدْ آخَرْ يِبْنِي عْلِيهْ. إِمَّالاَ خَلِّي كُلْ وَاحِدْ يْرُدْ بَالُو كِيفَاشْ يِبْنِي،</div>
<div class="v" id="v11"><span class="vn">11</span> رَاهُو حَتَّى حَدْ مَا يْنَجِّمْ يْحُطْ سَاسْ آخَرْ غِيرْ السَّاسْ الِّي حَطُّو اللهْ، الِّي هُوَ يَسُوعْ المَسِيحْ.</div>
<div class="v" id="v12"><span class="vn">12</span> آمَا كُلْ وَاحِدْ بْنَى عْلَى السَّاسْ هَاذَا بَنْيَة بِالذْهَبْ وِلاَّ الفِضَّة وِلاَّ الدّْيَامُنْتْ وِلاَّ اللُّوحْ وِلاَّ قَشْ وِلاَّ تْبِنْ،</div>
<div class="v" id="v13"><span class="vn">13</span> تَوْ تُظْهُرْ خِدْمْتُو، وْيُومْ المَسِيحْ بَاشْ يْظَهِّرْهَا عْلَى خَاطِرْ فِي النْهَارْ هَاذَاكَا النَّارْ بَاشْ تِكْشِفْ وِتْظَهِّرْ القِيمَة مْتَاعْ خِدْمِةْ كُلْ وَاحِدْ.</div>
<div class="v" id="v14"><span class="vn">14</span> إِذَا كَانْ الخِدْمَة مْتَاعْ أَيْ وَاحِدْ ادُّومْ وْمَا اطِّيحِشْ رَاهُو بَاشْ يَاخُذْ أَجْرُو،</div>
<div class="v" id="v15"><span class="vn">15</span> وِلِّي خِدْمْتُو تِتْحْرَقْ بَاشْ يِخْسِرْ أَجْرُو. آمَا هُوَ رَاهُو بَاشْ يُخْلُصْ، كَإِنُّو مِتْعَدِّي فِي وُسْطْ النَّارْ.</div>
<div class="v" id="v16"><span class="vn">16</span> يَاخِي مَا تَعْرْفُوشْ الِّي إِنْتُومَا هَيْكِلْ اللهْ، وِلِّي رُوحْ اللهْ سَاكِنْ فِيكُمْ؟</div>
<div class="v" id="v17"><span class="vn">17</span> الِّي يْدَمِّرْ هَيْكِلْ اللهْ يْدَمّْرُو اللهْ، عْلَى خَاطِرْ هَيْكِلْ اللهْ مُقَدَّسْ، وْإِنْتُومَا بِيدْكُمْ هَيْكِلْ اللهْ.</div>
<div class="v" id="v18"><span class="vn">18</span> <span class="br-p"><br><br></span>حَتَّى حَدْ مَا يْغَلِّطْ رُوحُو. إِذَا كَانْ وَاحِدْ مِنْكُمْ يِحْسِبْ رُوحُو حَكِيمْ فِي الزْمَانْ هَاذَا، خَلِّيهْ يْكُونْ جَاهِلْ بَاشْ يْوَلِّي حَكِيمْ،</div>
<div class="v" id="v19"><span class="vn">19</span> <sup class="fnm"><a name="fnm1" href="#fn1">1</a></sup>عْلَى خَاطِرْ الحِكْمَة مْتَاعْ العَالَمْ هَاذَا هِيَ جَهْلْ عِنْدْ اللهْ، عْلَى خَاطْرُو مَكْتُوبْ فِي الكْتَابْ المُقَدَّسْ: «يْحَصِّلْ الحُكَمَاءْ بْخُبْثْهُمْ.»</div>
<div class="v" id="v20"><span class="vn">20</span> <sup class="fnm"><a name="fnm2" href="#fn2">2</a></sup>وِيْقُولْ زَادَا: «الرَّبْ يَعْرِفْ الِّي أَفْكَارْ الحُكَمَاءْ بَاطْلَة.»</div>
<div class="v" id="v21"><span class="vn">21</span> إِمَّالاَ حَتَّى حَدْ مَا يِتْفُوخِرْ بِالنَّاسْ، عْلَى خَاطِرْ كُلْ شَيْء لِيكُمْ،</div>
<div class="v" id="v22"><span class="vn">22</span> بُولُسْ وِلاَّ أَبُلُّوسْ وِلاَّ صَفَا، وِلاَّ العَالَمْ، وِلاَّ الحَيَاةْ وِلاَّ المُوتْ وِلاَّ الحَاضِرْ وِلاَّ المُسْتَقْبِلْ: كُلْ شَيْء لِيكُمْ،</div>
<div class="v" id="v23"><span class="vn">23</span> آمَا إِنْتُومَا رَاكُمْ لِلمَسِيحْ، وِالمَسِيحْ للهْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->أي ٥‏:١٣ ؛ I كو ١‏:٢٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->مز ٩٤‏:١١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>