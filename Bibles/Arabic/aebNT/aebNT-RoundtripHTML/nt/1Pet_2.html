<html><head>
<meta http-equiv="Content-Type" content="text/html;charset=utf-8" />
<title>1Pet 2 &ndash; بُطْرُسْ الأَوِلْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Pet', 2);">
<div id="navbar"><a href="../index.html">العهد الجديد بالعربية التونسية</a> &ndash; <b>بُطْرُسْ الأَوِلْ</b> &ndash; <a href="1Pet_1.html">1</a> <b>2</b> <a href="1Pet_3.html">3</a> <a href="1Pet_4.html">4</a> <a href="1Pet_5.html">5</a> </div><hr>
<h1>1Pet 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>إِمَّالاَ نَحِّيوْ عْلِيكُمْ كُلْ خُبْثْ وْكُلْ تَحَيُّلْ وْنِفَاقْ وْحُسْدْ وْكُلْ سَبَّانْ،</div>
<div class="v" id="v2"><span class="vn">2</span> وْكِيفْ وْلاَدْ صْغَارْ مَازَالُوا كِتْوِلْدُوا اشْتْهَاوْ الحْلِيبْ الصَّافِي مْتَاعْ الرُّوحْ، بَاشْ تِكْبْرُوا بِيهْ لِلخَلاَصْ.</div>
<div class="v" id="v3"><span class="vn">3</span> إِذَا كَانْ ذُقْتُوا البْهَاوَة مْتَاعْ الرَّبْ.</div>
<div class="v" id="v4"><span class="vn">4</span> <span class="br-p"><br><br></span>الِّي جِيتُولُو، لْهَاكَا الحَجْرَة الحَيَّة الِّي النَّاسْ رَفْضُوهَا، آمَا مُخْتَارَة وْغَالْيَة عِنْدْ اللهْ.</div>
<div class="v" id="v5"><span class="vn">5</span> وْكُونُوا إِنْتُومَا بِيدْكُمْ حَجْرَة حَيَّة مِبْنِيِّينْ كِيفْ دَارْ مْتَاعْ الرُّوحْ، بَاشْ تْكُونُوا كُهَّانْ مُقَدّْسِينْ بَاشْ تْقَدّْمُوا الذْبَايِحْ مْتَاعْ الرُّوحْ مَقْبُولَة عِنْدْ اللهْ بْيَسُوعْ المَسِيحْ.</div>
<div class="v" id="v6"><span class="vn">6</span> <sup class="fnm"><a name="fnm1" href="#fn1">1</a></sup>رَاهُو مَكْتُوبْ فِي الكْتَابْ المُقَدَّسْ: <span class="br-p"><br><br></span><span class="br-ind"><br><span class="indent">&nbsp;</span></span>فِي صِهْيُونْ نْحُطْ حَجْرَة<br> <span class="br-ind"><br><span class="indent">&nbsp;</span></span>حَجْرَة مْتَاعْ سَاسْ<br> <span class="br-ind"><br><span class="indent">&nbsp;</span></span>مُخْتَارَة وْغَالْيَة،<br> <span class="br-ind"><br><span class="indent">&nbsp;</span></span>وِلِّي يِمِّنْ بِيهْ مَا يْخِيبِشْ.<br></div>
<div class="v" id="v7"><span class="vn">7</span> <span class="br-p"><br><br></span><sup class="fnm"><a name="fnm2" href="#fn2">2</a></sup>هَاذَاكَا عْلاَشْ إِنْتُومَا المُؤْمْنِينْ عِنْدْكُمْ قِيمَة كْبِيرَة. آمَا عِنْدْ الِّي مَا يِمّْنُوشْ رَاهِي <span class="br-p"><br><br></span><span class="br-ind"><br><span class="indent">&nbsp;</span></span>الحَجْرَة الِّي رَفْضُوهَا البَنَّايَا<br> <span class="br-ind"><br><span class="indent">&nbsp;</span></span>وَلاَّتْ حَجْرِةْ السَّاسْ.<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>هَاذِي هِيَ الحَجْرَة الِّي بَاشْ تَضْرِبْ النَّاسْ،<br> <span class="br-ind"><br><span class="indent">&nbsp;</span></span>الحَجْرَة الِّي بَاشْ تْخَلِّيهُمْ يِتْعَثّْرُوا.<br> <span class="br-p"><br><br></span>وْهُومَا تْعَثّْرُوا عْلَى خَاطِرْهُمْ مَا امّْنُوشْ بِالكِلْمَة: هَاذَاكَا الشَّيْء الِّي تْحَطُّو فيهْ!</div>
<div class="v" id="v9"><span class="vn">9</span> <span class="br-p"><br><br></span>آمَا إِنْتُومَا رَاكُمْ ذُرِّيَّة مُخْتَارِينْ وْكُهَّانْ مُلُوكْ وْأُمَّة مُقَدّْسَة وْشَعْبْ غَالِى عْلَى اللهْ، خْتَارْكُمْ بَاشْ تْخَبّْرُوا بِالأَعْمَالْ العْظِيمَة مْتَاعْ اللهْ الِّي دْعَاكُمْ مِالظْلاَمْ لِلنُّورْ العْجِيبْ مْتَاعُو.</div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span><sup class="fnm"><a name="fnm3" href="#fn3">3</a></sup>قْبَلْ مَا كُنْتُوشْ شَعْبْ،<br> <span class="br-ind"><br><span class="indent">&nbsp;</span></span>وْتَوَّا وَلِّيتُوا شَعْبْ<br> <span class="br-ind"><br><span class="indent">&nbsp;</span></span>قْبَلْ مَا عْرَفْتُوشْ رَحْمِةْ اللهْ.<br> <span class="br-ind"><br><span class="indent">&nbsp;</span></span>وْتَوَّا خْذِيتُوا رَحْمِةْ الله.<br></div>
<div class="v" id="v11"><h2>عْبَادْ اللهْ</h2><span class="vn">11</span> <span class="br-p"><br><br></span>وْنُطْلُبْ مِنْكُمْ، يَا حْبَابِي، كِيفْ بْرَايْنِيَّة وِمْطَرّْدِينْ مِنْ بْلاَدْكُمْ فِي الدِّنْيَا هَاذِي، إِنّْكُمْ مَا اتَّبْعُوشْ الشْهَاوِي مْتَاعْ البْدَنْ، الِّي هِيَ دِيمَا تْحَارِبْ الرُّوحْ.</div>
<div class="v" id="v12"><span class="vn">12</span> وْخَلِّيوْ سِيرِتْكُمْ تْكُونْ بَاهْيَة بَرْشَة قُدَّامْ الشْعُوبْ الِّي مَا يِمّْنُوشْ بْرَبِّي بَاشْ وَقْتِلِّي يِتْهْمُوكُمْ الِّي انْتُومَا تَعْمْلُوا فِي الشَّرْ، يْشُوفُوا أَعْمَالْكُمْ الصَّالْحَة وِيْمَجّْدُوا اللهْ فِي اليُومْ الِّي يِتْفَقِّدْكُمْ فِيهْ.</div>
<div class="v" id="v13"><span class="vn">13</span> <span class="br-p"><br><br></span>طِيعُوا السُّلْطَة مْتَاعْ البَشَرْ، عْلَى خَاطِرْ الرَّبْ: طِيعُوا الرَّئِيسْ الِّي هُوَ أَعْلَى سُلْطَة،</div>
<div class="v" id="v14"><span class="vn">14</span> وِالوُلاَّةْ الِّي حَطّْهُمْ بَاشْ يْعَاقْبُوا النَّاسْ الأَشْرَارْ وْيِكْرْمُوا الِّي يَعْمْلُوا فِي الخِيرْ.</div>
<div class="v" id="v15"><span class="vn">15</span> رَاهُو اللهْ يْحِبّْكُمْ تَعْمْلُوا الخِيرْ بَاشْ تْسَكّْتُوا النَّاسْ الجُهَّالْ الِّي مَا يِفْهْمُوشْ.</div>
<div class="v" id="v16"><span class="vn">16</span> إِنْتُومَا أَحْرَارْ، مُوشْ كِيفْ الِّي يْرُدُّوا الحُرِّيَّة غْطَاء بَاشْ يَعْمْلُوا الشَّرْ، آمَا كِيفْ خُدَّامْ مْتَاعْ اللهْ.</div>
<div class="v" id="v17"><span class="vn">17</span> إِكْرْمُوا النَّاسْ الكُلْهُمْ، حِبُّوا الإِخْوَة، خَافُوا رَبِّي، إِكْرْمُوا الرَّئِيسْ.</div>
<div class="v" id="v18"><h2>خُوذُوا الوْجَايِعْ مْتَاعْ المَسِيحْ مِثَالْ</h2><span class="vn">18</span> <span class="br-p"><br><br></span>يَا خُدَّامْ، طِيعُوا الأَسْيَادْ مْتَاعْكُمْ وِاحْتَرْمُوهُمْ فِي كُلْ شَيْء، مُوشْ البَاهِينْ وِالطَّيّْبِينْ آكَاهُو آمَا الصْعَابْ زَادَا.</div>
<div class="v" id="v19"><span class="vn">19</span> رَاهِي نِعْمَة إِذَا كَانْ الوَاحِدْ يُصْبُرْ عْلَى الوْجَايِعْ وِالعْذَابْ وِالظُّلْمْ عْلَى خَاطِرْ رَبِّي.</div>
<div class="v" id="v20"><span class="vn">20</span> شْنُوَّة تِسْتْفَادُوا كِتُصْبْرُوا بَعْدْ مَا تِتْضَرْبُوا وَقْتِلِّي تُغْلْطُوا؟ آمَا إِذَا كَانْ تُصْبْرُوا وْإِنْتُومَا تِتْعَذّْبُوا عْلَى خَاطِرْكُمْ تَعْمْلُوا فِي الخِيرْ، رَاهِي نِعْمَة مِنْ عِنْدْ اللهْ.</div>
<div class="v" id="v21"><span class="vn">21</span> رَاهُو اللهْ دْعَاكُمْ لِلشَّيْء هَاذَا، وِالمَسِيحْ زَادَا تْعَذِّبْ عْلَى خَاطِرْكُمْ وْرَدْ رُوحُو مِثَالْ بَاشْ تِمْشِيوْ فِي جُرّْتُو.</div>
<div class="v" id="v22"><span class="vn">22</span> الِّي مَا عْمَلْشْ حَتَّى ذَنْبْ، وْمَا خْرَجْشْ مِنْ فُمُّو حَتَّى كِذْبْ.</div>
<div class="v" id="v23"><span class="vn">23</span> وَقْتِلِّي تْسَبْ مَا رَجَّعْشْ السَّبَّة. وَقْتِلِّي تْعَذِّبْ مَا هَدِدْشْ حَتَّى حَدْ، آمَا سَلِّمْ أُمْرُو لِلِّي يُحْكُمْ بِالعَدْلْ،</div>
<div class="v" id="v24"><span class="vn">24</span> هُوَ بِيدُو هَزْ الذْنُوبْ مْتَاعْنَا فِي جَسَدُو عْلَى الصَّلِيبْ بَاشْ نْمُوتُوا عْلَى الذْنُوبْ وْنَحْيَاوْ فِي البِرْ. إِنْتُومَا تِشْفِيتُوا بِالجْرُوحْ مْتَاعُو.</div>
<div class="v" id="v25"><span class="vn">25</span> رَاكُمْ كُنْتُوا ضَايْعِينْ كِيفْ الغْنَمْ آمَا تَوَّا تِهْدِيتُوا لِلرَّاعِي وِالحَارِسْ مْتَاعْ نْفُوسْكُمْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إش ٢٨‏:١٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->مز ١١٨‏:٢٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->هو ٢‏:٢٣<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>