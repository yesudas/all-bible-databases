<html><head>
<meta http-equiv="Content-Type" content="text/html;charset=utf-8" />
<title>1Pet 3 &ndash; بُطْرُسْ الأَوِلْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Pet', 3);">
<div id="navbar"><a href="../index.html">العهد الجديد بالعربية التونسية</a> &ndash; <b>بُطْرُسْ الأَوِلْ</b> &ndash; <a href="1Pet_1.html">1</a> <a href="1Pet_2.html">2</a> <b>3</b> <a href="1Pet_4.html">4</a> <a href="1Pet_5.html">5</a> </div><hr>
<h1>1Pet 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>نْصَايِحْ لِلمْعَرّْسِينْ</h2><span class="vn">1</span> <span class="br-p"><br><br></span>وْإِنْتُومَا زَادَا يَا نْسَاء، طِيعُوا رْجَالْكُمْ، حَتَّى إِذَا كَانْ ثَمَّة شْكُونْ مِنْهُمْ مَا هُمْشْ يْطِيعُوا فِي الكِلْمَة مْتَاعْ اللهْ، مُمْكِنْ يِتْهْدَاوْ مِنْ غِيرْ كِلْمْتُو بِالسِّيرَة مْتَاعْ نْسَاهُمْ،</div>
<div class="v" id="v2"><span class="vn">2</span> وَقْتِلِّي يْتَبّْعُوا سِيرِتْكُمْ الطَّاهْرَة بْإِحْتِرَامْ.</div>
<div class="v" id="v3"><span class="vn">3</span> مَا تْخَلِّيوْشْ الزِّينَة مْتَاعْكُمْ تْكُونْ مِنْ بَرَّة بِالشْعَرْ المَظْفُورْ وِالذْهَبْ وِاللِّبْسَة الغَالْيَة،</div>
<div class="v" id="v4"><span class="vn">4</span> آمَا خَلِّيوهَا تْكُونْ مِنْ دَاخِلْ فِي القَلْبْ بِالرُّوحْ الطَّيْبَة وِالهَادْيَة الِّي مَا تَفْنَاشْ، وِلِّي هِيَ غَالْيَة بَرْشَة عِنْدْ رَبِّي.</div>
<div class="v" id="v5"><span class="vn">5</span> رَاهُمْ هَكَّا كَانُوا قْبَلْ النْسَاء القِدِّيسَاتْ وِلِّي عِنْدْهُمْ رَجَاءْ في اللهْ يْزَيّْنُوا فِي رْوَاحْهُمْ وْكَانُوا يْطِيعُوا فِي رْجَالْهُمْ،</div>
<div class="v" id="v6"><span class="vn">6</span> كِيفْ سَارَّة الِّي كَانِتْ اطِّيعْ فِي إِبْرَاهِيمْ، وِتْنَادِيلُو يَا سِيدِي. وْإِنْتُومَا تَوَّا بْنَاتْهَا إِذَا كَانْ تِتْصَرّْفُوا بِالبَاهِي وْمَا تْخَافُوشْ مِنْ حَتَّى شَيْء.</div>
<div class="v" id="v7"><span class="vn">7</span> <span class="br-p"><br><br></span>وْإِنْتُومَا زَادَا يَا رْجَالْ، عِيشُوا مْعَ نْسَاكُمْ وْرَاعُولْهُمْ الِّي هُومَا ضْعَافْ وْإِكْرْمُوهُمْ، مَا دَامْكُمْ وُرَّاثْ مِتْشَارْكِينْ فِي النِّعْمَة مْتَاعْ الحَيَاةْ، بَاشْ الصَّلَوَاتْ مْتَاعْكُمْ مَا تِتْعَطِّلْشْ.</div>
<div class="v" id="v8"><h2>اتْحَمّْلُوا العْذَابْ وْإِنْتُومَا تَعْمْلُوا فِي الخِيرْ</h2><span class="vn">8</span> <span class="br-p"><br><br></span>فِي الإِخِّرْ، كُونُوا الكُلْكُمْ رَايْ وَاحِدْ وْحِسُّوا بِبْعَضْكُمْ وْحِبُّوا الإِخْوَة وِحِنُّوا عْلِيهُمْ وِاتْواضْعُوا.</div>
<div class="v" id="v9"><span class="vn">9</span> مَا تْكَافْؤُوشْ الشَّرْ بِالشَّرْ وِالسَّبَّانْ بِالسَّبَّانْ، آمَا بِالعَكْسْ بَارْكُوا، عْلَى خَاطِرْكُمْ تِدْعِيتُو لِلشَّيْء هَاذَا بَاشْ تَاخْذُوا بَرْكَة.</div>
<div class="v" id="v10"><span class="vn">10</span> <sup class="fnm"><a name="fnm1" href="#fn1">1</a></sup>رَاهُو <span class="br-p"><br><br></span><span class="br-ind"><br><span class="indent">&nbsp;</span></span>الِّي يْحِبْ يِتْمَتَّعْ بِالحَيَاةْ<br> <span class="br-ind"><br><span class="indent">&nbsp;</span></span>وِيْشُوفْ نْهَارَاتْ بَاهِينْ<br> <span class="br-ind"><br><span class="indent">&nbsp;</span></span>يَحْفِظْ لْسَانُو مِالشَّرْ<br> <span class="br-ind"><br><span class="indent">&nbsp;</span></span>وْفُمُّو مِنْ الكِذْبْ<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>يَعْمِلْ الخِيرْ وْيِبْعِدْ عْلَى الشَّرْ<br> <span class="br-ind"><br><span class="indent">&nbsp;</span></span>يْلَوِّجْ عْلَى السَّلاَمْ وْيِجْرِي وْرَاهْ<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>رَاهُو الرَّبْ يُخْزُرْ لِلأَبْرَارْ<br> <span class="br-ind"><br><span class="indent">&nbsp;</span></span>وْيِسْمَعْ صْلاَتْهُمْ<br> <span class="br-ind"><br><span class="indent">&nbsp;</span></span>وِلِّي يَعْمْلُوا فِي الشَّرْ<br> <span class="br-ind"><br><span class="indent">&nbsp;</span></span>يْجِي ضِدّْهُمْ.<br></div>
<div class="v" id="v13"><span class="vn">13</span> <span class="br-p"><br><br></span>تَوَّا شْكُونْ بَاشْ يْضُرّْكُمْ إِذَا كَانْ تَحْرْصُوا عْلَى الخِيرْ؟</div>
<div class="v" id="v14"><span class="vn">14</span> آمَا حَتَّى إِذَا كَانْ تِتْعَذّْبُوا عْلَى خَاطِرْكُمْ تْلَوّْجُوا عْلَى البِرْ، رَاكُمْ بَاشْ تِتْبَارْكُوا! مَا تْخَافُوشْ مِنْهُمْ وْمَا تِتْقَلّْقُوشْ،</div>
<div class="v" id="v15"><span class="vn">15</span> آمَا قَدّْسُوا المَسِيحْ فِي قْلُوبْكُمْ كِيفْ رَبْ. حَضّْرُوا رْوَاحْكُمْ دِيمَا بَاشْ تْجَاوْبُوا أَيْ وَاحِدْ عْلَى السْبَبْ مْتَاعْ الرَّجَاءْ الِّي عِنْدْكُمْ.</div>
<div class="v" id="v16"><span class="vn">16</span> وْجَاوْبُوا بِسْيَاسَة وْإِحْتِرَامْ، وْحَافْظُوا عْلَى ضَمِيرْكُمْ طَاهِرْ، بَاشْ الِّي يَحْكِيوْ بِالخَايِبْ عْلَى سِيرِتْكُمْ البَاهْيَة فِي المَسِيحْ يِحْشْمُوا عْلَى رْوَاحْهُمْ.</div>
<div class="v" id="v17"><span class="vn">17</span> إِذَا كَانْ الوَاحِدْ حَبّْلُو رَبِّي بَاشْ يِتْعَذِّبْ وْهُوَ يَعْمِلْ فِي الخِيرْ، رَاهُو خِيرْلُو مِنْ يِتْعَذِّبْ وْهُوَ يَعْمِلْ فِي الشَّرْ.</div>
<div class="v" id="v18"><span class="vn">18</span> المَسِيحْ زَادَا مَاتْ مَرَّة وَحْدَة عْلَى خَاطِرْ الذْنُوبْ. رَغْمِلِّي هُوَ البَارْ مَاتْ عْلَى خَاطِرْ المِذْنْبِينْ بَاشْ يْقَرِّبْنَا للهْ. جَسَدُو مَاتْ آمَا رُوحُو حَيَّة،</div>
<div class="v" id="v19"><span class="vn">19</span> وْفِي الرُّوحْ هَاذِي مْشَى يْخَبِّرْ فِي الأَرْوَاحْ المَرْبُوطَة فِي الحَبْسْ</div>
<div class="v" id="v20"><span class="vn">20</span> <sup class="fnm"><a name="fnm2" href="#fn2">2</a></sup>الِّي عْصَاتْ قْبَلْ، وَقْتِلِّي اللهْ كَانْ صَابِرْ عْلِيهُمْ فِي النْهَارَاتْ الِّي نُوحْ يَصْنَعْ فِيهُمْ فِي السْفِينَة الِّي مَنْعُوا بِيهَا شْوَيَّة مِالنَّاسْ مِالمَاء وِلِّي هُومَا ثْمَنْيَة.</div>
<div class="v" id="v21"><span class="vn">21</span> وِالشَّيْء هَاذَا كَانْ مِثَالْ لِلمَعْمُودِيَّة بَاشْ نُخْلْصُوا، مُوشْ بْتَنْحِيتْ الوْسَخْ مِالبْدَنْ، آمَا بْطَلْبَانْ اللهْ بْضَمِيرْ طَاهِرْ عْلَى طْرِيقْ القْيَامَة مْتَاعْ يَسُوعْ المَسِيحْ</div>
<div class="v" id="v22"><span class="vn">22</span> وْهُوَ قَاعِدْ عْلَى يْمِينْ اللهْ بَعْدْ مَا مْشَى لِلسْمَاء وْعِنْدُو سُلْطَة عْلَى المْلاَيْكَة وِالحَاجَاتْ الِّي عِنْدْهَا سُلْطَة وِالحَاجَاتْ القْوِيَّة الِّي فِي السْمَاءْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->مز ٣٤‏:١٢‏-١٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->تك ٦‏—٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>