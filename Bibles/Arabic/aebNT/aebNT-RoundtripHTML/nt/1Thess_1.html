<html><head>
<meta http-equiv="Content-Type" content="text/html;charset=utf-8" />
<title>1Thess 1 &ndash; تْسَالُونِيكِي الأَوِلْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Thess', 1);">
<div id="navbar"><a href="../index.html">العهد الجديد بالعربية التونسية</a> &ndash; <b>تْسَالُونِيكِي الأَوِلْ</b> &ndash; <b>1</b> <a href="1Thess_2.html">2</a> <a href="1Thess_3.html">3</a> ... <a href="1Thess_5.html">5</a> </div><hr>
<h1>1Thess 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>تَحِيَّة</h2><span class="vn">1</span> <span class="br-p"><br><br></span>مِنْ بُولُسْ وْسِلْوَانُسْ وْتِيمُوثَاوُسْ لْكَنِيسِةْ تْسَالُونِيكِي الِّي فِي اللهْ الآبْ وْفِي الرَّبْ يَسُوعْ المَسِيحْ. النِّعْمَة وِالسَّلاَمْ عْلِيكُمْ.</div>
<div class="v" id="v2"><h2>الإِيمَانْ مْتَاعْ كَنِيسِةْ تْسَالُونِيكِي</h2><span class="vn">2</span> <span class="br-p"><br><br></span>نُشْكُرْ اللهْ فِي كُلْ وَقْتْ عْلَى خَاطِرْكُمْ الكُلْكُمْ وْنِتْفَكّرُوكُمْ دِيمَا فِي صْلاَتْنَا،</div>
<div class="v" id="v3"><span class="vn">3</span> نِتْذَكّْرُوا قُدَّامْ إِلاَهْنَا وْبُونَا خِدْمِةْ إِيمَانْكُمْ وْجِهَادْ مْحَبِّتْكُمْ وْصَبْرْ الرَّجَاءْ مْتَاعْكُمْ فِي رَبّْنَا يَسُوعْ المَسِيحْ.</div>
<div class="v" id="v4"><span class="vn">4</span> <span class="br-p"><br><br></span>نَعْرْفُوا، يَا الإِخْوَة المَحْبُوبِينْ، إِنُّو اللهْ هُوَ الِّي خْتَارْكُمْ،</div>
<div class="v" id="v5"><span class="vn">5</span> رَانَا جِبْنَالْكُمْ الإِنْجِيلْ، مُوشْ بِالكْلاَمْ آكَاهُو، آمَا بْقُوِّةْ الرُّوحْ القُدُسْ وِالثِّيقَة الكَامْلَة، وْإِنْتُومَا تَعْرْفُوا كِيفَاشْ كُنَّا فِي وُسْطْكُمْ عْلَى خَاطِرْ مَصْلْحِتْكُمْ،</div>
<div class="v" id="v6"><span class="vn">6</span> كِيفَاشْ وَلِّيتُوا تَعْمْلُوا كِيفْنَا أَحْنَا وْكِيفْ الرَّبْ، وِقْبِلْتُوا كْلاَمْ اللهْ وْإِنْتُومَا تْعَانُوا مِالوْجَايِعْ وفَرْحَانِينْ بِالرُّوحْ القُدُسْ،</div>
<div class="v" id="v7"><span class="vn">7</span> وْوَلِّيتُوا مِثَالْ لِلمُؤْمْنِينْ الكُلْهُمْ الِّي فِي مَقْدُونِيَّة وْأَخَائِيَة،</div>
<div class="v" id="v8"><span class="vn">8</span> عْلَى خَاطِرْ كْلاَمْ الرَّبْ تِنْشَرْ مِنْ عِنْدْكُمْ، مُوشْ فِي بْلاَدْ مَقْدُونِيَّة وِبْلاَدْ أَخَائِيَة آكَاهُو، آمَا الخْبَرْ مْتَاعْ إِيمَانْكُمْ بِالله تِنْشَرْ فِي البْلاَيِصْ الكُلْهَا وْمَا عُدْنَاشْ مِحْتَاجِينْ بَاشْ نَحْكِيوْ عْلِيهْ.</div>
<div class="v" id="v9"><span class="vn">9</span> وْهُومَا يَحْكِيوْ عْلِينَا كِيفَاشْ رَحِّبْتُوا بِينَا، وْكِيفَاشْ رْجَعْتُوا لْرَبِّي وِبْعِدْتُوا عْلَى الصْنَبْ بَاشْ تْكُونُوا خُدَّامْ مْتَاعْ اللهْ الحَيْ وِالحَقْ،</div>
<div class="v" id="v10"><span class="vn">10</span> وْإِنْتُومَا تِسْتَنَّاوْ فِي جَيَّانْ إِبْنُوا مِالسْمَاءْ، وْهُوَ الِّي قَيّْمُو اللهْ مِنْ بِينْ المُوتَى، يَسُوعْ الِّي يْنَجِّينَا مِالغَضَبْ الِّي بَاشْ يْجِي.</div>
</div>
<!-- PARSED ABOVE; EDITING MAY BREAK PARSER -->
</body></html>