<html><head>
<meta http-equiv="Content-Type" content="text/html;charset=utf-8" />
<title>1Thess 3 &ndash; تْسَالُونِيكِي الأَوِلْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Thess', 3);">
<div id="navbar"><a href="../index.html">العهد الجديد بالعربية التونسية</a> &ndash; <b>تْسَالُونِيكِي الأَوِلْ</b> &ndash; <a href="1Thess_1.html">1</a> <a href="1Thess_2.html">2</a> <b>3</b> <a href="1Thess_4.html">4</a> <a href="1Thess_5.html">5</a> </div><hr>
<h1>1Thess 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>وْوَقْتِلِّي مَا عَادِشْ انَّجّْمُوا نُصْبْرُوا، قَرِّرْنَا بَاشْ نَبْقَاوْ وَحِّدْنَا فِي أَثِينَا،</div>
<div class="v" id="v2"><span class="vn">2</span> يَاخِي بْعَثْنَا خُونَا تِيمُوثَاوُسْ الِّي يِخْدِمْ فِي اللهْ مْعَانَا فِي الإِنْجِيلْ مْتَاعْ المَسِيحْ بَاشْ يْشَجِّعْكُمْ وِيْقَوِّيلْكُمْ إِيمَانْكُمْ،</div>
<div class="v" id="v3"><span class="vn">3</span> بَاشْ حَتَّى وَاحِدْ فِيكُمْ مَا يُضُعُفْ فِي الأَوْقَاتْ الصْعِيبَة هَاذِي. وْإِنْتُومَا تَعْرْفُوا الِّي نِحْنَا مْعَيّنِينْ للأَوْقَاتْ الصْعِيبَة.</div>
<div class="v" id="v4"><span class="vn">4</span> وْوَقْتِلِّي كُنَّا بِحْذَاكُمْ، قُلْنَالْكُمْ الِّي أَحْنَا بَاشْ نْعَانُوا مِالأَوْقَاتْ الصْعِيبَة، وْهَاذَاكَا هُوَ الِّي وْقَعْ كِيفْ مَا تَعْرْفُوا.</div>
<div class="v" id="v5"><span class="vn">5</span> وْهَاذَاكَا عْلاَشْ كِمَا بْقَاشْ عِنْدِي صَبْرْ بْعَثْتْ شْكُونْ بَاشْ يِسْإِلْ عْلَى إِيمَانْكُمْ وْخُفْتْ مِلِّي يْجَرَّبْ فِي النَّاسْ لَيْكُونْ جَرِّبْكُمْ وِتْعَبْنَا يِمْشِي خْسَارَة.</div>
<div class="v" id="v6"><span class="vn">6</span> <span class="br-p"><br><br></span>وْتَوَّا رْجَعِّلْنَا تِيمُوثَاوُسْ مِنْ عِنْدْكُمْ وْبَشِّرْنَا بْإِيمَانْكُمْ وِالمْحَبَّة مْتَاعْكُمْ وْقَالِلْنَا الِّي إِنْتُومَا دِيمَا تُذْكْرُوا فِينَا بِالخِيرْ وْمِسْتَاحْجِينْ بَاشْ تْشُوفُونَا كِيفْ مَا أَحْنَا مِسْتَاحْجِينْ بَاشْ نْشُوفُوكُمْ،</div>
<div class="v" id="v7"><span class="vn">7</span> وْإِيمَانْكُمْ هَاذَا، يَا إِخْوَة، شَجَّعْنَا فِي الحَاجَاتْ الِّي نْعَانِيوْ فِيهَا الكُلْهَا مِالضِّيقْ وِالشِّدَّة،</div>
<div class="v" id="v8"><span class="vn">8</span> وْرَانَا أَحْنَا تَوَّا مِتْهَنِّينْ مَادَامْكُمْ إِنْتُومَا ثَابْتِينْ فِي الرَّبْ.</div>
<div class="v" id="v9"><span class="vn">9</span> وْقَدَّاشْ لاَزِمْنَا نُشْكْرُوا اللهْ عْلَى خَاطِرْكُمْ. نُشْكْرُوهْ عْلَى الفَرْحَة الِّي نْحِسُّوا بِيهَا قُدَّامْ إِلاَهْنَا بْفَضْلْكُمْ؟</div>
<div class="v" id="v10"><span class="vn">10</span> وْإِحْنَا نُطْلْبُوا وِنْعَاوْدُوا لِيلْ وِنْهَارْ بَاشْ نْشُوفُوكُمْ وِنْكَمّْلُوا الشَّيْء الِّي نَاقِصْ فِي إِيمَانْكُمْ.</div>
<div class="v" id="v11"><span class="vn">11</span> <span class="br-p"><br><br></span>نِتْمَنَّاوْ إِنُّو اللهْ بُونَا وْرَبْنَا يَسُوعْ المَسِيحْ يْسَهّْلِلْنَا الطْرِيقْ بَاشْ نْجِيوْكُمْ،</div>
<div class="v" id="v12"><span class="vn">12</span> وْإِنُّو الرَّبْ يْزِيدْ فِي مْحَبِّتْكُمْ لِبْعَضْكُمْ وْلِلنَّاسْ الكُلْ عْلَى قَدْرْ مْحَبِّتْنَا لِيكُمْ،</div>
<div class="v" id="v13"><span class="vn">13</span> وْإِنُّو يْقَوِّيلْكُمْ قْلُوبْكُمْ وِتْكُونُوا مُقَدّْسِينْ وْمَا عْلِيكُمْشْ لُومْ، قُدَّامْ إِلاَهْنَا وْبُونَا، فِي النْهَارْ الِّي يْجِي فِيهْ رَبّْنَا يَسُوعْ مْعَ المُؤْمْنِينْ بِيهْ الكُلْهُمْ. آمِينْ.</div>
</div>
<!-- PARSED ABOVE; EDITING MAY BREAK PARSER -->
</body></html>