<html><head>
<meta http-equiv="Content-Type" content="text/html;charset=utf-8" />
<title>1Thess 4 &ndash; تْسَالُونِيكِي الأَوِلْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Thess', 4);">
<div id="navbar"><a href="../index.html">العهد الجديد بالعربية التونسية</a> &ndash; <b>تْسَالُونِيكِي الأَوِلْ</b> &ndash; <a href="1Thess_1.html">1</a> <a href="1Thess_2.html">2</a> <a href="1Thess_3.html">3</a> <b>4</b> <a href="1Thess_5.html">5</a> </div><hr>
<h1>1Thess 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>حَيَاةْ تْرَضِّي اللهْ</h2><span class="vn">1</span> <span class="br-p"><br><br></span>وْفِي الإِخِّرْ، نْأَكّْدُوا عْلِيكُمْ، يَا الإِخْوَة، وْنُطْلُبْ مِنْكُمْ فِي الرَّبْ يَسُوعْ إِنّْكُمْ تِتْقَدّْمُوا أَكْثِرْ فِي سِيرِتْكُمْ البَاهْيَة الِّي عَايْشِينْ بِيهَا اليُومْ كِيفْ مَا تْعْلِّمْتُوهَا مِنْ عِنْدْنَا بَاشْ تْرَضِّيوْ اللهْ.</div>
<div class="v" id="v2"><span class="vn">2</span> إِنْتُومَا تَعْرْفُوا الوْصَايَا الِّي وَصِّينَاكُمْ بِيهَا مِنْ عِنْدْ الرَّبْ يَسُوعْ.</div>
<div class="v" id="v3"><span class="vn">3</span> رَاهِي إِرَادِةْ اللهْ هِيَ إِنّْكُمْ تْكُونُوا قِدِّيسِينْ، وْمَا عَادِشْ تَزْنُوا،</div>
<div class="v" id="v4"><span class="vn">4</span> وْكُلْ وَاحِدْ فِيكُمْ يَعْرِفْ كِيفَاشْ يْحَافِظْ عْلَى بَدْنُو فِي القَدَاسَة وِالكَرَامَة،</div>
<div class="v" id="v5"><span class="vn">5</span> مُوشْ فِي الشْهَاوِي كِيفْ مَا يَعْمْلُوا الشْعُوبْ الأُخْرِينْ الِّي مَا يَعْرْفُوشْ اللهْ،</div>
<div class="v" id="v6"><span class="vn">6</span> وْحَتَّى حَدْ مَا يِلْزْمُو يِتْعَدَّى في الحَاجَة هَاذِي عْلَى حْقُوقْ خُوهْ فِيهَا وْيِسْتْغَلُّو. رَاهُو الرَّبْ هُوَ الِّي يِنْتَقِمْ عْلَى الحَاجَاتْ هَاذِي الكُلْهَا، كِيفْ مَا قُلْنَالْكُمْ وِشْهِدْنَالْكُمْ مِنْ قْبَلْ،</div>
<div class="v" id="v7"><span class="vn">7</span> رَاهُو اللهْ مَا دْعَانَاشْ لِلنْجَاسَة، آمَا دْعَانَا لِلقَدَاسَة.</div>
<div class="v" id="v8"><span class="vn">8</span> الِّي يُرْفُضْ الشَّيْء هَاذَا مُوشْ يُرْفُضْ فِي الإِنْسَانْ، آمَا رْفَضْ اللهْ الِّي يَعْطِيكُمْ رُوحُو القُدُّوسْ.</div>
<div class="v" id="v9"><span class="vn">9</span> <span class="br-p"><br><br></span>وْمَا كُمْشْ فِي حَاجَة بَاشْ نِكْتْبُولْكُمْ عْلَى المْحَبَّة الِّي بِينْ الإِخْوَة، رَاكُمْ تْعَلِّمْتُوا مِنْ عِنْدْ اللهْ إِنّْكُمْ تْحِبُّوا بْعَضْكُمْ.</div>
<div class="v" id="v10"><span class="vn">10</span> وْإِنْتُومَا هَكَّا تِتْعَامْلُوا مْعَ الإِخْوَة الكُلْهُمْ الِّي فِي مَقْدُونِيَّة الكُلْهَا. آمَا رَانَا نْأَكّْدُوا عْلِيكُمْ، يَا الإِخْوَة، إِنّْكُمْ تْزِيدُوا مِالشَّيْء هَاذَا،</div>
<div class="v" id="v11"><span class="vn">11</span> وْإِنّْكُمْ تَحْرْصُوا بَاشْ تْعِيشُوا عِيشَة رَايْضَة وْتِتْلْهَاوْ بِرْوَاحْكُمْ وْتِخْدْمُوا بِعْرَقْ جْبِينْكُمْ كِيفْ مَا وَصِّينَاكُمْ.</div>
<div class="v" id="v12"><span class="vn">12</span> وِتْكُونْ سِيرِتْكُمْ بَاهْيَة قُدَّامْ النَّاسْ الِّي مَا هُمْشْ مُؤْمْنِينْ وْمَا تْكُونُوشْ مِحْتَاجِينْ لْحَتَّى حَدْ.</div>
<div class="v" id="v13"><h2>جَيَّانْ الرَّبْ</h2><span class="vn">13</span> <span class="br-p"><br><br></span>وْمَا نْحِبْكُمْشْ، يَا الإِخْوَة، إِنّْكُمْ تِجْهْلُوا المَصِيرْ مْتَاعْ الِّي يْمُوتُوا بَاشْ مَا تِحْزْنُوشْ كِيفْ النَّاسْ الِّي مَا عِنْدْهُمْشْ رَجَاءْ.</div>
<div class="v" id="v14"><span class="vn">14</span> إِذَا كَانَّا نِمّْنُوا الِّي يَسُوعْ مَاتْ وِمْبَاعِدْ قَامْ، رَانَا زَادَا نِمّْنُوا إِنُّو الِّي مَاتُوا فِي يَسُوعْ، اللهْ بَاشْ يْرَجَّعْهُمْ مْعَ يَسُوعْ.</div>
<div class="v" id="v15"><span class="vn">15</span> <span class="br-p"><br><br></span>وِنْقُولِلْكُمْ الشَّيْء هَاذَا الِّي قَالُو الرَّبْ بِيدُو، وِلِّي هُوَ إِنَّا أَحْنَا الحَيِّينْ الِّي بَاشْ نَبْقَاوْ حَتَّى لِينْ يْجِي الرَّبْ مَا نَاشْ بَاشْ نِسْبْقُوا الِّي مَاتُوا،</div>
<div class="v" id="v16"><span class="vn">16</span> رَاهُو الرَّبْ بِيدُو بَاشْ يِنْزِلْ مِالسْمَاءْ بْصُوتْ يْنَادِي وْصُوتْ رَئِيسْ المْلاَيْكَة وْصُوتْ بُوقْ اللهْ، وِيْقُومُوا الِّي مَاتُوا فِي المَسِيحْ هُومَا اللْوَالَى،</div>
<div class="v" id="v17"><span class="vn">17</span> وِمْبَاعِدْ أَحْنَا الِّي بْقِينَا حَيِّينْ، نِتْهَزُّوا مْعَاهُمْ فِي السْحَابْ، بَاشْ نْقَابْلُوا الرَّبْ فِي الهْوَاء، وِنْكُونُوا مْعَ الرَّبْ الوَقْتْ الكُلُّو.</div>
<div class="v" id="v18"><span class="vn">18</span> إِمَّالاَ شَجّْعُوا بْعَضْكُمْ بِالكْلاَمْ هَاذَا.</div>
</div>
<!-- PARSED ABOVE; EDITING MAY BREAK PARSER -->
</body></html>