<html><head>
<meta http-equiv="Content-Type" content="text/html;charset=utf-8" />
<title>1Thess 5 &ndash; تْسَالُونِيكِي الأَوِلْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Thess', 5);">
<div id="navbar"><a href="../index.html">العهد الجديد بالعربية التونسية</a> &ndash; <b>تْسَالُونِيكِي الأَوِلْ</b> &ndash; <a href="1Thess_1.html">1</a> ... <a href="1Thess_3.html">3</a> <a href="1Thess_4.html">4</a> <b>5</b> </div><hr>
<h1>1Thess 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>حَضّْرُوا رْوَاحْكُمْ لْجَيَّانْ الرَّبْ</h2><span class="vn">1</span> <span class="br-p"><br><br></span>آمَا الأَوْقَاتْ وِالمْوَاعِيدْ، يَا الإِخْوَة، رَاكُمْ مَا كُمْشْ مِحْتَاجِينْ بَاشْ يِتْكْتِبِّلْكُمْ عْلِيهُمْ،</div>
<div class="v" id="v2"><span class="vn">2</span> رَاكُمْ تَعْرْفُوا بِالقْدَا إِنُّو يُومْ الرَّبْ يْجِي عْلَى غَفْلَة كِيفْ مَا يْجِي السَّارِقْ فِي اللِّيلْ.</div>
<div class="v" id="v3"><span class="vn">3</span> وْوَقْتِلِّي يْقُولُوا النَّاسْ: «عِنْدْنَا سَلاَمْ وْأَمَانْ»، يْجِيهُمْ الهْلاَكْ عْلَى غَفْلَة كِيفْ مَا تْجِي وْجَايِعْ الوْلاَدَة لِلمْرَا الحِبْلَى، وْمَا يْنَجّْمُوشْ يِمْنْعُوا.</div>
<div class="v" id="v4"><span class="vn">4</span> آمَا إِنْتُومَا، يَا الإِخْوَة، مَا كُمْشْ عَايْشِينْ فِي الظْلاَمْ حَتَّى لِينْ يْجِيكُمْ النْهَارْ هَاذَاكَا عْلَى غَفْلَة كِيفْ السَّارِقْ،</div>
<div class="v" id="v5"><span class="vn">5</span> إِنْتُومَا الكُلْكُمْ وْلاَدْ النُّورْ وِوْلاَدْ النْهَارْ. وْإِحْنَا رَانَا لاَنَا مِاللِّيلْ وْلاَنَا مِالظْلاَمْ.</div>
<div class="v" id="v6"><span class="vn">6</span> إِمَّالاَ مَا نُرْقْدُوشْ كِيفْ مَا يَعْمْلُوا النَّاسْ، آمَا يِلْزِمْنَا نَسْهْرُوا وِنْبَاتُوا فَايْقِينْ.</div>
<div class="v" id="v7"><span class="vn">7</span> رَاهُمْ الرَّاقْدِينْ يُرْقْدُوا فِي اللِّيلْ، وِالسْكَارَى يِسْكْرُوا فِي اللِّيلْ.</div>
<div class="v" id="v8"><span class="vn">8</span> آمَا أَحْنَا وْلاَدْ النْهَارْ خَلِّينَا نْكُونُوا فَايْقِينْ، لاَبْسِينْ دِرْعْ يِحْمِي سْدُورَاتْنَا هُوَ الإِيمَانْ وِالمْحَبَّة وْكَاسْكَا هِيَ الأَمَلْ مْتَاعْ الخَلاَصْ،</div>
<div class="v" id="v9"><span class="vn">9</span> رَاهُو اللهْ مَا خْتَارْنَاشْ بَاشْ يَغْضِبْ عْلِينَا، آمَا بَاشْ نَاخْذُوا خَلاَصُو بْرَبْنَا يَسُوعْ المَسِيحْ.</div>
<div class="v" id="v10"><span class="vn">10</span> الِّي مَاتْ عْلَى خَاطِرْنَا بَاشْ الكُلْنَا نَحْيَاوْ مْعَاهْ، إِذَا كُنَّا فَايْقِينْ فِي اليَقْظَة مْتَاعْ الحَيَاةْ وِلاَّ فِي غَفْوِةْ المُوتْ.</div>
<div class="v" id="v11"><span class="vn">11</span> إِمَّالاَ شَجّْعُوا بْعَضْكُمْ وْعَاوْنُوا بْعَضْكُمْ كِيفْ مَا تَعْمْلُوا تَوَّا.</div>
<div class="v" id="v12"><h2>دُعَاءْ وْسَلاَمْ</h2><span class="vn">12</span> <span class="br-p"><br><br></span>وْنُطْلُبْ مِنْكُمْ، يَا الإِخْوَة، بَاشْ تِكْرْمُوا الِّي يِتْعْبُوا مَا بِينَاتْكُمْ وْيَرْعَاوْ فِيكُمْ فِي الرَّبْ وْيِرْشْدُوا فِيكُمْ،</div>
<div class="v" id="v13"><span class="vn">13</span> وْإِنّْكُمْ تْعَامْلُوهُمْ ابَّرْشَة إِحْتِرَامْ وِمْحَبَّة عْلَى خَاطِرْ الخِدْمَة مْتَاعْهُمْ. عِيشُوا مْعَ بْعَضْكُمْ فِي سَلاَمْ.</div>
<div class="v" id="v14"><span class="vn">14</span> وِنْأَكِّدْ عْلِيكُمْ، يَا الإِخْوَة، إِنّْكُمْ تْنَبّْهُوا عْلَى البُخْلِينْ وِتْشَجّْعُوا الِّي فَاشْلِينْ وِتْعَاوْنُوا الضْعَافْ وْتُصْبْرُوا عْلَى النَّاسْ الكُلْ.</div>
<div class="v" id="v15"><span class="vn">15</span> رُدُّوا بَالْكُمْ لاَ تْكَافُوا وَاحِدْ عْلَى الشَّرْ بِالشَّرْ، آمَا دِيمَا أَعْمْلُوا الخِيرْ، مْعَ بْعَضْكُمْ وِمْعَ النَّاسْ الكُلْ.</div>
<div class="v" id="v16"><span class="vn">16</span> <span class="br-p"><br><br></span>أَفْرْحُوا دِيمَا</div>
<div class="v" id="v17"><span class="vn">17</span> دَاوْمُوا عْلَى الصَّلاَةْ،</div>
<div class="v" id="v18"><span class="vn">18</span> إِحْمْدُوا اللهْ عْلَى كُلْ شَيْء، رَاهِي هَاذِي هِيَ إِرَادِةْ اللهْ لِيكُمْ فِي المَسِيحْ يَسُوعْ.</div>
<div class="v" id="v19"><span class="vn">19</span> وْمَا تِطْفُوشْ الرُّوحْ،</div>
<div class="v" id="v20"><span class="vn">20</span> مَا تَحْقْرُوشْ النُّبُوءَاتْ،</div>
<div class="v" id="v21"><span class="vn">21</span> آمَا جَرّْبُوا كُلْ شَيْء وْشِدُّوا صْحِيحْ فِي البَاهِي،</div>
<div class="v" id="v22"><span class="vn">22</span> وْإِبْعْدُوا عْلَى الشَّرْ الكُلُّو.</div>
<div class="v" id="v23"><span class="vn">23</span> <span class="br-p"><br><br></span>وْإِلاَهْ السَّلاَمْ بِيدُو يْقَدِّسْكُمْ فِي كُلْ شَيْء. وْنِتْمَنَّاوْ انُّو رُوحْكُمْ وْنَفْسْكُمْ وِبْدَنْكُمْ يْكُونُوا مَحْفُوظِينْ بِالكَامِلْ وْمَا عْلِيكُمْشْ لُومْ، وَقْتِلِّي يْجِي رَبّْنَا يَسُوعْ المَسِيحْ.</div>
<div class="v" id="v24"><span class="vn">24</span> رَاهُو الِّي دْعَاكُمْ صَادِقْ وْيُوفِي بْوَعْدُو.</div>
<div class="v" id="v25"><span class="vn">25</span> <span class="br-p"><br><br></span>يَا الإِخْوَة، صَلِّيوْ مِنْ أَجْلْنَا.</div>
<div class="v" id="v26"><span class="vn">26</span> سَلّْمُوا عْلَى الإِخْوَة الكُلْهُمْ ابُّوسَة مُقَدّْسَة.</div>
<div class="v" id="v27"><span class="vn">27</span> نِتْرَجَّاكُمْ بِالرَّبْ إِنّْكُمْ تَقْرَاوْ الجْوَابْ هَاذَا عْلَى الإِخْوَة الكُلْهُمْ.</div>
<div class="v" id="v28"><span class="vn">28</span> <span class="br-p"><br><br></span>إِنْ شَاءْ اللهْ نِعْمِةْ رَبّْنَا يَسُوعْ المَسِيحْ تْكُونْ مْعَاكُمْ.</div>
</div>
<!-- PARSED ABOVE; EDITING MAY BREAK PARSER -->
</body></html>