<html><head>
<meta http-equiv="Content-Type" content="text/html;charset=utf-8" />
<title>1Tim 3 &ndash; تِيمُوثَاوُسْ الأَوِلْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 3);">
<div id="navbar"><a href="../index.html">العهد الجديد بالعربية التونسية</a> &ndash; <b>تِيمُوثَاوُسْ الأَوِلْ</b> &ndash; <a href="1Tim_1.html">1</a> <a href="1Tim_2.html">2</a> <b>3</b> <a href="1Tim_4.html">4</a> <a href="1Tim_5.html">5</a> <a href="1Tim_6.html">6</a> </div><hr>
<h1>1Tim 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الأُسْقُفْ</h2><span class="vn">1</span> <span class="br-p"><br><br></span>صْدَقْ الِّي قَالْ إِنُّو الِّي يْحِبْ يْوَلِّي أُسْقُفْ رَاهُو حَبْ عْلَى حَاجَة بَاهْيَة.</div>
<div class="v" id="v2"><span class="vn">2</span> الأُسْقُفْ يِلْزْمُو يْكُونْ مَا عْلِيهِشْ لُومْ، رَاجِلْ مْرَا وَحْدَة، رْزِينْ وْيِتْحَكِّمْ فِي رُوحُو وْمُحْتَرَمْ وِيْضَيِّفْ النَّاسْ، صَالِحْ بَاشْ يْعَلِّمْ،</div>
<div class="v" id="v3"><span class="vn">3</span> مَا يِسْكِرْشْ وْمَا يِتْصَّرِّفْشْ بْقُوَّة، آمَا طَيِّبْ يَكْرَهْ العَرْكْ وْمَا يْحِبِّشْ الفْلُوسْ،</div>
<div class="v" id="v4"><span class="vn">4</span> يَعْرِفْ كِيفَاشْ يِتْصَرِّفْ فِي دَارُو وِيْخَلِّي وْلاَدُو يْطِيعُوهْ وْيِحْتَرْمُوهْ فِي كُلْ شَيْء.</div>
<div class="v" id="v5"><span class="vn">5</span> الِّي مَا يَعْرِفْشْ يِتْصَرِّفْ فِي دَارُو، كِيفَاشْ بَاشْ يِتْلْهَى بْكَنِيسِةْ اللهْ؟</div>
<div class="v" id="v6"><span class="vn">6</span> وِالشِّيخْ مَا يِلْزْمُوشْ يْكُونْ جْدِيدْ فِي الإِيمَانْ بَاشْ مَا يِتْكَبِّرْشْ وْيِتْعَاقِبْ كِيفْ مَا تْعَاقِبْ بْلِيسْ.</div>
<div class="v" id="v7"><span class="vn">7</span> وْيِلْزِمْ يِشْهْدُولُو النَّاسْ الِّي مَا هُمْشْ فِي الكَنِيسَة بَاشْ مَا يْجِيبِشْ العَارْ لْرُوحُو وِيْحَصّْلُو بْلِيسْ.</div>
<div class="v" id="v8"><h2>الخُدَّامْ</h2><span class="vn">8</span> <span class="br-p"><br><br></span>وِالْمُدبْرِينْ يِلْزِمْهُمْ زَادَا يْكُونُوا مُحْتَرْمِينْ، وْصَادْقِينْ، وْمَا يْكَثّْرُوشْ مِالشْرَابْ، وْمَا يَطْمْعُوشْ فِي الرِّبْحْ الحْرَامْ.</div>
<div class="v" id="v9"><span class="vn">9</span> ويِلْزِمْهُمْ يْحَافْظُوا عْلَى السِّرْ الغَامِضْ مْتَاعْ الإِيمَانْ بْضَمِيرْ طَاهِرْ.</div>
<div class="v" id="v10"><span class="vn">10</span> وْيِلْزِمْ تْجَرّْبُوهُمْ فِي الأُوِّلْ، وْإِذَا كَانْهُمْ مَا عْلِيهُمْشْ لُومْ يِتْحَطُّوا مُدَبْرِينْ.</div>
<div class="v" id="v11"><span class="vn">11</span> <span class="br-p"><br><br></span>وِنْسَاهُمْ زَادَا يِلْزِمْهُمْ يْكُونُوا مُحْتَرْمِينْ، مَا يْقَطّْعُوشْ عَرْضْ النَّاسْ، فَايْقِينْ وِيْرَاعُوا الأَمَانَة فِي كُلْ شَيْء.</div>
<div class="v" id="v12"><span class="vn">12</span> وِالْمُدبْرِينْ لاَزِمْ كُلْ وَاحِدْ فِيهُمْ يْكُونْ رَاجِلْ مْرَا وَحْدَة، ويِتْصَرّْفُوا بِالبَاهِي فِي وْلاَدْهُمْ وِبْيُوتْهُمْ</div>
<div class="v" id="v13"><span class="vn">13</span> الِّي يِخْدْمُوا الخِدْمَة بِالبَاهِي يْشِدُّوا بْلاَصَة عَالْيَة وْيَحْكِيوْ بْثِيقَة كْبِيرَة بَرْشَة عْلَى الإِيمَانْ بِالمَسِيحْ يَسُوعْ.</div>
<div class="v" id="v14"><h2>السِّرْ العْظِيمْ</h2><span class="vn">14</span> <span class="br-p"><br><br></span>نِكْتِبْلِكْ الجْوَابْ هَاذَا وْنِتْمَنَّى انِّي نْجِيكْ عْلَى قْرِيبْ.</div>
<div class="v" id="v15"><span class="vn">15</span> وْإِذَا كَانْ بْطِيتْ، يِلْزْمِكْ تَعْرِفْ كِيفَاشْ تِتْصَرِّفْ فِي بِيتْ اللهْ، الِّي هِيَ كَنِيسِةْ اللهْ الحَيْ، العُرْصَة والسَّاسْ مْتَاعْ الحَقْ.</div>
<div class="v" id="v16"><span class="vn">16</span> وْحَتَّى حَدْ مَا يُنْكُرْ الِّي السِّرْ الغَامِضْ مْتَاعْ التَّقْوَى عْظِيمْ: <span class="br-p"><br><br></span><span class="br-ind"><br><span class="indent">&nbsp;</span></span>الله ظْهُرْ فِي الْجَسَدْ<br> <span class="br-ind"><br><span class="indent">&nbsp;</span></span>الرُّوحْ بَرَرُوا،<br> <span class="br-ind"><br><span class="indent">&nbsp;</span></span>المْلاَيْكَة شَافَاتُو،<br> <span class="br-ind"><br><span class="indent">&nbsp;</span></span>كَانْ بْشَارَة لِلشْعُوبْ،<br> <span class="br-ind"><br><span class="indent">&nbsp;</span></span>العَالَمْ إِمِّنْ بِيهْ<br> <span class="br-ind"><br><span class="indent">&nbsp;</span></span>وْ فِي المَجْدْ تِرْفَعْ.<br></div>
</div>
<!-- PARSED ABOVE; EDITING MAY BREAK PARSER -->
</body></html>