<html><head>
<meta http-equiv="Content-Type" content="text/html;charset=utf-8" />
<title>1Tim 5 &ndash; تِيمُوثَاوُسْ الأَوِلْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 5);">
<div id="navbar"><a href="../index.html">العهد الجديد بالعربية التونسية</a> &ndash; <b>تِيمُوثَاوُسْ الأَوِلْ</b> &ndash; <a href="1Tim_1.html">1</a> ... <a href="1Tim_3.html">3</a> <a href="1Tim_4.html">4</a> <b>5</b> <a href="1Tim_6.html">6</a> </div><hr>
<h1>1Tim 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>كِيفَاشْ تْعَامِلْ المُؤْمْنِينْ</h2><span class="vn">1</span> <span class="br-p"><br><br></span>مَا تْوَبِّخْشْ وَاحِدْ مِالشْيُوخْ، آمَا أَنْصْحُو بِسْيَاسَة كَإِنُّو بُوكْ، وِاتْصَرِّفْ مْعَ الشَّبَابْ كَإِنّْهُمْ إِخْوْتِكْ،</div>
<div class="v" id="v2"><span class="vn">2</span> وِالعْزَايِزْ كَإِنّْهُمْ أُمَّاتْ مْتَاعِكْ، آمَا البْنَاتْ اتْصَرِّفْ مْعَاهُمْ بْكُلْ طْهَارَة كَإِنّْهُمْ خْوَاتِكْ.</div>
<div class="v" id="v3"><h2>النْسَاء الِّي رْجَالْهُمْ مُوتَى</h2><span class="vn">3</span> <span class="br-p"><br><br></span>إِكْرِمْ النْسَاء الِّي هُومَا بِالرَّسْمِي رْجَالْهُمْ مُوتَى.</div>
<div class="v" id="v4"><span class="vn">4</span> وْإِذَا كَانْ مْرَا رَاجِلْهَا مِيتْ عِنْدْهَا وْلاَدْ وِلاَّ وْلاَدْ وْلاَدْهَا، خَلِّيهُمْ يِتْعَلّْمُوا فِي الأُوِّلْ كِيفَاشْ يِتْصَرّْفُوا مْعَ امَّالِيهُمْ بِالتَّقْوَى وِيْقُومُوا بْوَاجِبْهُمْ عْلَى وَالْدِيهُمْ، رَاهُو الشَّيْء هَاذَا يْرَضِّي اللهْ.</div>
<div class="v" id="v5"><span class="vn">5</span> آمَا المْرَا الِّي رَاجِلْهَا مِيتْ بِالحَقْ، وِلِّي هِيَ مَا عِنْدْهَاشْ شْكُونْ يْقُومْ بِيهَا، رَاهِي عِنْدْهَا رَجَاءْ فِي رَبِّي، تْصَلِّيلُو وْتُطْلْبُو لِيلْ وِنْهَارْ.</div>
<div class="v" id="v6"><span class="vn">6</span> وْآمَا المْرَا الِّي رَاجِلْهَا مِيتْ الِّي جْرَاتْ وْرَاء الشْهَاوِي رَاهِي مِيتَة حَتَّى إِذَا كَانْهَا حَيَّة.</div>
<div class="v" id="v7"><span class="vn">7</span> نْوَصِّيهُمْ عْلَى الشَّيْء هَاذَاكَا بَاشْ يْكُونُوا مَا عْلِيهُمْشْ لُومْ.</div>
<div class="v" id="v8"><span class="vn">8</span> وِلِّي مَا يِتْلْهَاشْ بْأَقَارْبُو، وْبِالأَخَصْ عَايِلْةْ دَارُو، رَاهُو نْكَرْ فِي الإِيمَانْ وْهُوَ أَخْيِبْ مِلِّي مُوشْ مُؤْمِنْ.</div>
<div class="v" id="v9"><span class="vn">9</span> <span class="br-p"><br><br></span>المْرَا مَا تِتْقَيِّدْشْ فِي الدُّوسِي مْتَاعْ النْسَاء الِّي رْجَالْهُمْ مُوتَى إِلاَّ إِذَا وَلَّى عْمُرْهَا سِتِّينْ سْنَة عْلَى الأَقَلْ وْكَانِتْ مَرْةْ رَاجِلْ وَاحِدْ،</div>
<div class="v" id="v10"><span class="vn">10</span> وْيِشْهْدُولْهَا الِّي هِيَ تَعْمِلْ فِي الخِيرْ، كِرَبَّاتْ وْلاَدْهَا تُرْبْيَة بَاهْيَة، وْضَيّْفِتْ البْرَايْنِيَّة، وِتِلْهَاتْ بالإِخْوَة القِدِّيسِينْ، وْعَاوْنِتْ المَنْكُوبِينْ، وْعَمْلِتْ الحَاجَاتْ البَاهْيَة الكُلْهَا.</div>
<div class="v" id="v11"><span class="vn">11</span> <span class="br-p"><br><br></span>النْسَاء الِّي رْجَالْهُمْ مُوتَى وِلِّي هُومَا مَازَالُوا صْغَارْ مَا يِتْقَيّْدُوشْ فِي الدُّوسِي مْتَاعْ النْسَاء الِّي رْجَالْهُمْ مُوتَى، رَاهُمْ كِيِشْتْهَاوْ بَاشْ يْعَرّْسُوا يِسْتَغْنَاوْ عْلَى المَسِيحْ.</div>
<div class="v" id="v12"><span class="vn">12</span> وْهَكَّا يَنْسَاوْ العَهْدْ مْتَاعْهُمْ الأُوِّلْ مْعَاهْ، وِيْوَلِّيوْ مُدَانِينْ كِمَا وْفَاوْشْ بِالوَعْدْ مْتَاعْهُمْ.</div>
<div class="v" id="v13"><span class="vn">13</span> وْهُومَا زِيدْ عْلَى هَاذَاكَا يِتْعَلّْمُوا البْطَالَة وِالمَشْيَانْ مِنْ دَارْ لْدَارْ، كِيفْ مَا يِتْعَلّْمُوا زَادَا الحْدِيثْ الفَارِغْ وِاللَّهْوَة بِالحَاجَاتْ الِّي خَاطْيِتْهُمْ وِالكْلاَمْ فِي حَاجَاتْ مَا تْخُصّْهُمْشْ.</div>
<div class="v" id="v14"><span class="vn">14</span> هَاذَاكَا عْلاَشْ نْحِبْ الِّي النْسَاء الِّي رْجَالْهُمْ مُوتَى وِلِّي هُومَا مَازَالُوا صْغَارْ يْعَرّْسُوا وِيْجِيبُوا وْلاَدْ وْيِتْلْهَاوْ بِبْيُوتْهُمْ وِالعْدُو مَا يْشِدِّشْ عْلِينَا حَتَّى حَاجَة،</div>
<div class="v" id="v15"><span class="vn">15</span> وْبِالأَخَصْ الِّي ثَمَّة شْكُونْ مِنْهُمْ الِّي غُلْطُوا وْتَبّْعُوا الشِّيطَانْ.</div>
<div class="v" id="v16"><span class="vn">16</span> وْإِذَا كَانْ مْرَا مُؤْمْنَة عِنْدْهَا نْسَاء رْجَالْهُمْ مُوتَى فِي عَايْلِتْهَا، خَلِّيهَا تْعَاوِنْهُمْ وْمَا تْثَقِّلْشْ عْلَى الكَنِيسَة بَاشْ تْنَجِّمْ تْعَاوِنْ النْسَاء الِّي رْجَالْهُمْ مُوتَى الِّي هُومَا مِحْتَاجِينْ.</div>
<div class="v" id="v17"><h2>شْيُوخْ الكَنِيسَة</h2><span class="vn">17</span> <span class="br-p"><br><br></span>وِشْيُوخْ الكَنِيسَة الِّي يِخْدْمُوا فِي خِدْمِتْهُمْ بِالقْدَا يِسْتْحَقُّوا بَاشْ تِكْرْمُوهُمْ قَدْ الأُخْرِينْ مَرّْتِينْ، وْبِالأَخَصْ الِّي يِتْعْبُوا فِي التَّبْشِيرْ وِالتَّعْلِيمْ.</div>
<div class="v" id="v18"><span class="vn">18</span> <sup class="fnm"><a name="fnm1" href="#fn1">1</a></sup>رَاهُو الكْتَابْ يْقُولْ: «مَا تْحُطُّشْ كْمَامَة عْلَى فُمْ الثُّورْ وَقْتِلِّي هُوَ يِدْرِسْ» وِ «الخَدَّامْ يِسْتْحَقْ أُجْرْتُو.»</div>
<div class="v" id="v19"><span class="vn">19</span> مَا تِقْبِلْشْ شْكَايَة عْلَى شِيخْ كَانْ بِشْهَادِةْ زُوزْ شْهُودْ وِلاَّ ثْلاَثَة.</div>
<div class="v" id="v20"><span class="vn">20</span> آمَا الِّي يَبْقَاوْ يَعْمْلُوا الذْنُوبْ وَبِّخْهُمْ قُدَّامْ النَّاسْ المُوجُودِينْ الكُلْهُمْ بَاشْ الأُخْرِينْ يْخَافُوا.</div>
<div class="v" id="v21"><span class="vn">21</span> وْنِتْرَجَّاكْ قُدَّامْ اللهْ وِالمَسِيحْ يَسُوعْ وِالمْلاَيْكَة المُخْتَارِينْ بَاشْ تَحْفِظْ الوْصَايَا هَاذِي مِنْ غِيرْ مَا تْعَامِلْ حَتَّى حَدْ وِلاَّ تْبَجّْلُو عْلَى الآخَرْ فِي أَيْ حَاجَة تِتْعْمَلْ.</div>
<div class="v" id="v22"><span class="vn">22</span> مَا تِزْرِبْشْ وِتْحُطْ يِدِّكْ عْلَى أَيْ وَاحِدْ وْمَا تْكُونِشْ شْرِيكْ فِي ذْنُوبْ غِيرِكْ، وْخَلّي رُوحِكْ طَاهِرْ.</div>
<div class="v" id="v23"><span class="vn">23</span> <span class="br-p"><br><br></span>مَا عَادِشْ مِاليُومْ تُشْرُبْ المَاء آكَاهُو، آمَا اشْرُبْ شْوَيَّة شْرَابْ عْلَى خَاطِرْ مَعْدْتِكْ وِالأَمْرَاضْ الِّي عِنْدِكْ.</div>
<div class="v" id="v24"><span class="vn">24</span> <span class="br-p"><br><br></span>ثَمَّة نَاسْ ذْنُوبْهُمْ وَاضْحَة قْبَلْ مَا يِتْحَاسْبُوا، وْثَمَّة شْكُونْ ذْنُوبْهُمْ مَا تُظْهُرْ الِّي بَعْدْ مَا يِتْحَاسْبُوا.</div>
<div class="v" id="v25"><span class="vn">25</span> وِالأَعْمَالْ الصَّالْحَة زَادَا تْبَانْ الِّي هِيَ وَاضْحَة، وْحَتَّى الأَعْمَالْ الِّي مَا هِيشْ وَاضْحَة مُوشْ مُمْكِنْ تَبْقَى مْخُبّْيَة.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->تث ٢٥‏:٤ ؛ I كو ٩‏:٩ ؛ مت ١٠‏:١٠ ؛ لو ١٠‏:٧ ؛ I كو ٩‏:١٤<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>