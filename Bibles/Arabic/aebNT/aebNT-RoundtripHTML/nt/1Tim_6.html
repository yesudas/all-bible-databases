<html><head>
<meta http-equiv="Content-Type" content="text/html;charset=utf-8" />
<title>1Tim 6 &ndash; تِيمُوثَاوُسْ الأَوِلْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 6);">
<div id="navbar"><a href="../index.html">العهد الجديد بالعربية التونسية</a> &ndash; <b>تِيمُوثَاوُسْ الأَوِلْ</b> &ndash; <a href="1Tim_1.html">1</a> ... <a href="1Tim_4.html">4</a> <a href="1Tim_5.html">5</a> <b>6</b> </div><hr>
<h1>1Tim 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>العَبِيدْ</h2><span class="vn">1</span> <span class="br-p"><br><br></span>الِّي هُومَا عَبِيدْ الكُلْهُمْ يِلْزِمْهُمْ يَعْرْفُوا الِّي الأَسْيَادْ مْتَاعْهُمْ يِسْتْحَقُّوا بَاشْ يِحْتَرْمُوهُمْ، بَاشْ حَتَّى حَدْ مَا يَكْفِرْ بْإِسْمْ اللهْ وْبِالتَّعْلِيمْ مْتَاعْنَا.</div>
<div class="v" id="v2"><span class="vn">2</span> وْإِذَا كَانْ الأَسْيَادْ مْتَاعْهُمْ مُؤْمْنِينْ، مَا يَحْقْرُوهُمْشْ عْلَى خَاطِرْهُمْ إِخْوَة، آمَا يِلْزِمْهُمْ يِخْدْمُوهُمْ أَكْثِرْ عْلَى خَاطِرْ الِّي قَاعْدِينْ يِسْتْفَادُوا مِالخِدْمَة مْتَاعْهُمْ هُومَا مُؤْمْنِينْ وْأَحْبَابْ. <span class="br-p"><br><br></span>الشَّيْء هَاذَا عَلّْمُو وْوَصِّي بِيهْ</div>
<div class="v" id="v3"><h2>التَّعْلِيمْ البَاطِلْ وِالغْنَى الصْحِيحْ</h2><span class="vn">3</span> وْإِذَا كَانْ وَاحِدْ عَلِّمْ حَاجَة أُخْرَى غِيرْ الحَاجَة هَاذِي وْخَالِفْ الكْلاَمْ الصْحِيحْ، كْلاَمْ رَبّْنَا يَسُوعْ المَسِيحْ، وِالتَّعْلِيمْ الِّي يُصْلُحْ لِلتَّقْوَى،</div>
<div class="v" id="v4"><span class="vn">4</span> رَاهُو رَاجِلْ عْمَاهْ التَّكَبُّرْ وْمُوشْ فَاهِمْ حَتَّى شَيْء، يْمُوتْ عْلَى النِّقَاشْ وِالعْنَادْ الِّي يْجِي مِنُّو الحُسْدْ وِالفُرْقَة وِالسَّبَّانْ وْسُوءْ الظَّنْ</div>
<div class="v" id="v5"><span class="vn">5</span> وِالعَرْكْ بِينْ نَاسْ عْقُولْهُمْ فِسْدِتْ وْضَيّْعُوا الحَقْ وْرَدُّوا التَّقْوَى بَابْ مْتَاعْ رِبْحْ.</div>
<div class="v" id="v6"><span class="vn">6</span> إِي نْعَمْ، التَّقْوَى فِيهَا بَرْشَة رِبْحْ اذَا كَانْ مْعَاهَا القَنَاعَة،</div>
<div class="v" id="v7"><span class="vn">7</span> مَا جِينَاشْ لِلدِّنْيَا هَازِّينْ حَاجَة، وْمَا انَّجّْمُوشْ نُخْرْجُوا مِنْهَا وِمْعَانَا حَاجَة.</div>
<div class="v" id="v8"><span class="vn">8</span> يِكْفِينَا إِنَّا عِنْدْنَا مَا نَاكْلُوا وْمَا نِلْبْسُوا.</div>
<div class="v" id="v9"><span class="vn">9</span> آمَا الِّي يْلَوّْجُوا عْلَى الغْنَى رَاهُمْ يِتْجَرّْبُوا وْيُحْصْلُوا فِي المِنْدَافْ وْفِي بَرْشَة شْهَاوِي عَمْيَة تْضُرْ وِلِّي هِيَ تْخَلِّي النَّاسْ يِدَّمّْرُوا وْيِتْهِلْكُوا مَرَّة وَحْدَة.</div>
<div class="v" id="v10"><span class="vn">10</span> رَاهِي مْحَبِّةْ الفْلُوسْ أَصْلْ الشْرُورْ الكُلْهَا، وْثَمَّة نَاسْ سْتَسْلْمُولْهَا وْبِعْدُوا عْلَى الإِيمَانْ وْسَبَبُوا بَرْشَة وْجَايِعْ لِرْوَاحْهُمْ.</div>
<div class="v" id="v11"><h2>الجِهَادْ البَاهِي</h2><span class="vn">11</span> <span class="br-p"><br><br></span>آمَا إِنْتِ يَا الرَّاجِلْ الِّي يْحِبُّو اللهْ، تْجَنِّبْ الشَّيْء هَاذَا الكُلُّو. وْأَسْعَى وْرَاء البِرْ وِالتَّقْوَى وِالإِيمَانْ وِالمْحَبَّة وِالصَّبْرْ وِالطِّيبَة.</div>
<div class="v" id="v12"><span class="vn">12</span> وْجَاهِدْ فِي الإِيمَانْ جِهَادْ بَاهِي وْإِرْبِحْ الحَيَاةْ الأَبَدِيَّة الِّي اللهْ دْعَاكْ لِيهَا وِشْهِدْتِلْهَا شْهَادَة بَاهْيَة فِي حْضُورْ بَرْشَة شْهُودْ.</div>
<div class="v" id="v13"><span class="vn">13</span> وِنْوَصِّيكْ قُدَّامْ اللهْ الِّي يِحْيِي كُلْ شَيْء وْقُدَّامْ المَسِيحْ يَسُوعْ الِّي شْهِدْ أَحْسِنْ شْهَادَة قُدَّامْ بِيلاَطُسْ البُنْطِي،</div>
<div class="v" id="v14"><span class="vn">14</span> إِنِّكْ تْحَافِظْ عْلَى الوْصِيَّة طَاهِرْ مِالعِيبْ وْمَا عْلِيكْشْ لُومْ حَتَّى لِينْ يْجِي اليُومْ الِّي يُظْهُرْ فِيهْ رَبّْنَا يَسُوعْ المَسِيحْ.</div>
<div class="v" id="v15"><span class="vn">15</span> وْهُوَ بَاشْ يُظْهُرْ فِي وَقْتُو. <span class="br-p"><br><br></span><span class="br-ind"><br><span class="indent">&nbsp;</span></span>المُبَارَكْ،<br> <span class="br-ind"><br><span class="indent">&nbsp;</span></span>مَلِكْ المُلُوكْ وْرَبْ الأَرْبَابْ،<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>هُوَ وَحْدُو الِّي خَالِدْ،<br> <span class="br-ind"><br><span class="indent">&nbsp;</span></span>يُسْكُنْ فِي النُّورْ الِّي مَا يِتْقْرَبْشْ،<br> <span class="br-ind"><br><span class="indent">&nbsp;</span></span>حَتَّى بَشَرْ مَا شَافُو وْمُوشْ بَاشْ يْشُوفُو،<br> <span class="br-ind"><br><span class="indent">&nbsp;</span></span>لِيهْ الكَرَامَة وِالقُوَّة لِلأَبَدْ. آمِينْ.<br></div>
<div class="v" id="v17"><span class="vn">17</span> <span class="br-p"><br><br></span>وْيِلْزْمِكْ تْوَصِّي النَّاسْ الغُنْيَا فِي الدِّنْيَا هَاذِي بَاشْ مَا يِتْكَبّْرُوشْ وْمَا يْعَمّْلُوشْ عْلَى الغْنَى الِّي مَا يْدُومِشْ، آمَا يِتْوَكّْلُوا عْلَى اللهْ الِّي يِرْزِقْنَا بِالحَاجَاتْ الِّي نِتْنَعّْمُوا بِيهُمْ الكُلْهُمْ،</div>
<div class="v" id="v18"><span class="vn">18</span> وْبَاشْ يَعْمْلُوا الخِيرْ وِيْكُونُوا غُنْيَا بِالأَعْمَالْ الصَّالْحَة، وْيَعْمْلُوا الخِيرْ بَرْشَة وِيْخَلِّيوْ غِيرْهُمْ يْشَارْكُوهُمْ فِي الخِيرَاتْ مْتَاعْهُمْ.</div>
<div class="v" id="v19"><span class="vn">19</span> وْهَكَّا يِكْنْزُوا لِرْوَاحْهُمْ كَنْزْ كِيفْ سَاسْ لِلمُسْتَقْبَلْ، ويَاخْذُوا الحَيَاةْ الأَبَدِيَّة.</div>
<div class="v" id="v20"><span class="vn">20</span> <span class="br-p"><br><br></span>يَا تِيمُوثَاوُسْ، احْفِظْ الأَمَانَة وْإِبْعِدْ عْلَى الكْلاَمْ الفَارِغْ وِالنِّقَاشْ الزَّايِدْ الِّي النَّاسْ مَاشِي فِي بَالْهُمْ الِّي هُوَ عِلْمْ،</div>
<div class="v" id="v21"><span class="vn">21</span> وِالنَّاسْ الِّي تَبّْعُوهْ بَعْدُوا عْلَى الإِيمَانْ. <span class="br-p"><br><br></span>نِعْمِةْ اللهْ مْعَاكْ.</div>
</div>
<!-- PARSED ABOVE; EDITING MAY BREAK PARSER -->
</body></html>