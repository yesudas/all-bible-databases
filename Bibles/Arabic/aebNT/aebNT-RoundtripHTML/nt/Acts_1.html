<html><head>
<meta http-equiv="Content-Type" content="text/html;charset=utf-8" />
<title>Acts 1 &ndash; أَعْمَالْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 1);">
<div id="navbar"><a href="../index.html">العهد الجديد بالعربية التونسية</a> &ndash; <b>أَعْمَالْ</b> &ndash; <b>1</b> <a href="Acts_2.html">2</a> <a href="Acts_3.html">3</a> ... <a href="Acts_28.html">28</a> </div><hr>
<h1>Acts 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الوَعْدْ بِالرُّوحْ القُدُسْ</h2><span class="vn">1</span> <span class="br-p"><br><br></span>حْكِيتْلِكْ فِي كْتَابِي الأُوِّلْ يَا ثَاوْفِيلُسْ عْلَى كُلْ أَعْمَالْ يَسُوعْ وِالحَاجَاتْ الِّي حْكَى عْلِيهُمْ مِلِّي بْدَا التَّعْلِيمْ مْتَاعُو</div>
<div class="v" id="v2"><span class="vn">2</span> حَتَّى لِينْ جَا النْهَارْ الِّي تِرْفَعْ فِيهْ لِلسْمَاء بَعْدْ مَا عْطَى الوْصَايَا مْتَاعُو بِالرُّوحْ القُدُسْ لِلرُّسُلْ الِّي خْتَارْهُمْ.</div>
<div class="v" id="v3"><span class="vn">3</span> وْبَعْدْ مَا مَاتْ ظْهَرِّلْهُمْ بَرْشَة مَرَّاتْ لْمُدِّةْ أَرْبْعِينْ يُومْ وْوَرَّاهُمْ الِّي هُوَ حَيْ ابَّرْشَة أَدِلَّة وِحْكَالْهُمْ عْلَى مَمْلِكْةْ اللهْ.</div>
<div class="v" id="v4"><span class="vn">4</span> وَقْتِلِّي كَانْ قَاعِدْ مْعَاهُمْ قَالِلْهُمْ: «مَا تُخْرْجُوشْ مِنْ أُورْشَلِيمْ آمَا اسْتَنَّاوْ الشَّيْء الِّي وْعِدْكُمْ بِيهْ الآبْ وِلِّي سْمَعْتُوهْ مِنِّي</div>
<div class="v" id="v5"><span class="vn">5</span> يُوحَنَّا عَمِّدْ النَّاسْ بِالمَاء آمَا إِنْتُومَا بَاشْ تِتْعَمّْدُوا بَعْدْ أَيَّامَاتْ بِالرُّوحْ القُدُسْ.»</div>
<div class="v" id="v6"><h2>يَسُوعْ يَطْلِعْ لِلسْمَاء</h2><span class="vn">6</span> <span class="br-p"><br><br></span>وَقْتِلِّي تْلَمُّوا التْلاَمْذَة مْعَ بْعَضْهُمْ سِأْلُوا يَسُوعْ: «يَا رَبْ زَعْمَة فِي الوَقْتْ هَاذَا تْرَجَّعْ المَمْلْكَة لْإِسْرَائِيلْ؟»</div>
<div class="v" id="v7"><span class="vn">7</span> جَاوِبْهُمْ يَسُوعْ: «مَا عِنْدْكُمْشْ الحَقْ بَاشْ تَعْرْفُوا المَوَاعِيدْ وِالأَوْقَاتْ الِّي حَطّْهُمْ الآبْ بِالسُّلْطَة مْتَاعُو.</div>
<div class="v" id="v8"><span class="vn">8</span> آمَا بَاشْ تَاخْذُوا قُوَّة وَقْتِلِّي يِنْزِلْ عْلِيكُمْ الرُّوحْ القُدُسْ وِتْكُونُولِي شْهُودْ فِي أُورْشَلِيمْ وِاليَهُودِيَّة الكُلْهَا وْفِي السَّامْرَة وْحَتَّى آخِرْ الدِّنْيَا.»</div>
<div class="v" id="v9"><span class="vn">9</span> وْبَعْدْ مَا قَالْ الشَّيْء هَاذَا بْدَا يِتْرْفَعْ وْهُومَا يُخْزْرُوا وْجَاتْ سْحَابَة وْهَزِّتُّو مِنْ قُدَّامْ عِينِيهُمْ.</div>
<div class="v" id="v10"><span class="vn">10</span> وَقْتِلِّي هُومَا يُخْزْرُوا لِلسْمَاء وْهُوَ قَاعِدْ طَالْعِلْهَا، إِذَا بْزُوزْ رْجَالْ لاَبْسِينْ بِالأَبْيِضْ وُقْفُوا بِحْذَاهُمْ.</div>
<div class="v" id="v11"><span class="vn">11</span> وْقَالُولْهُمْ: «يَا رْجَالْ الجَلِيلْ شْبِيكُمْ وَاقْفِينْ تُخْزْرُوا لِلسْمَاء؟ يَسُوعْ هَاذَا الِّي قَاعِدْ يِتْرْفَعْ لِلسْمَاء بَاشْ يَرْجَعْ كِيمَا شُفْتُوهْ طَالِعْ لِلسْمَاء.»</div>
<div class="v" id="v12"><h2>التْلاَمْذَة يِخْتَارُوا مَاتْيَاسْ فِي عُوضْ يَهُوذَا</h2><span class="vn">12</span> <span class="br-p"><br><br></span>وْمِنْ بَعْدْ رَجْعُوا الرُّسُلْ لْأُورْشَلِيمْ مِالجْبَلْ المَعْرُوفْ بِجْبَلْ الزِّيتُونْ الِّي هُوَ قْرِيبْ مِنْ أُورْشَلِيمْ عْلَى بُعْدْ مْسَافَة مَسْمُوحْ مَشْيَانْهَا نْهَارْ السِّبْتْ.</div>
<div class="v" id="v13"><span class="vn">13</span> وَقْتِلِّي وُصْلُوا طَلْعُوا لِلعْلِي الِّي كَانُوا سَاكْنِينْ فِيهْ بُطْرُسْ وْيُوحَنَّا، وْيَعْقُوبْ، وْأَنْدَرَاوُسْ، وْفِيلِبُّسْ، وْتُومَا، وْبَرْثُلْمَاوُسْ وْمَتَّى، وْيَعْقُوبْ وِلْدْ حَلْفَى، وْسِمْعَانْ الِّي يْغِيرْ عْلَى بْلاَدُو، وْيَهُوذَا وِلْدْ يَعْقُوبْ.</div>
<div class="v" id="v14"><span class="vn">14</span> وِالكُلْهُمْ كَانُوا يْدَاوْمُوا عْلَى الصَّلاَةْ بْقَلْبْ وَاحِدْ، وِمْعَاهُمْ نْسَاء، وْمَرْيِمْ أُمْ يَسُوعْ وِمْعَاهُمْ زَادَا إِخْوْتُو.</div>
<div class="v" id="v15"><span class="vn">15</span> <span class="br-p"><br><br></span>وْفِي الأَيَّامَاتْ هَاذُوكُمْ وَقْتِلِّي تْلَمُّوا مْيَة وْعِشْرِينْ مِالمُؤْمْنِينْ قَامْ بُطْرُسْ وْقَالِلْهُمْ:</div>
<div class="v" id="v16"><span class="vn">16</span> «يَا إِخْوَة كَانْ لاَزِمْ اتِّمْ النُّبُوَّة الِّي قَالْهَا الرُّوحْ القُدُسْ عْلَى لْسَانْ النَّبِي دَاوُدْ فِيمَا يْخُصْ يَهُوذَا الِّي هَزْ النَّاسْ لْيَسُوعْ بَاشْ يْشِدُّوهْ.</div>
<div class="v" id="v17"><span class="vn">17</span> عْلَى خَاطْرُو كَانْ وَاحِدْ مِنَّا وْشَارِكْنَا فِي الخِدْمَة مْتَاعْنَا.</div>
<div class="v" id="v18"><span class="vn">18</span> وْبَعْدْ مَا شْرَى الأَرْضْ بِالفْلُوسْ الِّي خْذَاهَا بِسْبَبْ الشَّرْ الِّي عَمْلُو، طَاحْ عْلَى وِجْهُو وِتْشَقْ مِنْ الوُسْطْ وْخَرْجِتْ مْصَارْنُو الكُلْهَا.</div>
<div class="v" id="v19"><span class="vn">19</span> وِالحْكَايَة وَلاَّتْ مَعْرُوفَة عِنْدْ أَهْلْ أُورْشَلِيمْ الكُلْ، يَاخِي سَمُّوا السَّانْيَة بْلُوغِتْهُمْ "حَقْلْ دَمَخْ "وْمَعْنَاهَا سَانِيةْ الدَّمْ.</div>
<div class="v" id="v20"><span class="vn">20</span> <sup class="fnm"><a name="fnm1" href="#fn1">1</a></sup>وْهَكَّا تَمِّتْ النُّبُوَّة الِّي جَاتْ فِي كْتَابْ مَزَامِيرْ دَاوُدْ: <span class="br-p"><br><br></span><span class="br-ind"><br><span class="indent">&nbsp;</span></span>دَارُو تْوَلِّي خِرْبَة<br> <span class="br-ind"><br><span class="indent">&nbsp;</span></span>وْحَدْ مَا يُسْكُنْهَا.<br> <span class="br-p"><br><br></span>وِيْقُولْ زَادَا: <span class="br-p"><br><br></span><span class="br-ind"><br><span class="indent">&nbsp;</span></span>وْخِدْمْتُو غِيرُو يَاخُذْهَا.<br></div>
<div class="v" id="v21"><span class="vn">21</span> <span class="br-p"><br><br></span>يِلْزِمْنَا تَوَّا نِخْتَارُوا وَاحِدْ مِالرْجَالْ الِّي مْشَاوْ مْعَانَا طُولْ المُدَّة الِّي عَدَّاهَا الرَّبْ يَسُوعْ مْعَانَا.</div>
<div class="v" id="v22"><span class="vn">22</span> مِاليُومْ الِّي عَمّْدُو فِيهْ يُوحَنَّا لِليُومْ الِّي تِرْفَعْ فِيهْ لِلسْمَاء، بَاشْ يْكُونْ شَاهِدْ مْعَانَا عْلَى قْيَامِةْ يَسُوعْ.»</div>
<div class="v" id="v23"><span class="vn">23</span> <span class="br-p"><br><br></span>وْجَابُوا النَّاسْ الحَاضْرِينْ زُوزْ رْجَالْ هُومَا يُوسُفْ المَعْرُوفْ بْإِسْمْ بَارْسَابَا وْسَمَّاوْهْ التْلاَمْذَة يُوسْتُسْ، وْمَتْيَاسْ.</div>
<div class="v" id="v24"><span class="vn">24</span> وْصَلُّوا وْقَالُوا: «يَا رَبْ، يَلِّي تَعْرِفْ قْلُوبْ النَّاسْ الكُلْ وَرِّينَا شْكُونْ الِّي اخْتَرْتُو مِنْ الزُّوزْ رْجَالْ هَاذُومَا؟</div>
<div class="v" id="v25"><span class="vn">25</span> بَاشْ يْشَارِكْنَا فِي الخِدْمَة وِالرِّسَالَة فِي عُوضْ يَهُوذَا الِّي مْشَى لِلبُقْعَة الِّي يِسْتْحَقّْهَا.»</div>
<div class="v" id="v26"><span class="vn">26</span> وْكِي عَمْلُوا القُرْعَة طَاحِتْ عْلَى مَتْيَاسْ، وْحِسْبُوهْ وَاحِدْ مِالرُّسُلْ الحْدَاشْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->مز ٦٩‏:٢٥، ١٠٩‏:٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>