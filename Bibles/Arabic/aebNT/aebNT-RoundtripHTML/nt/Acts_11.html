<html><head>
<meta http-equiv="Content-Type" content="text/html;charset=utf-8" />
<title>Acts 11 &ndash; أَعْمَالْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 11);">
<div id="navbar"><a href="../index.html">العهد الجديد بالعربية التونسية</a> &ndash; <b>أَعْمَالْ</b> &ndash; <a href="Acts_1.html">1</a> ... <a href="Acts_9.html">9</a> <a href="Acts_10.html">10</a> <b>11</b> <a href="Acts_12.html">12</a> <a href="Acts_13.html">13</a> ... <a href="Acts_28.html">28</a> </div><hr>
<h1>Acts 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>بُطْرُسْ يْخَبِّرْ الكَنِيسَة الِّي فِي أُورْشَلِيمْ</h2><span class="vn">1</span> <span class="br-p"><br><br></span>وْسَمْعُوا الرُّسُلْ وِالإِخْوَة الِّي فِي اليَهُودِيَّة، الِّي الشْعُوبْ الأُخْرِينْ هُومَا زَادَا قِبْلُوا كِلْمِةْ اللهْ.</div>
<div class="v" id="v2"><span class="vn">2</span> وَقْتِلِّي رْجَعْ بُطْرُسْ لْأُورْشَلِيمْ نَاقْشُوهْ المُؤْمْنِينْ اليْهُودْ الِّي هُومَا مْطَهّْرِينْ وْعَارْضُوهْ وْقَالُولُو:</div>
<div class="v" id="v3"><span class="vn">3</span> «كِيفَاشْ دْخَلْتْ لْدَارْ نَاسْ مُوشْ مْطَهّْرِينْ وِكْلِيتْ مْعَاهُمْ؟»</div>
<div class="v" id="v4"><span class="vn">4</span> يَاخِي قْعَدْ بُطْرُسْ يْفَسّْرِلْهُمْ فِي الشَّيْء الِّي جْرَالُو بِالحَاجَة بِالحَاجَة وْقَالْ:</div>
<div class="v" id="v5"><span class="vn">5</span> «كُنْتْ نْصَلِّي فِي مْدِينِةْ يَافَا وْشُفْتْ فِي رُؤْيَا حَاجَة تِشْبِهْ لْمَلْحْفَة كْبِيرَة مَرْبُوطَة مِنْ أَطْرَافْهَا الأَرْبْعَة وْهَابْطَة مِالسْمَاءْ وْجَاتْ قْرِيبَة لِيَّا.</div>
<div class="v" id="v6"><span class="vn">6</span> وَقْتِلِّي خْزَرْتْ مْلِيحْ لْقِيتْ فِيهَا أَنْوَاعْ الحَيَوَانَاتْ الِّي تِمْشِي عْلَى أَرْبْعَة سَاقِينْ وِالوُحُوشْ وِلِّي تَزْحِفْ وِطْيُورْ السْمَاءْ الكُلْهَا.</div>
<div class="v" id="v7"><span class="vn">7</span> وِسْمَعْتْ صُوتْ يْقُلِّي: "يَا بُطْرُسْ قُومْ اذْبَحْ وْكُولْ!"</div>
<div class="v" id="v8"><span class="vn">8</span> آمَا آنَا جَاوِبْتْ: "لاَ، لاَ يَا رَبْ رَانِي عُمْرِي مَا حَطِّيتْ حَاجَة مَنْزُوسَة وِلاَّ مْحَرّْمَة فِي فُمِّي."</div>
<div class="v" id="v9"><span class="vn">9</span> يَاخِي زَادْ قَالِّي الصُّوتْ الِّي مِالسْمَاءْ: "الِّي اللهْ طَهّْرُو مَا تْقُولِشْ عْلِيهْ الِّي هُوَ مَنْزُوسْ."</div>
<div class="v" id="v10"><span class="vn">10</span> وِالشَّيْء هَاذَا تْعَاوِدْ ثْلاَثَة مَرَّاتْ، مِنْ بَعْدْ تِرْفَعْ المَاعُونْ بِلِّي فِيهْ لِلسْمَاء.</div>
<div class="v" id="v11"><span class="vn">11</span> وْإِذَا بِثْلاَثَة رْجَالْ مَبْعُوثِينْ لِيَّا مِنْ مْدِينِةْ قَيْصَرِيَّة وُصْلُوا لِلدَّارْ الِّي كُنَّا فِيهَا.</div>
<div class="v" id="v12"><span class="vn">12</span> وِأْمَرْنِي الرُّوحْ القُدُسْ بَاشْ نِمْشِي مْعَاهُمْ مِنْ غِيرْ مَا نِتْرَدِدْ. وِمْشِيتْ وِمْعَايَا السِّتَّة إِخْوَة هَاذُمْ. وْكِدْخَلْنَا لْدَارْ الرَّاجِلْ</div>
<div class="v" id="v13"><span class="vn">13</span> قَالِلْنَا كِيفَاشْ شَافْ المَلاَكْ وَاقِفْ فِي دَارُو وْقَالُّو: "أَبْعِثْ رْجَالْ لْيَافَا بَاشْ يْجِيبُوا سِمْعَانْ الِّي يْنَادِيوْلُو بُطْرُسْ.</div>
<div class="v" id="v14"><span class="vn">14</span> وْهُوَ بَاشْ يْكَلّْمِكْ بِكْلاَمْ تُخْلُصْ بِيهْ إِنْتِ وْعَايِلْتِكْ الكُلْ."</div>
<div class="v" id="v15"><span class="vn">15</span> وَقْتِلِّي بْدِيتْ نِتْكَلِّمْ نْزِلْ عْلِيهُمْ الرُّوحْ القُدُسْ كِيمَا نْزِلْ عْلِينَا أَحْنَا فِي الأُوِّلْ.</div>
<div class="v" id="v16"><span class="vn">16</span> يَاخِي تْذَكِّرْتْ الكِلْمَة الِّي قَالْهَا الرَّبْ يَسُوعْ: "يُوحَنَّا عَمِّدْ بِالمَاء، آمَا إِنْتُومَا بَاشْ تِتْعَمّْدُوا بِالرُّوحْ القُدُسْ."</div>
<div class="v" id="v17"><span class="vn">17</span> إِذَا كَانْ اللهْ عْطَاهُمْ نَفْسْ المَوْهْبَة الِّي عْطَاهَالْنَا وَقْتِلِّي امِّنَّا بِالرَّبْ يَسُوعْ المَسِيحْ، شْكُونْ آنَا بَاشْ نَمْنِعْ اللهْ؟»</div>
<div class="v" id="v18"><span class="vn">18</span> وَقْتِلِّي الإِخْوَة الِّي عَارْضُوهْ سَمْعُوا الكْلاَمْ هَاذَا سِكْتُوا وْحِمْدُوا اللهْ وْقَالُوا: «إِمَّالاَ اللهْ نْعِمْ زَادَا عَلِّي مَا هُمْشْ يْهُودْ بِالتَّوْبَة بَاشْ يَاخْذُوا الحَيَاةْ.»</div>
<div class="v" id="v19"><h2>كَنِيسِةْ أَنْطَاكْيَا</h2><span class="vn">19</span> <span class="br-p"><br><br></span>آمَا المُؤْمْنِينْ الِّي تْفَرّْقُوا بِسْبَبْ الإِضْطِهَادْ الِّي عَانُوا مِنُّو بَعْدْ مَا مَاتْ اسْتِفَانُوسْ تْعَدَّاوْ عْلَى فِينِيقْيَة وْقُبْرُصْ وْأَنْطَاكْيَة وْهُومَا يْبَشّْرُوا بِالكِلْمَة فِي اليْهُودْ آكَاهُو.</div>
<div class="v" id="v20"><span class="vn">20</span> آمَا ثَمَّة شْكُونْ مِنْهُمْ مِنْ قُبْرُصْ وْقِيرِينَة وُصْلُوا لْأَنْطَاكْيَة وِبْدَاوْا يَحْكِيوْ مْعَ اليُونَانِيِّينْ وِيْبَشّْرُوا فِيهُمْ بِالرَّبْ يَسُوعْ.</div>
<div class="v" id="v21"><span class="vn">21</span> وِالرَّبْ كَانْ يْعَاوِنْ فِيهُمْ، وْبَرْشَة نَاسْ مِنْهُمْ امّْنُوا وْرَجْعُوا لِلرَّبْ يَسُوعْ.</div>
<div class="v" id="v22"><span class="vn">22</span> وْصُلْ الخْبَرْ هَاذَا لِلكَنِيسَة المُوجُودَة فِي أُورْشَلِيمْ، يَاخِي بَعْثُوا بَرْنَابَا لْأَنْطَاكْيَة.</div>
<div class="v" id="v23"><span class="vn">23</span> وَقْتِلِّي وْصُلْ وْشَافْ نِعْمِةْ اللهْ فْرَحْ بَرْشَة وْوَصَّاهُمْ بَاشْ يِثْبْتُوا فِي الرَّبْ بْكُلْ قْلُوبْهُمْ.</div>
<div class="v" id="v24"><span class="vn">24</span> وْبَرْنَابَا كَانْ رَاجِلْ صَالِحْ، مِلْيَانْ بِالرُّوحْ القُدُسْ وِالإِيمَانْ، وْبَرْشَة نَاسْ وَلاَّوْ مُؤْمْنِينْ.</div>
<div class="v" id="v25"><span class="vn">25</span> وِمْشَى بَرْنَابَا لْطَرْسُوسْ يْلَوِّجْ عْلَى شَاوُلْ.</div>
<div class="v" id="v26"><span class="vn">26</span> وَقْتِلِّي لْقَاهْ رْجَعْ بِيهْ لْأَنْطَاكْيَة وْقَعْدُوا يِجْتَمْعُوا مْعَ الكَنِيسَة عَامْ كَامِلْ وِيْعَلّْمُوا فِي مَجْمُوعَة كْبِيرَة مِالمُؤْمْنِينْ. وْفِي أَنْطَاكْيَة تْلاَمِذْةْ الرَّبْ لْأَوِّلْ مَرَّة تْسَمَّاوْ المَسِيحِيِّينْ.</div>
<div class="v" id="v27"><span class="vn">27</span> <span class="br-p"><br><br></span>وْفِي الوَقْتْ هَاذَاكَا ثَمَّة أَنْبِيَاءْ مِنْ أُورْشَلِيمْ جَاوْ لْأَنْطَاكْيَة.</div>
<div class="v" id="v28"><span class="vn">28</span> وْبِينَاتْهُمْ نَبِي إِسْمُو أَغَابُوسْ، الرُّوحْ القُدُسْ وْحَالُو الِّي بَاشْ تَاقَعْ مَجَاعَة كْبِيرَة فِي الدِّنْيَا الكُلْهَا، وِالمَجَاعَة هَاذِي وُقْعِتْ فِي زْمَانْ القَيْصَرْ كْلُودْيُوسْ.</div>
<div class="v" id="v29"><span class="vn">29</span> إِمَّالاَ قَرِرُوا التْلاَمْذَة فِي أَنْطَاكْيَة بَاشْ كُلْ وَاحِدْ مِنْهُمْ يْعَاوِنْ بِلِّي يِقْدِرْ عْلِيهْ، لِلإِخْوَة السَّاكْنِينْ فِي اليَهُودِيَّة.</div>
<div class="v" id="v30"><span class="vn">30</span> وْهَاذَا الِّي صَارْ وْبَعْثُوا الإِعَانَة لِلشْيُوخْ مْعَ بَرْنَابَا وْشَاوُلْ.</div>
</div>
<!-- PARSED ABOVE; EDITING MAY BREAK PARSER -->
</body></html>