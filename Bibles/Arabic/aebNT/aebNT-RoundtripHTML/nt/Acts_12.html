<html><head>
<meta http-equiv="Content-Type" content="text/html;charset=utf-8" />
<title>Acts 12 &ndash; أَعْمَالْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 12);">
<div id="navbar"><a href="../index.html">العهد الجديد بالعربية التونسية</a> &ndash; <b>أَعْمَالْ</b> &ndash; <a href="Acts_1.html">1</a> ... <a href="Acts_10.html">10</a> <a href="Acts_11.html">11</a> <b>12</b> <a href="Acts_13.html">13</a> <a href="Acts_14.html">14</a> ... <a href="Acts_28.html">28</a> </div><hr>
<h1>Acts 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَعْقُوبْ مَاتْ شَهِيدْ</h2><span class="vn">1</span> <span class="br-p"><br><br></span>فِي الوَقْتْ هَاذَاكَا بْدَا المَلِكْ هِيرُودُسْ يِضْطَهِدْ فِي جْمَاعَة مِالمُؤْمْنِينْ الِّي فِي الكَنِيسَة.</div>
<div class="v" id="v2"><span class="vn">2</span> وِقْتَلْ يَعْقُوبْ خُو يُوحَنَّا بْسِيفْ.</div>
<div class="v" id="v3"><span class="vn">3</span> وَقْتِلِّي شَافْ الِّي الشَّيْء هَاذَا يْرَضِّي اليْهُودْ قَرِّرْ بَاشْ يْزِيدْ يْشِدْ بُطْرُسْ، وِالشَّيْء هَاذَا وْقَعْ فِي أَيَّامَاتْ عِيدْ الفْطِيرْ مْتَاعْ اليْهُودْ.</div>
<div class="v" id="v4"><span class="vn">4</span> وَقْتِلِّي شَدُّو، حَطُّو فِي الحَبْسْ وْكَانُوا يْعِسُّوا عْلِيهْ أَرْبْعَة مَجْمُوعَاتْ، وْكُلْ مَجْمُوعَة فِيهَا أَرْبْعَة عَسَّاسَا، وْكَانْ نَاوِي بَاشْ يْسَلّْمُو لِليْهُودْ بَعْدْ عِيدْ الفِصْحْ.</div>
<div class="v" id="v5"><span class="vn">5</span> وْخَلاَّهْ فِي الحَبْسْ، آمَا الكَنِيسَة كَانِتْ تْصَلِّي للهْ بْقُوَّة مِنْ أَجْلْ بُطْرُسْ.</div>
<div class="v" id="v6"><h2>بُطْرُسْ يِمْنَعْ مِالحَبْسْ</h2><span class="vn">6</span> <span class="br-p"><br><br></span>وْفِي اللِّيلَة الِّي قْبَلْ النْهَارْ الِّي نْوَى فِيهْ هِيرُودُسْ بَاشْ يُحْكُمْ عْلِيهْ، كَانْ بُطْرُسْ رَاقِدْ بِينْ زُوزْ جُنُودْ وْمَرْبُوطْ بْزُوزْ سْلاَسِلْ، وْقُدَّامْ البَابْ عَسَّاسَا يْعِسُّوا عْلَى الحَبْسْ.</div>
<div class="v" id="v7"><span class="vn">7</span> يَاخِي جَا مَلاَكْ مِنْ عِنْدْ الرَّبْ، وْتِمْلاَتْ الزِّنْزَانَة بِالنُّورْ وِضْرَبْ المَلاَكْ بُطْرُسْ عْلَى جَنْبُو وْفَيّْقُو وْقَالُّو: «قُومْ فِيسَعْ!» وِالزُّوزْ سْلاَسِلْ طَاحُوا مِنْ يْدِيهْ.</div>
<div class="v" id="v8"><span class="vn">8</span> وْقَالُّو المَلاَكْ: «تْحَزِّمْ وْإِلْبِسْ صَنْدَالِكْ.» وِعْمَلْ بُطْرُسْ كِيمَا قَالُّو، مِنْ بَعْدْ قَالُّو: «إِلْبِسْ جِبّْتِكْ وْتَبِّعْنِي.»</div>
<div class="v" id="v9"><span class="vn">9</span> خْرَجْ بُطْرُسْ يْتَبَّعْ فِي المَلاَكْ، وْمَا كَانِشْ يَعْرِفْ الِّي الشَّيْء الِّي قَاعِدْ يَاقَعْ مْعَ المَلاَكْ حْقِيقَة. وْكَانْ مَاشِي فِي بَالُو الِّي هُوَ قَاعِدْ يْشُوفْ فِي رُؤْيَا.</div>
<div class="v" id="v10"><span class="vn">10</span> وِتْعَدَّى عْلَى بُقْعِةْ العَسَّة الأُولَى وْمِنْ بَعْدْ الثَّانْيَة، وَقْتِلِّي وُصْلُوا لِلبَابْ الحْدِيدْ الِّي يْوَصِّلْ لِلمْدِينَة، تْحِلِّلْهُمْ وَحْدُو وْخَرْجُوا، وْكِيفْ تْعَدَّاوْ الطْرِيقْ الأُوِّلْ خَلاَّهْ المَلاَكْ بِالوَقْتْ.</div>
<div class="v" id="v11"><span class="vn">11</span> <span class="br-p"><br><br></span>وَقْتْهَا فَاقْ بُطْرُسْ وْقَالْ: «تَوْ تْأَكِّدْتْ بِالحَقْ الِّي الرَّبْ بْعَثْ مَلاَكْ وْمَنَّعْنِي مِنْ يِدْ هِيرُودُسْ وْمِالشَّيْء الِّي بَاشْ يَعْمْلُوهْ فِيَّ اليْهُودْ.»</div>
<div class="v" id="v12"><span class="vn">12</span> وْبَعْدْ مَا فْهِمْ الشَّيْء هَاذَا مْشَى لْدَارْ مَرْيَمْ أُمْ يُوحَنَّا الِّي يْنَادِيوْلُو مَرْقُسْ، وْفِي الوَقْتْ هَاذَاكَا كَانُوا ثَمَّة بَرْشَة مُؤْمْنِينْ مُجْتَمْعِينْ يْصَلِّيوْ فِي الدَّارْ هَاذِيكَا.</div>
<div class="v" id="v13"><span class="vn">13</span> وَقْتِلِّي وْصُلْ دَقْ البَابْ البَرَّانِي، جَاتْ خْدِيمَة اسْمْهَا رُودَة بَاشْ تْشُوفْ شْكُونْ.</div>
<div class="v" id="v14"><span class="vn">14</span> وْكِيفْ عَرْفِتْ الِّي هُوَ صُوتْ بُطْرُسْ، مَا حَلِّتْشْ البَابْ مِالفَرْحَة، آمَا مْشَاتْ تِجْرِي لْدَاخِلْ تْخَبِّرْ فِي النَّاسْ المُوجُودِينْ بِلِّي بُطْرُسْ وَاقِفْ قُدَّامْ البَابْ.</div>
<div class="v" id="v15"><span class="vn">15</span> قَالُولْهَا: «إِنْتِ هْبِلْتْ!» آمَا هِيَ شَدِّتْ صْحِيحْ فِي كْلاَمْهَا، يَاخِي قَالُوا: «بَالِكْشْ هَاذَا مَلاَكْ بُطْرُسْ!»</div>
<div class="v" id="v16"><span class="vn">16</span> وِقْعَدْ بُطْرُسْ يْدُقْ فِي البَابْ حَتَّى لِينْ حَلُّولُو، وِلِّي شَافُوهْ بِهْتُوا.</div>
<div class="v" id="v17"><span class="vn">17</span> وْهَزْ ايدُو بَاشْ يُسْكْتُوا وِحْكَالْهُمْ كِيفَاشْ الرَّبْ خَرّْجُو مِالحَبْسْ وْقَالْ: «قُولُوا لْيَعْقُوبْ وِالإِخْوَة عْلَى الشَّيْء هَاذَا.» وْعَاوِدْ خْرَجْ وِمْشَى لْبُقْعَة أُخْرَى.</div>
<div class="v" id="v18"><span class="vn">18</span> <span class="br-p"><br><br></span>وَقْتِلِّي طْلَعْ النْهَارْ، صَارِتْ خُوضَة كْبِيرَة بِينْ العَسْكِرْ وِبْدَاوْا يِسْأْلُوا فِي بْعَضْهُمْ: آشْ صَارْ لْبُطْرُسْ؟</div>
<div class="v" id="v19"><span class="vn">19</span> وَقْتِلِّي هِيرُودُسْ أْمَرْ بَاشْ يْجِيبُوهْ، وْمَا لْقَاهِشْ، حَقِّقْ مْعَ العَسْكِرْ وِأْمَرْ بَاشْ يِعْدْمُوهُمْ. مِنْ بَعْدْ نَقِّلْ هِيرُودُسْ مِنْ مَنْطِقْةْ اليَهُودِيَّة وِسْكِنْ فِي قَيْصَرِيَّة.</div>
<div class="v" id="v20"><h2>مُوتْ هِيرُودُسْ</h2><span class="vn">20</span> <span class="br-p"><br><br></span>وْهِيرُودُسْ كَانْ نَاقِمْ عْلَى أَهْلْ صُورْ وْصَيْدَا. يَاخِي تْفَاهْمُوا مْعَ بْعَضْهُمْ وْجَاوْهْ، وْجَابُوا مْعَاهُمْ بْلاَسْتُسْ الحَاجِبْ مْتَاعْ المَلِكْ بَاشْ يَعْطِيهُمْ الأَمَانْ عْلَى خَاطِرْ المَنْطْقَة مْتَاعْهُمْ كَانِتْ عَايْشَة مِنْ مَمْلِكْةْ هِيرُودُسْ.</div>
<div class="v" id="v21"><span class="vn">21</span> وْفِي النْهَارْ الِّي بَاشْ يْقَابِلْ فِيهْ النَّاسْ هَاذُمْ، لْبِسْ هِيرُودُسْ الكِسْوَة المُلُوكِيَّة وِقْعَدْ عْلَى العَرْشْ وِخْطَبْ عْلِيهُمْ.</div>
<div class="v" id="v22"><span class="vn">22</span> يَاخِي صَاحْ الشَّعْبْ وْقَالُوا: «هَاذَا صُوتْ إِلاَهْ، مُوشْ صُوتْ إِنْسَانْ.»</div>
<div class="v" id="v23"><span class="vn">23</span> وْبِالوَقْتْ ضْرَبْ مَلاَكْ مِنْ عِنْدْ الرَّبْ هِيرُودُسْ عْلَى خَاطْرُو مَا عْطَاشْ المَجْدْ للهْ، وِكْلاَهْ الدُّودْ وْمَاتْ.</div>
<div class="v" id="v24"><span class="vn">24</span> <span class="br-p"><br><br></span>وْكِلْمِةْ اللهْ كَانِتْ قَاعْدَة تِكْبِرْ وِلِّي امّْنُوا بِيهَا مَاشِينْ وْيُكْثْرُوا.</div>
<div class="v" id="v25"><span class="vn">25</span> وْبَعْدْ مَا بَرْنَابَا وْشَاوُلْ كَمّْلُوا خِدْمِتْهُمْ فِي أُورْشَلِيمْ، رَجْعُوا لأَنْطَاكِيَة وِمْعَاهُمْ يُوحَنَّا الِّي يْنَادِيوْلُو مَرْقُسْ.</div>
</div>
<!-- PARSED ABOVE; EDITING MAY BREAK PARSER -->
</body></html>