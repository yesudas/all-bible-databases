<html><head>
<meta http-equiv="Content-Type" content="text/html;charset=utf-8" />
<title>Acts 15 &ndash; أَعْمَالْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 15);">
<div id="navbar"><a href="../index.html">العهد الجديد بالعربية التونسية</a> &ndash; <b>أَعْمَالْ</b> &ndash; <a href="Acts_1.html">1</a> ... <a href="Acts_13.html">13</a> <a href="Acts_14.html">14</a> <b>15</b> <a href="Acts_16.html">16</a> <a href="Acts_17.html">17</a> ... <a href="Acts_28.html">28</a> </div><hr>
<h1>Acts 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>المَجْمَعْ مْتَاعْ أُورْشَلِيمْ</h2><span class="vn">1</span> <span class="br-p"><br><br></span>وْجَاوْ جْمَاعَة مِاليْهُودْ الِّي امّْنُوا بِالمَسِيحْ مِنْ مَنْطِقْةْ اليَهُودِيَّة لأَنْطَاكِيَة وِبْدَاوْا يْعَلّْمُوا فِي الإِخْوَة وْقَالُوا: «مَا تْنَجّْمُوشْ تُخْلْصُوا إِذَا كَانْ مَا تِطَّهْرُوشْ كِيفْ مَا تْقُولْ الشَّرِيعَة مْتَاعْ مُوسَى.»</div>
<div class="v" id="v2"><span class="vn">2</span> يَاخِي نَاقِشْهُمْ بُولُسْ وْبَرْنَابَا بْقُوَّة، وْبَعْدْ مَا تْنَاقْشُوا قَرِرُوا المُؤْمْنِينْ الِّي فِي أَنْطَاكْيَة بَاشْ يِمْشِي بُولُسْ وْبَرْنَابَا مْعَ مُؤْمْنِينْ أُخْرِينْ بَاشْ يْقَابْلُوا الرُّسُلْ وِالشْيُوخْ الِّي فِي أُورْشَلِيمْ وْيَحْكِيوْ مْعَاهُمْ فِي المَوْضُوعْ هَاذَا.</div>
<div class="v" id="v3"><span class="vn">3</span> وْبَعْدْ مَا سَلّْمِتْ عْلِيهُمْ الكَنِيسَة سَافْرُوا لْأُورْشَلِيمْ وِتْعَدَّاوْ عْلَى فِينِيقْيَة وِالسَّامْرَة يْخَبّْرُوا فِي المُؤْمْنِينْ الكُلْ الِّي النَّاسْ الِّي مَاهُمْشْ يْهُودْ زَادَا وَلاَّوْ مَسِيحِيِّينْ وِالخْبَرْ فَرَّحْ الإِخْوَة الكُلْ فَرْحَة كْبِيرَة.</div>
<div class="v" id="v4"><span class="vn">4</span> وَقْتِلِّي وُصْلُوا لْأُورْشَلِيمْ، رَحّْبِتْ بِيهُمْ الكَنِيسَة وِالرُّسُلْ وِالشْيُوخْ الِّي فِيهَا وْخَبّْرُوهُمْ بِالحَاجَاتْ الكُلْهَا الِّي رَبِّي عْمَلْهَا عْلَى طْرِيقْهُمْ.</div>
<div class="v" id="v5"><span class="vn">5</span> آمَا ثَمَّة شْكُونْ مِالمُؤْمْنِينْ الِّي كَانُوا فَرِّيسِيِّينْ وُقْفُوا وْقَالُوا: «المُؤْمْنِينْ الِّي مَا هُمْشْ يْهُودْ يِلْزِمْهُمْ يِطَّهّْرُوا وِيْطَبّْقُوا شَرِيعِةْ مُوسَى.»</div>
<div class="v" id="v6"><span class="vn">6</span> <span class="br-p"><br><br></span>وْعَمْلُوا الرُّسُلْ وِالشْيُوخْ اجْتِمَاعْ بَاشْ يَحْكِيوْ فِي الحَاجَة هَاذِي.</div>
<div class="v" id="v7"><span class="vn">7</span> وْبَعْدْ مَا تْنَاقْشُوا بَرْشَة وْقُفْ بُطْرُسْ وْقَالْ: «يَا إِخْوَة إِنْتُومَا تَعْرْفُوا الِّي مِنْ مُدَّة طْوِيلَة اللهْ خْتَارْنِي بَاشْ النَّاسْ الِّي مَا هُمْشْ يْهُودْ يِسْمْعُوا كِلْمِةْ الإِنْجِيلْ مِنْ عِنْدِي وْيِمّْنُوا.</div>
<div class="v" id="v8"><span class="vn">8</span> وِالله الِّي يِعْلِمْ بِلِّي فِي القْلُوبْ شْهِدِّلْهُمْ وَقْتِلِّي عْطَاهُمْ الرُّوحْ القُدُسْ كِيفْ مَا عْطَانَا أَحْنَا.</div>
<div class="v" id="v9"><span class="vn">9</span> وْهُوَ مَا فَرِّقْشْ بِينَّا وْبِينْهُمْ، وْطَهِّرْ قْلُوبْهُمْ بِالإِيمَانْ.</div>
<div class="v" id="v10"><span class="vn">10</span> إِمَّالاَ تَوْ عْلاَشْ تْجَرّْبُوا فِي اللهْ وِتْحُطُّوا عْلَى تْلاَمِذْةْ الرَّبْ فِي حِمْلْ جْدُودْنَا مَا نَجّْمُوشْ يْهِزُّوهْ وْإِحْنَا زَادَا مَا نَاشْ قَادْرِينْ عْلِيهْ.</div>
<div class="v" id="v11"><span class="vn">11</span> أَحْنَا نِمّْنُوا الِّي أَحْنَا نُخْلْصُوا بْنِعْمِةْ الرَّبْ يَسُوعْ بِالضَّبْطْ كِيفْ مَا هُومَا زَادَا يُخْلْصُوا بْنِعْمْتُو.»</div>
<div class="v" id="v12"><span class="vn">12</span> وْسِكْتُوا النَّاسْ الكُلْ وِبْدَاوْا يِسْمْعُوا فِي بَرْنَابَا وْبُولُسْ الِّي يَحْكِيوْلْهُمْ عْلَى الحَاجَاتْ الِّي عْمَلْهَا رَبِّي عْلَى طْرِيقْهُمْ مِنْ مُعْجْزَاتْ وِعْجَايِبْ بِينْ النَّاسْ الِّي مَا هُمْشْ يْهُودْ.</div>
<div class="v" id="v13"><span class="vn">13</span> وْبَعْدْ مَا كَمّْلُوا بُولُسْ وْبَرْنَابَا كْلاَمْهُمْ قَالْ يَعْقُوبْ: «يَا إِخْوْتِي، إِسْمْعُونِي:</div>
<div class="v" id="v14"><span class="vn">14</span> حْكَالْكُمْ سِمْعَانْ كِيفَاشْ اللهْ لْأَوِّلْ مَرَّة تْفَقِّدْ النَّاسْ الِّي مَاهُمْشْ يْهُودْ وِخْذَا مِنْ بِينَاتْهُمْ شَعْبْ وْرَدُّو لِيهْ.</div>
<div class="v" id="v15"><span class="vn">15</span> وِالشَّيْء هَاذَا يْوَافِقْ كْلاَمْ الأَنْبِيَاءْ كِيمَا جَا فِي الكْتَابْ المُقَدَّسْ.</div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span><sup class="fnm"><a name="fnm1" href="#fn1">1</a></sup>بَاشْ نَرْجَعْ بَعْدْ هَاذَا<br> <span class="br-ind"><br><span class="indent">&nbsp;</span></span>وْخِيمِةْ دَاوُدْ الِّي طَاحِتْ مِنْ جْدِيدْ نِبْنِيهَا<br> <span class="br-ind"><br><span class="indent">&nbsp;</span></span>مِنْ جْدِيدْ نْوَقِّفْهَا<br> <span class="br-ind"><br><span class="indent">&nbsp;</span></span>وْمِنْ خْرَابْهَا نْعَلِّيهَا.<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>بَاشْ بْقِيِّةْ النَّاسْ يْلَوّْجُوا عْلَى رَبِّي<br> <span class="br-ind"><br><span class="indent">&nbsp;</span></span>وْزَادَا الشْعُوبْ الِّي تْسَمَّاوْ بْإِسْمِي.<br> <span class="br-ind"><br><span class="indent">&nbsp;</span></span>وِالشَّيْء هَاذَا اللهْ هُوَ الِّي قَالُو<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>وْمِنْ أَوِّلْ الدِّنْيَا لِلنَّاسْ ظَهّْرُو.<br></div>
<div class="v" id="v19"><span class="vn">19</span> <span class="br-p"><br><br></span>إِمَّالاَ آنا نْرَى إِنُّو لاَزِمْنَا مَا نْثَقّْلُوشْ عْلَى النَّاسْ الِّي مَا هُمْشْ يْهُودْ وِلِّي هُومَا رَاجْعِينْ لْرَبِّي.</div>
<div class="v" id="v20"><span class="vn">20</span> آمَا نِكْتْبُولْهُمْ جْوَابْ وِنْوَصِّيوْهُمْ فِيهْ بَاشْ مَا يَاكْلُوشْ مِالضْحِيَّة المَنْزُوسَة المَذْبُوحَة لِلصْنَبْ وْبَاشْ مَا يَزْنَاوْشْ وْمَا يَاكْلُوشْ لْحَمْ الحَيَوَانَاتْ المَخْنُوقَة وِالدَّمْ.</div>
<div class="v" id="v21"><span class="vn">21</span> مِنْ قْبَلْ مُوسَى كَانُوا عَنْدُو نَاسْ يَحْكِيوْ عْلِيهْ فِي كُلْ مْدِينَة، كُلْ مَا يِتْقْرَى كْتَابْ الشَّرِيعَة فِي المَجَامِعْ نْهَارْ السِّبْتْ.»</div>
<div class="v" id="v22"><h2>رِسَالَة لِلمُؤْمْنِينْ الِّي مَا هُمْشْ يْهُودْ</h2><span class="vn">22</span> <span class="br-p"><br><br></span>وْفِي الوَقْتْ هَاذَاكَا قَرَرُوا الرُّسُلْ وِالشْيُوخْ وِالنَّاسْ الكُلْ الِّي فِي الكَنِيسَة بَاشْ يِخْتَارُوا رْجَالْ مِالإِخْوَة وْيَبْعْثُوهُمْ مْعَ بُولُسْ وْبَرْنَابَا لْأَنْطَاكْيَة، وْإِخْتَارُوا يَهُوذَا الِّي يِتْسَمَّى بَارْسَابَا وْسِيلاَ، وِلِّي كَانِتْ عِنْدْهُمْ قِيمَة كْبِيرَة فِي وُسْطْ التْلاَمْذَة.</div>
<div class="v" id="v23"><span class="vn">23</span> وِعْطَاوْهُمْ الجْوَابْ هَاذَا: «مِنْ الرُّسُلْ وِالشْيُوخْ وِالإِخْوَة لِلإِخْوَة المُؤْمْنِينْ الِّي مَا هُمْشْ يْهُودْ فِي مْدِينِةْ أَنْطَاكْيَة وْسُورْيَة وْكِيلِيكِيَّة. السَّلاَمْ عْلِيكُمْ:</div>
<div class="v" id="v24"><span class="vn">24</span> سْمَعْنَا الِّي ثَمَّة نَاسْ جُوكُمْ مِنْ عِنْدْنَا، مِنْ غِيرْ مَا شَاوْرُونَا، وْقَالُوا كْلاَمْ عِمْلُولْكُمْ بِيهْ مَشَاكِلْ وْخَلَّاوْكُمْ حَايْرِينْ.</div>
<div class="v" id="v25"><span class="vn">25</span> يَاخِي شُفْنَا الِّي بَاهِي كِنِخْتَارُوا رْجَالْ وْنَبْعْثُوهُمْلْكُمْ مْعَ إخْوِتْنَا الِّي يْعِزُّوا عْلِينَا بَرْنَابَا وْبُولُسْ</div>
<div class="v" id="v26"><span class="vn">26</span> وِلِّي حَطُّوا حْيَاتْهُمْ الكُلْ فِي الخْطَرْ بَاشْ يْبَشّْرُوا بْإِسْمْ يَسُوعْ المَسِيحْ.</div>
<div class="v" id="v27"><span class="vn">27</span> وْمِنْ بَعْدْ بْعَثْنَالْكُمْ يَهُوذَا وْسِيلاَ بَاشْ يْقُولُوا الكْلاَمْ هَاذَا قُدَّامْكُمْ.</div>
<div class="v" id="v28"><span class="vn">28</span> الرُّوحْ القُدُسْ يْشُوفْ وْإِحْنَا زَادَا نْشُوفُوا الِّي مُوشْ لاَزِمْ نْحُطُّوا عْلِيكُمْ حِمْلْ غِيرْ الحَاجَاتْ اللاَّزْمَة.</div>
<div class="v" id="v29"><span class="vn">29</span> آمَا لاَزِمْ تْبَطّْلُوا مَاكِلْةْ الذْبَايِحْ المِعْطِيَّة لِلصْنَبْ، وْزَادَا الدَّمْ وِلْحَمْ الحَيَوَانَاتْ المَخْنُوقَة وِالزْنَى، وْبَاهِي لُوكَانْ تْرُدُّوا بَالْكُمْ مِالحَاجَاتْ هَاذِي الكُلْهَا، وْبِالسْلاَمَة.»</div>
<div class="v" id="v30"><span class="vn">30</span> <span class="br-p"><br><br></span>وِمْشَاوْ الِّي هَزُّوا الجْوَابْ وْسَافْرُوا لْأَنْطَاكْيَة وِالغَادِي لَمُّوا المُؤْمْنِينْ الكُلْ في إِجْتِمَاعْ وِعْطَاوْهُمْ الجْوَابْ.</div>
<div class="v" id="v31"><span class="vn">31</span> وَقْتِلِّي قْرَاوْهْ فَرْحُوا عْلَى خَاطْرُو شَجَّعْهُمْ بَرْشَة.</div>
<div class="v" id="v32"><span class="vn">32</span> وْيَهُوذَا وْسِيلاَ زَادَا كَانُوا أَنْبِيَاءْ وْشَجّْعُوا الإِخْوَة بَرْشَة.</div>
<div class="v" id="v33"><span class="vn">33</span> وْبَعْدْ مُدَّة الإِخْوَة الِّي فِي أَنْطَاكْيَا رَجّْعُوهُمْ سَالْمِينْ لِلِّي بَعْثُوهُمْ.</div>
<div class="v" id="v34"><span class="vn">34</span> [آمَا سِيلاَ حَبْ يَبْقَى لْغَادِي، وَلَّى يَهُوذَا رْجَ عْ وَحْدُو.]</div>
<div class="v" id="v35"><span class="vn">35</span> وْبُولُسْ وْبَرْنَابَا زَادَا بْقَاوْ مُدَّة فِي أَنْطَاكْيَة الغَادِي يْعَلّْمُوا وِيْبَشّْرُوا بْكِلْمِةْ رَبِّي وْبَرْشَة نَاسْ أُخْرِينْ كَانُوا يْعَاوْنُوا فِيهُمْ.</div>
<div class="v" id="v36"><h2>بُولُسْ وْبَرْنَابَا يِتْفَارْقُوا</h2><span class="vn">36</span> <span class="br-p"><br><br></span>وْبَعْدْ أَيَّامَاتْ قَالْ بُولُسْ لْبَرْنَابَا: «هَيَّا نَرْجْعُوا وِنْزُورُوا الإِخْوَة الِّي فِي المُدُنْ الكُلْهَا الِّي بَشِّرْنَا فِيهَا بْكِلْمِةْ رَبِّي ونِطْمَانُوا عْلَى حْوَالْهُمْ.»</div>
<div class="v" id="v37"><span class="vn">37</span> يَاخِي إِقْتَرَحْ بَرْنَابَا بَاشْ يْهِزُّوا مْعَاهُمْ يُوحَنَّا الِّي يْنَادِيوْلُو مَرْقُسْ.</div>
<div class="v" id="v38"><span class="vn">38</span> آمَا بُولُسْ رْفَضْ بَاشْ يْهِزُّوهْ مْعَاهُمْ عْلَى خَاطْرُو خَلاَّهُمْ فِي بَمْفِيلِيَّة وْمَا مْشَاشْ مْعَاهُمْ فِي خِدْمِةْ اللهْ.</div>
<div class="v" id="v39"><span class="vn">39</span> وْوُقْعُتْ عَرْكَة بِالكْلاَمْ مَا بِينَاتْهُمْ وْبِعْدُوا عْلَى بْعَضْهُمْ، وَلّى بَرْنَابَا هَزْ مَرْقُسْ مْعَاهْ وْسَافْرُوا عْلَى البْحَرْ لْقُبْرُصْ.</div>
<div class="v" id="v40"><span class="vn">40</span> وْبُولُسْ خْتَارْ سِيلاَ بَاشْ يِمْشِي مْعَاهْ. وِالمُؤْمْنِينْ طَلْبُوا رَبِّي بَاشْ يِنْعِمْ عْلِيهُمْ.</div>
<div class="v" id="v41"><span class="vn">41</span> وْسَافْرُوا فِي مُدُنْ سُورْيَة وْكِيلِيكِيَّة وْهُومَا يْشَجّْعُوا فِي الكَنَايِسْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->عا ٩‏:١١‏-١٢ ؛ إر ١٢‏:١٥ ؛ إش ٤٥‏:٢١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>