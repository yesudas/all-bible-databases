<html><head>
<meta http-equiv="Content-Type" content="text/html;charset=utf-8" />
<title>Acts 2 &ndash; أَعْمَالْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 2);">
<div id="navbar"><a href="../index.html">العهد الجديد بالعربية التونسية</a> &ndash; <b>أَعْمَالْ</b> &ndash; <a href="Acts_1.html">1</a> <b>2</b> <a href="Acts_3.html">3</a> <a href="Acts_4.html">4</a> ... <a href="Acts_28.html">28</a> </div><hr>
<h1>Acts 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>جَيَّانْ الرُّوحْ القُدُسْ</h2><span class="vn">1</span> <span class="br-p"><br><br></span>وَقْتِلِّي جَا عِيدْ يُومْ الخَمْسِينْ، كَانُوا المُؤْمْنِينْ الكُلْ مُجْتَمْعِينْ مْعَ بْعَضْهُمْ فِي بُقْعَة وَحْدَة.</div>
<div class="v" id="v2"><span class="vn">2</span> وِعْلَى غَفْلَة جَا صُوتْ مِالسْمَاءْ، كَإِنُّو صُوتْ رِيحْ قْوِي، وِمْلَى البِيتْ الِّي كَانُوا قَاعْدِينْ فِيهَا.</div>
<div class="v" id="v3"><span class="vn">3</span> مِنْ بَعْدْ ظُهْرْتِلْهُمْ لْسَانَاتْ مِتْفَرّْقَة كِيفْ النَّارْ، وْحَطِّتْ عْلَى كُلْ وَاحِدْ فِيهُمْ.</div>
<div class="v" id="v4"><span class="vn">4</span> وْتِمْلاَوْ الكُلْ بِالرُّوحْ القُدُسْ، وِبْدَاوْا يِتْكَلّْمُوا بْلُغَاتْ أُخْرَى، كِيمَا عْطَاهُمْ الرُّوحْ بَاشْ يَنْطْقُوا.</div>
<div class="v" id="v5"><span class="vn">5</span> <span class="br-p"><br><br></span>وِالوَقْتْ هَاذَاكَا كَانُوا ثَمَّة جْمَاعَة مِاليْهُودْ الِّي يْخَافُوا رَبِّي فِي أُرْشَلِيمْ وِلِّي هُومَا جَاوْ مِنْ كُلْ أُمَّة فِي الأَرْضْ.</div>
<div class="v" id="v6"><span class="vn">6</span> وَقْتِلِّي تِسْمَعْ الصُّوتْ تْلَمُّوا النَّاسْ الكُلْ، وِتْعَجّْبُوا عْلَى خَاطِرْ كُلْ وَاحِدْ كَانْ يِسْمَعْ فِيهُمْ يِتْكَلّْمُوا بْلُوغْتُو هُوَ.</div>
<div class="v" id="v7"><span class="vn">7</span> تْعَجّْبُوا وِتْحَيّْرُوا وْوَلاَّوْ يِسْأْلُوا فِي بْعَضْهُمْ: «مُوشْ الِّي قَاعْدِينْ يِتْكَلّْمُوا، الكُلْهُمْ مِنْ بْلاَدْ الجَلِيلْ؟</div>
<div class="v" id="v8"><span class="vn">8</span> إِمَّالاَ كِيفَاشْ كُلْ وَاحِدْ مِنَّا قَاعِدْ يِسْمَعْ فِي لُوغِةْ البْلاَدْ الِّي تُولِدْ فِيهَا؟</div>
<div class="v" id="v9"><span class="vn">9</span> بَرْثِيِّينْ وْمَادِيِّينْ وْعِيلاَمِيِّينْ وْمِنَّا مِنْ سُكَّانْ مَنْطِقْةْ مَا بِينْ النَّهْرِينْ وِاليَهُودِيَّة وْكَبَّدُوكِيَّة، وْبُنْطُسْ وْأَسِيَّة.</div>
<div class="v" id="v10"><span class="vn">10</span> وْفَرِيجِيَّة وْبَمْفِيليَّة وْمَصْرْ وْمِنْ بْقَايِعْ مِنْ لِيبِيَّة مِنْ جِيهِةْ قِيرِينَة وِمْعَانَا بَرْشَة زُوَّارْ مِنْ رُومَا.</div>
<div class="v" id="v11"><span class="vn">11</span> اليْهُودْ وِلِّي وَلاَّوْ يْهُودْ وِالكَرِيتِيِّينْ وِالعْرَبْ وْهَانَا الكُلْنَا نِسْمْعُوا فِيهُمْ يْكَلّْمُوا فِينَا بْلُوغِتْنَا عْلَى أَعْمَالْ اللهْ العْظِيمَة.»</div>
<div class="v" id="v12"><span class="vn">12</span> وِالكُلْهُمْ بْدَاوْا يِسْأْلُوا فِي بْعَضْهُمْ وْهُومَا مِسْتَغْرْبِينْ وْحَايْرِينْ: «آشْ مَعْنَاهَا هَاذَا الكُلْ؟»</div>
<div class="v" id="v13"><span class="vn">13</span> وْنَاسْ أُخْرِينْ تْمَسْخْرُوا عْلِيهُمْ وْقَالُوا: «النَّاسْ هَاذُومَا سْكَارَا.»</div>
<div class="v" id="v14"><h2>الخُطْبَة مْتَاعْ بُطْرُسْ</h2><span class="vn">14</span> <span class="br-p"><br><br></span>آمَا بُطْرُسْ وْقُفْ مْعَ الأحْدَاشْ الرَّسُولْ وْقَالْ لِلحَاضْرينْ بْصُوتْ عَالِي: «يَا أَهْلْ اليَهُودِيَّة وِالسَّاكْنِينْ فِي أُورْشَلِيمْ الكُلْ، إِسْمْعُوا كْلاَمِي بَاشْ تَعْرْفُوا حْقِيقِةْ الِّي قَاعِدْ يْصِيرْ.</div>
<div class="v" id="v15"><span class="vn">15</span> هَاذُومَا مَا هُمْشْ سْكَارَا كِيمَا إِنْتُومَا تْظُنُّوا، النَّاسْ مَا يِسْكْرُوشْ فِي التِّسْعَة مْتَاعْ الصْبَاحْ.</div>
<div class="v" id="v16"><span class="vn">16</span> آمَا رَاهُو هَاذَا الِّي تْقَالْ عْلَى لْسَانْ النَّبِي يُوئِيلْ:</div>
<div class="v" id="v17"><span class="vn">17</span> <span class="br-p"><br><br></span><sup class="fnm"><a name="fnm1" href="#fn1">1</a></sup>يْقُولْ اللهْ: <span class="br-p"><br><br></span><span class="br-ind"><br><span class="indent">&nbsp;</span></span>فِي آخِرْ الزْمَانْ<br> <span class="br-ind"><br><span class="indent">&nbsp;</span></span>بَاشْ نَعْطِي الرُّوحْ مْتَاعِي لِلنَّاسْ الكُلْهُمْ،<br> <span class="br-ind"><br><span class="indent">&nbsp;</span></span>وْيِتْنَبّْأُوا وْلاَدْكُمْ وِبْنَاتْكُمْ<br> <span class="br-ind"><br><span class="indent">&nbsp;</span></span>وِيْشُوفُوا رُؤْيَاتْ شَبَابْكُمْ<br> <span class="br-ind"><br><span class="indent">&nbsp;</span></span>وْأَحْلاَمْ يِحْلْمُوا كْبَارْكُمْ.<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>وْنَعْطِي الرُّوحْ مْتَاعِي فِي الأَيَّامَاتْ هَاذُوكُمْ<br> <span class="br-ind"><br><span class="indent">&nbsp;</span></span>لِلخُدَّامْ مْتَاعِي رْجَالْ وِنْسَاء الكُلْهُمْ<br> <span class="br-ind"><br><span class="indent">&nbsp;</span></span>وْبِشْ يِتْنَبّْأُوا الكُلْهُمْ<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>وْبِشْ نَعْمِلْ عْجَايِبْ الفُوقْ فِي السْمَاءْ<br> <span class="br-ind"><br><span class="indent">&nbsp;</span></span>والُّوطَا عْلَى الأَرْضْ بَاشْ نَعْطِي عَلاَمَاتْ<br> <span class="br-ind"><br><span class="indent">&nbsp;</span></span>بَرْشَة دُخَّانْ وْنَارْ وِدْمُومَاتْ.<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>وِقْبَلْ مَا يْجِي يُومْ الرَّبْ، هَاكَا النْهَارْ العْظِيمْ وِالمَجِيدْ<br> <span class="br-ind"><br><span class="indent">&nbsp;</span></span>تِظْلاَمْ الشَّمْسْ وِالقَمْرَة كِيفْ الدَّمْ تْوَلِّي حَمْرَا.<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>وَقْتْهَا كُلْ مِنْ يِدْعِي بْإِسْمْ الرَّبْ يُخْلُصْ.<br></div>
<div class="v" id="v22"><span class="vn">22</span> <span class="br-p"><br><br></span>يَا رْجَالْ إِسْرَائِيلْ اسْمْعُوا الكْلاَمْ هَاذَا: يَسُوعْ النَّاصْرِي رَاجِلْ عْطَاهْ اللهْ مُعْجْزَاتْ وِعْجَايِبْ وْعَلاَمَاتْ عْمَلْهَا اللهْ عْلَى يِدُّو مَا بِينَاتْكُمْ كِيمَا تَعْرْفُوا.</div>
<div class="v" id="v23"><span class="vn">23</span> وِالرَّاجِلْ هَاذَا سْمَحْ اللهْ بْإرَادْتُو القْوِيَّة، وْعِلْمُو السَّابِقْ بَاشْ تْشِدُّوهْ وِتْعَلّْقُوهْ عْلَى صَلِيبْ وْتُقْتْلُوهْ بْإِيدِينْ نَاسْ أَشْرَارْ.</div>
<div class="v" id="v24"><span class="vn">24</span> آمَا اللهْ قَوّْمُو مِنْ بِينْ المُوتَى، وَقْتِلِّي سَيّْبُو مِالرْبَاطْ مْتَاعْ المُوتْ، عْلَى خَاطِرْ المُوتْ مَا كَانِشْ يْنَجِّمْ يِغْلْبُو.</div>
<div class="v" id="v25"><span class="vn">25</span> <sup class="fnm"><a name="fnm2" href="#fn2">2</a></sup>وْقَالْ عْلِيهْ دَاوُدْ: <span class="br-p"><br><br></span><span class="br-ind"><br><span class="indent">&nbsp;</span></span>دِيمَا نْشُوفْ فِي الرَّبْ قُدَّامِي،<br> <span class="br-ind"><br><span class="indent">&nbsp;</span></span>مَا نْخَافِشْ عْلَى خَاطْرُو دِيمَا عْلَى يْمِينِي،<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>هَاذَاكَا عْلاَشْ فْرَحْ قَلْبِي<br> <span class="br-ind"><br><span class="indent">&nbsp;</span></span>وِلْسَانِي سَبِّحْ رَبِّي،<br> <span class="br-ind"><br><span class="indent">&nbsp;</span></span>عْلَى أَمَلْ بَاشْ يْعِيشْ بَدْنِي<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>الِّي مَاكِشْ بَاشْ تْخَلِّينِي نْمُوتْ<br> <span class="br-ind"><br><span class="indent">&nbsp;</span></span>وْمَاكِشْ بَاشْ تْخَلِّي القُدُّوسْ مْتَاعِكْ يَاكْلُوا الدُّودْ.<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>هْدِيتْنِي لِطْرِيقْ الحَيَاةْ،<br> <span class="br-ind"><br><span class="indent">&nbsp;</span></span>وْتِمْلاَنِي بِالفَرْحَة<br> <span class="br-ind"><br><span class="indent">&nbsp;</span></span>وَقْتِلِّي نْكُونْ مْعَاكْ.<br></div>
<div class="v" id="v29"><span class="vn">29</span> <span class="br-p"><br><br></span>يَا إِخْوَة خَلِّينِي نْقُولِلْكُمْ بْصَرَاحَة الِّي بُونَا دَاوُدْ مَاتْ وْتِدْفِنْ وْقَبْرُو مُوجُودْ عِنْدْنَا حَتَّى لِليُومْ.</div>
<div class="v" id="v30"><span class="vn">30</span> <sup class="fnm"><a name="fnm3" href="#fn3">3</a></sup>عْلَى خَاطْرُو كَانْ نَبِي وِعْرَفْ الِّي اللهْ حْلِفْلُو بِاليْمِينْ الِّي وَاحِدْ مِنْ ذُرِّيتُو بَاشْ يُقْعُدْ عْلَى عَرْشُو.</div>
<div class="v" id="v31"><span class="vn">31</span> <sup class="fnm"><a name="fnm4" href="#fn4">4</a></sup>وْهُوَ يِتْكَلِّمْ عْلَى قْيَامِةْ المَسِيحْ كِيمَا شَافْهَا قْبَلْ مَا تَاقَعْ، وْقَالْ عْلَى رُوحُو: <span class="br-p"><br><br></span><span class="br-ind"><br><span class="indent">&nbsp;</span></span>هُوَ مُوشْ بَاشْ يْخَلِّيهْ يْمُوتْ<br> <span class="br-ind"><br><span class="indent">&nbsp;</span></span>وْمُوشْ بَاشْ يْخَلِّيهْ فِي القْبَرْ.<br></div>
<div class="v" id="v32"><span class="vn">32</span> <span class="br-p"><br><br></span>يَسُوعْ هَاذَا قَوّْمُو اللهْ مِنْ بِينْ المُوتَي وْإِحْنَا الكُلْ شْهُودْ عْلَى هَاذَا.</div>
<div class="v" id="v33"><span class="vn">33</span> وْكِرَفْعُو اللهْ وِخْذَا الرُّوحْ القُدُسْ المَوْعُودْ بِيهْ مِنْ عِنْدْ الآبْ سِكْبُو عْلِينَا، وِلِّي تْشُوفُوا فِيهْ وْتِسْمْعُوا فِيهْ تَوَّا، رَاهُو بِسْبَبْ الشَّيْء هَاذَا.</div>
<div class="v" id="v34"><span class="vn">34</span> <sup class="fnm"><a name="fnm5" href="#fn5">5</a></sup>دَاوُدْ مَا تِرْفَعْشْ بْبَدْنُو لِلسْمَاء، وْهُوَ بِيدُو يْقُولْ: <span class="br-p"><br><br></span><span class="br-ind"><br><span class="indent">&nbsp;</span></span>رَبّْنَا يْقُولْ لْسِيدْنَا:<br> <span class="br-ind"><br><span class="indent">&nbsp;</span></span>أُقْعُدْ عْلَى يْمِينِي<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>حَتَّى لِينْ نْحُطْ الأَعْدَاءْ مْتَاعِكْ تَحْتْ سَاقِيكْ.<br></div>
<div class="v" id="v36"><span class="vn">36</span> <span class="br-p"><br><br></span>خَلِّي بَنِي إِسْرَائِيلْ الكُلْهُمْ يَعْرْفُوا وْيِتْأكّْدُوا الِّي يَسُوعْ هَاذَا الِّي إِنْتُومَا صْلَبْتُوهْ وِاللهْ رَدُّو رَبْ وْمَسِيحْ!»</div>
<div class="v" id="v37"><span class="vn">37</span> <span class="br-p"><br><br></span>وَقْتِلِّي سَمْعُوا الحَاضْرِينْ الكْلاَمْ هَاذَا أَنِّبْهُمْ ضَمِيرْهُمْ وْسِأْلُوا بُطْرُسْ وِبْقِيِّةْ الرُّسُلْ: «آشْ نَعْمْلُوا يَا إِخْوَة؟»</div>
<div class="v" id="v38"><span class="vn">38</span> جَاوِبْهُمْ بُطْرُسْ: «تُوبُوا وْخَلِّي كُلْ وَاحِدْ فِيكُمْ يِتْعَمِّدْ بْإِسْمْ يَسُوعْ المَسِيحْ، وَقْتْهَا يِغْفْرِلْكُمْ اللهْ ذْنُوبْكُمْ وْتَاخْذُوا مَوْهِبْةْ الرُّوحْ القُدُسْ.</div>
<div class="v" id="v39"><span class="vn">39</span> <sup class="fnm"><a name="fnm6" href="#fn6">6</a></sup>عْلَى خَاطِرْ الوَعْدْ هَاذَا رَاهُو لِيكُمْ وْلِوْلاَدْكُمْ وْلِلنَّاسْ البْعَادْ الكُلْ، يَاخْذُو كُلْ وَاحِدْ يْنَادِيهْ الرَّبْ إِلاَهْنَا.»</div>
<div class="v" id="v40"><span class="vn">40</span> وْمِنْ بَعْدْ شْهِدِّلْهُمْ بْبَرْشَة كْلاَمْ وْشَدْ صْحِيحْ وْقَالِلْهُمْ: «إِبْعْدُوا عْلَى الجِيلْ الفَاسِدْ هَاذَا.»</div>
<div class="v" id="v41"><span class="vn">41</span> وِلِّي سَمْعُوهْ الكُلْهُمْ وْقِبْلُوا كْلاَمُو تْعَمّْدُوا، وِتْزَادُوا لِلمَجْمُوعَة فِي النْهَارْ هَاذَاكَا تَقْرِيبْ ثْلاَثَة آلاَفْ.</div>
<div class="v" id="v42"><span class="vn">42</span> وِالكُلْهُمْ كَانُوا يْدَاوْمُوا عْلَى تَعْلِيمْ الرُّسُلْ وْكَانُوا عَايْشِينْ مْعَ بْعَضْهُمْ وْيَاكْلُوا فِي العْشَاء الرَّبَّانِي وِيْصَلِّيوْ.</div>
<div class="v" id="v43"><h2>كِيفَاشْ المُؤْمْنِينْ كَانُوا عَايْشِينْ</h2><span class="vn">43</span> <span class="br-p"><br><br></span>وْكِصَارِتْ مُعْجْزَاتْ وِعْجَايِبْ عْلَى يْدِينْ الرُّسُلْ، النَّاسْ الكُلْ وَلاَّوْ خَايْفِينْ.</div>
<div class="v" id="v44"><span class="vn">44</span> وِالمُؤْمْنِينْ الكُلْهُمْ كَانُوا مِتَّحْدِينْ مْعَ بْعَضْهُمْ، وْكَانُوا مِتْشَارْكِينْ فِي كُلْ مَا يِمْلْكُوا.</div>
<div class="v" id="v45"><span class="vn">45</span> يْبِيعُوا حْوَايِجْهُمْ وْأَمْلاَكْهُمْ وْيِقْسْمُوا الفْلُوسْ عْلَى قَدْرْ حَاجِةْ كُلْ وَاحِدْ فِيهُمْ.</div>
<div class="v" id="v46"><span class="vn">46</span> وِيْدَاوْمُوا عْلَى الحْضُورْ فِي الهَيْكِلْ كُلْ يُومْ بْقَلْبْ وَاحِدْ. وْيِقْسْمُوا خُبْزْ الْعْشاء الرّبّانِي فِي البْيُوتْ وْيَاكْلُوا مْعَ بْعَضْهُمْ بْفَرْحَة وْنِيَّة صَافْيَة.</div>
<div class="v" id="v47"><span class="vn">47</span> وْهُومَا يْسَبّْحُوا فِي اللهْ، وْمَقْبُولِينْ عِنْدْ النَّاسْ الكُلْ، وْكَانْ الرَّبْ كُلْ يُومْ يْزِيدْ لِلمَجْمُوعَة النَّاسْ الِّي يُخْلْصُوا بِالمَسِيحْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->يؤ ٢‏:٢٨‏-٣٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->مز ١٦‏:٨‏-١١<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->مز ١٣٢‏:١١<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->مز ١٦‏:١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->مز ١١٠‏:١<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->إش ٥٧‏:١٩ ؛ يؤ ٢‏:٣٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>