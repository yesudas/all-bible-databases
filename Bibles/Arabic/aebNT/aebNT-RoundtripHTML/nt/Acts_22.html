<html><head>
<meta http-equiv="Content-Type" content="text/html;charset=utf-8" />
<title>Acts 22 &ndash; أَعْمَالْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 22);">
<div id="navbar"><a href="../index.html">العهد الجديد بالعربية التونسية</a> &ndash; <b>أَعْمَالْ</b> &ndash; <a href="Acts_1.html">1</a> ... <a href="Acts_20.html">20</a> <a href="Acts_21.html">21</a> <b>22</b> <a href="Acts_23.html">23</a> <a href="Acts_24.html">24</a> ... <a href="Acts_28.html">28</a> </div><hr>
<h1>Acts 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>«يَا الإِخْوَة وْيَا الآبَاءْ اسْمْعُونِي، آنَا بَاشْ نْدَافِعْ عْلَى رُوحِي قُدَّامْكُمْ.»</div>
<div class="v" id="v2"><span class="vn">2</span> وكِسَمْعُوهْ يْكَلِّمْ فِيهُمْ بِاللُّغَة العِبْرِيَّة زَادُو سِكْتُوا، وْهُو قَالْ:</div>
<div class="v" id="v3"><span class="vn">3</span> «آنَا يْهُودِي تُولِدْتْ فِي طَرْسُوسْ المُوجُودَة فِي كِيلِيكِيَّة آمَا تْرَبِّيتْ فِي المْدِينَة هَاذِي وْكُنْتْ تِلْمِيذْ عِنْدْ غَمَالاَئِيلْ وِتْعَلِّمْتْ كِيفَاشْ نْطِيعْ الشَّرِيعَة مْتَاعْ جْدُودْنَا بِالضَّبْطْ وْكُنْتْ مِتْحَمِّسْ لْخِدْمِةْ اللهْ كِيفْكُمْ إِنْتُومَا بِالضَّبْطْ.</div>
<div class="v" id="v4"><span class="vn">4</span> وْإِضْطَهِدْتْ النَّاسْ الِّي يْتَبّْعُوا فِي التَّعْلِيمْ هَاذَا لْحَدْ المُوتْ، وْكُنْتْ نْشِدْ فِيهُمْ رْجَالْ وِنْسَاء وْحَطِّيتْهُمْ فِي الحَبْسْ.</div>
<div class="v" id="v5"><span class="vn">5</span> وْزَادَا كْبِيرْ الكُهَّانْ وِالمَجْلِسْ مْتَاعْ الشْيُوخْ يِشْهْدُوا الِّي كْلاَمِي هَاذَا صْحِيحْ، وْآنَا خْذِيتْ مِنْ عِنْدْهُمْ جْوَابَاتْ وْهَزِّيتْهُمْ لِخْوَاتْهُمْ فِي دِمَشْقْ بَاشْ يْعَاوْنُونِي عْلَى شَدَّانْهُمْ بَاشْ انَّجِّمْ نْرَجَّعْهُمْ لْأُورْشَلِيمْ وِيِتْعَاقْبُوا.»</div>
<div class="v" id="v6"><h2>بُولُسْ يَحْكِي كِيفَاشْ قَابِلْ المَسِيحْ</h2><h2>&lt;n&gt;(أَعْمَالْ ٩‏:١‏-١٩، ٢٦‏:١٢‏-١٨)&lt;/n&gt;</h2><span class="vn">6</span> <span class="br-p"><br><br></span>«وْوَقْتِلِّي قْرِيبْ نُوصِلْ لْدِمَشْقْ مْعَ نُصْفْ النْهَارْ ضْوَى عْلَيَّ نُورْ عْظِيمْ مِالسْمَاءْ.</div>
<div class="v" id="v7"><span class="vn">7</span> يَاخِي طُحْتْ عْلَى الأَرْضْ وِسْمِعْتْ صُوتْ يْقُلِّي: "شَاوُلْ! شَاوُلْ! عْلاَشْ تِضْطَهِدْ فِيَّ؟"</div>
<div class="v" id="v8"><span class="vn">8</span> جَاوِبْتْ: "شْكُونْ إِنْتِ يَا سِيدِي؟" قَالْ: "آنَا يَسُوعْ النَّاصْرِي الِّي إِنْتِ تِضْطَهِدْ فِيهْ."</div>
<div class="v" id="v9"><span class="vn">9</span> وِالنَّاسْ الِّي مْعَايَ شَافُوا النُّورْ آمَا مَا سَمْعُوشْ الصُّوتْ الِّي يْكَلِّمْ فِيَّ.</div>
<div class="v" id="v10"><span class="vn">10</span> وِسْأَلْتْ: "شْنُوَّة نَعْمِلْ يَا رَبْ؟" جَاوِبْنِي الرَّبْ وْقَالْ: "قُومْ وْأُدْخُلْ لْدِمَشْقْ، وْغَادِي يْقُولُولِكْ شْنُوَّة يِلْزْمِكْ تَعْمِلْ."</div>
<div class="v" id="v11"><span class="vn">11</span> وْهَزُّونِي النَّاسْ الِّي مْعَايَ مِنْ يْدَيَّا حَتَّى لِينْ وَصّْلُونِي لْدِمَشْقْ عْلَى خَاطِرْنِي مَا عَادِشْ نْشُوفْ مِنْ كَثْرِةْ مَا النُّورْ مَاهُو قْوِي.</div>
<div class="v" id="v12"><span class="vn">12</span> وْكَانْ ثَمَّة رَاجِلْ فِي دِمَشْقْ إِسْمُو حَنَانِيَّا يْخَافْ رَبِّي وْعَايِشْ كِيفْ مَا تْقُولْ الشَّرِيعَة، وِاليْهُودْ الِّي فِي دِمَشْقْ الكُلْهُمْ يِشْهْدُولُو الِّي هُوَ بَاهِي.</div>
<div class="v" id="v13"><span class="vn">13</span> جَانِي وِوْقُفْ بْجَنْبِي وْقَالْ: "يَا خُويَا شَاوُلْ، شُوفْ." يَاخِي رْجَعْتْ نْشُوفْ بِالوَقْتْ، وْرِيتُو قُدَّامِي.</div>
<div class="v" id="v14"><span class="vn">14</span> وْقَالْ: "إِلاَهْ جْدُودْنَا خْتَارِكْ مِنْ قْبَلْ بَاشْ تَعْرِفْ إِرَادْتُو وِتْشُوفْ الخَادِمْ البَارْ مْتَاعُو وْتِسْمَعْ صُوتْ خَارِجْ مِنْ فُمُّو.</div>
<div class="v" id="v15"><span class="vn">15</span> إِنْتِ بَاشْ تْكُونْ شَاهِدْ لِيهْ قُدَّامْ النَّاسْ الكُلْ بِلِّي سْمَعْتْ وْرِيتْ.</div>
<div class="v" id="v16"><span class="vn">16</span> وْتَوَّا فَاشْ تِسْتَنَّى قُومْ تْعَمِّدْ وْطَهِّرْ رُوحِكْ مِالذْنُوبْ وِادْعِي بْإِسْمْ الرَّبْ."»</div>
<div class="v" id="v17"><span class="vn">17</span> <span class="br-p"><br><br></span>«وْبَعْدْ مَا وْقَعْ الشَّيْء هَاذَا، رْجَعْتْ لْأُورْشَلِيمْ، وْكِكُنْتْ نْصَلِّي فِي الهَيْكِلْ شُفْتْ رُؤْيَا.</div>
<div class="v" id="v18"><span class="vn">18</span> وْشُفْتْ الرَّبْ وْقَالِّي: "ازْرِبْ وْأُخْرُجْ تَوَّا مِنْ أُورْشَلِيمْ عْلَى خَاطِرْ نَاسْهَا مَا يِقْبْلُوشْ بَاشْ تِشْهِدْلِي فِيهَا."</div>
<div class="v" id="v19"><span class="vn">19</span> يَاخِي قُلْتْ: "يَا رَبْ رَاهُمْ يَعْرْفُوا الِّي آنَا كُنْتْ نْلَوِّجْ عَلِّي يِمّْنُوا بِيكْ فِي المَجَامِعْ الكُلْهَا بَاشْ نَضْرِبْهُمْ وِنْحُطّْهُمْ فِي الحَبْسْ.</div>
<div class="v" id="v20"><span class="vn">20</span> وْآنَا كُنْتْ مُوجُودْ وَقْتِلِّي قِتْلُوا شَهِيدِكْ اسْتِفَانُوسْ، آنَا كُنْتْ مْوَافِقْ عْلَى قَتْلاَنُو وْكُنْتْ نْعِسْ عْلَى حْوَايِجْ النَّاسْ الِّي قَتْلُوهْ"</div>
<div class="v" id="v21"><span class="vn">21</span> آمَا هُوَ قَالِّي: "إِمْشِي بَاشْ نَبْعْثِكْ بْعِيدْ لِلنَّاسْ الِّي مَا هُمْشْ يْهُودْ."»</div>
<div class="v" id="v22"><h2>بُولُسْ يْدَافِعْ عْلَى رُوحُو</h2><span class="vn">22</span> <span class="br-p"><br><br></span>وْقَعْدُوا النَّاسْ يِسْمْعُوا فِيهْ حَتَّى لِينْ وْصُلْ للكِلْمَة هَاذِي، يَاخِي صَاحُوا وْقَالُوا لْقَايِدْ العَسْكِرْ: «إِمْحِي الرَّاجِلْ هَاذَا مِالأَرْضْ عْلَى خَاطْرُو مَا يِسْتْحَقِّشْ بَاشْ يْعِيشْ.»</div>
<div class="v" id="v23"><span class="vn">23</span> مِنْ بَعْدْ بْدَاوْا يْصِيحُوا وْيَرْمِيوْ فِي حْوَايِجْهُمْ وِيْذَرُّوا فِي التْرَابْ فِي الهْوَاء.</div>
<div class="v" id="v24"><span class="vn">24</span> يَاخِي أْمَرْ قَايِدْ العَسْكِرْ بَاشْ يْدَخّْلُوا بُولُسْ لِلقَازَرْنَة وْيِسْتَجْوْبُوهْ وْيَضْرْبُوهْ بِالسُّوطْ بَاشْ يَعْرِفْ شْنُوَّة الشّيْء الِّي خَلَّى النَّاسْ يْهِيجُوا عْلِيهْ.</div>
<div class="v" id="v25"><span class="vn">25</span> وْوَقْتِلِّي العَسْكِرْ كَتّْفُوا بُولُسْ بَاشْ يَضْرْبُوهْ بِالسُّوطْ، قَالْ لْقَايِدْ العَسْكِرْ الِّي كَانْ وَاقِفْ بْجَنْبُو: «يَاخِي القَانُونْ يِسْمْحِلْكُمْ بَاشْ تَضْرْبُوا مُوَاطِنْ رُومَانِي بِالسُّوطْ قْبَلْ مَا تُحْكْمُوا عْلِيهْ؟»</div>
<div class="v" id="v26"><span class="vn">26</span> وْكِسْمَعْ قَايِدْ العَسْكِرْ الكْلاَمْ هَاذَا مْشَى لِلقَايِدْ الكْبِيرْ مْتَاعُو وْخَبّْرُو بِالشَّيْء هَاذَا وْقَالْ: «شْنُوَّة بَاشْ تَعْمِلْ تَوَّا؟ رَاهُو الرَّاجِلْ هَاذَا رُومَانِي.»</div>
<div class="v" id="v27"><span class="vn">27</span> وِمْشَى القَايِدْ الكْبِيرْ بِيدُو وْسِأْلُو: «بِالحَقْ إِنْتِ مُوَاطِنْ رُومَانِي؟» جَاوْبُو: «إِي نْعَمْ.»</div>
<div class="v" id="v28"><span class="vn">28</span> قَالْ القَايِدْ: «آنَا دْفَعْتْ بَرْشَة فْلُوسْ بَاشْ وَلِّيتْ مُوَاطِنْ رُومَانِي.» قَالْ بُولُسْ: «آنَا رُومَانِي مِلِّي تُولِدْتْ.»</div>
<div class="v" id="v29"><span class="vn">29</span> وْبِالوَقْتْ بَعِّدْ عْلِيهْ العَسْكِرْ الِّي كَانُوا يِسْتَجْوْبُوا فِيهْ وْيَضْرْبُوا فِيهْ وِالقَايِدْ الكْبِيرْ خَافْ بَرْشَة عْلَى خَاطْرُو عْرَفْ الِّي هُوَ كَتِّفْ مُوَاطِنْ رُومَانِي.</div>
<div class="v" id="v30"><h2>بُولُسْ فِي مَجْلِسْ اليْهُودْ</h2><span class="vn">30</span> <span class="br-p"><br><br></span>وْمِنْ غُدْوَة حَبْ القَايِدْ يَعْرِفْ حْقِيقِةْ التُّهْمَة الِّي تِهْمُوهْ بِيهَا اليْهُودْ، وْنَحَّالُو السْلاَسِلْ وِأْمَرْ بَاشْ يِسْتَدْعَاوْ رُؤَسَاءْ الكُهَّانْ ومَجْلِسْ الشْيُوخْ وِاسْتَدْعَى بُولُسْ زَادَا وْوَقّْفُو قُدَّامْهُمْ.</div>
</div>
<!-- PARSED ABOVE; EDITING MAY BREAK PARSER -->
</body></html>