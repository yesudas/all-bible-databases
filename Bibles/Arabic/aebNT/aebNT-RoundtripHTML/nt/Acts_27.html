<html><head>
<meta http-equiv="Content-Type" content="text/html;charset=utf-8" />
<title>Acts 27 &ndash; أَعْمَالْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 27);">
<div id="navbar"><a href="../index.html">العهد الجديد بالعربية التونسية</a> &ndash; <b>أَعْمَالْ</b> &ndash; <a href="Acts_1.html">1</a> ... <a href="Acts_25.html">25</a> <a href="Acts_26.html">26</a> <b>27</b> <a href="Acts_28.html">28</a> </div><hr>
<h1>Acts 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>السْفَرْ لْرُومَا</h2><span class="vn">1</span> <span class="br-p"><br><br></span>وْفِي الإِخِّرْ تْقَرَّرْ بَاشْ نْسَافْرُوا لْإِيطَالْيَا عْلَى البْحَرْ، وْثَمَّة قَايِدْ مْتَاعْ عَسْكِرْ إِسْمُو يُولْيُوسْ تَابِعْ لْفِرْقِةْ أُوغُسْطُسْ هُوَ الِّي حَطُّوهْ بَاشْ يْعِسْ عْلَى بُولُسْ وِعْلَى مْرَابِيطْ أُخْرِينْ.</div>
<div class="v" id="v2"><span class="vn">2</span> وِرْكِبْنَا فِي سْفِينَة جَايَة مِنْ بُرْطْ أَدْرَامِيتْ ومَاشْيَة لْبُرْطْ فِي جِيهِةْ أَسِيَّة، وِمْشَى مْعَانَا فِي الرِّحْلَة هَاذِي أَرِسْتَرْخُسْ مِنْ مْدِينِةْ تْسَالُونِيكِي الِّي فِي جِيهِةْ مَقْدُونِيَّة.</div>
<div class="v" id="v3"><span class="vn">3</span> وْمِنْ غُدْوَة وْصُلْنَا لِمْدِينِةْ صَيْدَا وْيُولْيُوسْ عْمَلْ البَاهِي مْعَ بُولُسْ وْخَلاَّهْ يْزُورْ صْحَابُو فِي مْدِينِةْ صَيْدَا بَاشْ يَاخُذْ مِنْ عِنْدْهُمْ الشَّيْء الِّي يِحْتَاجُو.</div>
<div class="v" id="v4"><span class="vn">4</span> وْسَافِرْنَا مِنْ بُرْطْ صَيْدَا وْجِبْنَا عْلَى الشَّطْ مْتَاعْ قُبْرُصْ عْلَى خَاطِرْ الرِّيحْ كَانِتْ عَاكْسِتْنَا.</div>
<div class="v" id="v5"><span class="vn">5</span> وِتْعَدِّينَا فِي البْحَرْ الِّي بِجْنَبْ جِيهِةْ كِيلِيكِيَّة وْبَمْفِيليَّة وِوْصُلْنَا لْبُرْطْ مِيرَا فِي جِيهِةْ لِيكِيَّة.</div>
<div class="v" id="v6"><span class="vn">6</span> وِالغَادِي لْقَى القَايِدْ مْتَاعْ العَسْكِرْ سْفِينَة جَايَة مِنْ مْدِينِةْ الإِسْكَنْدَرِيَّة ومَاشْيَة لْإِيطَالْيَا، وِطْلَعْنَا فِيهَا.</div>
<div class="v" id="v7"><span class="vn">7</span> وْقَعْدِتْ السْفِينَة تِمْشِي بِالشْوَيَّة لْمُدَّة طْوِيلَة وِقْرُبْنَا مِنْ شَطْ كِنِيدُسْ بِصْعُوبَة كْبِيرَة آمَا الرِّيحْ مَا خَلاَّتْنَاشْ نُدْخْلُوا لِلبُرْطْ، وَلّينَا سَافِرْنَا قْرِيبْ مِنْ شَطْ جَزِيرِةْ كْرِيتْ وِتْعَدِّينَا قْرِيبْ مِنْ رَاسْ سَلْمُونِي.</div>
<div class="v" id="v8"><span class="vn">8</span> وْبِصْعُوبَة كْبِيرَة وْصُلْنَا لْبُقْعَة تِتْسَمَّي «المَوانِي الجْمِيلَة» القْرِيبَة مِنْ مْدِينِةْ لَسَائيَّة.</div>
<div class="v" id="v9"><span class="vn">9</span> <span class="br-p"><br><br></span>وْعَدِّينَا مُدَّة طْوِيلَة فِي البُقْعَة هَاذِيكَا حَتَّى لِينْ تْعَدَّى الصِّيفْ وْوَلَّي السْفَرْ فِي البْحَرْ مُخْطِرْ وْزَادَا وَقْتْ الصْيَامْ تْعَدَّى، يَاخِي نْصَحْ بُولُسْ البَحَّارَة الِّي فِي السْفِينَة.</div>
<div class="v" id="v10"><span class="vn">10</span> وْقَالْ: «يَا رْجَالْ آنَا نْرَى الِّي السْفَرْ تَوَّا مُخْطِرْ وْفِيهْ خْسَارَة كْبِيرَة، مُوشْ عْلَى السْفِينَة وِلِّي فِيهَا بَرْكْ، آمَا زَادَا عْلَى حْيَاتْنَا.»</div>
<div class="v" id="v11"><span class="vn">11</span> آمَا القَايِدْ مْتَاعْ العَسْكِرْ سْمَعْ كْلاَمْ رُيَّاسْ السْفِينَة وْمَا سْمَعْشْ كْلاَمْ بُولُسْ.</div>
<div class="v" id="v12"><span class="vn">12</span> وِالبُرْطْ مَا كَانِشْ صَالِحْ بَاشْ نْشَتِّيوْ فِيهْ هَاذَاكَا عْلاَشْ قَرِرُوا مُكْثِرْ البَحَّارَة بَاشْ نُخْرْجُوا مِالبُرْطْ مْعَمّْلِينْ بَاشْ يْعَدِّيوْ الشْتَاء فِي بُرْطْ فِينِكْسْ، وْكَانْ البُرْطْ هَاذَا فِي جَزِيرِةْ كْرِيتْ مْقَابِلْ الجَنُوبْ الغَرْبِي وِالشَّمَالْ الْغَرْبِي.</div>
<div class="v" id="v13"><h2>العَاصْفَة</h2><span class="vn">13</span> <span class="br-p"><br><br></span>وْهَبِّتْ رِيحْ خْفِيفَة مِالجَنُوبْ، مْشَى فِي بَالْ البَحَّارَة الِّي الرِّيحْ بَاشْ تْهِزّْهُمْ لْبُرْطْ فِينِكْسْ وْطَلّْعُوا المُخْطَافْ مْتَاعْ السْفِينَة وْبَحّْرُوا بِجْنَبْ شَطْ كْرِيتْ.</div>
<div class="v" id="v14"><span class="vn">14</span> بَعْدْ شْوَيَّة هَبِّتْ رِيحْ قْوِيَّة يْسَمِّيوْهَا الشَّمَاليَّة الشَّرْقِيَّة.</div>
<div class="v" id="v15"><span class="vn">15</span> وِالرِّيحْ ضَرْبِتْ السْفِينَة بْقُوَّة حَتَّى لِينْ مَا عَادِشْ تْنَجِّمْ تْقَاوِمْهَا يَاخِي سَلِّمْنْا وْخَلِّينَا الرِّيحْ تْهِزّْنَا،</div>
<div class="v" id="v16"><span class="vn">16</span> لْبُقْعَة قْرِيبَة مِنْ جَزِيرَة صْغِيرَة اسْمْهَا كُودَا، وْبِصْعُوبَة كْبِيرَة نَجِّمْنَا نْطَلّْعُوا فْلُوكِةْ النْجَاةْ فُوقْ السْفِينَة.</div>
<div class="v" id="v17"><span class="vn">17</span> وِبْسُرْعَة البَحَّارَة عَمْلُوا اللاَّزِمْ وْرُبْطُوا وُسْطْ السْفِينَة بِالحْبَالْ، وْهَبّْطُوا القْلاَعَاتْ وِالحْبَالْ وْخَلَّاوْ السْفِينَة هَازْهَا المُوجْ عْلَى خَاطِرْهُمْ خَافُوا لاَ يُصْدْمُوا فِي الرْمَلْ الِّي قَاعِدْ يِتْحَرِّكْ مِنْ شَطْ سِيرْتِسْ.</div>
<div class="v" id="v18"><span class="vn">18</span> وْفِي النْهَارْ الثَّانِي قْوَاتْ عْلِينَا الرِّيحْ وِبْدَاوْا يْنَقّْصُوا مِالسِّلْعَة الِّي هَازِّتْهَا السْفِينَة</div>
<div class="v" id="v19"><span class="vn">19</span> وْفِي النْهَارْ الثَّالِثْ رْمَاوْ مَاعُونْ السْفِينَة فِي البْحَرْ بِيدِيهُمْ.</div>
<div class="v" id="v20"><span class="vn">20</span> وِالعَاصْفَة كَانِتْ تَقْوَى نْهَارْ بَعْدْ نْهَارْ حَتَّى لِينْ وَلِّينَا مَا عَادِشْ نْشُوفُوا لاَ شَمْسْ وْلاَ نْجُومْ لْمُدِّةْ أَيَّامَاتْ وْفِي الإِخِّرْ مَا عَادِشْ عِنْدْنَا حَتَّى أَمَلْ الِّي أَحْنَا بَاشْ نِمْنْعُوا.</div>
<div class="v" id="v21"><span class="vn">21</span> <span class="br-p"><br><br></span>وِالمْسَافْرينْ بَطّْلُوا المَاكْلَة لْمُدِّةْ طْوِيلَة، يَاخِي وْقُفْ بُولُسْ فِي وُسْطْهُمْ وْقَالْ: «يَا رْجَالْ كَانْ لاَزِمْ عْلِيكُمْ تِسْمْعُوا كْلاَمِي وْمَا تْسَافْرُوشْ مِنْ كْرِيتْ تَالِي رَاكُمْ مَنَّعْتُوا رْوَاحْكُمْ مِالظُّرُوفْ الصْعِيبَة وْمِالخْسَايِرْ هَاذِي.</div>
<div class="v" id="v22"><span class="vn">22</span> آمَا تَوَّا نُطْلُبْ مِنْكُمْ بَاشْ تِطْمَانُوا. حَتَّى حَدْ مَاهُو بَاشْ يْمُوتْ. آمَا السْفِينَة بَرْكْ بَاشْ تِتْكَسِّرْ.</div>
<div class="v" id="v23"><span class="vn">23</span> رَاهُو فِي اللِّيلَة الِّي فَاتِتْ ظْهُرْلِي مَلاَكْ مِنْ عِنْدْ اللهْ الِّي آنَا نِعْبِدْ فِيهْ وِلِّي آنَا زَادَا نِخْدِمْ فِيهْ.</div>
<div class="v" id="v24"><span class="vn">24</span> وْقَالِّي: "مَا تْخَافِشْ يَا بُولُسْ، لاَزِمْ تَاقِفْ قُدَّامْ القَيْصَرْ، وِعْلَى خَاطْرِكْ، اللهْ بَاشْ يْمَنَّعْ المْسَافْرِينْ الِّي مْعَاكْ الكُلْهُمْ."</div>
<div class="v" id="v25"><span class="vn">25</span> إِطْمَانُوا يَا رْجَالْ عْلَى خَاطِرْنِي نِمِّنْ بِالله، وِالشَّيْء الِّي قَالْهُولِي بَاشْ يْصِيرْ.</div>
<div class="v" id="v26"><span class="vn">26</span> آمَا لاَزِمْ السْفِينَة تَاقِفْ فِي جَزِيرَة مِالجُزُرْ.»</div>
<div class="v" id="v27"><span class="vn">27</span> <span class="br-p"><br><br></span>وْفِي نُصْ اللِّيلِةْ رَقْمْ أَرْبَعْطَاشْ كَانِتْ الرِّيحْ هَازِّتْنَا فِي بْحَرْ إِسْمُو أَدْرِيَا وْمَا كُنَّاشْ عَارْفِينْ لْوِينْ مَاشِينْ وِمْشَى فِي بَالْ البَحَّارَة الِّي هُومَا قُرْبُوا مِالبَرْ.</div>
<div class="v" id="v28"><span class="vn">28</span> قَاسُوا غُرْقْ المَاء لْقَاوْهْ أَرْبْعِينْ مِيتْرُو، وْبَعْدْ مُدَّة قَاسُوا مَرَّة أُخْرَى الغُرْقْ لْقَاوْهْ ثْلاَثِينْ مِيتْرُو.</div>
<div class="v" id="v29"><span class="vn">29</span> وْخَافُوا لَلسْفِينَة تُضْرُبْ الحْجَرْ وَلُّوا رْمَاوْ أَرْبْعَة مْخَاطِفْ مِنْ وْرَاهَا وْقَعْدُوا يُطْلْبُوا فِي رَبِّي بَاشْ يَطْلِعْ النْهَارْ.</div>
<div class="v" id="v30"><span class="vn">30</span> وْحَاوْلُوا البَحَّارَة بَاشْ يُهْرْبُوا مِالسْفِينَة، وْهَبّْطُوا فْلُوكِةْ النْجَاةْ وْقَالُوا الِّي هُومَا بَاشْ يَرْمِيوْ المْخَاطِفْ مِالقُدَّامْ.</div>
<div class="v" id="v31"><span class="vn">31</span> يَاخِي قَالْ بُولُسْ لِلقَايِدْ مْتَاعْ المْيَا وْلِلعَسْكَرْ: «إِذَا كَانْ هَاذُومَا مَا يَبْقُوشْ فِي السْفِينَة مَا كُمْشْ بَاشْ تِمْنْعُوا.»</div>
<div class="v" id="v32"><span class="vn">32</span> يَاخِي قَصُّوا العَسْكِرْ الحْبَالْ مْتَاعْ الفْلُوكَة وْخَلاَّوْهَا اطِّيحْ فِي المَاء.</div>
<div class="v" id="v33"><span class="vn">33</span> <span class="br-p"><br><br></span>وْوَقْتِلِّي قْرِيبْ يَطْلِعْ النْهَارْ طْلَبْ بُولُسْ مِنْ النَّاسْ الكُلْ بَاشْ يَاكْلُوا وْقَالْ: «تْعَدُّوا أَرْبَعْطَاشِنْ يُومْ وْإِنْتُومَا مَا كْلِيتُوا حَتَّى شَيْء.</div>
<div class="v" id="v34"><span class="vn">34</span> وْآنَا نُطْلُبْ مِنْكُمْ بَاشْ تَاكْلُوا عْلَى خَاطِرْ هَاذَا بَاشْ يْعَاوِنْكُمْ بَاشْ تِمْنْعُوا وْحَتَّى وَاحِدْ مِنْكُمْ مَا هُو بَاشْ اطِّيحْ شَعْرَة مِنْ رَاسُو.»</div>
<div class="v" id="v35"><span class="vn">35</span> مِنْ بَعْدْ خْذَا الخُبْزْ وْشْكَرْ اللهْ قُدَّامْ النَّاسْ الكُلْ وْقَسْمُوا وِبْدَا يَاكُلْ.</div>
<div class="v" id="v36"><span class="vn">36</span> يَاخِي الكُلْهُمْ طْمَانُوا وِكْلاَوْ.</div>
<div class="v" id="v37"><span class="vn">37</span> وْكُنَّا مِيتِينْ وْسِتَّة وْسَبْعِينْ وَاحِدْ فِي السْفِينَة.</div>
<div class="v" id="v38"><span class="vn">38</span> وْبَعْدْ مَا شَبْعُوا رْمَاوْ القَمْحْ فِي البْحَرْ بَاشْ يْخَفَفُوا عْلَى السْفِينَة.</div>
<div class="v" id="v39"><h2>السْفِينَة تَضْرِبْ الرْمَلْ</h2><span class="vn">39</span> <span class="br-p"><br><br></span>وْكِطْلَعْ النْهَارْ البَحَّارَة مَا عَرْفُوشْ البُقْعَة، آمَا شَافُوا شَطْ وْحَبُّوا يْخَرّْجُولُو السْفِينَة كَانْ نَجّْمُوا.</div>
<div class="v" id="v40"><span class="vn">40</span> وْقَصُّوا المْخَاطِفْ وْخَلاَّوْهُمْ يُغْرْقُوا. وْحَلُّوا الحْبَالْ الِّي تُرْبِطْ الدْمَانْ، وْطَلّْعُوا القْلاَعْ القُدَّامِي لِلرِّيحْ وِمْشَاوْ بِيهَا لِلشَّطْ.</div>
<div class="v" id="v41"><span class="vn">41</span> وْجَاوْ لِبْلاَصَة فِي الشَّطْ فِيهَا بَرْشَة رْمَلْ وْتِرْكِزْ النُّصْ القُدَّامِي مْتَاعْ السْفِينَة فِي الرْمَلْ وْمَا عَادِشْ يِتْحَرِّكْ وِالنُّصْ التَّالاَنِي قَاعِدْ يِتْكَسِّرْ مِنْ قُوِّةْ المُوجْ.</div>
<div class="v" id="v42"><span class="vn">42</span> وِالعَسْكِرْ حَبُّوا يُقْتْلُوا المْرَابِيطْ بَاشْ حَتَّى وَاحِدْ مِنْهُمْ مَا يُهْرُبْ لِلشَّطْ.</div>
<div class="v" id="v43"><span class="vn">43</span> آمَا القَايِدْ مْتَاعْ العَسْكِرْ كَانْ يْحِبْ يْمَنَّعْ بُولُسْ، وْمَا خَلاَّشْ العَسْكِرْ يَعْمْلُوا الِّي فِي بَالْهُمْ وِأْمَرْ الِّي يَعْرْفُوا يْعُومُوا بَاشْ يُخْرْجُوا هُومَا اللْوَالَى لِلبَرْ.</div>
<div class="v" id="v44"><span class="vn">44</span> وِالبْقِيَّة يْحَاوْلُوا بَاشْ يُوصْلُوا لِلبَرْ عْلَى اللُّوحْ وِلاَّ عْلَى الطْرُوفْ الِّي بْقَاتْ مِالسْفِينَة وْهَكَّا الكُلْهُمْ وُصْلُوا لِلبَرْ سَالْمِينْ.</div>
</div>
<!-- PARSED ABOVE; EDITING MAY BREAK PARSER -->
</body></html>