<html><head>
<meta http-equiv="Content-Type" content="text/html;charset=utf-8" />
<title>Acts 28 &ndash; أَعْمَالْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 28);">
<div id="navbar"><a href="../index.html">العهد الجديد بالعربية التونسية</a> &ndash; <b>أَعْمَالْ</b> &ndash; <a href="Acts_1.html">1</a> ... <a href="Acts_26.html">26</a> <a href="Acts_27.html">27</a> <b>28</b> </div><hr>
<h1>Acts 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>فِي مَالْطَة</h2><span class="vn">1</span> <span class="br-p"><br><br></span>وْبَعْدْ مَا مْنَعْنَا عْرَفْنَا الِّي الشَّطْ الِّي وْصُلْنَالُو هُوَ جَزِيرِةْ مَالْطَة.</div>
<div class="v" id="v2"><span class="vn">2</span> وْأُمَّالِيهَا كَانُوا بَاهِينْ مْعَانَا بَرْشَة، وْفَرْحُوا بِينَا وْشَعّْلُولْنَا النَّارْ عْلَى خَاطِرْ المْطَرْ كَانِتْ قْوِيَّة وِالطَّقْسْ بَارِدْ.</div>
<div class="v" id="v3"><span class="vn">3</span> لَمْ بُولُسْ الحْطَبْ وِرْمَاهْ فِي النَّارْ، وْمِنْ كَثْرِةْ السْخَانَة خَرْجِتْلُو لَفْعَى وْعَضِّتُّو مِنْ يِدُّو.</div>
<div class="v" id="v4"><span class="vn">4</span> وْشَافُوا أَهْلْ مَالْطَة اللَّفْعَى لاَصْقَة فِي يِدُّو وْقَالُوا: «الرَّاجِلْ هَاذَا مَا يْكُونْ كَانْ قَاتِلْ رُوحْ وِالعَدْلْ مَا خَلاَّهِشْ يْعِيشْ حَتَّى بَعْدْ مَا مْنَعْ مِالبْحَرْ.»</div>
<div class="v" id="v5"><span class="vn">5</span> آمَا بُولُسْ رْمَى اللَّفْعَى فِي النَّارْ مِنْ غِيرْ مَا تَعْمِلُّو حَتَّى شَيْء.</div>
<div class="v" id="v6"><span class="vn">6</span> وْقَعْدُوا يِسْتَنَّاوْ فِيهْ بَاشْ يِتْنْفَخْ وِلاَّ يْطِيحْ يْمُوتْ. آمَا بَعْدْ مَا سْتَنَّاوْ وَقْتْ طْوِيلْ مِنْ غِيرْ مَا جْرَالُو حَتَّى شَيْء بَدّْلُوا رَايْهُمْ وْقَالُوا: «هَاذَا إِلاَهْ.»</div>
<div class="v" id="v7"><span class="vn">7</span> <span class="br-p"><br><br></span>وِقْريبْ مِنْ البُقْعَة هَاذِيكَا كَانِتْ ثَمَّة سْوَانِي تَابْعَة لْبُوبْلْيُوسْ الوَالِي الِّي يُحْكُمْ فِي الجَزِيرَة، سْتَدْعَانَا وِفْرَحْ بِينَا لْمُدِّةْ ثْلاَثَة أَيَّامْ.</div>
<div class="v" id="v8"><span class="vn">8</span> وْكَانْ بُوبْلْيُوسْ رَاقِدْ فِي الفَرْشْ مْرِيضْ بِالسْخَانَة وْعِنْدُو جَرْيَانْ الجُّوفْ قْوِي، مْشَالُو بُولُسْ وْصَلَّى مِنْ أَجْلُو وْحَطْ عْلِيهْ ايدُو وْتِشْفَى.</div>
<div class="v" id="v9"><span class="vn">9</span> وَقْتْهَا جَاوْ المُرْضَى الِّي فِي الجَزِيرَة لْبُولُسْ وْهُوَ شْفَاهُمْ.</div>
<div class="v" id="v10"><span class="vn">10</span> وِعْطَاوْنَا بَرْشَة هْدَايَا وْكِجِينَا بَاشْ نْسَافْرُوا زَادُوا عْطَاوْنَا الِّي نِحْتَاجُوهْ الكُلْ وْإِحْنَا مْسَافْرِينْ.</div>
<div class="v" id="v11"><h2>مِنْ مَالْطَة لْرُومَا</h2><span class="vn">11</span> <span class="br-p"><br><br></span>وْبَعْدْ ثْلاَثَة شْهُرْ سَافِرْنَا فِي سْفِينَة جَايَة مِالإِسْكَنْدَرِيَّة فِيهَا العَلاَمَة مْتَاعْ «الزُّوزْ آلْهَة التْوَامَا»، بَعْدْ مَا عَدِّتْ الشْتَاء فِي مَالْطَة.</div>
<div class="v" id="v12"><span class="vn">12</span> وْكِوْصُلْنَا لِمْدِينِةْ سَرقُسْطة عَدِّينَا فِيهَا ثْلاَثَة أَيَّامْ.</div>
<div class="v" id="v13"><span class="vn">13</span> مِنْ بَعْدْ سَافِرْنَا وِوْصُلْنَا لِمْدِينِةْ رِيغِيُونْ وْبَعْدْهَا بِنْهَارْ هَبِّتْ رِيحْ مِالجَنُوبْ وْفِي النْهَارْ الثَّانِي وْصُلْنَا لِمْدِينِةْ بُوطْيُولِي.</div>
<div class="v" id="v14"><span class="vn">14</span> وِلْقِينَا جْمَاعَة مِالإِخْوَة وْطَلْبُوا مِنَّا بَاشْ نُقْعْدُوا مْعَاهُمْ سَبْعَة أَيَّامْ، وْبَعْدْهَا وْصُلْنَا لْرُومَا.</div>
<div class="v" id="v15"><span class="vn">15</span> وَقْتِلِّي سَمْعُوا الإِخْوَة الِّي أَحْنَا وْصُلْنَا خَرْجُوا وِاسْتَقْبْلُونَا فِي سُوقْ أَبِيُّوسْ وِالثْلاَثَة وْكَالاَتْ. وْكِشَافْهُمْ بُولُسْ شْكَرْ اللهْ وتْشَجَّعْ.</div>
<div class="v" id="v16"><h2>فِي رُومَا</h2><span class="vn">16</span> <span class="br-p"><br><br></span>وْكِدْخَلْنَا لْرُومَا القَايِدْ سْمَحْ لْبُولُسْ بَاشْ يُسْكُنْ وَحْدُو فِي دَارْ وِمْعَاهْ العَسْكْري الِّي يْعِسْ عْلِيهْ</div>
<div class="v" id="v17"><span class="vn">17</span> وْبَعْدْ ثْلاَثَة أَيَّامْ اسْتَدْعَى بُولُسْ الشْيُوخْ مْتَاعْ اليْهُودْ وْقَالِلْهُمْ: «يَا إِخْوَة رَاهُمْ اليْهُودْ كَتّْفُونِي فِي أُورْشَلِيمْ وْسَلّْمُونِي لِلرُّومَانْ رَغْمِلِّي آنَا مَاعْمَلْتْ حَتَّى شَيْء خَايِبْ لِلشَّعْبْ وِلاَّ حَتَّى لِعْوَايِدْ جْدُودْنَا.</div>
<div class="v" id="v18"><span class="vn">18</span> إِسْتَجْوْبُونِي وْحَبُّوا يْسَيّْبُونِي عْلَى خَاطِرْ مَا ثَمَّة حَتَّى سْبَبْ بَاشْ يِعْدْمُونِي.</div>
<div class="v" id="v19"><span class="vn">19</span> آمَا اليْهُودْ جَاوْ ضِدِّي وِتْلَزِّيتْ بَاشْ نَرْفَعْ القَضِيَّة مْتَاعِي لِلقَيْصَرْ وْهَاذَا مَا يِعْنِيشْ الِّي آنَا قَاعِدْ نِتْهِمْ فِي شَعْبِي.</div>
<div class="v" id="v20"><span class="vn">20</span> هَاذَاكَا عْلاَشْ آنَا حَبِّيتْ نْشُوفْكُمْ وْنِحْكِي مْعَاكُمْ وْآنَا مَرْبُوطْ بالسِّلْسْلَة هَاذِي عْلَى خَاطِرْ الرّجَاءْ مْتَاعْ إِسْرَائِيلْ.»</div>
<div class="v" id="v21"><span class="vn">21</span> يَاخِي قَالُوا: «لاَ جَانَا فِيكْ جْوَابْ مِاليَهُودِيَّة وْلاَ جَانَا وَاحِدْ مِنْ عِنْدْ الإِخْوَة وْقَلْنَا عْلِيكْ حَاجَاتْ خَايْبَة.</div>
<div class="v" id="v22"><span class="vn">22</span> آمَا هَاذِي فُرْصَة بَاشْ نِسْمْعُوا رَايِكْ، عْلَى خَاطِرْنَا نَعْرْفُوا الِّي النَّاسْ فِي كُلْ بُقْعَة جَايِينْ ضِدْ التَّعْلِيمْ هَاذَا.»</div>
<div class="v" id="v23"><span class="vn">23</span> <span class="br-p"><br><br></span>وِتْفَاهْمُوا عْلَى نْهَارْ بَاشْ يِتْقَابْلُوا فِيهْ، وْجَاوْ لْدَارْ بُولُسْ وِمْعَاهُمْ بَرْشَة نَاسْ، وِبْقَى مِالصْبَاحْ لِلعْشِيَّة وْهُوَ يِشْهِدْ لْمَمْلِكْةْ اللهْ قُدَّامْهُمْ وِيْفَسّْرِلْهُمْ فِيهَا وْيَقْنِعْ فِيهُمْ بْيَسُوعْ مِالشَّرِيعَة مْتَاعْ مُوسَى وِالأَنْبِيَاءْ.</div>
<div class="v" id="v24"><span class="vn">24</span> ثَمَّة شْكُونْ فِيهُمْ الِّي تِقْنَعْ بِكْلاَمُو وْثَمَّة شْكُونْ الِّي مَا امِّنْشْ،</div>
<div class="v" id="v25"><span class="vn">25</span> وْمَا تْفَاهْمُوشْ مَا بِينَاتْ بْعَضْهُمْ وِمْشَاوْ بَعْدْ مَا قَالِلْهُمْ بُولُسْ: «صْدَقْ الرُّوحْ القُدُسْ وَقْتِلِّي قَالْ لِجْدُودْكُمْ عْلَى لْسَانْ النَّبِي إِشَعْيَاءْ:</div>
<div class="v" id="v26"><span class="vn">26</span> <span class="br-p"><br><br></span><span class="br-ind"><br><span class="indent">&nbsp;</span></span><sup class="fnm"><a name="fnm1" href="#fn1">1</a></sup>إِمْشِي لِلشَّعْبْ هَاذَا وْقُلُّو:<br> <span class="br-ind"><br><span class="indent">&nbsp;</span></span>السَّمْعَانْ بَاشْ تِسْمْعُوا آمَا مَا كُمْشْ بَاشْ تِفْهْمُوا<br> <span class="br-ind"><br><span class="indent">&nbsp;</span></span>والخَزْرَانْ بَاشْ تُخْزْرُوا آمَا مَا كُمْشْ بَاشْ تْشُوفُوا<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>رَاهُمْ الشَّعْبْ هَاذَا كَسّْحُوا قْلُوبْهُمْ<br> <span class="br-ind"><br><span class="indent">&nbsp;</span></span>وْوَلاَّوْ صْعِيبْ بَاشْ يِسْمْعُوا بْوِذْنِيهُمْ وْغَمّْضُوا عِينِيهُمْ<br> <span class="br-ind"><br><span class="indent">&nbsp;</span></span>بَاشْ مَا يْشُوفُوشْ بْعِينِيهُمْ وْيِسْمْعُوا بْوِذْنِيهُمْ<br> <span class="br-ind"><br><span class="indent">&nbsp;</span></span>وْيِفْهْمُوا بِقْلُوبْهُمْ وْيَرْجْعُولِي وْآنَا نِشْفِيهُمْ.»<br></div>
<div class="v" id="v28"><span class="vn">28</span> <span class="br-p"><br><br></span>وْكَمِّلْ بُولُسْ كْلاَمُو وْقَالْ: «يْكُونْ فِي عِلْمْكُمْ الِّي اللهْ بْعَثْ الخَلاَصْ مْتَاعُو لِلأُمَمْ الأُخْرَى. وْهُومَا بَاشْ يِسْمْعُوهْ.»</div>
<div class="v" id="v29"><span class="vn">29</span> [وَقْتِلِّي سَمْعُوا اليْهُودْ الكْلاَمْ هَاذَا خُرْجُوا وْهُومَا يِتْنَاقْشُوا بْقُوَّة.]</div>
<div class="v" id="v30"><span class="vn">30</span> وِقْعَدْ بُولُسْ عَامِينْ كَامْلِينْ فِي الدَّارْ الِّي كْرَاهَا وْكَانْ يَفْرَحْ بِالنَّاسْ الِّي يْزُورُوا فِيهْ.</div>
<div class="v" id="v31"><span class="vn">31</span> وِيْبَشِّرْ فِيهُمْ بْمَمْلِكْةْ اللهْ وِيْعَلِّمْ فِيهُمْ فِي الحَاجَاتْ الِّي تْخُصْ الرَّبْ يَسُوعْ المَسِيحْ جْهَارْ وْحَتَّى حَدْ مَا مِنْعُو.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إش ٦‏:٩‏-١٠<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>