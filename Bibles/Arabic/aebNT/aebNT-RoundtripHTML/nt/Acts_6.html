<html><head>
<meta http-equiv="Content-Type" content="text/html;charset=utf-8" />
<title>Acts 6 &ndash; أَعْمَالْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 6);">
<div id="navbar"><a href="../index.html">العهد الجديد بالعربية التونسية</a> &ndash; <b>أَعْمَالْ</b> &ndash; <a href="Acts_1.html">1</a> ... <a href="Acts_4.html">4</a> <a href="Acts_5.html">5</a> <b>6</b> <a href="Acts_7.html">7</a> <a href="Acts_8.html">8</a> ... <a href="Acts_28.html">28</a> </div><hr>
<h1>Acts 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>السَّبْعَة الِّي خْتَارُوهُمْ بَاشْ يْعَاوْنُوا الرُّسُلْ</h2><span class="vn">1</span> <span class="br-p"><br><br></span>وْفِي الأَيَّامَاتْ هَاذُوكُمْ كِكُثْرُوا التْلاَمْذَة وِتْشَكَّاوْ اليْهُودْ الِّي يِتْكَلّْمُوا بِاليُونَانِيَّة عْلَى اليْهُودْ الِّي يِتْكَلّْمُوا بِالعِبْرِي عْلَى خَاطِرْالْأَرَامِلْ مْتَاعْهُمْ مَا كَانُوشْ يَاخْذُوا فِي بَايْهُمْ مِالإِعَانَة مْتَاعْ كُلْ يُومْ.</div>
<div class="v" id="v2"><span class="vn">2</span> يَاخِي الرُّسُلْ الأَثْنَاشْ سْتَدْعَاوْا التْلاَمْذَة الكُلْ وْقَالُولْهُمْ: «مُوشْ بَاهِي أَحْنَا نْخَلِّيوا كِلْمِةْ اللهْ مَا نْبَشّْرُوشْ بِيهَا وْنَبْقَاوْا نْوَزّْعُوا فِي المَاكْلَة</div>
<div class="v" id="v3"><span class="vn">3</span> يَا إخْوِتْنَا إِخْتَارُوا سَبْعَة رْجَالْ مِنْكُمْ مَشْهُودْ لِيهُمْ بِالسُّمْعَة البَاهْيَة وْمِلْيَانِينْ بِالرُّوحْ القُدُسْ وِالحِكْمَة بَاشْ نْكَلّْفُوهُمْ وْيَعْمْلُوا الخِدْمَة هَاذِي.</div>
<div class="v" id="v4"><span class="vn">4</span> وْإِحْنَا نْدَاوْمُوا عْلَى الصَّلاَةْ وْخِدْمِةْ الكِلْمَة.»</div>
<div class="v" id="v5"><span class="vn">5</span> الرَّايْ هَاذَا عْجِبْ التْلاَمْذَة الكُلْ وِخْتَارُوا اسْتِفَانُوسْ الِّي هُوَ رَاجِلْ مَلْيَانْ بِالإِيمَانْ وْبِالرُّوحْ القُدُسْ، وْفِيلِبُّسْ، وْبُرُوخُورُسْ وْنِيكَانُورْ، وْتِيمُونْ، وْبَرْمِينَاسْ ونِيقُولاَوُسْ الأَنْطَاكِي الِّي وَلَّى يْهُودِي قْبَلْ مَا يْوَلِّي مَسِيحِي.</div>
<div class="v" id="v6"><span class="vn">6</span> وْجَابُوهُمْ وْوَقّْفُوهُمْ قُدَّامْ الرُّسُلْ. يَاخِي صَلُّوا مِنْ أَجْلْهُمْ وْحَطُّوا عْلِيهُمْ يْدِيهُمْ.</div>
<div class="v" id="v7"><span class="vn">7</span> <span class="br-p"><br><br></span>وِتْنُشْرُتْ كِلْمِةْ اللهْ أَكْثِرْ، وْكُثْرُوا التْلاَمْذَة فِي أُورْشَلِيمْ، وِجْمَاعَة كْبِيرَة مِالكُهَّانْ طَاعُوا اللهْ وْقِبْلُوا الإِيمَانْ بْيَسُوعْ المَسِيحْ.</div>
<div class="v" id="v8"><h2>شَدَّانْ اسْتِفَانُوسْ</h2><span class="vn">8</span> <span class="br-p"><br><br></span>وْكَانْ اسْتِفَانُوسْ مَلْيَانْ بِالنِّعْمَة وِالقُوَّة وْكَانْ يَعْمِلْ فِي عْجَايِبْ وْمُعْجْزَاتْ كْبِيرَة بِينْ الشَّعْبْ.</div>
<div class="v" id="v9"><span class="vn">9</span> يَاخِي جَاوْ ضِدُّو جْمَاعَة فِي المَجْمَعْ كَانُوا عَبِيدْ وِمْبَاعِدْ وَلاَّوْ أَحْرَارْ وْثَمَّة يْهُودْ مِنْ قِيرِينَة وِالإِسْكَنْدَرِيَّة وْغِيرْهُمْ مِنْ جِيهِةْ كِيلِيكِيَّة وْأَسِيَّة قَاعْدِينْ يْحَرّْشُوا فِيهُمْ وِبْدَاوْا يْنَاقْشُوا فِي اسْتِفَانُوسْ.</div>
<div class="v" id="v10"><span class="vn">10</span> مَا قِدْرُوشْ يْعَارْضُوا الحِكْمَة وِالرُّوحْ الِّي كَانْ يِتْكَلِّمْ بِيهُمْ.</div>
<div class="v" id="v11"><span class="vn">11</span> وَلاَّوْ دِفْعُوا الرَّشْوَة لِجْمَاعَة بَاشْ يْقُولُوا: «سْمَعْنَا اسْتِفَانُوسْ يِتْكَلِّمْ بِكْلاَمْ كُفْرْ عْلَى مُوسَى وِعْلَى اللهْ.»</div>
<div class="v" id="v12"><span class="vn">12</span> التُّهْمَة هَاذِي هَيّْجِتْ الشَّعْبْ وِالشْيُوخْ وِالكُتَّابْ مْتَاعْ اليْهُودْ عْلَى اسْتِفَانُوسْ، وْشَدُّوهْ وْجَابُوهْ قُدَّامْ المَجْلِسْ مْتَاعْ اليْهُودْ.</div>
<div class="v" id="v13"><span class="vn">13</span> وْجَابُوا نَاسْ شِهْدُوا بِالكِذْبْ وْقَالُوا: «الرَّاجِلْ هَاذَا دِيمَا يِتْكَلِّمْ بِكْلاَمْ كُفْرْ عْلَى البْلاَصَة المُقَدّْسَة هَاذِي وِعْلَى الشَّرِيعَة مْتَاعْ مُوسَى.</div>
<div class="v" id="v14"><span class="vn">14</span> وِسْمَعْنَاهْ يْقُولْ الِّي يَسُوعْ النَّاصْرِي بَاشْ يْطَيِّحْ الهَيْكِلْ وِيْبَدِّلْ العَادَاتْ الِّي خْذِينَاهَا مِنْ عِنْدْ مُوسَى.»</div>
<div class="v" id="v15"><span class="vn">15</span> وَقْتِلِّي النَّاسْ الِّي فِي المَجْلِسْ مْتَاعْ اليْهُودْ الكُلْهُمْ ثَبّْتُوا فِي اسْتِفَانُوسْ، شَافُوا وِجْهُو كِيفْ وِجْهْ المَلاَكْ.</div>
</div>
<!-- PARSED ABOVE; EDITING MAY BREAK PARSER -->
</body></html>