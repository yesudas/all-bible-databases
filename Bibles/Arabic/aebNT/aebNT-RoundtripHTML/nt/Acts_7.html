<html><head>
<meta http-equiv="Content-Type" content="text/html;charset=utf-8" />
<title>Acts 7 &ndash; أَعْمَالْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 7);">
<div id="navbar"><a href="../index.html">العهد الجديد بالعربية التونسية</a> &ndash; <b>أَعْمَالْ</b> &ndash; <a href="Acts_1.html">1</a> ... <a href="Acts_5.html">5</a> <a href="Acts_6.html">6</a> <b>7</b> <a href="Acts_8.html">8</a> <a href="Acts_9.html">9</a> ... <a href="Acts_28.html">28</a> </div><hr>
<h1>Acts 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الخُطْبَة مْتَاعْ اسْتِفَانُوسْ</h2><span class="vn">1</span> <span class="br-p"><br><br></span>وِسْإِلْ كْبِيرْ الكُهَّانْ اسْتِفَانُوسْ: «يَاخِي التُّهَمْ هَاذِي صْحِيحَة؟»</div>
<div class="v" id="v2"><span class="vn">2</span> <sup class="fnm"><a name="fnm1" href="#fn1">1</a></sup>جَاوِبْ: «يَا الشْيُوخْ وْيَا الإِخْوَة، إِسْمْعُونِي! ظْهُرْ إِلاَهْ المَجْدْ لْبُونَا إِبْرَاهِيمْ وْهُوَ فِي بْلاَدْ مَا بِينْ النَّهْرِينْ قْبَلْ مَا رْحَلْ وِسْكِنْ فِي مْدِينِةْ حَارَانْ.</div>
<div class="v" id="v3"><span class="vn">3</span> <sup class="fnm"><a name="fnm2" href="#fn2">2</a></sup>وْقَالُّو: "خَلِّي أَرْضِكْ وْأَهْلِكْ وْأَرْحِلْ لِلأَرْضْ الِّي بَاشْ نْوَرِّيهَالِكْ."</div>
<div class="v" id="v4"><span class="vn">4</span> <sup class="fnm"><a name="fnm3" href="#fn3">3</a></sup>وِرْحَلْ مِنْ بْلاَدْ الكِلْدَانِيِّينْ وِسْكِنْ فِي مْدِينِةْ حَارَانْ وِبْقَى فِيهَا حَتَّى لِينْ مَاتْ بُوهْ، يَاخِي جَابُو اللهْ لِلبْلاَدْ هَاذِي الِّي تُسْكْنُوا فِيهَا إِنْتُومَا تَوَّا.</div>
<div class="v" id="v5"><span class="vn">5</span> <sup class="fnm"><a name="fnm4" href="#fn4">4</a></sup>وْفِي البْلاَدْ هَاذِي مَا عْطَاهِشْ مِلْكْ وْمَا كَانِشْ عَنْدُو وِينْ يْحُطْ سَاقِيهْ. آمَا اللهْ وَعْدُو بَاشْ يَعْطِيهْ البْلاَدْ هَاذِي لِيهْ وِلْذُرِّيتُو مِنْ بَعْدُو رَغْمِلِّي مَا كَانِشْ عَنْدُو وْلاَدْ.</div>
<div class="v" id="v6"><span class="vn">6</span> <sup class="fnm"><a name="fnm5" href="#fn5">5</a></sup>وْقَالْ اللهْ: "ذُرِّيتِكْ بَاشْ يْقَاسُوا مِالغُرْبَة فِي بْلاَدْ مَا هِيشْ بْلاَدْهُمْ مُدِّةْ أَرْبْعَة مْيَاةْ سْنَة وْأُمَّالِيهَا يْرُدُّوهُمْ عَبِيدْ وْيَعْمْلُوا مْعَاهُمْ الخَايِبْ.</div>
<div class="v" id="v7"><span class="vn">7</span> <sup class="fnm"><a name="fnm6" href="#fn6">6</a></sup>آمَا آنَا بَاشْ نُحْكُمْ عْلَى الشَّعْبْ الِّي رَدّْهُمْ عَبِيدْ، وْمِنْ بَعْدْ يُخْرْجُوا وِيْجِيوْ لِلبْلاَدْ هَاذِي بَاشْ يِعْبْدُونِي."</div>
<div class="v" id="v8"><span class="vn">8</span> وِعْطَى اللهْ العَهْدْ مْتَاعْ الطْهُورْ لْإِبْرَاهِيمْ وْهَكَّا وَقْتِلِّي تُولِدْ إِسْحَاقْ طَهّْرُو إِبْرَاهِيمْ فِي النْهَارْ الثَّامِنْ وْطَهِّرْ إِسْحَاقْ وِلْدُو يَعْقُوبْ وْيَعْقُوبْ طَهِّرْ وْلاَدُو الأَثْنَاشْ الِّي هُومَا جْدُودْنَا لُولاَنِينْ.</div>
<div class="v" id="v9"><span class="vn">9</span> <span class="br-p"><br><br></span><sup class="fnm"><a name="fnm7" href="#fn7">7</a></sup>وِجْدُودْنَا لُولاَنِينْ حِسْدُوا يُوسُفْ وْبَاعُوهْ لْمَصْرْ. آمَا اللهْ كَانْ مْعَاهْ.</div>
<div class="v" id="v10"><span class="vn">10</span> <sup class="fnm"><a name="fnm8" href="#fn8">8</a></sup>وْخَرّْجُو مِالمَشَاكِلْ الِّي وُقْعِتْلُو الكُلْهَا، وِعْطَاهْ نِعْمَة وْحِكْمَة عِنْدْ فَرْعُونْ مَلِكْ مَصْرْ يَاخِي رَدُّو وَالِي عْلَى مَصْرْ وْمَسْؤُولْ عْلَى القْصَرْ مْتَاعُو.</div>
<div class="v" id="v11"><span class="vn">11</span> <sup class="fnm"><a name="fnm9" href="#fn9">9</a></sup>وْبَعْدْ هَاذَا الكُلْ جَاتْ مَجَاعَة فِي مَصْرْ الكُلْهَا وْفِي أَرْضْ كَنْعَانْ، وْعَانُوا جْدُودْنَا مِنْ ضِيقْ كْبِيرْ وْمَا لْقُوشْ مَا يَاكْلُوا.</div>
<div class="v" id="v12"><span class="vn">12</span> <sup class="fnm"><a name="fnm10" href="#fn10">10</a></sup>وَقْتِلِّي سْمَعْ يَعْقُوبْ الِّي ثَمَّة قَمْحْ فِي مَصْرْ بْعَثْ جْدُودْنَا لْأَوِّلْ مَرَّة.</div>
<div class="v" id="v13"><span class="vn">13</span> <sup class="fnm"><a name="fnm11" href="#fn11">11</a></sup>وْكِبْعَثْهُمْ فِي المَرَّة الثَّانْيَة عَرِّفْهُمْ يُوسُفْ بْرُوحُو. وِعْرَفْ فَرْعُونْ العَايْلَة مْتَاعْ يُوسُفْ.</div>
<div class="v" id="v14"><span class="vn">14</span> <sup class="fnm"><a name="fnm12" href="#fn12">12</a></sup>وِاسْتَدْعَى يُوسُفْ بُوهْ يَعْقُوبْ وْإِخْوْتُو وْعَايْلاَتْهُمْ لْمَصْرْ وْكَانُوا خَمْسَة وْسَبْعِينْ وَاحِدْ.</div>
<div class="v" id="v15"><span class="vn">15</span> وِهْبَطْ يَعْقُوبْ وِجْدُودْنَا لْمَصْرْ وْقَعْدُوا فِيهَا حَتَّى لِينْ مَاتُوا.</div>
<div class="v" id="v16"><span class="vn">16</span> <sup class="fnm"><a name="fnm13" href="#fn13">13</a></sup>وْهَزُّوهُمْ لْمَنْطِقْةْ شَكِيمْ وْدِفْنُوهُمْ فِي القْبَرْ الِّي شْرَاهْ إِبْرَاهِيمْ مِنْ عِنْدْ قَبِيلِةْ بَنِي حَمُورْ فِي مَنْطِقْةْ شَكِيمْ بِشْوَيَّة فِضَّة.</div>
<div class="v" id="v17"><span class="vn">17</span> <span class="br-p"><br><br></span><sup class="fnm"><a name="fnm14" href="#fn14">14</a></sup>كِبْدَا يُقْرُبْ الوَقْتْ الِّي اللهْ بَاشْ يْتَمِّمْ فِيهْ الوَعْدْ الِّي وْعِدْ بِيهْ إِبْرَاهِيمْ كْثُرْ الشَّعْبْ وِالعْدَدْ مْتَاعْهُمْ زَادْ فِي مَصْرْ.</div>
<div class="v" id="v18"><span class="vn">18</span> حَتَّى لِينْ جَا مَلِكْ جْدِيدْ عْلَى مَصْرْ مَا كَانِشْ يَعْرِفْ حَتَّى حَاجَة عْلَى يُوسُفْ.</div>
<div class="v" id="v19"><span class="vn">19</span> <sup class="fnm"><a name="fnm15" href="#fn15">15</a></sup>يَاخِي تْحَيِّلْ عْلَى شَعْبْنَا وْمَا عْمَلْشْ البَاهِي مْعَ جْدُودْنَا، حَتَّى لِينْ خَلاَّهُمْ تْلَزُّوا بَاشْ يْسَلّْمُوا فِي وْلاَدْهُمْ بَاشْ يْمُوتُوا.</div>
<div class="v" id="v20"><span class="vn">20</span> <sup class="fnm"><a name="fnm16" href="#fn16">16</a></sup>وْفِي الوَقْتْ هَاذَاكَا تُولِدْ مُوسَى وْكَانْ مِزْيَانْ بَرْشَة. وِبْقَى مْعَ أُمُّو وْبُوهْ لْمُدِّةْ ثْلاَثَة شْهُورْ.</div>
<div class="v" id="v21"><span class="vn">21</span> <sup class="fnm"><a name="fnm17" href="#fn17">17</a></sup>آمَا تْلَزُّوا بَاشْ يْسَلّْمُوا فِيهْ، يَاخِي مَنّْعِتُّو بِنْتْ فَرْعُونْ وِتْبَنَّاتُو وْرَبَّاتُو كِيفْ وِلْدْهَا.</div>
<div class="v" id="v22"><span class="vn">22</span> وِتْعَلِّمْ مُوسَى العُلُومْ مْتَاعْ المَصْرِيِّينْ الكُلْهَا وْوَلَّى قْوِي فِي كْلاَمُو وْفِي فِعْلُو.</div>
<div class="v" id="v23"><span class="vn">23</span> <span class="br-p"><br><br></span><sup class="fnm"><a name="fnm18" href="#fn18">18</a></sup>وْوَقْتِلِّي وْصُلْ عُمْرُو أَرْبْعِينْ سْنَة، جَا عْلَى بَالُو بَاشْ يِتْفَقِّدْ إِخْوْتُو الِّي مِنْ بَنِي إِسْرَائِيلْ.</div>
<div class="v" id="v24"><span class="vn">24</span> يَاخِي شَافْ وَاحِدْ مِنْهُمْ قَاعِدْ يِتْضْرَبْ، ادَّخِّلْ بَاشْ يْدَافِعْ عْلَى المَظْلُومْ وِقْتَلْ المَصْرِي.</div>
<div class="v" id="v25"><span class="vn">25</span> عْمَلْ الشَّيْء هَاذَا وْحَبْ الِّي إِخْوْتُو يِفْهْمُوا الِّي اللهْ بَاشْ يْمَنَّعْهُمْ عْلَى يْدِيهْ، آمَا هُومَا مَا فَهْمُوشْ.</div>
<div class="v" id="v26"><span class="vn">26</span> وْمِنْ غُدْوَة لْقَى زُوزْ مِنْ إِخْوْتُو يِتْعَارْكُوا، يَاخِي حَاوِلْ يْصَلِّحْ مَا بِينَاتْهُمْ وْقَالِلْهُمْ: "إِنْتُومَا إِخْوَة عْلاَشْ تَعْمْلُوا فِي الخَايِبْ مْعَ بْعَضْكُمْ؟"</div>
<div class="v" id="v27"><span class="vn">27</span> الِّي كَانْ يَعْمِلْ فِي الخَايِبْ مْعَ الآخَرْ دَزُّو وْقَالْ: "شْكُونْ حَطِّكْ قَايِدْ وْقَاضِي مَا بِينَاتْنَا؟</div>
<div class="v" id="v28"><span class="vn">28</span> تْحِبْ تُقْتُلْنِي كِيمَا قْتَلْتْ المَصْرِي البَارِحْ؟"</div>
<div class="v" id="v29"><span class="vn">29</span> <sup class="fnm"><a name="fnm19" href="#fn19">19</a></sup>وْوَقْتْهَا هْرَبْ مُوسَى مِنْ مَصْرْ لْأَرْضْ مِدْيَانْ وْعَاشْ فِيهَا غْرِيبْ وِتْوِلْدُولُو فِيهَا، زُوزْ وْلاَدْ.</div>
<div class="v" id="v30"><span class="vn">30</span> <span class="br-p"><br><br></span><sup class="fnm"><a name="fnm20" href="#fn20">20</a></sup>وْبَعْدْ مَا عَدَّى أَرْبْعِينْ سْنَة وْوَقْتِلِّي كَانْ فِي جْبَلْ سِينَاءْ فِي الصَّحْرَاء ظْهُرْلُو مَلاَكْ فِي وُسْطْ شَجْرَة مْتَاعْ عِلِّيقْ شَاعْلَة فِيهَا النَّارْ.</div>
<div class="v" id="v31"><span class="vn">31</span> وِتْعَجِّبْ مُوسَى مِالمَنْظِرْ هَاذَا وِبْدَا يُقْرُبْ وِيْشُوفْ، يَاخِي نَادَاهْ الرَّبْ وْقَالُّو:</div>
<div class="v" id="v32"><span class="vn">32</span> "آنَا إِلاَهْ جْدُودِكْ، إِلاَهْ إِبْرَاهِيمْ وْإِلاَهْ إِسْحَاقْ وْإِلاَهْ يَعْقُوبْ." لَكِنْ مُوسَى خَافْ بَرْشَة وْمَا حَاوِلْشْ حَتَّى بَاشْ يُخْزُرْ.</div>
<div class="v" id="v33"><span class="vn">33</span> قَالُّو الرَّبْ: "نَحِّي صَنْدَالِكْ، رَاهِي الأَرْضْ الِّي إِنْتِ وَاقِفْ عْلِيهَا هِيَ أَرْضْ مُقَدّْسَة.</div>
<div class="v" id="v34"><span class="vn">34</span> آنَا رِيتْ العْذَابْ مْتَاعْ شَعْبِي فِي مَصْرْ، وِسْمَعْتْ نْوَاحْهُمْ، وْآنَا هْبَطْتْ بَاشْ نْخَلِّصْهُمْ، وْتَوَّا هَيَّا نَبْعْثِكْ لْمَصْرْ."</div>
<div class="v" id="v35"><span class="vn">35</span> <span class="br-p"><br><br></span><sup class="fnm"><a name="fnm21" href="#fn21">21</a></sup>هَاذَا هُوَ مُوسَى الِّي شَعْبُو رَفْضُوهْ وْقَالُولُو: "شْكُونْ الِّي حَطِّكْ قَايِدْ وْقَاضِي عْلِينَا." هُوَ بِيدُو بَعْثُو اللهْ بَاشْ يْكُونْ قَايِدْ عْلِيهُمْ وْبَاشْ يْحَرِّرْهُمْ، وَقْتِلِّي اللهْ كَلّْمُو عْلَى طْرِيقْ المَلاَكْ الِّي ظْهُرْلُو فِي شَجْرِةْ العِلِّيقْ.</div>
<div class="v" id="v36"><span class="vn">36</span> <sup class="fnm"><a name="fnm22" href="#fn22">22</a></sup>وْخَرِّجْ الشَّعْبْ وْهُوَ يَعْمِلْ فِي عْجَايِبْ وْمُعْجْزَاتْ فِي مَصْرْ وْفِي البْحَرْ الأَحْمَرْ وْفِي الصَّحْرَاء لْمُدِّةْ أَرْبْعِينْ سْنَة</div>
<div class="v" id="v37"><span class="vn">37</span> <sup class="fnm"><a name="fnm23" href="#fn23">23</a></sup>وْمُوسَى هُوَ الِّي قَالْ لْبَنِي إِسْرَائِيلْ: "بَاشْ يْقَيّْمِلْكُمْ اللهْ نَبِي كِيفِي مِنْ بِينْ خْوَاتْكُمْ."</div>
<div class="v" id="v38"><span class="vn">38</span> <sup class="fnm"><a name="fnm24" href="#fn24">24</a></sup>وْهُوَ الرَّاجِلْ الِّي كَانْ مْعَ الشَّعْبْ فِي الصَّحْرَاء وَقْتِلِّي كَلّْمُو المَلاَكْ فِي جْبَلْ سِينَاءْ هُوَ وِجْدُودْنَا وِخْذَا كْلاَمْ الحَيَاةْ بَاشْ يْوَصِّلْهُولْنَا أَحْنَا.</div>
<div class="v" id="v39"><span class="vn">39</span> <sup class="fnm"><a name="fnm25" href="#fn25">25</a></sup>آمَا جْدُودْنَا رَفْضُوا بَاشْ يْطِيعُوا مُوسَى وْمَا اعْتَرْفُوشْ بِيهْ الِّي هُوَ قَايِدْ عْلِيهُمْ، وْفِي قْلُوبْهُمْ حَبُّوا يَرْجْعُوا لْمَصْرْ.</div>
<div class="v" id="v40"><span class="vn">40</span> <sup class="fnm"><a name="fnm26" href="#fn26">26</a></sup>وْقَالُوا لْهَارُونْ: "أَعْمْلِلْنَا آلْهَة تْوَرِّينَا الطْرِيقْ، عْلَى خَاطِرْ مُوسَى الِّي خَرِّجْنَا مِنْ أَرْضْ مَصْرْ مَا نَعْرْفُوشْ شْنُوَّة الِّي جْرَالُو."</div>
<div class="v" id="v41"><span class="vn">41</span> <sup class="fnm"><a name="fnm27" href="#fn27">27</a></sup>وْفِي النْهَارَاتْ هَاذُوكُمْ صَنْعُوا عْجِلْ وْعَمْلُوهْ صَنْبَة وْقَدّْمُولُو ضْحِيَّة وْفَرْحُوا بِالشَّيْء الِّي عَمْلُوهْ.</div>
<div class="v" id="v42"><span class="vn">42</span> بْعِدْ عْلِيهُمْ اللهْ وْخَلاَّهُمْ يِعْبْدُوا فِي نْجُومْ السْمَاءْ، كِيفْ مَا تْقَالْ فِي كْتَابْ الأَنْبِيَاءْ: <span class="br-p"><br><br></span><span class="br-ind"><br><span class="indent">&nbsp;</span></span>يَا بَنِي إِسْرَائِيلْ!<br> <span class="br-ind"><br><span class="indent">&nbsp;</span></span>وْإِنْتُومَا فِي الصَّحْرَاء أَرْبْعِينْ عَامْ<br> <span class="br-ind"><br><span class="indent">&nbsp;</span></span>يَاخِي جِبْتُولِي ذْبِيحَة وِلاَّ قُرْبَانْ؟<br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>لاَ، رَاكُمْ هَزِّيتُوا لِلصَّنْبَة مُولَكْ الخْيَامْ<br> <span class="br-ind"><br><span class="indent">&nbsp;</span></span>وْنِجْمِةْ الإِلاَهْ رَمْفَانْ<br> <span class="br-ind"><br><span class="indent">&nbsp;</span></span>الصْنَبْ الِّي صْنَعْتُوهُمْ وِعْبَدْتُوهُمْ.<br> <span class="br-ind"><br><span class="indent">&nbsp;</span></span>هَاذَاكَا عْلاَشْ بَاشْ نِنْفِيكُمْ لِبْلاَصَة أَكْثِرْ مِنْ بَابِلْ بْعِيدَة عْلِيكُمْ.»<br></div>
<div class="v" id="v44"><span class="vn">44</span> <span class="br-p"><br><br></span><sup class="fnm"><a name="fnm28" href="#fn28">28</a></sup>«وْهَزُّوا جْدُودْنَا مْعَاهُمْ خِيمِةْ الشّْهَادَة فِي الصَّحْرَاء، وْوَصَّي اللهْ مُوسَى بَاشْ يَعْمِلْهَا بِالضَّبْطْ كِيفْ مَا قَالُّو.</div>
<div class="v" id="v45"><span class="vn">45</span> <sup class="fnm"><a name="fnm29" href="#fn29">29</a></sup>بَعْدْ مَا دَخْلُوا بِيهَا لِلبْلاَدْ هَاذِي الِّي مِلْكُوهَا وَقْتِلِّي كَانْ يْقُودْ فِيهُمْ يَشُوعْ بَعْدْ مَا طَرِّدْ اللهْ مِنْ قُدَّامْهُمْ الشْعُوبْ الِّي سَاكْنِينْ فِيهَا، وِالخِيمَة بْقَاتْ لْغَادِي حَتَّى لِزْمَانْ دَاوُدْ.</div>
<div class="v" id="v46"><span class="vn">46</span> <sup class="fnm"><a name="fnm30" href="#fn30">30</a></sup>الِّي اللهْ كَانْ رَاضِي عْلِيهْ وِلِّي حَبْ يَعْمِلْ بِيتْ لْإِلاَهْ يَعْقُوبْ.</div>
<div class="v" id="v47"><span class="vn">47</span> <sup class="fnm"><a name="fnm31" href="#fn31">31</a></sup>وِالحَاجَة هَاذِي تَمِّتْ عْلَى يْدِينْ سُلَيْمَانْ الِّي بْنَى الهَيْكِلْ.</div>
<div class="v" id="v48"><span class="vn">48</span> آمَا اللهْ العَالِي مَا يُسْكُنْشْ فِي بْيُوتْ تِبْنِيهَا يْدِينْ البَشَرْ كِيفْ مَا يْقُولْ النَّبِي:</div>
<div class="v" id="v49"><span class="vn">49</span> <span class="br-p"><br><br></span><sup class="fnm"><a name="fnm32" href="#fn32">32</a></sup>الرَّبْ يْقُولْ: السْمَاءْ عَرْشِي <span class="br-p"><br><br></span><span class="br-ind"><br><span class="indent">&nbsp;</span></span>وِعْلَى الأَرْضْ نْحُطْ سَاقَيَّا<br> <span class="br-ind"><br><span class="indent">&nbsp;</span></span>آنَاهِي البِيتْ الِّي بَاشْ تِبْنِيوْهَالِي؟<br> <span class="br-ind"><br><span class="indent">&nbsp;</span></span>وِالبُقْعَة الِّي نَلْقَى فِيهَا رَاحْتِي؟<br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>مُوشْ الحَاجَاتْ هَاذِي الكُلْهَا صَنْعِتْهَا يِدِّي؟»<br></div>
<div class="v" id="v51"><span class="vn">51</span> <span class="br-p"><br><br></span><sup class="fnm"><a name="fnm33" href="#fn33">33</a></sup>«يَلِّي رُوسْكُمْ صْحَاحْ، وِقْلُوبْكُمْ كَاسْحَة وْوِذْنِيكُمْ مْسَكّْرَة. إِنْتُومَا دِيمَا تْقَاوْمُوا فِي الرُّوحْ القُدُسْ، وْكِيمَا عَمْلُوا جْدُودْكُمْ، إِنْتُومَا زَادَا قَاعْدِينْ تَعْمْلُوا.</div>
<div class="v" id="v52"><span class="vn">52</span> شْكُونُو النَّبِي الِّي جْدُودْكُمْ مَا اضْطَهْدُوهِشْ؟ وْهُومَا قَتْلُوا الِّي سِبْقُوا وْخَبّْرُوا عْلَى جَيَّانْ البَارْ الِّي إِنْتُومَا خُنْتُوهْ وِقْتَلْتُوهْ.</div>
<div class="v" id="v53"><span class="vn">53</span> إِنْتُومَا خْذِيتُوا الشَّرِيعَة مِنْ عِنْدْ المْلاَيْكَة آمَا مَا طَبِّقْتُوهَاشْ!»</div>
<div class="v" id="v54"><h2>اسْتِفَانُوسْ يْمُوتْ شَهِيدْ</h2><span class="vn">54</span> <span class="br-p"><br><br></span>وَقْتِلِّي النَّاسْ الِّي فِي المَجْمَعْ سَمْعُوا كْلاَمْ اسْتِفَانُوسْ تِمْلاَتْ قْلُوبْهُمْ بِالحِقْدْ وِتْغَشَشُوا بَرْشَة وِتْحَلّْفُوا فِيهْ.</div>
<div class="v" id="v55"><span class="vn">55</span> هَزْ اسْتِفَانُوسْ عِينِيهْ لِلسْمَاء وْهُوَ مَلْيَانْ بِالرُّوحْ القُدُسْ، وْشَافْ مَجْدْ اللهْ وْيَسُوعْ وَاقِفْ عْلَى يْمِينْ اللهْ.</div>
<div class="v" id="v56"><span class="vn">56</span> قَالْ: «آنَا نْشُوفْ فِي السْمَاءْ مَحْلُولَة وْإِبْنْ الإِنْسَانْ وَاقِفْ عْلَى يْمِينْ اللهْ.»</div>
<div class="v" id="v57"><span class="vn">57</span> يَاخِي صَاحُوا بِالقْوِي وْسَدُّوا وِذْنِيهُمْ وْهِجْمُوا عْلِيهْ الكُلْهُمْ فِي وَقْتْ وَاحِدْ.</div>
<div class="v" id="v58"><span class="vn">58</span> وْخَرّْجُوهْ البَرَّا مِالمْدِينَة وِبْدَاوْا يُرْجْمُوا فِيهْ بِالحْجَرْ. وْنَحَّاوْ الشْهُودْ جْبَايِبْهُمْ وْخَلاَّوْهُمْ عِنْدْ وَاحِدْ إِسْمُو شَاوُلْ بَاشْ يْعِسْ عْلِيهُمْ.</div>
<div class="v" id="v59"><span class="vn">59</span> وَقْتِلِّي هُومَا كَانُوا يُرْجْمُوا فِي اسْتِفَانُوسْ، كَانْ يِدْعِي: «يَا رَبِّي يَسُوعْ، إِقْبِلْ رُوحِي!»</div>
<div class="v" id="v60"><span class="vn">60</span> مِنْ بَعْدْ رْكَعْ وْصَاحْ بْصُوتْ عَالِي: «يَا رَبْ مَا تِحْسِبْشْ عْلِيهُمْ الذَّنْبْ هَاذَا!» بَعْدْ مَا قَالْ الكْلاَمْ هَاذَا مَاتْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->مز ٢٩‏:٣ ؛ تك ١١‏:٣١، ١٥‏:٧<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->تك ١٢‏:١<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->تك ١١‏:٣١، ١٥‏:٧، ١٢‏:٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->تث ٢‏:٥ ؛ تك ١٢‏:٧، ١٧‏:٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->تك ١٥‏:١٣‏-١٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->خر ٣‏:١٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><span class='RTL'><!--endraw 1-->تك ٣٩‏:٢‏-٣‏، ٢١<!--raw 1 bo --></span><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><span class='RTL'><!--endraw 1-->تك ٤١‏:٤٠‏-٤٦ ؛ مز ١٠٥‏:٢١<!--raw 1 bo --></span><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><span class='RTL'><!--endraw 1-->تك ٤١‏:٥٤‏-٥٥، ٤٢‏:٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn10" href="#fnm10">10</a></sup> <!--raw 1 bo --><span class='RTL'><!--endraw 1-->تك ٤٢‏:٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn11" href="#fnm11">11</a></sup> <!--raw 1 bo --><span class='RTL'><!--endraw 1-->تك ٤٥‏:٩‏-١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn12" href="#fnm12">12</a></sup> <!--raw 1 bo --><span class='RTL'><!--endraw 1-->تث ١٠‏:٢٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn13" href="#fnm13">13</a></sup> <!--raw 1 bo --><span class='RTL'><!--endraw 1-->يش ٢٤‏:٣٢ ؛ تك ٥٠‏:١٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn14" href="#fnm14">14</a></sup> <!--raw 1 bo --><span class='RTL'><!--endraw 1-->خر ١‏:٧‏-٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn15" href="#fnm15">15</a></sup> <!--raw 1 bo --><span class='RTL'><!--endraw 1-->خر ١‏:١٠‏-١١، ١‏:١٥‏-٢٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn16" href="#fnm16">16</a></sup> <!--raw 1 bo --><span class='RTL'><!--endraw 1-->خر ٢‏:٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn17" href="#fnm17">17</a></sup> <!--raw 1 bo --><span class='RTL'><!--endraw 1-->خر ٢‏:٥‏-٦‏، ١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn18" href="#fnm18">18</a></sup> <!--raw 1 bo --><span class='RTL'><!--endraw 1-->خر ٢‏:١١‏-١٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn19" href="#fnm19">19</a></sup> <!--raw 1 bo --><span class='RTL'><!--endraw 1-->خر ٢‏:٢٢، ١٨‏:٣‏-٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn20" href="#fnm20">20</a></sup> <!--raw 1 bo --><span class='RTL'><!--endraw 1-->خر ٣‏:١‏-١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn21" href="#fnm21">21</a></sup> <!--raw 1 bo --><span class='RTL'><!--endraw 1-->خر ٢‏:١٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn22" href="#fnm22">22</a></sup> <!--raw 1 bo --><span class='RTL'><!--endraw 1-->خر ٧‏:٣، ١٤‏:٢١ ؛ عد ١٤‏:٣٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn23" href="#fnm23">23</a></sup> <!--raw 1 bo --><span class='RTL'><!--endraw 1-->تث ١٨‏:١٥‏، ١٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn24" href="#fnm24">24</a></sup> <!--raw 1 bo --><span class='RTL'><!--endraw 1-->خر ١٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn25" href="#fnm25">25</a></sup> <!--raw 1 bo --><span class='RTL'><!--endraw 1-->عد ١٤‏:٣‏-٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn26" href="#fnm26">26</a></sup> <!--raw 1 bo --><span class='RTL'><!--endraw 1-->خر ٣٢‏:١‏، ٢٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn27" href="#fnm27">27</a></sup> <!--raw 1 bo --><span class='RTL'><!--endraw 1-->خر ٣٢‏:٤‏، ٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn28" href="#fnm28">28</a></sup> <!--raw 1 bo --><span class='RTL'><!--endraw 1-->خر ٢٥‏:٩‏، ٤٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn29" href="#fnm29">29</a></sup> <!--raw 1 bo --><span class='RTL'><!--endraw 1-->إش ٣‏:١٤‏-١٧ ؛ تث ٣٢‏:٤٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn30" href="#fnm30">30</a></sup> <!--raw 1 bo --><span class='RTL'><!--endraw 1-->II صم ٧‏:٨‏-١٦ ؛ مز ١٣٢‏:١‏-٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn31" href="#fnm31">31</a></sup> <!--raw 1 bo --><span class='RTL'><!--endraw 1-->I مل ٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn32" href="#fnm32">32</a></sup> <!--raw 1 bo --><span class='RTL'><!--endraw 1-->إش ٦٦‏:١‏-٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn33" href="#fnm33">33</a></sup> <!--raw 1 bo --><span class='RTL'><!--endraw 1-->خر ٣٣‏:٣‏، ٥ ؛ إر ٩‏:٢٦، ٦‏:١٠ ؛ عد ٢٧‏:١٤ ؛ إش ٦٣‏:١٠<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>