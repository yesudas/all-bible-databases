<html><head>
<meta http-equiv="Content-Type" content="text/html;charset=utf-8" />
<title>Acts 8 &ndash; أَعْمَالْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 8);">
<div id="navbar"><a href="../index.html">العهد الجديد بالعربية التونسية</a> &ndash; <b>أَعْمَالْ</b> &ndash; <a href="Acts_1.html">1</a> ... <a href="Acts_6.html">6</a> <a href="Acts_7.html">7</a> <b>8</b> <a href="Acts_9.html">9</a> <a href="Acts_10.html">10</a> ... <a href="Acts_28.html">28</a> </div><hr>
<h1>Acts 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>شَاوُلْ يِضْطَهِدْ الكَنِيسَة</h2><span class="vn">1</span> <span class="br-p"><br><br></span>وْكَانْ شَاوُلْ مْوَافِقْ عْلَى قَتْلاَنْ اسْتِفَانُوسْ. وْفِي نَفْسْ النْهَارْ هَاذَاكَا، وْقَعْ إِضْطِهَادْ كْبِيرْ عْلَى الكَنِيسَة الِّي فِي أُورْشَلِيمْ، وِالإِخْوَة الكُلْ تْفَرّْقُوا فِي اليَهُودِيَّة وِالسَّامْرَة. وْمَا بْقَاوْ فِي أُورْشَلِيمْ كَانْ الرُّسُلْ.</div>
<div class="v" id="v2"><span class="vn">2</span> وْكَانُوا ثَمَّة نَاسْ يْخَافُوا رَبِّي دِفْنُوا اسْتِفَانُوسْ وِبْكَاوْ عْلِيهْ بَرْشَة.</div>
<div class="v" id="v3"><span class="vn">3</span> آمَا شَاوُلْ كَانْ يْحَاوِلْ بَاشْ يِقْضِي عْلَى الكَنِيسَة، وْكَانْ يْدُورْ مِنْ دَارْ لْدَارْ وِيْهِزْ فِي الرْجَالْ وِالنْسَاء وِيْحُطْ فِيهُمْ فِي الحَبْسْ.</div>
<div class="v" id="v4"><h2>التَّبْشِيرْ فِي السَّامْرَة</h2><span class="vn">4</span> <span class="br-p"><br><br></span>وِلِّي تْفَرّْقُوا كَانُوا يِمْشِيوْ مِنْ بُقْعَة لْبُقْعَة يْبَشّْرُوا بِالكِلْمَة.</div>
<div class="v" id="v5"><span class="vn">5</span> مْشَى فِيلِبُّسْ لِمْدِينَة فِي السَّامْرَة وِبْدَا يْبَشِّرْ فِي أَهْلْهَا بِالمَسِيحْ.</div>
<div class="v" id="v6"><span class="vn">6</span> وِالنَّاسْ الكُلْهُمْ بْدَاوْا يِسْمْعُوا فِي كْلاَمْ فِيلِبُّسْ كِسَمْعُوا بِالمُعْجْزَاتْ الِّي عْمَلْهَا وِلِّي شَافُوهَا زَادَا.</div>
<div class="v" id="v7"><span class="vn">7</span> وْكَانْ يُأْمُرْ فِي الأَرْوَاحْ المَنْزُوسَة، وْكَانُوا يُخْرْجُوا مِالنَّاسْ الِّي سَاكْنِينْ فِيهُمْ وْهُومَا يْصِيحُوا بْصُوتْ عَالِي، كِيمَا زَادْ شْفَى بَرْشَة مَشْلُولِينْ وْعَايْبِينْ.</div>
<div class="v" id="v8"><span class="vn">8</span> يَاخِي امَّالِي المْدِينَة هَاذِيكَا فَرْحُوا بَرْشَة.</div>
<div class="v" id="v9"><span class="vn">9</span> <span class="br-p"><br><br></span>وِقْبَلْ الوَقْتْ هَاذَاكَا كَانْ فِي المْدِينَة هَاذِيكَا، رَاجِلْ إِسْمُو سِيمُونْ يَعْمِلْ فِي السِّحْرْ وِالنَّاسْ الِّي فِي السَّامْرَة كَانُوا مِتْعَجّْبِينْ، وْكَانْ يْقُولْ عْلَى رُوحُو الِّي هُوَ رَاجِلْ عْظِيمْ.</div>
<div class="v" id="v10"><span class="vn">10</span> وْكَانُوا بَرْشَة نَاسْ كْبَارْ وِصْغَارْ يِسْمْعُوا فِي كْلاَمُو وْكَانُوا يْقُولُوا: «الرَّاجِلْ هَاذَا هُوَ قُدْرِةْ اللهْ العْظِيمَة.»</div>
<div class="v" id="v11"><span class="vn">11</span> وْكَانُوا يْقُولُوا فِي الكْلاَمْ هَاذَا عْلَى خَاطِرْ السِّحْرْ مْتَاعُو عْجِبْهُمْ لْمُدَّة طْوِيلَة.</div>
<div class="v" id="v12"><span class="vn">12</span> وَقْتِلِّي امّْنُوا بِكْلاَمْ فِيلِبُّسْ الِّي بَشِّرْهُمْ بْيَسُوعْ المَسِيحْ وِبْمَمْلِكْةْ اللهْ، تْعَمّْدُوا رْجَالْ وِنْسَاء.</div>
<div class="v" id="v13"><span class="vn">13</span> وْسِيمُونْ بِيدُو إِمِّنْ وِتْعَمِّدْ وْكَانْ دِيمَا مْعَ فِيلِبُّسْ عْلَى خَاطْرُو تْعَجِّبْ وَقْتِلِّي شَافْ العْجَايِبْ وِالمُعْجْزَاتْ الكْبِيرَة الِّي كَانْ فِيلِبُّسْ يَعْمِلْ فِيهُمْ.</div>
<div class="v" id="v14"><span class="vn">14</span> <span class="br-p"><br><br></span>وْكِسَمْعُوا الرُّسُلْ فِي أُورْشَلِيمْ الِّي أَهْلْ السَّامْرَة قِبْلُوا كِلْمِةْ اللهْ، بَعْثُولْهُمْ بُطْرُسْ وْيُوحَنَّا.</div>
<div class="v" id="v15"><span class="vn">15</span> وَقْتِلِّي وُصْلُوا صَلاَّوْ مِنْ أَجْلْهُمْ بَاشْ يِتْعْطَالْهُمْ الرُّوحْ القُدُسْ.</div>
<div class="v" id="v16"><span class="vn">16</span> عْلَى خَاطْرُو الوَقْتْ هَاذَاكَا مَازَالْ مَا تِعْطَى لْحَتَّى حَدْ، آمَا تْعَمّْدُوا بْإِسْمْ الرَّبْ يَسُوعْ بَرْكْ.</div>
<div class="v" id="v17"><span class="vn">17</span> مِنْ بَعْدْ حَطُّوا عْلِيهُمْ بُطْرُسْ وْيُوحَنَّا يْدِيهُمْ وِخْذَاوْ الرُّوحْ القُدُسْ.</div>
<div class="v" id="v18"><span class="vn">18</span> وْكِي شَافْ سِيمُونْ الِّي الرُّوحْ القُدُسْ تِعْطَى لِلمُؤْمْنِينْ وَقْتِلِّي حَطُّوا عْلِيهُمْ الرُّسُلْ يْدِيهُمْ عْرَضْ عْلَى بُطْرُسْ وْيُوحَنَّا فْلُوسْ</div>
<div class="v" id="v19"><span class="vn">19</span> وْقَالِلْهُمْ: «أَعْطِيوْنِي آنَا زَادَا السُّلْطَة هَاذِي بَاشْ كِنْحُطْ إِيدِي عْلَى وَاحِدْ يَاخُذْ الرُّوحْ القُدُسْ.»</div>
<div class="v" id="v20"><span class="vn">20</span> قَالُّو بُطْرُسْ: «خَلِّي فْلُوسِكْ لِهْلاَكِكْ، يَاخِي مَاشِي فِي بَالِكْ الِّي إِنْتِ تِقْدِرْ تِشْرِي المَوْهْبَة مْتَاعْ اللهْ بِالفْلُوسْ.</div>
<div class="v" id="v21"><span class="vn">21</span> <sup class="fnm"><a name="fnm1" href="#fn1">1</a></sup>لاَ عِنْدِكْ قْسَمْ وْلاَ عِنْدِكْ نْصِيبْ فِي الشَّيْء هَاذَا عْلَى خَاطْرِكْ قَلْبِكْ مُوشْ صَافِي مْعَ اللهْ.</div>
<div class="v" id="v22"><span class="vn">22</span> يِلْزْمِكْ اتُّوبْ عْلَى أَفْكَارِكْ هَاذُومَا وْتُطْلُبْ رَبِّي، بَالِكْشِي يِغْفِرْلِكْ النِّيَّة الخَايْبَة مْتَاعْ قَلْبِكْ</div>
<div class="v" id="v23"><span class="vn">23</span> <sup class="fnm"><a name="fnm2" href="#fn2">2</a></sup>نْشُوفْ فِيكْ قَلْبِكْ مَلْيَانْ بالشَّهْوَة المُرَّة وْمَرْبُوطْ بِسْلاَسِلْ الذْنُوبْ.»</div>
<div class="v" id="v24"><span class="vn">24</span> يَاخِي جَاوِبْ سِيمُونْ: «صَلِّيوْ إِنْتُومَا لْرَبِّي بَاشْ الشَّيْء الِّي تْقُولُوا فِيهْ مَا يْصِيرِشْ.»</div>
<div class="v" id="v25"><span class="vn">25</span> <span class="br-p"><br><br></span>وْبَعْدْ مَا بُطْرُسْ وْيُوحَنَّا شِهْدُوا بْكِلْمِةْ الرَّبْ وْخَبّْرُوا بِيهَا الغَادِي، رَجْعُوا لْأُورْشَلِيمْ وْكَانُوا يْبَشّْرُوا فِي بَرْشَة قُرَى فِي مَنْطِقْةْ السَّامْرَة.</div>
<div class="v" id="v26"><h2>فِيلِبُّسْ يْعَمِّدْ وزِيرْ المَلِكَة مْتَاعْ الحَبَشَة</h2><span class="vn">26</span> <span class="br-p"><br><br></span>وْمِنْ بَعْدْ كَلِّمْ مَلاَكْ مِنْ عِنْدْ الرَّبْ فِيلِبُّسْ وْقَالُّو: «قُومْ! إِمْشِي فِي الطْرِيقْ الصَّحْرَاوِي فِي الجَنُوبْ الِّي بِينْ أُورْشَلِيمْ وْغَزَّة.»</div>
<div class="v" id="v27"><span class="vn">27</span> وَلَّى قَامْ وِمْشَى وْإِذَا بْرَاجِلْ مِالحَبَشَة كَانْ وْزِيرْ المَاليَّة عِنْدْ كِنْدَاكَة المَلِكَة مْتَاعْ الحَبَشَة وْجَا لْأُورْشَلِيمْ بَاشْ يِعْبِدْ رَبِّي.</div>
<div class="v" id="v28"><span class="vn">28</span> وْهُوَ رَاجِعْ للحَبَشَة رَاكِبْ فِي كَالِيسْ وْيَقْرَى فِي كْتَابْ النَّبِي إِشَعْيَاءْ.</div>
<div class="v" id="v29"><span class="vn">29</span> قَالْ الرُّوحْ لْفِيلِبُّسْ: «إِمْشِي بِجْنَبْ الكَالِيسْ هَاذَا.»</div>
<div class="v" id="v30"><span class="vn">30</span> مْشَالُو فِيلِبُّسْ وْسَمْعُو يَقْرَى فِي كْتَابْ النَّبِي إِشَعْيَاءْ، سِأْلُو: «تِفْهِمْ فَاشْ قَاعِدْ تَقْرَى؟»</div>
<div class="v" id="v31"><span class="vn">31</span> جَاوْبُو: «كِيفَاشْ انَّجِّمْ نِفْهِمْ وْمَا ثَمَّة حَتَّى حَدْ يْفَسِّرْلِي؟» وِطْلَبْ مِنْ فِيلِبُّسْ بَاشْ يِرْكِبْ وْيُقْعُدْ بْجَنْبُو.</div>
<div class="v" id="v32"><span class="vn">32</span> وْكَانْ الوْزِيرْ وْصُلْ فِي قْرَايْتُو لْوِينْ يْقُولْ الكْتَابْ: <span class="br-p"><br><br></span><span class="br-ind"><br><span class="indent">&nbsp;</span></span>كِيفْ النَّعْجَة الِّي هَازِّينْهَا لِلذْبِيحَة،<br> <span class="br-ind"><br><span class="indent">&nbsp;</span></span>وْكِيفْ خَرُوفْ سَاكِتْ بِينْ يْدِينْ الِّي يْجِزْ فِيهْ<br> <span class="br-ind"><br><span class="indent">&nbsp;</span></span>وْهَكَّا مَا نْطَقْشْ بْكِلْمَة.<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>تْهَانْ وْحَدْ مَا دَافِعْ عْلِيهْ.<br> <span class="br-ind"><br><span class="indent">&nbsp;</span></span>شْكُونْ بَاشْ يْخَبِّرْ عْلَى ذُرِّيتُو؟<br> <span class="br-ind"><br><span class="indent">&nbsp;</span></span>رَاهِي مِالأَرْضْ تْنَحَّاتْ حْيَاتُو.<br></div>
<div class="v" id="v34"><span class="vn">34</span> <span class="br-p"><br><br></span>وِسْإِلْ الوْزِيرْ فِيلِبُّسْ: «قُلِّي فِي شْكُونْ يُقْصُدْ النَّبِي بِالكْلاَمْ هَاذَا؟ يُقْصُدْ فِي رُوحُو وِلاَّ فِي وَاحِدْ آخَرْ؟»</div>
<div class="v" id="v35"><span class="vn">35</span> يَاخِي تْكَلِّمْ فِيلِبُّسْ وِبْدَا يْبَشِّرْ فِيهْ بْيَسُوعْ مِنْ الآيَاتْ الِّي قَالْهَا النَّبِي هَاذَا.</div>
<div class="v" id="v36"><span class="vn">36</span> <span class="br-p"><br><br></span>وَقْتِلِّي كَانْ الكَالِيسْ مَاشِي وُصْلُوا لْبُقْعَة فِيهَا مَاء، قَالْ الوْزِيرْ: «هَاوْ المَاء، يَاخِي عْلاَشْ مَا نِتْعَمِّدْشْ؟»</div>
<div class="v" id="v37"><span class="vn">37</span> [جَاوْبُو فِيلِبُّسْ: «هَاذَا مُمْكِنْ إِذَا كَانْ تِمِّنْ بْكُلْ قَلْبِكْ.» يَاخِي قَالْ: «آنَا نِمِّنْ بِلِّي يَسُوعْ المَسِيحْ هُوَ إِبْنْ اللهْ.»]</div>
<div class="v" id="v38"><span class="vn">38</span> وِأْمَرْ بَاشْ يْوَقّْفُوا الكَالِيسْ وْهَبْطُوا مْعَ بْعَضْهُمْ لِلمَاءْ، وْفِيلِبُّسْ عَمِّدْ الوْزِيرْ.</div>
<div class="v" id="v39"><span class="vn">39</span> وْهُومَا مَا زَالُوا كِطَلْعُوا مِالمَاء، خْطَفْ رُوحْ رَبِّي فِيلِبُّسْ وِالوْزِيرْ مَا عَادِشْ يْشُوفْ فِيهْ وَلّى مْشَى كَمِّلْ طْرِيقُو.</div>
<div class="v" id="v40"><span class="vn">40</span> آمَا فِيلِبُّسْ شَافُوهْ فِي مْدِينِةْ أَشْدُودْ وِمْبَاعِدْ وَلَّى يْبَشِّرْ فِي المُدُنْ الكُلْ حَتَّى لِينْ وْصُلْ لِمْدِينِةْ قَيْصَرِيَّة.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->مز ٧٨‏:٣٧<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->إش ٥٨‏:٦<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>