<html><head>
<meta http-equiv="Content-Type" content="text/html;charset=utf-8" />
<title>Acts 9 &ndash; أَعْمَالْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 9);">
<div id="navbar"><a href="../index.html">العهد الجديد بالعربية التونسية</a> &ndash; <b>أَعْمَالْ</b> &ndash; <a href="Acts_1.html">1</a> ... <a href="Acts_7.html">7</a> <a href="Acts_8.html">8</a> <b>9</b> <a href="Acts_10.html">10</a> <a href="Acts_11.html">11</a> ... <a href="Acts_28.html">28</a> </div><hr>
<h1>Acts 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>شَاوُلْ يْوَلِّي مَسِيحِي</h2><h2>&lt;n&gt;(أَعْمَالْ ٢٢‏:٦‏-١٦، ٢٦‏:١٢‏-١٨)&lt;/n&gt;</h2><span class="vn">1</span> <span class="br-p"><br><br></span>آمَا شَاوُلْ كَانْ دِيمَا يِتْحَلِّفْ فِي تْلاَمِذْةْ يَسُوعْ وِيْهَدِّدْ فِيهُمْ بِالقَتْلْ، وِمْشَى لِكْبِيرْ الكُهَّانْ.</div>
<div class="v" id="v2"><span class="vn">2</span> وِطْلَبْ مِنُّو جْوَابَاتْ لِلمَجَامِعْ مْتَاعْ اليْهُودْ فِي دِمَشْقْ بَاشْ يْعَاوْنُوهْ عْلَى شَدَّانْ الرْجَالْ وِالنْسَاء الِّي يْتَبّْعُوا فِي الطْرِيقْ هَاذَا وِينْ يَلْقَاهُمْ، وْمِنْ بَعْدْ يْهِزّْهُمْ مْكَتّْفِينْ لْأُورْشَلِيمْ.</div>
<div class="v" id="v3"><span class="vn">3</span> <span class="br-p"><br><br></span>وْوَقْتِلِّي هُوَ مَاشِي لْدِمَشْقْ وِقْريبْ يُوصِلْ، عْلَى غَفْلَة ضْوَى عْلِيهْ نُورْ مِالسْمَاءْ.</div>
<div class="v" id="v4"><span class="vn">4</span> يَاخِي طَاحْ عْلَى الأَرْضْ وِسْمَعْ صُوتْ يْقُلُّو: «شَاوُلْ! شَاوُلْ! عْلاَشْ تِضْطَهِدْ فِيَّ؟»</div>
<div class="v" id="v5"><span class="vn">5</span> سِأْلُو شَاوُلْ: «شْكُونْ إِنْتِ يَا سِيدِي؟» جَاوْبُو: «آنَا يَسُوعْ الِّي إِنْتِ تِضْطَهِدْ فِيهْ.</div>
<div class="v" id="v6"><span class="vn">6</span> قُومْ! وْأُدْخُلْ لِلمْدِينَة وْتَوْ يْقُولُولِكْ شْنُوَّة يِلْزْمِكْ تَعْمِلْ.»</div>
<div class="v" id="v7"><span class="vn">7</span> آمَا النَّاسْ الِّي كَانُوا مْسَافْرِينْ مْعَ شَاوُلْ بْقَاوْ بَاهْتِينْ وْمَا نَجّْمُوشْ يَنْطْقُوا بْحَتَّى كِلْمَة، سَمْعُوا الصُّوتْ، آمَا مَا شَافُوا حَتَّى حَدْ.</div>
<div class="v" id="v8"><span class="vn">8</span> وَقْتِلِّي قَامْ شَاوُلْ مِالأَرْضْ حَلْ عِينِيهْ وْمَا نَجِّمْشْ يْشُوفْ حَتَّى شَيْء، هَزُّوهْ مِنْ يِدُّو. وْدَخّْلُوهْ لِمْدِينِةْ دِمَشْقْ.</div>
<div class="v" id="v9"><span class="vn">9</span> وِقْعَدْ ثْلاَثَة أَيَّامْ لاَ يْشُوفْ وْلاَ يَاكُلْ وْلاَ يُشْرُبْ.</div>
<div class="v" id="v10"><span class="vn">10</span> <span class="br-p"><br><br></span>وْكَانْ ثَمَّة تِلْمِيذْ فِي دِمَشْقْ إِسْمُو حَنَانِيَّا نَادَاهْ الرَّبْ فِي رُؤْيَا: «حَنَانِيَّا!» قَالْ: «نْعَمْ يَا رَبْ.»</div>
<div class="v" id="v11"><span class="vn">11</span> قَالُّو الرَّبْ: «قُومْ! وْإِمْشِي فِي الشَّارِعْ المَعْرُوفْ بِالمِسْتْوِي، وْإِسْإِلْ فِي دَارْ يَهُوذَا عْلَى رَاجِلْ مِنْ طَرْسُوسْ إِسْمُو شَاوُلْ. وْرَاهُو تَوَّا قَاعِدْ يْصَلِّي.</div>
<div class="v" id="v12"><span class="vn">12</span> وْرَاهُو شَافْ فِي حِلْمْ الِّي ثَمَّة رَاجِلْ إِسْمُو حَنَانِيَّا بَاشْ يُدْخُلْ وِيْحُطْ عْلِيهْ ايدُو وْهُوَ يَرْجَعْ يْشُوفْ.»</div>
<div class="v" id="v13"><span class="vn">13</span> قَالْ حَنَانِيَّا لِلرَّبْ: «آمَا آنَا يَا رَبْ سْمَعْتْ مِنْ بَرْشَة نَاسْ قَدَّاشْ هُوَ عْمَلْ الشَّرْ فِي المُؤْمْنِينْ الِّي فِي أُورْشَلِيمْ.</div>
<div class="v" id="v14"><span class="vn">14</span> وْرُؤَسَاءْ الكُهَّانْ عْطَاوْهْ السُّلْطَة بَاشْ يْشِدْ النَّاسْ الِّي يِدْعِيوْ بْإِسْمِكْ.»</div>
<div class="v" id="v15"><span class="vn">15</span> يَاخِي أَمْرُو الرَّبْ وْقَالُّو: «إِمْشِي! آنَا رَانِي خْتَرْتْ الرَّاجِلْ هَاذَا بَاشْ يْخَبِّرْ الأُمَمْ وِالمُلُوكْ وْبَنِي إِسْرَائِيلْ عْلَى إِسْمِي.</div>
<div class="v" id="v16"><span class="vn">16</span> وْبَاشْ نْوَرِّيهْ قَدَّاشْ يِلْزْمُو يِتْعَذِّبْ عْلَى خَاطِرْ إِسْمِي.»</div>
<div class="v" id="v17"><span class="vn">17</span> مْشَى حَنَانِيَّا وِدْخَلْ لْدَارْ يَهُوذَا وْحَطْ يْدِيهْ عْلَى شَاوُلْ وْقَالْ: «يَا خُويَا شَاوُلْ، الرَّبْ يَسُوعْ الِّي ظْهُرْلِكْ فِي الطْرِيقْ الِّي جِيتْ مِنْهَا، بْعَثْنِي لِيكْ بَاشْ تَرْجِعْ تْشُوفْ وتِتْمْلَى بِالرُّوحْ القُدُسْ.»</div>
<div class="v" id="v18"><span class="vn">18</span> وْبِالوَقْتْ طَاحْ مِنْ عِينِيهْ شَيْء كِيفْ القْشُورْ، وِرْجَعْ يْشُوفْ، مِنْ بَعْدْ قَامْ وِتْعَمِّدْ.</div>
<div class="v" id="v19"><span class="vn">19</span> وِكْلَى المَاكْلَة وْرَجْعِتْلُو قُوتُو. <span class="br-p"><br><br></span>وِقْعَدْ أَيَّامَاتْ مْعَ التْلاَمْذَة فِي دِمَشْقْ.</div>
<div class="v" id="v20"><h2>شَاوُلْ فِي دِمَشْقْ</h2><span class="vn">20</span> وْمِنْ الوَقْتْ هَاذَاكَا بْدَا يْبَشِّرْ فِي المَجَامِعْ بِلِّي يَسُوعْ هُوَ إِبْنْ اللهْ.</div>
<div class="v" id="v21"><span class="vn">21</span> الِّي سَمْعُوا كْلاَمُو الكُلْهُمْ تْعَجّْبُوا وْقَالُوا: «مُوشْ هَاذَا الِّي كَانْ يْشِدْ فِي النَّاسْ الِّي يِدْعِيوْ لإِسْمْ يَسُوعْ فِي أُورْشَلِيمْ؟ مُوشْ جَا لِهْنَا بَاشْ يْشِدّْهُمْ وِيْهِزّْهُمْ مْكَتّْفِينْ لْرُؤَسَاءْ الكُهَّانْ.»</div>
<div class="v" id="v22"><span class="vn">22</span> آمَا شَاوُلْ وَلاَّتْ عَنْدُو قُوَّة فِي الوَعْظْ وْكَانْ يْسَكِّتْ فِي اليْهُودْ السَّاكْنِينْ فِي دِمَشْقْ وْيَقْنِعْ فِيهُمْ بِالدَّلِيلْ الِّي يَسُوعْ هُوَ المَسِيحْ.</div>
<div class="v" id="v23"><span class="vn">23</span> <span class="br-p"><br><br></span>وْبَعْدْ أَيَّامَاتْ تْفَاهْمُوا اليْهُودْ مْعَ بْعَضْهُمْ بَاشْ يُقْتْلُوا شَاوُلْ.</div>
<div class="v" id="v24"><span class="vn">24</span> آمَا هُوَ فَاقْ بِيهُمْ، وْكَانُوا يْعِسُّوا عْلَى بِيبَانْ المْدِينَة لِيلْ وِنْهَارْ بَاشْ يُقْتْلُوهْ وَقْتِلِّي يْجِي خَارِجْ مِنْهَا.</div>
<div class="v" id="v25"><span class="vn">25</span> هَزُّوهْ التْلاَمْذَة فِي اللِّيلْ وْحَطُّوهْ فِي قُفَّة كْبِيرَة وْهَبّْطُوهْ بِالحْبَالْ مِنْ فُوقْ سُورْ المْدِينَة.</div>
<div class="v" id="v26"><h2>شَاوُلْ فِي أُورْشَلِيمْ</h2><span class="vn">26</span> <span class="br-p"><br><br></span>وَقْتِلِّي وْصُلْ شَاوُلْ لْأُورْشَلِيمْ حَبْ يْوَلِّي مْعَ التْلاَمْذَة، آمَا الكُلْهُمْ خَافُوا مِنُّو وْمَا صَدّْقُوشْ الِّي هُوَ وَلَّى وَاحِدْ مِنْ تْلاَمِذْةْ الرَّبْ.</div>
<div class="v" id="v27"><span class="vn">27</span> يَاخِي بَرْنَابَا جَابُو مْعَاهْ وِحْكَى لِلرُّسُلْ كِيفَاشْ الرَّبْ ظْهُرْ لْبُولُسْ فِي الطْرِيقْ وْكَلّْمُو وْكِيفَاشْ بَشِّرْ بْإِسْمْ يَسُوعْ جْهَارْ فِي دِمَشْقْ.</div>
<div class="v" id="v28"><span class="vn">28</span> وِقْعَدْ مْعَاهُمْ يْدُورْ فِي أُورْشَلِيمْ وْكَانْ يْبَشِّرْ بْإِسْمْ الرَّبْ جْهَارْ.</div>
<div class="v" id="v29"><span class="vn">29</span> وْكَانْ يِتْكَلِّمْ مْعَ اليْهُودْ الِّي يِتْكَلّْمُوا بِاليُونَانِيَّة وِيْنَاقِشْ فِيهُمْ. وْحَاوْلُوا بَاشْ يُقْتْلُوهْ.</div>
<div class="v" id="v30"><span class="vn">30</span> وَقْتِلِّي الإِخْوَة عَرْفُوا الشَّيْء هَاذَا، هَبّْطُوهْ لِمْدِينِةْ قَيْصَرِيَّة وْبَعْدْ بَعْثُوهْ لْطَرْسُوسْ.</div>
<div class="v" id="v31"><span class="vn">31</span> <span class="br-p"><br><br></span>وْفِي الوَقْتْ هَاذَاكَا كَانِتْ الكَنِيسَة فِي اليَهُودِيَّة وِالجَلِيلْ وِالسَّامْرَة عَايْشَة فِي سَلاَمْ وْقَاعْدَة تِكْبِرْ وِالنَّاسْ الِّي فِيهَا يْخَافُوا رَبِّي وِالرُّوحْ القُدُسْ قَاعِدْ يْشَجَّعْ فِيهَا.</div>
<div class="v" id="v32"><h2>بُطْرُسْ فِي لُدَّة وْيَافَا</h2><span class="vn">32</span> <span class="br-p"><br><br></span>وَقْتِلِّي كَانْ بُطْرُسْ يِتْنَقِّلْ مِنْ بُقْعَة لْبُقْعَة، زَارْ المُؤْمْنِينْ السَّاكْنِينْ فِي مْدِينِةْ لُدَّة.</div>
<div class="v" id="v33"><span class="vn">33</span> وِلْقَى وَاحِدْ مَشْلُولْ إِسْمُو إِينْيَاسْ تْعَدَّاوْ عْلِيهْ ثْمَنْيَة سْنِينْ وْهُوَ رَاقِدْ عْلَى الفْرَاشْ.</div>
<div class="v" id="v34"><span class="vn">34</span> قَالُّو بُطْرُسْ: «يَا إِينْيَاسْ، يَسُوعْ المَسِيحْ شْفَاكْ، قُومْ وْلِمْ فْرَاشِكْ بِيدِكْ.» وْبِالوَقْتْ قَامْ.</div>
<div class="v" id="v35"><span class="vn">35</span> وْشَافُوهْ سُكَّانْ لُدَّة وْشَارُونْ الكُلْهُمْ وْرَجْعُوا لْرَبِّي.</div>
<div class="v" id="v36"><span class="vn">36</span> <span class="br-p"><br><br></span>وْكَانِتْ ثَمَّة فِي مْدِينِةْ يَافَا تِلْمِيذَة اسْمْهَا طَابِيثَة الِّي مَعْنَاهَا غْزَالَة وْكَانِتْ دِيمَا تَعْمِلْ فِي الخِيرْ وِتْعَاوِنْ فِي الفُقَرَاءْ.</div>
<div class="v" id="v37"><span class="vn">37</span> وْفِي الوَقْتْ هَاذَاكَا مُرْضِتْ وْمَاتِتْ. غَسّْلُوهَا وْحَطُّوهَا فِي بِيتْ فِي العْلِي.</div>
<div class="v" id="v38"><span class="vn">38</span> وْيَافَا قْرِيبَة مِنْ لُدَّة وْكِسَمْعُوا التْلاَمْذَة المُوجُودِينْ فِي يَافَا الِّي بُطْرُسْ مُوجُودْ فِي لُدَّة، بَعْثُولُوا زُوزْ رْجَالْ يْعَيّْطُولُو وْقَالُولُو: «إِيجَانَا وْمَا تْوَخِّرْشْ.»</div>
<div class="v" id="v39"><span class="vn">39</span> يَاخِي قَامْ بُطْرُسْ وْجَاهُمْ وْكِوْصُلْ طَلّْعُوهْ لِلعْلِي، وْجَاوْ النْسَاء الِّي رْجَالْهُمْ مُوتَى الكُلْهُمْ يِبْكُوا وْوَرَّاوهْ اللْبَاسِي وِالحْوَايِجْ مْتَاعْ غْزَالَة الِّي كَانِتْ تْخَيِّطْ فِيهُمْ وَقْتِلِّي كَانِتْ حَيَّة.</div>
<div class="v" id="v40"><span class="vn">40</span> طْلَبْ بُطْرُسْ مِنْ الحَاضْرِينْ الكُلْ بَاشْ يُخْرْجُوا مِالبِيتْ وِهْبَطْ عْلَى رْكَايْبُو وِطْلَبْ رَبِّي، مِنْ بَعْدْ تْلَفِّتْ لِلجُثَّة وْقَالْ: «يَا طَابِيثَة قُومِي!»، وْحَلِّتْ عِينِيهَا، وَقْتِلِّي شَافِتْ بُطْرُسْ قَامِتْ وْقَعْدِتْ.</div>
<div class="v" id="v41"><span class="vn">41</span> مَدْ بُطْرُسْ يِدُّو وْعَاوِنْهَا بَاشْ تْقُومْ وِمْبَاعِدْ عَيِّطْ لِلمُؤْمْنِينْ وِالنْسَاء الِّي رْجَالْهُمْ مُوتَى وْرَجَّعْهَالْهُمْ حَيَّة.</div>
<div class="v" id="v42"><span class="vn">42</span> وْتِسْمَعْ خْبَرْ المُعْجْزَة هَاذِي فِي يَافَا الكُلْهَا. وْبَرْشَة نَاسْ امّْنُوا بِالرَّبْ يَسُوعْ.</div>
<div class="v" id="v43"><span class="vn">43</span> وِقْعَدْ بُطْرُسْ أَيَّامَاتْ فِي يَافَا عِنْدْ وَاحِدْ دَبَّاغْ إِسْمُو سِمْعَانْ.</div>
</div>
<!-- PARSED ABOVE; EDITING MAY BREAK PARSER -->
</body></html>