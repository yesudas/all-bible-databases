<html><head>
<meta http-equiv="Content-Type" content="text/html;charset=utf-8" />
<title>Col 4 &ndash; كُولُوسِي &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Col', 4);">
<div id="navbar"><a href="../index.html">العهد الجديد بالعربية التونسية</a> &ndash; <b>كُولُوسِي</b> &ndash; <a href="Col_1.html">1</a> <a href="Col_2.html">2</a> <a href="Col_3.html">3</a> <b>4</b> </div><hr>
<h1>Col 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>يَا الأَسْيَادْ عَامْلُوا العَبِيدْ مْتَاعْكُمْ بِالعَدْلْ وِالمُسَاوَاتْ وْأَعْرْفُوا الِّي إِنْتُومَا زَادَا عِنْدْكُمْ سِيدْ فِي السْمَاءْ.</div>
<div class="v" id="v2"><h2>وْصَايَا</h2><span class="vn">2</span> <span class="br-p"><br><br></span>دَاوْمُوا عْلَى الصَّلاَةْ وْأَحْرْصُوا إِنّْكُمْ تْكُونُوا فِيهَا شَاكْرِينْ.</div>
<div class="v" id="v3"><span class="vn">3</span> وْإِدْعِيوْلْنَا أَحْنَا زَادَا بَاشْ اللهْ يْحِلِّلْنَا بَابْ الكْلاَمْ بَاشْ نْبَشّْرُوا بِالسِّرْ مْتَاعْ المَسِيحْ. وْآنَا فِي الحَبْسْ عْلَى خَاطْرُو،</div>
<div class="v" id="v4"><span class="vn">4</span> بَاشْ نْظَهّْرُو كِيفْ مَا هُوَ مَلْزُومْ عْلِيَّ بَاشْ نِتْكَلِّمْ.</div>
<div class="v" id="v5"><span class="vn">5</span> <span class="br-p"><br><br></span>اتْصَرّْفُوا بْحِكْمَة وَقْتِلِّي تِتْعَامْلُوا مْعَ النَّاسْ الِّي مَا هُمْشْ مُؤْمْنِينْ، وِاسْتْغَلُّوا الفُرْصَة المُنَاسْبَة.</div>
<div class="v" id="v6"><span class="vn">6</span> خَلِّي كْلاَمْكُمْ دِيمَا فِيهْ نِعْمَة، حْلُو وِيْفِيدْ، وْهَكَّا تَعْرْفُوا كِيفَاشْ يِلْزِمْكُمْ تْجَاوْبُوا كُلْ إِنْسَانْ.</div>
<div class="v" id="v7"><h2>أَخْبَارْ وْتَحِيَّاتْ</h2><span class="vn">7</span> <span class="br-p"><br><br></span>تِيخِيكُسْ خُونَا الِّي نْحِبُّوهْ وِالخَادِمْ الأَمِينْ وِرْفِيقْنَا فِي خِدْمِةْ الرَّبْ بَاشْ يْخَبِّرْكُمْ عْلَى حْوَالِي الكُلْهَا.</div>
<div class="v" id="v8"><span class="vn">8</span> بْعَثْتْهُولْكُمْ إِنْتُومَا عْلَى الشَّيْء هَاذَا بَاشْ تَعْرْفُوا احْوَالْنَا وِيْشَجِّعْكُمْ،</div>
<div class="v" id="v9"><span class="vn">9</span> وِبْعَثْتْ مْعَاهْ أُونُسِيمُوسْ، خُونَا الأَمِينْ الِّي نْحِبُّو، وْهُوَ وَاحِدْ مِنْكُمْ. وْهُومَا بَاشْ يْخَبّْرُوكُمْ بِلِّي يَاقَعْ عِنْدْنَا الكُلُّو.</div>
<div class="v" id="v10"><span class="vn">10</span> <span class="br-p"><br><br></span>يْسَلِّمْ عْلِيكُمْ أَرِسْتَرْخُسْ رْفِيقِي فِي الحَبْسْ، وْمَرْقُسْ وِلْدْ عَمْ بَرْنَابَا، وْهُوَ الِّي وَصِّيتْكُمْ عْلِيهْ، رَحّْبُوا بِيهْ إِذَا كَانْ جَاكُمْ،</div>
<div class="v" id="v11"><span class="vn">11</span> وْيَسُوعْ الِّي يْنَادِيوْلُو يُوسْتُسْ، وْهَاذُومَا مِاليْهُودْ، وْهُومَا وَحَّدْهُمْ الِّي يِخْدْمُوا مْعَايَا فِي مَمْلِكْةْ اللهْ، وْشَجّْعُونِي.</div>
<div class="v" id="v12"><span class="vn">12</span> <span class="br-p"><br><br></span>يْسَلِّمْ عْلِيكُمْ أَبَفْرَاسْ، وْهُوَ زَادَا وَاحِدْ مِنْكُمْ وْعَبْدْ المَسِيحْ يَسُوعْ، دِيمَا يْجَاهِدْ فِي صْلاَتُو عْلَى خَاطِرْكُمْ بَاشْ تُنْضْجُوا وِتْكُونُوا مِتْأَكّْدِينْ بِالكَامِلْ مِالشَّيْء الِّي يْحِبُّو اللهْ الكُلُّو.</div>
<div class="v" id="v13"><span class="vn">13</span> وْآنَا نِشْهِدْلُو الِّي هُوَ يِتْعِبْ بَرْشَة فِي الخِدْمَة عْلَى خَاطِرْكُمْ إِنْتُومَا وِلِّي فِي لاَوْدُكِيَّة وْهِيرَابُولِيسْ.</div>
<div class="v" id="v14"><span class="vn">14</span> وِيْسَلِّمْ عْلِيكُمْ لُوقَا الطْبِيبْ الِّي نْحِبُّو وْدِيمَاسْ.</div>
<div class="v" id="v15"><span class="vn">15</span> <span class="br-p"><br><br></span>سَلّْمُوا عْلَى الإِخْوَة الِّي فِي لاَوْدُكِيَّة وِعْلَى نِمْفَا وِالكَنِيسَة الِّي تِجْتَمَعْ فِي دَارْهَا.</div>
<div class="v" id="v16"><span class="vn">16</span> وْبَعْدْ مَا تَقْرَاوْ الجْوَابْ هَاذَا، أَبْعْثُوهْ لْكَنِيسِةْ لاَوْدُكِيَّة بَاشْ يِتْقْرَى قُدَّامْهَا، وِالجْوَابْ الِّي مِنْ لاَوْدُوكِيَّة أَقْرَاوْهْ إِنْتُومَا زَادَا.</div>
<div class="v" id="v17"><span class="vn">17</span> قُولُوا لْأَرْخِبُّوسْ: «أَحْرِصْ عْلَى الخِدْمَة الِّي قْبِلْتْهَا مِنْ عِنْدْ الرَّبْ بَاشْ اتَّمِمْهَا.»</div>
<div class="v" id="v18"><span class="vn">18</span> <span class="br-p"><br><br></span>السْلاَمْ هَاذَا بْخَطْ يِدِّي آنَا بُولُسْ. اذَّكّْرُوا السْلاَسِلْ مْتَاعِي. وْخَلِّي نِعْمِةْ اللهْ تْكُونْ مْعَاكُمْ!</div>
</div>
<!-- PARSED ABOVE; EDITING MAY BREAK PARSER -->
</body></html>