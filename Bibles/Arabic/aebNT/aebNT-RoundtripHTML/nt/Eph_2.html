<html><head>
<meta http-equiv="Content-Type" content="text/html;charset=utf-8" />
<title>Eph 2 &ndash; أَفَسُسْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eph', 2);">
<div id="navbar"><a href="../index.html">العهد الجديد بالعربية التونسية</a> &ndash; <b>أَفَسُسْ</b> &ndash; <a href="Eph_1.html">1</a> <b>2</b> <a href="Eph_3.html">3</a> <a href="Eph_4.html">4</a> ... <a href="Eph_6.html">6</a> </div><hr>
<h1>Eph 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>وِانْتُومَا قْبَلْ كُنْتُوا مُوتَى بِالمَعَاصِي وِالذْنُوبْ مْتَاعْكُمْ</div>
<div class="v" id="v2"><span class="vn">2</span> الِّي عِشْتُوا فِيهَا قْبَلْ وْتَبِّعْتُوا طْرِيقْ الزْمَانْ هَاذَا وْطُعْتُوا رَئِيسْ الأَرْوَاحْ الشِّرِّيرَة الِّي فِي العَالَمْ الِّي يِخْدِمْ فِي وْلاَدْ المَعْصْيَة.</div>
<div class="v" id="v3"><span class="vn">3</span> الِّي أَحْنَا الكُلْنَا زَادَا تْصَرِّفْنَا كِيفْهُمْ قْبَلْ وْتَبَّعْنَا الشَّهَوَاتْ مْتَاعْ البْدَنْ وِالأَفْكَارْ. وْبِطْبِيعِتْنَا كُنَّا وْلاَدْ مَغْضُوبْ عْلِيهُمْ كِيفْ بْقِيِّةْ النَّاسْ.</div>
<div class="v" id="v4"><span class="vn">4</span> آمَا اللهْ الِّي هُوَ غْنِي فِي رَحْمْتُو، وِعْلَى خَاطِرْ مْحَبّْتُو العْظِيمَة الِّي حَبّْنَا بِيهَا</div>
<div class="v" id="v5"><span class="vn">5</span> وْكِكُنَّا مُوتَى بِالذْنُوبْ، رَجَّعْنَا لِلحَيَاةْ مْعَ المَسِيحْ. رَاكُمْ خْلُصْتُوا بِالنِّعْمَة</div>
<div class="v" id="v6"><span class="vn">6</span> وْقَوِّمْنَا مْعَاهْ وْقَعِّدْنَا مْعَاهْ فِي السْمَاوَاتْ فِي المَسِيحْ يَسُوعْ.</div>
<div class="v" id="v7"><span class="vn">7</span> بَاشْ يْظَهِّرْ فِي الزْمَانْ الجَّايْ نِعْمْتُو العْظِيمَة الِّي بْلاَشْ حْسَابْ وِبْهَاوْتُو فِي المَسِيحْ يَسُوعْ.</div>
<div class="v" id="v8"><span class="vn">8</span> رَاكُمْ بِالنِّعْمَة خْلُصْتُوا بِالإِيمَانْ وْهَاذَا مُوشْ مِنْكُمْ، رَاهِي هْدِيَّة مِنْ عِنْدْ اللهْ.</div>
<div class="v" id="v9"><span class="vn">9</span> وْمُوشْ بِالأَعْمَالْ بَاشْ حَتَّى حَدْ مَا يِتْفُوخِرْ.</div>
<div class="v" id="v10"><span class="vn">10</span> أَحْنَا تُحْفِةْ اللهْ وْهُوَ خْلَقْنَا فِي المَسِيحْ يَسُوعْ لأَعْمَالْ صَالْحَة حَضِّرْهَا مِنْ قْبَلْ بَاشْ نَعْمْلُوهَا.</div>
<div class="v" id="v11"><h2>الوِحْدَة فِي المَسِيحْ</h2><span class="vn">11</span> <span class="br-p"><br><br></span>هَاذَاكَا عْلاَشْ تْذَكّْرُوا الِّي إِنْتُومَا قْبَلْ كُنْتُوا أُمَمْ مِلِّي تُولِدْتُوا. النَّاسْ الِّي قَاعْدِينْ يِطَّهْرُوا تَوَّا بِاليِدْ فِي بْدُونَاتْهُمْ يْسَمُّوكُمْ مُوشْ مْطَهّْرِينْ.</div>
<div class="v" id="v12"><span class="vn">12</span> فِي الوَقْتْ هَاذَاكَا كُنْتُوا بْعَادْ عْلَى المَسِيحْ وِبْرَايْنِيَّة عْلَى شَعْبْ إِسْرَائِيلْ وْمَا كَانِشْ عِنْدْكُمْ نْصِيبْ فِي العُهُودْ المَوْعُودْ بِيهَا، وْمَا عِنْدْكُمْشْ رَجَاءْ وْكَافْرِينْ بْرَبِّي فِي العَالَمْ.</div>
<div class="v" id="v13"><span class="vn">13</span> آمَا تَوَّا فِي المَسِيحْ يَسُوعْ انْتُومَا الِّي كُنْتُوا بْعَادْ، وَلِّيتُوا قْرَابْ بْدَمْ المَسِيحْ.</div>
<div class="v" id="v14"><span class="vn">14</span> <span class="br-p"><br><br></span>عْلَى خَاطْرُو هُوَ سَلاَمْنَا الِّي رَدْ الإِثْنِينْ وَاحِدْ وْهَدِّمْ العَدَاوَة الِّي هِيَ الحِيطْ الِّي يْفَرِّقْ مَا بِينَاتْهُمْ.</div>
<div class="v" id="v15"><span class="vn">15</span> بِالْجَسَدْ مْتَاعُو رَدْ الوْصَايَا وِالقَوَاعِدْ مْتَاعْ الشَّرِيعَة بَاطْلَة بَاشْ يْرُدّْهُمْ الإِثْنِينْ إِنْسَانْ وَاحِدْ جْدِيدْ فِيهْ هُوَ وْهَكَّا خَلَّى النَّاسْ يْعِيشُوا فِي سَلاَمْ.</div>
<div class="v" id="v16"><span class="vn">16</span> وْصَالَحْهُمْ الإِثْنِينْ مْعَ اللهْ فِي جَسَدْ وَاحِدْ عْلَى طْرِيقْ الصَّلِيبْ الِّي نَحَّى بِيهْ العَدَاوَة.</div>
<div class="v" id="v17"><span class="vn">17</span> وْمِنْ بَاعِدْ جَا وْبَشِّرْكُمْ بِبْشَارِةْ السَّلاَمْ إِنْتُومَا الِّي كُنْتُوا بْعَادْ كِيمَا بَشِّرْ القْرَابْ هَاذُوكُمْ.</div>
<div class="v" id="v18"><span class="vn">18</span> وْبِيهْ هُوَ انَّجّْمُوا الكُلْنَا نْجِيوْ لِلآبْ بْرُوحْ وَاحِدْ.</div>
<div class="v" id="v19"><span class="vn">19</span> إِمَّالاَ إِنْتُومَا مَا عُدْتُوشْ غُرَبَاءْ وِبْرَايْنِيَّة آمَا وَلِّيتُوا مِنْ شَعْبْ اللهْ مْعَ المُؤْمْنِينْ فِي عَايِلْةْ اللهْ.</div>
<div class="v" id="v20"><span class="vn">20</span> وْتِبْنِيتُوا عْلَى السَّاسْ مْتَاعْ الرُّسُلْ وِالأَنْبِيَاءْ وِالمَسِيحْ هُوَ بِيدُو حَجْرِةْ السَّاسْ.</div>
<div class="v" id="v21"><span class="vn">21</span> الِّي فِيهْ البَنْيْ يِتْنَظِّمْ وْيَعْلَى وِيْوَلِّي هَيْكِلْ مُقَدَّسْ فِي الرَّبْ.</div>
<div class="v" id="v22"><span class="vn">22</span> وْفِيهْ انْتُومَا زَادَا تِبْنِيتُوا مْعَ بْعَضْكُمْ وْوَلِّيتُوا بِيتْ مْتَاعْ اللهْ بِالرُّوحْ.</div>
</div>
<!-- PARSED ABOVE; EDITING MAY BREAK PARSER -->
</body></html>