<html><head>
<meta http-equiv="Content-Type" content="text/html;charset=utf-8" />
<title>Eph 3 &ndash; أَفَسُسْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eph', 3);">
<div id="navbar"><a href="../index.html">العهد الجديد بالعربية التونسية</a> &ndash; <b>أَفَسُسْ</b> &ndash; <a href="Eph_1.html">1</a> <a href="Eph_2.html">2</a> <b>3</b> <a href="Eph_4.html">4</a> <a href="Eph_5.html">5</a> <a href="Eph_6.html">6</a> </div><hr>
<h1>Eph 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>رِسَالِةْ بُولُسْ لِلنَّاسْ الِّي مَا هُمْشْ يْهُودْ</h2><span class="vn">1</span> <span class="br-p"><br><br></span>هَاذَاكَا عْلاَشْ آنَا بُولُسْ مَرْبُوطْ بِسْبَبْ يَسُوعْ المَسِيحْ، عْلَى خَاطِرْكُمْ إِنْتُومَا الِّي مَا كُمْشْ يْهُودْ</div>
<div class="v" id="v2"><span class="vn">2</span> أَكِيدْ رَاكُمْ سْمَعْتُوا بِالخُطَّة مْتَاعْ اللهْ بَاشْ يَعْطِينِي نِعْمَة عْلَى خَاطِرْكُمْ.</div>
<div class="v" id="v3"><span class="vn">3</span> كِيفَاشْ اللهْ كْشِفْلِي السِّرْ الغَامِضْ عْلَى طْرِيقْ الوَحْيْ كِيفْ مَا كْتِبْتْ قْبَلْ بِاخْتِصَارْ عْلَى الشَّيْء هَاذَا</div>
<div class="v" id="v4"><span class="vn">4</span> وْكِتَقْرَاوْ الرِّسَالَة هَاذِي بَاشْ تِفْهْمُوا الِّي آنَا نَعْرِفْ السِّرْ الغَامِضْ مْتَاعْ المَسِيحْ.</div>
<div class="v" id="v5"><span class="vn">5</span> هَاكَا السِّرْ الغَامِضْ الِّي مَا عَرْفُوهِشْ النَّاسْ فِي قْدِيمْ الزْمَانْ كِيفْ مَا وْحَى بِيهْ تَوَّا عْلَى طْرِيقْ الرُّوحْ لِلرُّسُلْ المُقَدّْسِينْ وِالأَنْبِيَاءْ مْتَاعُو.</div>
<div class="v" id="v6"><span class="vn">6</span> الِّي الأُمَمْ مِتْشَارْكِينْ مْعَ اليْهُودْ فِي الوِرْثْ وِالْجَسَدْ وْعَنْدْهُمْ الحَقْ بَاشْ يَاخْذُوا الوَعْدْ الِّي فِي المَسِيحْ يَسُوعْ بِالإِنْجِيلْ.</div>
<div class="v" id="v7"><span class="vn">7</span> الِّي آنَا وَلِّيتْ خَادِمْ لِيهْ بِالمَوْهْبَة مْتَاعْ نِعْمِةْ اللهْ الِّي تِعْطَاتْلِي بْقُدْرْتُو الِّي تِخْدِمْ فِيكُمْ.</div>
<div class="v" id="v8"><span class="vn">8</span> النِّعْمَة هَاذِي تِعْطَاتْلِي رَغْمِلِّي آنَا أَقَلْ وْآخِرْ وَاحِدْ فِي القِدِّيسِينْ بَاشْ نْبَشِّرْ الأُمَمْ بِالغْنَى مْتَاعْ المَسِيحْ الِّي مَا يِتْحَدِّشْ.</div>
<div class="v" id="v9"><span class="vn">9</span> وْبَاشْ نْخَلِّي النَّاسْ يْشُوفُوا كِيفَاشْ اللهْ تَمِّمْ السِّرْ بَعْدْ مَا خَلاَّهْ مْخُبِّي مِنْ أَوِّلْ الزْمَانْ.</div>
<div class="v" id="v10"><span class="vn">10</span> وْتَوَّا عْلَى طْرِيقْ الكَنِيسَة الرِّئَاسَاتْ وِالسُّلُطَاتْ الِّي فِي السْمَاوَاتْ بَاشْ تَعْرِفْ حِكْمِةْ اللهْ.</div>
<div class="v" id="v11"><span class="vn">11</span> كِيفْ مَا حَبْ رَبِّي مِنْ أَوِّلْ الزْمَانْ فِي المَسِيحْ يَسُوعْ رَبّْنَا.</div>
<div class="v" id="v12"><span class="vn">12</span> الِّي بِيهْ هُوَ عِنْدْنَا الجُرْأَة بَاشْ نْجِيوْ قُدَّامْ اللهْ وَاثْقِينْ بِسْبَبْ إِيمَانَّا بِيهْ.</div>
<div class="v" id="v13"><span class="vn">13</span> هَاذَاكَا عْلاَشْ نُطْلُبْ مِنْكُمْ بَاشْ مَا تُضْعْفُوشْ بِسْبَبْ المَشَاكِلْ الِّي نْعَانِي فِيهَا عْلَى خَاطِرْكُمْ. رَاهِي فُخْرَة لِيكُمْ.</div>
<div class="v" id="v14"><h2>مْحَبِّةْ المَسِيحْ</h2><span class="vn">14</span> <span class="br-p"><br><br></span>وْلِلسْبَبْ هَاذَا نِثْنِي رْكَايْبِي قُدَّامْ الآبْ.</div>
<div class="v" id="v15"><span class="vn">15</span> الِّي مِنُّو هُوَ تْسَمَّاتْ كُلْ عَايْلَة فِي السْمَاوَاتْ وْفِي الأَرْضْ.</div>
<div class="v" id="v16"><span class="vn">16</span> بَاشْ يَعْطِيكُمْ بِغْنَى مَجْدُو انّْكُمْ تِتْقَوُّوا بْرُوحُو فِي نْفُوسْكُمْ.</div>
<div class="v" id="v17"><span class="vn">17</span> وْيُسْكُنْ المَسِيحْ فِي قْلُوبْكُمْ بِالإِيمَانْ وْتِتْأَصّْلُوا وْتِتْبْنَاوْ عْلَى سَاسْ المْحَبَّة.</div>
<div class="v" id="v18"><span class="vn">18</span> بَاشْ تْكُونْ عِنْدْكُمْ القُوَّة انْتُومَا وِالمُؤْمْنِينْ الكُلْهُمْ بَاشْ تِفْهْمُوا شْنُوَّة العَرْضْ وِالطُّولْ وِالعِلْوْ وِالغُرْقْ مْتَاعْ مْحَبِّةْ المَسِيحْ.</div>
<div class="v" id="v19"><span class="vn">19</span> وْتَعْرْفُوا مْحَبِّةْ المَسِيحْ الِّي هِيَ أَكْبِرْ مِنْ كُلْ مَعْرْفَة وْتِتْمْلاَوْ بِغْنَى اللهْ.</div>
<div class="v" id="v20"><span class="vn">20</span> الِّي بْقُدْرْتُو الِّي تِخْدِمْ فِينَا يْنَجِّمْ يَعْمِلْ أَكْثِرْ ابَّرْشَة مِلِّي نِتْصَوّْرُوا.</div>
<div class="v" id="v21"><span class="vn">21</span> لِيهْ المَجْدْ فِي الكَنِيسَة وْفِي المَسِيحْ يَسُوعْ حَتَّى لْآخِرْ الزْمَانْ. لِلأَبَدْ. آمِينْ.</div>
</div>
<!-- PARSED ABOVE; EDITING MAY BREAK PARSER -->
</body></html>