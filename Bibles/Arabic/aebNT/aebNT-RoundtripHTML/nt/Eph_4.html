<html><head>
<meta http-equiv="Content-Type" content="text/html;charset=utf-8" />
<title>Eph 4 &ndash; أَفَسُسْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eph', 4);">
<div id="navbar"><a href="../index.html">العهد الجديد بالعربية التونسية</a> &ndash; <b>أَفَسُسْ</b> &ndash; <a href="Eph_1.html">1</a> <a href="Eph_2.html">2</a> <a href="Eph_3.html">3</a> <b>4</b> <a href="Eph_5.html">5</a> <a href="Eph_6.html">6</a> </div><hr>
<h1>Eph 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الدَّعْوَة لِلوِحْدَة</h2><span class="vn">1</span> <span class="br-p"><br><br></span>إِمَّالاَ آنَا المَحْبُوسْ بِسْبَبْ الرَّبْ نُطْلُبْ مِنْكُمْ بَاشْ تِتْصَرّْفُوا كِيفْ مَا يْلِيقْ بِالدَّعْوَة الِّي تِدْعِيتُوا لِيهَا.</div>
<div class="v" id="v2"><span class="vn">2</span> كُونُوا مِتْوَاضْعِينْ وْطَيّْبِينْ وْبَالْكُمْ وَاسِعْ وِتْحَمّْلُوا بْعَضْكُمْ فِي المْحَبَّة.</div>
<div class="v" id="v3"><span class="vn">3</span> حَاوْلُوا أَكْثِرْ مَا تْنَجّْمُوا بَاشْ تْكُونُوا وَاحِدْ فِي الرُّوحْ وْحَافْظُوا عْلَى السَّلاَمْ الِّي يُرْبُطْكُمْ بِبْعَضْكُمْ</div>
<div class="v" id="v4"><span class="vn">4</span> ثَمَّة جَسَدْ وَاحِدْ وْرُوحْ وَاحِدْ، كِيفْ مَا اللهْ دْعَاكُمْ لْرَجَاءْ وَاحِدْ.</div>
<div class="v" id="v5"><span class="vn">5</span> رَبْ وَاحِدْ، إِيمَانْ وَاحِدْ، مَعْمُودِيَّة وَحْدَة.</div>
<div class="v" id="v6"><span class="vn">6</span> إِلاَهْ وْبُو وَاحِدْ لِلنَّاسْ الكُلْ، فُوقْ الكُلْ وْبِالكُلْ وْفِي الكُلْ.</div>
<div class="v" id="v7"><span class="vn">7</span> آمَا تِعْطَاتْ لْكُلْ وَاحِدْ فِينَا نِعْمَة بِالقَدْرْ الِّي عْطَاهُولُو المَسِيحْ.</div>
<div class="v" id="v8"><span class="vn">8</span> <sup class="fnm"><a name="fnm1" href="#fn1">1</a></sup>هَاذَاكَا عْلاَشْ الكْتَابْ المُقَدَّسْ يْقُولْ <span class="br-p"><br><br></span><span class="br-ind"><br><span class="indent">&nbsp;</span></span>وَقْتِلِّي طْلَعْ لِلسْمَاء<br> <span class="br-ind"><br><span class="indent">&nbsp;</span></span>جَابْ مْرَابِيطْ<br> <span class="br-ind"><br><span class="indent">&nbsp;</span></span>وِعْطَى لِلنَّاسْ مَوَاهِبْ.<br></div>
<div class="v" id="v9"><span class="vn">9</span> <span class="br-p"><br><br></span>طْلَعْ الفُوقْ مَعْنَاهَا الِّي هُوَ زَادَا نْزِلْ لأَوْطَى بْلاَصَة فِي الأَرْضْ.</div>
<div class="v" id="v10"><span class="vn">10</span> الِّي نْزِلْ هُوَ بِيدُو طْلَعْ فُوقْ السْمَاوَاتْ الكُلْهَا بَاشْ يِمْلَى كُلْ شَيْء.</div>
<div class="v" id="v11"><span class="vn">11</span> هُوَ الِّي عْطَى مَوَاهِبْ لِلنَّاسْ بَاشْ يْكُونُوا رُسُلْ وْأُخْرِينْ أَنْبِيَاءْ وْأُخْرِينْ مُبَشّْرِينْ وْأُخْرِينْ رُعَاةْ وْمُعَلّْمِينْ.</div>
<div class="v" id="v12"><span class="vn">12</span> بَاشْ يْحَضِّرْ المُؤْمْنِينْ لِلخِدْمَة بَاشْ يِبْنِيوْ جَسَدْ المَسِيحْ.</div>
<div class="v" id="v13"><span class="vn">13</span> حَتَّى لِينْ نُوصْلُوا الكُلْنَا لْوِحْدِة الإِيمَانْ وْوِحْدِةْ مَعْرِفْةْ ابْنْ اللهْ. لْدَرْجِةْ الإِنْسَانْ الكَامِلْ لِقْيَاسْ طُولْ كَمَالْ المَسِيحْ.</div>
<div class="v" id="v14"><span class="vn">14</span> بَاشْ مَا نْكُونُوشْ وْلاَدْ صْغَارْ وْمِتْقَلّْبِينْ وْمَهْزُوزِينْ بْكُلْ رِيحْ مْتَاعْ تَعْلِيمْ جَايْ مِنْ عِنْدْ نَاسْ خُبَثَاءْ وْغَشَّاشِينْ يْغَلّْطُوا فِي النَّاسْ بِالخُبْثْ مْتَاعْهُمْ.</div>
<div class="v" id="v15"><span class="vn">15</span> آمَا نْقُولُوا الحَقْ بِالمْحَبَّة وْنِكْبْرُوا فِي كُلْ شَيْء بَاشْ نُوصْلُوا لِلِّي هُوَ الرَّاسْ الِّي هُوَ المَسِيحْ.</div>
<div class="v" id="v16"><span class="vn">16</span> وِلِّي بِيهْ هُوَ الجَسَدْ الكُلُّو مْرَكِّبْ مْعَ بَعْضُو وْيِتِلْحِمْ بِالمْفَاصِلْ الِّي تُرْبِطْ الأَعْضَاءْ مْتَاعُو مْعَ بْعَضْهَا وْوَقْتِلِّي كُلْ عُضْوْ فِيهْ يِخْدِمْ خِدْمْتُو، الجَسَدْ يِكْبِرْ وْيِتْبْنَى فِي المْحَبَّة.</div>
<div class="v" id="v17"><h2>الحَيَاةْ الجْدِيدَة فِي المَسِيحْ</h2><span class="vn">17</span> <span class="br-p"><br><br></span>تَوَّا نْقُولْ الشَّيْء هَاذَا وْنِشْهِدْ بِيهْ فِي الرَّبْ بَاشْ مَا عَادِشْ تِتْصَرّْفُوا كِيفْ الشْعُوبْ الأُخْرَى بِسْبَبْ عْقُولاَتْهُمْ الفَارْغَة.</div>
<div class="v" id="v18"><span class="vn">18</span> فِكْرْهُمْ فِيهْ الظْلاَمْ وِبْعَادْ عْلَى الحَيَاةْ الِّي يَعْطِيهَا اللهْ بِسْبَبْ جَهْلْهُمْ الِّي جَايْ مِنْ قْسَاوِةْ قْلُوبْهُمْ.</div>
<div class="v" id="v19"><span class="vn">19</span> مَا عَادِشْ يِحْشْمُوا مِنْ حَتَّى شَيْء وْغَرْقُوا فِي النْجَاسَة كِيفْ مَا حَبُّوا.</div>
<div class="v" id="v20"><span class="vn">20</span> آمَا إِنْتُومَا مَا تْعَلِّمْتُوشْ المَسِيحْ هَكَّا.</div>
<div class="v" id="v21"><span class="vn">21</span> اذَا كَانْكُمْ سْمَعْتُوا عْلِيهْ وْمَا دَامْكُمْ اتَّبْعُوا فِيهْ تْعَلِّمْتُوا الحَقْ الِّي فِي يَسُوعْ.</div>
<div class="v" id="v22"><span class="vn">22</span> امَّالاَ نَحِّيوْ عْلِيكُمْ نْفُوسْكُمْ القْدِيمَة الِّي تْعَوِّدْتُوا تْعِيشُوا بِيهَا وِلِّي فَسّْدِتْهَا الشَّهَوَاتْ الخَدَّاعَة.</div>
<div class="v" id="v23"><span class="vn">23</span> وِاتْجَدَدُوا فِي رُوحْ فِكْرْكُمْ.</div>
<div class="v" id="v24"><span class="vn">24</span> وِالْبْسُوا نَفْسْكُمْ الجْدِيدَة الِّي تْخَلْقِتْ عْلَى صُورِةْ اللهْ وِلِّي تُظْهُرْ فِي البِرْ وِالقَدَاسَة الصْحَاحْ.</div>
<div class="v" id="v25"><span class="vn">25</span> <span class="br-p"><br><br></span>لِلسْبَبْ هَاذَا، نَحِّيوْ الكِذْبْ وِتْكَلّْمُوا بِالصِّدْقْ كُلْ وَاحِدْ مْعَ الآخَرْ عْلَى خَاطِرْنَا الكُلْنَا أَعْضَاءْ لِبْعَضْنَا.</div>
<div class="v" id="v26"><span class="vn">26</span> إِذَا كَانْ تِتْغَشَشُوا مَا تَعْمْلُوشْ الذْنُوبْ، مَا تْخَلِّيوْشْ الشَّمْسْ تُغْرُبْ وْإِنْتُومَا مِتْغَشَشِينْ.</div>
<div class="v" id="v27"><span class="vn">27</span> وْمَا تَعْطِيوْشْ الفُرْصَة لِبْلِيسْ.</div>
<div class="v" id="v28"><span class="vn">28</span> خَلِّي السَّارِقْ مَا عَادِشْ يِسْرِقْ، آمَا يِخْدِمْ، يْخَدِّمْ يْدِيهْ فِي خِدْمَة شْرِيفَة بَاشْ يْنَجِّمْ يَعْطِي لِلنَّاسْ المِحْتَاجِينْ.</div>
<div class="v" id="v29"><span class="vn">29</span> مَا تْخَلِّيوْشْ حَتَّى كِلْمَة خَايْبَة تُخْرُجْ مِنْ افَّامْكُمْ، كَانْ الكْلاَمْ الِّي يِبْنِي الأُخْرِينْ بْقَدْرْ مَا يِحْتَاجُوا، بَاشْ يَعْطِي نِعْمَة لِلِّي يِسْمْعُوا</div>
<div class="v" id="v30"><span class="vn">30</span> وْمَا تْحَزّْنُوشْ الرُّوحْ القُدُسْ الِّي تِخْتِمْتُوا بِيهْ لِليُومْ الِّي بَاشْ تِتْفْدَاوْ فِيهْ.</div>
<div class="v" id="v31"><span class="vn">31</span> نَحِّيوْ عْلِيكُمْ كُلْ مْرَارَة وْنِقْمَة وْغُشْ وِعْيَاطْ وْسَبَّانْ وْكُلْ خُبْثْ</div>
<div class="v" id="v32"><span class="vn">32</span> وْكُونُوا بَاهِينْ مْعَ بْعَضْكُمْ وْتَرْحْمُوا وِتْسَامْحُوا بْعَضْكُمْ كِيفْ مَا اللهْ سَامِحْكُمْ فِي المَسِيحْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->مز ٦٨‏:١٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>