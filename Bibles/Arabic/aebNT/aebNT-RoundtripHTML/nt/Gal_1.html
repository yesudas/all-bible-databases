<html><head>
<meta http-equiv="Content-Type" content="text/html;charset=utf-8" />
<title>Gal 1 &ndash; غَلاَطْيَة &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gal', 1);">
<div id="navbar"><a href="../index.html">العهد الجديد بالعربية التونسية</a> &ndash; <b>غَلاَطْيَة</b> &ndash; <b>1</b> <a href="Gal_2.html">2</a> <a href="Gal_3.html">3</a> ... <a href="Gal_6.html">6</a> </div><hr>
<h1>Gal 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>تَحِيَّة وْسَلاَمْ</h2><span class="vn">1</span> <span class="br-p"><br><br></span>مِنْ بُولُسْ الِّي هُوَ رَسُولْ مُوشْ مِنْ عِنْدْ النَّاسْ وِلاَّ عْلَى طْرِيقْ إِنْسَانْ آمَا مِنْ عِنْدْ يَسُوعْ المَسِيحْ وِالله الآبْ، الِّي قَيّْمُو مِالمُوتْ.</div>
<div class="v" id="v2"><span class="vn">2</span> وْمِنْ الإِخْوَة الِّي مْعَايَا الكُلْهُمْ، لِلكَنَايِسْ الِّي فِي جِيهِةْ غَلاَطْيَة.</div>
<div class="v" id="v3"><span class="vn">3</span> <span class="br-p"><br><br></span>النِّعْمَة وِالسَّلاَمْ لِيكُمْ مِنْ عِنْدْ اللهْ بُونَا وِالرَّبْ يَسُوعْ المَسِيحْ.</div>
<div class="v" id="v4"><span class="vn">4</span> الِّي عْطَى حْيَاتُو مِنْ أَجْلْ ذْنُوبْنَا بَاشْ يْحَرِّرْنَا مِالعَالَمْ الشِّرِّيرْ هَاذَا كِيفْ مَا يْحِبْ إِلاَهْنَا وْبُونَا.</div>
<div class="v" id="v5"><span class="vn">5</span> الِّي لِيهْ المَجْدْ دِيمَا وْلِلأَبَدْ. آمِينْ.</div>
<div class="v" id="v6"><h2>الرِّسَالَة هَاذِي عْلاَشْ تْكِتْبِتْ</h2><span class="vn">6</span> <span class="br-p"><br><br></span>آنَا مِتْعَجِّبْ كِيفَاشْ فِيسَعْ تِبْعْدُوا عَلِّي دْعَاكُمْ بِالنِّعْمَة مْتَاعْ المَسِيحْ وْتِمْشِيوْ لْإِنْجِيلْ غْرِيبْ؟</div>
<div class="v" id="v7"><span class="vn">7</span> مَا نُقْصُدْشْ الِّي ثَمَّة إِنْجِيلْ آخَرْ، آمَا ثَمَّة نَاسْ الِّي يَعْمْلُوا فِي المَشَاكِلْ مَا بِينَاتْكُمْ وِيْحِبُّوا يْبَدّْلُوا إِنْجِيلْ المَسِيحْ.</div>
<div class="v" id="v8"><span class="vn">8</span> آمَا إِذَا كَانْ أَحْنَا نْبَشّْرُوكُمْ، وِلاَّ مَلاَكْ مِالسْمَاءْ بَشِّرْكُمْ بْإِنْجِيلْ غِيرْ الإِنْجِيلْ الِّي بَشِّرْنَاكُمْ بِيهْ رَاهُو مَلْعُونْ.</div>
<div class="v" id="v9"><span class="vn">9</span> وْكِيمَا قُلْنَا قْبَلْ نْعَاوِدْ نْقُولْ تَوَّا زَادَا إِذَا كَانْ وَاحِدْ يْبَشِّرْكُمْ بْإِنْجِيلْ غِيرْ الِّي قْبِلْتُوهْ، رَاهُو يْكُونْ مَلْعُونْ.</div>
<div class="v" id="v10"><span class="vn">10</span> <span class="br-p"><br><br></span>يَاخِي آنَا تَوَّا قَاعِدْ نْحَاوِلْ نِسْتَعْطَفْ النَّاسْ وِلاَّ نِسْتَعْطَفْ اللهْ؟ وِلاَّ قَاعِدْ نْرَضِّي فِي النَّاسْ؟ إِذَا كَانْ آنَا مَازِلْتْ نْرَضِّي فِي النَّاسْ، رَانِي مَا نْكُونِشْ خَادِمْ لِلمَسِيحْ.</div>
<div class="v" id="v11"><h2>اللهْ يِخْتَارْ بُولُسْ</h2><span class="vn">11</span> <span class="br-p"><br><br></span>وْنِعْلِمْكُمْ يَا الإِخْوَة الِّي الإِنْجِيلْ الِّي بَشِّرْتْكُمْ بِيهْ مُوشْ إِنْجِيلْ مِنْ عِنْدْ البَشَرْ.</div>
<div class="v" id="v12"><span class="vn">12</span> آنَا لاَ خْذِيتُو وْلاَ تْعَلِّمْتُو مِنْ عِنْدْ إِنْسَانْ، آمَا رَاهُو جَانِي بْوَحْي مِنْ عِنْدْ يَسُوعْ المَسِيحْ.</div>
<div class="v" id="v13"><span class="vn">13</span> <span class="br-p"><br><br></span>وِانْتُومَا سْمَعْتُوا بْسِيرْتِي قْبَلْ فِي الدِّينْ اليْهُودِي، كِيفَاشْ كُنْتْ نْعَذِّبْ فِي الكَنِيسَة مْتَاعْ اللهْ وْمِتْدَيِّنْ لأَقْصَى حَدْ وْكُنْتْ نْخَرِّبْ فِيهَا.</div>
<div class="v" id="v14"><span class="vn">14</span> وْكِيفَاشْ كُنْتْ فِي الدِّينْ اليْهُودِي أَقْوَى مِنْ بَرْشَة مِنْ وْلاَدْ الجِيلْ مْتَاعِي فِي شَعْبِي، وْكُنْتْ نْغِيرْ أَكْثِرْ مِنْهُمْ عْلَى التَّقَالِيدْ مْتَاعْ جْدُودْنَا.</div>
<div class="v" id="v15"><span class="vn">15</span> آمَا وَقْتِلِّي حَبْ اللهْ الِّي خْتَارْنِي وْآنَا مَازِلْتْ فِي كِرْشْ أُمِّي، وْمِنْ بَعْدْ دْعَانِي بْنِعْمْتُو</div>
<div class="v" id="v16"><span class="vn">16</span> وْظَهِّرْ ابْنُو فِيَّ بَاشْ نْبَشِّرْ بِيهْ الشْعُوبْ الِّي فِي الدِّنْيَا، وَقْتْهَا مَا شَاوِرْتِشْ نَاسْ مِنْ لْحَمْ وْدَمْ</div>
<div class="v" id="v17"><span class="vn">17</span> وْمَا طْلَعْتِشْ لْأُورْشَلِيمْ بَاشْ نْقَابِلْ الرُّسُلْ الِّي كَانُوا قَبْلِي، آمَا مْشِيتْ لِبْلاَدْ العْرَبْ وْبَعْدْ رْجَعْتْ لْدِمَشْقْ.</div>
<div class="v" id="v18"><span class="vn">18</span> <span class="br-p"><br><br></span>وْبَعْدْ ثْلاَثَة سْنِينْ طْلَعْتْ لْأُورْشَلِيمْ بَاشْ نِتْعَرِّفْ عْلَى بُطْرُسْ، وِقْعَدْتْ عَنْدُو خُمْسْتَاشِنْ يُومْ.</div>
<div class="v" id="v19"><span class="vn">19</span> آمَا مَا قَابِلْتِشْ حَتَّى وَاحِدْ مِالرُّسُلْ غِيرُو هُوَ كَانْ يَعْقُوبْ خُو الرَّبْ.</div>
<div class="v" id="v20"><span class="vn">20</span> وِالله يِشْهِدْ الِّي آنَا مَانِيشْ نِكْذِبْ فِي الشَّيْء الِّي قَاعِدْ نِكْتِبْ فِيهْ لِيكُمْ.</div>
<div class="v" id="v21"><span class="vn">21</span> <span class="br-p"><br><br></span>وْبَعْدْ هَاذَا آنَا جِيتْ لْمَنْطِقْةْ سُورْيَة وْكِيلِيكِيَّة.</div>
<div class="v" id="v22"><span class="vn">22</span> آمَا مَا كُنْتِشْ مَعْرُوفْ بِالوِجْهْ عِنْدْ الكَنَايِسْ مْتَاعْ المَسِيحْ الِّي فِي اليَهُودِيَّة.</div>
<div class="v" id="v23"><span class="vn">23</span> آمَا كَانُوا يِسْمْعُوا إِنُّو الِّي كَانْ قْبَلْ يْعَذِّبْ فِينَا، قَاعِدْ يْبَشِّرْ بِالإِيمَانْ الِّي قْبَلْ كَانْ يْحَاوِلْ بَاشْ يْخَرّْبُو.</div>
<div class="v" id="v24"><span class="vn">24</span> وْكَانُوا يْمَجّْدُوا فِي اللهْ عْلَى خَاطْرِي.</div>
</div>
<!-- PARSED ABOVE; EDITING MAY BREAK PARSER -->
</body></html>