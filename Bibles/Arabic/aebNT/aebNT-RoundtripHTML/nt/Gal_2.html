<html><head>
<meta http-equiv="Content-Type" content="text/html;charset=utf-8" />
<title>Gal 2 &ndash; غَلاَطْيَة &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gal', 2);">
<div id="navbar"><a href="../index.html">العهد الجديد بالعربية التونسية</a> &ndash; <b>غَلاَطْيَة</b> &ndash; <a href="Gal_1.html">1</a> <b>2</b> <a href="Gal_3.html">3</a> <a href="Gal_4.html">4</a> ... <a href="Gal_6.html">6</a> </div><hr>
<h1>Gal 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>بُولُسْ وِالرُّسُلْ فِي أُورْشَلِيمْ</h2><span class="vn">1</span> <span class="br-p"><br><br></span>وْبَعْدْ أَرْبَعْطَاشِنْ عَامْ طْلَعْتْ مَرَّة أُخْرَى لْأُورْشَلِيمْ وِمْعَايَا بَرْنَابَا وْهَزِّيتْ مْعَايَا تِيطُسْ زَادَا.</div>
<div class="v" id="v2"><span class="vn">2</span> وْآنَا مْشِيتْ الغَادِي عْلَى خَاطِرْ اللهْ وَرَّانِي رُؤْيَا الِّي آنَا يِلْزِمْنِي نِمْشِي، وِعْرَضْتْ عْلِيهُمْ الإِنْجِيلْ الِّي نْبَشِّرْ بِيهْ بِينْ النَّاسْ الِّي مَا هُمْشْ يْهُودْ، آمَا عْرَضْتُو عْلَى الفَاهْمِينْ وِالكْبَارْ الِّي فِيهُمْ، بَاشْ التْعَبْ الِّي تْعِبْتُو قْبَلْ وِلاَّ تَوَّا مَا يْكُونِشْ مِنْ غِيرْ فَايْدَة.</div>
<div class="v" id="v3"><span class="vn">3</span> وْحَتَّى مِنْ تِيطُسْ الِّي كَانْ مْعَايَا مَا تِجْبَرْشْ بَاشْ يِطَّهِّرْ رَغْمِلِّي هُوَ كَانْ يُونَانِي.</div>
<div class="v" id="v4"><span class="vn">4</span> آمَا الكْلاَمْ تِجْبِدْ بِسْبَبْ الإِخْوَة الدَّجَّالِينْ الِّي دَخْلُوا بِينَاتْنَا فِي السِّرْ وْدَخْلُوا بَاشْ يِتْجَسَسُوا عْلَى الحُرِّيَّة الِّي عِنْدْنَا فِي المَسِيحْ يَسُوعْ بَاشْ يْرَجّْعُونَا عَبِيدْ مَرَّة أُخْرَى</div>
<div class="v" id="v5"><span class="vn">5</span> وْإِحْنَا عْمُرْنَا مَا طِعْنَاهُمْ وِلاَّ سْتَسْلِمْنَا لِيهُمْ، بَاشْ حَقْ الإِنْجِيلْ يَبْقَي ثَابِتْ عِنْدْكُمْ.</div>
<div class="v" id="v6"><span class="vn">6</span> آمَا الِّي كَانُوا يْقُولُوا عْلِيهُمْ الِّي هُومَا شْيُوخْ، مَا عِنْدِيشْ فَرْقْ مَا بِينَاتْهُمْ مَهْمَا كَانِتْ قِيمِتْهُمْ مَا دَامْ اللهْ مَا يُخْزُرْشْ لِلنَّاسْ بِالوْجُوهْ، وْهُومَا مَا زَادُوا شَيْء عَلِّي نْبَشِّرْ بِيهْ.</div>
<div class="v" id="v7"><span class="vn">7</span> آمَا بِالعَكْسْ شَافُوا الِّي آنَا تِمِّنْتْ عْلَى الإِنْجِيلْ بَاشْ نْوَصّْلُو لِلنَّاسْ الِّي مُوشْ مْطَهّْرِينْ، كِيمَا بُطْرُسْ تِمِّنْ عْلَى الإِنْجِيلْ بَاشْ يْوَصّْلُو لِلنَّاسْ الِّي مْطَهّْرِينْ.</div>
<div class="v" id="v8"><span class="vn">8</span> الِّي سْتَعْمِلْ بُطْرُسْ بَاشْ يْهِزْ الرِّسَالَة لِلنَّاسْ المْطَهّْرِينْ، سْتَعْمِلْنِي آنَا لِلنَّاسْ الِّي مَا هُمْشْ مْطَهّْرِينْ.</div>
<div class="v" id="v9"><span class="vn">9</span> يَعْقُوبْ وْبُطْرُسْ وْيُوحَنَّا الِّي النَّاسْ يِعْتَبْرُوهُمْ عْرُصْ فِي الكَنِيسَة عَرْفُوا النِّعْمَة الِّي تِعْطَاتْلِي وْحَطُّوا يْدِيهُمْ فِي يْدَيَّا آنَا وْبَرْنَابَا كِيفْ أَمَارَة الِّي أَحْنَا مِتْشَارْكِينْ فِي الخِدْمَة بَاشْ أَحْنَا نِمْشِيوْا لِلنَّاسْ الِّي مَا هُمْشْ مْطَهّْرِينْ وْهُومَا لِلنَّاسْ المْطَهّْرِينْ.</div>
<div class="v" id="v10"><span class="vn">10</span> وْطَلْبُوا مِنَّا بَاشْ مَا نَنْسَاوْشْ الفُقَرَاءْ وِالشَّيْء هَاذَا بِالأَخَصْ كُنْتْ دِيمَا نَعْمِلْ فِيهْ.</div>
<div class="v" id="v11"><h2>بُولُسْ وْبُطْرُسْ فِي أَنْطَاكْيَة</h2><span class="vn">11</span> <span class="br-p"><br><br></span>آمَا كِجَا بُطْرُسْ لِمْدِينِةْ أَنْطَاكْيَة عَارِكْتُو قُدَّامْ المُؤْمْنِينْ الكُلْهُمْ، عْلَى خَاطْرُو كَانْ غَالِطْ.</div>
<div class="v" id="v12"><span class="vn">12</span> قْبَلْ مَا يْجِيوْ جْمَاعَة مِنْ عِنْدْ يَعْقُوبْ، كَانْ بُطْرُسْ يَاكُلْ مْعَ النَّاسْ الِّي مَاهُمْشْ يْهُودْ. آمَا كِجَاوْ هَاذُمْ بْعِدْ وِقْعَدْ وَحْدُو عْلَى خَاطْرُو خَافْ مِنْ النَّاسْ الِّي يْقُولُوا الِّي الطْهُورْ لاَزِمْ.</div>
<div class="v" id="v13"><span class="vn">13</span> وْثَمَّة جْمَاعَة مِالمُؤْمْنِينْ اليْهُودْ تْصَرّْفُوا بْنِفَاقْ كِيمَا بُطْرُسْ حَتَّى لِينْ بَرْنَابَا زَادَا غْلُطْ كِيفْهُمْ.</div>
<div class="v" id="v14"><span class="vn">14</span> وِكِشُفْتْ الِّي هُومَا مَا هُمْشْ مَاشِينْ فِي الطْرِيقْ الصْحِيحْ الِّي يْقُولْ عْلِيهْ الحَقْ الِّي فِي الإِنْجِيلْ وْقُلْتْ لْبُطْرُسْ قُدَّامْ الحَاضْرِينْ الكُلْ: «إِذَا كَانْ إِنْتِ يْهُودِي وِتْعِيشْ كِيفْ النَّاسْ الِّي مَا هُمْشْ يْهُودْ، مُوشْ كِيمَا اليْهُودْ. إِمَّالاَ كِيفَاشْ تُجْبُرْ النَّاسْ الِّي مَا هُمْشْ يْهُودْ بَاشْ يْعِيشُوا كِيفْ اليْهُودْ؟»</div>
<div class="v" id="v15"><h2>النَّاسْ الكُلْ يُخْلْصُوا بِالإِيمَانْ</h2><span class="vn">15</span> <span class="br-p"><br><br></span>أَحْنَا مَوْلُودِينْ يْهُودْ وْمَا نَاشْ مِالشْعُوبْ المِذْنْبِينْ.</div>
<div class="v" id="v16"><span class="vn">16</span> آمَا عْرَفْنَا الِّي الإِنْسَانْ مَا يْوَلِّيشْ بَارْ وَقْتِلِّي يَعْمِلْ الحَاجَاتْ الِّي تْقُولْ عْلِيهُمْ الشَّرِيعَة آمَا وَقْتِلِّي يِمِّنْ بْيَسُوعْ المَسِيحْ آكَاهُو. وْإِحْنَا زَادَا آمِّنَّا بِالمَسِيحْ يَسُوعْ بَاشْ نْوَلِّيوْ أَبْرَارْ بِالإِيمَانْ بِيهْ، مُوشْ بِالأَعْمَالْ مْتَاعْ الشَّرِيعَة الِّي مَا تْرُدْ حَتَّى إِنْسَانْ بَارْ.</div>
<div class="v" id="v17"><span class="vn">17</span> آمَا إِذَا كَانْ نْحَاوْلُوا بَاشْ نْوَلِّيوْ أَبْرَارْ فِي المَسِيحْ وِنْكُونُوا مِذْنْبِينْ كِخْرَجْنَا عْلَى الشَّرِيعَة، زَعْمَة المَسِيحْ يْكُونْ خَادِمْ لِلذْنُوبْ؟ حَاشَا.</div>
<div class="v" id="v18"><span class="vn">18</span> آمَا إِذَا نَرْجَعْ وْنِبْنِي الِّي هْدِمْتُو، رَانِي نْوَرِّي الِّي آنَا خَارِجْ عْلَى الشَّرِيعَة</div>
<div class="v" id="v19"><span class="vn">19</span> آنَا بِالشَّرِيعَة وَلِّيتْ مِيتْ بالنِّسْبَة لِلشَّرِيعَة، آمَا نْعِيشْ للهْ.</div>
<div class="v" id="v20"><span class="vn">20</span> مْعَ المَسِيحْ مُتْ عْلَى الصَّلِيبْ بَاشْ مَا نَحْيَاشْ آنَا، آمَا المَسِيحْ هُوَ الِّي يَحْيَى فِيَّ. الحَيَاةْ الِّي نْعِيشْهَا تَوَّا فِي البْدَنْ قَاعِدْ نْعِيشْهَا بِالإِيمَانْ فِي إِبْنْ اللهْ الِّي حَبّْنِي وِعْطَى حْيَاتُو عْلَى خَاطْرِي</div>
<div class="v" id="v21"><span class="vn">21</span> آنَا مَا نَكْفِرْشْ بِالنِّعْمَة مْتَاعْ اللهْ، لُوكَانْ جَا البِرْ يْجِي بِالشَّرِيعَة، رَاهُو مُوتْ المَسِيحْ مَا عِنْدُوشْ حَتَّى فَايْدَة.</div>
</div>
<!-- PARSED ABOVE; EDITING MAY BREAK PARSER -->
</body></html>