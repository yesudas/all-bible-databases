<html><head>
<meta http-equiv="Content-Type" content="text/html;charset=utf-8" />
<title>Gal 4 &ndash; غَلاَطْيَة &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gal', 4);">
<div id="navbar"><a href="../index.html">العهد الجديد بالعربية التونسية</a> &ndash; <b>غَلاَطْيَة</b> &ndash; <a href="Gal_1.html">1</a> <a href="Gal_2.html">2</a> <a href="Gal_3.html">3</a> <b>4</b> <a href="Gal_5.html">5</a> <a href="Gal_6.html">6</a> </div><hr>
<h1>Gal 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>أَحْنَا وْلاَدْ اللهْ</h2><span class="vn">1</span> <span class="br-p"><br><br></span>نْقُولْ زَادَا الِّي مَا دَامُو الوَارِثْ قَاصِرْ، رَاهُو مَا ثَمَّة حَتَّى فَرْقْ بِينُو وْبِينْ العَبْدْ رَغْمِلِّي هُوَ مُولَى الوِرْثْ الكُلُّو.</div>
<div class="v" id="v2"><span class="vn">2</span> آمَا يْكُونْ تَحْتْ وْصَايِةْ النَّاسْ وْيِتْصَرّْفُولُو فِي مِلْكُو حَتَّى لِينْ يُوفَى الوَقْتْ الِّي حَطُّو بُوهْ.</div>
<div class="v" id="v3"><span class="vn">3</span> وْهَاذَا حَالْنَا أَحْنَا تَوَّا: وَقْتِلِّي كُنَّا صْغَارْ كُنَّا نِخْدْمُوا فِي الأَفْكَارْ مْتَاعْ البَشَرْ الِّي تْخُصْ الحَاجَاتْ القْوِيَّة الِّي مَا تِتْشَافِشْ فِي الدِّنْيَا كِيفْ العَبِيدْ.</div>
<div class="v" id="v4"><span class="vn">4</span> آمَا كِجَا الوَقْتْ الِّي اللهْ بْعَثْ فِيهْ ابْنُو، تُولِدْ مِنْ مْرَا، وْتُولِدْ فِي الشَّرِيعَة.</div>
<div class="v" id="v5"><span class="vn">5</span> بَاشْ يْحَرِّرْ وْيِفْدِي النَّاسْ الِّي حَاكْمَة فِيهُمْ الشَّرِيعَة وِالكُلْنَا نْوَلِّيوْ وْلاَدْ اللهْ.</div>
<div class="v" id="v6"><span class="vn">6</span> وْمَا دَامْكُمْ إِنْتُومَا وْلاَدْ اللهْ بْعَثْ رُوحْ ابْنُو فِي قْلُوبْنَا وِيْنَادِي: «يَا بَابَا! يَا بُونَا!»</div>
<div class="v" id="v7"><span class="vn">7</span> إِمَّالاَ إِنْتِ مَا عَادِشْ عَبْدْ، إِنْتِ إِبْنْ، وِعْلَى خَاطْرِكْ إِبْنْ اللهْ إِمَّالاَ إِنْتِ وَارِثْ للَهْ بالْمَسِيحْ.</div>
<div class="v" id="v8"><h2>بُولُسْ قَالِقْ عْلَى الغَلاَطِيِّينْ</h2><span class="vn">8</span> <span class="br-p"><br><br></span>قْبَلْ كِمَا كُنْتُوشْ تَعْرْفُوا اللهْ كُنْتُوا عَبِيدْ مْتَاعْ آلْهَة، هُومَا مَا هُمْشْ آلْهَة بِالحَقْ.</div>
<div class="v" id="v9"><span class="vn">9</span> آمَا تَوَّا كِعْرَفْتُوا اللهْ، وِلاَّ اللهْ هُوَ الِّي عْرَفْكُمْ، كِيفَاشْ تَرْجْعُوا لِلأَفْكَارْ مْتَاعْ البَشَرْ الِّي تْخُصْ الحَاجَاتْ القْوِيَّة الِّي مَا تِتْشَافِشْ فِي الدِّنْيَا وِلِّي مَا عِنْدْهَاشْ قِيمَة وِتْحِبُّوا تَرْجْعُوا عَبِيدْ مْتَاعْهَا مِنْ جْدِيدْ؟</div>
<div class="v" id="v10"><span class="vn">10</span> وْتَعْمْلُوا قِيمَة لِمْوَاسِمْ وْأُشْهْرَة وْأَوْقَاتْ وْأَعْوَامْ.</div>
<div class="v" id="v11"><span class="vn">11</span> آنَا نْخَافْ لاَ التْعَبْ الِّي تْعِبْتُو عْلِيكُمْ يْضِيعْ مِنْ غِيرْ فَايْدَة.</div>
<div class="v" id="v12"><span class="vn">12</span> <span class="br-p"><br><br></span>يَا إِخْوَة نِتْرَجَّاكُمْ بَاشْ تْوَلِّيوْا كِيفِي، عْلَى خَاطِرْنِي آنَا زَادَا وَلِّيتْ كِيفْكُمْ، انْتُومَا مَا ظْلَمْتُونِيشْ بِالكُلْ.</div>
<div class="v" id="v13"><span class="vn">13</span> آمَا انْتُومَا عْرَفْتُوا الِّي آنَا عِنْدِي مْرَضْ فِي بَدْنِي وَقْتِلِّي بَشِّرْتْكُمْ فِي الأُوِّلْ.</div>
<div class="v" id="v14"><span class="vn">14</span> وِالمْرَضْ الِّي كَانْ فِي بَدْنِي هُوَ إِمْتِحَانْ لِيكُمْ، انْتُومَا مَا حْقَرْتُونِيشْ وْمَا بْعِدْتُوشْ عْلِيَّا بِسْبَبْ المْرَضْ هَاذَاكَا، آمَا قْبِلْتُونِي كَإِنِّي مَلاَكْ مِنْ عِنْدْ اللهْ وِلاَّ كِيفْ المَسِيحْ يَسُوعْ.</div>
<div class="v" id="v15"><span class="vn">15</span> إِمَّالاَ وِينِي فَرْحِتْكُمْ مْتَاعْ قْبَلْ؟ آنَا نِشْهْدِلْكُمْ الِّي كَانْ جِيتُوا تْنَجّْمُوا تَالِي رَاكُمْ قَلَّعْتُوا عِينِيكُمْ وِعْطِيتُوهُمْلِي.</div>
<div class="v" id="v16"><span class="vn">16</span> يَاخِي تَوَّا وَلِّيتْ العْدُو مْتَاعْكُمْ عْلَى خَاطِرْنِي كَلِّمْتْكُمْ بِالحْقِيقَة؟</div>
<div class="v" id="v17"><span class="vn">17</span> هَاكَا النَّاسْ الأُخْرِينْ يْغِيرُوا عْلِيكُمْ آمَا مُوشْ عْلَى حُسْنْ نِيَّة، هُومَا يْحِبُّوا يْبَعّْدُوكُمْ عْلِينَا بَاشْ تْغِيرُوا عْلِيهُمْ.</div>
<div class="v" id="v18"><span class="vn">18</span> الغِيرَة بَاهْيَة آمَا كِتْكُونْ فِي الحَقْ، وْدِيمَا، مُوشْ كَانْ وَقْتِلِّي نْكُونْ مُوجُودْ مَا بِينَاتْكُمْ.</div>
<div class="v" id="v19"><span class="vn">19</span> يَا وْلاَدِي الِّي آنَا نِتْعَذِّبْ عْلَى خَاطِرْكُمْ مَرَّة أُخْرَى كِيفْ المْرَا الِّي بَاشْ تُولِدْ حَتَّى لِينْ تْوَلِّيوْا كِيفْ المَسِيحْ.</div>
<div class="v" id="v20"><span class="vn">20</span> وْقَدَّاشْ نِتْمَنَّى لُوكَانْ نْكُونْ مُوجُودْ بِينَاتْكُمْ وِنْبَدِّلْ صُوتِي، عْلَى خَاطِرْنِي مِتْحَيِّرْ عْلِيكُمْ.</div>
<div class="v" id="v21"><h2>مَثَلْ هَاجَرْ وْسَارَّة</h2><span class="vn">21</span> <span class="br-p"><br><br></span>قُولُولِي يَلِّي تْحِبُّوا تَرْجْعُوا تَحْتْ سُلْطِةْ الشَّرِيعَة: يَاخِي مَا سْمَعْتُوشْ آشْ جَا فِي الشَّرِيعَة؟</div>
<div class="v" id="v22"><span class="vn">22</span> مَكْتُوبْ فِي كْتَابْ الشَّرِيعَة: إِبْرَاهِيمْ كَانُوا عَنْدُو زُوزْ وْلاَدْ، وَاحِدْ مِالمْرَا الخْدِيمَة وِالآخَرْ مِالمْرَا الحُرَّة.</div>
<div class="v" id="v23"><span class="vn">23</span> وِلْدْ الخْدِيمَة جَابِتُّو شَهْوِةْ البْدَنْ، آمَا وِلْدْ الحُرَّة تُولِدْ بَاشْ يْتَمِّمْ الوَعْدْ.</div>
<div class="v" id="v24"><span class="vn">24</span> <span class="br-p"><br><br></span>وِالحْكَايَة هَاذِي هِيَ مَثَلْ مَقْصُودْ بِيهْ حَاجَة أُخْرَى، الزُّوزْ نْسَاء هَاذُومَا هُومَا زُوزْ عْهُودْ. الأُوِّلْ جَايْ مِنْ جْبَلْ سِينَاءْ وِالمُولُودِينْ فِيهْ يْكُونُوا عَبِيدْ وِلِّي هُومَا وْلاَدْ هَاجَرْ.</div>
<div class="v" id="v25"><span class="vn">25</span> وْكِلْمِةْ هَاجَرْ تْسَمَّاتْ عْلَى جْبَلْ سِينَاءْ فِي الْعَرَبيَّة وِلِّي هِيَ أُورْشَلِيمْ المُوجُودَة تَوَّا وْهِيَ وِوْلاَدْهَا مُسْتَعْبْدِينْ.</div>
<div class="v" id="v26"><span class="vn">26</span> آمَا العَهْدْ الثَّانِي الرَّمْزْ مْتَاعُو هُوَ المْرَا الحُرَّة الِّي هِيَ أُورْشَلِيمْ السَّمَاوِيَّة الِّي هِيَ أُمّْنَا.</div>
<div class="v" id="v27"><span class="vn">27</span> <sup class="fnm"><a name="fnm1" href="#fn1">1</a></sup>وْرَاهُو مَكْتُوبْ فِي الكْتَابْ المُقَدَّسْ: <span class="br-p"><br><br></span><span class="br-ind"><br><span class="indent">&nbsp;</span></span>أَفْرْحِي يَلِّي مَا تَضْنَاشْ وْيَلِّي مَا تُولِدْشْ<br> <span class="br-ind"><br><span class="indent">&nbsp;</span></span>عَيّْطِي بْأعْلَى صُوتِكْ يَلِّي مَا تْوَجَّعْتِشْ<br> <span class="br-ind"><br><span class="indent">&nbsp;</span></span>رَاهُمْ وْلاَدْ المَهْجُورَة أَكْثِرْ مِنْ وْلاَدْ الِّي تْعِيشْ عِنْدْ رَاجِلْهَا.<br></div>
<div class="v" id="v28"><span class="vn">28</span> <span class="br-p"><br><br></span>آمَا انْتُومَا يَا إِخْوَة رَاكُمْ وْلاَدْ الوَعْدْ كِيمَا إِسْحَاقْ.</div>
<div class="v" id="v29"><span class="vn">29</span> آمَا كِيفْ مَا قْبَلْ كَانْ المُولُودْ مِنْ شَهْوِةْ البْدَنْ يْعَذِّبْ فِي المُولُودْ مِالرُّوحْ رَاهُو نَفْسْ الشَّيْء قَاعِدْ يْصِيرْ تَوَّا.</div>
<div class="v" id="v30"><span class="vn">30</span> <sup class="fnm"><a name="fnm2" href="#fn2">2</a></sup>آمَا آشْ يْقُولْ الكْتَابْ المُقَدَّسْ: «طَرِّدْ الخْدِيمَة وْوِلْدْهَا، عْلَى خَاطِرْ وِلْدْ الخْدِيمَة مَا يُورِثْشْ مْعَ وِلْدْ الحُرَّة.»</div>
<div class="v" id="v31"><span class="vn">31</span> إِمَّالاَ أَحْنَا يَا إِخْوَة مَا نَاشْ وْلاَدْ الخْدِيمَة، آمَا رَانَا وْلاَدْ الحُرَّة.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إش ٥٤‏:١<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->تك ٢١‏:١٠‏-١٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>