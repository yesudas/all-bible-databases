<html><head>
<meta http-equiv="Content-Type" content="text/html;charset=utf-8" />
<title>Gal 6 &ndash; غَلاَطْيَة &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gal', 6);">
<div id="navbar"><a href="../index.html">العهد الجديد بالعربية التونسية</a> &ndash; <b>غَلاَطْيَة</b> &ndash; <a href="Gal_1.html">1</a> ... <a href="Gal_4.html">4</a> <a href="Gal_5.html">5</a> <b>6</b> </div><hr>
<h1>Gal 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الوْصَايَا الإِخْرَانِيَّة</h2><span class="vn">1</span> <span class="br-p"><br><br></span>يَا إِخْوَة إِذَا وَاحِدْ مِنْكُمْ عْمَلْ خَطِيّة حَاوْلُوا تْرَجّْعُوهْ انْتُومَا الرُّوحَانِيِّينْ بْرُوحْ لُطْفْ وْإِنْتِ زَادَا رُدْ بَالِكْ لاَ تَعْمِلْ خَطِيّة.</div>
<div class="v" id="v2"><span class="vn">2</span> وْكُلْ وَاحِدْ فِيكُمْ يْهِزْ حِمْلْ الآخَرْ وْهَكَّا تْكَمّْلُوا شَرِيعِةْ المَسِيحْ.</div>
<div class="v" id="v3"><span class="vn">3</span> وْإِذَا وَاحِدْ ظَنْ رُوحُو شَيْء وْهُوَ حَتَّى شَيْء رَاهُو يِخْدَعْ فِي رُوحُو.</div>
<div class="v" id="v4"><span class="vn">4</span> وْكُلْ وَاحِدْ يْثَبِّتْ فِي الخِدْمَة مْتَاعُو وَقْتْهَا يْنَجِّمْ يِتْفُوخِرْ بِالشَّيْء الِّي يْخُصُّو هُوَ مُوشْ الِّي يْخُصْ غِيرُو.</div>
<div class="v" id="v5"><span class="vn">5</span> وْكُلْ وَاحِدْ بَاشْ يْهِزْ الحْمِلْ مْتَاعُو.</div>
<div class="v" id="v6"><span class="vn">6</span> الِّي يِتْعَلِّمْ الكِلْمَة يْشَارِكْ الِّي عَلِّمْهَا فِي الخِيرَاتْ الكُلْ.</div>
<div class="v" id="v7"><span class="vn">7</span> <span class="br-p"><br><br></span>مَا تِتْخِدْعُوشْ: رَاهُو اللهْ مَا يْنَجِّمْ يْعَدّيهَا عْلِيهْ حَتَّى حَدْ، وْكُلْ مَا يَزْرْعُو الإِنْسَانْ يَحْصْدُو زَادَا.</div>
<div class="v" id="v8"><span class="vn">8</span> الِّي يَزْرَعْ لِلبْدَنْ مْتَاعُو، مِالبْدَنْ يَحْصِدْ الفْسَادْ. وِلِّي يَزْرَعْ لِلرُّوحْ، مِالرُّوحْ يَحْصِدْ حَيَاةْ أَبَدِيَّة.</div>
<div class="v" id="v9"><span class="vn">9</span> إِمَّالاَ مَا تِفْشْلُوشْ فِي عَمْلاَنْ الخِيرْ، رَاهُو كِيْجِي الوَقْتْ بَاشْ نَحْصْدُوا إِذَا مَا نِتْرْخَاوِشْ.</div>
<div class="v" id="v10"><span class="vn">10</span> مَا دَامْ عِنْدْنَا الفُرْصَة نَعْمْلُوا الخِيرْ لِلنَّاسْ الكُلْ وْبِالأَخَصْ لْأَهْلْ الإِيمَانْ.</div>
<div class="v" id="v11"><h2>الخَاتْمَة</h2><span class="vn">11</span> <span class="br-p"><br><br></span>شُوفُوا مَا اكْبِرْهَا الحْرُوفْ الِّي كْتِبْتْهَالْكُمْ بِيدِي!</div>
<div class="v" id="v12"><span class="vn">12</span> هَاكَا الِّي يْحِبُّوا يُظْهْرُوا بْمَظْهِرْ بَاهِي فِي البْدَنْ يْلَزّْمُوا عْلِيكُمْ بَاشْ تِطَّهْرُوا وْهُومَا يَعْمْلُوا هَاذَا بَاشْ مَا يِتْعَذّْبُوشْ بِسْبَبْ صَلِيبْ المَسِيحْ.</div>
<div class="v" id="v13"><span class="vn">13</span> حَتَّى هَاكَا الِّي يِطَّهْرُوا هُومَا بِيدْهُمْ مَا يَعْمْلُوشْ بِالشَّرِيعَة، آمَا يْحِبُّوكُمْ انْتُومَا تِطَّهْرُوا بَاشْ يِتْفُوخْرُوا فِي البْدَنْ مْتَاعْكُمْ.</div>
<div class="v" id="v14"><span class="vn">14</span> آمَا أنَا حَاشَانِي وْمَا نِتْفُوخِرْ كَانْ بْصَلِيبْ رَبّْنَا يَسُوعْ المَسِيحْ، الِّي بِيهْ صَارْ العَالَمْ بِالنِّسْبَة لِيَّا مَصْلُوبْ وْآنَا وَلِّيتْ بِالنِّسْبَة لِيهْ مَصْلُوبْ.</div>
<div class="v" id="v15"><span class="vn">15</span> الطْهُورْ حَتَّى شَيْء وْغِيرْ الطْهُورْ حَتَّى شَيْء، آمَا المُهِمْ إِنُّو الإِنْسَانْ يْصِيرْ خْلِيقَة جْدِيدَة.</div>
<div class="v" id="v16"><span class="vn">16</span> السَّلاَمْ وِالرَّحْمَة عْلَى كُلْ الِّي يْعِيشُوا بِالشَّيْء هَاذَا وِعْلَى إِسْرَائِيلْ اللهْ.</div>
<div class="v" id="v17"><span class="vn">17</span> <span class="br-p"><br><br></span>بَعْدْ اليُومْ هَاذَا حَتَّى حَدْ مَا عَادْ يْزِيدْ عْلِيَّا تْعَبْ آخَرْ عْلَى خَاطِرْنِي هَازْ عَلاَمَاتْ الرَّبْ يَسُوعْ فِي بَدْنِي.</div>
<div class="v" id="v18"><span class="vn">18</span> <span class="br-p"><br><br></span>يَا إِخْوَة نِعْمِةْ رَبّْنَا يَسُوعْ المَسِيحْ مْعَاكُمْ. آمِينْ!</div>
</div>
<!-- PARSED ABOVE; EDITING MAY BREAK PARSER -->
</body></html>