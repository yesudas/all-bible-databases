<html><head>
<meta http-equiv="Content-Type" content="text/html;charset=utf-8" />
<title>Heb 10 &ndash; العِبْرَانِيِّينْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 10);">
<div id="navbar"><a href="../index.html">العهد الجديد بالعربية التونسية</a> &ndash; <b>العِبْرَانِيِّينْ</b> &ndash; <a href="Heb_1.html">1</a> ... <a href="Heb_8.html">8</a> <a href="Heb_9.html">9</a> <b>10</b> <a href="Heb_11.html">11</a> <a href="Heb_12.html">12</a> <a href="Heb_13.html">13</a> </div><hr>
<h1>Heb 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>مَا دَامْهَا الشَّرِيعَة مَاهِي إِلاَّ ظُلْ مْتَاعْ الحَاجَاتْ البَاهْيَة الِّي بَاشْ تْجِي وْمَا هِيشْ هِيَ بِيدْهَا الحْقِيقَة، إِمَّالاَ مَا تْنَجِّمْشْ تْخَلّي الِّي يِتْقَرّْبُوا بِيهَا للهْ يْوَلُّو صَالْحِينْ بِالذْبَايِحْ هِيَ بِيدْهَا الِّي يْقَدّْمُوا فِيهَا دِيمَا عَامْ بَعْدْ عَامْ،</div>
<div class="v" id="v2"><span class="vn">2</span> وِلاَّ رَاهُمْ بَطّْلُوا مَا عَادِشْ يْقَدّْمُوهَا؟ إِذَا كَانْ الِّي يِعْبْدُوا فِي اللهْ اطَّهْرُوا مَرَّة وَحْدَة، رَاهُمْ مَا عَادِشْ بَاشْ يْحِسُّوا بِالذَّنْبْ فِي ضَمَايِرْهُمْ.</div>
<div class="v" id="v3"><span class="vn">3</span> آمَا الذْبَايِحْ هَاذِي تْذَكِّرْ بِالْخَطِيّة عَامْ بَعْدْ عَامْ،</div>
<div class="v" id="v4"><span class="vn">4</span> عْلَى خَاطِرْ مُسْتَحِيلْ إِنُّو دَمْ الثِّيرَانْ وِالعْتَارِيسْ يْنَحِّي الذْنُوبْ.</div>
<div class="v" id="v5"><span class="vn">5</span> <span class="br-p"><br><br></span><sup class="fnm"><a name="fnm1" href="#fn1">1</a></sup>هَاذَاكَا عْلاَشْ المَسِيحْ وَقْتِلِّي جَا لِلعَالَمْ قَالْ: <span class="br-p"><br><br></span><span class="br-ind"><br><span class="indent">&nbsp;</span></span>مَا حَبِّيتِشْ ذْبِيحَة وْقُرْبَانْ،<br> <span class="br-ind"><br><span class="indent">&nbsp;</span></span>آمَا حَضِّرْتْلِي جَسَدْ،<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>وْمَا فْرَحْتِشْ بِالقُرْبَانْ الِّي يِتْحْرَقْ<br> <span class="br-ind"><br><span class="indent">&nbsp;</span></span>وْقُرْبَانْ الْخَطِيّة،<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>آمَا قُلْتْ: هَانِي جِيتْ<br> <span class="br-ind"><br><span class="indent">&nbsp;</span></span>يَا اللهْ، بَاشْ نَعْمِلْ الِّي تْحِبْ عْلِيهْ،<br> <span class="br-ind"><br><span class="indent">&nbsp;</span></span>كِيفْ مَا هُوَ مَكْتُوبْ عْلِيَّ فِي الكْتَابْ.<br></div>
<div class="v" id="v8"><span class="vn">8</span> <span class="br-p"><br><br></span>وَقْتِلِّي قَالْ: «مَا حَبِّيتِشْ ذْبَايِحْ وْقَرَابِينْ وْلاَ فْرَحْتْ بِالقَرَابِينْ المَحْرُوقَة وْلاَ بْقَرَابِينْ الذْنُوبْ.» رَغْمِلِّي هِيَ يْقَدّْمُوهَا كِيفْ مَا تْقُولْ الشَّرِيعَة.</div>
<div class="v" id="v9"><span class="vn">9</span> وِمْبَاعِدْ قَالْ: «هَانِي جِيتْ بَاشْ نَعْمِلْ الشَّيْء الِّي تْحِبْ عْلِيهْ»، هُوَ طَيِّحْ العَهْدْ الأُوِّلْ بَاشْ يِبْنِي العَهْدْ الثَّانِي.</div>
<div class="v" id="v10"><span class="vn">10</span> وْبِالإِرَادَة هَاذِيكَا أَحْنَا تْقَدِّسْنَا بِالقُرْبَانْ مْتَاعْ جَسَدْ يَسُوعْ المَسِيحْ فَرْدْ مَرَّة.</div>
<div class="v" id="v11"><span class="vn">11</span> <span class="br-p"><br><br></span>وْكُلْ كَاهِنْ يَاقِفْ كُلْ يُومْ وْيِخْدِمْ خِدْمْتُو وِيْقَدِّمْ الذْبِيحَة هِيَ بِيدْهَا بَرْشَة مَرَّاتْ، وْهِيَ مَا تْنَجِّمْشْ تْنَحِّي الذْنُوبْ.</div>
<div class="v" id="v12"><span class="vn">12</span> آمَا وَقْتِلِّي المَسِيحْ قَدِّمْ ذْبِيحَة وَحْدَة فَرْدْ مَرَّة عْلَى خَاطِرْ الذْنُوبْ، قْعَدْ عْلَى يْمِينْ اللهْ،</div>
<div class="v" id="v13"><span class="vn">13</span> وْهُوَ تَوَّا يِسْتَنَّى حَتَّى لِينْ اللهْ يْحُطْ الأَعْدَاءْ مْتَاعُو تَحْتْ سَاقِيهْ،</div>
<div class="v" id="v14"><span class="vn">14</span> رَاهُو بْقُرْبَانْ وَاحِدْ رَدْ الِّي قَدِّسْهُمْ الكُلْهُمْ كَامْلِينْ لِلأَبَدْ.</div>
<div class="v" id="v15"><span class="vn">15</span> <span class="br-p"><br><br></span>وِالرُّوحْ القُدُسْ زَادَا يِشْهْدِلْنَا. بَعْدْ مَا قَالْ:</div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span><sup class="fnm"><a name="fnm2" href="#fn2">2</a></sup>يْقُولْ الرَّبْ:<br> <span class="br-ind"><br><span class="indent">&nbsp;</span></span>هَاذَا هُوَ العَهْدْ الِّي بَاشْ نَعْمْلُو مْعَاهُمْ<br> <span class="br-ind"><br><span class="indent">&nbsp;</span></span>بَعْدْ الأَيَّامَاتْ هَاذُوكُمْ<br> <span class="br-ind"><br><span class="indent">&nbsp;</span></span>بَاشْ نْحُطْ الشَّرِيعَة مْتَاعِي فِي قْلُوبْهُمْ<br> <span class="br-ind"><br><span class="indent">&nbsp;</span></span>وْنِكْتِبْهَا فِي عْقُولْهُمْ<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>وْمَا عَادِشْ بَاشْ نِتْذَكِّرْ ذْنُوبْهُمْ وِغْلاَطْهُمْ.<br></div>
<div class="v" id="v18"><span class="vn">18</span> <span class="br-p"><br><br></span>كِيِتْغِفْرُوا هَاذُومَا، مُوشْ لاَزِمْ يِتْقَدِّمْ حَتَّى قُرْبَانْ عْلَى خَاطِرْ الذْنُوبْ.</div>
<div class="v" id="v19"><h2>خَلِّينَا نَاثْقُوا فِي اللهْ</h2><span class="vn">19</span> <span class="br-p"><br><br></span>هَاذَاكَا عْلاَشْ أَحْنَا وَاثْقِينْ، يَا الإِخْوَة، مَادَامْنَا عِنْدْنَا ثِيقَة الِّي أَحْنَا نُدْخْلُوا لْقُدْسْ الأَقْدَاسْ بْدَمْ يَسُوعْ،</div>
<div class="v" id="v20"><span class="vn">20</span> بِالطْرِيقْ الجْدِيدْ وِالحَيْ الِّي عْمَلْهُولْنَا فِي الحْجَابْ، مَعْنَاهَا فِي جَسَدُو،</div>
<div class="v" id="v21"><span class="vn">21</span> وْمَادَامْ عِنْدْنَا كَاهِنْ عْظِيمْ مَسْؤُولْ عْلَى بِيتْ اللهْ،</div>
<div class="v" id="v22"><span class="vn">22</span> خَلِّينَا نُقْرْبُوا بْقَلْبْ صَادِقْ وْبِالثِّيقَة الكَامْلَة مْتَاعْ الإِيمَانْ، وِقْلُوبْنَا مِطَّهْرَة مِالنِّيَّة الخَايْبَة وِبْدُونَاتْنَا مَغْسُولَة بْمَاء طَاهِرْ،</div>
<div class="v" id="v23"><span class="vn">23</span> خَلِّينَا نْشِدُّوا صْحِيحْ في الرّجَاءْ مْتَاعْنَا الِّي نِشْهْدُوا بِيهْ مِنْ غِيرْ مَا نِتْرَدَدُوا، رَاهُو اللهْ الِّي وْعِدْ أَمِينْ،</div>
<div class="v" id="v24"><span class="vn">24</span> وْخَلِّينَا نَحْرْصُوا كِيفَاشْ نْشَجّْعُوا بْعَضْنَا عْلَى المْحَبَّة وِالأَعْمَالْ الصَّالْحَة،</div>
<div class="v" id="v25"><span class="vn">25</span> وْمَا نْبَطّْلُوشْ نِتْقَابْلُوا كِيفْ مَا بَطّْلُوا جْمَاعَة مِنْكُمْ، آمَا نْشَجّْعُوا بْعَضْنَا، بْقَدْرْ مَا تْشُوفُوا الِّي يُومْ الرَّبْ قْرُبْ.</div>
<div class="v" id="v26"><span class="vn">26</span> <span class="br-p"><br><br></span>إِذَا كَانْ نِذْنْبُوا قَاصْدِينْ، بَعْدْ مَا عْرَفْنَا الحَقْ، رَاهِي مُوشْ بَاشْ تَبْقَى ثَمَّة ذْبِيحَة تْكَفِّرْ عْلَى الذْنُوبْ،</div>
<div class="v" id="v27"><span class="vn">27</span> آمَا نِسْتَنَّاوْ الحْسَابْ وْنَارْ شَاعْلَة بَاشْ تَاكُلْ العَاصِينْ وْإِحْنَا خَايْفِينْ.</div>
<div class="v" id="v28"><span class="vn">28</span> الِّي يْخَالِفْ الشَّرِيعَة مْتَاعْ مُوسَى يْمُوتْ مِنْ غِيرْ رَحْمَة بِشْهَادِةْ زُوزْ وِلاَّ ثْلاَثَة شْهُودْ،</div>
<div class="v" id="v29"><span class="vn">29</span> حَسْبْ رَايْكُمْ قَدَّاشُو أَكْبِرْ العِقَابْ الِّي يِسْتْحَقُّو الرَّاجِلْ الِّي هَانْ إِبْنْ اللهْ وْنَجِّسْ الدَّمْ مْتَاعْ العَهْدْ الِّي تْقَدِّسْ بِيهْ وِحْقَرْ الرُّوحْ الِّي تْجِي مِنُّو النِّعْمَة؟</div>
<div class="v" id="v30"><span class="vn">30</span> <sup class="fnm"><a name="fnm3" href="#fn3">3</a></sup>أَحْنَا نَعْرْفُوا الِّي قَالْ: «آنَا الِّي نِنْتَقَمْ، آنَا بَاشْ نْكَافِي.» وْقَالْ زَادَا: «الرَّبْ بَاشْ يُحْكُمْ عْلَى شَعْبُو.»</div>
<div class="v" id="v31"><span class="vn">31</span> يَا وِيلُو الِّي يْطِيحْ فِي يْدِينْ اللهْ الحَيْ!</div>
<div class="v" id="v32"><span class="vn">32</span> <span class="br-p"><br><br></span>آمَا تْذَكّْرُوا الأَيَّامَاتْ الِّي فَاتُوا بَعْدْ مَا شُفْتُوا النُّورْ قَدَّاشْ تْحَمِّلْتُوا مِنْ حْرُوبَاتْ قْوِيَّة وِعْذَابْ،</div>
<div class="v" id="v33"><span class="vn">33</span> مَرَّاتْ عَايْرُوكُمْ وْعَانِيتُوا مِالضِّيقْ قُدَّامْ النَّاسْ وْمَرَّاتْ شَارِكْتُوا الِّي وْقَعِّلْهُمْ الشَّيْء هَاذَا.</div>
<div class="v" id="v34"><span class="vn">34</span> كِحَسِّيتُوا بِالمَرْبُوطِينْ وِقْبِلْتُوا إِنُّو أَمْلاَكُّمْ تِتْفَكِّلْكُمْ وْإِنْتُومَا فَرْحَانِينْ، وِعْرَفْتُوا الِّي إِنْتُومَا عِنْدْكُمْ أَمْلاَكْ مَا خِيرْ وْمَا تَفْنَاشْ.</div>
<div class="v" id="v35"><span class="vn">35</span> هَاذَاكَا عْلاَشْ مَا تْخَلِّيوْشْ ثِيقِتْكُمْ تُضْعُفْ، رَاكُمْ بَاشْ تَاخْذُوا عْلِيهَا ثْوَابْ كْبِيرْ.</div>
<div class="v" id="v36"><span class="vn">36</span> رَاكُمْ مِحْتَاجِينْ لِلصَّبْرْ بَاشْ تْنَجّْمُوا تَعْمْلُوا إِرَادِةْ اللهْ وْتَاخْذُوا الشَّيْء الِّي وْعِدْ بِيهْ.</div>
<div class="v" id="v37"><span class="vn">37</span> <span class="br-p"><br><br></span><span class="br-ind"><br><span class="indent">&nbsp;</span></span><sup class="fnm"><a name="fnm4" href="#fn4">4</a></sup>بَعْدْ شْوَيَّة<br> <span class="br-ind"><br><span class="indent">&nbsp;</span></span>الِّي جَايْ بَاشْ يْجِي<br> <span class="br-ind"><br><span class="indent">&nbsp;</span></span>وْمُوشْ بَاشْ يَبْطَى.<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>البَارْ بِالإِيمَانْ بَاشْ يَحْيَى<br> <span class="br-ind"><br><span class="indent">&nbsp;</span></span>وْإِذَا كَانْ يَرْتَدْ، مَا نَرْضَاشْ عْلِيهْ.<br></div>
<div class="v" id="v39"><span class="vn">39</span> <span class="br-p"><br><br></span>آمَا أَحْنَا رَانَا مَا نَاشْ مِنْ هَاذُوكُمْ الِّي يَرْتَدّو وِيْضِيعُوا، آمَا رَانَا مِنْ هَاذُوكُمْ الِّي عِنْدْهُمْ إِيمَانْ وْيَحْفْظُوا رْوَاحْهُمْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->مز ٤٠‏:٦‏-٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->إر ٣١‏:٣٣‏-٣٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->تث ٣٢‏:٣٥‏-٣٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->حب ٢‏:٣‏-٤<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>