<html><head>
<meta http-equiv="Content-Type" content="text/html;charset=utf-8" />
<title>Heb 12 &ndash; العِبْرَانِيِّينْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 12);">
<div id="navbar"><a href="../index.html">العهد الجديد بالعربية التونسية</a> &ndash; <b>العِبْرَانِيِّينْ</b> &ndash; <a href="Heb_1.html">1</a> ... <a href="Heb_10.html">10</a> <a href="Heb_11.html">11</a> <b>12</b> <a href="Heb_13.html">13</a> </div><hr>
<h1>Heb 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>هَاذَاكَا عْلاَشْ مَا دَامْنَا دَايْرَة بِينَا سْحَابَة كْبِيرَة مْتَاعْ شْهُودْ، خَلِّينَا انَّحِّيوْ عْلِينَا كُلْ رْزَنْ وِالذْنُوبْ الِّي لاَصْقَة فِينَا، وْخَلِّينَا نِجْرِيوْ بْصَبْرْ فِي السِّبَاقْ الِّي تْحَطِّينَا فِيهْ،</div>
<div class="v" id="v2"><span class="vn">2</span> وْإِحْنَا خَازْرِينْ لْيَسُوعْ الِّي إِيمَانَّا يِبْدَى فِيهْ هُوَ وْيُوفَى فِيهْ هُوَ، الِّي صْبَرْ عْلَى الصَّلِيبْ عْلَى جَالْ الفَرْحَة الِّي تِعْطَاتْلُو وْمُوشْ عَامِلْ حْسَابْ لِلعَارْ، وِقْعَدْ عْلَى يْمِينْ العَرْشْ مْتَاعْ اللهْ.</div>
<div class="v" id="v3"><span class="vn">3</span> فَكّْرُوا فِي هَاكَا الِّي صْبَرْ عْلَى العْذَابْ الِّي عَذّْبُوهْ بِيهْ النَّاسْ المِذْنْبِينْ بَاشْ مَا تِتْعْبُوشْ وِقْلُوبْكُمْ مَا تِفْشِلْشْ.</div>
<div class="v" id="v4"><span class="vn">4</span> <span class="br-p"><br><br></span>رَاكُمْ مَا زِلْتُوا مَا قَاوِمْتُوشْ الذْنُوبْ حَتَّى لِينْ دَمّْكُمْ يِجْرِي.</div>
<div class="v" id="v5"><span class="vn">5</span> <sup class="fnm"><a name="fnm1" href="#fn1">1</a></sup>يَاخِي نْسِيتُوا الكْلاَمْ الِّي يْشَجَّعْ الِّي يْكَلِّمْكُمْ بِيهْ كِيفْ وْلاَدُو: <span class="br-p"><br><br></span><span class="br-ind"><br><span class="indent">&nbsp;</span></span>يَا وِلْدِي، مَا تَحْقِرْشْ تَأْدِيبْ الرَّبْ،<br> <span class="br-ind"><br><span class="indent">&nbsp;</span></span>وْمَا تَيِّسْشْ وَقْتِلِّي يْوَبّْخِكْ،<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>رَاهُو الِّي يْحِبُّو الرَّبْ يْأَدّْبُوا<br> <span class="br-ind"><br><span class="indent">&nbsp;</span></span>وْيَضْرِبْ بِالسُّوطْ وِلْدُو الِّي يِقْبْلُو.<br></div>
<div class="v" id="v7"><span class="vn">7</span> <span class="br-p"><br><br></span>يِلْزِمْكُمْ تِتْحَمّْلُوا الوْجَايِعْ الِّي اللهْ يْأَدِّبْ فِيكُمْ بِيهُمْ. اللهْ يْعَامِلْ فِيكُمْ كِيفْ وْلاَدُو، وْآنَاهُو الوْلَدْ الِّي بُوهْ مَا يْأَدّْبُوشْ؟</div>
<div class="v" id="v8"><span class="vn">8</span> إِذَا كَانْ تَبْقَاوْ مَا تِتْأَدّْبُوشْ، وِالنَّاسْ الكُلْ تْأَدّْبُوا، إِمَّالاَ رَاكُمْ وْلاَدْ زْنَى مُوشْ وْلاَدْ اللهْ.</div>
<div class="v" id="v9"><span class="vn">9</span> زِيدْ عْلَى هَاذَا كَانُوا عِنْدْنَا أُبَّيَّانْ فِي الأَرْضْ يْأَدّْبُوا فِينَا وْإِحْنَا سْمَعْنَا كْلاَمْهُمْ. يَاخِي مُوشْ لاَزِمْنَا نِسْمْعُوا أَكْثِرْ كْلاَمْ بُونَا الِّي فِي السْمَاءْ وْنَحْيَاوْ؟</div>
<div class="v" id="v10"><span class="vn">10</span> رَاهُمْ هَاذُومَا أَدّْبُونَا شْوَيَّة وَقْتْ كِيفْ مَا حَبُّوا، آمَا هُوَ يْأَدِّبْنَا لْمَصْلْحِتْنَا بَاشْ نْشَارْكُوهْ فِي قَدَاسْتُو.</div>
<div class="v" id="v11"><span class="vn">11</span> فِي الوَقْتْ الحَاضِرْ كُلْ تَأْدِيبْ يُظْهُرْ الِّي هُوَ يْحَزِّنْ أَكْثِرْ مِنُّو يْفَرَّحْ، وْفِي الإِخِّرْ يْجِيبْ الغَلَّة مْتَاعْ البِرْ الِّي فِيهَا السَّلاَمْ لِلِّي ادَّرْبُوا عْلَى التَّأْدِيبْ هَاذَاكَا.</div>
<div class="v" id="v12"><h2>عَاقِبْةْ الكُفْرْ بْنِعْمِةْ اللهْ</h2><span class="vn">12</span> <span class="br-p"><br><br></span>هَاذَاكَا عْلاَشْ إِكْبْسُوا يْدِيكُمْ المِرْخِيَّة وِرْكَايِبْكُمْ الِّي تُرْعُشْ،</div>
<div class="v" id="v13"><span class="vn">13</span> وْأَعْمْلُوا ثْنَايَا مِصْوَابَة لْسَاقِيكُمْ بَاشْ العَايِبْ مَا يْوَلِّيشْ مُعَاقْ وْبِالعَكْسْ يِتْشْفَى.</div>
<div class="v" id="v14"><span class="vn">14</span> <span class="br-p"><br><br></span>اسْعَاوْ أَكْثِرْ مَا تْنَجّْمُوا بَاشْ تْكُونْ عَلاَقِتْكُمْ بَاهْيَة مْعَ النَّاسْ الكُلْ، وْأَسْعَاوْ بَرْشَة لِلقَدَاسَة الِّي مِنْ غِيرْهَا حَتَّى حَدْ مَا هُو بَاشْ يْشُوفْ اللهْ.</div>
<div class="v" id="v15"><span class="vn">15</span> حِلُّوا عِينِيكُمْ بَاشْ حَتَّى وَاحِدْ مَا يِتْحْرِمْ مِنْ نِعْمِةْ اللهْ، بَاشْ مَا يِنْبِتْشْ عِرْقْ مْرَارَة وِيْسَبِبْ مَشَاكِلْ وِيْخَلِّي بَرْشَة نَاسْ يِفْسْدُوا،</div>
<div class="v" id="v16"><span class="vn">16</span> بَاشْ حَتَّى وَاحِدْ مَا يْكُونْ فَاسِدْ وِلاَّ مَا عِنْدُوشْ دِينْ كِيفْ عِيسُو الِّي بَاعْ حَقُّو فِي إِنُّو هُوَ الكْبِيرْ فِي العْمُرْ بِفْطُورْ وَاحِدْ.</div>
<div class="v" id="v17"><span class="vn">17</span> رَاكُمْ تَعْرْفُوا الِّي مْبَاعِدْ وَقْتِلِّي حَبْ يُورِثْ البَرْكَة مَا تِقْبِلْشْ وْمَا عَادِشْ عَنْدُو فُرْصَة بَاشْ يْتُوبْ، رَغْمِلِّي فَرْكِسْ عْلِيهَا وْهُوَ يِبْكِي بِالدْمُوعْ.</div>
<div class="v" id="v18"><span class="vn">18</span> <span class="br-p"><br><br></span>رَاكُمْ مَا جِيتُوشْ لِجْبَلْ يْنَجِّمْ يِتْمَسْ، لْنَارْ شَاعْلَة وِظْلاَمْ وِضْبَابْ وِمْطَرْ قْوِيَّة،</div>
<div class="v" id="v19"><span class="vn">19</span> وْصُوتْ بُوقْ وْصُوتْ الكِلْمَاتْ خَلَّى الِّي يِسْمْعُوا فِيهْ يُطْلْبُوا بَاشْ مَا يِتْقَالِلْهُمْ حَتَّى كِلْمَة أُخْرَى.</div>
<div class="v" id="v20"><span class="vn">20</span> <sup class="fnm"><a name="fnm2" href="#fn2">2</a></sup>وْهُومَا مَا نَجّْمُوشْ يِتْحَمّْلُوا الأَمْرْ الِّي تِعْطَالْهُمْ: «إِذَا كَانْ حَتَّى حَيَوَانْ يْمِسْ الجْبَلْ رَاهُو بَاشْ يْتَرْجَمْ.»</div>
<div class="v" id="v21"><span class="vn">21</span> <sup class="fnm"><a name="fnm3" href="#fn3">3</a></sup>المَنْظِرْ كَانْ يِرْعِبْ حَتَّى لِينْ مُوسَى قَالْ: «رَانِي نِتْرْعِدْ مِالخُوفْ.»</div>
<div class="v" id="v22"><span class="vn">22</span> <span class="br-p"><br><br></span>آمَا رَاكُمْ جِيتُوا لِجْبَلْ صِهْيُونْ، لِمْدِينِةْ اللهْ الحَيْ، أُورْشَلِيمْ مْتَاعْ السْمَاءْ وِمْلاَيْكَة بْلاَ حْسَابْ وِلْمَحْفِلْ مْتَاعْ النَّاسْ المُجْتَمْعِينْ،</div>
<div class="v" id="v23"><span class="vn">23</span> وِكْنِيسِة المُولُودِينْ اللْوَالَى الِّي أَسَامِيهُمْ مَكْتُوبَة فِي السْمَاءْ، وِالله الِّي هُوَ القَاضِي مْتَاعْ النَّاسْ الكُلْ، وِلأَرْوَاحْ الأَبْرَارْ الِّي وَلاَّوْ كَامْلِينْ،</div>
<div class="v" id="v24"><span class="vn">24</span> <sup class="fnm"><a name="fnm4" href="#fn4">4</a></sup>وِلْيَسُوعْ الِّي هُوَ الوْسِيطْ الِّي يْجِيبْ السَّلاَمْ مْتَاعْ عَهْدْ جْدِيدْ، وِلْدَمْ مَرْشُوشْ يِتْكَلِّمْ خِيرْ مِنْ دَمْ هَابِيلْ.</div>
<div class="v" id="v25"><span class="vn">25</span> <span class="br-p"><br><br></span>أَحْرْصُوا عْلَى إِنّْكُمْ مَا تُرْفْضُوشْ هَاكَا الِّي يِتْكَلِّمْ. إِذَا هُومَا مَا نَجّْمُوشْ يُهْرْبُوا كِرَفْضُوا الِّي نَبِّهْهُمْ فِي الأَرْضْ، كِيفَاشْ أَحْنَا بَاشْ نُهْرْبُوا كِنُرْفْضُوا الِّي نَبِّهْنَا مِالسْمَاءْ؟</div>
<div class="v" id="v26"><span class="vn">26</span> <sup class="fnm"><a name="fnm5" href="#fn5">5</a></sup>صُوتُو فِي الوَقْتْ هَاذَاكَا زَلْزِلْ الأَرْضْ، آمَا تَوَّا وْعِدْ: «مَرَّة أُخْرَى، مَا نِيشْ بَاشْ نْزَلْزِلْ الأَرْضْ آكَاهُو، آمَا بَاشْ نْزَلْزِلْ السْمَاءْ زَادَا.»</div>
<div class="v" id="v27"><span class="vn">27</span> الكِلْمَة هَاذِي «مَرَّة أُخْرَى» تْوَرِّي الِّي الحَاجَاتْ الِّي تِتْزَلْزِلْ تِتْنَحَّى وِلِّي هِيَ مَخْلُوقَة، بَاشْ تَبْقَى الحَاجَاتْ الِّي مَا تِتْزَلْزِلْشْ.</div>
<div class="v" id="v28"><span class="vn">28</span> هَاذَاكَا عْلاَشْ خَلِّينَا يْكُونْ عِنْدْنَا شُكْرْ للهْ وْإِحْنَا قَاعْدِينْ نَاخْذُوا فِي مَمْلْكَة مَا تِتْزَلْزِلْشْ، وِلِّي بِيهْ نِعْبْدُوا اللهْ وْنِحْتَرْمُوهْ وِنْخَافُوهْ كِيفْ مَا يْحِبْ،</div>
<div class="v" id="v29"><span class="vn">29</span> رَاهُو «إِلاَهْنَا نَارْ تَاكُلْ.»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->أم ٣‏:١١‏-١٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->خر ١٩‏:١٢‏-١٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->تث ٩‏:١٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->تك ٤‏:١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->حج ٢‏:٦<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>