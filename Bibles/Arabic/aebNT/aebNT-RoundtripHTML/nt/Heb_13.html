<html><head>
<meta http-equiv="Content-Type" content="text/html;charset=utf-8" />
<title>Heb 13 &ndash; العِبْرَانِيِّينْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 13);">
<div id="navbar"><a href="../index.html">العهد الجديد بالعربية التونسية</a> &ndash; <b>العِبْرَانِيِّينْ</b> &ndash; <a href="Heb_1.html">1</a> ... <a href="Heb_11.html">11</a> <a href="Heb_12.html">12</a> <b>13</b> </div><hr>
<h1>Heb 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>خَلِّي المْحَبَّة الِّي بِينْ الإِخْوَة تْكُونْ دَايْمَة</div>
<div class="v" id="v2"><span class="vn">2</span> وْمَا تَنْسَاوْشْ بَاشْ تْرَحّْبُوا بِالبْرَايْنِيَّة، رَاهُو بِالشَّيْء هَاذَا ثَمَّة شْكُونْ الِّي ضَيّْفُوا مْلاَيْكَة مِنْ غِيرْ مَا يَعْرْفُوا.</div>
<div class="v" id="v3"><span class="vn">3</span> اذَّكّْرُوا الِّي مَرْبُوطِينْ فِي الحَبْسْ كَإِنّْكُمْ فِي الحَبْسْ مْعَاهُمْ، وِالْمَذْلُولِين كَإِنّْكُمْ مَذْلُولِينْ مْعَاهُمْ.</div>
<div class="v" id="v4"><span class="vn">4</span> خَلِّي النَّاسْ الكُلْهُمْ يِحْتَرْمُوا الْحَياةْ الزَّوْجِيَّة، وْخَلِّي الفَرْشْ يْكُونْ طَاهِرْ، رَاهُو اللهْ بَاشْ يُحْكُمْ عْلَى الفَاسْدِينْ وِلِّي يَزْنُوا.</div>
<div class="v" id="v5"><span class="vn">5</span> <sup class="fnm"><a name="fnm1" href="#fn1">1</a></sup>خَلِّي سِيرِتْكُمْ تْكُونْ طَاهْرَة مِنْ مْحَبِّةْ الفْلُوسْ. اقْتَنْعُوا بِلِّي عِنْدْكُمْ. رَاهُو اللهْ قَالْ: «عُمْرِي مَا نْهَمّْلِكْ وْلاَ نْخَلِّيكْ.»</div>
<div class="v" id="v6"><span class="vn">6</span> <sup class="fnm"><a name="fnm2" href="#fn2">2</a></sup>وِانَّجْمُوا نْقُولُوا وْإِحْنَا وَاثْقِينْ: <span class="br-p"><br><br></span><span class="br-ind"><br><span class="indent">&nbsp;</span></span>الرَّبْ يْعَاوِنِّي<br> <span class="br-ind"><br><span class="indent">&nbsp;</span></span>مَا نْخَافِشْ.<br> <span class="br-ind"><br><span class="indent">&nbsp;</span></span>شْنُوَّة البَشَرْ بَاشْ يَعْمِلِّي؟<br></div>
<div class="v" id="v7"><span class="vn">7</span> <span class="br-p"><br><br></span>اذَّكّْرُوا القَادَة مْتَاعْكُمْ الِّي حْكَاوْلْكُمْ عْلَى كِلْمِةْ اللهْ. أُخْزْرُوا لِنْهَايِةْ سِيرِتْهُمْ وْتَبّْعُوهُمْ فِي الإِيمَانْ.</div>
<div class="v" id="v8"><span class="vn">8</span> يَسُوعْ المَسِيحْ هُوَ بِيدُو آمِسْ وِاليُومْ وْلِلأَبَدْ.</div>
<div class="v" id="v9"><span class="vn">9</span> مَا اتَّبْعُوشْ أَيْ تَعْلِيمْ غْرِيبْ وْكِيفْ مَا جَا، رَاهُو بَاهِي إِذَا كَانْ القَلْبْ يِتْقَوَّى بِالنِّعْمَة، مُوشْ بُمَّاكِلْ مْتَاعْ عِبَادَاتْ مَا نَفْعِتْشْ الِّي تَبّْعُوهَا.</div>
<div class="v" id="v10"><span class="vn">10</span> عِنْدْنَا مَذْبَحْ مَاكَانِشْ للِّي كَانُوا يِخْدْمُوا فِي الخِيمَة الحَقْ بَاشْ يَاكْلُوا مِنُّو.</div>
<div class="v" id="v11"><span class="vn">11</span> رَاهُمْ الحَيَوَانَاتْ الِّي يْجِيبْ دَمّْهُمْ كْبِيرْ الكُهَّانْ لْقُدْسْ الأَقْدَاسْ عْلَى خَاطِرْ الذْنُوبْ يِتْحَرْقُوا البَرَّة مِالمْدِينَة.</div>
<div class="v" id="v12"><span class="vn">12</span> وْهَكَّا يَسُوعْ زَادَا، تْعَذِّبْ لْبَرَّة مِالبِيبَانْ مْتَاعْ المْدِينَة، بَاشْ يْقَدِّسْ النَّاسْ بْدَمُّو هُوَ.</div>
<div class="v" id="v13"><span class="vn">13</span> إِمَّالاَ خَلِّينَا نُخْرْجُولُو لْبَرَّا مِالمْدِينَة وِنْهِزُّوا العْذَابْ وِالعَارْ الِّي هَزُّو هُوَ.</div>
<div class="v" id="v14"><span class="vn">14</span> رَانَا مَا عِنْدْنَاشْ مْدِينَة دَايْمَة لِهْنَا، آمَا رَانَا نلَوّْجُوا عْلَى المْدِينَة الِّي بَاشْ تْجِي فِي المُسْتَقْبِلْ.</div>
<div class="v" id="v15"><span class="vn">15</span> خَلِّينَا دِيمَا نْقَدّْمُوا لْرَبِّي ذْبِيحَة مْتَاعْ تَسْبِيحْ عْلَى طْرِيقْ يَسُوعْ، الِّي هِيَ الغَلَّة الِّي تُخْرُجْ مِالفُمْ الِّي يِعْتَرِفْ بْإِسْمُو.</div>
<div class="v" id="v16"><span class="vn">16</span> مَا تَنْسَاوْشْ بَاشْ تَعْمْلُوا الخِيرْ وْتِتْشَارْكُوا فِي الحَاجَاتْ الِّي عِنْدْكُمْ، رَاهِي الذْبَايِحْ الِّي كِيفْ هَكَّا تْرَضِّي اللهْ.</div>
<div class="v" id="v17"><span class="vn">17</span> <span class="br-p"><br><br></span>طِيعُوا القَادَة مْتَاعْكُمْ وْأَسْمْعُوا كْلاَمْهُمْ، رَاهُمْ حَارْصِينْ عْلَى رْوَاحْكُمْ كَإِنّْهُمْ بَاشْ يِتْحَاسْبُوا عْلِيهَا، بَاشْ يَعْمْلُوا الشَّيْء هَاذَا وْهُومَا فَرْحَانِينْ، مُوشْ وْهُومَا حْزَانَى مَا كَانِشْ رَاكُمْ مَا تِسْتْفَادُوشْ.</div>
<div class="v" id="v18"><span class="vn">18</span> <span class="br-p"><br><br></span>صَلِّيوْلْنَا، رَانَا مِتْأَكّْدِينْ الِّي أَحْنَا عِنْدْنَا ضَمِيرْ، نْحِبُّوا نِتْصَرّْفُوا بِالقْدَا فِي كُلْ شَيْء.</div>
<div class="v" id="v19"><span class="vn">19</span> نْأَكِّدْ عْلِيكُمْ أَكْثِرْ مَا يُمْكِنْ بَاشْ تْصَلِّيو إِنِّي نَرْجْعِلْكُمْ فِيسَعْ.</div>
<div class="v" id="v20"><h2>صْلاَةْ فِي الإِخِّرْ</h2><span class="vn">20</span> <span class="br-p"><br><br></span>وْإِلاَهْ السَّلاَمْ الِّي قَيّمْ رَبّْنَا يَسُوعْ مِنْ بِينْ المُوتَى، الِّي هُوَ الرَّاعِي العْظِيمْ مْتَاعْ الغْنَمْ، بْدَمْ العَهْدْ الِّي يَبْقَى لِلأَبَدْ،</div>
<div class="v" id="v21"><span class="vn">21</span> بَاشْ يَعْطِيكُمْ كُلْ شَيْء بَاهِي بَاشْ تْنَجّْمُوا تَعْمْلُوا إِرَادْتُو ؛ وْهُوَ قَاعِدْ يَعْمِلْ فِينَا فِي الشَّيْء الِّي يْرَضِّيهْ عْلَى طْرِيقْ يَسُوعْ المَسِيحْ لِيهْ المَجْدْ لِلأَبَدْ. آمِينْ.</div>
<div class="v" id="v22"><h2>الكِلْمَة الإِخْرَانِيَّة</h2><span class="vn">22</span> <span class="br-p"><br><br></span>نُطْلُبْ مِنْكُمْ، يَا خْوَاتِي، إِنّْكُمْ تِتْحَمّْلُوا جْوَابِي الِّي شَجَّعْتْكُمْ بِيهْ، رَانِي كْتِبْتْهُولْكُمْ بْإِخْتِصَارْ.</div>
<div class="v" id="v23"><span class="vn">23</span> نْخَبِّرْكُمْ الِّي خُونَا تِيمُوثَاوُسْ خْرَجْ مِالحَبْسْ. تَوْ نْجِيكُمْ آنَا وْيَاهْ إِذَا كَانْ يْجِي عْلَى قْرِيبْ.</div>
<div class="v" id="v24"><span class="vn">24</span> <span class="br-p"><br><br></span>سَلّْمُوا عْلَى القَادَة مْتَاعْكُمْ الكُلْهُمْ وِعْلَى المُؤْمْنِينْ الكُلْهُمْ. يْسَلْمُوا عْلِيكُمْ الإِخْوَة الِّي جَاوْ مِنْ إِيطَالْيَا.</div>
<div class="v" id="v25"><span class="vn">25</span> <span class="br-p"><br><br></span>النِّعْمَة مْعَاكُمْ الكُلْكُمْ. آمِينْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->تث ٣١‏:٦‏، ٨ ؛ إش ١‏:٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->مز ١١٨‏:٦<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>