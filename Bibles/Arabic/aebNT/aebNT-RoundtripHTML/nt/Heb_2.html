<html><head>
<meta http-equiv="Content-Type" content="text/html;charset=utf-8" />
<title>Heb 2 &ndash; العِبْرَانِيِّينْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 2);">
<div id="navbar"><a href="../index.html">العهد الجديد بالعربية التونسية</a> &ndash; <b>العِبْرَانِيِّينْ</b> &ndash; <a href="Heb_1.html">1</a> <b>2</b> <a href="Heb_3.html">3</a> <a href="Heb_4.html">4</a> ... <a href="Heb_13.html">13</a> </div><hr>
<h1>Heb 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الخَلاَصْ العْظِيمْ</h2><span class="vn">1</span> <span class="br-p"><br><br></span>هَاذَاكَا عْلاَشْ يِلْزِمْنَا نْشِدُّوا صْحِيحْ فِي التَّعْلِيمْ الِّي تْعَلِّمْنَاهْ بَاشْ مَا نْضَيّْعُوشْ الطْرِيقْ الصْحِيحْ.</div>
<div class="v" id="v2"><span class="vn">2</span> وِالرِّسَالَة الِّي تْبَعْثِتْ عْلَى طْرِيقْ المْلاَيْكَة ثِبْتِتْ الِّي هِيَ صْحِيحَة، وِلِّي حَقْرُوهَا وْمَا حَطُّوهَاشْ فِي بَالْهُمْ تْعَاقْبُوا العِقَابْ الِّي يِسْتْحَقُّوهْ.</div>
<div class="v" id="v3"><span class="vn">3</span> إِمَّالاَ كِيفَاشْ أَحْنَا نِمْنْعُوا مِالعِقَابْ إِذَا مَا نَعْطُوشْ قِيمَة لْخَلاَصْ كِيمَا هَاذَا؟ الرَّبْ خَبِّرْنَا بِيهْ مِالأُوِّلْ، وْزَادُوا أَكّْدُوهُولْنَا النَّاسْ الِّي سَمْعُوهْ،</div>
<div class="v" id="v4"><span class="vn">4</span> وِالله أَكِّدْ الشْهَادَاتْ مْتَاعْهُمْ بْأَمَارَاتْ وِعْجَايِبْ وْأَنْوَاعْ مْتَاعْ مُعْجْزَاتْ، وْبِالمَوَاهِبْ مْتَاعْ الرُّوحْ القُدُسْ الِّي يْفَرِّقْهَا كِيفْ مَا حَبْ.</div>
<div class="v" id="v5"><h2>المَسِيحْ هُوَ القَايِدْ مْتَاعْنَا</h2><span class="vn">5</span> <span class="br-p"><br><br></span>رَاهُو اللهْ مَا حَطِّشْ العَالَمْ الِّي جَايْ وِلِّي نِحْكُوا عْلِيهْ تَحْتْ سُلْطِةْ المْلاَيْكَة،</div>
<div class="v" id="v6"><span class="vn">6</span> <sup class="fnm"><a name="fnm1" href="#fn1">1</a></sup>وْثَمَّة شْكُونْ مِنْهُمْ قَالْ فِي الكْتُبْ المُقَدّْسَة: <span class="br-p"><br><br></span><span class="br-ind"><br><span class="indent">&nbsp;</span></span>شْكُونُو هُوَ الإِنْسَانْ يَا اللهْ حَتَّى لِينْ تِتْذَكّْرُو؟<br> <span class="br-ind"><br><span class="indent">&nbsp;</span></span>وِشْكُونْ هُوَ إِبْنْ الإِنْسَانْ حَتَّى لِينْ تْفَكِّرْ فِيهْ؟<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>رَدِّيتُو أَقَلْ مِالمْلاَيْكَة بِشْوَيَّة لْمُدَّة مِالزْمَانْ،<br> <span class="br-ind"><br><span class="indent">&nbsp;</span></span>وِعْطِيتُو مَجْدْ وْكَرَامَة،<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>وْحَطِّيتْ كُلْ شَيْء تَحْتْ سَاقِيهْ.<br> <span class="br-p"><br><br></span>إِذَا كَانْ اللهْ حَطْ كُلْ شَيْء تَحْتْ سُلْطْتُو رَاهُو مَا خَلاَّشْ حَتَّى حَاجَة مَا هِيشْ اطِّيعْ فِيهْ. آمَا تَوَّا رَانَا مَا نَاشْ نْشُوفُوا فِي كُلْ شَيْء تَحْتْ سُلْطْتُو</div>
<div class="v" id="v9"><span class="vn">9</span> آمَا هَاكَا الِّي اللهْ رَدُّو أَقَلْ مِالمْلاَيْكَة بِشْوَيَّة لْمُدَّة مِالزْمَانْ، الِّي هُوَ يَسُوعْ، نْشُوفُوهْ حَاطْ فُوقْ رَاسُو تَاجْ المَجْدْ وِالكَرَامَة عْلَى خَاطْرُو تْحَمِّلْ الوْجَايِعْ مْتَاعْ المُوتْ، وْنْعِمْ اللهْ عْلِينَا كِخَلاَّهْ يْذُوقْ المُوتْ عْلَى خَاطِرْ النَّاسْ الكُلْ.</div>
<div class="v" id="v10"><span class="vn">10</span> <span class="br-p"><br><br></span>إِي نْعَمْ، بَاهِي إِنُّو اللهْ الِّي كُلْ شَيْء كَانْ عْلَى خَاطْرُو هُوَ وْبِيهْ هُوَ، كِحَبْ يِهْدِي بَرْشَة مِنْ وْلاَدُو لِلمَجْدْ، رَدْ رَئِيسْ خَلاَصْهُمْ كَامِلْ عْلَى طْرِيقْ الوْجَايِعْ،</div>
<div class="v" id="v11"><span class="vn">11</span> رَاهُو الِّي يْقَدِّسْ وِلِّي يِتْقَدّْسُوا عِنْدْهُمْ أَصْلْ وَاحِدْ، هَاذَاكَا عْلاَشْ مَا يِحْشِمْشْ بِيهُمْ بَاشْ يْسَمِّيهُمْ إِخْوَة،</div>
<div class="v" id="v12"><span class="vn">12</span> <sup class="fnm"><a name="fnm2" href="#fn2">2</a></sup>وِيْقُولْ: <span class="br-p"><br><br></span><span class="br-ind"><br><span class="indent">&nbsp;</span></span>بَاشْ نْبَشِّرْ إِخْوْتِي بْإِسْمِكْ<br> <span class="br-ind"><br><span class="indent">&nbsp;</span></span>وْفِي وُسْطْ الجْمَاعَة نْسَبّْحِكْ.<br></div>
<div class="v" id="v13"><span class="vn">13</span> <span class="br-p"><br><br></span><sup class="fnm"><a name="fnm3" href="#fn3">3</a></sup>وِيْقُولْ زَادَا: <span class="br-p"><br><br></span><span class="br-ind"><br><span class="indent">&nbsp;</span></span>آنَا تْوَكِّلْتْ عْلَى اللهْ.<br> <span class="br-p"><br><br></span>وْزَادَا: <span class="br-p"><br><br></span><span class="br-ind"><br><span class="indent">&nbsp;</span></span>هَانِي مْعَ الوْلاَدْ الِّي عْطَاهُمْلِي اللهْ.<br></div>
<div class="v" id="v14"><span class="vn">14</span> <span class="br-p"><br><br></span>وْكِكَانُوا الوْلاَدْ مِتْشَارْكِينْ فِي اللْحَمْ وِالدَّمْ، تْشَارِكْ مْعَاهُمْ يَسُوعْ زَادَا فِي الطْبِيعَة هَاذِي بَاشْ يِقْضِي بْدَمُّو عَلِّي عَنْدُو سُلْطِةْ المُوتْ، الِّي هُوَ بْلِيسْ،</div>
<div class="v" id="v15"><span class="vn">15</span> وِيْحَرَّرْ الِّي عَدَّاوْا حْيَاتْهُمْ الكُلْهَا عَبِيدْ وْخَايْفِينْ مِالمُوتْ.</div>
<div class="v" id="v16"><span class="vn">16</span> جَا مُوشْ بَاشْ يْعَاوِنْ المْلاَيْكَة، آمَا بَاشْ يْعَاوِنْ ذُرِّيِّةْ إِبْرَاهِيمْ</div>
<div class="v" id="v17"><span class="vn">17</span> يَاخِي كَانْ لاَزْمُو يْكُونْ يِشْبِهْ لِخْوَاتُو فِي كُلْ شَيْء، بَاشْ يْكُونْ كْبيرْ الكُهَّانْ، رَحِيمْ وْأَمِينْ فِي خِدْمِةْ اللهْ، وِيْكَفِّرْ عْلَى ذْنُوبْ الشَّعْبْ،</div>
<div class="v" id="v18"><span class="vn">18</span> وْوَلَّي قَادِرْ بَاشْ يْعَاوِنْ الِّي يِتْجَرّْبُوا عْلَى خَاطْرُو هُوَ بِيدُو تْجَرِّبْ وِتْعَذَّبْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->مز ٨‏:٤‏-٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->مز ٢٢‏:٢٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->إش ٨‏:١٧‏-١٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>