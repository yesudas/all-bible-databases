<html><head>
<meta http-equiv="Content-Type" content="text/html;charset=utf-8" />
<title>Heb 3 &ndash; العِبْرَانِيِّينْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 3);">
<div id="navbar"><a href="../index.html">العهد الجديد بالعربية التونسية</a> &ndash; <b>العِبْرَانِيِّينْ</b> &ndash; <a href="Heb_1.html">1</a> <a href="Heb_2.html">2</a> <b>3</b> <a href="Heb_4.html">4</a> <a href="Heb_5.html">5</a> ... <a href="Heb_13.html">13</a> </div><hr>
<h1>Heb 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ أَعْظِمْ مِنْ مُوسَى</h2><span class="vn">1</span> <span class="br-p"><br><br></span>إِمَّالاَ يَا خْوَاتِي القِدِّيسِينْ الِّي مْشَارْكِينْ فِي الدَّعْوَة مْتَاعْ اللهْ، شُوفُوا يَسُوعْ الرَّسُولْ وِكْبيرْ الكُهَّانْ مْتَاعْ الإِيمَانْ الِّي نِعْتَرْفُوا بِيهْ،</div>
<div class="v" id="v2"><span class="vn">2</span> رَاهُو أَمِينْ مْعَ الِّي خْتَارُو، كِيفْ مَا كَانْ مُوسَى أَمِينْ فِي بِيتْ اللهْ الكُلُّو.</div>
<div class="v" id="v3"><span class="vn">3</span> رَاهُو هَاذَا وَلَّى مِسْتْحَقْ لْمَجْدْ أَكْثِرْ مِنْ مُوسَى، عْلَى قَدْ مَا هُو البَنَّايْ مْتَاعْ الدَّارْ عَنْدُو قْدَرْ أَكْثِرْ مِالدَّارْ.</div>
<div class="v" id="v4"><span class="vn">4</span> كُلْ دَارْ عِنْدْهَا بَنَّايْ، وِالله هُوَ الِّي يِبْنِي كُلْ شَيْء.</div>
<div class="v" id="v5"><span class="vn">5</span> وْمُوسَى كَانْ أَمِينْ فِي بِيتْ اللهْ الكُلُّو وْخَادِمْ يِشْهِدْ عْلَى الشَّيْء الِّي اللهْ بَاشْ يْخَبِّرْ بِيهْ.</div>
<div class="v" id="v6"><span class="vn">6</span> آمَا المَسِيحْ، مَا دَامُو إِبْنْ اللهْ هُوَ أَمِينْ فِي بِيتْ اللهْ الِّي هِيَ أَحْنَا، إِذَا كَانْ شَدِّينَا صْحِيحْ فِي الفُخْرَة الِّي عِنْدْنَا وِالثِّيقَة والرَّجَاءْ مْتَاعْنَا.</div>
<div class="v" id="v7"><h2>الدْخُولْ لِلرَّاحَة مْتَاعْ اللهْ</h2><span class="vn">7</span> <span class="br-p"><br><br></span><sup class="fnm"><a name="fnm1" href="#fn1">1</a></sup>هَاذَاكَا عْلاَشْ، كِيفْ مَا يْقُولْ الرُّوحْ القُدُسْ: <span class="br-p"><br><br></span><span class="br-ind"><br><span class="indent">&nbsp;</span></span>اليُومْ، إِذَا سْمَعْتُوا صُوتْ اللهْ،<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>مَا تْكَسّْحُوشْ قْلُوبْكُمْ<br> <span class="br-ind"><br><span class="indent">&nbsp;</span></span>كِيفْ مَا عْمَلْتُوا نْهَارِتْ الِّي عْصِيتُونِي،<br> <span class="br-ind"><br><span class="indent">&nbsp;</span></span>نْهَارِتْ الِّي جَرِّبْتُونِي فِي الصَّحْرَاء،<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>وِينْ جَرّْبُوني جْدُودْكُمْ،<br> <span class="br-ind"><br><span class="indent">&nbsp;</span></span>وْشَافُوا الأَعْمَالْ مْتَاعِي لْمُدِّةْ أَرْبْعِينْ سْنَة.<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>هَاذَاكَا عْلاَشْ عِفْتْ الجِيلْ هَاذَاكَا وْقُلْتْ:<br> <span class="br-ind"><br><span class="indent">&nbsp;</span></span>قْلُوبْهُمْ بْقَاتْ فِي الضْلاَلْ<br> <span class="br-ind"><br><span class="indent">&nbsp;</span></span>وْمَا عَرْفُوشْ الثْنَايَا مْتَاعِي،<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>وِحْلِفْتْ وَقْتِلِّي غْضَبْتْ عْلِيهُمْ<br> <span class="br-ind"><br><span class="indent">&nbsp;</span></span>إِنّْهُمْ مَا يُدْخْلُوشْ لِلرَّاحَة مْتَاعِي.<br></div>
<div class="v" id="v12"><span class="vn">12</span> <span class="br-p"><br><br></span>رُدُّوا بَالْكُمْ، يَا الإِخْوَة، إِنُّو مَا يْكُونِشْ فِي وُسْطْكُمْ وَاحِدْ قَلْبُو قَاسِي وْمُوشْ مُؤْمِنْ يْبَعّْدُو عْلَى اللهْ الحَيْ،</div>
<div class="v" id="v13"><span class="vn">13</span> آمَا شَجّْعُوا بْعَضْكُمْ كُلْ يُومْ، مَا دَامُو الوَقْتْ مَازَالْ يِتْسَمَّى «اليُومْ»، كِيفْ مَا يْقُولْ الكْتَابْ المُقَدَّسْ، بَاشْ حَتَّى وَاحِدْ فِيكُمْ مَا تْغُرُّو الذْنُوبْ وْقَلْبُو يْوَلِّي قَاسِي.</div>
<div class="v" id="v14"><span class="vn">14</span> رَانَا أَحْنَا الكُلْنَا مِتْشَارْكِينْ مْعَ المَسِيحْ إِذَا نْشِدُّوا صْحِيحْ لِلإِخْرْ فِي الثِّيقَة الِّي عِنْدْنَا مِالأُوِّلْ.</div>
<div class="v" id="v15"><span class="vn">15</span> <sup class="fnm"><a name="fnm2" href="#fn2">2</a></sup>رَاهُو الكْتَابْ المُقَدَّسْ يْقُولْ: «اليُومْ، إِذَا كَانْ سْمَعْتُوا صُوتْ اللهْ مَا تْكَسّْحُوشْ قْلُوبْكُمْ كِيفْ مَا عْمَلْتُوا يُومِتْ الِّي عْصِيتُوا.»</div>
<div class="v" id="v16"><span class="vn">16</span> وِشْكُونْهُمْ الِّي ثَارُوا عْلِيهْ بَعْدْ مَا سَمْعُوا صُوتُو؟ يَاخِي مُوشْ هُومَا الِّي خَرِّجْهُمْ مُوسَى مِنْ مَصْرْ الكُلْهُمْ؟</div>
<div class="v" id="v17"><span class="vn">17</span> وِعْلَى شْكُونْ اللهْ غْضَبْ لْمُدِّةْ أَرْبْعِينْ سْنَة؟ يَاخِي مُوشْ عَلِّي عَمْلُوا الذْنُوبْ وْطَاحُوا مُوتَى فِي الصَّحْرَاء؟</div>
<div class="v" id="v18"><span class="vn">18</span> وِعْلَى شْكُونْ حْلِفْ «أَنّْهُمْ مَا يُدْخْلُوشْ لِلرَّاحَة مْتَاعُو؟» يَاخِي مُوشْ عَلِّي ثَارُوا عْلِيهْ؟</div>
<div class="v" id="v19"><span class="vn">19</span> وِنْشُوفُوا الِّي هُومَا مَا نَجّْمُوشْ يُدْخْلُوا لِلرَّاحَة مْتَاعُو عْلَى خَاطِرْهُمْ مَا حَبُّوشْ يِمّْنُوا.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->مز ٩٥‏:٧‏-١١<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->مز ٩٥‏:٧‏-٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>