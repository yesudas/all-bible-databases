<html><head>
<meta http-equiv="Content-Type" content="text/html;charset=utf-8" />
<title>Heb 4 &ndash; العِبْرَانِيِّينْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 4);">
<div id="navbar"><a href="../index.html">العهد الجديد بالعربية التونسية</a> &ndash; <b>العِبْرَانِيِّينْ</b> &ndash; <a href="Heb_1.html">1</a> <a href="Heb_2.html">2</a> <a href="Heb_3.html">3</a> <b>4</b> <a href="Heb_5.html">5</a> <a href="Heb_6.html">6</a> ... <a href="Heb_13.html">13</a> </div><hr>
<h1>Heb 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>مَا دَامُو عِنْدْنَا وَعْدْ الِّي أَحْنَا بَاشْ نُدْخْلُوا لْرَاحِةْ اللهْ، يِلْزِمْنَا نْخَافُوا لَوَاحِدْ مِنَّا يِتْخَلِّفْ وْمَا يُدْخُلْشْ.</div>
<div class="v" id="v2"><span class="vn">2</span> رَاهُو سْمَعْنَا البْشَارَة كِيفْ مَا سَمْعُوهَا هُومَا، آمَا هُومَا مَا سْتْفَادُوشْ مِالكْلاَمْ الِّي سَمْعُوهْ عْلَى خَاطِرْهُمْ مَا امّْنُوشْ بِيهْ.</div>
<div class="v" id="v3"><span class="vn">3</span> <sup class="fnm"><a name="fnm1" href="#fn1">1</a></sup>آمَا أَحْنَا المُؤْمْنِينْ رَانَا نُدْخْلُوا لِلرَّاحَة مْتَاعْ اللهْ. كِيفْ مَا قَالْ: «حْلِفْتْ وَقْتِلِّي غْضَبْتْ إِنّْهُمْ مَا يُدْخْلُوشْ لِلرَّاحَة مْتَاعِي!» رَغْمِلِّي الأَعْمَالْ مْتَاعُو تَمِّتْ مِلِّي تْخَلْقِتْ الدِّنْيَا.</div>
<div class="v" id="v4"><span class="vn">4</span> <sup class="fnm"><a name="fnm2" href="#fn2">2</a></sup>وْقَالْ فِي بْلاَصَة فِي الكْتَابْ عْلَى النْهَارْ السَّابِعْ: «وْإِرْتَاحْ اللهْ فِي النْهَارْ السَّابِعْ مِنْ الحَاجَاتْ الِّي يَعْمِلْ فِيهُمْ الكُلْهُمْ.»</div>
<div class="v" id="v5"><span class="vn">5</span> <sup class="fnm"><a name="fnm3" href="#fn3">3</a></sup>وْقَالْ زَادَا فِي الكْتَابْ: «مَا يُدْخْلُوشْ لِلرَّاحَة مْتَاعِي.»</div>
<div class="v" id="v6"><span class="vn">6</span> وِلِّي سَمْعُوا البْشَارَة فِي الأُوِّلْ مَا دَخْلُوشْ لِلرَّاحَة مْتَاعْ اللهْ عْلَى خَاطِرْهُمْ عَاصِينُو، آمَا ثَمَّة أُخْرِينْ بَاشْ يُدْخْلُوا لِلرَّاحَة مْتَاعْ اللهْ</div>
<div class="v" id="v7"><span class="vn">7</span> <sup class="fnm"><a name="fnm4" href="#fn4">4</a></sup>هَاذَاكَا عْلاَشْ حَطْ اللهْ مَرَّة أُخْرَى نْهَارْ آخَرْ إِسْمُو «اليُومْ» عْلَى لْسَانْ دَاوُدْ، بَعْدْ زْمَانْ طْوِيلْ، كِيفْ مَا تْقَالْ: «اليُومْ، إِذَا كَانْ سْمَعْتُوا صُوتْ اللهْ مَا تْكَسّْحُوشْ قْلُوبْكُمْ.»</div>
<div class="v" id="v8"><span class="vn">8</span> لُوكَانْ يَشُوعْ دَخِّلْهُمْ لْرَاحِةْ اللهْ، تَالِي رَاهُو اللهْ مَا حْكَاشْ مْبَاعِدْ عْلَى يُومْ آخِرْ.</div>
<div class="v" id="v9"><span class="vn">9</span> إِمَّالاَ، بْقَاتْ لْشَعْبْ اللهْ رَاحَة كِيفْ الرَّاحَة مْتَاعْ اللهْ فِي اليُومْ السَّابِعْ،</div>
<div class="v" id="v10"><span class="vn">10</span> الِّي يُدْخُلْ لْرَاحِةْ اللهْ يَرْتَاحْ مِنْ أَعْمَالُو كِيفْ مَا اللهْ إِرْتَاحْ مِالأَعْمَالْ مْتَاعُو.</div>
<div class="v" id="v11"><span class="vn">11</span> خَلِّينَا نَسْعَاوْ أَكْثِرْ مَا يُمْكِنْ بَاشْ نُدْخْلُوا لِلرَّاحَة هَاذِيكَا بَاشْ حَتَّى وَاحِدْ مِنَّا مَا يْطِيحْ كِيمَا عَمْلُوا جْدُودْنَا بِسْبَبْ المَعْصْيَة مْتَاعْهُمْ.</div>
<div class="v" id="v12"><span class="vn">12</span> <span class="br-p"><br><br></span>رَاهِي كِلْمِةْ اللهْ حَيَّة وْتَفْعِلْ، أَمْضَى مِنْ كُلْ سِيفْ مَاضِي مِالجِيهْتِينْ، تُدْخُلْ لِلبْلاَصَة الغَارْقَة الِّي مَا بِينْ النَّفْسْ وِالرُّوحْ وِالمْفَاصِلْ وِالمُخْ مْتَاعْ العْظَامْ، وْتُحْكُمْ عْلَى أَحَاسِيسْ القَلْبْ وِالأَفْكَارْ مْتَاعُو.</div>
<div class="v" id="v13"><span class="vn">13</span> وْمَا ثَمَّاشْ حَتَّى خْلِيقَة تَخْفَى عْلَى رَبِّي، آمَا رَاهُو كُلْ شَيْء مَكْشُوفْ قُدَّامْ عِينِيهْ وْبِشْ يْحَاسِبْنَا.</div>
<div class="v" id="v14"><h2>يَسُوعْ رَئِيسْ الكُهَّانْ</h2><span class="vn">14</span> <span class="br-p"><br><br></span>خَلِّينَا نْشِدُّوا صْحِيحْ فِي الشَّيْء الِّي نِمّْنُوا بِيهْ وْنِعْتَرْفُو بِيهْ، رَاهُو عِنْدْنَا يَسُوعْ إِبْنْ اللهْ كْبيرْ الكُهَّانْ عْظِيمْ تْعَدَّى فِي السْمَاوَاتْ.</div>
<div class="v" id="v15"><span class="vn">15</span> وِكْبيرْ الكُهَّانْ مْتَاعْنَا مُوشْ كَايْدُو بَاشْ يَرْحِمْ ضَعْفْنَا، هُوَ الِّي تْجَرِّبْ كِيفْنَا بِالتَّجَارِبْ الكُلْهَا آمَا مَا عْمَلْشْ الذْنُوبْ.</div>
<div class="v" id="v16"><span class="vn">16</span> خَلِّينَا نْقَدّْمُوا بْثِيقَة لِلعَرْشْ مْتَاعْ اللهْ الِّي يَعْطِي النِّعْمَة بَاشْ نَاخْذُوا رَحْمَة وْنَلْقَاوْ نِعْمَة تْعَاوِنَّا كِنِحْتَاجُوا.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->مز ٩٥‏:١١<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->تك ٢‏:٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->مز ٩٥‏:١١<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->مز ٩٥‏:٧‏-٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>