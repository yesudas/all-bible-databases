<html><head>
<meta http-equiv="Content-Type" content="text/html;charset=utf-8" />
<title>Heb 5 &ndash; العِبْرَانِيِّينْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 5);">
<div id="navbar"><a href="../index.html">العهد الجديد بالعربية التونسية</a> &ndash; <b>العِبْرَانِيِّينْ</b> &ndash; <a href="Heb_1.html">1</a> ... <a href="Heb_3.html">3</a> <a href="Heb_4.html">4</a> <b>5</b> <a href="Heb_6.html">6</a> <a href="Heb_7.html">7</a> ... <a href="Heb_13.html">13</a> </div><hr>
<h1>Heb 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>رَاهُو كُلْ كْبيرْ كُهَّانْ يِخْتَارُوهْ مِنْ بِينْ النَّاسْ ويِتْحَطْ عْلَى خَاطِرْ النَّاسْ فِي الخِدْمَة مْتَاعْ اللهْ، بَاشْ يْقَدِّمْ القَرَابِينْ وِالذْبَايِحْ بَاشْ يْكَفِّرْ عْلَى الذْنُوبْ.</div>
<div class="v" id="v2"><span class="vn">2</span> قَادِرْ بَاشْ يْحِنْ عْلَى الجُهَّالْ وِالضَّالِّينْ، عْلَى خَاطْرُو هُوَ بِيدُو ضْعِيفْ،</div>
<div class="v" id="v3"><span class="vn">3</span> وْكَانْ لاَزْمُو يْقَدِّمْ كَفَّارَة عْلَى ذْنُوبُو كِيفْ مَا يْقَدِّمْ كَفَّارَة عْلَى ذْنُوبْ الشَّعْبْ.</div>
<div class="v" id="v4"><span class="vn">4</span> وْحَتَّى وَاحِدْ مَا يْشِدْ بْلاَصِةْ كْبيرْ الكُهَّانْ، إِلاَّ إِذَا كَانْ اللهْ دْعَاهْ كِيفْ مَا دْعَى هَارُونْ.</div>
<div class="v" id="v5"><span class="vn">5</span> <span class="br-p"><br><br></span><sup class="fnm"><a name="fnm1" href="#fn1">1</a></sup>وِالمَسِيحْ زَادَا مَا حَطِّشْ رُوحُو فِي البْلاَصَة مْتَاعْ كْبيرْ الكُهَّانْ، آمَا اللهْ هُوَ الِّي قَالُّو: «إِنْتِ ابْنِي وْآنَا اليُومْ جِبْتِكْ.»</div>
<div class="v" id="v6"><span class="vn">6</span> <sup class="fnm"><a name="fnm2" href="#fn2">2</a></sup>وْقَالُّو فِي بْلاَصَة أُخْرَى فِي الكْتَابْ المُقَدَّسْ: «إِنْتِ كَاهِنْ لِلأَبَدْ مِنْ فِرْقِةْ مَلْكِيصَادِقْ.»</div>
<div class="v" id="v7"><span class="vn">7</span> وْهُوَ الِّي وَقْتِلِّي كَانْ بَشَرْ صَلَّى وِتْشَحِّتْ رَبِّي الِّي قَادِرْ بَاشْ يْخَلّْصُو مِالمُوتْ وْهُوَ يْصِيحْ بِالقْوِي وْيِبْكِي، وْسْمَعْلُو عْلَى خَاطْرُو مُتَّقِي.</div>
<div class="v" id="v8"><span class="vn">8</span> وْرَغْمِلِّي هُوَ الإِبْنْ تْعَلِّمْ الطَّاعَة بِالوْجَايِعْ الِّي عَانَاهَا.</div>
<div class="v" id="v9"><span class="vn">9</span> وْوَقْتِلِّي وْصُلْ لِلكَمَالْ وَلَّى سْبَبْ فِي إِنُّو الِّي يْطِيعُوهْ الكُلْهُمْ يُخْلْصُوا لِلأَبَدْ،</div>
<div class="v" id="v10"><span class="vn">10</span> وِالله سَمَّاهْ كْبيرْ الكُهَّانْ فِي الفِرْقَة مْتَاعْ مَلْكِيصَادِقْ.</div>
<div class="v" id="v11"><h2>الإِرْتِدَادْ عْلَى الإِيمَانْ</h2><span class="vn">11</span> <span class="br-p"><br><br></span>وْعَنْدْنَا بَرْشَة كْلاَمْ انَّجّْمُوا نْقُولُوهْ عْلَى الرَّاجِلْ هَاذَا، آمَا صْعِيبْ بَاشْ نْفَسّْرُوهْ عْلَى خَاطِرْكُمْ تِفْهْمُوا بِصْعُوبَة،</div>
<div class="v" id="v12"><span class="vn">12</span> وْكَانْ لاَزِمْكُمْ تَوَّا تْوَلِّيوْا مُعَلّْمِينْ، آمَا إِنْتُومَا مَازِلْتُوا مِحْتَاجِينْ لِشْكُونْ يْعَلِّمْكُمْ الحَاجَاتْ الأُولَى مْتَاعْ كِلْمِةْ اللهْ. إِنْتُومَا مِحْتَاجِينْ لِلحْلِيبْ، مُوشْ لْمَاكْلَة قْوِيَّة.</div>
<div class="v" id="v13"><span class="vn">13</span> وِلِّي يُشْرُبْ الحْلِيبْ آكَاهُو رَاهُو طْفُلْ صْغِيرْ مَا عِنْدُوشْ خِبْرَة فِي الكْلاَمْ مْتَاعْ البِرْ.</div>
<div class="v" id="v14"><span class="vn">14</span> آمَا المَاكْلَة القْوِيَّة، رَاهِي لِلكْبَارْ الِّي إِحْسَاسْهُمْ مْدَرِّبْ عْلَى إِنُّو يْفَرِّقْ مَا بِينْ الخِيرْ وِالشَّرْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->مز ٢‏:٧<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->مز ١١٠‏:٤<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>