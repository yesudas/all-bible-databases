<html><head>
<meta http-equiv="Content-Type" content="text/html;charset=utf-8" />
<title>Heb 8 &ndash; العِبْرَانِيِّينْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 8);">
<div id="navbar"><a href="../index.html">العهد الجديد بالعربية التونسية</a> &ndash; <b>العِبْرَانِيِّينْ</b> &ndash; <a href="Heb_1.html">1</a> ... <a href="Heb_6.html">6</a> <a href="Heb_7.html">7</a> <b>8</b> <a href="Heb_9.html">9</a> <a href="Heb_10.html">10</a> ... <a href="Heb_13.html">13</a> </div><hr>
<h1>Heb 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ هُوَ أَعْلَى وَاحِدْ فِي رُؤَسَاءْ الكُهَّانْ مْتَاعْ عَهْدْ جْدِيدْ</h2><span class="vn">1</span> <span class="br-p"><br><br></span>وْآخِرْ كِلْمَة هِيَ إِنَّا عِنْدْنَا كْبِيرْ كُهَّانْ كِيفْ هَكَّا، قْعَدْ عْلَى يْمِينْ عَرْشْ القُوَّة الِّي فِي السْمَاءْ،</div>
<div class="v" id="v2"><span class="vn">2</span> يِخْدِمْ فِي قُدْسْ الأَقْدَاسْ وِالخِيمَة الحَقَّانِيَّة الِّي عْمَلْهَا الرَّبْ مُوشْ الإِنْسَانْ.</div>
<div class="v" id="v3"><span class="vn">3</span> <span class="br-p"><br><br></span>وْكُلْ كْبيرْ كُهَّانْ يِتْحَطْ بَاشْ يْقَدِّمْ القَرَابِينْ وِالذْبَايِحْ، هَاذَاكَا عْلاَشْ كْبِيرْ الكُهَّانْ مْتَاعْنَا يِلْزِمْ يْكُونْ عَنْدُو شَيْء يْقَدّْمُو.</div>
<div class="v" id="v4"><span class="vn">4</span> لُوكَانْ جَا يَسُوعْ فِي الأَرْضْ تَالِي رَاهُو مَا تْحَطِّشْ كَاهِنْ، عْلَى خَاطِرْ ثَمَّة كُهَّانْ يْقَدّْمُوا القَرَابِينْ كِيفْ مَا تْقُولْ الشَّرِيعَة.</div>
<div class="v" id="v5"><span class="vn">5</span> هَاذُومَا يِخْدْمُوا فِي شَيْء يِشْبِهْ لِلسْمَاوَاتْ وِالظِّلْ مْتَاعْهَا. وَقْتِلِّي مُوسَى حَبْ يَعْمِلْ الخِيمَة وْحَى لِيهْ اللهْ وْقَالْ: «أَحْرِصْ بَاشْ تَعْمِلْ كُلْ شَيْء كِيفْ مَا وَرِّيتِكْ فُوقْ الجْبَلْ.»</div>
<div class="v" id="v6"><span class="vn">6</span> <span class="br-p"><br><br></span>آمَا المَسِيحْ خْذَا خِدْمَة خِيرْ مِلِّي خْذَاوْهَا الكُهَّانْ الِّي قَبْلُو عْلَى قَدْرْ مَاهُو وْسِيطْ مْتَاعْ عَهْدْ خِيرْ مِالعَهْدْ الأُوِّلْ، عْلَى خَاطْرُو مِبْنِي عْلَى وُعُودْ خِيرْ مِنْ الوُعُودْ هَاذُوكُمْ.</div>
<div class="v" id="v7"><span class="vn">7</span> لُوكَانْ جَا العَهْدْ الأُوِّلْ مَا فِيهِشْ حَتَّى عِيبْ، تَالِي رَاهُو مُوشْ لاَزِمْ يْجِي عَهْدْ ثَانِي.</div>
<div class="v" id="v8"><span class="vn">8</span> <sup class="fnm"><a name="fnm1" href="#fn1">1</a></sup>وِالله يْلُومْ شَعْبُو وَقْتِلِّي يْقُولْ: <span class="br-p"><br><br></span><span class="br-ind"><br><span class="indent">&nbsp;</span></span>«هَامْ بَاشْ يْجِيوْ أَيَّامَاتْ<br> <span class="br-ind"><br><span class="indent">&nbsp;</span></span>نَعْمِلْ فِيهُمْ عَهْدْ جْدِيدْ مْعَ بَنِي إِسْرَائِيلْ<br> <span class="br-ind"><br><span class="indent">&nbsp;</span></span>وِمْعَ بَنِي يَهُوذَا،<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>مُوشْ كِيفْ العَهْدْ الِّي عْمَلْتُو مْعَ جْدُودْهُمْ.<br> <span class="br-ind"><br><span class="indent">&nbsp;</span></span>مِنْ يْدِيهُمْ شَّدِّيتْهُمْ،<br> <span class="br-ind"><br><span class="indent">&nbsp;</span></span>وْمِنْ أَرْضْ مَصْرْ خَرِّجْتْهُمْ،<br> <span class="br-ind"><br><span class="indent">&nbsp;</span></span>يَاخِي مَا ثِبْتُوشْ عْلَى عَهْدِي.<br> <span class="br-ind"><br><span class="indent">&nbsp;</span></span>هَاذَاكَا عْلاَشْ هَمِّلْتْهُمْ، يْقُولْ رَبِّي.<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>وْهَاذَا هُوَ العَهْدْ الِّي نْعَاهِدْ بِيهْ بَنِي إِسْرَائِيلْ<br> <span class="br-ind"><br><span class="indent">&nbsp;</span></span>بَعْدْ الأَيَّامَاتْ هَاذُومَا، يْقُولْ رَبِّي:<br> <span class="br-ind"><br><span class="indent">&nbsp;</span></span>بَاشْ نْحُطْ الشَّرِيعَة مْتَاعِي فِي عْقُولْهُمْ<br> <span class="br-ind"><br><span class="indent">&nbsp;</span></span>وْنِكْتِبْهَا عْلَى قْلُوبْهُمْ،<br> <span class="br-ind"><br><span class="indent">&nbsp;</span></span>وِيْكُونُوا شَعْبِي وِنْكُونْ إِلاَهْهُمْ.<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>وْحَتَّى وَاحِدْ مَا هُو بَاشْ يْعَلِّمْ وِلْدْ بْلاَدُو<br> <span class="br-ind"><br><span class="indent">&nbsp;</span></span>وِلاَّ خُوهْ وِيْقُلُّو: أَعْرِفْ رَبِّي،<br> <span class="br-ind"><br><span class="indent">&nbsp;</span></span>عْلَى خَاطِرْهُمْ بَاشْ يَعْرْفُونِي الكُلْهُمْ<br> <span class="br-ind"><br><span class="indent">&nbsp;</span></span>مِنْ صْغِيرْهُمْ لِكْبِيرْهُمْ،<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>رَانِي نِغْفْرِلْهُمْ ذْنُوبْهُمْ<br> <span class="br-ind"><br><span class="indent">&nbsp;</span></span>وْعُمْرِي مَا نِتْذَكِّرْ غْلاَطْهُمْ.»<br></div>
<div class="v" id="v13"><span class="vn">13</span> <span class="br-p"><br><br></span>وِالله كِتْكَلِّمْ عْلَى عَهْدْ جْدِيدْ رَدْ العَهْدْ الأُوِّلْ قْدِيمْ، وْكُلْ شَيْء وَلَّى قْدِيمْ وِكْبِرْ وِقْريبْ يِفْنَى.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إر ٣١‏:٣١‏-٣٤<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>