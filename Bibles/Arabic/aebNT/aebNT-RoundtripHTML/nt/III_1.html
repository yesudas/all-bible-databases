<html><head>
<meta http-equiv="Content-Type" content="text/html;charset=utf-8" />
<title>يُوحَنَّا الثَّالِثْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('III', 1);">
<div id="navbar"><a href="../index.html">العهد الجديد بالعربية التونسية</a> &ndash; <b>يُوحَنَّا الثَّالِثْ</b></div><hr>
<h1>III</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>تَحِيَّة</h2><span class="vn">1</span> <span class="br-p"><br><br></span>مِنِّي آنَا الشِّيخْ لِحْبِيبِي غَايُوسْ الِّي آنَا بِالحَقْ نْحِبُّو بَرْشَة.</div>
<div class="v" id="v2"><span class="vn">2</span> يَا غَايُوسْ نْحِبِّكْ تْكُونْ نَاجِحْ فِي كُلْ شَيْء، وِتْكُونْ صَحِّةْ بَدْنِكْ بَاهْيَة كِيفْ مَا رُوحِكْ قْوِيَّة.</div>
<div class="v" id="v3"><span class="vn">3</span> قَدَّاشْ كَانِتْ فَرْحْتِي كْبِيرَة كِجَاوْ خْوَاتِي الِّي كَانُوا بِحْذَاكْ وِحْكَاوْلِي كِيفَاشْ إِنْتِ ثَابِتْ فِي الحَقْ.</div>
<div class="v" id="v4"><span class="vn">4</span> وْأَكْثِرْ شَيْء يْفَرَّحْنِي هُوَ انِّي نِسْمَعْ الِّي وْلاَدِي قَاعْدِينْ يْعِيشُوا فِي الحَقْ.</div>
<div class="v" id="v5"><h2>يُوحَنَّا يُشْكُرْ فِي غَايُسْ</h2><span class="vn">5</span> <span class="br-p"><br><br></span>يَا حْبِيبِي إِنْتِ أَمِينْ فِي لَهْوْتِكْ بِخْوَاتْنَا المَسِيحِيِّينْ وْحَتَّى بِالبْرَايْنِيَّة مِنْهُمْ.</div>
<div class="v" id="v6"><span class="vn">6</span> الِّي شِهْدُوا عْلَى مْحَبّْتِكْ هَاذِي قُدَّامْ الكَنِيسَة. مِنْ فَضْلِكْ عَاوِنْهُمْ بَاشْ يْكَمّْلُوا طْرِيقْهُمْ وْهَكَّا رَاكْ تَعْمِلْ الشَّيْء الِّي يْحِبُّو اللهْ.</div>
<div class="v" id="v7"><span class="vn">7</span> رَاهُمْ خَرْجُوا يْبَشّْرُوا بْإِسْمْ المَسِيحْ وْمَا قِبْلُوشْ حَتَّى مُسَاعْدَة مِنْ عِنْدْ الِّي مَا هُمْشْ مُؤْمْنِينْ.</div>
<div class="v" id="v8"><span class="vn">8</span> هَاذَاكَا عْلاَشْ لاَزِمْنَا نْضَيّْفُوا النَّاسْ الِّي كِيفْ هَاذُومَا، بَاشْ نِتْشَارْكُوا مْعَاهُمْ فِي خِدْمِةْ الحَقْ.</div>
<div class="v" id="v9"><span class="vn">9</span> كْتِبْتْ لِلكَنِيسَة فِي مَا يْخُصْ المَوْضُوعْ هَاذَا، آمَا رَاهُو دِيُوتْرِيفُوسْ الِّي يْحِبْ يِتْحَكِّمْ فِيهُمْ مَا حَبِّشْ يِقْبِلْنَا.</div>
<div class="v" id="v10"><span class="vn">10</span> وَقْتِلِّي نْجِيكُمْ تَوْ نَحْكِيلْكُمْ عْلَى عْمَايْلُو وْكِيفَاشْ يْشَوّْهِلْنَا فِي سُمْعِتْنَا بِكْلاَمْ مُوشْ بَاهِي وْمَا كْفَاهِشْ هَاذَاكَا الكُلْ، آمَا زَادَا مَا حَبِّشْ يِقْبِلْ خْوَاتْنَا المْسَافْرِينْ وْمَا خَلاَّشْ شْكُونْ يِقْبِلْهُمْ وِلِّي يِقْبِلْهُمْ يْطَرّْدُو مِنْ الكَنِيسَة.</div>
<div class="v" id="v11"><span class="vn">11</span> يَا حْبِيبِي مَا اتَّبَّعْشْ النَّاسْ الِّي يَعْمْلُوا فِي الشَّرْ آمَا أَعْمِلْ الخِيرْ، رَاهُو الِّي يَعْمِلْ الخِيرْ هُوَ مِنْ عِنْدْ اللهْ وِلِّي يَعْمِلْ الشَّرْ عُمْرُو مَا عْرَفْ اللهْ.</div>
<div class="v" id="v12"><span class="vn">12</span> النَّاسْ الكُلْ يِشْهْدُوا لْخُونَا دِيمِتْرِيُوسْ الِّي هُوَ رَاجِلْ بَاهِي، وِالحَقْ بِيدُو يِشْهِدْلُو وْإِحْنَا زَادَا نِشْهْدُولُو وْإِنْتِ تَعْرِفْ إِنُّو شْهَادِتْنَا صْحِيحَة.</div>
<div class="v" id="v13"><h2>الخَاتْمَة</h2><span class="vn">13</span> <span class="br-p"><br><br></span>مَازَالِتْ عِنْدِي بَرْشَة حَاجَاتْ نْحِبْ نْقُولْهَالِكْ آمَا مَا حَبِّيتِشْ نِكْتِبْهَا بِالقْلَمْ وِالحْبَارْ.</div>
<div class="v" id="v14"><span class="vn">14</span> وْنِتْمَنَّى نْشُوفِكْ عْلَى قْرِيبْ وْنِتْقَابْلُوا وْنَحْكِيوْ الوِجْهْ فِي الوِجْهْ.</div>
<div class="v" id="v15"><span class="vn">15</span> تَوَّا نْقُلِّكْ بِالسْلاَمَة، يْسَلْمُوا عْلِيكْ لْأَحْبَابْ الكُلْهُمْ. وْإِنْتِ سَلِّمْ عْلَى حْبَابْنَا الكُلْ كُلْ وَاحِدْ بْإِسْمُو.</div>
</div>
<!-- PARSED ABOVE; EDITING MAY BREAK PARSER -->
</body></html>