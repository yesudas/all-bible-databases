<html><head>
<meta http-equiv="Content-Type" content="text/html;charset=utf-8" />
<title>II 10 &ndash; كُورِنْثُوسْ الثَّانِيْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('II', 10);">
<div id="navbar"><a href="../index.html">العهد الجديد بالعربية التونسية</a> &ndash; <b>كُورِنْثُوسْ الثَّانِيْ</b> &ndash; <a href="II_1.html">1</a> ... <a href="II_8.html">8</a> <a href="II_9.html">9</a> <b>10</b> <a href="II_11.html">11</a> <a href="II_12.html">12</a> <a href="II_13.html">13</a> </div><hr>
<h1>II 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>بُولُسْ يْدَافِعْ عْلَى رُوحُو</h2><span class="vn">1</span> <span class="br-p"><br><br></span>آنَا بُولُسْ نُطْلُبْ مِنْكُمْ بِالتَّوَاضُعْ مْتَاعْ المَسِيحْ وْلُطْفُو، آنَا الِّي مِتْوَاضَعْ كِنِبْدَا مْعَاكُمْ وْجَرِيءْ كِنِبْدَا بْعِيدْ عْلِيكُمْ،</div>
<div class="v" id="v2"><span class="vn">2</span> نِتْمَنَّى إِنّْكُمْ مَا تْلِزُّونِيشْ بَاشْ نْكُونْ صْعِيبْ وَقْتِلِّي نِبْدَا مْعَاكُمْ وْمَاذَا بِيَّ نْكُونْ مْعَ النَّاسْ الِّي يْخَمَمُوا الِّي أَحْنَا نْوَرِّيوْ فِي رْوَاحْنَا قُدَّامْ النَّاسْ.</div>
<div class="v" id="v3"><span class="vn">3</span> صْحِيحْ، أَحْنَا نْعِيشُوا فِي البْدَنْ، آمَا مَا نْجَاهْدُوشْ الجِهَادْ مْتَاعْ النَّاسْ الِّي فِي الدِّنْيَا هَاذِي.</div>
<div class="v" id="v4"><span class="vn">4</span> السْلاَحْ الِّي نْجَاهْدُوا بِيهْ مُوشْ مِالدِّنْيَا هَاذِي آمَا رَاهُو مِنْ عِنْدْ اللهْ وْقَادِرْ بَاشْ يْهَدِّمْ أَسْوَارْ</div>
<div class="v" id="v5"><span class="vn">5</span> وْكُلْ حَاجَة مِتْكَبّْرَة تْجِي ضِدْ مَعْرِفْةْ اللهْ، وْنَرْبْطُوا كُلْ فِكْرْ وِنْخَلِّيوْهْ يْطِيعْ المَسِيحْ.</div>
<div class="v" id="v6"><span class="vn">6</span> وْإِحْنَا مُسْتْعَدِّينْ بَاشْ نْنْتَقْمُو مِنْ كُلْ مَعْصْيَة وَقْتْ الطَّاعَة مْتَاعْكُمْ تْوَلِّي كَامْلَة.</div>
<div class="v" id="v7"><span class="vn">7</span> <span class="br-p"><br><br></span>أُخْزْرُوا لِلحَاجَاتْ كِيفْ مَا هِيَ. إِذَا كَانْ وَاحِدْ مْشَى فِي بَالُو الِّي هُوَ تَابِعْ لِلمَسِيحْ، خَلِّيهْ يِتْذَكِّرْ الِّي أَحْنَا زَادَا تَابْعِينْ لِلمَسِيحْ كِيفُو.</div>
<div class="v" id="v8"><span class="vn">8</span> وْآنَا مَا نِحْشِمْشْ حَتَّى إِذَا كَانْ كَثِّرْتْ مِالفُخْرَة بِالسُّلْطَة الِّي عِنْدْنَا فِي المَسِيحْ وِلِّي نِسْتَعْمْلُوا فِيهَا بَاشْ نِبْنِيوْكُمْ مُوشْ بَاشْ نْطَيّْحُوكُمْ.</div>
<div class="v" id="v9"><span class="vn">9</span> مَا نْحِبِّشْ نُظْهُرْ الِّي آنَا نْحَاوِلْ نْخَوِّفْكُمْ بِجْوَابَاتِي.</div>
<div class="v" id="v10"><span class="vn">10</span> وْثَمَّة شْكُونْ مِنْكُمْ يْقُولْ: «جْوَابَاتْ بُولُسْ قْوِيَّة وِتْخَوِّفْ، آمَا وَقْتِلِّي يْجِي بِيدُو رَاهُو ضْعِيفْ وِكْلاَمُو فَارِغْ.»</div>
<div class="v" id="v11"><span class="vn">11</span> خَلِّيهْ يَعْرِفْ الِّي يْقُولْ فِي الكْلاَمْ هَاذَا الِّي الشَّيْء الِّي نِكْتْبُوهْ فِي جْوَابَاتْنَا وْإِحْنَا غَايْبِينْ هُوَ بِيدُو الِّي نَعْمْلُوهْ وَقْتِلِّي الِّي نْكُونُوا حَاضْرِينْ.</div>
<div class="v" id="v12"><span class="vn">12</span> <span class="br-p"><br><br></span>أَحْنَا مَا انَّجّْمُوشْ نْشَبّْهُوا رْوَاحْنَا بِلِّي يُشْكْرُوا فِي رْوَاحْهُمْ وِلاَّ نْحُطُّوا رْوَاحْنَا كِيفْهُمْ، قَدَّاشْهُمْ مَا عِنْدْهُمْشْ عْقَلْ! يْقِيسُوا فِي رْوَاحْهُمْ بِرْوَاحْهُمْ وْيُحْكْمُوا عْلَى رْوَاحْهُمْ بِيدِيهُمْ.</div>
<div class="v" id="v13"><span class="vn">13</span> آمَا أَحْنَا، رَانَا مَا نِتْفُوخْرُوشْ بْحَاجَاتْ مَا عْمَلْنَاهَاشْ، آمَا رَانَا نَاقْفُوا فِي الحَدْ الِّي حَطّْهُولْنَا اللهْ بَاشْ نُوصْلُولْكُمْ بِيهْ.</div>
<div class="v" id="v14"><span class="vn">14</span> وْإِحْنَا مَا نِدَّعِيوْشْ حَاجَاتْ مَا هِيشْ مْتَاعْنَا، كَإِنَّا مَا وْصُلْنَاشْ لِيكُمْ، عْلَى خَاطِرْنَا أَحْنَا بِالحَقْ وْصُلْنَالْكُمْ وِمْعَانَا إِنْجِيلْ المَسِيحْ.</div>
<div class="v" id="v15"><span class="vn">15</span> وْمَا نْفُوتُوشْ الحَدْ هَاذَاكَا وْنِتْفُوخْرُوا بِالخِدْمَة مْتَاعْ غِيرْنَا، آمَا عِنْدْنَا رَجَاءْ إِنُّو إِيمَانْكُمْ يِكْبِرْ وْخِدْمِتْنَا فِي وُسْطْكُمْ تْزِيدْ فِي الحَدْ الِّي حَطْهُولْنَا اللهْ،</div>
<div class="v" id="v16"><span class="vn">16</span> بَاشْ نْبَشّْرُوا بِالإِنْجِيلْ فِي بْلاَدْ أَبْعِدْ مِنْ بْلاَدْكُمْ، بَاشْ مَا نِتْفُوخْرُوشْ بِالشَّيْء الِّي عَمْلُو غِيرْنَا فِي خِدْمْتُو.</div>
<div class="v" id="v17"><span class="vn">17</span> <sup class="fnm"><a name="fnm1" href="#fn1">1</a></sup>وِالكْتَابْ المُقَدَّسْ يْقُولْ: «الِّي يِتْفُوخِرْ، خَلِّيهْ يِتْفُوخِرْ بِالرَّبْ»</div>
<div class="v" id="v18"><span class="vn">18</span> عْلَى خَاطِرْ الِّي يُشْكْرُو الرَّبْ هُوَ المَقْبُولْ، مُوشْ الِّي يُشْكُرْ رُوحُو.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إر ٩‏:٢٤<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>