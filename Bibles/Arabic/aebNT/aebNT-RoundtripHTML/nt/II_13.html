<html><head>
<meta http-equiv="Content-Type" content="text/html;charset=utf-8" />
<title>II 13 &ndash; كُورِنْثُوسْ الثَّانِيْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('II', 13);">
<div id="navbar"><a href="../index.html">العهد الجديد بالعربية التونسية</a> &ndash; <b>كُورِنْثُوسْ الثَّانِيْ</b> &ndash; <a href="II_1.html">1</a> ... <a href="II_11.html">11</a> <a href="II_12.html">12</a> <b>13</b> </div><hr>
<h1>II 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>وْهَاذِي المَرَّة الثَّالْثَة الِّي بَاشْ نْجِيكُمْ فِيهَا. وِالكْتَابْ المُقَدَّسْ يْقُولْ: «مَا يِتْحْكَمْ فِي قَضِيَّة كَانْ مَا يْكُونُوا ثَمَّة زُوزْ شْهُودْ وِلاَّ ثْلاَثَة.»</div>
<div class="v" id="v2"><span class="vn">2</span> وَقْتِلِّي جِيتْكُمْ المَرَّة الثَّانْيَة قُلْتْ لِلِّي عَمْلُوا الذْنُوبْ قْبَلْ وِالشَّيْء بِيدُو نْقُولُو لِلأُخْرِينْ وْآنَا غَايِبْ: إِذَا كَانْ رْجَعْتِلْكُمْ رَانِي مَا نِيشْ بَاشْ نْكُونْ صْعِيبْ،</div>
<div class="v" id="v3"><span class="vn">3</span> مَا دَامْكُمْ تُطْلْبُوا فِي دَلِيلْ عْلَى إِنُّو المَسِيحْ يِتْكَلِّمْ عْلَى لْسَانِي. وِالمَسِيحْ مُوشْ ضْعِيفْ وَقْتِلِّي يِتْعَامِلْ مْعَاكُمْ، آمَا رَاهُو قْوِي بِينَاتْكُمْ.</div>
<div class="v" id="v4"><span class="vn">4</span> وْرَغْمِلِّي تِصْلَبْ وْهُوَ ضْعِيفْ، رَاهُو تَوَّا حَيْ بْقُدْرِةْ اللهْ. وْإِحْنَا زَادَا ضْعَافْ فِي المَسِيحْ، آمَا وَقْتِلِّي نِتْعَامْلُوا مْعَاكُمْ بَاشْ نْكُونُوا حَيِّينْ مْعَاهْ بْقُدْرِةْ اللهْ.</div>
<div class="v" id="v5"><span class="vn">5</span> <span class="br-p"><br><br></span>جَرّْبُوا رْوَاحْكُمْ وْحَاسْبُوهَا إِذَا كَانْ مَازِلْتُوا مُؤْمْنِينْ وِلاَّ لاَ. يَاخِي مَا تَعْرْفُوشْ رْوَاحْكُمْ وِلِّي يَسُوعْ المَسِيحْ فِيكُمْ؟ وِلاَّ رَاكُمْ فَاشْلِينْ.</div>
<div class="v" id="v6"><span class="vn">6</span> آمَا أَحْنَا نِتْمَنَّاوْ إِنّْكُمْ تَعْرْفُوا الِّي أَحْنَا مَا نَاشْ فَاشْلِينْ.</div>
<div class="v" id="v7"><span class="vn">7</span> وِنْصَلِّي للهْ إِنّْكُمْ مَا تَعْمْلُوشْ الشَّرْ، مُوشْ بَاشْ نُظْهْرُوا الِّي أَحْنَا نَاجْحِينْ، آمَا بَاشْ إِنْتُومَا تَعْمْلُوا الخِيرْ حَتَّى إِذَا كَانْ أَحْنَا نُظْهْرُوا كَإِنَّا فَاشْلِينْ.</div>
<div class="v" id="v8"><span class="vn">8</span> أَحْنَا مَا انَّجّْمُوشْ نْقَاوْمُوا الحَقْ، آمَا انَّجّْمُوا نِخْدْمُوهْ آكَاهُو.</div>
<div class="v" id="v9"><span class="vn">9</span> وْإِحْنَا نَفْرْحُوا بَرْشَة كِنْكُونُوا أَحْنَا ضْعَافْ وْإِنْتُومَا قْوِيِّينْ، وِالشَّيْء الِّي نْصَلِّيوْ مِنْ أَجْلُو إِنّْكُمْ تْكُونُوا كَامْلِينْ.</div>
<div class="v" id="v10"><span class="vn">10</span> نِكْتْبِلْكُمْ وْآنَا غَايِبْ بَاشْ مَا نْكُونِشْ قَاسِي مْعَاكُمْ وْآنَا حَاضِرْ، بِالسُّلْطَة الِّي عْطَاهَالِي الرَّبْ بَاشْ نِبْنِيكُمْ مُوشْ بَاشْ نْهَدِّمْكُمْ.</div>
<div class="v" id="v11"><span class="vn">11</span> <span class="br-p"><br><br></span>وْتَوَّا يَا إِخْوَة، أَفْرْحُوا وْحَاوْلُوا تْكُونُوا كَامْلِينْ، وِاتْشَجّْعُوا وْكُونُوا رَايْ وَاحِدْ وْعِيشُوا فِي سَلاَمْ، وْإِلاَهْ المْحَبَّة وِالسَّلاَمْ يْكُونْ مْعَاكُمْ.</div>
<div class="v" id="v12"><span class="vn">12</span> سَلْمُوا عْلَى بْعَضْكُمْ بُّوسَة مُقَدّْسَة.</div>
<div class="v" id="v13"><span class="vn">13</span> يْسَلْمُوا عْلِيكُمْ الإِخْوَة القِدِّيسِينْ الكُلْهُمْ.</div>
<div class="v" id="v14"><span class="vn">14</span> <span class="br-p"><br><br></span>وْنِعْمِةْ رَبّْنَا يَسُوعْ المَسِيحْ وِمْحَبِّةْ اللهْ وْشَرِكِةْ الرُّوحْ القُدُسْ تْكُونْ مْعَاكُمْ الكُلْ!</div>
</div>
<!-- PARSED ABOVE; EDITING MAY BREAK PARSER -->
</body></html>