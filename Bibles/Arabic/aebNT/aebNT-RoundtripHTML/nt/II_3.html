<html><head>
<meta http-equiv="Content-Type" content="text/html;charset=utf-8" />
<title>II 3 &ndash; بُطْرُسْ الثَّانِيْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('II', 3);">
<div id="navbar"><a href="../index.html">العهد الجديد بالعربية التونسية</a> &ndash; <b>بُطْرُسْ الثَّانِيْ</b> &ndash; <a href="II_1.html">1</a> <a href="II_2.html">2</a> <b>3</b> </div><hr>
<h1>II 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الوَعْدْ بْجَيَّانْ الرَّبْ</h2><span class="vn">1</span> <span class="br-p"><br><br></span>هَاذِي تَوَّا الرِّسَالَة الثَّانْيَة الِّي كْتِبْتْهَالْكُمْ، يَا حْبَابِي، وْفِيهُمْ لِثْنِينْ حَاوِلْتْ انَّبَّهْ مُخّْكُمْ النْظِيفْ.</div>
<div class="v" id="v2"><span class="vn">2</span> بَاشْ تِتْذَكّْرُوا الكْلاَمْ الِّي سِبْقُوا وْقَالُوهْ الأَنْبِيَاءْ المُقَدّْسِينْ وِالوْصِيَّة مْتَاعْ الرَّبْ وِالمُخَلِّصْ عْلَى طْرِيقْ الرُّسُلْ الِّي تْبَعْثُولْكُمْ.</div>
<div class="v" id="v3"><span class="vn">3</span> قْبَلْ كُلْ شَيْء يِلْزِمْكُمْ تِفْهْمُوا الشَّيْء هَاذَا إِنُّو بَاشْ يْجِيوْ نَاسْ يِتْمَسْخْرُوا بَرْشَة فِي آخِرْ الزْمَانْ وِيْتَبّْعُوا فِي الشْهَاوِي مْتَاعْهُمْ</div>
<div class="v" id="v4"><span class="vn">4</span> وِيْقُولُوا: «مُوشْ وْعِدْ بَاشْ يْجِي؟ وِينُو؟ مِلِّي مَاتُوا جْدُودْنَا وْدِيمَا كُلْ شَيْء بْقَى كِيفْ مَا هُوَ مِنْ أَوِّلْ مَا تْخَلْقِتْ الدِّنْيَا!»</div>
<div class="v" id="v5"><span class="vn">5</span> هُومَا مَا عَمْلُوشْ قِيمَة لِلشَّيْء هَاذَا وْبِالعَانِي نْسَاوْ الِّي السْمَاوَاتْ مِنْ قْدِيمْ الزْمَانْ تْوِجْدِتْ بْكِلْمِةْ اللهْ وِالأَرْضْ تْعَمْلِتْ مِالمَاء وْبِالمَاء،</div>
<div class="v" id="v6"><span class="vn">6</span> وِالعَالَمْ الِّي تُوجِدْ الوَقْتْ هَاذَاكَا غْرُقْ فِي المَاء وْتِهْلِكْ.</div>
<div class="v" id="v7"><span class="vn">7</span> آمَا بِالكِلْمَة هِيَ بِيدْهَا السْمَاوَاتْ وِالأَرْضْ الِّي مُوجُودِينْ تَوَّا بْقَاوْ لِلنَّارْ وِتْحُفْظُوا حَتَّى لِينْ يْجِي يُومْ الحْسَابْ وِالهْلاَكْ مْتَاعْ النَّاسْ الِّي مَا يَعْرْفُوشْ رَبِّي.</div>
<div class="v" id="v8"><span class="vn">8</span> <span class="br-p"><br><br></span><sup class="fnm"><a name="fnm1" href="#fn1">1</a></sup>وْمَا تِجْهْلُوشْ الشَّيْء هَاذَا، يَا حْبَابِي، إِنُّو يُومْ وَاحِدْ عِنْدْ الرَّبْ كِيفْ أَلْفْ سْنَة، وْأَلْفْ سْنَة كِيفْ نْهَارْ وَاحِدْ.</div>
<div class="v" id="v9"><span class="vn">9</span> الرَّبْ مَا يَبْطَاشْ فِي الشَّيْء الِّي وْعِدْ بِيهْ، كِيفْ مَا ثَمَّة نَاسْ يْقُولُوا عْلِيهْ، آمَا رَاهُو صَابِرْ عْلِيكُمْ وْمَا يْحِبِّشْ حَتَّى وَاحِدْ يِتْهْلِكْ، آمَا يْحِبْ النَّاسْ الكُلْهُمْ يْتُوبُوا.</div>
<div class="v" id="v10"><span class="vn">10</span> آمَا رَاهُو النْهَارْ الِّي بَاشْ يْجِي فِيهْ يُومْ الرَّبْ بَاشْ يْجِي كِيفْ السَّارِقْ، وِالوَقْتْ هَاذَاكَا السْمَاوَاتْ بَاشْ يَفْنَاوْ وْيَعْمْلُوا بَرْشَة حِسْ وِالحَاجَاتْ الِّي تْعَمْلِتْ مِنْهُمْ الدِّنْيَا بَاشْ يْذُوبُوا بِالنَّارْ، وِالأَرْضْ بَاشْ تِدَّمِّرْ وِالحَاجَاتْ الِّي تْعَمْلِتْ فِيهَا بَاشْ تِتْنَحَّى.</div>
<div class="v" id="v11"><span class="vn">11</span> <span class="br-p"><br><br></span>مَا دَامْهُمْ الحَاجَاتْ هَاذُومَا الكُلْهُمْ بَاشْ يِنْحَلّو، إِمَّالاَ كِيفَاشْ يِلْزِمْكُمْ تْعِيشُوا فِي القَدَاسَة وِالخُوفْ مِالرَّبِّي،</div>
<div class="v" id="v12"><span class="vn">12</span> تِسْتَنُّوا وِمْحَضّْرِينْ رْوَاحْكُمْ لِلنْهَارْ الِّي بَاشْ يْجِي فِيهْ يُومْ الرَّبْ. اليُومْ الِّي بَاشْ يْخَلِّي السْمَاوَاتْ يِتْحَرْقُوا وِالحَاجَاتْ الِّي تْعَمْلِتْ مِنْهُمْ الدِّنْيَا بَاشْ يْذُوبُوا.</div>
<div class="v" id="v13"><span class="vn">13</span> لَكِنْ أَحْنَا نِسْتَنَّاوْ كِيفْ مَا وْعِدْنَا فِي سْمَاوَاتْ جْدُدْ وْأَرْضْ جْدِيدَة يُسْكُنْ فِيهَا البِرْ.</div>
<div class="v" id="v14"><span class="vn">14</span> <span class="br-p"><br><br></span>آمَا يَا حْبَابِي أَعْمْلُوا الِّي تَقْدْرُوا عْلِيهْ، مَا دَامْكُمْ تِسْتَنَّاوْ فِي الحَاجَاتْ هَاذُومَا، بَاشْ اللهْ مَا يَلْقَى فِيكُمْ حَتَّى عِيبْ وْمَا عْلِيكُمْشْ لُومْ وْيَلْقَاكُمْ سَالْمِينْ.</div>
<div class="v" id="v15"><span class="vn">15</span> وْإِحْسْبُوا وِسْعْ البَالْ مْتَاعْ رَبّْنَا فُرْصَة بَاشْ تُخْلْصُوا، كِيفْ مَا كْتِبِّلْكُمْ خُونَا بُولُسْ الِّي نْحِبُّوهْ، عْلَى قَدْرْ الحِكْمَة الِّي تِعْطَاتْلُو،</div>
<div class="v" id="v16"><span class="vn">16</span> وِحْكَى عْلَى الحَاجَاتْ هَاذُومَا فِي الرَّسَايِلْ مْتَاعُو الكُلْهُمْ. ثَمَّة حَاجَاتْ مِنْهُمْ صْعِيبْ بَاشْ يِتْفِهْمُوا وِلِّي الجُهَّالْ وِلِّي مَا هُمْشْ ثَابْتِينْ يْحَرّْفُوا المَعْنَى مْتَاعْهُمْ كِيفْ مَا يَعْمْلُوا لِلكْتُبْ المُقَدّْسَة الأُخْرِينْ بَاشْ يِتْهِلْكُوا بِيهُمْ.</div>
<div class="v" id="v17"><span class="vn">17</span> <span class="br-p"><br><br></span>إِمَّالاَ، إِنْتُومَا يَا حْبَابِي، مَادَامْكُمْ تَعْرْفُوا الشَّيْء هَاذَا مِالأُوِّلْ، رُدُّوا بَالْكُمْ لاَ تْضِيعُوا بِالأَغْلَاطْ مْتَاعْ نَاسْ مِتْسَيّْبِينْ وْمَا عَادِشْ تْوَلِّيوْا ثَابْتِينْ.</div>
<div class="v" id="v18"><span class="vn">18</span> آمَا إِكْبْرُوا فِي النِّعْمَة وِالمَعْرْفَة مْتَاعْ رَبّْنَا وِالمُخَلِّصْ مْتَاعْنَا يَسُوعْ المَسِيحْ، المَجْدْ لِيهْ اليُومْ وْحَتَّى لِلأَبَدْ. آمِينْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->مز ٩٠‏:٤<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>