<html><head>
<meta http-equiv="Content-Type" content="text/html;charset=utf-8" />
<title>II 6 &ndash; كُورِنْثُوسْ الثَّانِيْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('II', 6);">
<div id="navbar"><a href="../index.html">العهد الجديد بالعربية التونسية</a> &ndash; <b>كُورِنْثُوسْ الثَّانِيْ</b> &ndash; <a href="II_1.html">1</a> ... <a href="II_4.html">4</a> <a href="II_5.html">5</a> <b>6</b> <a href="II_7.html">7</a> <a href="II_8.html">8</a> ... <a href="II_13.html">13</a> </div><hr>
<h1>II 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>مَا دَامْنَا أَحْنَا مِتْشَارْكِينْ فِي الخِدْمَة مْعَ اللهْ نُطْلْبُوا مِنْكُمْ إِنّْكُمْ مَا تْكُونُوشْ قْبِلْتُوا نِعْمِةْ اللهْ مِنْ غِيرْ فَايْدَة.</div>
<div class="v" id="v2"><span class="vn">2</span> <sup class="fnm"><a name="fnm1" href="#fn1">1</a></sup>عْلَى خَاطْرُو يْقُولْ: <span class="br-p"><br><br></span><span class="br-ind"><br><span class="indent">&nbsp;</span></span>فِي الوَقْتْ المنَاسِبْ جَاوِبْتِكْ،<br> <span class="br-ind"><br><span class="indent">&nbsp;</span></span>وْ فِي يُومْ الخَلاَصْ عَاوِنْتِكْ.<br> <span class="br-p"><br><br></span>وْهَاذَا يُومْ وْوَقْتْ مُنَاسِبْ عِنْدْ اللهْ، وْهَاذَا يُومْ الخَلاَصْ.</div>
<div class="v" id="v3"><span class="vn">3</span> مَا نْحِبُّوشْ نْعَطّْلُوا فِي حَتَّى حَاجَة بَاشْ مَا يْكُونْ حَتَّى لُومْ عْلَى خِدْمِتْنَا،</div>
<div class="v" id="v4"><span class="vn">4</span> آمَا نْوَرِّيوْ الِّي أَحْنَا خُدَّامْ اللهْ فِي كُلْ شَيْء وْنُصْبْرُوا فِي الأَوْقَاتْ الصْعِيبَة وْأَوْقَاتْ الإِحْتِيَاجْ وِالضِّيقْ</div>
<div class="v" id="v5"><span class="vn">5</span> وِالضَّرْبْ وِالحَبْسْ وِالمَشَاكِلْ وِالتْعَبْ وِالسْهَرْ وِالصُّومْ،</div>
<div class="v" id="v6"><span class="vn">6</span> بِالطْهَارَة وِالمَعْرْفَة وْوُسْعْ البَالْ وِالبْهَاوَة وِالرُّوحْ مْتَاعْ القَدَاسَة وِالمْحَبَّة الصَّادْقَة،</div>
<div class="v" id="v7"><span class="vn">7</span> بِالكْلاَمْ الصَّادِقْ وْقُدْرِةْ اللهْ وِسْلاَحْ الحَقْ وَقْتِلِّي نْهَاجْمُوا وْوَقْتِلِّي نْدَافْعُوا،</div>
<div class="v" id="v8"><span class="vn">8</span> بِالكَرَامَة وِالذُّلْ، بِالسُّمْعَة الخَايْبَة وِالبَاهْيَة. النَّاسْ يِعْتَبْرُونَا كَاذْبِينْ وْإِحْنَا صَادْقِينْ،</div>
<div class="v" id="v9"><span class="vn">9</span> مَجْهُولِينْ وْإِحْنَا مَعْرُوْفِينْ، مُوتَى وْإِحْنَا كِيفْ مَا تْشُوفُوا حَيِّينْ، يْعَاقْبُونَا آمَا مَا يُقْتْلُونَاشْ،</div>
<div class="v" id="v10"><span class="vn">10</span> حْزَانَى وْإِحْنَا دِيمَا فَرْحَانِينْ، فُقَرَاءْ وْإِحْنَا نِغْنِيوْ بَرْشَة نَاسْ، مَا عِنْدْنَا حَتَّى شَيْء وْإِحْنَا نِمْلْكُوا كُلْ شَيْء.</div>
<div class="v" id="v11"><span class="vn">11</span> <span class="br-p"><br><br></span>كَلِّمْنَاكُمْ بْصَرَاحَة، يَا أَهْلْ كُورِنْثُوسْ، وْحَلِّينَالْكُمْ قْلُوبْنَا.</div>
<div class="v" id="v12"><span class="vn">12</span> مَا نَاشْ أَحْنَا الِّي ضَيِّقْنَا عْلِيكُمْ، آمَا الضِّيقْ رَاهُو فِي قْلُوبْكُمْ.</div>
<div class="v" id="v13"><span class="vn">13</span> نْكَلِّمْكُمْ كِيفْ وْلاَدِي. إِمَّالاَ إِنْتُومَا حِلُّوا قْلُوبْكُمْ وْعَامْلُونَا كِيفْ مَا نْعَامْلُوكُمْ.</div>
<div class="v" id="v14"><h2>أَحْنَا الهَيْكِلْ مْتَاعْ اللهْ</h2><span class="vn">14</span> <span class="br-p"><br><br></span>مَا تْكُونُوشْ تَحْتْ سْقَفْ وَاحِدْ مْعَ الِّي مَا هُمْشْ مُؤْمْنِينْ. شْنُوَّة الِّي يِجْمَعْ الخِيرْ مْعَ الشَّرْ؟ وِشْنُوَّة الِّي يَرْبِطْ النُّورْ بِالظْلاَمْ؟</div>
<div class="v" id="v15"><span class="vn">15</span> وِشْنُوَّة الشَّيْء الِّي المَسِيحْ يْوَافِقْ فِيهْ بْلِيسْ؟ وِشْنُوَّة الشَّيْء الِّي المُؤْمِنْ يِتْشَارِكْ فِيهْ مْعَ الِّي مُوشْ مُؤْمِنْ؟</div>
<div class="v" id="v16"><span class="vn">16</span> <sup class="fnm"><a name="fnm2" href="#fn2">2</a></sup>وِشْنُوَّة الإِتِّفَاقْ الِّي بِينْ هَيْكِلْ اللهْ وِالصْنَبْ؟ رَانَا أَحْنَا هَيْكِلْ اللهْ الحَيْ. هَاذَا الِّي يْقُولُو اللهْ: <span class="br-p"><br><br></span><span class="br-ind"><br><span class="indent">&nbsp;</span></span>بَاشْ نُسْكُنْ فِي وُسْطْهُمْ وْنِمْشِي مْعَاهُمْ،<br> <span class="br-ind"><br><span class="indent">&nbsp;</span></span>وِيْكُونُوا شَعْبِي وِنْكُونْ إِلاَهْهُمْ.<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span><sup class="fnm"><a name="fnm3" href="#fn3">3</a></sup>هَاذَاكَا عْلاَشْ الرَّبْ يْقُولْ<br> <span class="br-ind"><br><span class="indent">&nbsp;</span></span>أُخْرْجُوا مِنْ وُسْطْهُمْ وْخَلِّيوْهُمْ،<br> <span class="br-ind"><br><span class="indent">&nbsp;</span></span>مَا تْمِسُّوشْ المَنْزُوسْ،<br> <span class="br-ind"><br><span class="indent">&nbsp;</span></span>وْآنَا نِقْبِلْكُمْ<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span><sup class="fnm"><a name="fnm4" href="#fn4">4</a></sup>وِنْكُونْ بُوكُمْ<br> <span class="br-ind"><br><span class="indent">&nbsp;</span></span>وِتْكُونُوا وْلاَدِي وِبْنَاتِي<br> <span class="br-ind"><br><span class="indent">&nbsp;</span></span>يْقُولْ الرَّبْ القَادِرْ.<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إش ٤٩‏:٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->خر ٢٥‏:٨، ٢٩‏:٤٥ ؛ لا ٢٦‏:١٢ ؛ حز ٣٧‏:٢٧ ؛ إر ٣١‏:١<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->إش ٥٢‏:١١<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->هو ١‏:١٠ ؛ إش ٤٣‏:٦<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>