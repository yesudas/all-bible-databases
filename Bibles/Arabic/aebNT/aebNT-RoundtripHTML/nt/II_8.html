<html><head>
<meta http-equiv="Content-Type" content="text/html;charset=utf-8" />
<title>II 8 &ndash; كُورِنْثُوسْ الثَّانِيْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('II', 8);">
<div id="navbar"><a href="../index.html">العهد الجديد بالعربية التونسية</a> &ndash; <b>كُورِنْثُوسْ الثَّانِيْ</b> &ndash; <a href="II_1.html">1</a> ... <a href="II_6.html">6</a> <a href="II_7.html">7</a> <b>8</b> <a href="II_9.html">9</a> <a href="II_10.html">10</a> ... <a href="II_13.html">13</a> </div><hr>
<h1>II 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>لَمَّانْ التَّبَرُّعَاتْ</h2><span class="vn">1</span> <span class="br-p"><br><br></span>وِنْحِبُّوا، يَا إِخْوَة، نِعْلْمُوكُمْ كِيفَاشْ ظُهْرِتْ نِعْمِةْ اللهْ فِي كَنَايِسْ مَقْدُونِيَّة.</div>
<div class="v" id="v2"><span class="vn">2</span> رَغْمْ المَصَاعِبْ الِّي تْعَدَّاوْ بِيهَا، فَرْحِتْهُمْ الكْبِيرَة وْفَقْرْهُمْ القَاسِي فَاضُوا وْوَلاَّوْ غُنْيَا مِنْ كَثْرِةْ الكَرَمْ مْتَاعْهُمْ.</div>
<div class="v" id="v3"><span class="vn">3</span> وْآنَا انَّجِّمْ نِشْهِدْ الِّي هُومَا عْطَاوْ عْلَى قَدْ مَا يْنَجّْمُوا، وْأَكْثِرْ مِلِّي يْنَجّْمُوا، مِنْ غِيرْ مَا لَزّْهُمْ حَتَّى حَدْ،</div>
<div class="v" id="v4"><span class="vn">4</span> وِتْشَّحْتُونَا بَاشْ نِكْرْمُوهُمْ كِنْخَلِّيوْهُمْ يِتْشَارْكُوا مْعَانَا بَاشْ نْعَاوْنُوا المُؤْمْنِينْ الِّي فِي اليَهُودِيَّة.</div>
<div class="v" id="v5"><span class="vn">5</span> آمَا عَمْلُوا أَكْثِرْ مِلِّي كُنَّا نِتْوَقّْعُوا مِنْهُمْ، فِي الأُوِّلْ سَلّْمُوا رْوَاحْهُمْ لِلرَّبْ وِمْبَاعِدْ لِينَا أَحْنَا كِيفْ مَا حَبْ رَبِّي.</div>
<div class="v" id="v6"><span class="vn">6</span> يَاخِي طْلَبْنَا مِنْ تِيطُسْ بَاشْ يْكَمِّلْ الخِدْمَة المُبَارْكَة الِّي بْدَاهَا مْعَاكُمْ.</div>
<div class="v" id="v7"><span class="vn">7</span> وْمَا دَامْكُمْ بَاهِينْ فِي كُلْ شَيْء: فِي الإِيمَانْ وِالكْلاَمْ الوَاضِحْ وِالمَعْرْفَة وِالحْرَارَة فِي الخِدْمَة وِالمْحَبَّة لِينَا، يَا لِيتْكُمْ تْكُونُوا زَادَا بَاهِينْ فِي الخِدْمَة المُبَارْكَة هَاذِي.</div>
<div class="v" id="v8"><span class="vn">8</span> <span class="br-p"><br><br></span>وْمَا نْقُولِشْ الشَّيْء هَاذَا بَاشْ نُأْمِرْكُمْ بِيهْ، آمَا بَاشْ نْجَرِّبْ بِالحْرَارَة مْتَاعْ الأُخْرِينْ قَدَّاشْ عِنْدْكُمْ مْحَبَّة.</div>
<div class="v" id="v9"><span class="vn">9</span> وْإِنْتُومَا تَعْرْفُوا نِعْمِةْ رَبّْنَا يَسُوعْ المَسِيحْ: كِيفَاشْ وَلَّى فْقِيرْ عْلَى خَاطِرْكُمْ، رَغْمِلِّي هُوَ غْنِي، بَاشْ إِنْتُومَا تِتْغْنَاوْ بْفَقْرُو.</div>
<div class="v" id="v10"><span class="vn">10</span> وْهَاذَا رَايِي فِي الحَاجَة هَاذِي، وِلِّي هُوَ بَاهِيلْكُمْ، إِنْتُومَا أَوِّلْ نَاسْ بْدِيتُوا الخِدْمَة هَاذِي العَامْ الِّي فَاتْ، وْأَوِّلْ مِنْ حَبْ يِخْدِمْهَا.</div>
<div class="v" id="v11"><span class="vn">11</span> كَمّْلُوا تَوَّا الخِدْمَة بَاشْ تْكَمّْلُوهَا عْلَى قَدْ طَاقِتْكُمْ.</div>
<div class="v" id="v12"><span class="vn">12</span> رَاهُو وَقْتِلِّي تْحِبُّوا تَعْطِيوْ، اللهْ يَرْضَى عْلَى الإِنْسَانْ بِلِّي عَنْدُو، مُوشْ بِلِّي مَا عِنْدُوشْ.</div>
<div class="v" id="v13"><span class="vn">13</span> مَا نُقْصُدْشْ الِّي إِنْتُومَا بَاشْ تِتْعَدَّاوْ بْظُرُوفْ صْعِيبَة وْغِيرْكُمْ يْكُونْ مِرْتَاحْ، آمَا نُقْصُدْ إِنّْكُمْ تْكُونُوا كِيفْ كِيفْ،</div>
<div class="v" id="v14"><span class="vn">14</span> وْتَوّا الِّي زَايِدْ عْلِيكُمْ يْكَمِّلْ الِّي نَاقِصْهُمْ، بَاشْ الِّي زَايِدْ عْلِيهُمْ يْكَمِّلْ الِّي نَاقِصْكُمْ، وْهَكَّا تْكُونُوا كِيفْ كِيفْ.</div>
<div class="v" id="v15"><span class="vn">15</span> كِيفْ مَا يْقُولْ الكْتَابْ المُقَدَّسْ: <span class="br-p"><br><br></span><span class="br-ind"><br><span class="indent">&nbsp;</span></span>الِّي لَمْ بَرْشَة مَا فْضُلْ عَنْدُو حَتَّى شَيْء،<br> <span class="br-ind"><br><span class="indent">&nbsp;</span></span>وِلِّي لَمْ شْوَيَّة مَا نُقْصُو حَتَّى شَيْء.<br></div>
<div class="v" id="v16"><h2>بُولُسْ يْوَصِّى عْلَى تِيطُسْ وِلِّي مْعَاهْ</h2><span class="vn">16</span> <span class="br-p"><br><br></span>نُشْكُرْ اللهْ الِّي خَلَّى تِيطُسْ زَادَا يْحِبْ يْعَاوِنْكُمْ كِيفِي آنَا،</div>
<div class="v" id="v17"><span class="vn">17</span> وْمَا كْفَاهِشْ بَاشْ يَعْمِلْ الشَّيْء الِّي طْلَبْنَاهْ مِنُّو، زَادْ جَاكُمْ هُوَ بِيدُو مِنْ كَثْرِةْ مَا هُوَ مِتْوَلْهِي بِيكُمْ.</div>
<div class="v" id="v18"><span class="vn">18</span> وِبْعَثْنَا مْعَاهْ وَاحِدْ مِنْ خْوَاتْنَا الِّي تُشْكِرْ فِيهْ الكَنَايِسْ الكُلْهَا عْلَى خِدْمْتُو فِي التَّبْشِيرْ.</div>
<div class="v" id="v19"><span class="vn">19</span> وْزِيدْ عْلَى هَاذَا، الكَنَايِسْ خْتَارِتُّو بَاشْ يْسَافِرْ مْعَانَا بَاشْ يْعَاوِنَّا فِي الخِدْمَة المُبَارْكَة هَاذِي الِّي قَاعْدِينْ نِخْدْمُوا فِيهَا لْمَجْدْ اللهْ وْبَاشْ نْوَرِّيوْ حُسْنْ النِّيَّة مْتَاعْنَا.</div>
<div class="v" id="v20"><span class="vn">20</span> وْإِحْنَا رَادِّينْ بَالْنَا بَاشْ حَتَّى حَدْ مَا يْلُومْنَا كِيفَاشْ قَاعْدِينْ نِسْتَعْمْلُوا فِي الفْلُوسْ الِّي تْبَرّْعُولْنَا بِيهَا،</div>
<div class="v" id="v21"><span class="vn">21</span> عْلَى خَاطِرْنَا نْحِبُّوا نَعْمْلُوا الحَاجَاتْ البَاهْيَة، مُوشْ قُدَّامْ الرَّبْ وَحْدُو، آمَا قُدَّامْ النَّاسْ زَادَا.</div>
<div class="v" id="v22"><span class="vn">22</span> وِبْعَثْنَا مْعَاهُمْ خُونَا الِّي جَرِّبْنَاهْ بَرْشَة مَرَّاتْ وْشُفْنَا الِّي هُوَ نَاشِطْ فِي كُلْ شَيْء، وْهُوَ تَوَّا مِتْحَمِّسْ يَاسِرْ عْلَى خَاطْرُو يَاثِقْ فِيكُمْ بَرْشَة.</div>
<div class="v" id="v23"><span class="vn">23</span> آمَا تِيطُسْ رَاهُو مْعَايَا وِيْعَاوِنْ فِيَّ عْلَى خِدْمِتْكُمْ، وْآمَا الزُّوزْ الإِخْوَة الِّي مْعَاهْ، رَاهُمْ الرُّسُلْ مْتَاعْ الكَنَايِسْ وْهُومَا مَجْدْ المَسِيحْ.</div>
<div class="v" id="v24"><span class="vn">24</span> إِمَّالاَ وَرِّيوْ مْحَبِّتْكُمْ لِيهُمْ قُدَّامْ الكَنَايِسْ وْكِيفَاشْ أَحْنَا عِنْدْنَا الحَقْ كِنُتْفُوخْرُوا بِيكُمْ.</div>
</div>
<!-- PARSED ABOVE; EDITING MAY BREAK PARSER -->
</body></html>