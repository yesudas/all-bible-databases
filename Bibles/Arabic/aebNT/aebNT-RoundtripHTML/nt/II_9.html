<html><head>
<meta http-equiv="Content-Type" content="text/html;charset=utf-8" />
<title>II 9 &ndash; كُورِنْثُوسْ الثَّانِيْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('II', 9);">
<div id="navbar"><a href="../index.html">العهد الجديد بالعربية التونسية</a> &ndash; <b>كُورِنْثُوسْ الثَّانِيْ</b> &ndash; <a href="II_1.html">1</a> ... <a href="II_7.html">7</a> <a href="II_8.html">8</a> <b>9</b> <a href="II_10.html">10</a> <a href="II_11.html">11</a> ... <a href="II_13.html">13</a> </div><hr>
<h1>II 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>بُولُسْ يْوَصِّي عْلَى لَمَّانْ التَّبَرُّعَاتْ</h2><span class="vn">1</span> <span class="br-p"><br><br></span>وْآنَا نْرَى الِّي مُوشْ لاَزِمْ نِكْتْبِلْكُمْ عْلَى الإِخْوَة المُؤْمْنِينْ كِيفَاشْ تْعَاوْنُوهُمْ،</div>
<div class="v" id="v2"><span class="vn">2</span> عْلَى خَاطِرْنِي نَعْرِفْ الِّي انْتُومَا تْحِبُّوا الشَّيْء هَاذَا وْنِتْفُوخِرْ بِيكُمْ قُدَّامْ المَقْدُونِيِّينْ وِنْقُولِلْهُمْ الِّي إخْوِتْنَا فِي أَخَائِيَة حَاضْرِينْ مِالعَامْ الِّي فَاتْ. الحِرْصْ مْتَاعْكُمْ شَجَّعْ النَّاسْ بَاشْ يْعَاوْنُوا،</div>
<div class="v" id="v3"><span class="vn">3</span> آمَا رَانِي بْعَثْتِلْكُمْ الإِخْوَة هَاذُومَا بَاشْ فُخْرِتْنَا بِيكُمْ فِي الشَّيْء هَاذَا مَا تْكُونِشْ غَالْطَة، وْبَاشْ تْكُونُوا حَاضْرِينْ كِيفْ مَا قُلْتْ.</div>
<div class="v" id="v4"><span class="vn">4</span> وْآنَا نْخَافْ إِنُّو يْجِيوْ مْعَايَا جْمَاعَة مِالمَقْدُونِيِّينْ وْيَلْقَاوْكُمْ مَا كُمْشْ حَاضْرِينْ، نُقْعْدُوا أَحْنَا فِي الحِشْمَة، إِذَا كَانْ مُوشْ إِنْتُومَا زَادَا. بَعْدْ مَا كُنَّا وَاثْقِينْ فِي فُخْرِتْنَا بِيكُمْ.</div>
<div class="v" id="v5"><span class="vn">5</span> هَاذَاكَا عْلاَشْ رِيتْ إِنُّو لاَزِمْ نُطْلُبْ مِالإِخْوَة بَاشْ يِسْبْقُونِي لِيكُمْ بَاشْ يْحَضّْرُوا الحَاجَاتْ الِّي وْعِدْتُونِي بِيهَا، وْهَكَّا بَاشْ تَعْطِيوْ عْلَى رَاحِتْكُمْ مُوشْ مَلْزُوزِينْ.</div>
<div class="v" id="v6"><span class="vn">6</span> وِاتْذَكّْرُوا إِنُّو الِّي يَزْرَعْ بالْبُخْلْ يَحْصِدْ بالْبُخْلْ، وِلِّي يَزْرَعْ بالْبَرْكَة يَحْصِدْ بِالْبَرْكَة.</div>
<div class="v" id="v7"><span class="vn">7</span> خَلِّي كُلْ وَاحِدْ يَعْطِي الشَّيْء الِّي نْوَاهْ فِي قَلْبُو، مُوشْ نَادِمْ وِلاَّ مَلْزُوزْ، عْلَى خَاطِرْ اللهْ يْحِبْ الِّي يَعْطِي وْهُوَ فَرْحَانْ.</div>
<div class="v" id="v8"><span class="vn">8</span> وِالله قَادِرْ بَاشْ يْزِيدْكُمْ كُلْ خِيرْ، وِيْكُونْ عِنْدْكُمْ مَا يِكْفِيكُمْ فِي كُلْ وَقْتْ بَاشْ تْزِيدُوا تَعْمْلُوا الخِيرْ أَكْثِرْ،</div>
<div class="v" id="v9"><span class="vn">9</span> <sup class="fnm"><a name="fnm1" href="#fn1">1</a></sup>كِيفْ مَا تِكْتِبْ فِي الكْتَابْ المُقَدَّسْ: <span class="br-p"><br><br></span><span class="br-ind"><br><span class="indent">&nbsp;</span></span>فَرِّقْ بْلاَشْ حْسَابْ وِعْطَى لِلفُقَرَاءْ،<br> <span class="br-ind"><br><span class="indent">&nbsp;</span></span>البِرْ مْتَاعُو يْدُومْ لِلأَبَدْ.<br></div>
<div class="v" id="v10"><span class="vn">10</span> <span class="br-p"><br><br></span>وِالله الِّي يَعْطِي الزِّرِّيعَة لِلِّي يَزْرَعْ وِالخُبْزْ لِلمَاكْلَة بَاشْ يَعْطِيكُمْ زِرِّيعِتْكُمْ وِيْكَثِّرْهَا بَاشْ البِرْ مْتَاعْكُمْ يِنْتِجْ بَرْشَة ثَمَرْ.</div>
<div class="v" id="v11"><span class="vn">11</span> وْيِغْنِيكُمْ فِي كُلْ شَيْء، بَاشْ يْكُونْ الكَرَمْ مْتَاعْكُمْ بْلاَشْ حْسَابْ وِالنَّاسْ يُشْكْرُوا اللهْ عْلَى خَاطِرْ الكَرَمْ مْتَاعْكُمْ.</div>
<div class="v" id="v12"><span class="vn">12</span> رَاهِي الخِدْمَة هَاذِي الِّي تِخْدْمُوا فِيهَا مُوشْ تِكْفِي احْتِيَاجَاتْ المُؤْمْنِينْ آكَاهُو، آمَا تْفِيضْ بَاشْ تْخَلِّي النَّاسْ يِحْمْدُوا اللهْ بَرْشَة.</div>
<div class="v" id="v13"><span class="vn">13</span> وِالخِدْمَة هَاذِي دَلِيلْ عْلَى إِيمَانْكُمْ، وِيْمَجّْدُوا اللهْ عْلَى طَاعِتْكُمْ وَقْتِلِّي تِشْهْدُوا بْإِنْجِيلْ المَسِيحْ وِعْلَى الكَرَمْ مْتَاعْكُمْ وَقْتِلِّي تْعَاوْنُوهُمْ وِتْعَاوْنُوا الأُخْرِينْ الكُلْهُمْ.</div>
<div class="v" id="v14"><span class="vn">14</span> وِيْصَلِّيوْ مِنْ أَجْلْكُمْ وْهُومَا مِسْتَاحْجِينْكُمْ عْلَى خَاطِرْ نِعْمِةْ اللهْ عْلِيكُمْ عْظِيمَة.</div>
<div class="v" id="v15"><span class="vn">15</span> وِالحَمْدْ للهْ عْلَى نِعْمْتُو الِّي مَا ثَمَّاشْ كِيفْهَا!</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->مز ١١٢‏:٩<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>