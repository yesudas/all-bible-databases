<html><head>
<meta http-equiv="Content-Type" content="text/html;charset=utf-8" />
<title>Jas 2 &ndash; يَعْقُوبْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jas', 2);">
<div id="navbar"><a href="../index.html">العهد الجديد بالعربية التونسية</a> &ndash; <b>يَعْقُوبْ</b> &ndash; <a href="Jas_1.html">1</a> <b>2</b> <a href="Jas_3.html">3</a> <a href="Jas_4.html">4</a> <a href="Jas_5.html">5</a> </div><hr>
<h1>Jas 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>مَا تْمَيّْزُوشْ بِينْ النَّاسْ</h2><span class="vn">1</span> <span class="br-p"><br><br></span>وْمَا دَامْكُمْ، يَا خْوَاتِي، مُؤْمْنِينْ بْرَبْنَا يَسُوعْ المَسِيحْ الِّي لِيهْ المَجْدْ، مَا تْمَيّْزُوشْ حَتَّى حَدْ عْلَى الآخَرْ.</div>
<div class="v" id="v2"><span class="vn">2</span> إِذَا كَانْ دْخَلْ لِلمَجْمَعْ مْتَاعْكُمْ وَاحِدْ غْنِي فِي صْوَابْعُو خْوَاتِمْ ذْهَبْ وْلاَبِسْ لِبْسَة غَالْيَة، وِمْبَاعِدْ دْخَلْ وَاحِدْ فْقِيرْ لاَبِسْ لِبْسَة قْدِيمَة،</div>
<div class="v" id="v3"><span class="vn">3</span> وِتْلَفِّتُّوا لِلِّي لاَبِسْ اللِّبْسَة الغَالْيَة وْقُلْتُولُو: «إِنْتِ أُقْعُدْ هْنَا فِي البْلاَصَة الأُولَى»، وْقُلْتُوا لِلفْقِيرْ: «إِنْتِ آقِفْ لْغَادِي»، وِلاَّ «أُقْعُدْ هْنَا عِنْدْ سَاقِينَا»،</div>
<div class="v" id="v4"><span class="vn">4</span> إِذَا عْمَلْتُوا هَكَّا، يَاخِي مَا تْكُونُوشْ فَرِّقْتُوا مَا بِينْ بْعَضْكُمْ وْوَلِّيتُوا تُحْكْمُوا بْنِيَّة خَايْبَة؟</div>
<div class="v" id="v5"><span class="vn">5</span> <span class="br-p"><br><br></span>اسْمْعُوا، يَا إِخْوْتِي الِّي نْحِبّْهُمْ: يَاخِي مُوشْ اللهْ خْتَارْ الفُقَرَاءْ مْتَاعْ العَالَمْ هَاذَا بَاشْ يْكُونُوا غُنْيَا بِالإِيمَانْ وْيُورْثُوا المَمْلْكَة الِّي وْعِدْ بِيهَا الِّي يْحِبُّوهْ؟</div>
<div class="v" id="v6"><span class="vn">6</span> وْإِنْتُومَا تَحْقْرُوا فِي الفْقِيرْ! وِشْكُونْهُمْ الِّي يُظْلْمُوا فِيكُمْ وِيْهِزُّوا فِيكُمْ لِلمْحَاكِمْ، يَاخِي مُوشْ الغُنْيَا؟</div>
<div class="v" id="v7"><span class="vn">7</span> يَاخِي مُوشْ هُومَا الِّي يَكْفْرُوا بِالإِسْمْ العْظِيمْ الِّي تِدْعِيتُوا بِيهْ؟</div>
<div class="v" id="v8"><span class="vn">8</span> <span class="br-p"><br><br></span><sup class="fnm"><a name="fnm1" href="#fn1">1</a></sup>إِذَا كَانْ تَعْمْلُوا بْأَعْظِمْ وْصِيَّة فِي الشَّرِيعَة الِّي وَصَّى بِيهَا الكْتَابْ المُقَدَّسْ، وِلِّي هِيَ: «حِبْ قْرِيبِكْ كِيفْ مَا تْحِبْ رُوحِكْ»، رَاهُو أَحْسِنْ مَا تَعْمْلُوا.</div>
<div class="v" id="v9"><span class="vn">9</span> وْآمَا إِذَا كَانْ عَامِلْتُوا وَاحِدْ عْلَى الآخَرْ رَاكُمْ تَعْمْلُوا ذَنْبْ وِالشَّرِيعَة تُحْكُمْ عْلِيكُمْ الحُكْمْ مْتَاعْهَا الِّي تُحْكْمُو عْلِيكُمْ كِيفْ ظَالْمِينْ.</div>
<div class="v" id="v10"><span class="vn">10</span> وِلِّي عْمَلْ بِالشَّرِيعَة الكُلْهَا وْقَصِّرْ فِي وْصِيَّة وَحْدَة مِنْهَا رَاهُو غْلُطْ فِيهَا الكُلْهَا،</div>
<div class="v" id="v11"><span class="vn">11</span> رَاهُو الِّي قَالْ: «مَا تَزْنَاشْ»، قَالْ زَادَا: «مَا تُقْتُلْشْ.» وْإِذَا كَانْ قْتَلْتْ وْمَا زْنِيتِشْ، رَاكْ كَسِّرْتْ الشَّرِيعَة.</div>
<div class="v" id="v12"><span class="vn">12</span> إِمَّالاَ اتْكَلّْمُوا وْأَعْمْلُوا كِيفْ النَّاسْ الِّي اللهْ بَاشْ يُحْكُمْ عْلِيهُمْ بِالشَّرِيعَة الِّي تْرُدّْنَا أَحْرَارْ،</div>
<div class="v" id="v13"><span class="vn">13</span> رَاهُو الحُكْمْ مَا يَرْحِمْشْ الِّي مَا يَرْحِمْشْ، وِالرَّحْمَة تِغْلِبْ الحُكْمْ.</div>
<div class="v" id="v14"><h2>الإِيمَانْ وِالأَعْمَالْ</h2><span class="vn">14</span> <span class="br-p"><br><br></span>شْنُوَّة فَايِدْةْ الإِنْسَانْ، يَا إِخْوْتِي، كِيْقُولْ الِّي هُوَ عَنْدُو إِيمَانْ مِنْ غِيرْ مَا تْكُونْ عَنْدُو أَعْمَالْ؟ يَاخِي الإِيمَانْ هَاذَا يْنَجِّمْ يْخَلّْصُو؟</div>
<div class="v" id="v15"><span class="vn">15</span> إِذَا كَانْ فِي وُسْطْكُمْ خُو وِلاَّ أُخْتْ عْرَايَا وْمَا عِنْدْهُمْشْ حَتَّى شَيْء يَاكْلُوهْ،</div>
<div class="v" id="v16"><span class="vn">16</span> شْنُوَّة الفَايْدَة كِتْقُولُولْهُمْ: «امْشِيوْ مُطْمَانِينْ! أُسْخْنُوا وْأَشْبْعُوا»، إِذَا كَانْ مَا تَعْطِيوْهُمْشْ الشَّيْء الِّي مِحْتَاجِينْلُو؟</div>
<div class="v" id="v17"><span class="vn">17</span> الإِيمَانْ زَادَا، إِذَا كَانُو مِنْ غِيرْ أَعْمَالْ رَاهُو مِيتْ.</div>
<div class="v" id="v18"><span class="vn">18</span> <span class="br-p"><br><br></span>وْمُمْكِنْ وَاحِدْ مِنْكُمْ يْقُولْ: «إِنْتِ عِنْدِكْ إِيمَانْ وْآنَا عِنْدِي أَعْمَالْ، وَرِّينِي كِيفَاشْ يْكُونْ إِيمَانِكْ مِنْ غِيرْ أَعْمَالْ، وْآنَا نْوَرِّيكْ إِيمَانِي بِالأَعْمَالْ مْتَاعِي.»</div>
<div class="v" id="v19"><span class="vn">19</span> إِنْتِ تِمِّنْ إِنُّو اللهْ وَاحِدْ؟ هَاذَا بَاهِي. وِالشْوَاطِنْ زَادَا يِمّْنُوا بِيهْ وْيِتْرَعْدُوا.</div>
<div class="v" id="v20"><span class="vn">20</span> يَا بَشَرْ يَلِّي مَا عِنْدِكْشْ عْقَلْ، يَاخِي تْحِبْ دَلِيلْ الِّي الإِيمَانْ يْكُونْ مِنْ غِيرْ فَايْدَة مِنْ غِيرْ أَعْمَالْ؟</div>
<div class="v" id="v21"><span class="vn">21</span> شُوفْ بُونَا إِبْرَاهِيمْ، يَاخِي مُوشْ تْبَرِرْ بِالأَعْمَالْ وَقْتِلِّي قَدِّمْ وِلْدُو إِسْحَاقْ عْلَى المَذْبَحْ؟</div>
<div class="v" id="v22"><span class="vn">22</span> إِنْتِ تْشُوفْ الِّي إِيمَانُو خْدِمْ مْعَ أَعْمَالُو، وْإِيمَانُو وَلَّى كَامِلْ بِالأَعْمَالْ،</div>
<div class="v" id="v23"><span class="vn">23</span> وْهَكّا تَمْ الشَّيْء الِّي قَالُو الكْتَابْ المُقَدَّسْ: «إِبْرَاهِيمْ امِّنْ بِالله وَاللهْ رَدُّو بَارْ» وِتْسَمَّى خَلِيلْ اللهْ.</div>
<div class="v" id="v24"><span class="vn">24</span> <span class="br-p"><br><br></span>شُفْتُوا كِيفَاشْ، إِمَّالاَ، الِّي الإِنْسَانْ يِتْبَرِرْ بِالأَعْمَالْ مُوشْ بِالإِيمَانْ آكَاهُو.</div>
<div class="v" id="v25"><span class="vn">25</span> كِيفْ رَاحَابْ الِّي سِيرِتْهَا مُوشْ بَاهْيَة زَادَا، يَاخِي مُوشْ تْبَرَرِتْ بِالأَعْمَالْ مْتَاعْهَا وَقْتِلِّي سْتَقْبْلِتْ الرْجَالْ المَبْعُوثِينْ وِمْبَاعِدْ بَعْثِتْهُمْ فِي ثْنِيَّة أُخْرَى؟</div>
<div class="v" id="v26"><span class="vn">26</span> كِيفْ مَا البْدَنْ مِنْ غِيرْ رُوحْ مَيِّتْ، الإِيمَانْ زَادَا مِنْ غِيرْ أَعْمَالْ مَيِّتْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->لا ١٩‏:١٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>