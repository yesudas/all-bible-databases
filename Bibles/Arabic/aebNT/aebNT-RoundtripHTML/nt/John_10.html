<html><head>
<meta http-equiv="Content-Type" content="text/html;charset=utf-8" />
<title>John 10 &ndash; يُوحَنَّا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 10);">
<div id="navbar"><a href="../index.html">العهد الجديد بالعربية التونسية</a> &ndash; <b>يُوحَنَّا</b> &ndash; <a href="John_1.html">1</a> ... <a href="John_8.html">8</a> <a href="John_9.html">9</a> <b>10</b> <a href="John_11.html">11</a> <a href="John_12.html">12</a> ... <a href="John_21.html">21</a> </div><hr>
<h1>John 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ الرَّاعِي الصَّالِحْ</h2><span class="vn">1</span> <span class="br-p"><br><br></span>نْقُلْكُمْ الحَقْ الحَقْ: «الِّي مَا يُدْخُلْشْ لِلكُورِي مْتَاعْ الغْنَمْ مِالبَابْ مْتَاعُو، آمَا يَطْلِعْ مِنْ شِيرَة أخرى، رَاهُو سَارِقْ وْخَطَّافْ</div>
<div class="v" id="v2"><span class="vn">2</span> آمَا الِّي يُدْخُلْ مِالبَابْ رَاهُو رَاعِي الغْنَمْ.</div>
<div class="v" id="v3"><span class="vn">3</span> وِالعَسَّاسْ يْحِلْلُو، وِالغْنَمْ تِسْمَعْ صُوتُو. وِيْنَادِي عْلَى الغْنَمْ مْتَاعُو كُلْ وَاحِدْ بْإِسْمُو وِيْخَرِّجْهُمْ البَرَّا مِالكُورِي.</div>
<div class="v" id="v4"><span class="vn">4</span> وْوَقْتِلِّي يْخَرِّجْهُمْ الكُلْهُمْ، يِمْشِي قُدَّامْهُمْ وْهُومَا يْتَبّْعُوهْ عْلَى خَاطِرْهُمْ يَعْرْفُوا صُوتُو.</div>
<div class="v" id="v5"><span class="vn">5</span> وْمَا يْتَبّْعُوشْ البَرَّانِي آمَا رَاهُمْ يُهْرْبُوا مِنُّو، عْلَى خَاطِرْهُمْ مَا يَعْرْفُوشْ صُوتْ البْرَايْنِيَّة.»</div>
<div class="v" id="v6"><span class="vn">6</span> <span class="br-p"><br><br></span>المَثَلْ هَاذَا قَالْهُولْهُمْ يَسُوعْ، وْهُومَا مَا فَهْمُوشْ شْنُوَّة يُقْصُدْ،</div>
<div class="v" id="v7"><span class="vn">7</span> إِمَّالاَ قَالِلْهُمْ يَسُوعْ مِنْ جْدِيدْ: «نْقُلْكُمْ الحَقْ الحَقْ: آنَا هُوَ البَابْ مْتَاعْ العْلاَلِشْ.</div>
<div class="v" id="v8"><span class="vn">8</span> الِّي جَاوْ قَبْلِي الكُلْهُمْ سُرَّاقْ وْخَطَّافَا، وِالغْنَمْ مَا سَمْعِتْشْ كْلاَمْهُمْ.</div>
<div class="v" id="v9"><span class="vn">9</span> آنَا هُوَ البَابْ. الِّي يُدْخُلْ مِنِّي يْنَالْ الخَلاَصْ. وْيُدْخُلْ وْيُخْرُجْ وْيَلْقَى المَرْعَى.</div>
<div class="v" id="v10"><span class="vn">10</span> السَّارِقْ مَا يْجِي كَانْ بَاشْ يِسْرِقْ وْيَذْبِحْ وْيِهْلِكْ. آمَا آنَا رَانِي جِيتْ بَاشْ نَعْطِيهُمْ حَيَاةْ، وِيْنَالُوا فِيهَا الأَفْضَلْ.</div>
<div class="v" id="v11"><span class="vn">11</span> <sup class="fnm"><a name="fnm1" href="#fn1">1</a></sup>آنَا هُوَ الرَّاعِي الصَّالِحْ، وِالرَّاعِي الصَّالِحْ هُوَ الِّي يَعْطِي حْيَاتُو عْلَى خَاطِرْ الغْنَمْ مْتَاعُو.</div>
<div class="v" id="v12"><span class="vn">12</span> وِالسَّارِحْ الِّي مُوشْ مُولاَهَا وِالغْنَمْ مَا هِيشْ مِلْكُو، وَقْتِلِّي يْشُوفْ الذِّيبْ جَايْ، يْخَلِّي الغْنَمْ وْيُهْرُبْ، وِالذِّيبْ يَخْطِفْ الغْنَمْ وِيْفَرِّقْهَا عْلَى بْعَضْهَا.</div>
<div class="v" id="v13"><span class="vn">13</span> عْلَى خَاطْرُو سَارِحْ، هَاذَاكَا عْلاَشْ يُهْرُبْ وْمَا يْهِمُّوشْ فِي الغْنَمْ.</div>
<div class="v" id="v14"><span class="vn">14</span> آمَا رَانِي آنَا هُوَ الرَّاعِي الصَّالِحْ، وْنَعْرِفْ الغْنَمْ مْتَاعِي وِالغْنَمْ مْتَاعِي زَادَا تَعْرِفْنِي،</div>
<div class="v" id="v15"><span class="vn">15</span> كِيفْ مَا اللآبْ يَعْرِفْنِي وْآنَا نَعْرْفُو، وْآنَا نَعْطِي حْيَاتِي عْلَى خَاطِرْ الغْنَمْ مْتَاعِي.</div>
<div class="v" id="v16"><span class="vn">16</span> وْعِنْدِي عْلاَلِشْ أُخْرِينْ مَا هُمْشْ مِالكُورِي، لاَزِمْنِي نْجِيبْهُمْ، وْهُومَا بَاشْ يِسْمْعُوا صُوتِي، وِتْوَلِّي غْنَمْ وَحْدَة وْرَاعِي وَاحِدْ.</div>
<div class="v" id="v17"><span class="vn">17</span> هَاذَاكَا عْلاَشْ اللآبْ يْحِبّْنِي عْلَى خَاطِرْنِي نَعْطِي حْيَاتِي بَاشْ نْرَجَّعْهَا مِنْ جْدِيدْ.</div>
<div class="v" id="v18"><span class="vn">18</span> حَتَّى حَدْ مَا يَاخُذْلِي حْيَاتِي بِالقُوَّة، آمَا رَانِي آنَا الِّي نَعْطِيهَا بِيدِي، عِنْدِي السُّلْطَة بَاشْ نَعْطِيهَا، وْعِنْدِي السُّلْطَة بَاشْ نْرَجَّعْهَا، هَاذِي كَانِتْ وْصِيِّةْ الآبْ.»</div>
<div class="v" id="v19"><span class="vn">19</span> <span class="br-p"><br><br></span>وِتْعَارْكُوا اليْهُودْ وِاتْقِسْمُوا مَرَّة أُخْرَى بِسْبَبْ الكْلاَمْ هَاذَا،</div>
<div class="v" id="v20"><span class="vn">20</span> بَرْشَة مِنْهُمْ قَالُوا: «رَاهُو سَاكْنُو شِيطَانْ، وِيْخَرِّفْ. عْلاَشْ تِسْمْعُوا فِي كْلاَمُو.»</div>
<div class="v" id="v21"><span class="vn">21</span> قَالُوا نَاسْ أُخْرِينْ: «الكْلاَمْ هَاذَا مُوشْ مْتَاعْ وَاحِدْ سَاكْنُو شِيطَانْ. يَاخِي الشِّيطَانْ يْنَجِّمْ يْحِلْ عِينِينْ العِمْيَانْ؟»</div>
<div class="v" id="v22"><h2>اليْهُودْ يُرْفْضُوا يَسُوعْ</h2><span class="vn">22</span> <span class="br-p"><br><br></span>وِالوَقْتْ هَاذَاكَا جَا عِيدْ تَطْهِيرْ الهَيْكِلْ فِي أُورْشَلِيمْ، فِي الشْتَاء.</div>
<div class="v" id="v23"><span class="vn">23</span> وْكَانْ يَسُوعْ يْدُورْ فِي الهَيْكِلْ فِي المْزَازْ مْتَاعْ سُلَيْمَانْ،</div>
<div class="v" id="v24"><span class="vn">24</span> دَارُوا بِيهْ اليْهُودْ وْقَالُولُو: «لْوَقْتَاشْ بَاشْ تْخَلِّينَا حَايْرِينْ فِيكْ؟ قُلْنَا بْصَرَاحَة: يَاخِي إِنْتِ هُوَ المَسِيحْ.»</div>
<div class="v" id="v25"><span class="vn">25</span> جَاوِبْهُمْ يَسُوعْ: «قُلْتِلْكُمْ، آمَا إِنْتُومَا مَا تْصَدّْقُونِيشْ. وِالأَعْمَالْ الِّي نَعْمِلْ فِيهَا بْإِسْمْ بَابَا تِشْهِدْلِي.</div>
<div class="v" id="v26"><span class="vn">26</span> آمَا إِنْتُومَا مَا تْصَدّْقُونِيشْ عْلَى خَاطِرْكُمْ مَا كُمْشْ مِالغْنَمْ مْتَاعِي.</div>
<div class="v" id="v27"><span class="vn">27</span> الغْنَمْ مْتَاعِي يِسْمْعُوا صُوتِي، وْآنَا نَعْرِفْهُمْ وْهُومَا يْتَبّْعُونِي.</div>
<div class="v" id="v28"><span class="vn">28</span> وْآنَا نَعْطِيهَا حَيَاةْ أَبَدِيَّة، وِعْمُرْهُمْ مَا يِدَّمّْرُوا وْحَتَّى حَدْ مَا يْنَجِّمْ يْفُكّْهُمْ مِنْ يِدِّي.</div>
<div class="v" id="v29"><span class="vn">29</span> الآبْ الِّي عْطَاهُمْلِي هُوَ أَعْظِمْ مِنْ كُلْ شَيْء، وْحَتَّى حَدْ مَا يْنَجِّمْ يْفُكّْهُمْ مِنْ يِدْ الآبْ،</div>
<div class="v" id="v30"><span class="vn">30</span> رَانِي آنَا وِالآبْ وَاحِدْ.»</div>
<div class="v" id="v31"><span class="vn">31</span> <span class="br-p"><br><br></span>وْمَرَّة أُخْرَى هَزُّوا اليْهُودْ الحْجَرْ بَاشْ يُرْجْمُوهْ.</div>
<div class="v" id="v32"><span class="vn">32</span> قَالِلْهُمْ يَسُوعْ: «آنَا وَرِّيتْكُمْ بَرْشَة حَاجَاتْ بَاهْيَة مِنْ عِنْدْ الآبْ، عْلَى آنَا وَحْدَة مِنْهُمْ بَاشْ تُرْجْمُونِي.»</div>
<div class="v" id="v33"><span class="vn">33</span> جَاوْبُوهْ اليْهُودْ: «مَا نَاشْ نُرْجْمُوا فِيكْ عْلَى جَالْ حَاجَة بَاهْيَة عْمَلْتْهَا، آمَا عْلَى خَاطْرِكْ كْفَرْتْ. عْلَى خَاطْرِكْ إِنْتِ بَشَرْ، وْرَدِّيتْ رُوحِكْ اللهْ.»</div>
<div class="v" id="v34"><span class="vn">34</span> <sup class="fnm"><a name="fnm2" href="#fn2">2</a></sup>جَاوِبْهُمْ يَسُوعْ: «يَاخِي مُوشْ مَكْتُوبْ فِي الشَّرِيعَة مْتَاعْكُمْ الِّي اللهْ قَالْ: إِنْتُومَا آلْهَة؟</div>
<div class="v" id="v35"><span class="vn">35</span> إِذَا كَانْ الشَّرِيعَة مْتَاعْكُمْ قَالِتْ الشَّيْء هَاذَا لِلِّي جَاتْهُمْ كِلْمِةْ اللهْ وِالكْتَابْ صَادِقْ لِلأَبَدْ.</div>
<div class="v" id="v36"><span class="vn">36</span> الِّي قَدّْسُو اللهْ وْبِعْثُو لِلعَالَمْ تْقُولُولُو إِنْتِ كْفَرْتْ، كِقُلْتْ: آنَا إِبْنْ اللهْ؟</div>
<div class="v" id="v37"><span class="vn">37</span> إِذَا كَانْ آنَا مَا نِيشْ قَاعِدْ نَعْمِلْ فِي الأَعْمَالْ مْتَاعْ بَابَا، إِمَّالاَ مَا تْصَدّْقُونِيشْ.</div>
<div class="v" id="v38"><span class="vn">38</span> وْإِذَا كُنْتْ نَعْمِلْ فِيهَا وْمَا كُمْشْ مْصَدّْقِينِّي آنَا، إِمَّالاَ صَدّْقُوا الأَعْمَالْ هَاذِي، بَاشْ تَعْرْفُوا الِّي الآبْ فِيَّ وْآنَا فِي الآبْ.»</div>
<div class="v" id="v39"><span class="vn">39</span> حَاوْلُوا مَرَّة أُخْرَى بَاشْ يْشِدُّوهْ، يَاخِي فْلِتْ مِنْ بِينْ يْدِيهُمْ.</div>
<div class="v" id="v40"><span class="vn">40</span> <span class="br-p"><br><br></span>وِمْشَى يَسُوعْ مِنْ جْدِيدْ لِلشِّيرَة الأُخْرَى مْتَاعْ نَهْرْ الأُرْدُنْ وِينْ كَانْ يُوحَنَّا يْعَمِّدْ فِي النَّاسْ، وِبْقَى غَادِيكَا.</div>
<div class="v" id="v41"><span class="vn">41</span> جَاوْهْ بَرْشَة نَاسْ وْقَالُولُو: «يُوحَنَّا مَا عْمَلْ حَتَّى مُعْجْزَة، آمَا الِّي قَالُو عْلَى الرَّاجِلْ هَاذَا الكُلُّو صْحِيحْ.»</div>
<div class="v" id="v42"><span class="vn">42</span> وَلاّوْ امّْنُوا بِيهْ بَرْشَة نَاسْ الغَادِيكَا.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إش ٤٠‏:١١ ؛ حز ٣٤‏:١١‏-١٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->يو ٨‏:١٧ ؛ مز ٨٢‏:٦<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>