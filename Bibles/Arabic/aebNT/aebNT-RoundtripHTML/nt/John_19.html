<html><head>
<meta http-equiv="Content-Type" content="text/html;charset=utf-8" />
<title>John 19 &ndash; يُوحَنَّا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 19);">
<div id="navbar"><a href="../index.html">العهد الجديد بالعربية التونسية</a> &ndash; <b>يُوحَنَّا</b> &ndash; <a href="John_1.html">1</a> ... <a href="John_17.html">17</a> <a href="John_18.html">18</a> <b>19</b> <a href="John_20.html">20</a> <a href="John_21.html">21</a> </div><hr>
<h1>John 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>يَاخِي أْمَرْ بِيلاَطُسْ باش يْهِزُّوا يَسُوعْ وْيَضْرْبُوهْ بِالسُّوطْ.</div>
<div class="v" id="v2"><span class="vn">2</span> وْعَمْلُولُو الجُنُودْ تَاجْ مِالشُّوكْ وْحَطُّوهُولُو فُوقْ رَاسُو، وْلَبّْسُوهْ لِبْسَة حَمْرَا،</div>
<div class="v" id="v3"><span class="vn">3</span> وِبْدَاوْا يُقْرْبُولُو وْيَضْرْبُوا فِيهْ بِالكَفْ وِيْقُولُولُو: «يَحْيَى مَلِكْ اليْهُودْ!»</div>
<div class="v" id="v4"><span class="vn">4</span> <span class="br-p"><br><br></span>وِخْرَجْ بِيلاَطُسْ مَرَّة أُخْرَى لِلنَّاسْ وْقَالِلْهُمْ: «شُوفُوا، بَاشْ نْخَرِّجْهُولْكُمْ البَرَّا بَاشْ نْوَرِّيكُمْ الِّي آنَا مَا لْقِيتِشْ عْلِيهْ حَتَّى سْبَبْ بَاشْ نُحْكُمْ بِيهْ عْلِيهْ.»</div>
<div class="v" id="v5"><span class="vn">5</span> خْرَجْ يَسُوعْ لاَبِسْ الجِّبَّة الحَمْرَا وْتَاجْ الشُّوكْ فُوقْ رَاسُو، قَالِلْهُمْ بِيلاَطُسْ: «آهُوَ الرَّاجِلْ!»</div>
<div class="v" id="v6"><span class="vn">6</span> وْوَقْتِلِّي شَافُوهْ رُؤَسَاءْ الكُهَّانْ وِالحُرَّاسْ مْتَاعْ الهَيْكِلْ صَاحُوا: «اُصْلْبُو! اُصْلْبُو!» قَالِلْهُمْ بِيلاَطُسْ: «هِزُّوهْ إِنْتُومَا وْأُصْلْبُوهْ، آنَا مَا لْقِيتِشْ عْلِيهْ حَتَّى سْبَبْ بَاشْ نُحْكُمْ عْلِيهْ بِالمُوتْ.»</div>
<div class="v" id="v7"><span class="vn">7</span> جَاوْبُوهْ اليْهُودْ: «أَحْنَا عِنْدْنَا شَرِيعَةْ، وِالشَّرِيعَة تْقُولْ الِّي هُوَ لاَزِمْ يْمُوتْ عْلَى خَاطْرُو قَالْ عْلَى رُوحُو الِّي هُوَ إِبْنْ اللهْ.»</div>
<div class="v" id="v8"><span class="vn">8</span> <span class="br-p"><br><br></span>وَقْتِلِّي سْمَعْ بِيلاَطُسْ كْلاَمْهُمْ زَادْ خَافْ أَكْثِرْ.</div>
<div class="v" id="v9"><span class="vn">9</span> وْعَاوِدْ دْخَلْ لِلقْصَرْ وْقَالْ لْيَسُوعْ: «إِنْتِ مْنِينْ؟» لَكِنْ يَسُوعْ مَا جَاوْبُوشْ بِالكُلْ.</div>
<div class="v" id="v10"><span class="vn">10</span> قَالُّو بِيلاَطُسْ: «مَا تْحِبِّشْ تْكَلِّمْنِي؟ يَاخِي مَا تَعْرِفْشْ الِّي آنَا عِنْدِي السُّلْطَة بَاشْ نْسَيّْبِكْ، وْعِنْدِي السُّلْطَة بَاشْ نُصْلْبِكْ؟»</div>
<div class="v" id="v11"><span class="vn">11</span> جَاوْبُو يَسُوعْ: «مَا كُنْتِشْ بَاشْ تْكُونْ عِنْدِكْ سُلْطَة عْلِيَّ، كَانْ مَا تِعْطَاتْلِكْشْ مِالسْمَاءْ. آمَا الِّي جَابْنِي لِيكْ رَاهُو ذَنْبُو أَعْظِمْ.»</div>
<div class="v" id="v12"><span class="vn">12</span> وْحَاوِلْ بِيلاَطُسْ بَاشْ يْسَيّْبُو، آمَا اليْهُودْ صَاحُوا: «كَانْ تْسَيّْبُو، رَاكْ مَاكِشْ مْعَ القَيْصِرْ، رَاهُو الِّي يِدَّعِي انُّو هُوَ مَلِكْ هُوَ عْدُو القَيْصَرْ.»</div>
<div class="v" id="v13"><span class="vn">13</span> <span class="br-p"><br><br></span>وَقْتِلِّي سْمَعْ بِيلاَطُسْ الكْلاَمْ هَاذَا خَرِّجْ يَسُوعْ البَرَّا وِقْعَدْ فِي المَحْكْمَة فِي بْلاَصَة اسْمْهَا «البْلاَطْ»، وْبِالعِبْريَّة اسْمْهَا «جَبَّاثَا.»</div>
<div class="v" id="v14"><span class="vn">14</span> وِالنْهَارْ هَاذَاكَا كَانْ النْهَارْ الِّي يْحَضّْرُوا فِيهْ لِلفِصْحْ مْعَ السِّتَّة<sup class="fnm"><a name="fnm1" href="#fn1">1</a></sup>. وْقَالْ لِليْهُودْ: «هَا هُوَ المَلِكْ مْتَاعْكُمْ!»</div>
<div class="v" id="v15"><span class="vn">15</span> يَاخِي صَاحُوا: «أُقْتْلُو! أُقْتْلُو! اُصْلْبُو!» قَالِلْهُمْ بِيلاَطُسْ: «يَاخِي نُصْلُبْ المَلِكْ مْتَاعْكُمْ؟» جَاوْبُوهْ رُؤَسَاءْ الكُهَّانْ: «مَا عِنْدْنَاشْ مَلِكْ غِيرْ القَيْصَرْ!»</div>
<div class="v" id="v16"><span class="vn">16</span> يَاخِي سيِّبْهُولْهُمْ بَاشْ يِتْصْلَبْ. وْهَزُّوا يَسُوعْ.</div>
<div class="v" id="v17"><h2>يَسُوعْ عْلَى الصَّلِيبْ</h2><h2>&lt;n&gt;(مَتَّى ٢٧‏:٣٢‏-٤٤ ؛ مَرْقُسْ ١٥‏:٢١‏-٣٢ ؛ لُوقَا ٢٣‏:٢٦‏-٤٣)&lt;/n&gt;</h2><span class="vn">17</span> <span class="br-p"><br><br></span>وِخْرَجْ هَازْ الصَّلِيبْ مْتَاعُو وْمَاشِي لْبُقْعَة تِتْسَمَّى بِالعِبْرِيَّة الجُلْجْثَة، الِّي مَعْنَاهَا بُقْعِةْ الجُمْجْمَة.</div>
<div class="v" id="v18"><span class="vn">18</span> وْصَلْبُوهْ فِي البْلاَصَة هَاذِيكَا وْصَلْبُوا مْعَاهْ زُوزْ رْجَالْ، وَاحِدْ عْلَى يْمِينُو وْوَاحِدْ عْلَى يْسَارُو وْيَسُوعْ فِي الوُسْطْ.</div>
<div class="v" id="v19"><span class="vn">19</span> وْعَلِّقْ بِيلاَطُسْ بْلاَكَة عْلَى الصَّلِيبْ مَكْتُوبْ عْلِيهَا: «يَسُوعْ النَّاصْرِي مَلِكْ اليْهُودْ.»</div>
<div class="v" id="v20"><span class="vn">20</span> بَرْشَة يْهُودْ قْرَاوْ البْلاَكَة، عْلَى خَاطِرْ البْلاَصَة الِّي تِصْلَبْ فِيهَا يَسُوعْ كَانِتْ قْرِيبَة مِالمْدِينَة. وِالكْتِيبَة كَانِتْ بِاللُّغَة العِبْرِيَّة وِاللاَّتِينِيَّة وِاليُونَانِيَّة.</div>
<div class="v" id="v21"><span class="vn">21</span> يَاخِي قَالُوا رُؤَسَاءْ كُهَّانْ اليْهُودْ لْبِيلاَطُسْ: «مَا تِكْتِبْشْ "مَلِكْ اليْهُودْ" آمَا إِكْتِبْ "الرَّاجِلْ هَاذَا قَالْ: آنَا مَلِكْ اليْهُودْ!"»</div>
<div class="v" id="v22"><span class="vn">22</span> جَاوِبْهُمْ بِيلاَطُسْ: «الِّي كْتِبْتُو، كْتِبْتُو.»</div>
<div class="v" id="v23"><span class="vn">23</span> <span class="br-p"><br><br></span>وْبَعْدْ مَا صَلْبُوا الجُنُودْ يَسُوعْ خذُولُو لِبْسْتُو وْقَسْمُوهَا عْلَى أَرْبْعَة طْرُوفْ، كُلْ جُنْدِي خْذَا طَرْفْ. وِخْذَاوْ جِبّْتُو زَادَا وْكَانِتْ قَطْعَة وَحْدَة مَنْسُوجَة بْكُلْهَا وْمَا هِيشْ مْخَيّْطَة.</div>
<div class="v" id="v24"><span class="vn">24</span> <sup class="fnm"><a name="fnm2" href="#fn2">2</a></sup>قَالُوا الجُنُودْ لِبْعَضْهُمْ: «مُوشْ لاَزِمْ نْقَطّْعُوهَا، خَلِّينَا نِتْخَاطْرُوا عْلِيهَا، وِنْشُوفُوا شْكُونْ بَاشْ يِرْبِحْهَا.» وِوْقَعْ الشَّيْء هَاذَاكَا بَاشْ يْتِمْ الِّي تْقَالْ فِي الكْتَابْ المُقَدَّسْ: <span class="br-p"><br><br></span><span class="br-ind"><br><span class="indent">&nbsp;</span></span>قِسْمُوا لِبْسْتِي مَا بِينَاتْهُمْ،<br> <span class="br-ind"><br><span class="indent">&nbsp;</span></span>وِعْلَى جِبّْتِي تْخَاطْرُوا.<br> <span class="br-p"><br><br></span>وْهَاذَا هُوَ الشَّيْء الِّي عَمْلُوهْ الجُنُودْ.</div>
<div class="v" id="v25"><span class="vn">25</span> وْفِي البْلاَصَة هَاذِيكَا، بِحْذَا صَلِيبْ يَسُوعْ، وُقْفِتْ أُمُّو مَرْيَمْ، وْخَالْتُو وْمَرْيَمْ مَرْتْ كِلُوبَا، وْمَرْيِمْ المَجْدَلِيَّة.</div>
<div class="v" id="v26"><span class="vn">26</span> وَقْتِلِّي يَسُوعْ شَافْ أُمُّو وِالتِّلْمِيذْ الِّي يْحِبُّو وَاقِفْ بِحْذَاهَا، قَالْ لْأُمُّو: «يَا مْرَا، هَاذَا وِلْدِكْ.»</div>
<div class="v" id="v27"><span class="vn">27</span> وْقَالْ لِلتِّلْمِيذْ: «هَاذِي أُمِّكْ!» وْمِالوَقْتْ هَاذَاكَا هَزّْهَا التِّلْمِيذْ لْدَارُو.</div>
<div class="v" id="v28"><h2>مُوتْ يَسُوعْ</h2><h2>&lt;n&gt;(مَتَّى ٢٧‏:٤٥‏-٥٦ ؛ مَرْقُسْ ١٥‏:٣٣‏-٤١ ؛ لُوقَا ٢٣‏:٤٤‏-٤٩)&lt;/n&gt;</h2><span class="vn">28</span> <span class="br-p"><br><br></span><sup class="fnm"><a name="fnm3" href="#fn3">3</a></sup>وْشَافْ يَسُوعْ الِّي كُلْ شَيْء كْمِلْ، قَالْ: «آنَا عَطْشَانْ» بَاشْ يْتِمْ الِّي تْقَالْ فِي الكْتَابْ.</div>
<div class="v" id="v29"><span class="vn">29</span> وْكَانْ ثَمَّة سْطَلْ مَلْيَانْ بِالخَلْ غَطّْسُوا فِيهْ شِيفُونَة وْحَطُّوهَا فِي عُودْ مْتَاعْ رِيحَانْ وْطَلّْعُوهَا لْفُمُّو.</div>
<div class="v" id="v30"><span class="vn">30</span> وْوَقْتِلِّي ذَاقْ يَسُوعْ الخَلْ قَالْ: «كُلْ شَيْء كْمِلْ!» وِهْبَطْ رَاسُو وْخَلَّى رُوحُو تُطْلُعْ.</div>
<div class="v" id="v31"><h2>يَسُوعْ يِتْضْرَبْ بْرُمْحْ</h2><span class="vn">31</span> <span class="br-p"><br><br></span><sup class="fnm"><a name="fnm4" href="#fn4">4</a></sup>وِالنْهَارْ هَاذَاكَا كَانْ يُومْ التَّحْضِيرْ لْعِيدْ الفِصْحْ، وَلاَّوْ اليْهُودْ طَلْبُوا مِنْ بِيلاَطُسْ إِنُّو يُأْمُرْ الجُنُودْ مْتَاعُو بَاشْ يْكَسّْرُوا سَاقِينْ المَصْلُوبِينْ وِيْهَبّْطُوهُمْ مِنْ فُوقْ الصَّلِيبْ بَاشْ مَا تْبَاتِشْ لِنْهَارْ السِّبْتْ، بِالأَخَصْ الِّي نْهَارْ السِّبْتْ هَاذَاكَا كَانْ نْهَارْ عْظِيمْ.</div>
<div class="v" id="v32"><span class="vn">32</span> إِمَّالاَ جَاوْ الجُنُودْ وْكَسّْرُوا سَاقِينْ الزُّوزْ رْجَالْ الِّي تْصَلْبُوا مْعَ يَسُوعْ.</div>
<div class="v" id="v33"><span class="vn">33</span> وْوَقْتِلِّي وُصْلُوا لْيَسُوعْ لْقَاوْهْ مَاتْ، وَلاَّوْ مَا كَسّْرُوشْ لِيهْ سَاقِيهْ.</div>
<div class="v" id="v34"><span class="vn">34</span> وَاحِدْ مِالجُنُودْ ضَرْبُو بْرُمْحْ فِي جَنْبُو، وْبِالوَقْتْ خْرَجْ مِنُّو دَمْ وْمَاء.</div>
<div class="v" id="v35"><span class="vn">35</span> وِلِّي شَافْ الشَّيْء هَاذَا يِشْهِدْ بِيهْ وشْهَادْتُو صْحِيحَة، وْيَعْرِفْ رُوحُو الِّي هُوَ يْقُولْ فِي الحَقْ بَاشْ إِنْتُومَا زَادَا تِمّْنُوا.</div>
<div class="v" id="v36"><span class="vn">36</span> <sup class="fnm"><a name="fnm5" href="#fn5">5</a></sup>وِالشَّيْء هَاذَا صَارْ بَاشْ يْتِمْ الِّي جَا فِي الكْتَابْ المُقَدَّسْ: «مَا يِتْكَسِّرْلُو حَتَّى عْظَمْ.»</div>
<div class="v" id="v37"><span class="vn">37</span> <sup class="fnm"><a name="fnm6" href="#fn6">6</a></sup>وْمَكْتُوبْ فِي آيَة أُخْرَى: «بَاشْ يُخْزْرُوا لِلِّي ضَرْبُوهْ بْرُمْحْ.»</div>
<div class="v" id="v38"><h2>دَفْنَانْ يَسُوعْ</h2><h2>&lt;n&gt;(مَتَّى ٢٧‏:٥٧‏-٦١ ؛ مَرْقُسْ ١٥‏:٤٢‏-٤٧ ؛ لُوقَا ٢٣‏:٥٠‏-٥٦)&lt;/n&gt;</h2><span class="vn">38</span> <span class="br-p"><br><br></span>بَعْدْ مَا وْقَعْ الشَّيْء هَاذَا جَا يُوسُفْ الِّي هُوَ مِنْ مَنْطِقْةْ الرَّامَة، وِطْلَبْ مِنْ بِيلاَطُسْ بَاشْ يْخَلِّيهْ يْهِزْ الجُثَّة مْتَاعْ يَسُوعْ، وْيُوسُفْ هَاذَا كَانْ تِلْمِيذْ مْتَاعْ يَسُوعْ آمَا فِي السِّرْ عْلَى خَاطْرُو كَانْ خَايِفْ مِنْ اليْهُودْ، يَاخِي سْمَحْلُو بِيلاَطُسْ. وْجَا وْهَزْ الجُثَّة مْتَاعْ يَسُوعْ.</div>
<div class="v" id="v39"><span class="vn">39</span> وْجَا زَادَا نِيقُودِيمُوسْ، الِّي قْبَلْ مْشَى لْيَسُوعْ فِي اللِّيلْ، وْجَابْ مْعَاهْ قْرَابِةْ أَرْبْعَة وِثْلاَثِينْ كِيلُو مْتَاعْ مُرْ وْعُودْ مْخَلّْطِينْ.</div>
<div class="v" id="v40"><span class="vn">40</span> وْهُومَا لِثْنِينْ هَزُّوا جُثِّةْ يَسُوعْ وْصَبُّوا عْلِيهْ القْوَارِصْ وْلَفُّوهْ فِي كْفَنْ، كِيفْ مَا كَانِتْ عْوَايِدْ اليْهُودْ فِي الدْفِينَة.</div>
<div class="v" id="v41"><span class="vn">41</span> وْكَانِتْ ثَمَّة سَانْيَة فِي البْلاَصَة الِّي تِصْلَبْ فِيهَا يَسُوعْ، وِالسَّانْيَة هَاذِيكَا فِيهَا قْبَرْ مَا تِدْفِنْشْ فِيهْ حَتَّى حَدْ قْبَلْ.</div>
<div class="v" id="v42"><span class="vn">42</span> وْدِفْنُوا يَسُوعْ فِي القْبَرْ هَاذَاكَا عْلَى خَاطْرُو قْرِيبْ وِالنْهَارْ هَاذَاكَا كَانْ يُومْ التَّحْضِيرْ لِلسِّبْتْ عِنْدْ اليْهُودْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->النُّصْ اليُونَانِي يْقُولْ الِّي الوَقْتْ هُوَ السَّاعَة السَّادْسَة<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->خر ٢٨‏:٣٢ ؛ مز ٢٢‏:١٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->مز ٦٩‏:٢١<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->تث ٢١‏:٢٣ ؛ خر ١٢‏:١٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->خر ١٢‏:٤٦ ؛ عد ٩‏:١٢ ؛ مز ٣٤‏:٢٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->زك ١٢‏:١٠<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>