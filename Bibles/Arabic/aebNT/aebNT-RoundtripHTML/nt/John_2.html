<html><head>
<meta http-equiv="Content-Type" content="text/html;charset=utf-8" />
<title>John 2 &ndash; يُوحَنَّا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 2);">
<div id="navbar"><a href="../index.html">العهد الجديد بالعربية التونسية</a> &ndash; <b>يُوحَنَّا</b> &ndash; <a href="John_1.html">1</a> <b>2</b> <a href="John_3.html">3</a> <a href="John_4.html">4</a> ... <a href="John_21.html">21</a> </div><hr>
<h1>John 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>عِرْسْ قَانَا الجَلِيلْ</h2><span class="vn">1</span> <span class="br-p"><br><br></span>وْفِي النْهَارْ الثَّالِثْ كَانْ ثَمَّة عِرْسْ فِي مْدِينِةْ قَانَا الِّي فِي مَنْطِقْةْ الجَلِيلْ، وْأُمْ يَسُوعْ كَانِتْ غَادِي.</div>
<div class="v" id="v2"><span class="vn">2</span> وْيَسُوعْ وِتْلاَمِذْتُو زَادَا كَانُوا مِسْتَدْعِينْ.</div>
<div class="v" id="v3"><span class="vn">3</span> وْوَقْتِلِّي وْفَى الشْرَابْ، قَالِتْلُو أُمُّو: «رَاهُو مَا عَادِشْ عِنْدْهُمْ شْرَابْ.»</div>
<div class="v" id="v4"><span class="vn">4</span> قَالِلْهَا يَسُوعْ: «آشْ بِينِي وْبِينِكْ يَا مْرَا؟ رَاهُو وَقْتِي مَازَالْ مَا جَاشْ.»</div>
<div class="v" id="v5"><span class="vn">5</span> قَالِتْ أُمُّو لِلخُدَّامْ: «أَعْمْلُوا أَيْ حَاجَة يْقُلْكُمْ عْلِيهَا.»</div>
<div class="v" id="v6"><span class="vn">6</span> وْكَانِتْ ثَمَّة سِتَّة قْلاَلْ مْتَاعْ مَاء، يِطَّهْرُوا بِيهُمْ اليْهُودْ كِيفْ عْوَايِدْهُمْ، كُلْ وَحْدَة مِنْهُمْ تْهِزْ مَا بِينْ ثْمَانِينْ وِمْيَة وْعِشْرِينْ إِيتْرَا.</div>
<div class="v" id="v7"><span class="vn">7</span> قَالِلْهُمْ يَسُوعْ: «عَبِّيوْ القْلاَلْ.» وْهُومَا عَبَّاوْهُمْ لِلفُمْ.</div>
<div class="v" id="v8"><span class="vn">8</span> وْقَالِلْهُمْ: «تَوْ أُغْرْفُوا مِنْهَا وْأَعْطِيوْا لِلرَّاجِلْ المَسْؤُولْ عْلَى السَّهْرِيَّة.» وَلاَّوْ هَزُّولُو.</div>
<div class="v" id="v9"><span class="vn">9</span> وْوَقْتِلِّي ذَاقْ المَسْؤُولْ عْلَى السَّهْرِيَّة المَاء الِّي وَلَّى شْرَابْ، وْمَا كَانِشْ يَعْرِفْ عْلِيهْ مْنِينْ، آمَا الخُدَّامْ الِّي جَابُوهُولُو كَانُوا يَعْرْفُوا، وَلَّى نَادَى العْرِيسْ.</div>
<div class="v" id="v10"><span class="vn">10</span> وْقَالُّو: «النَّاسْ الكُلْ يَعْطِيوْا الشْرَابْ البَاهِي فِي الأُوِّلْ، وِمْبَاعِدْ مَا الضْيُوفْ يِسْكْرُوا يَعْطِيوْهُمْ شْرَابْ عَادِي. وْإِنْتِ خَلِّيتْ الشْرَابْ البَاهِي لْتَوَّا!»</div>
<div class="v" id="v11"><span class="vn">11</span> وْكَانِتْ هَاذِي أَوِّلْ مُعْجْزَة مِالمُعْجْزَاتْ الِّي عْمَلْهَا يَسُوعْ فِي مْدِينِةْ قَانَا الِّي فِي الجَلِيلْ، وْظَهِّرْ فِيهَا مَجْدُو، وِامّْنُوا بِيهْ تْلاَمِذْتُو.</div>
<div class="v" id="v12"><span class="vn">12</span> <span class="br-p"><br><br></span>وْبَعْدْهَا هْبَطْ لْكَفْرْنَاحُومْ هُوَ وْأُمُّو وْإِخْوْتُو وِتْلاَمِذْتُو، وِبْقَاوْ لْغَادِي أَيَّامَاتْ.</div>
<div class="v" id="v13"><h2>يَسُوعْ يْطَرِّدْ البَيَّاعَة مِنْ الهَيْكِلْ</h2><h2>&lt;n&gt;(مَتَّى ٢١‏:١٢‏-١٣ ؛ مَرْقُسْ ١١‏:١٥‏-١٧ ؛ لُوقَا ١٩‏:٤٥‏-٤٦)&lt;/n&gt;</h2><span class="vn">13</span> <span class="br-p"><br><br></span>وْكِقْرُبْ عِيدْ الفِصْحْ مْتَاعْ اليْهُودْ، طْلَعْ يَسُوعْ لْأُورْشَلِيمْ.</div>
<div class="v" id="v14"><span class="vn">14</span> وِلْقَى فِي الهَيْكِلْ النَّاسْ الِّي يْبِيعُوا فِي البْقَرْ وِالغْنَمْ وِالحْمَامْ، وِلِّي يْصَرّْفُوا فِي الفْلُوسْ قَاعْدِينْ،</div>
<div class="v" id="v15"><span class="vn">15</span> وِعْمَلْ سُوطْ مِالحْبَالْ وْطَرِّدْ النَّاسْ الكُلْ مِالهَيْكِلْ وْخَرِّجْ الغْنَمْ وِالبْقَرْ، وِقْلِبْ الطْوَاوِلْ وْفَرِّتْ الفْلُوسْ مْتَاعْ النَّاسْ الِّي يِخْدْمُوا فِي الصَّرْفْ،</div>
<div class="v" id="v16"><span class="vn">16</span> وْقَالْ لْبَيَّاعِةْ الحْمَامْ: «هِزُّوا عْلِيَّ الحْمَامْ مْتَاعْكُمْ مِنْ هْنَا، مَا تْرُدُّوشْ دَارْ بَابَا سُوقْ مْتَاعْ بِيعْ وِشْرَى.»</div>
<div class="v" id="v17"><span class="vn">17</span> <sup class="fnm"><a name="fnm1" href="#fn1">1</a></sup>تْذَكّْرُوا تْلاَمِذْتُو الِّي مُوجُودْ فِي الكْتَابْ المُقَدَّسْ: <span class="br-p"><br><br></span><span class="br-ind"><br><span class="indent">&nbsp;</span></span>الغِيرَة عْلَى بِيتِكْ كْلاَتْنِي.<br></div>
<div class="v" id="v18"><span class="vn">18</span> <span class="br-p"><br><br></span>جَاوْبُوهْ اليْهُودْ وْقَالُولُو: «أَعْمْلِلْنَا مُعْجْزَة تْوَرِّي الِّي إِنْتِ عِنْدِكْ الحَقْ بَاشْ تَعْمِلْ الشَّيْء هَاذَا.»</div>
<div class="v" id="v19"><span class="vn">19</span> جَاوِبْهُمْ يَسُوعْ وْقَالِلْهُمْ: «طَيّْحُوا الهَيْكِلْ هَاذَا، وْآنَا نْعَاوِدْ نِبْنِيهْ فِي ثْلاَثَة أَيَّامْ.»</div>
<div class="v" id="v20"><span class="vn">20</span> قَالُولُو اليْهُودْ: «الهَيْكِلْ هَاذَا تِبْنَى فِي سِتَّة وْأَرْبْعِينْ سْنَة، وْإِنْتِ بَاشْ تِبْنِيهْ فِي ثْلاَثَة أَيَّامْ؟»</div>
<div class="v" id="v21"><span class="vn">21</span> آمَا هُوَ رَاهُو كَانْ يُقْصُدْ فِي الهَيْكِلْ مْتَاعْ بَدْنُو.</div>
<div class="v" id="v22"><span class="vn">22</span> هَاذَاكَا عْلاَشْ وَقْتِلِّي قَامْ مِنْ المُوتْ، تْذَكّْرُوا تْلاَمِذْتُو الِّي هُوَ قَالْ الشَّيْء هَاذَا، وِامّْنُوا بِالكْتَابْ المُقَدَّسْ وْبِالكْلاَمْ الِّي قَالُو يَسُوعْ.</div>
<div class="v" id="v23"><h2>المَسِيحْ يَعْرِفْ البَشَرْ</h2><span class="vn">23</span> <span class="br-p"><br><br></span>وَقْتِلِّي كَانْ فِي أُورْشَلِيمْ فِي وَقْتْ عِيدْ الفِصْحْ، امّْنُوا بِيهْ بَرْشَة نَاسْ كِشَافُوا المُعْجْزَاتْ الِّي عْمَلْهُمْ.</div>
<div class="v" id="v24"><span class="vn">24</span> آمَا هُوَ مَا امِّنْهُمْشْ عْلَى حْيَاتُو، عْلَى خَاطْرُو كَانْ يَعْرِفْ النَّاسْ الكُلْ،</div>
<div class="v" id="v25"><span class="vn">25</span> وِعْلَى خَاطْرُو مَا كَانِشْ مِحْتَاجْ لِشْكُونْ يَحْكِيلُو عْلَى النَّاسْ، هُوَ بِيدُو يَعْرِفْ شْنُوَّة فِي قَلْبْ كُلْ إِنْسَانْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->مز ٦٠‏:٩<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>