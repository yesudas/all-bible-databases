<html><head>
<meta http-equiv="Content-Type" content="text/html;charset=utf-8" />
<title>John 4 &ndash; يُوحَنَّا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 4);">
<div id="navbar"><a href="../index.html">العهد الجديد بالعربية التونسية</a> &ndash; <b>يُوحَنَّا</b> &ndash; <a href="John_1.html">1</a> <a href="John_2.html">2</a> <a href="John_3.html">3</a> <b>4</b> <a href="John_5.html">5</a> <a href="John_6.html">6</a> ... <a href="John_21.html">21</a> </div><hr>
<h1>John 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ وِالمْرَا السَّامْرِيَّة</h2><span class="vn">1</span> <span class="br-p"><br><br></span>وَقْتِلِّي عْرَفْ يَسُوعْ الِّي الفَرِّيسِيِّينْ سَمْعُوا بِيهْ الِّي هُوَ يَعْمِلْ فِي تْلاَمْذَةْ وْيْعَمِّدْ فِيهُمْ أَكْثِرْ مِنْ يُوحَنَّا،</div>
<div class="v" id="v2"><span class="vn">2</span> رَغْمِلِّي مُوشْ يَسُوعْ الِّي كَانْ يْعَمِّدْ آمَا تْلاَمِذْتُو،</div>
<div class="v" id="v3"><span class="vn">3</span> وَلَّى خْرَجْ مِنْ مَنْطِقْةْ اليَهُودِيَّة وِرْجَعْ لِلجَلِيلْ.</div>
<div class="v" id="v4"><span class="vn">4</span> وْكَانْ لاَزْمُو يِتْعَدَّى عْلَى مَنْطِقْةْ السَّامْرَة،</div>
<div class="v" id="v5"><span class="vn">5</span> وْصُلْ لِمْدِينَة فِي السَّامْرَة إِسْمْهَا سُوخَارْ، قْرِيبَة مِنْ قَطْعِةْ الأَرْضْ الِّي عْطَاهَا يَعْقُوبْ لْوِلْدُو يُوسُفْ،</div>
<div class="v" id="v6"><span class="vn">6</span> وِقْعَدْ بِجْنَبْ بِيرْ يَعْقُوبْ مْعَ السِّتَّة<sup class="fnm"><a name="fnm1" href="#fn1">1</a></sup>، عْلَى خَاطْرُو تْعِبْ مِالمَشْيْ.</div>
<div class="v" id="v7"><span class="vn">7</span> <span class="br-p"><br><br></span>جَاتْ مْرَا مِنْ السَّامْرَة بَاشْ تْعَبِّي المَاء، قَالِلْهَا يَسُوعْ: «أَعْطِينِي نُشْرُبْ.»</div>
<div class="v" id="v8"><span class="vn">8</span> وِتْلاَمِذْتُو مْشَاوْ لِلمْدِينَة بَاشْ يِشْرِيوْ مَاكْلَة.</div>
<div class="v" id="v9"><span class="vn">9</span> <sup class="fnm"><a name="fnm2" href="#fn2">2</a></sup>قَالِتْلُو المْرَا السَّامْرِيَّة: «كِيفَاشْ إِنْتِ يْهُودِي وْآنَا سَامْرِيَّة، وْتُطْلُبْ مِنِّي بَاشْ نَعْطِيكْ بَاشْ تُشْرُبْ؟» قَالِتْلُو الكْلاَمْ هَاذَا عْلَى خَاطِرْ اليْهُودْ وِالنَّاسْ الِّي مِالسَّامْرَة مَا كَانُوشْ يِتْعَامْلُو مْعَ بْعَضْهُمْ بِالكُلْ.</div>
<div class="v" id="v10"><span class="vn">10</span> جَاوِبْهَا يَسُوعْ وْقَالْ: «كَانْ جِيتْ تَعْرْفِي عْطِيِّةْ اللهْ، وِشْكُونُو هُوَ الِّي يْقُلِّكْ أَعْطِينِي نُشْرُبْ، رَاكِي إِنْتِ الِّي تُطْلِبْ مِنُّو وْتَالِي رَاهُو هُوَ الِّي يَعْطِيكْ المَاء الحَيْ.»</div>
<div class="v" id="v11"><span class="vn">11</span> قَالِتْلُو المْرَا: «يَا سِيدِي، مْنِينْ جَاكْ المَاء الحَيْ وْإِنْتِ مَا عِنْدِكْشْ سْطَلْ، وِالبِيرْ غَارْقَة؟</div>
<div class="v" id="v12"><span class="vn">12</span> يَاخِي إِنْتِ خِيرْ مِنْ بُونَا يَعْقُوبْ الِّي عْطَانَا البِيرْ هَاذِي، وِشْرَبْ مِنْهَا هُوَ وِالبْقَرْ مْتَاعُو؟»</div>
<div class="v" id="v13"><span class="vn">13</span> جَاوِبْهَا يَسُوعْ وْقَالِلْهَا: «كُلْ مِنْ يُشْرُبْ مِالمَاء هَاذَا يَعْطِشْ مِنْ جْدِيدْ،</div>
<div class="v" id="v14"><span class="vn">14</span> آمَا الِّي يُشْرُبْ مِنْ المَاء الِّي نَعْطِيهْ آنَا، مُوشْ بَاشْ يَعْطِشْ لِلأَبَدْ. رَاهُو المَاء الِّي نَعْطِيهُولُو بَاشْ يْوَلِّي فِي دَاخْلُو عِينْ تِجْرِي وِتْهِزْ لِلحَيَاةْ الأَبَدِيَّة.»</div>
<div class="v" id="v15"><span class="vn">15</span> قَالِتْلُو المْرَا: «يَا سِيدِي، أَعْطِينِي مِنْ المَاء هَاذَا بَاشْ مَا عَادِشْ نَعْطِشْ بِالكُلْ وْمَا عَادِشْ نْجِي نْعَبِّي المَاء مِنْ هْنَا جِمْلَة.»</div>
<div class="v" id="v16"><span class="vn">16</span> قَالِلْهَا: «إِمْشِي نَادِي رَاجْلِكْ وْإِيجَا إِنْتِ وْيَاهْ.»</div>
<div class="v" id="v17"><span class="vn">17</span> جَاوْبِتُّو المْرَا وْقَتْلُو: «مَا عِنْدِيشْ رَاجِلْ.» قَالِلْهَا يَسُوعْ: «كْلاَمِكْ صْحِيحْ كِقُلْتْ مَا عِنْدِيشْ رَاجِلْ.</div>
<div class="v" id="v18"><span class="vn">18</span> عْلَى خَاطْرِكْ عَرِّسْتْ خَمْسَة مَرَّاتْ، وِالرَّاجِلْ الِّي عَايْشَة مْعَاهْ تَوْ مُوشْ رَاجْلِكْ. وِلِّي قُلْتُو صْحِيحْ.»</div>
<div class="v" id="v19"><span class="vn">19</span> قَتْلُو المْرَا: «يَا سِيدِي، آنَا نْشُوفْ الِّي إِنْتِ نَبِي!</div>
<div class="v" id="v20"><span class="vn">20</span> جْدُودْنَا عِبْدُوا رَبِّي فِي الجْبَلْ هَاذَا، وْإِنْتُومَا اليْهُودْ تْقُولُوا الِّي أُورْشَلِيمْ هِيَ البْلاَصَة الِّي لاَزِمْ يِتْعْبِدْ فِيهَا رَبِّي.»</div>
<div class="v" id="v21"><span class="vn">21</span> قَالِلْهَا يَسُوعْ: «صَدّْقِينِي يَا مْرَا، بَاشْ يْجِي وَقْتْ لاَ فِي الجْبَلْ هَاذَا وْلاَ فِي أُورْشَلِيمْ بَاشْ تِعْبْدُو الآبْ.</div>
<div class="v" id="v22"><span class="vn">22</span> إِنْتُومَا السَّامِرِيِّينْ تِعْبْدُوا فِلِّي مَا تَعْرْفُوهِشْ، وْإِحْنَا اليْهُودْ نِعْبْدُوا فِلِّي نَعْرْفُوهْ، رَاهُو الخَلاَصْ يْجِي مِنْ عِنْدْ اليْهُودْ.</div>
<div class="v" id="v23"><span class="vn">23</span> آمَا رَاهُو بَاشْ يْجِي وَقْتْ، وِالوَقْتْ هَاذَا رَاهُو جَا تَوْ وَقْتِلِّي النَّاسْ الِّي يِعْبْدُوا بِحْقِيقَة يِعْبْدُوا الآبْ فِي الرُّوحْ وْفِي الحَقْ. وِالنَّاسْ الِّي كِيفْ هَاذُومَا الآبْ يْحِبّْهُمْ يِعْبْدُوهْ.</div>
<div class="v" id="v24"><span class="vn">24</span> اللهْ رُوحْ، هَاذَاكَا عْلاَشْ النَّاسْ الِّي يِعْبْدُوا فِيهْ لاَزِمْهُمْ يِعْبْدُوهْ فِي الرُّوحْ وْفِي الحَقْ.»</div>
<div class="v" id="v25"><span class="vn">25</span> قَالِتْلُو المْرَا: «آنَا نَعْرِفْ الِّي المَسِيَّا، الِّي يْقُولُولُو المَسِيحْ بَاشْ يْجِي. وْوَقْتِلِّي يْجِي بَاشْ يْقُولِلْنَا عْلَى كُلْ شَيْء.»</div>
<div class="v" id="v26"><span class="vn">26</span> قَالِلْهَا يَسُوعْ: «آنَا هُوَ، آنَا الِّي قَاعِدْ نْكَلِّمْ فِيكْ.»</div>
<div class="v" id="v27"><span class="vn">27</span> <span class="br-p"><br><br></span>وْفِي الوَقْتْ هَاذَاكَا رَجْعُوا تْلاَمِذْتُو. وِتْعَجّْبُوا كِلْقُوهْ يَحْكِي مْعَ مْرَا. آمَا حَتَّى حَدْ مِنْهُمْ مَا قَالُّو: «آشْ تْحِبْ مِنْهَا» وِلاَّ «عْلاَشْ تْكَلِّمْ فِيهَا.»</div>
<div class="v" id="v28"><span class="vn">28</span> وْخَلاَّتْ القُلَّة مْتَاعْهَا وْرَجْعِتْ لِلمْدِينَة. وْقَالِتْ لِلنَّاسْ:</div>
<div class="v" id="v29"><span class="vn">29</span> «إِيجَاوْ شُوفُوا رَاهُو ثَمَّة رَاجِلْ قَلِّي عْلَى الحَاجَاتْ الِّي عْمَلْتْهُمْ الكُلْ. زَعْمَة هَاذَا هُوَ المَسِيحْ؟»</div>
<div class="v" id="v30"><span class="vn">30</span> وَلُّوا خَرْجُوا مِالمْدِينَة وِمْشُولُو.</div>
<div class="v" id="v31"><span class="vn">31</span> <span class="br-p"><br><br></span>وْفِي الوَقْتْ هَاذَاكَا قَالُوا التْلاَمْذَة لْيَسُوعْ: «يَا مُعَلِّمْ، كُولْ.»</div>
<div class="v" id="v32"><span class="vn">32</span> آمَا هُوَ قَالِلْهُمْ: «عِنْدِي مَاكْلَة نَاكُلْ فِيهَا إِنْتُومَا مَا تَعْرْفُوهَاشْ.»</div>
<div class="v" id="v33"><span class="vn">33</span> بْدَاوْا التْلاَمْذَة يِسْأْلُوا فِي بْعَضْهُمْ: «يَاخِي ثَمَّة شْكُونْ جَابْلُو مَاكْلَة؟»</div>
<div class="v" id="v34"><span class="vn">34</span> وْقَالِلْهُمْ يَسُوعْ: «مَاكِلْتِي هِيَ انِّي نَعْمِلْ إِرَادِةْ الِّي بْعَثْنِي وِنْكَمِّلْ خِدْمْتُو.</div>
<div class="v" id="v35"><span class="vn">35</span> يَاخِي مُوشْ تْقُولُوا: "الحْصَادْ يْجِي بَعْدْ أَرْبْعَة شْهُرْ؟" وْآنَا نْقُلْكُمْ هِزُّوا رُوسْكُمْ وْأُخْزْرُوا كِيفَاشْ الزَّرْعْ بْيَاضْ وِحْضَرْ لِلحْصِيدَة.</div>
<div class="v" id="v36"><span class="vn">36</span> وْهَاوْ الحَصَّادْ يَاخُذْ أُجْرْتُو، وِيْلِمْ الغَلَّة لِلحَيَاةْ الأَبَدِيَّة. بَاشْ الِّي يَزْرَعْ وِلِّي يَحْصِدْ يَفْرْحُوا لِثْنِينْ.</div>
<div class="v" id="v37"><span class="vn">37</span> <sup class="fnm"><a name="fnm3" href="#fn3">3</a></sup>وِصْدَقْ المَثَلْ الِّي يْقُولْ: "وَاحِدْ يَزْرَعْ وِالآخَرْ يَحْصِدْ."</div>
<div class="v" id="v38"><span class="vn">38</span> وْآنَا بْعَثْتْكُمْ بَاشْ تَحْصْدُوا زَرْعْ مَا تعِبْتُوشْ عْليهْ. نَاسْ أُخْرِينْ تَعْبُوا وْإِنْتُومَا بَاشْ تْلِمُّوا الثَّمْرَة مْتَاعْ تْعَبْهُمْ.»</div>
<div class="v" id="v39"><span class="vn">39</span> <span class="br-p"><br><br></span>امّْنُوا بِيهْ بَرْشَة سَامِرِيِّينْ مِالمْدِينَة هَاذِيكَا، عْلَى خَاطِرْ المْرَا شِهْدِتْلُو وْقَالِتْ: «قَالِّي عْلَى الحَاجَاتْ الِّي عْمَلْتْهُمْ الكُلْ.»</div>
<div class="v" id="v40"><span class="vn">40</span> وْوَقْتِلِّي جَاوْهْ السَّامِرِيِّينْ تْشَحّْتُوهْ بَاشْ يُسْكُنْ عِنْدْهُمْ، وَلَّى سْكِنْ عِنْدْهُمْ نْهَارِينْ.</div>
<div class="v" id="v41"><span class="vn">41</span> وْزَادُوا كُثْرُوا النَّاسْ الِّي امّْنُوا بِيهْ وَقْتِلِّي سَمْعُوهْ يِتْكَلِّمْ،</div>
<div class="v" id="v42"><span class="vn">42</span> وْقَالُوا لِلمْرَا: «أَحْنَا تَوْ نِمّْنُوا بِيهْ، مُوشْ بِسْبَبْ كْلاَمِكْ، آمَا رَانَا أَحْنَا بِيدْنَا سْمَعْنَا وِعْرَفْنَا الِّي هُوَ بِالحَقْ المُخَلِّصْ مْتَاعْ العَالَمْ.»</div>
<div class="v" id="v43"><h2>يَسُوعْ يِشْفِي طْفُلْ</h2><h2>&lt;n&gt;(مَتَّى ٨‏:٥‏-١٣ ؛ لُوقَا ٧‏:١‏-١٠)&lt;/n&gt;</h2><span class="vn">43</span> <span class="br-p"><br><br></span>وِمْبَاعِدْ نْهَارِينْ مْشَى يَسُوعْ لْمَنْطِقْةْ الجَلِيلْ.</div>
<div class="v" id="v44"><span class="vn">44</span> رَغْمِلِّي هُوَ بِيدُو شْهِدْ قَالْ: «حَتَّى نَبِي مَا عَنْدُو قْدَرْ فِي بْلاَدُو.»</div>
<div class="v" id="v45"><span class="vn">45</span> وَقْتْ وْصُلْ لِلجَلِيلْ، رَحّْبُوا بِيهْ امَّالِيهَا، عْلَى خَاطِرْهُمْ شَافُوا الحَاجَاتْ الِّي عْمَلْهَا الكُلْ، وَقْتِلِّي كَانُوا فِي أُورْشَلِيمْ فِي عِيدْ الفِصْحْ.</div>
<div class="v" id="v46"><span class="vn">46</span> <span class="br-p"><br><br></span>وِمْشَى مَرَّة أُخْرَى لْقَانَا الجَلِيلْ، المْدِينَة الِّي حَوِّلْ فِيهَا المَاء شْرَابْ. وْكَانْ ثَمَّة مُوَظَّفْ فِي الحُكُومَة فِي كَفْرْنَاحُومْ وِلْدُو كَانْ مْرِيضْ.</div>
<div class="v" id="v47"><span class="vn">47</span> وَقْتِلِّي سْمَعْ المُوَظَّفْ الِّي يَسُوعْ جَا مِنْ اليَهُودِيَّة لِلجَلِيلْ، مْشَالُو وِطْلَبْ مِنُّو بَاشْ يَهْبِطْ مْعَاهْ وْيِشْفِيلُو وِلْدُو الِّي قْرِيبْ يْمُوتْ.</div>
<div class="v" id="v48"><span class="vn">48</span> قَالُّو يَسُوعْ: «مَا تِمّْنُوا كَانْ وَقْتِلِّي تْشُوفُوا عْجَايِبْ وْمُعْجْزَاتْ.»</div>
<div class="v" id="v49"><span class="vn">49</span> قَالُّو المُوَظَّفْ: «يَا سِيدِي، أَهْبِطْ مْعَايَا قْبَلْ مَا وِلْدِي يْمُوتْ»</div>
<div class="v" id="v50"><span class="vn">50</span> قَالُّو يَسُوعْ: «إِمْشِي! رَاهُو وِلْدِكْ بَاشْ يْعِيشْ.» صَدِّقْ الرَّاجِلْ الكِلْمَة الِّي قَالْهَالُو يَسُوعْ وِمْشَى.</div>
<div class="v" id="v51"><span class="vn">51</span> وَقْتِلِّي هُوَ رَاجِعْ، عَرْضُوهْ الخُدَّامْ مْتَاعُو وْبَشّْرُوهْ بِلِّي وِلْدُو حَيْ.</div>
<div class="v" id="v52"><span class="vn">52</span> سْإِلْهُمْ: «وَقْتَاشْ بْرَى؟» قَالُولُو: «تْنَحَّاتْ عْلِيهْ السْخَانَة البَارِحْ مْعَ السَّبْعَة<sup class="fnm"><a name="fnm4" href="#fn4">4</a></sup>.»</div>
<div class="v" id="v53"><span class="vn">53</span> يَاخِي فْهِمْ البُو الِّي هَاذَا هُوَ نَفْسْ الوَقْتْ الِّي قَالُّو فِيهْ يَسُوعْ: «وِلْدِكْ بَاشْ يْعِيشْ» وْإِمِّنْ هُوَ وْعَايِلْتُو الكُلْ.</div>
<div class="v" id="v54"><span class="vn">54</span> وْهَاذِي المُعْجْزَة الثَّانْيَة الِّي عْمَلْهَا يَسُوعْ، وَقْتِلِّي مْشَى مِاليَهُودِيَّة لِلجَلِيلْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->النُّصْ اليُونَانِي يْقُولْ الِّي الوَقْتْ هُوَ السَّاعَة السَّادْسَة<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->مت ١٠‏:٥ ؛ يو ٨‏:٤٨ ؛ عز ٤‏:٣‏-٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->أي ٣١‏:٨ ؛ مي ٦‏:١٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->النُّصْ اليُونَانِي يْقُولْ الِّي الوَقْتْ هُوَ السَّاعَة السَّابْعَة<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>