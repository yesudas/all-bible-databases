<html><head>
<meta http-equiv="Content-Type" content="text/html;charset=utf-8" />
<title>John 6 &ndash; يُوحَنَّا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 6);">
<div id="navbar"><a href="../index.html">العهد الجديد بالعربية التونسية</a> &ndash; <b>يُوحَنَّا</b> &ndash; <a href="John_1.html">1</a> ... <a href="John_4.html">4</a> <a href="John_5.html">5</a> <b>6</b> <a href="John_7.html">7</a> <a href="John_8.html">8</a> ... <a href="John_21.html">21</a> </div><hr>
<h1>John 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ يْوَكِّلْ خَمْسَة آلاَفْ رَاجِلْ</h2><h2>&lt;n&gt;(مَتَّى ١٤‏:١٣‏-٢١ ؛ مَرْقُسْ ٦‏:٣٠‏-٤٤ ؛ لُوقَا ٩‏:١٠‏-١٧)&lt;/n&gt;</h2><span class="vn">1</span> <span class="br-p"><br><br></span>مْبَاعِدْ تْعَدَّى يَسُوعْ بُحَيْرِةْ الجَلِيلْ الِّي يْسَمِّيوْهَا بُحَيْرِةْ طَبَرِيَّة،</div>
<div class="v" id="v2"><span class="vn">2</span> تَبّْعُوهْ بَرْشَة نَاسْ، عْلَى خَاطِرْهُمْ شَافُوا المُعْجْزَاتْ مْتَاعُو كِشْفَى المُرْضَى.</div>
<div class="v" id="v3"><span class="vn">3</span> وِطْلَعْ يَسُوعْ لِلجْبَلْ وِقْعَدْ عْلَى الأَرْضْ مْعَ تْلاَمِذْتُو.</div>
<div class="v" id="v4"><span class="vn">4</span> وْوَقْتْهَا قْرُبْ عِيدْ الفِصْحْ مْتَاعْ اليْهُودْ.</div>
<div class="v" id="v5"><span class="vn">5</span> هَزْ يَسُوعْ عِينِيهْ وْشَافْ النَّاسْ جَايِينْ، قَالْ لْفِيلِبُّسْ: «مْنِينْ نِشْرُولْهُمْ خُبْزْ بَاشْ يَاكْلُوا.»</div>
<div class="v" id="v6"><span class="vn">6</span> قَالْ الكْلاَمْ هَاذَا بَاشْ يْجَرَّبْ فِيلِبُّسْ، وْيَسُوعْ كَانْ عَارِفْ رُوحُو آشْ بَاشْ يَعْمِلْ.</div>
<div class="v" id="v7"><span class="vn">7</span> جَاوْبُو فِيلِبُّسْ: «حَتَّى كِنِشْرِيوْ بْمِيتِينْ قَطْعَة مِالفِضَّة، مَا هِيشْ بَاشْ تِكْفِي بَاشْ كُلْ وَاحِدْ مِنْهُمْ يَاخُذْ قِدْمَة.»</div>
<div class="v" id="v8"><span class="vn">8</span> قَالُّو أَنْدَرَاوُسْ خُو سِمْعَانْ بُطْرُسْ وَاحِدْ مِنْ تْلاَمِذْتُو:</div>
<div class="v" id="v9"><span class="vn">9</span> «ثَمَّة هْنَا شْكُونْ عَنْدُو خَمْسَة خُبْزَاتْ شْعِيرْ وْحُوتِّينْ صْغَارْ: آمَا آشْ بَاشْ يَعْمْلُوا لِلنَّاسْ هَاذُومَا.»</div>
<div class="v" id="v10"><span class="vn">10</span> قَالْ يَسُوعْ: «قَعّْدُوا النَّاسْ لُوطَة.» وْكَانْ ثَمَّة بَرْشَة حْشِيشْ قَعْدُوا عْلِيهْ النَّاسْ. وْكَانُوا خَمْسَة آلاَفْ رَاجِلْ.</div>
<div class="v" id="v11"><span class="vn">11</span> خْذَا يَسُوعْ الخُبْزَاتْ وْشْكَرْ اللهْ، وِعْطَى لِلمُوجُودِينْ الكُلْ قَدْ مَا حَبُّوا. وِعْمَلْ نَفْسْ الشَّيْء لِلحُوتِّينْ.</div>
<div class="v" id="v12"><span class="vn">12</span> وْوَقْتِلِّي شَبْعُوا، قَالْ لِتْلاَمِذْتُو: «لِمُّوا الِّي فْضُلْ الكُلُّو بَاشْ مَا يْضِيعْ مِنُّو حَتَّى شَيْء.»</div>
<div class="v" id="v13"><span class="vn">13</span> وَلاَّوْ لَمُّوهْ وْعَبَّاوْ ثْنَاشِنْ قُفَّة بِالخُبْزْ الِّي فْضُلْ مِالخَمْسَة خُبْزَاتْ مْتَاعْ الشْعِيرْ بَعْدْ مَا كْلاَوْ النَّاسْ.</div>
<div class="v" id="v14"><span class="vn">14</span> وْوَقْتِلِّي شَافُوا النَّاسْ المُعْجْزَة هَاذِي الِّي عْمَلْهَا يَسُوعْ قَالُوا: «بِالحَقْ، هَاذَا هُوَ النَّبِي الِّي جَايْ لِلعَالَمْ!»</div>
<div class="v" id="v15"><span class="vn">15</span> وِعْرَفْ يَسُوعْ الِّي هُومَا يْحِبُّوا يْهِزُّوهْ وِيْحُطُّوهْ مَلِكْ، يَاخِي بْعِدْ عْلِيهُمْ وِرْجَعْ وَحْدُو لِلجْبَلْ.</div>
<div class="v" id="v16"><h2>يَسُوعْ يِمْشِي عْلَى المَاء</h2><h2>&lt;n&gt;(مَتَّى ١٤‏:٢٢‏-٢٧ ؛ مَرْقُسْ ٦‏:٤٥‏-٥٢)&lt;/n&gt;</h2><span class="vn">16</span> <span class="br-p"><br><br></span>وْفِي العْشِيَّة، هَبْطُوا تْلاَمِذْتُو لِلبُحَيْرَة.</div>
<div class="v" id="v17"><span class="vn">17</span> وْطَلْعُوا فِي فْلُوكَة وِمْشَاوْ لِمْدِينِةْ كَفْرْنَاحُومْ فِي الشِّيرَة الأُخْرَى مْتَاعْ البُحَيْرَة وِظْلاَمِتْ الدِّنْيَا وْيَسُوعْ مَازَالْ مَا خْلَطْشْ عْلِيهُمْ.</div>
<div class="v" id="v18"><span class="vn">18</span> هَبِّتْ رِيحْ قْوِيَّة، هَيّْجِتْ البُحَيْرَة.</div>
<div class="v" id="v19"><span class="vn">19</span> وِمْبَاعِدْ مَا دَخْلُوا فِي البُحَيْرَة خَمْسَة وِلاَّ سِتَّة كِيلُومِيتْرَاتْ، خَافُوا كِشَافُوا يَسُوعْ يِمْشِي فُوقْ المَاء وِقْرُبْ لِلفْلُوكَة.</div>
<div class="v" id="v20"><span class="vn">20</span> يَاخِي قَالِلْهُمْ: «مَا تْخَافُوشْ رَانِي آنَا هُوَ!»</div>
<div class="v" id="v21"><span class="vn">21</span> وْحَبُّوا يْطَلّْعُوهْ مْعَاهُمْ فِي الفْلُوكَة، وْفِي الوَقْتْ هَاذَاكَا وُصْلِتْ الفْلُوكَة لِلأَرْضْ الِّي مَاشِينْ لِيهَا.</div>
<div class="v" id="v22"><h2>النَّاسْ يْلَوّْجُوا عْلَى يَسُوعْ</h2><span class="vn">22</span> <span class="br-p"><br><br></span>وْمِنْ غُدْوَة، النَّاسْ المُوجُودِينْ فِي الشِّيرَة الأُخْرَى مْتَاعْ البُحَيْرَة تْذَكّْرُوا الِّي هُومَا شَافُوا فْلُوكَة وَحْدَة وِلِّي يَسُوعْ مَا طْلَعْشْ فِيهَا مْعَاهُمْ وِلِّي التْلاَمْذَة مْشَاوْ وَحَّدْهُمْ.</div>
<div class="v" id="v23"><span class="vn">23</span> آمَا ثَمَّة فْلاَيِكْ أُخْرَى جَاتْ مِنْ مْدِينِةْ طَبَرِيَّة لِلشَّطْ الِّي قْرِيبْ مِالبْلاَصَة الِّي كْلاَوْ فِيهَا الخُبْزْ بَعْدْ مَا الرَّبْ بَارْكُو.</div>
<div class="v" id="v24"><span class="vn">24</span> وَقْتِلِّي النَّاسْ شَافُوا الِّي يَسُوعْ وِتْلاَمِذْتُو مَا هُمْشْ مُوجُودِينْ الغَادِي وَلُّوا رِكْبُوا فِي الفْلاَيِكْ وِمْشَاوْ يْلَوّْجُوا عْلِيهْ فِي كَفْرْنَاحُومْ.</div>
<div class="v" id="v25"><h2>يَسُوعْ خُبْزْ الحَيَاةْ</h2><span class="vn">25</span> <span class="br-p"><br><br></span>وْكِي لْقَاوْهْ فِي الشِّيرَة الأُخْرَى مْتَاعْ البُحَيْرَة قَالُولُو: «يَا مُعَلِّمْ، وَقْتَاشْ وْصُلْتْ؟»</div>
<div class="v" id="v26"><span class="vn">26</span> جَاوِبْهُمْ يَسُوعْ وْقَالِلْهُمْ: «نْقُلْكُمْ الحَقْ الحَقْ: إِنْتُومَا تْلَوّْجُوا عْلِيَّ مُوشْ عْلَى خَاطِرْكُمْ شُفْتُوا المُعْجْزَاتْ، آمَا عْلَى خَاطِرْكُمْ كْلِيتُوا مِالخُبْزْ وِشْبَعْتُوا.</div>
<div class="v" id="v27"><span class="vn">27</span> <sup class="fnm"><a name="fnm1" href="#fn1">1</a></sup>مَا تِجْرِيوْشْ وْرَاء المَاكْلَة الِّي تَفْنَى آمَا إِجْرُوا وْرَاء المَاكْلَة الِّي تْدُومْ لِلحَيَاةْ الأَبَدِيَّة. المَاكْلَة هَاذِي نَعْطِيهَالْكُمْ آنَا إِبْنْ الإِنْسَانْ الِّي اللهْ الآبْ حَطْ عْلِيَّ عَلاَمِةْ القْبُولْ مْتَاعُو، الخُبْزْ اللِّي طَبْعُو الآب بِالْخَاتِمْ مْتَاعُو.»</div>
<div class="v" id="v28"><span class="vn">28</span> قَالُولُو: «شْنُوَّة الشَّيْء الِّي اللهْ يْحِبّْنَا نَعْمْلُوهْ؟»</div>
<div class="v" id="v29"><span class="vn">29</span> جَاوِبْهُمْ يَسُوعْ وْقَالِلْهُمْ: «هَاذَا هُوَ الشَّيْء الِّي يْحِبْ عْلِيهْ اللهْ هُوَ إِنّْكُمْ تِمّْنُوا بِلِّي بَعْثُو.»</div>
<div class="v" id="v30"><span class="vn">30</span> قَالُولُو: «شْنُوَّة المُعْجْزَة الِّي تْنَجِّمْ تَعْمِلْهَا بَاشْ نِمّْنُوا بِيكْ؟</div>
<div class="v" id="v31"><span class="vn">31</span> <sup class="fnm"><a name="fnm2" href="#fn2">2</a></sup>جْدُودْنَا كْلاَوْ المَنْ فِي الصَّحْرَاء، كِيمَا مَكْتُوبْ فِي الكْتَابْ المُقَدَّسْ: "عْطَاهُمْ خُبْزْ مِالسْمَاءْ بَاشْ يَاكْلُوهْ."»</div>
<div class="v" id="v32"><span class="vn">32</span> إِمَّالاَ قَالِلْهُمْ يَسُوعْ: «نْقُلْكُمْ الحَقْ الحَقْ: مُوشْ مُوسَى الِّي عْطَاكُمْ الخُبْزْ مِالسْمَاءْ. بَابَا وَحْدُو هُوَ الِّي يَعْطِيكُمْ الخُبْزْ الحَقَّانِي مِالسْمَاءْ.</div>
<div class="v" id="v33"><span class="vn">33</span> رَاهُو خُبْزْ اللهْ هُوَ الِّي يِنْزِلْ مِالسْمَاءْ وْيَعْطِي حَيَاةْ لِلعَالَمْ.»</div>
<div class="v" id="v34"><span class="vn">34</span> <span class="br-p"><br><br></span>قَالُولُو: «يَا سِيدْنَا، أَعْطِينَا مِالخُبْزْ هَاذَا دِيمَا!»</div>
<div class="v" id="v35"><span class="vn">35</span> قَالِلْهُمْ يَسُوعْ: «آنَا هُوَ خُبْزْ الحَيَاةْ. الِّي يْجِينِي مَا يْجُوعِشْ، الِّي يِمِّنْ بِيَّ مَا يَعْطِشْ لِلأَبَدْ.</div>
<div class="v" id="v36"><span class="vn">36</span> آنَا قُلْتِلْكُمْ: شُفْتُونِي آمَا مَا امِّنْتُوشْ.</div>
<div class="v" id="v37"><span class="vn">37</span> الِّي يَعْطِيهُمْلِي الآبْ الكُلْهُمْ يْجِيوْنِي، وِلِّي يْجِينِي مَا نْخَرّْجُوشْ البَرَّا.</div>
<div class="v" id="v38"><span class="vn">38</span> رَانِي مَا نْزِلْتِشْ مِنْ السْمَاءْ بَاشْ نَعْمِلْ الِّي نْحِبْ عْلِيهْ آنَا، آمَا بَاشْ نَعْمِلْ الِّي يْحِبْ عْلِيهْ الِّي بْعَثْنِي.</div>
<div class="v" id="v39"><span class="vn">39</span> وِلِّي بْعَثْنِي يْحِبّْنِي نْقَيِّمْ الِّي عْطَاهُمْلِي مِنْ المُوتْ يُومْ القْيَامَة، وْمَا نْضَيَّعْشْ حَتَّى وَاحِدْ مِنْهُمْ.</div>
<div class="v" id="v40"><span class="vn">40</span> وْهَاذَا الِّي يْحِبْ عْلِيهْ بَابَا: كُلْ مِنْ يْشُوفْ الإِبْنْ وْيِمِّنْ بِيهْ يْنَالْ الحَيَاةْ الأَبَدِيَّة وْآنَا نْقَيّْمُو مِنْ المُوتْ يُومْ القْيَامَة.»</div>
<div class="v" id="v41"><span class="vn">41</span> <span class="br-p"><br><br></span>وِتْشَكَّاوْ اليْهُودْ عْلَى يَسُوعْ عْلَى خَاطْرُو قَالْ: «آنَا هُوَ الخُبْزْ الِّي نْزِلْ مِنْ السْمَاءْ»،</div>
<div class="v" id="v42"><span class="vn">42</span> وْقَالُولُو: «يَاخِي هَاذَا مُوشْ يَسُوعْ وِلْدْ يُوسُفْ؟ أَحْنَا نَعْرْفُوا بُوهْ وْأُمُّو، إِمَّالاَ كِيفَاشْ تَوْ يْقُولْ الِّي هُوَ نْزِلْ مِنْ السْمَاءْ.»</div>
<div class="v" id="v43"><span class="vn">43</span> جَاوِبْهُمْ يَسُوعْ وْقَالِلْهُمْ: «مَا تِتْشَكَّاوْشْ مَا بِينَاتْكُمْ.</div>
<div class="v" id="v44"><span class="vn">44</span> حَتَّى حَدْ مَا يْنَجِّمْ يْجِينِي إِلاَّ إِذَا كَانْ الآبْ الِّي بْعَثْنِي هُو اللّي قَرْبُو وْآنَا نْقَوّْمُو مِنْ المُوتْ يُومْ القْيَامَة.</div>
<div class="v" id="v45"><span class="vn">45</span> <sup class="fnm"><a name="fnm3" href="#fn3">3</a></sup>كِيفْ مَا جَا فِي كْتُبْ الأَنْبِيَاءْ، الِّي الكُلْهُمْ بَاشْ يِتْعَلّْمُوا مِنْ اللهْ. كُلْ مِنْ يِسْمَعْ الآبْ وْيِتْعَلِّمْ مِنُّو يْجِينِي.</div>
<div class="v" id="v46"><span class="vn">46</span> حَتَّى حَدْ مَا شَافْ الآبْ كَانْ الِّي هُوَ مِنْ عِنْدْ اللهْ: هَاذَاكَا هُوَ الِّي شَافْ الآبْ.</div>
<div class="v" id="v47"><span class="vn">47</span> نْقُلْكُمْ الحَقْ الحَقْ: الِّي يِمِّنْ بِيَّ، يْنَالْ الحَيَاةْ الأَبَدِيَّة.</div>
<div class="v" id="v48"><span class="vn">48</span> آنَا هُوَ خُبْزْ الحَيَاةْ.</div>
<div class="v" id="v49"><span class="vn">49</span> جْدُودْكُمْ كْلاَوْ المَنْ فِي الصَّحْرَاء وْمَاتُوا،</div>
<div class="v" id="v50"><span class="vn">50</span> هَاذَا هُوَ الخُبْزْ الِّي نَازِلْ مِنْ السْمَاءْ بَاشْ الِّي يَاكُلْ مِنُّو مَا يْمُوتْشْ.</div>
<div class="v" id="v51"><span class="vn">51</span> آنَا هُوَ الخُبْزْ الحَيْ الِّي نْزِلْ مِالسْمَاءْ. الِّي يَاكُلْ مِنْ الخُبْزْ هَاذَا يْعِيشْ لِلأَبَدْ. وِالخُبْزْ الِّي نَعْطِيهْ هُوَ البْدَنْ مْتَاعِي، الِّي نَعْطِيهْ بَاشْ العَالَمْ يَحْيَى.»</div>
<div class="v" id="v52"><span class="vn">52</span> <span class="br-p"><br><br></span>وِتْعَارْكُوا اليْهُودْ فِي بْعَضْهُمْ وْقَالُوا: «كِيفَاشْ هَاذَا يْنَجِّمْ يَعْطِينَا البْدَنْ مْتَاعُو بَاشْ نَاكْلُوهْ؟»</div>
<div class="v" id="v53"><span class="vn">53</span> إِمَّالاَ قَالِلْهُمْ يَسُوعْ: «نْقُلْكُمْ الحَقْ الحَقْ: إِذَا مَا تَاكْلُوشْ البْدَنْ مْتَاعِي آنَا إِبْنْ الإِنْسَانْ وْمَا تُشْرْبُوشْ دَمِّي، مُوشْ بَاشْ تْكُونْ عِنْدْكُمْ حَيَاةْ فِيكُمْ.</div>
<div class="v" id="v54"><span class="vn">54</span> الِّي يَاكُلْ البْدَنْ مْتَاعِي وْيُشْرُبْ مِنْ دَمِّي يْنَالْ الحَيَاةْ الأَبَدِيَّة، وْآنَا نْقَوّْمُو مِنْ المُوتْ يُومْ القْيَامَة.</div>
<div class="v" id="v55"><span class="vn">55</span> رَاهُو البْدَنْ مْتَاعِي هُوَ المَاكْلَة الحَقَّانِيَّة، وْدَمِّي هُوَ المَاء الحَقَّانِي.</div>
<div class="v" id="v56"><span class="vn">56</span> الِّي يَاكُلْ مِنْ البْدَنْ مْتَاعِي وْيُشْرُبْ مِنْ دَمِّي هُوَ يِثْبِتْ فِيَّ، وْآنَا نِثْبِتْ فِيهْ.</div>
<div class="v" id="v57"><span class="vn">57</span> وْكِيفْ مَا الآبْ الحَيْ بْعَثْنِي وْآنَا نَحْيَى بِيهْ، الِّي يَاكُلْنِي زَادَا يَحْيَى بِيَّا.</div>
<div class="v" id="v58"><span class="vn">58</span> هَاذَا هُوَ الخُبْزْ الِّي نْزِلْ مِالسْمَاءْ، وْرَاهُو مُوشْ كِيفْ المَنْ الِّي كْلاَوْهْ جْدُودْكُمْ وْمَاتُوا. الِّي يَاكُلْ مِالخُبْزْ هَاذَا يَحْيَى لِلأَبَدْ.»</div>
<div class="v" id="v59"><span class="vn">59</span> الكْلاَمْ هَاذَا قَالُوا وَقْتِلِّي كَانْ يْعَلِّمْ فِي المَجْمَعْ مْتَاعْ كَفْرْنَاحُومْ.</div>
<div class="v" id="v60"><h2>كْلاَمْ الحَيَاةْ الأَبَدِيَّة</h2><span class="vn">60</span> <span class="br-p"><br><br></span>وَقْتِلِّي سَمْعُوهْ بَرْشَة مِنْ تْلاَمِذْتُو قَالُوا: «مَا اصْعْبُو الكْلاَمْ هَاذَا، شْكُونْ يْنَجِّمْ يِسْمْعُو؟»</div>
<div class="v" id="v61"><span class="vn">61</span> وِعْرَفْ يَسُوعْ فِي قَلْبُو الِّي تْلاَمِذْتُو شَكُّوا، وَلَّى سْإِلْهُمْ: «يَاخِي الكْلاَمْ هَاذَا يْخَلِّيكُمْ تْشِكُّوا؟</div>
<div class="v" id="v62"><span class="vn">62</span> إِمَّالاَ آشْ بَاشْ تَعْمْلُوا كَانْ تْشُوفُونِي آنَا إِبْنْ الإِنْسَانْ طَالِعْ لِلبْلاَصَة الِّي كُنْتْ فِيهَا قْبَلْ؟</div>
<div class="v" id="v63"><span class="vn">63</span> الرُّوحْ هُوَ الِّي يَعْطِي الحَيَاةْ، آمَا البْدَنْ رَاهُو مَا يِنْفَعْ بْحَتَّى شَيْء. رَاهُو الكْلاَمْ الِّي قُلْتْهُولْكُمْ رُوحْ وْحَيَاةْ.</div>
<div class="v" id="v64"><span class="vn">64</span> آمَا ثَمَّة شْكُونْ فِيكُمْ الِّي مَا يِمّْنُوشْ.» يَسُوعْ كَانْ مِالأُوِّلْ يَعْرِفْ شْكُونْهُمْ الِّي مَا هُمْشْ بَاشْ يِمّْنُوا بِيهْ وِشْكُونُو الِّي بَاشْ يْخُونُو.</div>
<div class="v" id="v65"><span class="vn">65</span> وْقَالْ: «هَاذَاكَا عْلاَشْ آنَا قُلْتِلْكُمْ رَاهُو مَا يْنَجِّمْ حَتَّى حَدْ يْجِينِي إِلاَّ إِذَا كَانْ الآبْ خَلاَّهْ يْجِينِي.»</div>
<div class="v" id="v66"><span class="vn">66</span> <span class="br-p"><br><br></span>مِالوَقْتْ هَاذَاكَا بَرْشَة مِنْ تْلاَمِذْتُو بَطّْلُوا مَا عَادِشْ يْتَبّْعُوهْ.</div>
<div class="v" id="v67"><span class="vn">67</span> يَاخِي دَارْ لِلأَثْنَاشْ وْقَالِلْهُمْ: «إِنْتُومَا زَادَا تْحِبُّوا تِمْشِيوْ كِيفْهُمْ؟»</div>
<div class="v" id="v68"><span class="vn">68</span> جَاوْبُو سِمْعَانْ بُطْرُسْ: «يَا رَبْ لِشْكُونْ بَاشْ نِمْشِيوْا، وْإِنْتِ عِنْدِكْ كْلاَمْ الحَيَاةْ الأَبَدِيَّة؟</div>
<div class="v" id="v69"><span class="vn">69</span> وْإِحْنَا امِّنَّا وِعْرَفْنَا الِّي إِنْتِ قُدُّوسْ اللهْ.»</div>
<div class="v" id="v70"><span class="vn">70</span> جَاوِبْهُمْ يَسُوعْ: «ياخي مُوشْ آنَا الِّي خْتَرْتْكُمْ إِنْتُومَا الأَثْنَاشْ رَغْمِلِّي وَاحِدْ مِنْكُمْ شِيطَانْ!»</div>
<div class="v" id="v71"><span class="vn">71</span> وِقْصَدْ بِكْلاَمُو هَاذَا يَهُوذَا وِلْدْ سِمْعَانْ الإِسْخَرْيُوطِي، الِّي بَاشْ يْخُونُو، رَغْمِلِّي هُوَ وَاحِدْ مِنْ الأَثْنَاشْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إش ٥٥‏:٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->خر ١٦‏:٤‏، ١٥ ؛ عد ١١‏:٨ ؛ نح ٩‏:١٥ ؛ مز ٧٨‏:٢٤، ١٠٥‏:٤٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->إش ٥٤‏:١٣<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>