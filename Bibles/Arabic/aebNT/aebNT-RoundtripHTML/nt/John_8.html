<html><head>
<meta http-equiv="Content-Type" content="text/html;charset=utf-8" />
<title>John 8 &ndash; يُوحَنَّا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 8);">
<div id="navbar"><a href="../index.html">العهد الجديد بالعربية التونسية</a> &ndash; <b>يُوحَنَّا</b> &ndash; <a href="John_1.html">1</a> ... <a href="John_6.html">6</a> <a href="John_7.html">7</a> <b>8</b> <a href="John_9.html">9</a> <a href="John_10.html">10</a> ... <a href="John_21.html">21</a> </div><hr>
<h1>John 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>المْرَا الزَّانْيَة</h2><span class="vn">1</span> <span class="br-p"><br><br></span>آمَا يَسُوعْ طْلَعْ لِجْبَلْ الزِّيتُونْ.</div>
<div class="v" id="v2"><span class="vn">2</span> وْفِي الفَجْرْ رْجَعْ لِلهَيْكِلْ، وْجَاوْهْ النَّاسْ الكُلْ. وِقْعَدْ وِبْدَا يْعَلِّمْ فِيهُمْ.</div>
<div class="v" id="v3"><span class="vn">3</span> وْجَابُولُو الكُتَّابْ مْتَاعْ اليْهُودْ وِالفَرِّيسِيِّينْ مْرَا شَدُّوهَا تِزْنَى، وَقّْفُوهَا فِي الوُسْطْ،</div>
<div class="v" id="v4"><span class="vn">4</span> وْقَالُولُو: «يَا مُعَلِّمْ، المْرَا هَاذِي شَدُّوهَا تِزْنَى،</div>
<div class="v" id="v5"><span class="vn">5</span> وْمُوسَى وَصَّى فِي الشَّرِيعَة الِّي أَمْثَالْهَا يُتْرُجْمُوا، وْإِنْتِ شْنُوَّة تْقُولْ؟»</div>
<div class="v" id="v6"><span class="vn">6</span> كِقَالُولُو الكْلاَمْ هَاذَا حَبُّوا يْحَصّْلُوهْ بَاشْ يَلْقَاوْلُوا تُهْمَة. يَاخِي هْبَطْ يَسُوعْ لُوطَة وِبْدَا يِكْتِبْ بْصُبْعُو فِي التْرَابْ.</div>
<div class="v" id="v7"><span class="vn">7</span> وَقْتِلِّي شَدُّوا صْحِيحْ، وْقُفْ يَسُوعْ وْقَالِلْهُمْ: «الِّي مَا عِنْدُوشْ حَتَّى ذَنْبْ خَلِّيهْ يَرْمِي الحَجْرَة لُولَى.»</div>
<div class="v" id="v8"><span class="vn">8</span> وْزَادْ هْبَطْ مَرَّة أُخْرَى يِكْتِبْ فِي التْرَابْ.</div>
<div class="v" id="v9"><span class="vn">9</span> وْوَقْتِلِّي سَمْعُوا الكْلاَمْ هَاذَا، بْدَاوْا يِمْشِيوْ بِالوَاحِدْ بِالوَاحِدْ، وْأَوِّلْهُمْ الشْيُوخْ وْخَلاَّوْهْ وَحْدُو وِالمْرَا وَاقْفَة فِي الوُسْطْ.</div>
<div class="v" id="v10"><span class="vn">10</span> وْكِقَامْ يَسُوعْ قَالِلْهَا: «يَاخِي وِينْهُمْ يَا مْرَا؟ يَاخِي حَتَّى وَاحِدْ مِنْهُمْ مَا دَانِكْ؟»</div>
<div class="v" id="v11"><span class="vn">11</span> قَالِتْ: «حَتَّى حَدْ، يَا سِيدِي.» قَالِلْهَا يَسُوعْ: «وْآنَا زَادَا مَا نْدِينِكْشْ إِمْشِي عْلَى رُوحِكْ وْمِاليُومْ مَا عَادِشْ تَعْمِلْ الذْنُوبْ!»</div>
<div class="v" id="v12"><h2>يَسُوعْ نُورْ العَالَمْ</h2><span class="vn">12</span> <span class="br-p"><br><br></span>وْزَادْ قَالِلْهُمْ يَسُوعْ مِنْ جْدِيدْ: «آنَا نُورْ العَالَمْ. الِّي يْتَبَّعْنِي مَا يِمْشِيشْ فِي الظْلاَمْ، آمَا يْكُونْ عَنْدُو نُورْ الحَيَاةْ.»</div>
<div class="v" id="v13"><span class="vn">13</span> قَالُولُو الفَرِّيسِيِّينْ: «إِنْتِ تِشْهِدْ لْرُوحِكْ إِمَّالاَ هَاذَاكَا عْلاَشْ إِنْتِ شْهَادْتِكْ بَاطْلَة.»</div>
<div class="v" id="v14"><span class="vn">14</span> جَاوِبْ يَسُوعْ وْقَالِلْهُمْ: «حَتَّى لُو كَانْ نِشْهِدْ لْرُوحِي، رَاهِي شْهَادْتِي صْحِيحَة، آنَا نَعْرِفْ رُوحِي مْنِينْ جِيتْ وِلْوِينْ مَاشِي. آمَا إِنْتُومَا، رَاكُمْ مَا تَعْرْفُوشْ مْنِينْ آنَا جِيتْ وِلْوِينْ مَاشِي.</div>
<div class="v" id="v15"><span class="vn">15</span> إِنْتُومَا تُحْكْمُوا كِيفْ مَا يُحْكْمُوا البَشَرْ، آمَا آنَا رَانِي مَا نُحْكُمْ عْلَى حَتَّى حَدْ.</div>
<div class="v" id="v16"><span class="vn">16</span> حَتَّى لُو كَانْ حْكُمْتْ، رَاهُو حُكْمِي صْحِيحْ عْلَى خَاطِرْنِي مَا نِيشْ وَحْدِي، آمَا رَانِي نُحْكُمْ آنَا وِالآبْ الِّي بْعَثْنِي.</div>
<div class="v" id="v17"><span class="vn">17</span> وْزَادَا مَكْتُوبْ فِي الشَّرِيعَة مْتَاعْكُمْ الِّي شْهَادِةْ زُوزْ رْجَالْ صْحِيحَة:</div>
<div class="v" id="v18"><span class="vn">18</span> آنَا نِشْهِدْ لْرُوحِي وِالآبْ الِّي بْعَثْنِي هُوَ زَادَا يِشْهِدْلِي.»</div>
<div class="v" id="v19"><span class="vn">19</span> إِمَّالاَ قَالُولُو: «وِينُو بُوكْ؟» جَاوِبْهُمْ يَسُوعْ: «إِنْتُومَا لاَ تَعْرْفُونِي لاَ آنَا وْلاَ بَابَا وْكَانْ جِيتُوا عْرَفْتُونِي رَاكُمْ عْرَفْتُوا بَابَا.»</div>
<div class="v" id="v20"><span class="vn">20</span> قَالْ يَسُوعْ الكْلاَمْ هَاذَا بِحْذَا صَنْدُوقْ الهَيْكِلْ وَقْتِلِّي كَانْ يْعَلِّمْ فِي الهَيْكِلْ وْحَتَّى حَدْ مَا شَدُّو عْلَى خَاطِرْ وَقْتُو مَازَالْ مَا جَاشْ.</div>
<div class="v" id="v21"><h2>يَسُوعْ يْنَبِّهْ اليْهُودْ</h2><span class="vn">21</span> <span class="br-p"><br><br></span>وْزَادْ قَالِلْهُمْ: «آنَا مَاشِي وْبِشْ تْلَوّْجُوا عْلِيَّ وْبِشْ تْمُوتُوا فِي ذْنُوبْكُمْ وْإِنْتُومَا مَا تْنَجّْمُوشْ تْجِيوْ لِلبْلاَصَة الِّي آنَا مَاشِيلْهَا.»</div>
<div class="v" id="v22"><span class="vn">22</span> قَالُوا اليْهُودْ: «بَالِكْشْ بَاشْ يُقْتُلْ رُوحُو عْلَى خَاطْرُو قَالْ: "إِنْتُومَا مَا تْنَجّْمُوشْ تْجِيوْ لِلبْلاَصَة الِّي آنَا مَاشِيلْهَا."»</div>
<div class="v" id="v23"><span class="vn">23</span> قَالِلْهُمْ: «إِنْتُومَا جِيتُوا مِاللُّوطَا مِالدِّنْيَا هَاذِي آمَا آنَا رَانِي جَايْ مِالفُوقْ مِالسْمَاءْ. إِنْتُومَا مِالدِّنْيَا هَاذِي آمَا آنَا لاَ.</div>
<div class="v" id="v24"><span class="vn">24</span> هَاذَاكَا عْلاَشْ آنَا قُلْتِلْكُمْ رَاكُمْ بَاشْ تْمُوتُوا فِي ذْنُوبْكُمْ، إِذَا كَانْ مَا امِّنْتُوشْ الِّي آنَا هُوَ.»</div>
<div class="v" id="v25"><span class="vn">25</span> قَالُولُو: «شْكُونِكْ إِنْتِ؟» قَالِلْهُمْ يَسُوعْ: «الِّي قُلْتِلْكُمْ عْلِيهْ مِلُّوِّلْ.</div>
<div class="v" id="v26"><span class="vn">26</span> عِنْدِي بَرْشَة حَاجَاتْ نْقُولْهَا عْلِيكُمْ وْبَرْشَة حَاجَاتْ نُحْكُمْ بِيهَا عْلِيكُمْ. آمَا الِّي بْعَثْنِي رَاهُو حَقْ وِلِّي سْمَعْتُو مِنُّو نْقُولُو لِلعَالَمْ.»</div>
<div class="v" id="v27"><span class="vn">27</span> وْمَا فَهْمُوشْ الِّي هُوَ كَانْ يَحْكِيلْهُمْ عْلَى الآبْ.</div>
<div class="v" id="v28"><span class="vn">28</span> قَالِلْهُمْ يَسُوعْ: «وَقْتِلِّي تَرْفْعُونِي آنَا إِبْنْ الإِنْسَانْ بَاشْ تَعْرْفُوا الِّي آنَا هُوَ وِلِّي آنَا مَا نَعْمِلْ حَتَّى شَيْء مِنْ رَاسِي وْمَا نْقُولْ كَانْ الِّي عَلِّمْهُولِي الآبْ.</div>
<div class="v" id="v29"><span class="vn">29</span> وِالآبْ الِّي بْعَثْنِي هُوَ مْعَايَ وْمَا يْخَلِّينِيشْ وَحْدِي عْلَى خَاطِرْنِي دِيمَا نَعْمِلْ الشَّيْء الِّي يْرَضِّيهْ.»</div>
<div class="v" id="v30"><span class="vn">30</span> وْوَقْتِلِّي قَالْ الكْلاَمْ هَاذَا امّْنُوا بِيهْ بَرْشَة نَاسْ.</div>
<div class="v" id="v31"><h2>الحَقْ يْحَرِّرْكُمْ</h2><span class="vn">31</span> <span class="br-p"><br><br></span>قَالْ يَسُوعْ لِليْهُودْ الِّي امّْنُوا بِيهْ: «إِذَا كَانْ تِثْبْتُوا فِي كْلاَمِي تْوَلِّيوْا تْلاَمِذْتِي بِالحَقْ.</div>
<div class="v" id="v32"><span class="vn">32</span> وْتَعْرْفُوا الحَقْ وِالحَقْ يْحَرِّرْكُمْ.»</div>
<div class="v" id="v33"><span class="vn">33</span> جَاوْبُوهْ: «أَحْنَا ذُرِّيِّةْ إِبْرَاهِيمْ وِعْمُرْنَا مَا كُنَّا العَبِيدْ مْتَاعْ حَتَّى حَدْ. إِمَّالاَ كِيفَاشْ إِنْتِ تْقُلْنَا: "بَاشْ تْوَلُّوا أَحْرَارْ."»</div>
<div class="v" id="v34"><span class="vn">34</span> جَاوِبْهُمْ يَسُوعْ: «نْقُلْكُمْ الحَقْ الحَقْ الِّي يَعْمِلْ الذْنُوبْ هُوَ عَبْدْ لِلذْنُوبْ.</div>
<div class="v" id="v35"><span class="vn">35</span> وِالعَبْدْ مَا يُقْعُدْشْ فِي الدَّارْ لِلأَبَدْ. آمَا الإِبْنْ رَاهُو يَبْقَى دِيمَا.</div>
<div class="v" id="v36"><span class="vn">36</span> إِذَا كَانْ الإِبْنْ يْحَرِّرْكُمْ رَاكُمْ بِالحَقْ بَاشْ تْكُونُوا أَحْرَارْ.</div>
<div class="v" id="v37"><span class="vn">37</span> آنَا نَعْرِفْ الِّي إِنْتُومَا ذُرِّيِّةْ إِبْرَاهِيمْ. آمَا رَاكُمْ تْحِبُّوا تُقْتْلُونِي عْلَى خَاطِرْ كِلْمْتِي مَا عِنْدْهَاشْ بْلاَصَة فِي قْلُوبْكُمْ.</div>
<div class="v" id="v38"><span class="vn">38</span> آنَا نَحْكِي عَلِّي شُفْتُو عِنْدْ الآبْ وْإِنْتُومَا تَعْمْلُوا فِلِّي سْمَعْتُوهْ مِنْ بُوكُمْ.»</div>
<div class="v" id="v39"><span class="vn">39</span> <span class="br-p"><br><br></span>جَاوْبُوهْ وْقَالُولُو: «بُونَا هُوَ إِبْرَاهِيمْ.» قَالِلْهُمْ يَسُوعْ: «كَانْ جِيتُوا وْلاَدْ إِبْرَاهِيمْ رَاكُمْ تَعْمْلُوا فِي أَعْمَالْ إِبْرَاهِيمْ</div>
<div class="v" id="v40"><span class="vn">40</span> آمَا رَاكُمْ تَوَّا تْحِبُّوا تُقْتْلُونِي، وْآنَا إِنْسَانْ كَلِّمْتْكُمْ عْلَى الحَقْ الِّي سْمَعْتُو مِنْ عِنْدْ الله، وْإِبْرَاهِيمْ مَا عْمَلْشْ الشَّيْء هَاذَا.</div>
<div class="v" id="v41"><span class="vn">41</span> إِنْتُومَا تَعْمْلُوا فِي عْمَايِلْ بُوكُمْ.» قَالُولُو: «أَحْنَا مَا نَاشْ مُولُودِينْ مِالزْنَا. بُونَا الوَحِيدْ هُوَ اللهْ.»</div>
<div class="v" id="v42"><span class="vn">42</span> قَالْ يَسُوعْ: «كَانْ جَا اللهْ بُوكُمْ رَاكُمْ تْحِبُّونِي. عْلَى خَاطِرْنِي خْرَجْتْ وْجِيتْ مِنْ عِنْدْ اللهْ. مَا جِيتِشْ وَحْدِي، آمَا رَاهُو هُوَ الِّي بْعَثْنِي.</div>
<div class="v" id="v43"><span class="vn">43</span> عْلاَشْ إِنْتُومَا مَا تِفْهْمُوشْ آشْ قَاعِدْ نْقُولْ؟ عْلَى خَاطِرْكُمْ مَا تْنَجّْمُوشْ تِسْمْعُوا كْلاَمِي.</div>
<div class="v" id="v44"><span class="vn">44</span> بُوكُمْ هُوَ بْلِيسْ، وِتْحِبُّوا تَعْمْلُوا الشَّيْء الِّي يْحِبْ عْلِيهْ بُوكُمْ وْيِشْتْهَاهْ، مِالأُوِّلْ هُوَ كَانْ قَتَّالْ أَرْوَاحْ. وْمَا ثْبِتْشْ فِي الحَقْ، عْلَى خَاطْرُو هُوَ مَا فِيهِشْ حَقْ. وَقْتِلِّي يِتْكَلِّمْ رَاهُو يِكْذِبْ، عْلَى خَاطْرُو كَذَّابْ وْبُو الْكَذّابْ.</div>
<div class="v" id="v45"><span class="vn">45</span> آمَا آنَا رَانِي نْقُولْ فِي الحَقْ وْإِنْتُومَا مَا تْصَدّْقُونِيشْ.</div>
<div class="v" id="v46"><span class="vn">46</span> شْكُونُو فِيكُمْ الِّي شَدْ عْلِيَّ ذَنْبْ؟ مَا دَامْنِي نْقُولْ فِي الحَقْ، إِمَّالاَ عْلاَشْ مَا تْصَدّْقُونِيشْ؟</div>
<div class="v" id="v47"><span class="vn">47</span> الِّي هُوَ مِنْ عِنْدْ اللهْ يِسْمَعْ كْلاَمْ اللهْ، هَاذَاكَا عْلاَشْ إِنْتُومَا مَا تِسْمْعُوشْ، عْلَى خَاطِرْكُمْ مَا كُمْشْ مِنْ عِنْدْ اللهْ.»</div>
<div class="v" id="v48"><h2>يَسُوعْ وْإِبْرَاهِيمْ</h2><span class="vn">48</span> <span class="br-p"><br><br></span>جَاوْبُوهْ اليْهُودْ وْقَالُوا: «مُوشْ عِنْدْنَا الحَقْ كِنْقُولُوا الِّي إِنْتِ سَامْرِي وْسَاكْنِكْ شِيطَانْ؟»</div>
<div class="v" id="v49"><span class="vn">49</span> جَاوِبْ يَسُوعْ: «آنَا مُوشْ سَاكِنِّي شِيطَانْ، آمَا رَانِي نِكْرِمْ فِي بَابَا، وْإِنْتُومَا تْهِينُوا فِيَّ.</div>
<div class="v" id="v50"><span class="vn">50</span> آنَا مَا نْلَوِّجْشْ عْلَى المَجْدْ مْتَاعِي. آمَا رَاهُو ثَمَّة شْكُونْ يْلَوِّجْ عْلِيهْ وْيُحْكُمْ.</div>
<div class="v" id="v51"><span class="vn">51</span> نْقُلْكُمْ الحَقْ الحَقْ: الِّي يْطِيعْ كْلاَمِي عُمْرُو مَا يْشُوفْ المُوتْ.»</div>
<div class="v" id="v52"><span class="vn">52</span> قَالُولُو اليْهُودْ: «تَوْ بِالحَقْ عْرَفْنَا الِّي إِنْتِ سَاكْنِكْ شِيطَانْ. إِبْرَاهِيمْ مَاتْ وِالأَنْبِيَاءْ زَادَا، وْإِنْتِ تْقُولْ: "الِّي يْطِيعْ كْلاَمِي عُمْرُو مَا يْشُوفْ المُوتْ."</div>
<div class="v" id="v53"><span class="vn">53</span> يَاخِي إِنْتِ أَعْظِمْ مِنْ إِبْرَاهِيمْ. هُوَ مَاتْ؟ وِالأَنْبِيَاءْ زَادَا مَاتُوا، يَاخِي شْكُونْ تِحْسِبْ فِي رُوحِكْ؟»</div>
<div class="v" id="v54"><span class="vn">54</span> جَاوِبْ يَسُوعْ: «إِذَا كَانْ آنَا نْمَجِّدْ رُوحِي، رَاهُو المَجْدْ مْتَاعِي بَاطِلْ. رَاهُو بَابَا هُوَ الِّي يْمَجِّدْنِي. الِّي إِنْتُومَا تْقُولُوا عْلِيهْ: هُوَ إِلاَهْنَا.</div>
<div class="v" id="v55"><span class="vn">55</span> إِنْتُومَا مَا تَعْرْفُوهِشْ، آمَا آنَا رَانِي نَعْرْفُو. إِذَا كَانْ نْقُولْ الِّي آنَا مَا نَعْرْفُوشْ. بَاشْ نْكُونْ كَذَّابْ كِيفْكُمْ. آمَا آنَا رَانِي نَعْرْفُو وِنْطِيعْ كْلاَمُو.</div>
<div class="v" id="v56"><span class="vn">56</span> بُوكُمْ إِبْرَاهِيمْ فْرَحْ عْلَى خَاطْرُو كَانْ يِتْمَنَّى بَاشْ يْشُوفْ نْهَارِي هَاذَا، وْشَافُو وِفْرَحْ.»</div>
<div class="v" id="v57"><span class="vn">57</span> <span class="br-p"><br><br></span>قَالُولُو اليْهُودْ: «يَاخِي شُفْتْ إِبْرَاهِيمْ وْإِنْتِ عُمْرِكْ مَازَالْ مَا وْصُلْشْ لِلخَمْسِينْ؟»</div>
<div class="v" id="v58"><span class="vn">58</span> قَالِلْهُمْ يَسُوعْ: «نْقُلْكُمْ الحَقْ الحَقْ: آنَا مُوجُودْ قْبَلْ مَا يِتْوْجِدْ إِبْرَاهِيمْ.»</div>
<div class="v" id="v59"><span class="vn">59</span> هَزُّوا الحْجَرْ بَاشْ يُرْجْمُوهْ، يَاخِي يَسُوعْ تْخَبَّى وِخْرَجْ مِالهَيْكِلْ.</div>
</div>
<!-- PARSED ABOVE; EDITING MAY BREAK PARSER -->
</body></html>