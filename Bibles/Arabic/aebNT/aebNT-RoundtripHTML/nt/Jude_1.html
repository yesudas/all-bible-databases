<html><head>
<meta http-equiv="Content-Type" content="text/html;charset=utf-8" />
<title>يَهُوذَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jude', 1);">
<div id="navbar"><a href="../index.html">العهد الجديد بالعربية التونسية</a> &ndash; <b>يَهُوذَا</b></div><hr>
<h1>Jude</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>تَحِيَّة</h2><span class="vn">1</span> <span class="br-p"><br><br></span>مِنْ يَهُوذَا، الخَادِمْ مْتَاعْ يَسُوعْ المَسِيحْ، وْ خُو يَعْقُوبْ، لِلِّي دْعَاهُمْ اللهْ الآبْ وْحَبّْهُمْ وِحْفَظْهُمْ لْيَسُوعْ المَسِيحْ.</div>
<div class="v" id="v2"><span class="vn">2</span> <span class="br-p"><br><br></span>بَرْشَة رَحْمَة وْسَلاَمْ وِمْحَبَّة لِيكُمْ.</div>
<div class="v" id="v3"><h2>المُعَلّْمِينْ الغَشَّاشِينْ</h2><span class="vn">3</span> <span class="br-p"><br><br></span>يَا حْبَابِي، آنَا مُشْتَاقْ بَرْشَة بَاشْ نِكْتْبِلْكُمْ عْلَى الخَلاَصْ الِّي عِنْدْنَا الكُلْنَا، حَسِّيتْ الِّي يِلْزِمْنِي نْأكِّدْ عْلِيكُمْ إِنّْكُمْ تْجَاهْدُوا عْلَى خَاطِرْ الإِيمَانْ الِّي تِعْطَى لِلقِدِّيسِينْ بِالكَامِلْ فَرْدْ مَرَّة.</div>
<div class="v" id="v4"><span class="vn">4</span> رَاهُمْ ثَمَّة نَاسْ دَخْلُوا مَا بِينَاتْكُمْ فِي السِّرْ وْهُومَا تْقَدّْرِلْهُمْ مِنْ قْبَلْ بَاشْ يِتْحْكَمْ عْلِيهُمْ، نَاسْ فَاسْدِينْ يِسْتْغَلُّوا فِي نِعْمِةْ اللهْ بَاشْ يَعْمْلُوا الحَاجَاتْ الخَايْبَة الكُلْهَا وْيُنْكْرُوا سِيدْنَا وْرَبْنَا الِّي مَا عِنْدْنَاشْ غِيرُو يَسُوعْ المَسِيحْ.</div>
<div class="v" id="v5"><span class="vn">5</span> <span class="br-p"><br><br></span>تَوَّا نْحِبْ نْذَكِّرْكُمْ، رَغْمِلِّي إِنْتُومَا تَعْرْفُوا الشَّيْء هَاذَا بِالقْدَا إِنُّو الرَّبْ بَعْدْ مَا مَنَّعْ شَعْبْ إِسْرَائِيلْ مِنْ أَرْضْ مَصْرْ، هْلِكْ الِّي مَا امّْنُوشْ مِنْهُمْ،</div>
<div class="v" id="v6"><span class="vn">6</span> وِالمْلاَيْكَة الِّي مَا حَافْظُوشْ عْلَى بْلاَصِتْهُمْ العَالْيَة وْخَرْجُوا مِالبْلاَصَة الِّي يُسْكْنُوا فِيهَا، رْبَطْهُمْ لِلأَبَدْ بِسْلاَسِلْ فِي قَلْبْ الظْلاَمْ حَتَّى لِينْ يْجِي الحُكْمْ مْتَاعْ اليُومْ العْظِيمْ</div>
<div class="v" id="v7"><span class="vn">7</span> بِالضَّبْطْ كِيفْ سَدُومْ وْعَمُورَة وِالمُدُنْ الِّي دَايْرِينْ بِيهُمْ الِّي كَانُوا يَزْنَاوْا كِيفْهُمْ بِالضَّبْطْ وْكَثّْرُوا مِالشْهَاوِي مْتَاعْ الزْنَى الِّي مَا هِيشْ مَعْقُولَة، كَانُوا مِثَالْ كِتْعَاقْبُوا بِالنَّارْ الِّي شَاعْلَة لِلأَبَدْ.</div>
<div class="v" id="v8"><span class="vn">8</span> <span class="br-p"><br><br></span>وْكِيفْ هَكَّا النَّاسْ هَاذُومَا الِّي يْنَجّْسُوا فِي بْدُونَاتْهُمْ بِالأَحْلاَمْ مْتَاعْهُمْ وْمَا يَعْمْلُوشْ قِيمَة لِلسُّلْطَة وِيْهِينُوا المَخْلُوقَاتْ المَجِيدَة،</div>
<div class="v" id="v9"><span class="vn">9</span> <sup class="fnm"><a name="fnm1" href="#fn1">1</a></sup>وْحَتَّى مِيكَائِيلْ رَئِيسْ المْلاَيْكَة كِتْعَارِكْ مْعَ بْلِيسْ عْلَى الجُثَّة مْتَاعْ مُوسَى مَا حَاوِلْشْ يْعَايْرُو وْيُحْكُمْ عْلِيهْ آمَا قَالُّو: «رَبِّي يْحَاسْبِكْ!»</div>
<div class="v" id="v10"><span class="vn">10</span> النَّاسْ هَاذُومَا يْهِينُوا فِي حَاجَاتْ مَا يَعْرْفُوهَاشْ، آمَا الحَاجَاتْ الِّي يِفْهْمُوهَا بِطْبِيعِتْهُمْ رَاهُمْ يْفَسّْدُوا رْوَاحْهُمْ بِيهَا كِيفْ الحَيَوَانَاتْ الِّي مَا تْفَكِّرْشْ.</div>
<div class="v" id="v11"><span class="vn">11</span> يَا وِيلْهُمْ! رَاهُمْ يِمْشِيوْ فِي طْرِيقْ قَايِينْ وسَلْمُوا رْوَاحْهُمْ لِلضْلاَلْ كِيفْ بَلْعَامْ طَامْعِينْ فِي الفْلُوسْ وِتْهِلْكُوا بِالمَعْصْيَة كِيفْ مَا تِهْلِكْ قُورَحْ.</div>
<div class="v" id="v12"><span class="vn">12</span> هُومَا بْقُعْ مْتَاعْ وْسَخْ فِي الأَعْيَادْ مْتَاعْ المْحَبَّة، يِتْمَتّْعُوا مْعَ بْعَضْهُمْ مِنْ غِيرْ مَا يْخَافُوا، وِيْشْيّْخُوا فِي رْوَاحْهُمْ، سْحُبْ مَا فِيهَاشْ مْطَرْ هَازْهَا الرِّيحْ. شَجَرْ فِي آخِرْ الخْرِيفْ مَا يْجِيبِشْ الغَلَّة، مَاتْ مَرّْتِينْ وِتْقَلَّعْ بْعْرُوقُو.</div>
<div class="v" id="v13"><span class="vn">13</span> مُوجْ هَايِجْ مْتَاعْ البْحَرْ، عَامْلِينْ كْشَاكِشْ العَارْ مْتَاعْهُمْ. نْجُومْ ضَايْعَة بَاشْ تَبْقَى فِي قَلْبْ الظْلاَمْ لِلأَبَدْ.</div>
<div class="v" id="v14"><span class="vn">14</span> <span class="br-p"><br><br></span><sup class="fnm"><a name="fnm2" href="#fn2">2</a></sup>وِعْلَى النَّاسْ هَاذُومَا زَادَا تْنَبَّأ أَخْنُوخْ مِالجِيلْ السَّابِعْ بَعْدْ آدَمْ وْقَالْ: «شُوفُوا! هَاوْ الرَّبْ جَا مْعَ الآلاَفْ مِالمْلاَيْكَة القِدِّيسِينْ مْتَاعُو</div>
<div class="v" id="v15"><span class="vn">15</span> بَاشْ يُحْكُمْ عْلَى النَّاسْ وِيْوَرِّي للفُسَّادْ العْمَايِلْ الفَاسْدَة الِّي عَمْلُوهَا الكُلْهَا وِالحَاجَاتْ الخَايْبَة الِّي المِذْنْبِينْ الفَاسْدِينْ قَالُوهَا عْلِيهْ.»</div>
<div class="v" id="v16"><span class="vn">16</span> رَاهُمْ يِتْشَكَّاوْ وِيْلُومُوا فِي النَّاسْ وِيْتَبّْعُوا فِي الشْهَاوِي مْتَاعْهُمْ وْيَحْكِيوْ فِي حَاجَاتْ كْبِيرَة بَاشْ يِعْجْبُوا النَّاسْ وْيَقْضِيوْ مْصَالِحْهُمْ.</div>
<div class="v" id="v17"><h2>نْصَايِحْ</h2><span class="vn">17</span> <span class="br-p"><br><br></span>آمَا يِلْزِمْكُمْ تِتْذَكّْرُوا، يَا حْبَابِي، الشَّيْء الِّي سِبْقُوا وْخَبّْرُوا بِيهْ الرُّسُلْ مْتَاعْ رَبّْنَا يَسُوعْ المَسِيحْ،</div>
<div class="v" id="v18"><span class="vn">18</span> رَاهُمْ قَالُولْكُمْ: «فِي آخِرْ الزْمَانْ بَاشْ يْكُونُوا ثَمَّة نَاسْ يِتْمَسْخْرُوا بَرْشَة وِيْتَبّْعُوا فِي شْهَاوِيهُمْ الفَاسْدَة.»</div>
<div class="v" id="v19"><span class="vn">19</span> هُومَا الِّي يْفَرّْقُوا مَا بِينْ النَّاسْ، يِجْرِيوْ وْرَاء شْهَاوِي البْدَنْ وْمَا عِنْدْهُمْشْ الرُّوحْ.</div>
<div class="v" id="v20"><span class="vn">20</span> <span class="br-p"><br><br></span>آمَا إِنْتُومَا يَا حْبَابِي، إِبْنِيوْ رْوَاحْكُمْ عْلَى أَقْدِسْ إِيمَانْ عِنْدْكُمْ، وْإِنْتُومَا تْصَلِّيوْ بِالرُّوحْ القُدُسْ</div>
<div class="v" id="v21"><span class="vn">21</span> ابْقَاوْ دِيمَا فِي المْحَبَّة مْتَاعْ اللهْ وْإِنْتُومَا تِسْتَنَّاوْ فِي رَحْمِةْ رَبّْنَا يَسُوعْ المَسِيحْ الِّي تَعْطِيكُمْ حَيَاةْ أَبَدِيَّة.</div>
<div class="v" id="v22"><span class="vn">22</span> ارْحْمُوا الِّي عِنْدْهُمْ شَكْ</div>
<div class="v" id="v23"><span class="vn">23</span> وْخَلّْصُوا نَاسْ أُخْرِينْ، كِتَخْطْفُوهُمْ مِالنَّارْ وْإِنْتُومَا خَايْفِينْ، آمَا أَكْرْهُوا حَتَّى اللِّبْسَة الِّي نَجّْسُوهَا بِبْدُونَاتْهُمْ.</div>
<div class="v" id="v24"><h2>صْلاَةْ وْحَمْدْ</h2><span class="vn">24</span> <span class="br-p"><br><br></span>للهْ القَادِرْ بَاشْ يَحْفِظْكُمْ مِالطْيَاحْ، وِيْجِيبْكُمْ وِانْتُومَا مَا عْلِيكُمْشْ لُومْ لِلمَحْضِرْ مْتَاعْ المَجْدْ مْتَاعُو وْإِنْتُومَا فَرْحَانِينْ،</div>
<div class="v" id="v25"><span class="vn">25</span> المَجْدْ وِالقُدْرَة وِالسْيَادَة وِالسُّلْطَة للهْ الوَاحِدْ الِّي هُوَ مُخَلِّصْنَا عْلَى طْرِيقْ رَبّْنَا يَسُوعْ المَسِيحْ، مِنْ أَوِّلْ الزْمَانْ وْتَوَّا وْلِلأَبَدْ. آمِينْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->زك ٣‏:٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->I تم ١‏:٩<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>