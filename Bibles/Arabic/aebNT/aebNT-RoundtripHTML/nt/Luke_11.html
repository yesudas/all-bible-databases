<html><head>
<meta http-equiv="Content-Type" content="text/html;charset=utf-8" />
<title>Luke 11 &ndash; لُوقَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 11);">
<div id="navbar"><a href="../index.html">العهد الجديد بالعربية التونسية</a> &ndash; <b>لُوقَا</b> &ndash; <a href="Luke_1.html">1</a> ... <a href="Luke_9.html">9</a> <a href="Luke_10.html">10</a> <b>11</b> <a href="Luke_12.html">12</a> <a href="Luke_13.html">13</a> ... <a href="Luke_24.html">24</a> </div><hr>
<h1>Luke 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الصَّلاَةْ الرَّبَّانِيَّة</h2><h2>&lt;n&gt;(مَتَّى ٦‏:٩‏-١٥، ٧‏:٧‏-١١)&lt;/n&gt;</h2><span class="vn">1</span> <span class="br-p"><br><br></span>وَقْتِلِّي يَسُوعْ كَانْ يْصَلِّي فِي بُقْعَة مِالبْقَايِعْ، وْكِكَمِّلْ قَالُّو وَاحِدْ مِنْ تْلاَمِذْتُو: «يَا رَبْ عَلِّمْنَا كِيفَاشْ نْصَلِّيوْ كِيفْ مَا يُوحَنَّا عَلِّمْ تْلاَمِذْتُو.»</div>
<div class="v" id="v2"><span class="vn">2</span> قَالِلْهُمْ: «وَقْتِلِّي تْصَلِّيوْ قُولُوا: <span class="br-p"><br><br></span><span class="br-ind"><br><span class="indent">&nbsp;</span></span>يَا بُونَا<sup class="fnm"><a name="fnm1" href="#fn1">1</a></sup> <br> <span class="br-ind"><br><span class="indent">&nbsp;</span></span>خَلِّي إِسْمِكْ يِتْقَدِّسْ<br> <span class="br-ind"><br><span class="indent">&nbsp;</span></span>خَلِّي مَمْلِكْتِكْ تْجِينَا<sup class="fnm"><a name="fnm2" href="#fn2">2</a></sup> <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>كُلْ يُومْ أَعْطِينَا الخُبْزْ الِّي يِكْفِينَا<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>إِغْفْرِلْنَا ذْنُوبْنَا،<br> <span class="br-ind"><br><span class="indent">&nbsp;</span></span>كِيفْ مَا أَحْنَا نِغْفْرُوا لِلِّي يُظْلْمُوا فِينَا.<br> <span class="br-ind"><br><span class="indent">&nbsp;</span></span>مَا ادَّخِّلْنَاشْ فِي تَجْرْبَة.<sup class="fnm"><a name="fnm3" href="#fn3">3</a></sup>»<br></div>
<div class="v" id="v5"><span class="vn">5</span> <span class="br-p"><br><br></span>مِنْ بَعْدْ قَالِلْهُمْ يَسُوعْ: «شْكُونْ الِّي عَنْدُو صَاحْبُو، ويِمْشِيلُو فِي نُصْفْ اللِّيلْ وِيْقُلُّو: "يَا صَاحْبِي سَلِّفْنِي ثْلاَثَة خُبْزَاتْ</div>
<div class="v" id="v6"><span class="vn">6</span> رَاهُو صَاحْبِي جَانِي مِالسْفَرْ وْمَا عِنْدِيشْ مَا نَعْطِيهْ بَاشْ يَاكُلْ."</div>
<div class="v" id="v7"><span class="vn">7</span> آمَا صَاحْبُو يْجَاوْبُو مِنْ دَاخِلْ: "مَا تْقَلِّقْنِيشْ! رَانِي سَكِّرْتْ البَابْ. وْآنَا وِوْلاَدِي رْقَدْنَا وْمَا انَّجِّمْشْ نْقُومْ وْنَعْطِيكْ المَاكْلَة."</div>
<div class="v" id="v8"><span class="vn">8</span> نْقُولِلْكُمْ إِذَا كَانْ مَا يْقُومِشْ وْيَعْطِيهْ عْلَى خَاطْرُو صَاحْبُو، رَاهُو بَاشْ يْقُومْ وْيَعْطِيهْ الشَّيْء الِّي يِحْتَاجْلُو عْلَى خَاطْرُو شَدْ فِيهْ صْحِيحْ.</div>
<div class="v" id="v9"><span class="vn">9</span> رَانِي نْقُلْكُمْ: اطْلْبُوا تَاخْذُوا، اسْعَاوْ تَلْقَاوْ، دُقُّوا يِتْحَلِّلْكُمْ.</div>
<div class="v" id="v10"><span class="vn">10</span> رَاهُو كُلْ مِنْ يُطْلُبْ يَاخُذْ، وْكُلْ مِنْ يَسْعَى يَلْقَى، وْكُلْ مِنْ يْدُقْ يِتْحَلْلُو.</div>
<div class="v" id="v11"><span class="vn">11</span> شْكُونْ فِيكُمْ الِّي هُوَ بُو وْوِلْدُو يُطْلُبْ مِنُّو خُبْزْ وْهُوَ يَعْطِيهْ حَجْرَة؟ وِلاَّ يُطْلُبْ مِنْ عَنْدُو حُوتَة وْهُوَ يَعْطِيهْ حْنَشْ فِي عُوضْ الحُوتَة؟</div>
<div class="v" id="v12"><span class="vn">12</span> وِلاَّ يُطْلْبُو فِي كَعْبَة عْظَمْ يَاخِي يَعْطِيهْ عَقْرِبْ؟</div>
<div class="v" id="v13"><span class="vn">13</span> إِذَا كَانْ إِنْتُومَا الأَشْرَارْ تَعْرْفُوا كِيفَاشْ تَعْطِيوْ حَاجَاتْ بَاهْيَة لِوْلاَدْكُمْ إِمَّالاَ قَدَّاشْ الآبْ الِّي فِي السْمَاءْ يَعْطِي الرُّوحْ القُدُسْ لِلِّي يُطْلْبُوهْ مِنُّو.»</div>
<div class="v" id="v14"><h2>يَسُوعْ وْبَعْلَزَبُولْ</h2><h2>&lt;n&gt;(مَتَّى ١٢‏:٢٢‏-٣٠ ؛ مَرْقُسْ ٣‏:٢٠‏-٢٧)&lt;/n&gt;</h2><span class="vn">14</span> <span class="br-p"><br><br></span>وْكَانْ يَسُوعْ يْخَرِّجْ فِي شِيطَانْ مِنْ رَاجِلْ، وِالشِّيطَانْ هَاذَاكَا رَدُّو بَكُّوشْ، وْكِخْرَجْ الشِّيطَانْ الرَّاجِلْ تْكَلِّمْ وِالنَّاسْ بْقَاوْ مِتْعَجّْبِينْ.</div>
<div class="v" id="v15"><span class="vn">15</span> آمَا ثَمَّة شْكُونْ مِنْهُمْ الِّي قَالُوا: «رَاهُو يْخَرِّجْ فِي الشْوَاطِنْ بْبَعْلَزَبُولْ رَئِيسْ الشْوَاطِنْ.»</div>
<div class="v" id="v16"><span class="vn">16</span> وْنَاسْ أُخْرِينْ حَبُّوا يْجَرّْبُوهْ وْطَلْبُوا مِنُّو مُعْجْزَة مِالسْمَاءْ.</div>
<div class="v" id="v17"><span class="vn">17</span> آمَا يَسُوعْ كَانْ يَعْرِفْ الشَّيْء الِّي يْفَكّْرُوا فِيهْ وْقَالِلْهُمْ: «كُلْ مَمْلْكَة تِتْقْسِمْ مَا بِينَاتْ بْعَضْهَا تِدَّمِّرْ وْكُلْ دَارْ تِتْقْسِمْ مَا بِينَاتْ بْعَضْهَا اطِّيحْ.</div>
<div class="v" id="v18"><span class="vn">18</span> إِذَا كَانْ الشِّيطَانْ زَادَا تِقْسِمْ بِينُو وْبِينْ رُوحُو، إِمَّالاَ كِيفَاشْ المَمْلْكَة مْتَاعُو بَاشْ تِثْبِتْ؟ عْلَى خَاطِرْكُمْ قُلْتُوا الِّي آنَا نْخَرِّجْ فِي الشْوَاطِنْ بْبَعْلَزَبُولْ.</div>
<div class="v" id="v19"><span class="vn">19</span> آمَا إِذَا كَانْ آنَا نْخَرِّجْ فِي الشْوَاطِنْ بْبَعْلَزَبُولْ، إِمَّالاَ التْلاَمْذَة مْتَاعْكُمْ بِشْكُونْ يْخَرّْجُوا فِيهُمْ؟ هَاذَاكَا عْلاَشْ هُومَا الِّي بَاشْ يُحْكْمُوا عْلِيكُمْ.</div>
<div class="v" id="v20"><span class="vn">20</span> آمَا إِذَا كَانْ آنَا نْخَرِّجْ فِي الشْوَاطِنْ بْيِدْ اللهْ، إِمَّالاَ رَاهِي مَمْلِكْةْ اللهْ جَاتْكُمْ.</div>
<div class="v" id="v21"><span class="vn">21</span> إِذَا كَانْ رَاجِلْ قْوِي وِمْسَلَّحْ بِالقْدَا يْعِسْ عْلَى القْصَرْ مْتَاعُو رَاهِي الحَاجَاتْ الِّي يِمْلِكْهَا بَاشْ تْكُونْ مَحْفُوظَة.</div>
<div class="v" id="v22"><span class="vn">22</span> آمَا إِذَا جَا وَاحِدْ أَقْوَى مِنُّو وْغَلْبُو وْفَكّْلُو سْلاَحُو الِّي مْعَمِّلْ عْلِيهْ، رَاهُو يْفَرِّقْلُوا المُلْكْ مْتَاعُو.</div>
<div class="v" id="v23"><span class="vn">23</span> الِّي مُوشْ مْعَايَا رَاهُو ضِدِّي، وِلِّي مَا يْلِمِّشْ مْعَايَا رَاهُو يْفَرِّقْ.»</div>
<div class="v" id="v24"><h2>رْجُوعْ الرُّوحْ المَنْزُوسْ</h2><h2>&lt;n&gt;(مَتَّى ١٢‏:٤٣‏-٤٥)&lt;/n&gt;</h2><span class="vn">24</span> <span class="br-p"><br><br></span>«وْوَقْتِلِّي الرُّوحْ المَنْزُوسْ يُخْرُجْ مِالإِنْسَانْ يِبْدَى يْدُورْ فِي بْقَايِعْ مَا فِيهَاشْ المَاء يْلَوِّجْ عْلَى بْلاَصَة بَاشْ يَرْتَاحْ فِيهَا وْكِمَا يَلْقَاشْ يْقُولْ: بَاشْ نَرْجَعْ لْدَارِي الِّي خْرَجْتْ مِنْهَا.</div>
<div class="v" id="v25"><span class="vn">25</span> وْكِيَرْجَعْ يَلْقَاهَا مَكْنُوسَة وِمْنَظّْمَة.</div>
<div class="v" id="v26"><span class="vn">26</span> يْوَلِّي يِمْشِي وِيْجِيبْ مْعَاهْ سَبْعَة أَرْوَاحْ أُخْرِينْ أَخْيِبْ مِنُّو وْيُدْخْلُوا فِي الإِنْسَانْ هَاذَاكَا وْيُسْكْنُوا فِيهْ وْحَالْتُو تْوَلِّي أَخْيِبْ مِلِّي كَانِتْ عْلِيهْ قْبَلْ.»</div>
<div class="v" id="v27"><span class="vn">27</span> <span class="br-p"><br><br></span>وْوَقْتِلِّي هُوَ يِتْكَلِّمْ ثَمَّة مْرَا نَادَاتْ فِي وُسْطْ النَّاسْ وْقَالِتْلُو: «صَحَّة لِلكِرْشْ الِّي جَابَاتِكْ والصْدَرْ الِّي هَزِّكْ.»</div>
<div class="v" id="v28"><span class="vn">28</span> آمَا يَسُوعْ قَالْ: «إِي نْعَمْ، آمَا رَاهُو صَحَّة لِيهُمْ أَكْثِرْ الِّي يِسْمْعُوا كِلْمِةْ اللهْ وْيَعْمْلُوا بِيهَا.»</div>
<div class="v" id="v29"><h2>النَّاسْ يُطْلْبُوا مُعْجْزَة</h2><h2>&lt;n&gt;(مَتَّى ١٢‏:٣٨‏-٤٢ ؛ مَرْقُسْ ٨‏:١٢)&lt;/n&gt;</h2><span class="vn">29</span> <span class="br-p"><br><br></span>وْوَقْتِلِّي كَانُوا النَّاسْ يْزَاحْمُوا فِيهْ بْدَا يْقُولْ: «الجِيلْ هَاذَا، جِيلْ فَاسِدْ، يُطْلُبْ فِي مُعْجْزَة وْحَتَّى مُعْجْزَة مَاهِي بَاشْ تِتْعْطَالُو كَانْ المُعْجْزَة مْتَاعْ يُونُسْ.</div>
<div class="v" id="v30"><span class="vn">30</span> وْكِيمَا كَانْ يُونُسْ مُعْجْزَة لأُمَّالِي بْلاَدْ نِينَوَى، هَكَّا آنَا إِبْنْ الإِنْسَانْ زَادَا بَاشْ نْكُونْ مُعْجْزَة لِلجِيلْ هَاذَا.</div>
<div class="v" id="v31"><span class="vn">31</span> <sup class="fnm"><a name="fnm4" href="#fn4">4</a></sup>رَاهِي مَلِكِةْ بْلاَدْ سَبَأْ الِّي فِي الجَنُوبْ بَاشْ تَاقِفْ فِي يُومْ الحْسَابْ مْعَ النَّاسْ مْتَاعْ الجِيلْ هَاذَا وْتُحْكُمْ عْلِيهُمْ عْلَى خَاطِرْهَا جَاتْ مِنْ آخِرْ الدِّنْيَا بَاشْ تِسْمَعْ الحِكْمَة مْتَاعْ سُلَيْمَانْ، وْهَاوْ هْنَا شْكُونُو أَعْظِمْ مِنْ سُلَيْمَانْ</div>
<div class="v" id="v32"><span class="vn">32</span> وْأَهْلْ مْدِينِةْ نِينَوَى بَاشْ يَاقْفُوا فِي يُومْ الحْسَابْ مْعَ الجِيلْ هَاذَا وْيُحْكْمُوا عْلِيهْ عْلَى خَاطِرْهُمْ تَابُوا وَقْتِلِّي نَبِّهْهُمْ يُونُسْ وْهَاوْ هْنَا شْكُونُو أَعْظِمْ مِنْ يُونُسْ.»</div>
<div class="v" id="v33"><h2>العِينْ نُورْ البْدَنْ</h2><span class="vn">33</span> <span class="br-p"><br><br></span>«مَا ثَمَّاشْ شْكُونْ يْشَعِّلْ فْنَارْ وِيْحُطُّو فِي بُقْعَة مْخُبّْيَة وِلاَّ تَحْتْ طَاسَة آمَا رَاهُو يْحُطُّو فِي بْلاَصَة عَالْيَة بَاشْ النَّاسْ وَقْتِلِّي يُدْخْلُوا يْشُوفُوا الضَّوْ.</div>
<div class="v" id="v34"><span class="vn">34</span> عِينِكْ هِيَ الفْنَارْ مْتَاعْ بَدْنِكْ، وَقْتِلِّي عِينِكْ تْكُونْ صْحِيحَة بَدْنِكْ الكُلُّو يْكُونْ مْنَوِّرْ آمَا وَقْتِلِّي تْكُونْ عِينِيكْ مْرِيضَة بَدْنِكْ الكُلُّو يِتْمْلَى بِالظْلاَمْ.</div>
<div class="v" id="v35"><span class="vn">35</span> رُدْ بَالِكْ لاَ يْكُونْ النُّورْ الِّي فِيكْ ظْلاَمْ.</div>
<div class="v" id="v36"><span class="vn">36</span> إِمَّالاَ إِذَا كَانْ بَدْنِكْ الكُلُّو مْنَوِّرْ وْمَا فِيهِشْ ظْلاَمْ بِالكُلْ، رَاهُو بَاشْ يْكُونْ مْنَوِّرْ الكُلُّو كِيفْ مَا الفْنَارْ يِضْوِي عْلِيكْ بِالضَّوْ مْتَاعُو.»</div>
<div class="v" id="v37"><h2>يَسُوعْ يْوَبِّخْ الفَرِّيسِيِّينْ وِالكُتَّابْ مْتَاعْ اليْهُودْ</h2><h2>&lt;n&gt;(مَتَّى ٢٣‏:١‏-٣٦ ؛ مَرْقُسْ ١٢‏:٣٨‏-٤٠ ؛ لُوقَا ٢٠‏:٤٥‏-٤٧)&lt;/n&gt;</h2><span class="vn">37</span> <span class="br-p"><br><br></span>وَقْتِلِّي يَسُوعْ كَانْ يِتْكَلِّمْ طْلَبْ مِنُّو وَاحِدْ مِالفَرِّيسِيِّينْ بَاشْ يُفْطُرْ عَنْدُو. دْخَلْ لْدَارُو وِقْعَدْ.</div>
<div class="v" id="v38"><span class="vn">38</span> آمَا الفَرِّيسِي تْعَجِّبْ وَقْتِلِّي شَافْ يَسُوعْ مَا غْسَلْشْ يْدِيهْ قْبَلْ الفْطُورْ.</div>
<div class="v" id="v39"><span class="vn">39</span> يَاخِي الرَّبْ يَسُوعْ قَالْ: «إِنْتُومَا الفَرِّيسِيِّينْ تَغْسْلُوا الكَاسْ وِالطْبَقْ مِالبَرَّة، آمَا إِنْتُومَا مِنْ دَاخِلْ مِلْيَانِينْ بِالسِّرْقَة وِالخُبْثْ.</div>
<div class="v" id="v40"><span class="vn">40</span> قَدَّاشْكُمْ مْجَانِينْ يَاخِي الِّي صْنَعْ الِّي مِنْ بَرَّة، مُوشْ صْنَعْ الدَّخْلاَنِى زَادَا</div>
<div class="v" id="v41"><span class="vn">41</span> آمَا اتْصَدّْقُوا بِالحَاجَاتْ الِّي عِنْدْكُمْ وْكُلْ شَيْء بَاشْ يْوَلِّي طَاهِرْ بَاشْ تِسْتَعْمْلُوهْ.</div>
<div class="v" id="v42"><span class="vn">42</span> <span class="br-p"><br><br></span>آمَا يَا وِيلْكُمْ يَا الفَرِّيسِيِّينْ عْلَى خَاطِرْكُمْ تَدْفْعُوا العْشُرْ مْتَاعْ النِّعْنَاعْ وِالرَّنْدْ وِالحْشَايِشْ الكُلْهَا وْمَا تَعْمْلُوشْ حْسَابْ لِلْحَقْ وِمْحَبِّةْ اللهْ، كَانْ لاَزِمْ عْلِيكُمْ تَعْمْلُوا هَاذُومَا وْمَا تْخَلِّيوْشْ هَاذُوكُمْ.</div>
<div class="v" id="v43"><span class="vn">43</span> يَا وِيلْكُمْ يَا الفَرِّيسِيِّينْ! تْحِبُّوا تُقْعْدُوا فِي البْقَايِعْ الأُولَى فِي المَجَامِعْ، وِالنَّاسْ يْسَلْمُوا عْلِيكُمْ فِي الأَسْوَاقْ.</div>
<div class="v" id="v44"><span class="vn">44</span> يَا وِيلْكُمْ، رَاكُمْ كِيفْ القْبُورْ المَرْدُومَة النَّاسْ يِمْشِيوْ فُوقْهَا مِنْ غِيرْ مَا يَعْرْفُوا الِّي هِيَ مُوجُودَة.»</div>
<div class="v" id="v45"><span class="vn">45</span> <span class="br-p"><br><br></span>وِتْكَلِّمْ وَاحِدْ مِنْ عُلَمَاءْ الشَّرِيعَة وْقَالُّو: «يَا مُعَلِّمْ رَاكْ قَاعِدْ تْهِينْ فِينَا أَحْنَا زَادَا بِكْلاَمِكْ هَاذَا.»</div>
<div class="v" id="v46"><span class="vn">46</span> يَاخِي قَالُّو يَسُوعْ: «يَا وِيلْكُمْ إِنْتُومَا زَادَا يَا عُلَمَاءْ الشَّرِيعَة، تْحُطُّوا عْلَى النَّاسْ فِي حِمْلْ رْزِينْ وْإِنْتُومَا مَا تْمِسُّوشْ الرْزَنْ حَتَّى بِصْبُعْ مِنْ صْوَابِعْكُمْ.</div>
<div class="v" id="v47"><span class="vn">47</span> يَا وِيلْكُمْ، رَاكُمْ تِبْنِيوْ فِي قْبُورْ الأَنْبِيَاءْ وِجْدُودْكُمْ هُومَا الِّي قَتْلُوهُمْ.</div>
<div class="v" id="v48"><span class="vn">48</span> إِمَّالاَ انْتُمْ شَاهْدِينْ وِمْوَافْقِينْ عْلَى العْمَايِلْ مْتَاعْ جْدُودْكُمْ، هُومَا قَتْلُوا الأَنْبِيَاءْ وِانْتُمْ تِبْنِيوْ فِي قْبُورَاتْهُمْ.</div>
<div class="v" id="v49"><span class="vn">49</span> هَاذَاكَا عْلاَشْ حِكْمِةْ اللهْ قَالِتْ: بَاشْ نَبْعْثِلْهُمْ أَنْبِيَاءْ وْرُسُلْ وْبِشْ يُقْتْلُوا مِنْهُمْ وِيْعَذّْبُوهُمْ.</div>
<div class="v" id="v50"><span class="vn">50</span> بَاشْ دَمْ الأَنْبِيَاءْ الِّي جْرَى مِنْ وَقْتْ الِّي تْخَلْقِتْ الدِّنْيَا، يِطّْلَبْ بِيهْ الجِيلْ هَاذَا</div>
<div class="v" id="v51"><span class="vn">51</span> <sup class="fnm"><a name="fnm5" href="#fn5">5</a></sup>مِنْ دَمْ هَابِيلْ لْدَمْ زَكَرِيَّا الِّي تِقْتَلْ بِينْ المَذْبِحْ وِالقُدُسْ الِّي فِي الهَيْكِلْ! نْقُولِلْكُمْ الِّي الدْمُومَاتْ هَاذِي الكُلْهَا بَاشْ يِطّْلَبْ بِيهَا الجِيلْ هَاذَا.</div>
<div class="v" id="v52"><span class="vn">52</span> يَا وِيلْكُمْ يَا عُلَمَاءْ الشَّرِيعَة! هَزِّيتُوا المِفْتَاحْ مْتَاعْ المَعْرْفَة، لاَ دْخَلْتُوا وْلاَ خَلِّيتُوا شْكُونْ يُدْخُلْ.»</div>
<div class="v" id="v53"><span class="vn">53</span> <span class="br-p"><br><br></span>وَقْتِلِّي يَسُوعْ خَارِجْ مِنْ غَادِي بْدَاوْا الكُتَّابْ مْتَاعْ اليْهُودْ وِالفَرِّيسِيِّينْ يِقَلّْقُوا فِيهْ وِيْحَصّْلُوا فِيهْ بِالكْلاَمْ فِي بَرْشَة حَاجَاتْ.</div>
<div class="v" id="v54"><span class="vn">54</span> وِيْعِسُّوا عْلِيهْ ثَمَّاشْ مَا يْقُولْ كْلاَمْ غَالِطْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الِّي فِي السْمَاءْ<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->خَلِّي إِرَادْتِكْ تْكُونْ فِي الأَرْضْ كِيمَا فِي السْمَاءْ<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->وْمِنْ الشَّرْ نَجِّينَا<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->I مل ١٠‏:١‏-١٠ ؛ II أخ ٩‏:١‏-١٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->تك ٤‏:٨ ؛ II أخ ٢٤‏:٢٠‏-٢١ ؛ زك ١‏:١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>