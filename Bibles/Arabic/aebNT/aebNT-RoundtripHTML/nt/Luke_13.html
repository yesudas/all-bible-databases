<html><head>
<meta http-equiv="Content-Type" content="text/html;charset=utf-8" />
<title>Luke 13 &ndash; لُوقَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 13);">
<div id="navbar"><a href="../index.html">العهد الجديد بالعربية التونسية</a> &ndash; <b>لُوقَا</b> &ndash; <a href="Luke_1.html">1</a> ... <a href="Luke_11.html">11</a> <a href="Luke_12.html">12</a> <b>13</b> <a href="Luke_14.html">14</a> <a href="Luke_15.html">15</a> ... <a href="Luke_24.html">24</a> </div><hr>
<h1>Luke 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>التَّوْبَة لاَزْمَة</h2><span class="vn">1</span> <span class="br-p"><br><br></span>وْفِي الوَقْتْ هَاذَاكَا بِالضَّبْطْ جَاوْ جْمَاعَة مِالنَّاسْ وِحْكَاوْلُو عْلَى النَّاسْ الِّي مِالجَلِيلْ الِّي قْتَلْهُمْ بِيلاَطُسْ، وِدْمُومَاتْهُمْ تْخَلّْطِتْ مْعَ دَمْ الذْبَايِحْ مْتَاعْهُمْ.</div>
<div class="v" id="v2"><span class="vn">2</span> جَاوِبْهُمْ يَسُوعْ وْقَالْ: «يَاخِي مَاشِي فِي بَالْكُمْ الِّي الجَلِيلِيِّينْ هَاذُوكُمْ كَانُوا مِذْنْبِينْ أَكْثِرْ مِنْ بْقِيِّةْ الجَلِيلِيِّينْ، حَتَّى لِينْ يَجْرَالْهُمْ الشَّيْء هَاذَاكَا؟</div>
<div class="v" id="v3"><span class="vn">3</span> آنَا نْقُلْكُمْ لاَ! آمَا إِذَا كَانْ إِنْتُومَا مَا اتُّوبُوشْ رَاكُمْ الكُلْكُمْ بَاشْ تِتْهِلْكُوا كِيفْهُمْ.</div>
<div class="v" id="v4"><span class="vn">4</span> وِلاَّ مَاشِي فِي بَالْكُمْ الِّي الثْمَنْطَاشْ الِّي طَاحْ عْلِيهُمْ البُرْجْ فِي سِلْوَامْ وِقْتَلْهُمْ، كَانُوا يَعْمْلُوا فِي الذْنُوبْ أَكْثِرْ مِنْ السَّاكْنِينْ فِي أُورْشَلِيمْ الكُلْهُمْ؟</div>
<div class="v" id="v5"><span class="vn">5</span> آنَا نْقُلْكُمْ لاَ! آمَا إِذَا إِنْتُومَا مَا اتُّوبُوشْ، رَاكُمْ الكُلْكُمْ بَاشْ تِتْهِلْكُوا كِيفْهُمْ.»</div>
<div class="v" id="v6"><h2>مَثَلْ الكَرْمَة الِّي مَا تْجِيبِشْ الكَرْمُوسْ</h2><span class="vn">6</span> <span class="br-p"><br><br></span>وْزَادْ عْطَى المَثَلْ هَاذَا: «كَانْ ثَمَّة وَاحِدْ عَنْدُو كَرْمَة مَغْرُوسَة فِي سَانْيِةْ العْنِبْ مْتَاعُو، مْشَى بَاشْ يْنَحِّي مِنْهَا الكَرْمُوسْ يَاخِي مَا لْقَاشْ فِيهَا بِالكُلْ.</div>
<div class="v" id="v7"><span class="vn">7</span> قَالْ لِلخَدَّامْ: "تَوَّا ثْلاَثَة سْنِينْ وْآنَا نْجِي لِلكَرْمَة هَاذِي بَاشْ انَّحِّي الكَرْمُوسْ لَكِنْ مَا نَلْقَى فِيهَا حَتَّى شَيْء، نقُصّْهَا، عْلاَشْ تْخَلّيهَا تْضُرْ فِي الأَرْضْ؟"</div>
<div class="v" id="v8"><span class="vn">8</span> آمَا الخَدَّامْ جَاوْبُو وْقَالْ: "يَا سِيدِي خَلِّيهَا العَامْ هَاذَا زَادَا وْتَوْ نِحْفِرْ التْرَابْ الِّي دَايِرْ بِيهَا وِنْحُطُّلْهَا الغْبَارْ</div>
<div class="v" id="v9"><span class="vn">9</span> بَالِكْشِي تْجِيبْ الغَلَّة، وْكَانْ مَا جَابِتْشْ قُصّْهَا."»</div>
<div class="v" id="v10"><h2>مْرَا عِنْدْهَا كُرْبَة تِتْشْفَى فِي نْهَارْ السِّبْتْ</h2><span class="vn">10</span> <span class="br-p"><br><br></span>وْكَانْ يَسُوعْ فِي سِبْتْ مِالأَسْبَاتْ يْعَلِّمْ فِي وَاحِدْ مِالمَجَامِعْ.</div>
<div class="v" id="v11"><span class="vn">11</span> وْإِذَا بِيهَا مْرَا مُوجُودَة الغَادِي وْسَاكِنْهَا رُوحْ شَرْ مْخَلِّيهَا مْرِيضَة ثْمَنْطَاشْ سْنَة وِظْهَرْهَا أَعْوِجْ وْمَا تْنَجِّمْشْ تَاقِفْ مِصْوَابَة.</div>
<div class="v" id="v12"><span class="vn">12</span> كِشَافْهَا يَسُوعْ عَيّْطِلْهَا وْقَالِلْهَا: «يَا مْرَا إِنْتِ مِشْفِيَّة مِنْ مَرْضِكْ.»</div>
<div class="v" id="v13"><span class="vn">13</span> وْحَطْ يْدِيهْ عْلِيهَا وْبِالوَقْتْ رَجْعِتْ مِسْتْوِيَّة وْمَجّْدِتْ اللهْ.</div>
<div class="v" id="v14"><span class="vn">14</span> آمَا رَئِيسْ المَجْمَعْ تْغَشِشْ عْلَى خَاطِرْ يَسُوعْ شْفَى المْرَا فِي نْهَارْ السِّبْتْ وْقَالْ لِلنَّاسْ: «ثَمَّة سِتَّة أَيَّامْ مَسْمُوحْ فِيهُمْ بَاشْ تِخْدْمُوا، وْفِي النْهَارَاتْ هَاذُومَا إِيجَاوْ بَاشْ تِتْشْفَاوْ، آمَا مُوشْ فِي نْهَارْ السِّبْتْ.»</div>
<div class="v" id="v15"><span class="vn">15</span> يَاخِي جَاوْبُو الرَّبْ وْقَالْ: «يَا مُنَافْقِينْ: يَاخِي ثَمَّاشْ وَاحِدْ فِيكُمْ مَا يْحِلِّشْ رْبَاطْ الثُّورْ وِلاَّ البْهِيمْ مْتَاعُو فِي نْهَارْ السِّبْتْ وِيْخَرّْجُو مِالكُورِي وِيْهِزُّو بَاشْ يُشْرُبْ؟</div>
<div class="v" id="v16"><span class="vn">16</span> آمَا المْرَا هَاذِي الِّي هِيَ بِنْتْ إِبْرَاهِيمْ وِالشِّيطَانْ رَابِطْهَا مِنْ ثْمَنْطَاشِنْ سْنَة، مُوشْ كَانْ لاَزِمْ تِتْحَلْ مِنْ الرْبَاطْ هَاذَا فِي نْهَارْ السِّبْتْ؟»</div>
<div class="v" id="v17"><span class="vn">17</span> وْكِقَالِلْهُمْ الكْلاَمْ هَاذَا، الِّي عَارْضُوهْ الكُلْهُمْ حِشْمُوا عْلَى رْوَاحْهُمْ، وِالنَّاسْ الكُلْ فَرْحُوا بِالأَعْمَالْ العْظِيمَة الِّي كَانْ يَعْمِلْ فِيهَا.</div>
<div class="v" id="v18"><h2>مَثَلْ زِرِّيعِةْ الخَرْدِلْ</h2><h2>&lt;n&gt;(مَتَّى ١٣‏:٣١‏-٣٢ ؛ مَرْقُسْ ٤‏:٣٠‏-٣٢)&lt;/n&gt;</h2><span class="vn">18</span> <span class="br-p"><br><br></span>وْقَالْ يَسُوعْ: «لِشْنُوَّة تِشْبِهْ مَمْلِكْةْ اللهْ؟ وبشْنُوَّة انَّجِّمْ نْشَبِّهَّا؟</div>
<div class="v" id="v19"><span class="vn">19</span> هِيَ تِشْبِهْ لْزِرِّيعَة مْتَاعْ خَرْدِلْ، هَزّْهَا رَاجِلْ وِرْمَاهَا فِي سَانِيتُو، يَاخِي نِبْتِتْ وْوَلاَّتْ شَجْرَة كْبِيرَة، وْجَاتْ طْيُورْ السْمَاءْ وْعَشَشِتْ فِيهَا.»</div>
<div class="v" id="v20"><h2>مَثَلْ الخْمِيرَةْ</h2><span class="vn">20</span> <span class="br-p"><br><br></span>وْزَادْ قَالْ: «بَاشْ نْشَبِّهْ مَمْلِكْةْ اللهْ؟</div>
<div class="v" id="v21"><span class="vn">21</span> هِيَ تِشْبِهْ لِخْمِيرَة خْذِتْهَا مْرَا وْحَطِّتْهَا فِي ثْلاَثَة قْصَاعْ مْتَاعْ دْقِيقْ حَتَّى لِينْ خْمِرْ العْجِينْ الكُلُّو.»</div>
<div class="v" id="v22"><h2>مَثَلْ البَابْ الضِّيقْ</h2><h2>&lt;n&gt;(مَتَّى ٧‏:١٣‏-١٤، ٢١‏-٢٣)&lt;/n&gt;</h2><span class="vn">22</span> <span class="br-p"><br><br></span>وْكَانْ يِتْعَدَّى فِي المُدُنْ وِالقُرَى وَحْدَة بَعْدْ الأُخْرَى يْعَلِّمْ فِيهُمْ وَقْتِلِّي كَانْ مَاشِي لْأُورْشَلِيمْ.</div>
<div class="v" id="v23"><span class="vn">23</span> وْسِأْلُو وَاحِدْ: «يَا سِيدْنَا يَاخِي شْوَيَّة نَاسْ بَرْكْ بَاشْ يُخْلْصُوا؟»</div>
<div class="v" id="v24"><span class="vn">24</span> قَالِلْهُمْ يَسُوعْ: «حَاوْلُوا أَكْثِرْ مَا يُمْكِنْ بَاشْ تُدْخْلُوا مِالبَابْ الضِّيقْ، رَانِي نْقُولِلْكُمْ: بَرْشَة بَاشْ يْحَاوْلُوا يُدْخْلُوا وْمَا يْنَجّْمُوشْ.</div>
<div class="v" id="v25"><span class="vn">25</span> بَعْدْ مَا يْكُونْ مُولَى الدَّارْ قَامْ وْسَكِّرْ البَابْ، تَبْدَاوْا إِنْتُومَا وَاقْفِينْ البَرَّا، وادُّقُّوا عْلَى بَابُو وِتْقُولُوا: "يَا سِيدْنَا حِلِّلْنَا البَابْ!" يْجَاوِبْكُمْ وِيْقُولْ: "لاَ آنَا مَا نَعْرِفْكُمْشْ مْنِينْ جِيتُوا."</div>
<div class="v" id="v26"><span class="vn">26</span> وَقْتْهَا تَبْدَاوْا تْقُولُوا: "كْلِينَا وِشْرَبْنَا مْعَاكْ وْإِنْتِ عَلِّمْتْ فِي الشْوَارِعْ مْتَاعْنَا."</div>
<div class="v" id="v27"><span class="vn">27</span> وْهُوَ بَاشْ يْقُولِلْكُمْ: "مَا نَعْرِفْكُمْشْ إِنْتُومَا مْنِينْ جِيتُوا. امْشِيوْ مِنْ قُدَّامِي الكُلْكُمْ يَلِّي تَعْمْلُوا فِي الشَّرْ."</div>
<div class="v" id="v28"><span class="vn">28</span> الوَقْتْ هَاذَاكَا بَاشْ يْكُونْ البْكَاءْ وْغَزَّانْ السِّنِّينْ كِتْشُوفُوا إِبْرَاهِيمْ وْإِسْحَاقْ وْيَعْقُوبْ وِالأَنْبِيَاءْ الكُلْهُمْ فِي مَمْلِكْةْ اللهْ وْإِنْتُومَا تِتْرْمَاوْ البَرَّا.</div>
<div class="v" id="v29"><span class="vn">29</span> وْبِشْ يْجِيوْ نَاسْ مِالشَّرقْ وِالغَرْبْ وْمِالشَّمَالْ وِالجَنُوبْ وْيُقْعْدُوا وْيَاكْلُوا فِي مَمْلِكْةْ اللهْ.</div>
<div class="v" id="v30"><span class="vn">30</span> الإِخْرَانِينْ يْوَلِّيوْ الأُولاَنِينْ، وِالأُولاَنِينْ يْوَلِّيوْ الإِخْرَانِينْ.»</div>
<div class="v" id="v31"><h2>يَسُوعْ وْهِيرُودُسْ</h2><span class="vn">31</span> <span class="br-p"><br><br></span>وْفِي السَّاعَة هَاذِيكَا بِيدْهَا جَاوْ جْمَاعَة مِالفَرِّيسِيِّينْ وْقَالُوا لْيَسُوعْ: «مَنَّعْ رُوحِكْ وْأُهْرُبْ مِنْ هْنَا. رَاهُو هِيرُودُسْ قَرِّرْ بَاشْ يُقْتْلِكْ.»</div>
<div class="v" id="v32"><span class="vn">32</span> يَاخِي قَالِلْهُمْ: «إِمْشِيوْ وْقُولُوا لِلثَّعْلِبْ هَاذَاكَا: "هَانِي نْخَرِّجْ فِي الشْوَاطِنْ وْنِشْفِي فِي المُرْضَى اليُومْ وْغُدْوَة وْفِي النْهَارْ الثَّالِثْ نْتَمِّمْ كُلْ شَيْء."</div>
<div class="v" id="v33"><span class="vn">33</span> آمَا لاَزِمْنِي نْكَمِّلْ نِمْشِي اليُومْ وْغُدْوَة وْبَعْدْ غُدْوَة، رَاهُو مُوشْ مُمْكِنْ نَبِي يْمُوتْ البَرَّا مِنْ أُورْشَلِيمْ!»</div>
<div class="v" id="v34"><h2>المَسِيحْ يْنَبِّهْ عْلَى أُورْشَلِيمْ</h2><span class="vn">34</span> <span class="br-p"><br><br></span>«يَا أُورْشَلِيمْ، يَا أُورْشَلِيمْ، يَلِّي تُقْتُلْ فِي الأَنْبِيَاءْ وْتُرْجُمْ فِي المَبْعُوثِينْ لِيهَا، قَدَّاشْ مِنْ مَرَّة حَبِّيتْ نْلِمْ وْلاَدِكْ مْعَ بْعَضْهُمْ كِيفْ مَا الدْجَاجَة تْلِمْ الفْلاَلِسْ مْتَاعْهَا تَحْتْ جْوَانِحْهَا. آمَا إِنْتُومَا مَا حَبِّيتُوشْ.</div>
<div class="v" id="v35"><span class="vn">35</span> <sup class="fnm"><a name="fnm1" href="#fn1">1</a></sup>هَايْ دَارْكُمْ بَاشْ تَبْقَالْكُمْ خِرْبَة! وِنْقُولِلْكُمْ: مَا عَادِشْ بَاشْ تْشُوفُونِي حَتَّى لِينْ يْجِي الوَقْتْ الِّي تْقُولُوا فِيهْ "مُبَارَكْ الِّي جَايْ بْإِسْمْ الرَّبْ."»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إر ٢٢‏:٥ ؛ مز ١١٨‏:٢٦ ؛ لو ١٩‏:٣٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>