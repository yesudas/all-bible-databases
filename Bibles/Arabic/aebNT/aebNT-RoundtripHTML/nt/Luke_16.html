<html><head>
<meta http-equiv="Content-Type" content="text/html;charset=utf-8" />
<title>Luke 16 &ndash; لُوقَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 16);">
<div id="navbar"><a href="../index.html">العهد الجديد بالعربية التونسية</a> &ndash; <b>لُوقَا</b> &ndash; <a href="Luke_1.html">1</a> ... <a href="Luke_14.html">14</a> <a href="Luke_15.html">15</a> <b>16</b> <a href="Luke_17.html">17</a> <a href="Luke_18.html">18</a> ... <a href="Luke_24.html">24</a> </div><hr>
<h1>Luke 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>مَثَلْ الوْكِيلْ الخَايِنْ</h2><span class="vn">1</span> <span class="br-p"><br><br></span>وْقَالْ زَادَا لِتْلاَمِذْتُو: «كَانْ ثَمَّة وَاحِدْ غْنِي عَنْدُو وْكِيلْ، سْمَعْ عْلِيهْ كْلاَمْ الِّي هُوَ يْفَسِّدْلُو فِي رِزْقُو.</div>
<div class="v" id="v2"><span class="vn">2</span> نَادَاهْ وْسِأْلُو: "شْنُوَّة الِّي قَاعِدْ نِسْمَعْ فِيهْ عْلِيكْ، صَفِّي حْسَابْ الوْكَالَة مْتَاعِكْ، رَاكْ مَا عَادِشْ بَاشْ تْكُونْ وْكِيلْ عِنْدِي."</div>
<div class="v" id="v3"><span class="vn">3</span> يَاخِي قَالْ الوْكِيلْ بِينُو وْبِينْ رُوحُو: "شْنُوَّة بَاشْ نَعْمِلْ، سِيدِي بَاشْ يْنَحِّيلِي الوْكَالَة، وْآنَا مَا انَّجِّمْشْ نِخْدِمْ الأَرْضْ وْنَحْشِمْ بَاشْ نُطْلُبْ.</div>
<div class="v" id="v4"><span class="vn">4</span> آنَا نَعْرِفْ آشْ بَاشْ نَعْمِلْ، بَاشْ وَقْتِلِّي نِتْنَحَّى مِالوْكَالَة، النَّاسْ يِسْتَقْبْلُونِي فِي دْيَارْهُمْ."</div>
<div class="v" id="v5"><span class="vn">5</span> يَاخِي نَادَى النَّاسْ المُسَالِينْ لْسِيدُو الكُلْهُمْ كُلْ وَاحِدْ وَحْدُو، وِسْإِلْ الأُوِّلْ: "قَدَّاشْ مُوسَالْ لْسِيدِي؟"</div>
<div class="v" id="v6"><span class="vn">6</span> جَاوِبْ المُوسَالْ: "مْيَاةْ بِرْمِيلْ زِيتْ" يَاخِي قَالُّو: "خُوذْ التَّوْصِيلْ مْتَاعِكْ وْأُقْعُدْ وْإِكْتِبْ خَمْسِينْ بَرْكْ."</div>
<div class="v" id="v7"><span class="vn">7</span> مِنْ بَعْدْ قَالْ لْوَاحِدْ آخَرْ: "وْإِنْتِ قَدَّاشْ مُوسَالْ؟" جَاوِبْ: "مْيَاةْ قَلْبَة قَمْحْ" يَاخِي قَالُّو: "خُوذْ التَّوْصِيلْ مْتَاعِكْ وْإِكْتِبْ ثْمَانِينْ بَرْكْ."</div>
<div class="v" id="v8"><span class="vn">8</span> وِالرَّاجِلْ الغْنِي شْكَرْ الوْكِيلْ الخَايِنْ عْلَى الذْكَاءْ مْتَاعُو كِعْمَلْ الشَّيْء هَاذَاكَا، رَاهُمْ وْلاَدْ الدِّنْيَا هَاذِي وَقْتِلِّي يِتْصَرّْفُوا مْعَ وْلاَدْ جِيلْهُمْ أَذْكَى مِنْ وْلاَدْ النُّورْ.</div>
<div class="v" id="v9"><span class="vn">9</span> وِنْقُولِلْكُمْ: أَعْمْلُوا صْحَابْ بِالفْلُوسْ مْتَاعْ الظُّلْمْ، بَاشْ وَقْتِلِّي تُوفَى فْلُوسْكُمْ يِقْبْلُوكُمْ فِي الدْيَارْ الدَّايْمَة.</div>
<div class="v" id="v10"><span class="vn">10</span> الِّي هُوَ ثِيقَة فِي الشْوَيَّة، رَاهُو زَادَا ثِقَة فِي البَرْشَة، وِالخَايِنْ فِي الشْوَيَّة رَاهُو زَادَا خَايِنْ فِي البَرْشَة.</div>
<div class="v" id="v11"><span class="vn">11</span> إِذَا مَا تْكُونُوشْ ثِيقَة فِي فْلُوسْ الحْرَامْ إِمَّالاَ شْكُونْ بَاشْ يِمِّنْكُمْ عْلَى فْلُوسْ الحْلاَلْ.</div>
<div class="v" id="v12"><span class="vn">12</span> وْإِذَا مَا تْكُونُوشْ ثِيقَة فِي الحَاجَاتْ مْتَاعْ غِيرْكُمْ، إِمَّالاَ شْكُونْ بَاشْ يَعْطِيكُمْ الحَاجَاتْ مْتَاعْكُمْ.</div>
<div class="v" id="v13"><span class="vn">13</span> حَتَّى خْدِيمْ مَا يْنَجِّمْ يِخْدِمْ زُوزْ أَسْيَادْ، رَاهُو يَا إِمَّا بَاشْ يَكْرَهْ وَاحِدْ مِنْهُمْ وِيْحِبْ الآخَرْ، وِلاَّ بَاشْ يْتَبَّعْ وَاحِدْ مِنْهُمْ وْيَحْقِرْ الآخَرْ. مَا تْنَجّْمُوشْ تِخْدْمُوا اللهْ وِالفْلُوسْ.»</div>
<div class="v" id="v14"><h2>الطْلاَقْ</h2><h2>&lt;n&gt;(مَتَّى ١١‏:١٢‏-١٣، ٥‏:٣١‏-٣٢ ؛ مَرْقُسْ ١٠‏:١١‏-١٢)&lt;/n&gt;</h2><span class="vn">14</span> <span class="br-p"><br><br></span>وِالفَرِّيسِيِّينْ كَانُوا يْحِبُّوا الفْلُوسْ، كِسَمْعُوا الكْلاَمْ هَاذَا تْمَسْخْرُوا عْلِيهْ.</div>
<div class="v" id="v15"><span class="vn">15</span> يَاخِي قَالِلْهُمْ: «إِنْتُومَا تْوَرُّوا فِي رْوَاحْكُمْ لِلنَّاسْ الِّي إِنْتُومَا صَالْحِينْ، آمَا اللهْ يَعْرِفْ قْلُوبْكُمْ، الشَّيْء الِّي النَّاسْ يْشُوفُوهْ حَاجَة كْبِيرَة رَاهُو اللهْ يْرَاهْ نْجَاسَة.</div>
<div class="v" id="v16"><span class="vn">16</span> الشَّيْء الِّي تِكْتِبْ فِي الشَّرِيعَة وِكْتُبْ الأَنْبِيَاءْ بْقَى حَتَّى لِينْ جَا يُوحَنَّا المَعْمَدَانْ، وْمِنْ الوَقْتْ هَاذَاكَا وْمَمْلِكْةْ اللهْ قَاعْدِينْ يْبَشّْرُوا بِيهَا، وِالنَّاسْ الكُلْ يْحَاوْلُوا يُدْخْلُولْهَا بِالقُوَّة.</div>
<div class="v" id="v17"><span class="vn">17</span> آمَا رَاهُو فَنْيَانْ السْمَاءْ وِالأَرْضْ أسْهِلْ مِنْ إِنُّو حَرْفْ وَاحِدْ مِالشَّرِيعَة يْطِيحْ.»</div>
<div class="v" id="v18"><span class="vn">18</span> <span class="br-p"><br><br></span>«الِّي يْطَلِّقْ مَرْتُو، وِيْعَرِّسْ بِمْرَا أُخْرَى رَاهُو زْنَى، الِّي يْعَرِّسْ بِمْرَا مْطَلّْقَة مِنْ رَاجِلْهَا رَاهُو زَادَا يِسَّمَّى زْنَى.»</div>
<div class="v" id="v19"><h2>مَثَلْ الغْنِي وْلَعَازَرْ</h2><span class="vn">19</span> <span class="br-p"><br><br></span>«كَانْ ثَمَّة رَاجِلْ غْنِى وْكَانْ دِيمَا يِلْبِسْ فِي لِبْسَة حَمْرَاء وْلِبْسَة غَالْيَة وْكَانْ دِيمَا يَعْمِلْ فِي الحَفْلاَتْ.</div>
<div class="v" id="v20"><span class="vn">20</span> وْكَانْ ثَمَّة وَاحِدْ آخَرْ مِسْكِينْ إِسْمُو لَعَازَرْ مَرْمِي بِحْذَا البَابْ مْتَاعُو وْكَانْ عَنْدُو الدِّمَّالْ فِي بَدْنُو.</div>
<div class="v" id="v21"><span class="vn">21</span> يِشْتْهَى بَاشْ يِشْبَعْ مِالفِتْفَاتْ الِّي يْطِيحْ مِالمِيدَة مْتَاعْ الغْنِي، حَتَّى مِالكْلاَبْ كَانِتْ دِيمَا تْجِي وْتَلْحِسْلُو فِي الدِّمَّالْ.</div>
<div class="v" id="v22"><span class="vn">22</span> وْمَاتْ الرَّاجِلْ المِسْكِينْ وْهَزِّتُّو المْلاَيْكَة بِحْذَا إِبْرَاهِيمْ، وْمِنْ بَعْدْ مَاتْ الغْنِي زَادَا وْتِدْفِنْ.</div>
<div class="v" id="v23"><span class="vn">23</span> وْوَقْتِلِّي كَانْ يِتْعَذِّبْ فِي الهَاوْيَة هَزْ عِينِيهْ، يَاخِي شَافْ إِبْرَاهِيمْ مِنْ بْعِيدْ وْلَعَازَرْ قَاعِدْ فِي حَمْلْتُو.</div>
<div class="v" id="v24"><span class="vn">24</span> يَاخِي صَاحْ وْقَالْ: "يَا بَابَا إِبْرَاهِيمْ ارْحِمْنِي وْأَبْعِثْ لَعَازَرْ بَاشْ يْغَطِّسْ صُبْعُو فِي المَاء وِيْبَرِّدْلِي لْسَانِي، رَانِي قَاعِدْ نِتْعَذِّبْ فِي النَّارْ هَاذِي."</div>
<div class="v" id="v25"><span class="vn">25</span> آمَا إِبْرَاهِيمْ قَالْ: "يَا وِلْدِي اتْذَكِّرْ الِّي إِنْتِ خْذِيتْ الخِيرَاتْ الِّي حَبِّيتْ عْلِيهَا الكُلْ وَقْتِلِّي كُنْتْ عَايِشْ وْلَعَازَرْ خْذَا المْصَايِبْ، آمَا تَوَّا هُوَ قَاعِدْ يِتْعَزَّى هْنَا، وْإِنْتِ تِتْعَذِّبْ.</div>
<div class="v" id="v26"><span class="vn">26</span> وْزِيدْ عْلَى هَاذَا، بِينَاتْنَا هَاوْيَة كْبِيرَة تْعَمْلِتْ بَاشْ الِّي يْحِبُّوا يِتْعَدَّاوْ مِنْ هْنَا الغَادِي مَا يْنَجّْمُوشْ وِلِّي يْحِبُّوا يِتْعَدَّاوْ مِالغَادِي لِهْنَا مَا يْنَجّْمُوشْ زَادَا."</div>
<div class="v" id="v27"><span class="vn">27</span> يَاخِي قَالْ: "إِمَّالاَ نُطْلُبْ مِنِّكْ يَا بَابَا إِبْرَاهِيمْ بَاشْ تَبْعِثْ لَعَازَرْ لْدَارْ بَابَا.</div>
<div class="v" id="v28"><span class="vn">28</span> رَاهُو عِنْدِي خَمْسَة إِخْوَة، خَلِّيهْ يِشْهْدِلْهُمْ وِيْنَبِّهُّمْ بَاشْ مَا يْجُوشْ هُومَا زَادَا لْبُقْعِةْ العْذَابْ هَاذِي."</div>
<div class="v" id="v29"><span class="vn">29</span> آمَا إِبْرَاهِيمْ قَالُّو: "عِنْدْهُمْ مُوسَى وِالأَنْبِيَاءْ! تَوْ يِسْمْعُوا كْلاَمْهُمْ."</div>
<div class="v" id="v30"><span class="vn">30</span> يَاخِي قَالُّو: "لاَ يَا بَابَا إِبْرَاهِيمْ رَاهُو إِذَا كَانْ يِمْشِيلْهُمْ وَاحِدْ مِنْ المُوتَى تَوْ يْتُوبُوا."</div>
<div class="v" id="v31"><span class="vn">31</span> يَاخِي قَالُّو إِبْرَاهِيمْ: "إِذَا كَانْ مَا سَمْعُوشْ كْلاَمْ مُوسَى وِالأَنْبِيَاءْ، مَا هُمْشْ بَاشْ يِقْتَنْعُوا حَتَّى لُوكَانْ يْقُومْ وَاحِدْ مِنْ بِينْ المُوتَى!"»</div>
</div>
<!-- PARSED ABOVE; EDITING MAY BREAK PARSER -->
</body></html>