<html><head>
<meta http-equiv="Content-Type" content="text/html;charset=utf-8" />
<title>Luke 17 &ndash; لُوقَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 17);">
<div id="navbar"><a href="../index.html">العهد الجديد بالعربية التونسية</a> &ndash; <b>لُوقَا</b> &ndash; <a href="Luke_1.html">1</a> ... <a href="Luke_15.html">15</a> <a href="Luke_16.html">16</a> <b>17</b> <a href="Luke_18.html">18</a> <a href="Luke_19.html">19</a> ... <a href="Luke_24.html">24</a> </div><hr>
<h1>Luke 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>وَقْتِلِّي خُوكْ يُغْلُطْ فِي حَقِّكْ</h2><span class="vn">1</span> <span class="br-p"><br><br></span>وْقَالْ لِتْلاَمِذْتُو: «العَثْرَاتْ لاَزِمْ بَاشْ تْجِي، آمَا يَا وِيلُو الِّي تْجِي عْلَى يِدُّو.</div>
<div class="v" id="v2"><span class="vn">2</span> لُوكَانْ حَجْرَة مْتَاعْ رْحَى تِتْعَلِّقْ فِي رَقْبْتُو وْيِتْرْمَى فِي البْحَرْ خِيرْلُو مِنْ إِنُّو يْكُونْ سْبَبْ عَثْرَة لْوَاحِدْ مِالصْغَارْ هَاذُمْ.</div>
<div class="v" id="v3"><span class="vn">3</span> رُدُّوا بَالْكُمْ. وَقْتِلِّي خُوكْ يُغْلُطْ فِي حَقِّكْ وَبّْخُو، وْإِذَا كَانْ تَابْ سَامْحُو.</div>
<div class="v" id="v4"><span class="vn">4</span> وْإِذَا كَانْ غْلُطْ فِي حَقِّكْ سَبْعَة مَرَّاتْ فِي النْهَارْ وِرْجَعْلِكْ سَبْعَة مَرَّاتْ وْقَالْ "آنَا تُبْتْ" مَاعْلِيكْ كَانْ تْسَامْحُو.»</div>
<div class="v" id="v5"><span class="vn">5</span> <span class="br-p"><br><br></span>وْقَالُوا الرُّسُلْ لِلرَّبْ: «زِيدْنَا فِي الإِيمَانْ مْتَاعْنَا.»</div>
<div class="v" id="v6"><span class="vn">6</span> آمَا الرَّبْ قَالِلْهُمْ: «لُو كَانْ جَا عِنْدْكُمْ إِيمَانْ قَدْ زِرِّيعِةْ الخَرْدِلْ، رَاكُمْ قُلْتُوا لْشَجْرِةْ التُّوتْ هَاذِي: "اتْقَلِّعْ وِاتْغْرِسْ فِي البْحَرْ" وْرَاهِي طَاعِتْكُمْ.»</div>
<div class="v" id="v7"><h2>التَّوَاضُعْ فِي الخِدْمَة</h2><span class="vn">7</span> <span class="br-p"><br><br></span>«آمَا شْكُونْ فِيكُمْ الِّي عَنْدُو خَدَّامْ يَحْرِثْ وِلاَّ يَسْرِحْ وِيْقُلُّو وَقْتِلِّي يَرْجَعْ مِالسَّانْيَة: "إِيجَا تَوَّا كُولْ؟"</div>
<div class="v" id="v8"><span class="vn">8</span> يَاخِي مُوشْ يْقُلُّو: "حَضِّرْلِي العْشَاء، وِاتْحَزِّمْ وِاخْدِمْنِي حَتَّى لِينْ آنَا نَاكُلْ وْنُشْرُبْ وْمِنْ بَعْدْ إِنْتِ تَاكُلْ وْتُشْرُبْ."</div>
<div class="v" id="v9"><span class="vn">9</span> يَاخِي العَبْدْ يُشْكْرُوهْ عْلَى خَاطْرُو عْمَلْ الشَّيْء الِّي أَمْرُوهْ بِيهْ؟</div>
<div class="v" id="v10"><span class="vn">10</span> إِنْتُومَا زَادَا وَقْتِلِّي تَعْمْلُوا الشَّيْء الِّي يُأْمْرُوكُمْ بِيهْ قُولُوا: "أَحْنَا عَبِيدْ وْمَا مَا نِسْتَاهْلُوشْ وِعْمَلْنَا الشَّيْء الِّي وَاجِبْ عْلِينَا."»</div>
<div class="v" id="v11"><h2>عَشْرَة مُرْضَى بِالبْرَصْ يِتْشْفَاوْ</h2><span class="vn">11</span> <span class="br-p"><br><br></span>وَقْتِلِّي يَسُوعْ كَانْ طَالِعْ لْأُورْشَلِيمْ تْعَدَّى بِينْ مَنْطِقْةْ السَّامْرَة وِالجَلِيلْ.</div>
<div class="v" id="v12"><span class="vn">12</span> وْكِدْخَلْ لْقَرْيَة مِالقُرَى، عَرْضُوهْ عَشْرَة رْجَالْ مُرْضَى بِالبْرَصْ، وْوُقْفُوا بْعِيدْ عْلِيهْ.</div>
<div class="v" id="v13"><span class="vn">13</span> وْنَادَاوْ بْصُوتْ عَالِي وْقَالُوا: «يَا يَسُوعْ، يَا سِيدْنَا، أَرْحِمْنَا.»</div>
<div class="v" id="v14"><span class="vn">14</span> شَافْهُمْ يَسُوعْ وْقَالِلْهُمْ: «إِمْشِيوْ وْوَرُّوا رْوَاحْكُمْ لِلكُهَّانْ.» وْكِهُومَا مَاشِينْ بْرَاوْ مِنْ مْرَضْهُمْ.</div>
<div class="v" id="v15"><span class="vn">15</span> <span class="br-p"><br><br></span>وْثَمَّة وَاحِدْ مِنْهُمْ كِشَافْ رُوحُو بْرَى رْجَعْ وْهُوَ يْمَجِّدْ فِي اللهْ بْصُوتْ عَالِي.</div>
<div class="v" id="v16"><span class="vn">16</span> وِهْبَطْ عْلَى وِجْهُو قُدَّامْ سَاقِينْ يَسُوعْ وْشَكْرُو، وِالرَّاجِلْ هَاذَا كَانْ سَامْرِي.</div>
<div class="v" id="v17"><span class="vn">17</span> تْكَلِّمْ يَسُوعْ وْقَالْ: «يَاخِي مُوشْ ثَمَّة عَشْرَة رْجَالْ بْرَاوْ؟ وِينْهُمْ التِّسْعَة الأُخْرِينْ؟</div>
<div class="v" id="v18"><span class="vn">18</span> يَاخِي مَا ثَمَّاشْ شْكُونْ يَرْجَعْ يْمَجِّدْ اللهْ كَانْ البَرَّانِي هَاذَا؟»</div>
<div class="v" id="v19"><span class="vn">19</span> مِنْ بَعْدْ قَالُّو يَسُوعْ: «قُومْ وْإِمْشِي عْلَى رُوحِكْ، رَاهُو إِيمَانِكْ خَلّْصِكْ.»</div>
<div class="v" id="v20"><h2>وَقْتَاشْ تْجِي مَمْلِكْةْ اللهْ</h2><h2>&lt;n&gt;(مَتَّى ٢٤‏:٢٣‏-٢٨، ٣٧‏-٤١)&lt;/n&gt;</h2><span class="vn">20</span> <span class="br-p"><br><br></span>وْسِأْلُوهْ الفَرِّيسِيِّينْ: «وَقْتَاشْ تْجِي مَمْلِكْةْ اللهْ؟» جَاوِبْهُمْ وْقَالْ: «رَاهِي مَمْلِكْةْ اللهْ مَا تْجِيشْ بْأَمَارَة تِتْشَافْ بِيهَا.</div>
<div class="v" id="v21"><span class="vn">21</span> وْمَا يِتْقَالِشْ: "هَايْ هْنَا! وِلاَّ هَايْ الغَادِي!" رَاهِي مَمْلِكْةْ اللهْ فِي قْلُوبْكُمْ.»</div>
<div class="v" id="v22"><span class="vn">22</span> <span class="br-p"><br><br></span>مِنْ بَعْدْ قَالْ لِتْلاَمِذْتُو: «بَاشْ تْجِي نْهَارَاتْ الِّي تِتْمَنَّاوْ فِيهُمْ بَاشْ تْشُوفُوا يُومْ وَاحِدْ مِنْ أَيَّامَاتْ إِبْنْ الإِنْسَانْ، وْمَا كُمْشْ بَاشْ تْشُوفُوهْ.</div>
<div class="v" id="v23"><span class="vn">23</span> وِالنَّاسْ بَاشْ يْقُولُولْكُمْ: "هَاوْ الغَادِي! وِلاَّ هَاوْ لِهْنَا!" مَا تِمْشِيوِشْ وْرَاهُمْ، وْمَا اتَّبْعُوهُمْشْ.</div>
<div class="v" id="v24"><span class="vn">24</span> رَاهُو كِيفْ مَا البَرْقْ يُبْرُقْ فِي جِيهَة مِنْ تَحْتْ السْمَاءْ وْيِضْوِي فِي جِيهَة أُخْرَى، هَكَّا بَاشْ نْكُونْ آنَا إِبْنْ الإِنْسَانْ نْهَارِتْ الِّي نَرْجَعْ.</div>
<div class="v" id="v25"><span class="vn">25</span> آمَا فِي الأُوِّلْ لاَزِمْ نِتْعَذِّبْ بَرْشَة وِالجِيلْ هَاذَا يُرْفُضْنِي.</div>
<div class="v" id="v26"><span class="vn">26</span> <sup class="fnm"><a name="fnm1" href="#fn1">1</a></sup>وْكِيفْ مَا وْقَعْ فِي زْمَانْ نُوحْ، هَكَّا بَاشْ يَاقَعْ فِي زْمَانِي آنَا إِبْنْ الإِنْسَانْ.</div>
<div class="v" id="v27"><span class="vn">27</span> كَانُوا النَّاسْ يَاكْلُوا وْيُشْرْبُوا وِيْعَرّْسُوا وِيْعَرّْسُوا بِيهُمْ حَتَّى لِينْ جَا النْهَارْ الِّي دْخَلْ فِيهْ نُوحْ لِلسْفِينَة وْجَاتْ الفَيَضَانَاتْ وْهِلْكِتْ النَّاسْ الكُلْ.</div>
<div class="v" id="v28"><span class="vn">28</span> <sup class="fnm"><a name="fnm2" href="#fn2">2</a></sup>وْكِيمَا صَارْ زَادَا فِي زْمَانْ لُوطْ: كَانُوا يَاكْلُوا وْيُشْرْبُوا، يِشْرِيوْ وِيْبِيعُوا وْيَزْرْعُوا وْيِبْنِيوْ.</div>
<div class="v" id="v29"><span class="vn">29</span> آمَا فِي النْهَارْ الِّي خْرَجْ فِيهْ لُوطْ مِنْ مْدِينِةْ سَدُومْ اللهْ هَبِّطْ مْطَرْ مْتَاعْ نَارْ وِحْجَرْ شَاعِلْ مِالسْمَاء وِهْلِكْ النَّاسْ الكُلْ.</div>
<div class="v" id="v30"><span class="vn">30</span> هَاذَا الِّي بَاشْ يْصِيرْ فِي النْهَارْ الِّي بَاشْ نُظْهُرْ فِيهْ آنَا إِبْنْ الإِنْسَانْ.</div>
<div class="v" id="v31"><span class="vn">31</span> فِي النْهَارْ هَاذَاكَا، الِّي يْكُونْ فُوقْ السْطَحْ وْدَبْشُو فِي الدَّارْ، مُوشْ لاَزِمْ يَهْبِطْ بَاشْ يْهِزُّو. وِلِّي مُوجُودْ فِي السَّانْيَة مُوشْ لاَزِمْ يَرْجَعْ عْلَى جُرّْتُو.</div>
<div class="v" id="v32"><span class="vn">32</span> اتْذَكّْرُوا مَرْتْ لُوطْ.</div>
<div class="v" id="v33"><span class="vn">33</span> الِّي يْشِدْ صْحِيحْ فِي حْيَاتُو بَاشْ يْحَافِظْ عْلِيهَا رَاهُو بَاشْ يِخْسِرْهَا، آمَا الِّي يِخْسِرْهَا رَاهُو بَاشْ يْحَافِظْ عْلِيهَا.</div>
<div class="v" id="v34"><span class="vn">34</span> نْقُولِلْكُمْ: فِي اللِّيلَة هَاذِيكَا يْكُونُوا زُوزْ مِالنَّاسْ رَاقْدِينْ فِي فَرْشْ وَاحِدْ، يِتْهَزْ وَاحِدْ وْيَبْقَى الآخَرْ.</div>
<div class="v" id="v35"><span class="vn">35</span> وْزُوزْ نْسَاء يِرْحِيوْ فِي القَمْحْ مْعَ بْعَضْهُمْ، وَحْدَة تِتْهَزْ وِالأُخْرَى تَبْقَى.»</div>
<div class="v" id="v36"><span class="vn">36</span> [وِيْكُونُوا زُوزْ رْجَالْ فِي السَّانْيَة، يِتْهَزْ وَاحِدْ وِالآخَرْ يَبْقَى.]</div>
<div class="v" id="v37"><span class="vn">37</span> جَاوْبُوهْ التْلاَمْذَة وْقَالُولُو: «وِينْ يَا رَبْ؟» قَالِلْهُمْ يَسُوعْ: «وِينْ تْكُونْ ثَمَّة جِيفَة ثَمَّة تِتْلَمْ النْسُورَا.»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->مت ٢٤‏:٣٧‏-٣٩ ؛ تك ٦‏:٥‏-٨، ٧‏:٦‏-٢٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->تك ١٨‏:٢٠‏-٣٣، ١٩‏:٢٤‏-٢٥<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>