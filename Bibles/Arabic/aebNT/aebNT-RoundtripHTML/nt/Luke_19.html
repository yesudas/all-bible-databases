<html><head>
<meta http-equiv="Content-Type" content="text/html;charset=utf-8" />
<title>Luke 19 &ndash; لُوقَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 19);">
<div id="navbar"><a href="../index.html">العهد الجديد بالعربية التونسية</a> &ndash; <b>لُوقَا</b> &ndash; <a href="Luke_1.html">1</a> ... <a href="Luke_17.html">17</a> <a href="Luke_18.html">18</a> <b>19</b> <a href="Luke_20.html">20</a> <a href="Luke_21.html">21</a> ... <a href="Luke_24.html">24</a> </div><hr>
<h1>Luke 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ وْزَكَّا</h2><span class="vn">1</span> <span class="br-p"><br><br></span>مِنْ بَعْدْ دْخَلْ يَسُوعْ لِمْدِينِةْ أَرِيحَا وِتْعَدَّى فِي وُسْطْهَا.</div>
<div class="v" id="v2"><span class="vn">2</span> وْكَانْ ثَمَّة رَاجِلْ إِسْمُو زَكَّا يِخْدِمْ الأَمِينْ مْتَاعْ المَكَّاسَة وْكَانْ غْنِى.</div>
<div class="v" id="v3"><span class="vn">3</span> وْحَبْ يْشُوفْ شْكُونْ هُوَ يَسُوعْ، آمَا مَا نَجِّمْشْ عْلَى خَاطِرْ كَانُوا ثَمَّة بَرْشَة نَاسْ وْزِيدْ عْلَى هَاذَا هُوَ قْصِيرْ.</div>
<div class="v" id="v4"><span class="vn">4</span> يَاخِي جَا فِيسَعْ وِطْلَعْ فُوقْ كَرْمَة بَالِكْشِي يْشُوفْ يَسُوعْ الِّي كَانْ مِتْعَدِّى مِالغَادِي.</div>
<div class="v" id="v5"><span class="vn">5</span> وْكِوْصُلْ يَسُوعْ لِلبُقْعَة هَاذِيكَا، هَزْ رَاسُو وْشَافُو وْقَالُّو: «يَا زَكَّا أَهْبِطْ فِيسَعْ، آنَا اليُومْ لاَزِمْنِي نُقْعُدْ فِي دَارِكْ.»</div>
<div class="v" id="v6"><span class="vn">6</span> هْبَطْ فِيسَعْ وِفْرَحْ بِيهْ بَرْشَة.</div>
<div class="v" id="v7"><span class="vn">7</span> وِالنَّاسْ بْدَاوْا يِتْشَكَّاوْ كِشَافُوا الشَّيْء هَاذَا وْقَالُوا: «دْخَلْ بَاشْ يُقْعُدْ بِحْذَا رَاجِلْ مِذْنِبْ.»</div>
<div class="v" id="v8"><span class="vn">8</span> آمَا زَكَّا وْقُفْ وْقَالْ لِلرَّبْ: «يَا رَبْ آنَا نَعْطِي نُصْ ثَرْوْتِي لِلفُقَرَاءْ وْإِذَا كَانْ فَكِّيتْ حَاجَة لْوَاحِدْ آنَا نْرَجَّعْلُو أَرْبْعَة مَرَّاتْ قَدْ الِّي فَكِّيتْهُولُو.»</div>
<div class="v" id="v9"><span class="vn">9</span> يَاخِي قَالُّو يَسُوعْ: «اليُومْ الخَلاَصْ جَا لِلدَّارْ هَاذِي عْلَى خَاطْرُو هُوَ زَادَا وِلْدْ إِبْرَاهِيمْ.</div>
<div class="v" id="v10"><span class="vn">10</span> رَانِي آنَا إِبْنْ الإِنْسَانْ جِيتْ بَاشْ نْلَوِّجْ عْلَى الضَّايْعِينْ وِنْخَلِّصْهُمْ.»</div>
<div class="v" id="v11"><h2>مَثَلْ العَشْرَة دِينَارَاتْ ذْهَبْ</h2><span class="vn">11</span> <span class="br-p"><br><br></span>وَقْتِلِّي كَانُوا يِسْمْعُوا فِي الكْلاَمْ هَاذَا، زَادْ يَسُوعْ عْطَاهُمْ مَثَلْ عْلَى خَاطْرُو قْرُبْ مِنْ أُورْشَلِيمْ وِالنَّاسْ كَانُوا يْفَكّْرُوا الِّي مَمْلِكْةْ اللهْ بَاشْ تُظْهُرْ بِالوَقْتْ.</div>
<div class="v" id="v12"><span class="vn">12</span> قَالْ يَسُوعْ: «ثَمَّة رَاجِلْ مِنْ عَايِلْةْ المَلِكْ مْشَى لِبْلاَدْ بْعِيدَة بَاشْ يْحُطُّوهْ مَلِكْ عْلَى بْلاَدُو وِمْبَاعِدْ يَرْجَعْ.</div>
<div class="v" id="v13"><span class="vn">13</span> عَيِّطْ لِلعَشْرَة خُدَّامْ مْتَاعُو وِعْطَاهُمْ عَشْرَة وَزْنَاتْ فْلُوسْ وْقَالِلْهُمْ: "تَاجْرُوا بِيهُمْ حَتَّى لِينْ نَرْجَعْ."</div>
<div class="v" id="v14"><span class="vn">14</span> آمَا وْلاَدْ بْلاَدُو كَانُوا يَكْرْهُوهْ وْبَعْثُوا وْرَاهْ جْمَاعَة يْمَثّْلُوهُمْ وْقَالُوا: "هَاذَا مَا نْحِبُّوهِشْ يْوَلِّي مَلِكْ عْلِينَا."</div>
<div class="v" id="v15"><span class="vn">15</span> وْوَقْتِلِّي رْجَعْ، بَعْدْ مَا وَلَّى مَلِكْ، أْمَرْ بَاشْ يْعَيّْطُوا عْلَى الخُدَّامْ هَاذُوكُمْ الِّي عْطَاهُمْ الوَزْنَاتْ بَاشْ يَعْرِفْ قَدَّاشْ رِبْحُوا فِي التِّجَارَة.</div>
<div class="v" id="v16"><span class="vn">16</span> جَا الأُوِّلْ وْقَالْ: "يَا سِيدِي فْلُوسِكْ جَابِتْ عَشْرَة وَزْنَاتْ."</div>
<div class="v" id="v17"><span class="vn">17</span> يَاخِي قَالُّو: "صَحِّيتْ يَا خْدِيمْ يَا صَالِحْ، عْلَى خَاطْرِكْ كُنْتْ ثِيقَة فِي القْلِيلْ إِمَّالاَ رَاكْ بَاشْ تْوَلِّي وَالِي عْلَى عَشْرَة مُدُنْ."</div>
<div class="v" id="v18"><span class="vn">18</span> وْجَا الثَّانِي وْقَالْ: "يَا سِيدِي الوَزْنَة مْتَاعِكْ جَابْ خَمْسَة وَزْنَاتْ."</div>
<div class="v" id="v19"><span class="vn">19</span> قَالُّو: "إِنْتِ زَادَا بَاشْ تْوَلِّي وَالِي عْلَى خَمْسَة مُدُنْ."</div>
<div class="v" id="v20"><span class="vn">20</span> وْجَا الثَّالِثْ وْقَالْ: "يَا سِيدِي هَايْ الْوَزْنَة مْتَاعِكْ مْخَبِّية فِي مِنْدِيلَة</div>
<div class="v" id="v21"><span class="vn">21</span> رَانِي خُفْتْ مِنِّكْ عْلَى خَاطْرِكْ إِنْسَانْ صْعِيبْ تَاخُذْ الِّي مَا عْطِيتُوشْ وْتَحْصِدْ الِّي مَا زْرَعْتُوشْ."</div>
<div class="v" id="v22"><span class="vn">22</span> قَالُّو: "بِكْلاَمِكْ هَاذَا بَاشْ نُحْكُمْ عْلِيكْ، يَا خْدِيمْ يَا شِرِّيرْ. كِعْرَفْتْ الِّي آنَا إِنْسَانْ صْعِيبْ، نَاخُذْ الِّي مَا عْطِيتُوشْ، وْنَحْصِدْ الِّي مَا زْرَعْتُوشْ.</div>
<div class="v" id="v23"><span class="vn">23</span> إِمَّالاَ عْلاَشْ مَا حَطِّيتْلِيشْ فْلُوسِي فِي البَانْكَا، تَالِي رَانِي خْذِيتْهَا مْعَ الفَايْدَة وَقْتِلِّي نَرْجَعْ؟"</div>
<div class="v" id="v24"><span class="vn">24</span> مِنْ بَعْدْ قَالْ لِلمُوجُودِينْ الغَادِي: "خُوذُوا مِنْ عَنْدُو الْوَزْنَة وِاعْطِيوْها لِلِّي عَنْدُو العَشْرَة وَزْنَاتْ."</div>
<div class="v" id="v25"><span class="vn">25</span> قَالُولُو: "يَا سِيدْنَا رَاهُو عَنْدُو عَشْرَة وَزْنَاتْ."</div>
<div class="v" id="v26"><span class="vn">26</span> يَاخِي قَالْ: "آنَا نْقُلْكُمْ رَاهُو الِّي عَنْدُو بَاشْ يِتْزَادْلُو أَكْثِرْ، وِلِّي مَا عِنْدُوشْ، حَتَّى الِّي عَنْدُو بَاشْ يِتْفَكّْلُو.</div>
<div class="v" id="v27"><span class="vn">27</span> آمَا الأَعْدَاءْ مْتَاعِي الِّي مَا حَبُّونِيشْ نِمْلِكْ عْلِيهُمْ جِيبُوهُمْ لِهْنَا وْأَذْبْحُوهُمْ قُدَّامِي."»</div>
<div class="v" id="v28"><h2>يَسُوعْ يُدْخُلْ لْأُورْشَلِيمْ</h2><h2>&lt;n&gt;(مَتَّى ٢١‏:١‏-١١ ؛ مَرْقُسْ ١١‏:١‏-١١ ؛ يُوحَنَّا ١٢‏:١٢‏-١٩)&lt;/n&gt;</h2><span class="vn">28</span> <span class="br-p"><br><br></span>وْبَعْدْ مَا قَالْ الكْلاَمْ هَاذَا، مْشَى وِطْلَعْ لْأُورْشَلِيمْ وِالنَّاسْ يْتَبّْعُوا فِيهْ.</div>
<div class="v" id="v29"><span class="vn">29</span> وْكِقْرُبْ مِنْ قَرْيِةْ بِيتْ ‌فَاجِي وْبِيتْ‌ عَنْيَا بِحْذَا الجْبَلْ المَعْرُوفْ بِجْبَلْ الزِّيتُونْ بْعَثْ زُوزْ مِنْ تْلاَمِذْتُو.</div>
<div class="v" id="v30"><span class="vn">30</span> وْقَالْ: «امْشِيوْ لِلقَرْيَة الِّي مْقَابْلِتْكُمْ وْدُوبْ مَا تُدْخْلُوهَا تَلْقَاوْ جَحْشْ مَرْبُوطْ مَا رْكِبْ عْلِيهْ حَتَّى حَدْ، حِلُّولُو الرْبَاطْ وْجِيبُوهْ لِهْنَا.</div>
<div class="v" id="v31"><span class="vn">31</span> وْإِذَا كَانْ وَاحِدْ سْإِلْكُمْ عْلاَشْ سَيِّبْتُوهْ، قُولُولُو: "الرَّبْ مِحْتَاجْ لِيهْ."»</div>
<div class="v" id="v32"><span class="vn">32</span> مْشَاوْ التْلاَمْذَة الإِثْنِينْ الِّي بْعَثْهُمْ يَسُوعْ وِلْقَاوْ الجَّحْشْ كِيفْ مَا قَالِلْهُمْ.</div>
<div class="v" id="v33"><span class="vn">33</span> وَقْتِلِّي كَانُوا يْحِلُّولُو فِي الرْبَاطْ، سِأْلُوهُمْ امَّالِي الجَّحْشْ: «عْلاَشْ تْحِلُّولُو فِي الرْبَاطْ؟»</div>
<div class="v" id="v34"><span class="vn">34</span> قَالُوا: «الرَّبْ حَاجْتُو بِيهْ.»</div>
<div class="v" id="v35"><span class="vn">35</span> مِنْ بَعْدْ جَابُوا الجَّحْشْ لْيَسُوعْ وْحَطُّوا عْلِيهْ كْبَابِطْهُمْ وْرَكّْبُوا يَسُوعْ.</div>
<div class="v" id="v36"><span class="vn">36</span> <sup class="fnm"><a name="fnm1" href="#fn1">1</a></sup>وَقْتِلِّي هُوَ مَاشِي بْدَاوْا النَّاسْ يِفْرْشُوا فِي اللِّبْسَة مْتَاعْهُمْ فِي الطْرِيقْ.</div>
<div class="v" id="v37"><span class="vn">37</span> وْكِقْرُبْ مِنْ أُورْشَلِيمْ وِوْصُلْ لِلثْنِيَّة الِّي تْهَبِّطْ لِجْبَلْ الزِّيتُونْ بْدَاوْا التْلاَمْذَة الكُلْهُمْ يْسَبّْحُوا فِي اللهْ بْصُوتْ عَالِي عْلَى المُعْجْزَاتْ الِّي شَافُوهَا الكُلْهَا.</div>
<div class="v" id="v38"><span class="vn">38</span> <sup class="fnm"><a name="fnm2" href="#fn2">2</a></sup>وِيْقُولُوا: <span class="br-p"><br><br></span><span class="br-ind"><br><span class="indent">&nbsp;</span></span>مُبَارَكْ المَلِكْ الِّي جَايْ بْإِسْمْ الرَّبْ،<br> <span class="br-ind"><br><span class="indent">&nbsp;</span></span>سَلاَمْ فِي السْمَاءْ،<br> <span class="br-ind"><br><span class="indent">&nbsp;</span></span>وْمَجْدْ فِي الأَعَالِي.<br></div>
<div class="v" id="v39"><span class="vn">39</span> <span class="br-p"><br><br></span>آمَا ثَمَّة جْمَاعَة مِالفَرِّيسِيِّينْ المُوجُودِينْ الغَادِى قَالُوا: «يَا مُعَلِّمْ سَكِّتْ تْلاَمِذْتِكْ.»</div>
<div class="v" id="v40"><span class="vn">40</span> جَاوِبْهُمْ يَسُوعْ وْقَالْ: «نْقُولِلْكُمْ: إِذَا كَانْ هَاذُمْ يُسْكْتُوا الحْجَرْ بَاشْ يَنْطِقْ.»</div>
<div class="v" id="v41"><h2>يَسُوعْ يِبْكِى عْلَى أُورْشَلِيمْ</h2><span class="vn">41</span> <span class="br-p"><br><br></span>وْكِقْرُبْ وْشَافْ أُورْشَلِيمْ بْكَى عْلِيهَا.</div>
<div class="v" id="v42"><span class="vn">42</span> وْقَالْ: «يَا لِيتِكْ إِنْتِ زَادَا عْرَفْتْ فِي نْهَارِكْ هَاذَا، الحَاجَاتْ اللّي تَعْطِيكْ سَلاَمْ، آمَا رَاهُو الشَّيْء هَاذَاكَا تَوْ مَحْجُوبْ عْلَى عِينِيكْ.</div>
<div class="v" id="v43"><span class="vn">43</span> وْبِشْ تْجِي عْلِيكْ نْهَارَاتْ وَقْتِلِّي أَعْدَاءِكْ يْدَوّْرُوا بِيكْ الأَسْوَارْ وْيَحْصْرُوكْ وِيْضَيّْقُوا عْلِيكْ مِنْ الجِيهَاتْ الكُلْ</div>
<div class="v" id="v44"><span class="vn">44</span> وِيْهَدّْمُوكْ وِوْلاَدِكْ فِي وُسْطِكْ، وْمَا يْخَلِّيوْشْ فِيكْ حَجْرَة فُوقْ الأُخْرَى عْلَى خَاطْرِكْ مَا عْرَفْتِشْ الوَقْتْ الِّي بَاشْ يْجِي فِيهْ اللهْ وِيْخَلّْصِكْ.»</div>
<div class="v" id="v45"><h2>تَطْرِيدْ البَيَّاعَة مِالهَيْكِلْ</h2><h2>&lt;n&gt;(مَتَّى ٢١‏:١٢‏-١٧ ؛ مَرْقُسْ ١١‏:١٥‏-١٩ ؛ يُوحَنَّا ٢‏:١٣‏-٢٢)&lt;/n&gt;</h2><span class="vn">45</span> <span class="br-p"><br><br></span>وْكِدْخَلْ لِلهَيْكِلْ بْدَا يْطَرِّدْ فِي البَيَّاعَة.</div>
<div class="v" id="v46"><span class="vn">46</span> وْقَالِلْهُمْ: «مَكْتُوبْ فِي الكْتَابْ: <span class="br-p"><br><br></span><span class="br-ind"><br><span class="indent">&nbsp;</span></span>بِيتِي بَاشْ تْكُونْ بِيتْ صْلاَةْ،<br> <span class="br-ind"><br><span class="indent">&nbsp;</span></span>آمَا إِنْتُومَا رَدِّيتُوهَا دَامُوسْ السُّرَّاقْ.»<br></div>
<div class="v" id="v47"><span class="vn">47</span> <span class="br-p"><br><br></span>وْكَانْ يْعَلِّمْ فِي الهَيْكِلْ كُلْ يُومْ، وْحَاوْلُوا رُؤَسَاءْ الكُهَّانْ وِالكُتَّابْ مْتَاعْ اليْهُودْ وِالأَعْيَانْ مْتَاعْ الشَّعْبْ بَاشْ يُقْتْلُوهْ.</div>
<div class="v" id="v48"><span class="vn">48</span> آمَا مَا عَرْفُوشْ كِيفَاشْ. عْلَى خَاطِرْ الشَّعْبْ الكُلْهُمْ كَانُوا يْحِبُّوا يِسْمْعُوا كْلاَمُو.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->II مل ٩‏:١٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->مز ١١٨‏:٢٦<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>