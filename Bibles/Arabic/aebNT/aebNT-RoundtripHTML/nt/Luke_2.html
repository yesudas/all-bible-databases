<html><head>
<meta http-equiv="Content-Type" content="text/html;charset=utf-8" />
<title>Luke 2 &ndash; لُوقَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 2);">
<div id="navbar"><a href="../index.html">العهد الجديد بالعربية التونسية</a> &ndash; <b>لُوقَا</b> &ndash; <a href="Luke_1.html">1</a> <b>2</b> <a href="Luke_3.html">3</a> <a href="Luke_4.html">4</a> ... <a href="Luke_24.html">24</a> </div><hr>
<h1>Luke 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الوْلاَدَة مْتَاعْ يَسُوعْ المَسِيحْ</h2><h2>&lt;n&gt;(مَتَّى ١‏:١٨‏-٢٥)&lt;/n&gt;</h2><span class="vn">1</span> <span class="br-p"><br><br></span>وْفِي الأَيَّامَاتْ هَاذُوكُمْ أْمَرْ القَيْصِرْ أُغُسْطُسْ بَاشْ يَعْمْلُو إحْصَاءْ لْسُّكَّانْ الإِمْبْرَاطُورِيَّة.</div>
<div class="v" id="v2"><span class="vn">2</span> وْهَاذَا كَانْ أَوِّلْ إِحْصَاءْ يَاقَعْ فِي زْمَانْ كِيرِينْيُوسْ الوَالِي مْتَاعْ سُورْيَة.</div>
<div class="v" id="v3"><span class="vn">3</span> وِمْشَاوْ النَّاسْ الكُلْ بَاشْ يْسَجّْلُوا أَسَامِيهُمْ، كُلْ وَاحِدْ فِي بْلاَدُو.</div>
<div class="v" id="v4"><span class="vn">4</span> وِمْشَى يُوسُفْ زَادَا مِنْ مْدِينِةْ النَّاصْرَة المُوجُودَة فِي مَنْطِقْةْ الجَلِيلْ لِمْدِينِةْ دَاوُدْ الِّي تِتْسَمَّى بِيتْ ‌لَحْمْ المُوجُودَة فِي مَنْطِقْةْ اليَهُودِيَّة عْلَى خَاطْرُو كَانْ مِنْ ذُرِّيِّةْ دَاوُدْ.</div>
<div class="v" id="v5"><span class="vn">5</span> بَاشْ يِتْسَجِّلْ غَادِي هُوَ وْخَطِيبْتُو مَرْيَمْ الِّي كَانِتْ حِبْلَى.</div>
<div class="v" id="v6"><span class="vn">6</span> وَقْتِلِّي كَانُوا مُوجُودِينْ الغَادِي جَا وَقْتْهَا بَاشْ تُولِدْ.</div>
<div class="v" id="v7"><span class="vn">7</span> وْجَابِتْ وِلْدْهَا الأُوِّلْ وْقَمّْطِتُّو وْرَقّْدِتُّو فِي كُورِي عْلَى خَاطِرْ مَا كَانِشْ ثَمَّة بُقْعَة فَاضْيَة فِي الوْكَالَة.</div>
<div class="v" id="v8"><h2>السُّرَّاحْ وِالمْلاَيْكَة</h2><span class="vn">8</span> <span class="br-p"><br><br></span>وْكَانُوا ثَمَّة سُرَّاحْ فِي المَنْطْقَة هَاذِيكَا يْبَاتُوا البَرَّة فِي اللِّيلْ وْكَانُوا يْعِسُّوا عْلَى الغْنَمْ.</div>
<div class="v" id="v9"><span class="vn">9</span> وْإِذَا بْمَلاَكْ مِنْ عِنْدْ الرَّبْ ظْهَرِّلْهُمْ، وْمَجْدْ الرَّبْ ضْوَى عْلِيهُمْ، خَافُوا بَرْشَة.</div>
<div class="v" id="v10"><span class="vn">10</span> وْقَالِلْهُمْ المَلاَكْ: «مَا تْخَافُوشْ! هَانِي نْبَشِّرْكُمْ بْفَرْحَة كْبِيرَة تْكُونْ لِلشَّعْبْ الكُلُّو</div>
<div class="v" id="v11"><span class="vn">11</span> رَاهُو تِوْلِدِّلْكُمْ اليُومْ مُخَلِّصْ فِي مْدِينِةْ دَاوُدْ هُوَ المَسِيحْ الرَّبْ</div>
<div class="v" id="v12"><span class="vn">12</span> <sup class="fnm"><a name="fnm1" href="#fn1">1</a></sup>وْبِشْ تْكُونِلْكُمْ العَلاَمَة هَاذِي: تَلْقَاوْ طْفُلْ مَلْفُوفْ بِقْمَاطَة وْرَاقِدْ فِي كُورِي.»</div>
<div class="v" id="v13"><span class="vn">13</span> <span class="br-p"><br><br></span>وْجَا مْعَ المَلاَكْ هَاذَاكَا جَيْشْ كْبِيرْ مِالمْلاَيْكَة مْتَاعْ السْمَاءْ يْسَبّْحُوا فِي اللهْ وِيْقُولُوا:</div>
<div class="v" id="v14"><span class="vn">14</span> <span class="br-p"><br><br></span>«المَجْدْ للهْ فِي السْمَاءْ وْسَلاَمْ عْلَى الأَرْضْ وِمْسَرَّة للنَّاسْ.»</div>
<div class="v" id="v15"><span class="vn">15</span> <span class="br-p"><br><br></span>وْبَعْدْ مَا طَلْعُوا المْلاَيْكَة لِلسْمَاء، قَالُوا سُرَّاحْ الغْنَمْ لِبْعَضْهُمْ: «هَيَّا نِمْشِيوْا لْبِيتْ ‌لَحْمْ وِنْشُوفُوا الشَّيْء الِّي صَارْ وِلِّي قَالِلْنَا عْلِيهْ رَبِّي.»</div>
<div class="v" id="v16"><span class="vn">16</span> <span class="br-p"><br><br></span>وْجُوا فِيسَعْ، وِلْقَاوْ مَرْيَمْ وْيُوسُفْ، وِالطْفُلْ رَاقِدْ فِي الكُورِي.</div>
<div class="v" id="v17"><span class="vn">17</span> وَقْتِلِّي شَافُوهُمْ بْدَاوْا يَحْكِيوْ عْلَى الشَّيْء الِّي تقَالِلْهُمْ عْلَى الطْفُلْ هَاذَا.</div>
<div class="v" id="v18"><span class="vn">18</span> وِلِّي سَمْعُوا الكُلْهُمْ بْقَاوْ مِسْتَغْرْبِينْ مِالشَّيْء الِّي قَالُوهُولْهُمْ سُرَّاحْ الغْنَمْ.</div>
<div class="v" id="v19"><span class="vn">19</span> آمَا مَرْيَمْ حَطِّتْ الحْكَايَة هَاذِي فِي بَالْهَا وِبْقَاتْ تْفَكِّرْ فِيهَا دِيمَا.</div>
<div class="v" id="v20"><span class="vn">20</span> وْمِنْ بَعْدْ رَجْعُوا سُرَّاحْ الغْنَمْ وْهُومَا يْمَجّْدُوا فِي اللهْ وِيْسَبّْحُوا فِيهْ عْلَى خَاطِرْ الِّي سَمْعُوهْ وْشَافُوهْ الكُلُّو كَانْ بِالضَّبْطْ كِيفْ مَا قَالِلْهُمْ المَلاَكْ.</div>
<div class="v" id="v21"><h2>الوْلِدْ يِتْسَمَّى يَسُوعْ</h2><span class="vn">21</span> <span class="br-p"><br><br></span>وْكِكِمْلُوا الثْمَنْيَة أَيَّامْ بَاشْ يْطَهّْرُوا الطْفُلْ تْسَمَّى يَسُوعْ كِيمَا قَالْ المَلاَكْ قْبَلْ مَا تِحْبِلْ بِيهْ أُمُّو.</div>
<div class="v" id="v22"><span class="vn">22</span> <span class="br-p"><br><br></span><sup class="fnm"><a name="fnm2" href="#fn2">2</a></sup>وَقْتِلِّي كْمِلْ وَقْتْ التَّطْهِيرْ مْتَاعْهُمْ كِيفْ مَا قَالِتْ الشَّرِيعَة مْتَاعْ مُوسَى، طَلْعُوا بِيهْ لْأُورْشَلِيمْ بَاشْ يْقَدّْمُوهْ لْرَبِّي.</div>
<div class="v" id="v23"><span class="vn">23</span> <sup class="fnm"><a name="fnm3" href="#fn3">3</a></sup>بِالضَّبْطْ كِيفْ مَا هُو مَكْتُوبْ فِي شَرِيعِةْ اللهْ: الِّي يِتْوْلِدْ الأُوِّلْ مِالذْكُورَا يْكُونْ مُقَدَّسْ لْرَبِّي</div>
<div class="v" id="v24"><span class="vn">24</span> وِيْقَدّْمُوا ذْبِيحَة لْرَبِّي كِيفْ مَا وَصَّاتْ الشَّرِيعَة: زُوزْ طْيُورْ يْمَامْ وِلاَّ زُوزْ فْرُوخْ حْمَامْ.</div>
<div class="v" id="v25"><span class="vn">25</span> <span class="br-p"><br><br></span>وْكَانْ ثَمَّة رَاجِلْ فِي أُورْشَلِيمْ إِسْمُو سِمْعَانْ، الرَّاجِلْ هَاذَا بَارْ وِيْخَافْ رَبِّي وْكَانْ يِسْتَنَّى فِي إِنُّو اللهْ بَاشْ يْعَزِّي شَعْبْ إِسْرَائِيلْ، وْكَانْ الرُّوحْ القُدُسْ مْعَاهْ.</div>
<div class="v" id="v26"><span class="vn">26</span> وِالرُّوحْ القُدُسْ وَرَّاهْ الِّي هُوَ مَا يْمُوتْ إِلاَّ مَا يْشُوفْ مَسِيحْ رَبِّي.</div>
<div class="v" id="v27"><span class="vn">27</span> وِالرُّوحْ أَوْحَالُو بَاشْ يْجِي لِلهَيْكِلْ وْوَقْتِلِّي يُوسُفْ وْمَرْيِمْ جَابُوا وِلْدْهُمْ يَسُوعْ بَاشْ يَعْمْلُولُو الشَّيْء الِّي تْقُولْ عْلِيهْ الشَّرِيعَة</div>
<div class="v" id="v28"><span class="vn">28</span> هَزُّو سِمْعَانْ بِينْ يْدِيهْ وْمَجِّدْ اللهْ وْقَالْ:</div>
<div class="v" id="v29"><span class="vn">29</span> <span class="br-p"><br><br></span><span class="br-ind"><br><span class="indent">&nbsp;</span></span>«يَا رَبِّي خَلِّي عَبْدِكْ يِمْشِي بْسَلاَمْ كِيفْ مَا قُتْلُو<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>رَاهِي عِينَيَّ شَافِتْ خَلاَصِكْ.<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>الِّي حَضِّرْتُو لِلنَّاسْ الكُلْ.<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>نُورْ لِلشْعُوبْ الأُخْرِينْ وْمَجْدْ لْبَنِي إِسْرَائِيلْ شَعْبِكْ.»<br></div>
<div class="v" id="v33"><span class="vn">33</span> <span class="br-p"><br><br></span>وْبُوهْ وْأُمُّو كَانُوا مِتْعَجّْبِينْ مِالكْلاَمْ الِّي تْقَالْ عْلِيهْ.</div>
<div class="v" id="v34"><span class="vn">34</span> وْبَارِكْهُمْ سِمْعَانْ وْقَالْ لْمَرْيَمْ أُمُّو: «شُوفْ، الطْفُلْ هَاذَا تِبْعَثْ بَاشْ يْهَبِّطْ بَرْشَة نَاسْ وِيْعَلِّي بَرْشَة نَاسْ فِي بَنِي إِسْرَائِيلْ وِيْكُونْ أَمَارَة مِنْ عِنْدْ اللهْ بَاشْ يْعَارْضُوهَا.</div>
<div class="v" id="v35"><span class="vn">35</span> وْإِنْتِ يَا مَرْيَمْ بَاشْ يُدْخُلْ فِي قَلْبِكْ سِيفْ، بَاشْ تِتْكْشِفْ النِّيَّاتْ مْتَاعْ بَرْشَة قْلُوبْ.»</div>
<div class="v" id="v36"><span class="vn">36</span> <span class="br-p"><br><br></span>وْكَانِتْ ثَمَّة مْرَا نَبِيَّة اسْمْهَا حَنَّة بِنْتْ فَنُوئِيلْ مِنْ عَرْشْ أَشِيرْ وْكَانِتْ كْبِيرَة فِي العْمُرْ وْمَا عَاشِتْ مْعَ رَاجِلْهَا كَانْ سَبْعَة سْنِينْ بَعْدْ مَا عَرّْسُوا</div>
<div class="v" id="v37"><span class="vn">37</span> وْعَنْدْهَا أَرْبْعَة وِثْمَانِينْ سْنَة مِلِّي مَاتْ رَاجِلْهَا وْمَا عَرّْسِتْشْ وِعْمُرْهَا مَا بِعْدِتْ عْلَى الهَيْكِلْ وْكَانِتْ تِعْبِدْ فِي رَبِّي لِيلْ وِنْهَارْ وْهِيَ تْصَلِّي وِتْصُومْ.</div>
<div class="v" id="v38"><span class="vn">38</span> جَاتْ فِي الوَقْتْ هَاذَاكَا وِبْدَاتْ تْسَبِّحْ فِي اللهْ وْتِتْكَلِّمْ عْلَى يَسُوعْ مْعَ النَّاسْ الكُلْ الِّي قَاعْدِينْ يِسْتَنَّاوْ فِي رَبِّي بَاشْ يَصْنِعْ فِدَاءْ فِي أُورْشَلِيمْ.</div>
<div class="v" id="v39"><span class="vn">39</span> <span class="br-p"><br><br></span>وْبَعْدْ مَا عَمْلُوا يُوسُفْ وْمَرْيِمْ الحَاجَاتْ الكُلْهُمْ الِّي قَالِتْ عْلِيهُمْ الشَّرِيعَة مْتَاعْ رَبِّي رَجْعُوا لِلنَّاصْرَة، المْدِينَة مْتَاعْهُمْ الِّي فِي الجَلِيلْ.</div>
<div class="v" id="v40"><span class="vn">40</span> الوْلَدْ كَانْ يِكْبِرْ وْيِتْقَوَّى، وْكَانْ مَلْيَانْ بِالحِكْمَة وِالله نْعِمْ عْلِيهْ.</div>
<div class="v" id="v41"><h2>الطْفُلْ يَسُوعْ فِي الهَيْكِلْ</h2><span class="vn">41</span> <span class="br-p"><br><br></span>وْوَالْدِيهْ كَانُوا كُلْ عَامْ يِمْشِيوْ لْأُورْشَلِيمْ فِي عِيدْ الفِصْحْ</div>
<div class="v" id="v42"><span class="vn">42</span> وْكِالوْلِدْ وْصُلْ عُمْرُو ثْنَاشِنْ سْنَة مْشَاوْ كِالعَادَة لْأُورْشَلِيمْ فِي العِيدْ.</div>
<div class="v" id="v43"><span class="vn">43</span> وْكِوْفَاوْ نْهَارَاتْ العِيدْ، رَجْعُوا وِالوْلَدْ يَسُوعْ بْقَى فِي أُورْشَلِيمْ وْهُومَا مَا كَانُوشْ يَعْرْفُوا.</div>
<div class="v" id="v44"><span class="vn">44</span> آمَا هُومَا مْشَى فِي بَالْهُمْ الِّي هُوَ مُوجُودْ مْعَ بْقِيِّةْ النَّاسْ وِمْشَاوْ مْسَافِةْ نْهَارْ كَامِلْ وْمِنْ بَعْدْ بْدَاوْا يْلَوّْجُوا عْلِيهْ بِينْ الأقَارِبْ وِالنَّاسْ الِّي يَعْرْفُوهُمْ.</div>
<div class="v" id="v45"><span class="vn">45</span> وْكِمَا لْقَاوْهِشْ رَجْعُوا لْأُورْشَلِيمْ يْلَوّْجُوا عْلِيهْ.</div>
<div class="v" id="v46"><span class="vn">46</span> وْبَعْدْ ثْلاَثَة أَيَّامْ لْقُوهْ فِي الهَيْكِلْ قَاعِدْ وُسْطْ المُعَلّْمِينْ يِسْمَعْ فِيهُمْ وْيِسْإِلْ فِيهُمْ</div>
<div class="v" id="v47"><span class="vn">47</span> وِلِّي سَمْعُوهْ الكُلْهُمْ بْقَاوْ بَاهْتِينْ فِي عِلْمُو وِالأَجْوْبَة مْتَاعُو.</div>
<div class="v" id="v48"><span class="vn">48</span> وِسْتَغْرْبُوا وَالْدِيهْ وَقْتِلِّي شَافُوهْ وْأُمُّو قَالِتْ: «يَا وْلِيدِي عْلاَشْ عْمَلْتْ فِينَا هَكَّا؟ رَانِي آنَا وْبُوكْ كُنَّا نلَوّْجُوا عْلِيكْ وْإِحْنَا مِتْحَيّْرِينْ!»</div>
<div class="v" id="v49"><span class="vn">49</span> <span class="br-p"><br><br></span>جَاوِبْهُمْ وْقَالْ: «عْلاَشْ تْلَوّْجُوا عْلِيَّ؟ يَاخِي مَا تَعْرْفُوشْ الِّي آنَا يِلْزِمْنِي نْكُونْ فِي مُلْكْ بَابَا؟»</div>
<div class="v" id="v50"><span class="vn">50</span> آمَا هُومَا مَا فِهْمُوا حَتَّى شَيْء مِلِّي قَالْهُولْهُمْ.</div>
<div class="v" id="v51"><span class="vn">51</span> <span class="br-p"><br><br></span>مِنْ بَعْدْ هْبَطْ مْعَاهُمْ وْرَجْعُوا لِلنَّاصْرَة وْكَانْ يْطِيعْ فِيهُمْ، وِالحَاجَاتْ هَاذِي الكُلْ بْقَاتْ فِي بَالْ أُمُّو.</div>
<div class="v" id="v52"><span class="vn">52</span> وْيَسُوعْ قَاعِدْ يِكْبِرْ فِي الحِكْمَة وِالقَامَة وِالنِّعْمَة عِنْدْ اللهْ وْعِنْدْ النَّاسْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->I صم ٢‏:٣٤ ؛ II مل ١٩‏:٢٩ ؛ إش ٧‏:١٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->لا ١٢‏:٢‏-٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->خر ١٣‏:٢‏، ١٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>