<html><head>
<meta http-equiv="Content-Type" content="text/html;charset=utf-8" />
<title>Luke 21 &ndash; لُوقَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 21);">
<div id="navbar"><a href="../index.html">العهد الجديد بالعربية التونسية</a> &ndash; <b>لُوقَا</b> &ndash; <a href="Luke_1.html">1</a> ... <a href="Luke_19.html">19</a> <a href="Luke_20.html">20</a> <b>21</b> <a href="Luke_22.html">22</a> <a href="Luke_23.html">23</a> <a href="Luke_24.html">24</a> </div><hr>
<h1>Luke 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>المْرَا الِّي رَاجِلْهَا مِيتْ</h2><span class="vn">1</span> <span class="br-p"><br><br></span>هَزْ رَاسُو وْشَافْ الغُنْيَا يْحُطُّوا فِي الصُّدْقَة فِي صَنْدُوقْ الهَيْكِلْ</div>
<div class="v" id="v2"><span class="vn">2</span> وْشَافْ زَادَا مْرَا هَجَّالَة وِفْقِيرَة حَطِّتْ فِلْسِينْ.</div>
<div class="v" id="v3"><span class="vn">3</span> يَاخِي قَالْ: «نْقُلْكُمْ الحَقْ المْرَا الْهَجَّالَة وِالفْقِيرَة هَاذِي حَطِّتْ أَكْثِرْ مِنْهُمْ الكُلْ</div>
<div class="v" id="v4"><span class="vn">4</span> الكُلْهُمْ عْطَاوْ مِالفَاضِلْ عْلِيهُمْ آمَا هِيَ رَغْمِلِّي مِحْتَاجَة حَطِّتْ كُلْ مَا عِنْدْهَا. حَطِّتْ الفْلُوسْ الِّي عَايْشَة بِيهَا الكُلْهَا.»</div>
<div class="v" id="v5"><h2>يَسُوعْ يِتْنَبَّأ بِخْرَابْ الهَيْكِلْ</h2><h2>&lt;n&gt;(مَتَّى ٢٤‏:١‏-١٤ ؛ مَرْقُسْ ١٣‏:١‏-١٣)&lt;/n&gt;</h2><span class="vn">5</span> <span class="br-p"><br><br></span>وَقْتِلِّي كَانُوا يِتْكَلّْمُوا عْلَى الهَيْكِلْ وْكِيفَاشْ هُوَ مْزَيِّنْ بِالحْجَرْ البَاهِي وِالحَاجَاتْ المُقَدّْسَة. قَالْ يَسُوعْ:</div>
<div class="v" id="v6"><span class="vn">6</span> «الحَاجَاتْ الِّي تْشُوفُوا فِيهَا الكُلْهَا، بَاشْ تْجِي أَيَّامَاتْ حَتَّى حَجْرَة لِهْنَا مَا هِي بَاشْ تَبْقَى فُوقْ أُخْتْهَا، الكُلُّو بَاشْ يْطِيحْ.»</div>
<div class="v" id="v7"><span class="vn">7</span> <span class="br-p"><br><br></span>سِأْلُوهْ وْقَالُوا: «يَا مُعَلِّمْ! وَقْتَاشْ يَاقَعْ الشَّيْء هَاذَا؟ وِشْنُوَّة الأَمَارَة الِّي تُظْهُرْ وَقْتِلِّي قْرِيبْ يْتِمْ؟»</div>
<div class="v" id="v8"><span class="vn">8</span> قَالْ: «رُدُّوا بَالْكُمْ لاَ يْغَلّْطُوكُمْ، رَاهُمْ بَرْشَة بَاشْ يْجِيوْ بْإِسْمِي وِيْقُولُوا: "آنَا هُوَالمَسِيحْ!" وِلِّي الوَقْتْ قْرُبْ. مَا اتَّبْعُوهُمْشْ.</div>
<div class="v" id="v9"><span class="vn">9</span> وَقْتِلِّي تِسْمْعُوا بِالحْرُوبَاتْ وِالثَّوْرَاتْ مَا تْخَافُوشْ ؛ رَاهِي الحَاجَاتْ هَاذِي لاَزِمْ تَاقَعْ قْبَلْ، آمَا النْهَايَة مَاهِيشْ بَاشْ تْجِي بَعْدْهَا بِالضَّبْطْ.»</div>
<div class="v" id="v10"><span class="vn">10</span> <span class="br-p"><br><br></span><sup class="fnm"><a name="fnm1" href="#fn1">1</a></sup>مِنْ بَعْدْ قَالِلْهُمْ: «رَاهُو شَعْبْ بَاشْ يْجِي ضِدْ شَعْبْ وْمَمْلْكَة ضِدْ مَمْلْكَة.</div>
<div class="v" id="v11"><span class="vn">11</span> وْبِشْ يَاقَعْ جُوعْ وِزْلاَزِلْ قْوِيَّة وْأمْرَاضْ فِي بَرْشَة بْلاَيِصْ وْتَظْهِرْ أَمَارَاتْ تْخَوِّفْ فِي السْمَاءْ وْمُعْجْزَاتْ عْظِيمَة.</div>
<div class="v" id="v12"><span class="vn">12</span> آمَا قْبَلْ مَا يَاقَعْ الشَّيْء هَاذَا، يْشِدُّوكُمْ النَّاسْ وِيْعَذّْبُوكُمْ وِيْهِزُّوكُمْ لِلمَجَامِعْ وِالحْبُوسَاتْ وِيْوَقّْفُوكُمْ قُدَّامْ المُلُوكْ وِالحُكَّامْ عْلَى خَاطِرْ إِسْمِي.</div>
<div class="v" id="v13"><span class="vn">13</span> آمَا الحَاجَاتْ هَاذِي بَاشْ تَعْطِيكُمْ الفُرْصَة بَاشْ تِشْهْدُوا لْإِسْمِي.</div>
<div class="v" id="v14"><span class="vn">14</span> إِمَّالاَ حُطُّوا الشَّيْء هَاذَا فِي بَالْكُمْ بَاشْ مَا تْفَكّْرُوشْ كِيفَاشْ ادَّافْعُوا عْلَى رْوَاحْكُمْ.</div>
<div class="v" id="v15"><span class="vn">15</span> رَانِي بَاشْ نَعْطِيكُمْ كْلاَمْ وْحِكْمَة الِّي حَتَّى وَاحِدْ مِالنَّاسْ الِّي ضِدّْكُمْ مَا يْنَجِّمْ يْقَاوِمْهُمْ وِلاَّ يْعَارِضْهُمْ</div>
<div class="v" id="v16"><span class="vn">16</span> وْحَتَّى وَالْدِيكُمْ وْإِخْوِتْكُمْ وِصْحَابْكُمْ وْأَقَارِبْكُمْ زَادَا بَاشْ يْسَلْمُوكُمْ وْثَمَّة شْكُونْ فِيكُمْ الِّي بَاشْ يِتْقَتْلُوا.</div>
<div class="v" id="v17"><span class="vn">17</span> وْبِشْ تْكُونُوا مَكْرُوهِينْ عِنْدْ النَّاسْ الكُلْ عْلَى خَاطِرْ إِسْمِي.</div>
<div class="v" id="v18"><span class="vn">18</span> آمَا حَتَّى شَعْرَة مِنْ رُيُوسْكُمْ مَا هِيَ بَاشْ اطِّيحْ.</div>
<div class="v" id="v19"><span class="vn">19</span> أُصْبْرُوا وْشِدُّوا صْحِيحْ تَوْ تَطْلْعُوا رَابْحِينْ.»</div>
<div class="v" id="v20"><h2>نْهَايِةْ العَالَمْ وْجَيَّانْ يَسُوعْ مَرَّة ثَانْيَة</h2><h2>&lt;n&gt;(مَتَّى ٢٤‏:١٥‏-٣١ ؛ مَرْقُسْ ١٣‏:١٤‏-٢٧)&lt;/n&gt;</h2><span class="vn">20</span> <span class="br-p"><br><br></span>«وْكِتْشُوفُوا أُورْشَلِيمْ حَاصْرِتْهَا الجْيُوشْ، تَعْرْفُوا الِّي وَقْتْ خْرَابْهَا قْرُبْ.</div>
<div class="v" id="v21"><span class="vn">21</span> وَقْتْهَا المُوجُودِينْ فِي مَنْطِقْةْ اليَهُودِيَّة يُهْرْبُوا لِلجْبَالْ، وِلِّي فِي المْدِينَة يَرْحْلُوا مِنْهَا وِلِّي فِي الأَرْيَافْ مَا يُدْخْلُوشْ لِلمْدِينَة</div>
<div class="v" id="v22"><span class="vn">22</span> رَاهُمْ النْهَارَاتْ هَاذُوكُمْ نْهَارَاتْ مْتَاعْ العِقَابْ الِّي يْتِمْ فِيهُمْ الِّي تِكْتِبْ فِي الكْتَابْ الكُلُّو.</div>
<div class="v" id="v23"><span class="vn">23</span> آمَا يَا وِيلْهُمْ الحْبَالَى وِلِّي يْرَضّْعُوا فِي النْهَارَاتْ هَاذُوكُمْ! رَاهِي بَاشْ تَاقَعْ غَصْرَة كْبِيرَة عْلَى الأَرْضْ وِغَضَبْ عْظِيمْ بَاشْ يَهْبِطْ عْلَى النَّاسْ هَاذُمْ.</div>
<div class="v" id="v24"><span class="vn">24</span> <sup class="fnm"><a name="fnm2" href="#fn2">2</a></sup>وِيْمُوتُوا مَقْتُولِينْ بِالسْيُوفَا وْيِتْهَزُّوا مْكَتّْفِينْ لْبُلْدَانْ الشْعُوبْ الأُخْرَى الكُلْهَا وْأُورْشَلِيمْ يْعَفّْسُوهَا الشْعُوبْ الأُخْرِينْ حَتَّى لِينْ وَقْتْهُمْ يِكْمِلْ.»</div>
<div class="v" id="v25"><span class="vn">25</span> <span class="br-p"><br><br></span>«وْتَظْهِرْ أَمَارَاتْ فِي الشَّمْسْ وِالقَمْرَة وِالنْجُومْ، وْبِشْ تْكُونْ غَصْرَة كْبِيرَة فِي الأَرْضْ عْلَى الشْعُوبْ الكُلْهُمْ وْيَبْدَاوْا مِتْحَيّْرِينْ مِنْ الحِسْ مْتَاعْ البْحَرْ وِالأَمْوَاجْ.</div>
<div class="v" id="v26"><span class="vn">26</span> وِالنَّاسْ بَاشْ يْمُوتُوا مِالخُوفْ وْهُومَا يِسْتَنَّاوْ فِي الحَاجَاتْ الِّي بَاشْ تْجِي عْلَى الدِّنْيَا، عْلَى خَاطِرْ بَاشْ تِتْزَلْزِلْ القُوَّاتْ الِّي فِي السْمَاءْ.</div>
<div class="v" id="v27"><span class="vn">27</span> وَقْتْهَا بَاشْ تْشُوفُونِي آنَا إِبْنْ الإِنْسَانْ جَايْ فِي السْحَابْ بْقُوَّة وْمَجْدْ عْظِيمْ.</div>
<div class="v" id="v28"><span class="vn">28</span> آمَا وَقْتِلِّي الحَاجَاتْ هَاذِي تِبْدَا تَاقَعْ آقْفُوا وْهِزُّوا رُوسْكُمْ عْلَى خَاطِرْ خَلاَصْكُمْ قْرِيبْ.»</div>
<div class="v" id="v29"><span class="vn">29</span> <span class="br-p"><br><br></span>وِعْطَاهُمْ مَثَلْ وْقَالْ: «أُخْزْرُوا الكَرْمَة وِالشَّجَرْ الآخَرْ الكُلُّو.</div>
<div class="v" id="v30"><span class="vn">30</span> كِتْشُوفُوهُمْ عَمْلُوا الوْرَقْ تَعْرْفُوا وَحَّدْكُمْ الِّي الصِّيفْ قْرُبْ</div>
<div class="v" id="v31"><span class="vn">31</span> إِنْتُومَا زَادَا كِتْشُوفُوا الحَاجَاتْ هَاذِي قَاعْدَة تَاقَعْ، أَعْرْفُوا الِّي مَمْلِكْةْ اللهْ قُرْبِتْ.»</div>
<div class="v" id="v32"><span class="vn">32</span> <span class="br-p"><br><br></span>«نْقُلْكُمْ الحَقْ: الجِيلْ هَاذَا مُوشْ بَاشْ يُوفَى حَتَّى لِينْ تَاقَعْ الحَاجَاتْ هَاذِي الكُلْهَا.</div>
<div class="v" id="v33"><span class="vn">33</span> السْمَاءْ وِالأَرْضْ بَاشْ يَفْنَاوْ آمَا كْلاَمِي عُمْرُوا مَا يِفْنَى.»</div>
<div class="v" id="v34"><h2>السْهَرْ وِالصَّلاَةْ</h2><span class="vn">34</span> <span class="br-p"><br><br></span>«رُدُّوا بَالْكُمْ لاَ تِتْلْهَاوْ بِالشْهَاوِي وِالسُّكْرْ وِهْمُومْ الدِّنْيَا، وِالنْهَارْ هَاذَاكَا يْجِيكُمْ عْلَى غَفْلَة.</div>
<div class="v" id="v35"><span class="vn">35</span> رَاهُو بَاشْ يِتْسَكِّرْ عَلِّي يُسْكْنُوا فِي الأَرْضْ كِيفْ المِنْدَافْ.</div>
<div class="v" id="v36"><span class="vn">36</span> إِمَّالاَ أَسْهْرُوا وْصَلِّيوْ فِي كُلْ وَقْتْ بَاشْ تْنَجّْمُوا تِمْنْعُوا مِالحَاجَاتْ هَاذِي الِّي قْرِيبْ تَاقَعْ الكُلْهَا، وْتَاقْفُوا قُدَّامِي آنَا إِبْنْ الإِنْسَانْ.»</div>
<div class="v" id="v37"><span class="vn">37</span> وْكَانْ فِي النْهَارْ يْعَلِّمْ فِي الهَيْكِلْ وْفِي اللِّيلْ يُخْرُجْ وِيْبَاتْ فِي الجْبَلْ المَعْرُوفْ بِجْبَلْ الزِّيتُونْ.</div>
<div class="v" id="v38"><span class="vn">38</span> وِالنَّاسْ الكُلْ كَانُوا يْجِيوْهْ فِي الصْبَاحْ بِكْرِي لِلهَيْكِلْ بَاشْ يِسْمْعُوهْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->II أخ ١٥‏:٦ ؛ إش ١٩‏:٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->رو ١١‏:٢٥ ؛ إش ٦٣‏:١٨ ؛ دا ٨‏:١٣ ؛ رؤ ١١‏:٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>