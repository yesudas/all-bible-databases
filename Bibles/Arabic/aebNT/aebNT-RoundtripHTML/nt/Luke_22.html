<html><head>
<meta http-equiv="Content-Type" content="text/html;charset=utf-8" />
<title>Luke 22 &ndash; لُوقَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 22);">
<div id="navbar"><a href="../index.html">العهد الجديد بالعربية التونسية</a> &ndash; <b>لُوقَا</b> &ndash; <a href="Luke_1.html">1</a> ... <a href="Luke_20.html">20</a> <a href="Luke_21.html">21</a> <b>22</b> <a href="Luke_23.html">23</a> <a href="Luke_24.html">24</a> </div><hr>
<h1>Luke 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>المُؤَامْرَة وِالخِيَانَة مْتَاعْ يَهُوذَا</h2><h2>&lt;n&gt;(مَتَّى ٢٦‏:١‏-٥، ١٤‏-١٦ ؛ مَرْقُسْ ١٤‏:١‏-٢، ١٤‏:١٠‏-١١ ؛ يُوحَنَّا ١١‏:٤٥‏-٥٣)&lt;/n&gt;</h2><span class="vn">1</span> <span class="br-p"><br><br></span>وِقْرُبْ عِيدْ الفْطِيرْ الِّي يِتْسَمَّى عِيدْ الفِصْحْ.</div>
<div class="v" id="v2"><span class="vn">2</span> وْرُؤَسَاءْ الكُهَّانْ وِالكُتَّابْ مْتَاعْ اليْهُودْ مَازَالُوا يِتْحَيّْلُوا بَاشْ يُقْتْلُوا يَسُوعْ، آمَا كَانُوا خَايْفِينْ مِالنَّاسْ.</div>
<div class="v" id="v3"><span class="vn">3</span> وِدْخَلْ الشِّيطَانْ فِي يَهُوذَا الإِسْخَرْيُوطِي وْهُوَ وَاحِدْ مِالأَثْنَاشِنْ تِلْمِيذْ.</div>
<div class="v" id="v4"><span class="vn">4</span> مْشَى لْرُؤَسَاءْ الكُهَّانْ وِالقَادَة مْتَاعْ حَرَسْ الهَيْكِلْ وِحْكَى مْعَاهُمْ كِيفَاشْ بَاشْ يْخُونْ يَسُوعْ.</div>
<div class="v" id="v5"><span class="vn">5</span> فَرْحُوا وِتْفَاهْمُوا بَاشْ يَعْطِيوْهْ فْلُوسْ.</div>
<div class="v" id="v6"><span class="vn">6</span> يَهُوذَا رْضَى وِقْعَدْ يِسْتَنَّى فِي الفُرْصَة بَاشْ يْخُونُو وَقْتِلِّي النَّاسْ مَا يْكُونُوشْ مُوجُودِينْ.</div>
<div class="v" id="v7"><h2>التَّحْضِيرْ لْعِيدْ الفِصْحْ مْعَ التْلاَمْذَة</h2><h2>&lt;n&gt;(مَتَّى ٢٦‏:١٧‏-٢٥ ؛ مَرْقُسْ ١٤‏:١٢‏-٢١ ؛ يُوحَنَّا ١٣‏:٢١‏-٣٠)&lt;/n&gt;</h2><span class="vn">7</span> <span class="br-p"><br><br></span>وْجَا نْهَارْ عِيدْ الفْطِيرْ الِّي كَانْ لاَزِمْ يِتْذْبَحْ فِيهْ عَلُّوشْ عِيدْ الفِصْحْ.</div>
<div class="v" id="v8"><span class="vn">8</span> بْعَثْ يَسُوعْ بُطْرُسْ وْيُوحَنَّا وْقَالْ: «إِمْشِيوْ وْحَضّْرُولْنَا مَا نَاكْلُوا فِي عْشَاء الفِصْحْ.»</div>
<div class="v" id="v9"><span class="vn">9</span> سِأْلُوهْ: «وِينْ تْحِبْ نْحَضّْرُوهْ؟»</div>
<div class="v" id="v10"><span class="vn">10</span> قَالِلْهُمْ: «دُوبْ مَا تُدْخْلُوا لِلمْدِينَة يُعْرِضْكُمْ وَاحِدْ هَازْ قُلَّة مْتَاعْ مَاء، تَبّْعُوهْ لِلدَّارْ الِّي يُدْخْلِلْهَا.</div>
<div class="v" id="v11"><span class="vn">11</span> وْقُولُوا لْمُولَى الدَّارْ هَاذِيكَا: "قَالِّكْ المُعَلِّمْ وِينْ بِيتْ الضْيُوفْ الِّي بَاشْ نَاكُلْ فِيهَا عْشَاء الفِصْحْ مْعَ تْلاَمِذْتِي."</div>
<div class="v" id="v12"><span class="vn">12</span> وْهُوَ بَاشْ يْوَرِّيكُمْ بِيتْ كْبِيرَة فِي الطَّاقْ الفُوقَانِي فِيهَا دْبَشْ وْحَاضْرَة، فِي البِيتْ هَاذِيكَا حَضّْرُولْنَا عْشَاء عِيدْ الفِصْحْ.»</div>
<div class="v" id="v13"><span class="vn">13</span> <span class="br-p"><br><br></span>مْشَاوْ، وِلْقَاوْ كُلْ شَيْء كِيفْ مَا قَالِلْهُمْ، وْحَضّْرُوا عْشَاء الفِصْحْ.</div>
<div class="v" id="v14"><h2>عْشَاء الرَّبْ</h2><h2>&lt;n&gt;(مَتَّى ٢٦‏:٢٦‏-٣٠ ؛ مَرْقُسْ ١٤‏:٢٢‏-٢٦ ؛ كُورِنْثُوسْ الأَوِلْ ١١‏:٢٣‏-٢٥)&lt;/n&gt;</h2><span class="vn">14</span> <span class="br-p"><br><br></span>وْكِجَا الوَقْتْ قْعَدْ يَسُوعْ بَاشْ يَاكُلْ هُوَ وِالرُّسُلْ.</div>
<div class="v" id="v15"><span class="vn">15</span> وْقَالِلْهُمْ: «شْتْهِيتْ بَرْشَة بَاشْ نَاكُلْ مِنْ عِيدْ الفِصْحْ مْعَاكُمْ قْبَلْ مَا نِتْعَذِّبْ.</div>
<div class="v" id="v16"><span class="vn">16</span> رَانِي نْقُولِلْكُمْ: مَا عَادِشْ بَاشْ نَاكُلْ مِنُّو مَرَّة أُخْرَى حَتَّى لِينْ يْتِمْ الشَّيْء المَقْصُودْ بِيهْ فِي مَمْلِكْةْ اللهْ.»</div>
<div class="v" id="v17"><span class="vn">17</span> وْكِخْذَا الكَاسْ شْكَرْ وْقَالْ: «خُوذُوا هَاذَا وْإِقْسْمُوهْ مَا بِينَاتْكُمْ.</div>
<div class="v" id="v18"><span class="vn">18</span> نْقُولِلْكُمْ: مِنْ تَوْ مَا عَادِشْ بَاشْ نُشْرُبْ مِنْ العَصِيرْ مْتَاعْ العْنِبْ حَتَّى لِينْ تْجِي مَمْلِكْةْ اللهْ.»</div>
<div class="v" id="v19"><span class="vn">19</span> وْكِخْذَا الْخُبْزْشْكَرْ اللهْ وِقْسِمْ وِعْطَاهُمْ وْقَالْ: «هَاذَا بَدْنِي الِّي يِتْعْطَى عْلَى خَاطِرْكُمْ. أَعْمْلُوا الشَّيْء هَاذَا بَاشْ تِتْذَكّْرُونِي.»</div>
<div class="v" id="v20"><span class="vn">20</span> وِخْذَا كَاسْ بَعْدْ العْشَاء وْقَالْ: «الكَاسْ هَاذَا هُوَ العَهْدْ الجْدِيدْ بْدَمِّي الِّي سَالْ عْلَى خَاطِرْكُمْ.</div>
<div class="v" id="v21"><span class="vn">21</span> وْرَاهِي اليِدْ الِّي بَاشْ تْسَلِّمْنِي مُوجُودَة مْعَايَا عْلَى المِيدَة.</div>
<div class="v" id="v22"><span class="vn">22</span> رَانِي آنَا إِبْنْ الإِنْسَانْ لاَزِمْنِي نْمُوتْ كِيفْ مَا تْقَدِّرْلِي وْيَا وِيلُو الرَّاجِلْ الِّي بَاشْ يْخُونِّي! الرَّاجِلْ هَاذَاكَا خِيرْلُو لُوكَانْ مَا تُولِدْشْ.»</div>
<div class="v" id="v23"><span class="vn">23</span> يَاخِي بْدَاوْا التْلاَمْذَة يِسْأْلُوا فِي بْعَضْهُمْ عْلَى شْكُونُو فِيهُمْ الِّي بَاشْ يَعْمِلْ العَمْلَة هَاذِي.</div>
<div class="v" id="v24"><h2>شْكُونْ هُوَ العْظِيمْ</h2><span class="vn">24</span> <span class="br-p"><br><br></span>وِبْدَاوْا يِتْنَاقْشُوا عْلَى شْكُونُو فِيهُمْ الِّي أَعْظِمْ مِالأُخْرِينْ.</div>
<div class="v" id="v25"><span class="vn">25</span> يَاخِي قَالِلْهُمْ يَسُوعْ: «المُلُوكْ مْتَاعْ الشْعُوبْ يِتْحَكّْمُوا فِيهُمْ وِلِّي عِنْدْهُمْ سُلْطَة يْحِبُّوهُمْ يْقُولُوا عْلِيهُمْ الِّي هُومَا لاَهِينْ بِيهُمْ.</div>
<div class="v" id="v26"><span class="vn">26</span> آمَا إِنْتُومَا مَا يِلْزِمْشْ الشَّيْء هَاذَا يْكُونْ مَا بِينَاتْكُمْ. بِالعَكْسْ خَلِّي الكْبِيرْ فِيكُمْ يْكُونْ كِيفْ الصْغِيرْ، وِلِّي يْقُودْ كِيفْ الِّي يِخْدِمْ.</div>
<div class="v" id="v27"><span class="vn">27</span> شْكُونْ هُوَ الكْبِيرْ: الِّي قَاعِدْ عْلَى المِيدَة وِلاَّ الِّي يِخْدِمْ فِيهْ؟ يَاخِي مُوشْ الِّي قَاعِدْ عْلَى المِيدَة؟ آمَا آنَا فِي وُسْطْكُمْ كِيفْ الِّي يِخْدِمْ.</div>
<div class="v" id="v28"><span class="vn">28</span> إِنْتُومَا الِّي ثْبِتُّوا مْعَايَا فِي وَقْتْ الشِّدَّة.</div>
<div class="v" id="v29"><span class="vn">29</span> آنَا نَعْطِيكُمْ مَمْلْكَة كِيفْ مَا بَابَا عْطَانِي مَمْلْكَة.</div>
<div class="v" id="v30"><span class="vn">30</span> بَاشْ تَاكْلُوا وْتُشْرْبُوا عْلَى طَاوِلْتِي فِي المَمْلْكَة مْتَاعِي وْتُقْعْدُوا عْلَى العَرْشْ وْتُحْكْمُوا عْلَى العْرُوشَاتْ الأَثْنَاشْ مْتَاعْ بَنِي إِسْرَائِيلْ.»</div>
<div class="v" id="v31"><h2>يَسُوعْ يِتْنَبَّأ الِّي بُطْرُسْ بَاشْ يُنْكْرُوا</h2><h2>&lt;n&gt;(مَتَّى ٢٦‏:٣١‏-٣٥ ؛ مَرْقُسْ ١٤‏:٢٧‏-٣١ ؛ يُوحَنَّا ١٣‏:٣٦‏-٣٨)&lt;/n&gt;</h2><span class="vn">31</span> <span class="br-p"><br><br></span>وْقَالْ الرَّبْ: «سِمْعَانْ! سِمْعَانْ! هَاوْ اللهْ سْمَحْ لِلشِّيطَانْ بَاشْ يْغَرْبِلْكُمْ كِيمَا يِتْغَرْبِلْ القَمْحْ.</div>
<div class="v" id="v32"><span class="vn">32</span> آمَا آنَا صَلِّيتْ مِنْ أَجْلِكْ بَاشْ إِيمَانِكْ مَا يْضِيعِشْ، وْإِنْتِ وَقْتِلِّي تَرْجِعْ قَوِّي إِخْوْتِكْ.»</div>
<div class="v" id="v33"><span class="vn">33</span> يَاخِي قَالُّو بُطْرُسْ: «يَا رَبْ آنَا مُسْتْعَدْ حَتَّى بَاشْ نِمْشِي مْعَاكْ لِلحَبْسْ وْلِلمُوتْ زَادَا.»</div>
<div class="v" id="v34"><span class="vn">34</span> قَالْ يَسُوعْ: «آنَا نْقُلِّكْ يَا بُطْرُسْ، رَاهُو اليُومْ مَا يْصِيحْ السَّرْدُوكْ إِلاَّ بَعْدْ مَا تْكُونْ نْكَرْتْ ثْلاَثَة مَرَّاتْ الِّي إِنْتِ تَعْرِفْنِي.»</div>
<div class="v" id="v35"><h2>حَضّْرُوا رْوَاحْكُمْ لِلغَصْرَة الكْبِيرَة</h2><span class="vn">35</span> <span class="br-p"><br><br></span>وْمِنْ بَعْدْ قَالِلْهُمْ: «كِبْعَثْتْكُمْ من غِيرْ فْلُوسْ وْلاَ صُرَّة وْلاَ صَنْدَالْ، اسْتْحَقِّيتُوشْ لْحَاجَة؟» قَالُوا: «لاَ!»</div>
<div class="v" id="v36"><span class="vn">36</span> قَالِلْهُمْ: «إِمَّالاَ تَوَّا الِّي عَنْدُو فْلُوسْ، يْهِزّْهُمْ وِلِّي عَنْدُو صُرَّة كِيفْ كِيفْ، وِلِّي مَاعَنْدُوشْ يْبِيعْ الكَبُّوطْ مْتَاعُو وْيِشْرِي سِيفْ.</div>
<div class="v" id="v37"><span class="vn">37</span> <sup class="fnm"><a name="fnm1" href="#fn1">1</a></sup>رَانِي نْقُولِلْكُمْ الِّي لاَزِمْ يْتِمْ الِّي تِكْتِبْ عْلِيَّ فِي الكْتَابْ المُقَدَّسْ: "وْحِسْبُوهْ وَاحِدْ مِالمُجْرْمِينْ" رَاهِي الحَاجَاتْ الِّي تْكِتْبِتْ عْلِيَّ لاَزِمْهَا اتِّمْ.»</div>
<div class="v" id="v38"><span class="vn">38</span> <span class="br-p"><br><br></span>قَالُوا التْلاَمْذَة: «يَا رَبْ هَاوْ عِنْدْنَا زُوزْ سْيُوفَا» قَالِلْهُمْ يَسُوعْ: «يِكْفِي!»</div>
<div class="v" id="v39"><h2>يَسُوعْ يْصَلِّي فِي جْبَلْ الزِّيتُونْ</h2><h2>&lt;n&gt;(مَتَّى ٢٦‏:٣٦‏-٤٦ ؛ مَرْقُسْ ١٤‏:٣٢‏-٤٢)&lt;/n&gt;</h2><span class="vn">39</span> <span class="br-p"><br><br></span>مِنْ بَعْدْ قَامْ يَسُوعْ وِمْشَى كِعَادْتُو لِجْبَلْ الزِّيتُونْ وْتَبّْعُوهْ التْلاَمْذَة زَادَا.</div>
<div class="v" id="v40"><span class="vn">40</span> وْكِوْصُلْ لِلبُقْعَة قَالِلْهُمْ: «صَلِّيوْ بَاشْ مَا تُحْصْلُوشْ فِي تَجْرْبَة.»</div>
<div class="v" id="v41"><span class="vn">41</span> وِبْعِدْ عْلِيهُمْ شْوَيَّة، وِرْكَعْ وِبْدَا يْصَلِّي.</div>
<div class="v" id="v42"><span class="vn">42</span> وْقَالْ: «يَا بَابَا كَانْ تْحِبْ بَعِّدْ عْلِيَّ كَاسْ المُرْ هَاذَا، آمَا خَلِّي يْكُونْ الشَّيْء الِّي تْحِبْ عْلِيهْ إِنْتِ، مُوشْ الِّي نْحِبْ عْلِيهْ آنَا.»</div>
<div class="v" id="v43"><span class="vn">43</span> [وِظْهُرْلُو مَلاَكْ مِالسْمَاءْ يْقَوِّي فِيهْ.</div>
<div class="v" id="v44"><span class="vn">44</span> وَقْتِلِّي كَانْ فِي غَصْرَة كْبِيرَة بْدَا يْصَلِّي بْقُوَّة حَتَّى لِينْ وَلَّى العْرَقْ مْتَاعُو هَابِطْ عْلَى الأَرْضْ كِيفْ قَطْرَاتْ الدَّمْ.]</div>
<div class="v" id="v45"><span class="vn">45</span> مِنْ بَعْدْ قَامْ مِالصَّلاَةْ وِرْجَعْ لِتْلاَمِذْتُو، يَاخِي لْقَاهُمْ رَاقْدِينْ مِنْ كَثْرِةْ مَا كَانُوا حْزَانَى.</div>
<div class="v" id="v46"><span class="vn">46</span> وْقَالِلْهُمْ: «شْبِيكُمْ رَاقْدِينْ؟ قُومُوا صَلِّيوْ بَاشْ مَا تُحْصْلُوشْ فِي تَجْرْبَة.»</div>
<div class="v" id="v47"><h2>شَدَّانْ يَسُوعْ</h2><span class="vn">47</span> <span class="br-p"><br><br></span>وَقْتِلِّي يَسُوعْ كَانْ يِتْكَلِّمْ إِذَا بِيهُمْ نَاسْ جَايِينُو وِمْعَاهُمْ يَهُوذَا الِّي هُوَ وَاحِدْ مِالأَثْنَاشْ وْكَانْ يِمْشِي مِالقُدَّامْ وِقْرُبْ مِنْ يَسُوعْ بَاشْ يْسَلِّمْ عْلِيهْ بِالوِجْهْ.</div>
<div class="v" id="v48"><span class="vn">48</span> قَالُّو يَسُوعْ: «يَا يَهُوذَا يَاخِي بْبُوسَة تْسَلِّمْنِي آنَا إِبْنْ الإِنْسَانْ؟»</div>
<div class="v" id="v49"><span class="vn">49</span> وِالتْلاَمْذَة الِّي مْعَاهْ وَقْتِلِّي شَافُوا شْنُوَّة الِّي يَاقَعْ، قَالُوا: «يَا رَبْ نَضْرْبُوا بِالسْيُوفَا؟»</div>
<div class="v" id="v50"><span class="vn">50</span> وِضْرَبْ وَاحِدْ مِنْهُمْ عَبْدْ مْتَاعْ كْبِيرْ الكُهَّانْ وْقَصّْلُو وِذْنُو لِيمِينْ.</div>
<div class="v" id="v51"><span class="vn">51</span> جَاوِبْ يَسُوعْ وْقَالْ: «يِكْفِي، حَدّْكُمْ هْنَا!» وْمَسْ وْذِنْ العَبْدْ وِشْفَاهْ.</div>
<div class="v" id="v52"><span class="vn">52</span> وْقَالْ يَسُوعْ لْرُؤَسَاءْ الكُهَّانْ وِالقَادَة مْتَاعْ حَرَسْ الهَيْكِلْ وِالشْيُوخْ الِّي جَاوْهْ: «يَاخِي رَدِّيتُونِي مُجْرِمْ جَايِينِّي بِالسْيُوفَا وِالعْصِي؟</div>
<div class="v" id="v53"><span class="vn">53</span> كُلْ يُومْ كُنْتْ مَا بِينَاتْكُمْ نْعَلِّمْ فِي الهَيْكِلْ وْمَا حَطِّيتُوشْ يْدِيكُمْ عْلِيَّ، آمَا هَاذَا رَاهُو الوَقْتْ الِّي تْسَيْطْرُوا فِيهْ إِنْتُومَا وْقُوِّةْ الظْلاَمْ.»</div>
<div class="v" id="v54"><h2>بُطْرُسْ يُنْكُرْ يَسُوعْ</h2><h2>&lt;n&gt;(مَتَّى ٢٦‏:٦٩‏-٧٥ ؛ مَرْقُسْ ١٤‏:٦٦‏-٧٢ ؛ يُوحَنَّا ١٨‏:١٢‏-٢٧)&lt;/n&gt;</h2><span class="vn">54</span> <span class="br-p"><br><br></span>وْكِشَدُّوهْ هَزُّوهْ وِمْشَاوْ حَتَّى لِينْ دَخْلُوا بِيهْ لْدَارْ كْبِيرْ الكُهَّانْ وْبُطْرُسْ كَانْ يْتَبَّعْ فِيهْ مِنْ بْعِيدْ.</div>
<div class="v" id="v55"><span class="vn">55</span> وَقْتِلِّي شَعّْلُوا النَّارْ فِي الوُسْطِيَّة مْتَاعْ الدَّارْ وْقَعْدُوا بِحْذَاهَا، قْعَدْ بُطْرُسْ مْعَاهُمْ.</div>
<div class="v" id="v56"><span class="vn">56</span> يَاخِي ثَمَّة خْدِيمَة شَافِتُّو قَاعِدْ بِحْذَا النَّارْ، ثَبّْتِتْ فِيهْ وْقَالِتْ: «هَاذَا زَادَا كَانْ مْعَاهْ.»</div>
<div class="v" id="v57"><span class="vn">57</span> آمَا بُطْرُسْ نْكَرْ وْقَالْ: «يَا مْرَا آنَا مَا نَعْرْفُوشْ!»</div>
<div class="v" id="v58"><span class="vn">58</span> وْبَعْدْ شْوَيَّة شَافُو وَاحِدْ آخَرْ وْقَالْ: «إِنْتِ زَادَا مِنْهُمْ.» آمَا بُطْرُسْ قَالْ: «يَا بَشَرْ مَا نِيشْ آنَا!»</div>
<div class="v" id="v59"><span class="vn">59</span> وْبَعْدْ مَا تْعَدَّاتْ سَاعَة تَقْرِيبْ ثَمَّة وَاحِدْ آخَرْ شَدْ صْحِيحْ وْقَالْ: «بِالحَقْ هَاذَا زَادَا كَانْ مْعَاهْ، عْلَى خَاطْرُو مِالجَلِيلْ.»</div>
<div class="v" id="v60"><span class="vn">60</span> قَالْ بُطْرُسْ: «يَا بَشَرْ مَا نِيشْ فَاهْمِكْ فَاشْ قَاعِدْ تْقُولْ!» وْبِالوَقْتْ وْهُوَ مَازَالْ يِتْكَلِّمْ السَّرْدُوكْ صَاحْ.</div>
<div class="v" id="v61"><span class="vn">61</span> تْلَفِّتْ الرَّبْ وِخْزَرْ لْبُطْرُسْ، يَاخِي تْذَكِّرْ بُطْرُسْ كِلْمِةْ الرَّبْ كِقَلُّو: «قْبَلْ مَا يْصِيحْ السَّرْدُوكْ تْكُونْ إِنْتِ نْكَرْتْنِي ثْلاَثَة مَرَّاتْ.»</div>
<div class="v" id="v62"><span class="vn">62</span> وْقَامْ بُطْرُسْ وِخْرَجْ لْبَرَّة وِبْكَى بَرْشَة.</div>
<div class="v" id="v63"><h2>يَسُوعْ يِتْحْكَمْ عْلِيهْ فِي المَجْلِسْ مْتَاعْ اليْهُودْ</h2><h2>&lt;n&gt;(مَتَّى ٢٦‏:٥٩‏-٦٦ ؛ مَرْقُسْ ١٤‏:٥٥‏-٦٨ ؛ يُوحَنَّا ١٨‏:١٩‏-٢٤)&lt;/n&gt;</h2><span class="vn">63</span> <span class="br-p"><br><br></span>وِالرْجَالْ الِّي كَانُوا يْعِسُّوا عْلَى يَسُوعْ، بْدَاوْا يِتْمَسْخْرُوا عْلِيهْ وْيَضْرْبُوا فِيهْ.</div>
<div class="v" id="v64"><span class="vn">64</span> وِيْغَمّْضُولُو فِي عِينِيهْ وْيِسْأْلُوا فِيهْ: «تْرَا تْنَبَّأ وْطَلِّعْ شْكُونْ الِّي ضَرْبِكْ؟»</div>
<div class="v" id="v65"><span class="vn">65</span> وْكَانُوا يْعَايْرُوا فِيهْ ابَّرْشَة حَاجَاتْ خَايْبَة.</div>
<div class="v" id="v66"><span class="vn">66</span> <span class="br-p"><br><br></span>وْكِطْلَعْ النْهَارْ عَمْلُوا رُؤَسَاءْ الكُهَّانْ وِالكُتَّابْ مْتَاعْ اليْهُودْ إِجْتِمَاعْ المَجْلِسْ مْتَاعْ اليْهُودْ وْهَزُّوهْ لْغَادِي.</div>
<div class="v" id="v67"><span class="vn">67</span> وْقَالُوا: «إِذَا كَانِكْ إِنْتِ المَسِيحْ قُلْنَا!» قَالِلْهُمْ: «إِذَا قُلْتِلْكُمْ مَا كُمْشْ بَاشْ تْصَدّْقُونِي.</div>
<div class="v" id="v68"><span class="vn">68</span> وْإِذَا سْإِلْتْكُمْ مَا كُمْشْ بَاشْ تْجَاوْبُونِي.</div>
<div class="v" id="v69"><span class="vn">69</span> آمَا آنَا إِبْنْ الإِنْسَانْ مِنْ تَوَّا بَاشْ نْكُونْ قَاعِدْ عْلَى يْمِينْ اللهْ القَادِرْ عْلَى كُلْ شَيْء.»</div>
<div class="v" id="v70"><span class="vn">70</span> يَاخِي قَالُوا الكُلْهُمْ: «إِمَّالاَ إِنْتِ إِبْنْ اللهْ؟» قَالِلْهُمْ: «إِنْتُومَا قُلْتُوا الِّي آنَا هُوَ!»</div>
<div class="v" id="v71"><span class="vn">71</span> يَاخِي قَالُوا: «مَازِلْنَاشْ نِحْتَاجُوا تَوَّا لِشْهُودْ؟ هَانَا سْمَعْنَاهْ شْهِدْ عْلَى رُوحُو بْفُمُّو.»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إش ٥٣‏:١٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>