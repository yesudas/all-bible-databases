<html><head>
<meta http-equiv="Content-Type" content="text/html;charset=utf-8" />
<title>Luke 23 &ndash; لُوقَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 23);">
<div id="navbar"><a href="../index.html">العهد الجديد بالعربية التونسية</a> &ndash; <b>لُوقَا</b> &ndash; <a href="Luke_1.html">1</a> ... <a href="Luke_21.html">21</a> <a href="Luke_22.html">22</a> <b>23</b> <a href="Luke_24.html">24</a> </div><hr>
<h1>Luke 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ يْسَلّْمُوهْ لْبِلاَطُسْ</h2><h2>&lt;n&gt;(مَتَّى ٢٧‏:١١‏-١٤ ؛ مَرْقُسْ ١٥‏:١‏-٥ ؛ يُوحَنَّا ١٨‏:٢٨‏-٣٨)&lt;/n&gt;</h2><span class="vn">1</span> <span class="br-p"><br><br></span>وْقَامُوا الكُلْهُمْ وْهَزُّوا يَسُوعْ لْبِيلاَطُسْ.</div>
<div class="v" id="v2"><span class="vn">2</span> وِبْدَاوْا يِتْهْمُوا فِيهْ وِيْقُولُوا: «هَاذَا لْقِينَاهْ يْغَلِّطْ فِي شَعْبْنَا، وِيْقُولْ الِّي مَا يِلْزِمْنَاشْ نَدْفْعُوا الضَّرَايِبْ لِلقَيْصَرْ وِيْقُولْ الِّي هُوَ المَسِيحْ المَلِكْ.»</div>
<div class="v" id="v3"><span class="vn">3</span> سِأْلُو بِيلاَطُسْ: «إِنْتِ مَلِكْ اليْهُودْ؟» جَاوْبُو يَسُوعْ: «إِنْتِ قُلْتْ!»</div>
<div class="v" id="v4"><span class="vn">4</span> قَالْ بِيلاَطُسْ لْرُؤَسَاءْ الكُهَّانْ وِالنَّاسْ: «مَا لْقِيتْ حَتَّى تُهْمَة فِي الرَّاجِلْ هَاذَا.»</div>
<div class="v" id="v5"><span class="vn">5</span> آمَا هُومَا شَدُّوا صْحِيحْ وْقَالُوا: «رَاهُو يْهَيِّجْ فِي الشَّعْبْ بِالتَّعْلِيمْ مْتَاعُو فِي مَنْطِقْةْ اليَهُودِيَّة الكُلْ مِالجَلِيلْ حَتَّى لِهْنَا.»</div>
<div class="v" id="v6"><h2>يَسُوعْ قُدَّامْ هِيرُودُسْ</h2><span class="vn">6</span> <span class="br-p"><br><br></span>وْكِسْمَعْ بِيلاَطُسْ كِلْمِةْ الجَلِيلْ سْإِلْ: «يَاخِي الرَّاجِلْ هَاذَا مِالجَلِيلْ؟»</div>
<div class="v" id="v7"><span class="vn">7</span> وْكِعْرَفْ الِّي يَسُوعْ تَابِعْ لْوِلاَيِةْ هِيرُودُسْ، بْعَثْهُولُو، وْهِيرُودُسْ بِيدُو كَانْ فِي أُورْشَلِيمْ فِي النْهَارَاتْ هَاذُوكُمْ.</div>
<div class="v" id="v8"><span class="vn">8</span> وْهِيرُودُسْ كَانْ يِتْمَنَّى مِنْ مُدِّةْ طْوِيلَة بَاشْ يْشُوفْ يَسُوعْ، هَاذَاكَا عْلاَشْ فْرَحْ بَرْشَة وَقْتِلِّي شَافُو عْلَى خَاطْرُو سْمَعْ عْلِيهْ بَرْشَة حَاجَاتْ وِيْحِبْ يْشُوفُوا يَعْمِلْ فِي مُعْجْزَة.</div>
<div class="v" id="v9"><span class="vn">9</span> وْسِأْلُو عْلَى بَرْشَة حَاجَاتْ آمَا يَسُوعْ مَا جَاوْبُوشْ.</div>
<div class="v" id="v10"><span class="vn">10</span> وْوُقْفُوا رُؤَسَاءْ الكُهَّانْ وِالكُتَّابْ مْتَاعْ اليْهُودْ وِبْدَاوْا يِتْهْمُوا فِيهْ بْقُوَّة.</div>
<div class="v" id="v11"><span class="vn">11</span> وْهِيرُودُسْ وِالجُنُودْ مْتَاعُو تْمَسْخْرُوا عْلَى يَسُوعْ وْهَانُوهْ وْلَبّْسُو هِيرُودُسْ جِبَّة مُضْخْمَة وْرَجّْعُو لْبِيلاَطُسْ.</div>
<div class="v" id="v12"><span class="vn">12</span> وْفِي النْهَارْ هَاذَاكَا هِيرُودُسْ وْبِيلاَطُسْ وَلاَّوْ صْحَابْ بَعْدْ مَا كَانُوا قْبَلْ مِتْعَارْكِينْ.</div>
<div class="v" id="v13"><h2>الحُكْمْ عْلَى يَسُوعْ بِالمُوتْ</h2><h2>&lt;n&gt;(مَتَّى ٢٧‏:١٥‏-٢٦ ؛ مَرْقُسْ ١٥‏:٦‏-١٥ ؛ يُوحَنَّا ١٨‏:٣٩‏—١٩‏:١٦)&lt;/n&gt;</h2><span class="vn">13</span> <span class="br-p"><br><br></span>عَيِّطْ بِيلاَطُسْ عْلَى رُؤَسَاءْ الكُهَّانْ وِالأَعْيَانْ وِالنَّاسْ.</div>
<div class="v" id="v14"><span class="vn">14</span> وْقَالِلْهُمْ: «جِبْتُولِي الرَّاجِلْ هَاذَا عْلَى إِنُّو يْغَلِّطْ فِي النَّاسْ، وْهَاوْ آنَا بَعْدْ مَا ثَبِّتّْ فِي كُلْ شَيْء قُدَّامْكُمْ، مَا لْقِيتِشْ فِيهْ حَتَّى تُهْمَة مِالتُّهَمْ الِّي تْهِمْتُوهْ بِيهُمْ.</div>
<div class="v" id="v15"><span class="vn">15</span> وْهِيرُودُسْ زَادَا مَا لْقَاشْ عْلِيهْ حَتَّى تُهْمَة، وْرَجّْعُو لِينَا، إِمَّالاَ هُوَ مَا عْمَلْشْ حَتَّى شَيْء يِسْتَاهِلْ عْلِيهْ المُوتْ.</div>
<div class="v" id="v16"><span class="vn">16</span> وْآنَا بَاشْ نَضْرْبُوا بِالسُّوطْ وِنْسيّْبُو.»</div>
<div class="v" id="v17"><span class="vn">17</span> [وْفِي كُلْ عِيدْ كَانْ لاَزِمْ عْلَى بِيلاَطُسْ بَاشْ يْسَيّْبِلْهُمْ وَاحِدْ مِالحَبْسْ.]</div>
<div class="v" id="v18"><span class="vn">18</span> آمَا هُومَا الكُلْهُمْ صَاحُوا: «أُقْتُلْ هَاذَا! وْسَيّْبِلْنَا بَارَابَاسْ!»</div>
<div class="v" id="v19"><span class="vn">19</span> وْبَارَابَاسْ كَانْ فِي الحَبْسْ بِسْبَبْ خُوضَة تْعَمْلِتْ فِي المْدِينَة وْزَادَا بِسْبَبْ جْريمِةْ قْتَلْ.</div>
<div class="v" id="v20"><span class="vn">20</span> يَاخِي كَلِّمْهُمْ بِيلاَطُسْ مَرَّة أُخْرَى وْهُوَ حَابِبْ يْسَيِّبْ يَسُوعْ.</div>
<div class="v" id="v21"><span class="vn">21</span> جَاوْبُوهْ وْهُومَا يْصِيحُوا: «اُصْلْبُو! اُصْلْبُو!»</div>
<div class="v" id="v22"><span class="vn">22</span> وْعَاوِدْ سْإِلْهُمْ مَرَّة ثَالْثَة: «شْنُوَّة الشَّرْ الِّي عَمْلُو؟ مَا لْقِيتْ عْلِيهْ حَتَّى تُهْمَة يِسْتَاهِلْ عْلِيهَا المُوتْ.»</div>
<div class="v" id="v23"><span class="vn">23</span> شَدُّوا صْحِيحْ وْطُلْبُوا مِنُّو بَاشْ يُصْلْبُو وْهُومَا يْصِيحُوا بْصُوتْ عَالِي وْغَلْبُوهْ بِصْيَاحْهُمْ.</div>
<div class="v" id="v24"><span class="vn">24</span> وِحْكُمْ بِيلاَطُسْ بَاشْ الشَّيْء الِّي يْحِبُّوا عْلِيهْ يِتْعْمَلْ.</div>
<div class="v" id="v25"><span class="vn">25</span> وْسَيِّبْ بَارَابَاسْ الِّي كَانْ فِي الحَبْسْ بِسْبَبْ الخُوضَة وِالقَتْلْ: هَاذَاكَا الِّي طَلْبُوا بَاشْ يِتْسَيِّبْ. وْسَلِّمْ يَسُوعْ بَاشْ يِتْحْكَمْ عْلِيهْ كِيفْ مَا حَبُّوا.</div>
<div class="v" id="v26"><h2>يَسُوعْ مْعَلِّقْ عْلَى الصَّلِيبْ</h2><h2>&lt;n&gt;(مَتَّى ٢٧‏:٣٢‏-٤٤ ؛ مَرْقُسْ ١٥‏:٢١‏-٣٢ ؛ يُوحَنَّا ١٩‏:١٧‏-٢٧)&lt;/n&gt;</h2><span class="vn">26</span> <span class="br-p"><br><br></span>وَقْتِلِّي هُومَا هَازِّينُو بَاشْ يُصْلْبُوهْ شَدُّوا وَاحِدْ مِنْ مَنْطِقْةْ قِيرِينَة إِسْمُو سِمْعَانْ كَانْ جَايْ مِالرِّيفْ، حَطُّوا عْلِيهْ الصَّلِيبْ بَاشْ يْهِزُّو وْيِمْشِي وْرَاء يَسُوعْ.</div>
<div class="v" id="v27"><span class="vn">27</span> وْكَانُوا يْتَبّْعُوا فِيهْ بَرْشَة نَاسْ وْفِيهُمْ نْسَاء يِبْكِيوْ وْيِنْدْبُوا</div>
<div class="v" id="v28"><span class="vn">28</span> تْلَفّْتِلْهُمْ يَسُوعْ وْقَالِلْهُمْ: «يَا بْنَاتْ أُورْشَلِيمْ مَا تِبْكِيوْشْ عْلِيَّ آمَا ابْكِيوْ عْلَى رْوَاحْكُمْ وِعْلَى وْلاَدْكُمْ.</div>
<div class="v" id="v29"><span class="vn">29</span> هَاوْ بَاشْ تْجِي أَيَّامَاتْ وَقْتِلِّي النَّاسْ يْقُولُوا: "صَحَّة لِلِّي مَا ضْنَاوْشْ وِلِلكْرُوشْ الِّي مَا وِلْدِتْشْ وِالصْدُورْ الِّي مَا رَضّْعِتْشْ."</div>
<div class="v" id="v30"><span class="vn">30</span> <span class="br-p"><br><br></span>وْوَقْتْهَا بَاشْ يْقُولُوا لِلجْبَالْ: <span class="br-p"><br><br></span><span class="br-ind"><br><span class="indent">&nbsp;</span></span>طِيحْ عْلِينَا<br> <span class="br-ind"><br><span class="indent">&nbsp;</span></span>وْلِلبْلاَيِصْ العَالْيَة<br> <span class="br-ind"><br><span class="indent">&nbsp;</span></span>ارْدِمْنَا.<br></div>
<div class="v" id="v31"><span class="vn">31</span> <span class="br-p"><br><br></span>وْإِذَا كَانُوا العُودْ الأَخْضَرْ يَعْمْلُوا فِيهْ هَكَّا، إِمَّالاَ العُودْ اليَابِسْ آشْ بَاشْ يَجْرَالُو؟»</div>
<div class="v" id="v32"><span class="vn">32</span> وْهَزُّوا زَادَا زُوزْ مُجْرْمِينْ مْعَ يَسُوعْ بَاشْ يُقْتْلُوهُمْ.</div>
<div class="v" id="v33"><span class="vn">33</span> وْكِوُصْلُوا لِلبُقْعَة الِّي تِتْسَمَّى الجُمْجْمَة، صَلْبُوهْ الغَادِي مْعَ زُوزْ مْجَرّْمَة وَاحِدْ عْلَى يْمِينُو وْوَاحِدْ عْلَى يْسَارُو.</div>
<div class="v" id="v34"><span class="vn">34</span> <sup class="fnm"><a name="fnm1" href="#fn1">1</a></sup>وْقَالْ يَسُوعْ: «يَا بَابَا إِغْفْرِلْهُمْ رَاهُمْ مَا يَعْرْفُوشْ فَاشْ قَاعْدِينْ يَعْمْلُوا.» وْعَمْلُوا الجُنُودْ قُرْعَة عْلَى لِبْسْتُو وْقَسْمُوهَا.</div>
<div class="v" id="v35"><span class="vn">35</span> وِالنَّاسْ وُقْفُوا الغَادِي يِتْفَرّْجُوا فِيهْ وِالشْيُوخْ مْتَاعْهُمْ يِتْمَسْخْرُوا عْلِيهْ وِيْقُولُوا: «خَلِّصْ الأُخْرِينْ، تْرَى خَلِّيهْ يْخَلِّصْ رُوحُو إِذَا كَانُو هُوَ المَسِيحْ الِّي خْتَارُو اللهْ.»</div>
<div class="v" id="v36"><span class="vn">36</span> <sup class="fnm"><a name="fnm2" href="#fn2">2</a></sup>وْزَادُوا تْمَسْخْرُوا عْلِيهْ العَسْكِرْ وْكَانُوا يَطْلْعُولُو وْيَعْطِيوْ فِيهْ فِي الخَلْ.</div>
<div class="v" id="v37"><span class="vn">37</span> وِيْقُولُوا: «إِذَا كُنْتْ إِنْتِ مَلِكْ اليْهُودْ خَلِّصْ رُوحِكْ.»</div>
<div class="v" id="v38"><span class="vn">38</span> <span class="br-p"><br><br></span>وْكَانِتْ ثَمَّة لُوحَة مْعَلّْقَة فُوقْ رَاسُو مَكْتُوبْ فِيهَا<sup class="fnm"><a name="fnm3" href="#fn3">3</a></sup>: «هَاذَا هُوَ مَلِكْ اليْهُودْ.»</div>
<div class="v" id="v39"><span class="vn">39</span> <span class="br-p"><br><br></span>وْوَاحِدْ مِالمُجْرْمِينْ الِّي تْصَلْبُوا مْعَاهْ بْدَا يَكْفِرْ بِيهْ وِيْقُولْ: «مُوشْ إِنْتِ المَسِيحْ؟ إِمَّالاَ خَلِّصْ رُوحِكْ وْخَلِّصْنَا.»</div>
<div class="v" id="v40"><span class="vn">40</span> آمَا المُجْرِمْ الآخَرْ وَبّْخُو وْقَالُّو: «حَتَّى وْإِنْتِ مَحْكُومْ عْلِيكْ بِالمُوتْ كِيفُو بَاقِي مَاكِشْ خَايِفْ مِنْ رَبِّي.</div>
<div class="v" id="v41"><span class="vn">41</span> أَحْنَا تِحْكَمْ عْلِينَا بِالعَدْلْ وِلْقِينَا فِعْلْنَا. آمَا الرَّاجِلْ هَاذَا مَا عْمَلْ حَتَّى حَاجَة غَالْطَة.»</div>
<div class="v" id="v42"><span class="vn">42</span> مِنْ بَعْدْ قَالْ: «يَا يَسُوعْ اتْذَكِّرْنِي وَقْتْ تْجِي فِي مَمْلِكْتِكْ.»</div>
<div class="v" id="v43"><span class="vn">43</span> قَالُّو يَسُوعْ: «نْقُلِّكْ الحَقْ اليُومْ تْكُونْ مْعَايَا فِي الجَنَّة.»</div>
<div class="v" id="v44"><h2>مُوتْ يَسُوعْ</h2><h2>&lt;n&gt;(مَتَّى ٢٧‏:٤٥‏-٤٦ ؛ مَرْقُسْ ١٥‏:٣٣‏-٤١ ؛ يُوحَنَّا ١٩‏:٢٨‏-٣٠)&lt;/n&gt;</h2><span class="vn">44</span> <span class="br-p"><br><br></span>وْتَقْرِيبْ مْعَ نُصْفْ نْهَارْ ظْلاَمِتْ الدِّنْيَا الكُلْهَا حَتَّى لِلثْلاَثَة مْتَاعْ العْشِيَّة.</div>
<div class="v" id="v45"><span class="vn">45</span> وِتْشَقْ حْجَابْ الهَيْكِلْ مِالوُسْطْ.</div>
<div class="v" id="v46"><span class="vn">46</span> <sup class="fnm"><a name="fnm4" href="#fn4">4</a></sup>وْصَاحْ يَسُوعْ بْصُوتْ عَالِي بَرْشَة وْقَالْ: «يَا بَابَا نْسَلِّمْ رُوحِي بِينْ يْدِيكْ!» وْكِقَالْ الكْلاَمْ هَاذَا طَلْعِتْ رُوحُو.</div>
<div class="v" id="v47"><span class="vn">47</span> وْكِشَافْ القَايِدْ مْتَاعْ المْيَاةْ عَسْكْرِي آشْ صَارْ مَجِّدْ اللهْ وْقَالْ: «بِالحَقْ الإِنْسَانْ هَاذَا كَانْ بَارْ.»</div>
<div class="v" id="v48"><span class="vn">48</span> وِالنَّاسْ الِّي تْلَمُّوا بَاشْ يْشُوفُوهْ وْهُومَا يُصْلْبُوا فِيهْ، وَقْتِلِّي شَافُوا الِّي جْرَى رَوّْحُوا لِدْيَارْهُمْ وْهُومَا يَضْرْبُوا فِي صْدُورَاتْهُمْ.</div>
<div class="v" id="v49"><span class="vn">49</span> وِلِّي يَعْرْفُوهْ الكُلْهُمْ بْمَا فِيهُمْ النْسَاء الِّي تَبّْعُوهْ مِالجَلِيلْ، كَانُوا وَاقْفِينْ يِتْفَرّْجُوا مِالبْعِيدْ عْلَى الشَّيْء الِّي صَارْ الكُلُّو.</div>
<div class="v" id="v50"><h2>دَفْنَانْ يَسُوعْ</h2><h2>&lt;n&gt;(مَتَّى ٢٧‏:٥٧‏-٦١ ؛ مَرْقُسْ ١٥‏:٤٢‏-٤٧ ؛ يُوحَنَّا ١٩‏:٣٨‏-٤٢)&lt;/n&gt;</h2><span class="vn">50</span> <span class="br-p"><br><br></span>وْكَانْ ثَمَّة وَاحِدْ فِي المَجْلِسْ مْتَاعْ اليْهُودْ إِسْمُو يُوسُفْ وْكَانْ رَاجِلْ طَيِّبْ وْبَارْ.</div>
<div class="v" id="v51"><span class="vn">51</span> وْمَا كَانِشْ مْوَافِقْ عْلَى القَرَارْ مْتَاعْ أَعْضَاءْ المَجْلِسْ وْعَمْلِتْهُمْ. وْيُوسُفْ هَاذَا أَصْلُو مِالرَّامَة الِّي هِيَ وَحْدَة مِنْ المُدُنْ مْتَاعْ اليْهُودْ وْكَانْ يِسْتَنَّى فِي مَمْلِكْةْ اللهْ</div>
<div class="v" id="v52"><span class="vn">52</span> مْشَى لْبِيلاَطُسْ وِطْلَبْ مِنُّو جُثِّةْ يَسُوعْ.</div>
<div class="v" id="v53"><span class="vn">53</span> مِنْ بَعْدْ هَبّْطُو مِنْ فُوقْ الصَّلِيبْ وْكَفّْنُو وْحَطُّو فِي قْبَرْ مَحْفُورْ فِي الحْجَرْ مَا تِدْفِنْ فِيهْ حَتَّى وَاحِدْ قْبَلْ.</div>
<div class="v" id="v54"><span class="vn">54</span> وِالشَّيْء هَاذَا كَانْ فِي يُومْ التَّحْضِيرْ لِلسِّبْتْ الِّي قْرِيبْ يِبْدَى.</div>
<div class="v" id="v55"><span class="vn">55</span> وِالنْسَاء الِّي جَاوْ مْعَ يَسُوعْ مِالجَلِيلْ تَبّْعُوا يُوسُفْ، وْشَافُوا القْبَرْ وِالجُثَّة كِيفَاشْ تْحَطِّتْ فِيهْ.</div>
<div class="v" id="v56"><span class="vn">56</span> رَجْعُوا وْحَضّْرُوا العْقَاقِرْ وِالقْوَارِصْ. وِرْتَاحُوا نْهَارْ السِّبْتْ كِيفْ مَا وَصَّاتْ الشَّرِيعَة.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->أع ٧‏:٦٠ ؛ مز ٢٢‏:١٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->مر ١٥‏:٢٣ ؛ مز ٦٩‏:٢١<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->ثَمَّة نُصُوصْ قْدِيمَة أُخْرَى تْقُولْ الِّي الجُمْلَة هَاذِي مَكْتُوبَة بِاليُونَانِي وِاللاَّتِينِي وِالعِبْرِي<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->مز ٣١‏:٥<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>