<html><head>
<meta http-equiv="Content-Type" content="text/html;charset=utf-8" />
<title>Luke 3 &ndash; لُوقَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 3);">
<div id="navbar"><a href="../index.html">العهد الجديد بالعربية التونسية</a> &ndash; <b>لُوقَا</b> &ndash; <a href="Luke_1.html">1</a> <a href="Luke_2.html">2</a> <b>3</b> <a href="Luke_4.html">4</a> <a href="Luke_5.html">5</a> ... <a href="Luke_24.html">24</a> </div><hr>
<h1>Luke 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يُوحَنَّا المَعْمَدَانْ</h2><h2>&lt;n&gt;(مَتَّى ٣‏:١‏-١٢ ؛ مَرْقُسْ ١‏:١‏-٨ ؛ يُوحَنَّا ١‏:١٩‏-٢٨)&lt;/n&gt;</h2><span class="vn">1</span> <span class="br-p"><br><br></span>وْبَعْدْ خُمْسْتَاشِنْ سْنَة مِلِّي وَلَّى طِيبَارْيُوسْ هُوَ القَيْصَرْ، وَقْتِلِّي كَانْ بِيلاَطُسْ البُنْطِي الوَالِي مْتَاعْ مَنْطِقْةْ اليَهُودِيَّة، وْهِيرُودُسْ الوَالِي مْتَاعْ الجَلِيلْ. وْخُوهْ فِيلِيبُّسْ الوَالِي مْتَاعْ إِيطُورِيَّة وْجِيهِةْ تْرَاخُونِيتِسْ، وْلِيسَانْيُوسْ وَالِي الأَبِلِّيَّة.</div>
<div class="v" id="v2"><span class="vn">2</span> وْفِي الوَقْتْ هَاذَا كَانُوا حَنَّانْ وْقِيَافَا هُومَا رُؤَسَاءْ الكُهَّانْ، جَاتْ كِلْمِةْ اللهْ لْيُوحَنَّا وِلْدْ زَكَرِيَّا وَقْتِلِّي كَانْ فِي الخْلاَء.</div>
<div class="v" id="v3"><span class="vn">3</span> وِمْشَى لِلبْقَايِعْ الكُلْهَا الِّي بِجْنَبْ نَهْرْ الأُرْدُنْ يْنَادِي فِي النَّاسْ لِلمَعْمُودِيَّة مْتَاعْ التَّوْبَة بَاشْ ذْنُوبْهُمْ تِتْغْفِرْ.</div>
<div class="v" id="v4"><span class="vn">4</span> <sup class="fnm"><a name="fnm1" href="#fn1">1</a></sup>كِيمَا تِكْتِبْ فِي كْتَابْ النَّبِي إِشَعْيَاءْ: <span class="br-p"><br><br></span><span class="br-ind"><br><span class="indent">&nbsp;</span></span>صُوتْ يْنَادِي فِي الخْلاَء:<br> <span class="br-ind"><br><span class="indent">&nbsp;</span></span>حَضّْرُوا طْرِيقْ الرَّبْ،<br> <span class="br-ind"><br><span class="indent">&nbsp;</span></span>وْخَلُّوا الثْنَايَا مْتَاعُو تِتْسْوَى.<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>الوِدْيَانْ الكُلْهُمْ بَاشْ يِتْرِدْمُوا<br> <span class="br-ind"><br><span class="indent">&nbsp;</span></span>وِالجْبَالْ الكُلْهُمْ يِسْهَالُوا<br> <span class="br-ind"><br><span class="indent">&nbsp;</span></span>الثْنَايَا المْعَوّْجِينْ يِصْوَابُوا<br> <span class="br-ind"><br><span class="indent">&nbsp;</span></span>وِالبْلاَيِصْ الوَاعْرِينْ يِسْهَالُوا.<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>وِالنَّاسْ الكُلْ بَاشْ يْشُوفُوا خَلاَصْ اللهْ.<br></div>
<div class="v" id="v7"><span class="vn">7</span> <span class="br-p"><br><br></span>كَانْ يْقُولْ لِلنَّاسْ الِّي جَاوْهْ بَاشْ يِتْعَمّْدُوا عْلَى يْدِيهْ: «يَا وْلاَدْ اللْفَاعِي، شْكُونْ الِّي نَبِّهْكُمْ بَاشْ تُهْرْبُوا مِنْ الغَضَبْ الِّي جَايْ مْتَاعْ اللهْ؟</div>
<div class="v" id="v8"><span class="vn">8</span> أَعْمْلُوا حَاجَاتْ تْوَرِّي أَثْمَارْ التَّوْبَة وْمَا تْبْدُوشْ تْقُولُوا فِي قْلُوبْكُمْ: "أَحْنَا وْلاَدْ إِبْرَاهِيمْ، رَانِي نْقُلْكُمْ الِّي اللهْ قَادِرْ بَاشْ يَعْمِلْ مِالحْجَرْ هَاذَا وْلاَدْ لْإِبْرَاهِيمْ."</div>
<div class="v" id="v9"><span class="vn">9</span> الفَاسْ تَوَّا مَحْطُوطْ عْلَى عْرُوقْ الشَّجَرْ، الشَّجْرَة الِّي مَا تْجِيبِشْ غَلَّة بَاهْيَة تِتْقَصْ وْتِتْرْمَى فِي النَّارْ.»</div>
<div class="v" id="v10"><span class="vn">10</span> يَاخِي سِأْلُوهْ النَّاسْ: «إِمَّالاَ آشْ نَعْمْلُوا؟»</div>
<div class="v" id="v11"><span class="vn">11</span> جَاوِبْهُمْ: «الِّي عَنْدُو لِبْسْتِينْ يَعْطِي لِلِّي مَا عِنْدُوشْ، وِلِّي عَنْدُو مَاكْلَة يَعْطِي لِلِّي مَاعَنْدُوشْ زَادَا.»</div>
<div class="v" id="v12"><span class="vn">12</span> وْجَاوْهْ الِّي يْلِمُّوا فِي الضَّرَايِبْ زَادَا بَاشْ يِتْعَمّْدُوا وْقَالُولُو: «يَا مُعَلِّمْ، وْإِحْنَا شْنُوَّة نَعْمْلُوا؟»</div>
<div class="v" id="v13"><span class="vn">13</span> قَالِلْهُمْ: «مَا تَاخْذُوشْ أَكْثِرْ مِلِّي قَالُولْكُمْ عْلِيهْ.»</div>
<div class="v" id="v14"><span class="vn">14</span> وْسِأْلُوهْ جْمَاعَة مِالعَسْكِرْ: «وْإِحْنَا شْنُوَّة نَعْمْلُوا؟» جَاوِبْهُمْ: «مَا تِتْهْمُوشْ حَتَّى حَدْ بِالكِذْبْ وْمَا تْفُكُّوشْ فْلُوسْ النَّاسْ بِالقُوَّة، وِاقْتَنْعُوا بِشْهَارِيكُمْ.»</div>
<div class="v" id="v15"><span class="vn">15</span> <span class="br-p"><br><br></span>النَّاسْ الكُلْ كَانُوا يِسْتَنُّوا فِي المَسِيحْ وْيِسْأْلُوا فِي رْوَاحْهُمْ عْلَى يُوحَنَّا: «زَعْمَة هُوَ المَسِيحْ؟»</div>
<div class="v" id="v16"><span class="vn">16</span> جَاوِبْ يُوحَنَّا وْقَالْ لِلنَّاسْ الكُلْ: «آنَا نْعَمِّدْكُمْ بِالمَاء، آمَا الِّي بَاشْ يْجِي بَعْدِي رَاهُو أَقْوَى مِنِّي، وْآنَا مَا نِسْتْحَقِّشْ نْحِلْلُو خْيُوطْ صَنْدَالُو، هُوَ بَاشْ يْعَمِّدْكُمْ بِالرُّوحْ القُدُسْ وْبِالنَّارْ.</div>
<div class="v" id="v17"><span class="vn">17</span> وِيْهِزْ البَالَة مْتَاعْ اللُّوحْ فِي يِدُّو وِيْصَفِّي الصَّابَة فِي القَاعَة، يْلِمْ القَمْحْ فِي المَخْزِنْ، آمَا التْبِنْ رَاهُو يَحْرْقُو بْنَارْ مَا تَطْفَاشْ.»</div>
<div class="v" id="v18"><span class="vn">18</span> وِبَّرْشَة حَاجَاتْ أُخْرِينْ كَانْ يِنْصَحْ فِي النَّاسْ وِيْبَشِّرْ فِيهُمْ.</div>
<div class="v" id="v19"><span class="vn">19</span> وْوَبِّخْ يُوحَنَّا المَلِكْ هِيرُودُسْ بِسْبَبْ هِيرُودِيَّة مَرْتْ خُوهْ وْبِسْبَبْ الحَاجَاتْ الخَايْبَة الِّي عْمَلْهَا.</div>
<div class="v" id="v20"><span class="vn">20</span> وِزْيَادَة عْلَى الحَاجَاتْ الخَايْبِينْ الِّي عْمَلْهُمْ زَادْ رْبَطْ يُوحَنَّا فِي الحَبْسْ.</div>
<div class="v" id="v21"><h2>مَعْمُودِيِّةْ يَسُوعْ</h2><h2>&lt;n&gt;(مَتَّى ٣‏:١٣‏-١٧ ؛ مَرْقُسْ ١‏:٩‏-١١)&lt;/n&gt;</h2><span class="vn">21</span> <span class="br-p"><br><br></span>وْبَعْدْ مَا النَّاسْ الكُلْ تْعَمّْدُوا زَادْ يَسُوعْ تْعَمِّدْ، وَقْتِلِّي صَلَّى السْمَاءْ تْحَلِّتْ</div>
<div class="v" id="v22"><span class="vn">22</span> <sup class="fnm"><a name="fnm2" href="#fn2">2</a></sup>وِهْبَطْ عْلِيهْ الرُّوحْ القُدُسْ فِي هَيْئِةْ حْمَامَة، وْجَا صُوتْ مِالسْمَاءْ يْقُولْ: «إِنْتِ إِبْنِي الِّي نْحِبُّو وْآنَا فَرْحَانْ بِيكْ.»</div>
<div class="v" id="v23"><h2>أَصْلْ يَسُوعْ المَسِيحْ</h2><h2>&lt;n&gt;(مَتَّى ١‏:١‏-١٧)&lt;/n&gt;</h2><span class="vn">23</span> <span class="br-p"><br><br></span>وْكِبْدَا يَسُوعْ خِدْمْتُو كَانْ عُمْرُو تَقْرِيبْ ثْلاَثِينْ سْنَة وْكَانْ مَعْرُوفْ الِّي هُوَ وِلْدْ يُوسُفْ وِلْدْ هَالِي:</div>
<div class="v" id="v24"><span class="vn">24</span> وِلْدْ مَتْثَاتْ وِلْدْ لاَوِي وِلْدْ مَلْكِي وِلْدْ يَنَّا، وِلْدْ يُوسُفْ،</div>
<div class="v" id="v25"><span class="vn">25</span> وِلْدْ مَتَّاثِيَا وِلْدْ عَامُوصْ وِلْدْ نَاحُومْ، وِلْدْ حَسْلِي وِلْدْ نَجَّايْ،</div>
<div class="v" id="v26"><span class="vn">26</span> وِلْدْ مَآثْ وِلْدْ مَتَّاثِيَا، وِلْدْ شِمْعِي وِلْدْ يُوسُفْ وِلْدْ يَهُوذَا،</div>
<div class="v" id="v27"><span class="vn">27</span> وِلْدْ يُوحَنَّا، وِلْدْ رِيسَا وِلْدْ زَرُبَّابِلْ، وِلْدْ شَأَلْتِئِيلْ وِلْدْ نِيرِي،</div>
<div class="v" id="v28"><span class="vn">28</span> وِلْدْ مَلْكِي وِلْدْ أَدِّي، وِلْدْ قُصَمْ وِلْدْ ألْمُودَامْ وِلْدْ عِيرْ،</div>
<div class="v" id="v29"><span class="vn">29</span> وِلْدْ يُوسِي، وِلْدْ أَلِيعَازَرْ وِلْدْ يُورِيمْ، وِلْدْ مَتْثَاتْ وِلْدْ لاَوِي،</div>
<div class="v" id="v30"><span class="vn">30</span> وِلْدْ شَمْعُونْ وِلْدْ يَهُوذَا، وِلْدْ يُوسُفْ وِلْدْ يُونُسْ، وِلْدْ أَلِيَاقِيمْ،</div>
<div class="v" id="v31"><span class="vn">31</span> وِلْدْ مَلَيَا وِلْدْ مَيْنَانْ، وِلْدْ متَّاثَا وِلْدْ نَاثَانْ، وِلْدْ دَاوُدْ،</div>
<div class="v" id="v32"><span class="vn">32</span> وِلْدْ يَسَّى وِلْدْ عُوبِيدْ وِلْدْ بُوعَزْ، وِلْدْ سَلْمُونْ وِلْدْ نَحْشُونْ،</div>
<div class="v" id="v33"><span class="vn">33</span> وِلْدْ عَمِّينَادَابْ وِلْدْ أَدْمِي وِلْدْ عَرْنِي وِلْدْ حَصْرُونْ، وِلْدْ فَارِصْ وِلْدْ يَهُوذَا،</div>
<div class="v" id="v34"><span class="vn">34</span> وِلْدْ يَعْقُوبْ وِلْدْ إِسْحَاقْ، وِلْدْ إِبْرَاهِيمْ وِلْدْ تَارَحْ، وِلْدْ نَاحُورْ،</div>
<div class="v" id="v35"><span class="vn">35</span> وِلْدْ سَرُوجْ وِلْدْ رَعُو وِلْدْ فَالَجْ، وِلْدْ عَابِرْ وِلْدْ شَالَحْ</div>
<div class="v" id="v36"><span class="vn">36</span> وِلْدْ قِينَانْ وِلْدْ أَرْفَكْشَادْ، وِلْدْ سَامْ وِلْدْ نُوحْ، وِلْدْ لاَمَكْ</div>
<div class="v" id="v37"><span class="vn">37</span> وِلْدْ مَتُوشَالَحْ وِلْدْ أَخْنُوخْ وِلْدْ يَارِدْ، وِلْدْ مَهْلَلْئِيلْ وِلْدْ قِينَانْ،</div>
<div class="v" id="v38"><span class="vn">38</span> وِلْدْ أَنُوشْ وِلْدْ شِيثْ، وِلْدْ آدَمْ إِبْنْ اللهْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إش ٤٠‏:٣‏-٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->مز ٢‏:٧ ؛ إش ٤٢‏:١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>