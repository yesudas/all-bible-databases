<html><head>
<meta http-equiv="Content-Type" content="text/html;charset=utf-8" />
<title>Luke 5 &ndash; لُوقَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 5);">
<div id="navbar"><a href="../index.html">العهد الجديد بالعربية التونسية</a> &ndash; <b>لُوقَا</b> &ndash; <a href="Luke_1.html">1</a> ... <a href="Luke_3.html">3</a> <a href="Luke_4.html">4</a> <b>5</b> <a href="Luke_6.html">6</a> <a href="Luke_7.html">7</a> ... <a href="Luke_24.html">24</a> </div><hr>
<h1>Luke 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>التْلاَمْذَة الأوْلِينْ</h2><h2>&lt;n&gt;(مَتَّى ٤‏:١٨‏-٢٢ ؛ مَرْقُسْ ١‏:١٦‏-٢٠)&lt;/n&gt;</h2><span class="vn">1</span> <span class="br-p"><br><br></span>وَقْتِلِّي النَّاسْ كَانُوا يِتْزَاحْمُوا بَاشْ يِسْمْعُوا كِلْمِةْ اللهْ، كَانْ يَسُوعْ وَاقِفْ عْلَى الشَّطْ مْتَاعْ بُحَيْرِةْ جَنِّيسَارْتْ</div>
<div class="v" id="v2"><span class="vn">2</span> شَافْ زُوزْ فْلاَيِكْ وَاقْفِينْ عْلَى جْنَبْ الشَّطْ، خَلاَّوْهُمْ الصَّيَّادَة وِمْشَاوْ يَغْسْلُوا فِي الشْبَاكْ.</div>
<div class="v" id="v3"><span class="vn">3</span> رْكِبْ فِي فْلُوكِةْ سِمْعَانْ وِطْلَبْ مِنُّو بَاشْ يِبْعِدْ بِالفْلُوكَة شْوَيَّة عْلَى البَرْ، وْمِنْ بَعْدْ قْعَدْ يْعَلِّمْ فِي النَّاسْ وْهُوَ فِي الفْلُوكَة.</div>
<div class="v" id="v4"><span class="vn">4</span> وْكِكَمِّلْ يَسُوعْ كْلاَمُو قَالْ لْسِمْعَانْ: «ادْخُلْ لِلغْرِيقْ وْأَرْمِيوْ الشْبَاكْ مْتَاعْكُمْ بَاشْ تِصْطَادُوا.»</div>
<div class="v" id="v5"><span class="vn">5</span> يَاخِي جَاوْبُو سِمْعَانْ: «يَا سِيدْنَا رَانَا تْعِبْنَا اللِّيلْ الكُلُّو وْمَا شَدِّينَا حَتَّى شَيْء، آمَا عْلَى خَاطِرْ الكِلْمَة مْتَاعِكْ بَاشْ نَرْمِي الشْبَاكْ.»</div>
<div class="v" id="v6"><span class="vn">6</span> وْوَقْتِلِّي عَمْلُوا الشَّيْء هَاذَا صْطَادُوا بَرْشَة حُوتْ حَتَّى لِينْ الشْبَاكْ مْتَاعْهُمْ بْدَاتْ تِتْقَطِّعْ.</div>
<div class="v" id="v7"><span class="vn">7</span> يَاخِي شَارُوا بِيدْهُمْ لِلمِتْشَارْكِينْ مْعَاهُمْ فِي الفْلُوكَة الأُخْرَى بَاشْ يْجِيوْ وِيْعَاوْنُوهُمْ، جَاوْ وْعَبَّاوْ الزُّوزْ فْلاَيِكْ بِالحُوتْ حَتَّى لِينْ قْرِيبْ يُغْرْقُوا.</div>
<div class="v" id="v8"><span class="vn">8</span> وْكِشَافْ سِمْعَانْ بُطْرُسْ الشَّيْء هَاذَا رْكَعْ قُدَّامْ رِجْلِينْ يَسُوعْ وْقَالْ: «يَا رَبْ اخْرُجْ مِنْ فْلُوكْتِي رَانِي إِنْسَانْ مِذْنِبْ!»</div>
<div class="v" id="v9"><span class="vn">9</span> وْسِمْعَانْ وِلِّي مْعَاهْ تْعَجّْبُوا مِنْ كَثْرِةْ الحُوتْ الِّي صْطَادُوهْ.</div>
<div class="v" id="v10"><span class="vn">10</span> وْنَفْسْ الشَّيْء وْقَعْ لْيَعْقُوبْ وْيُوحَنَّا وْلاَدْ زَبَدِي الِّي كَانُوا مِتْشَارْكِينْ مْعَ سِمْعَانْ فِي المَصْيِدْ وْقَالْ يَسُوعْ لْسِمْعَانْ: «مَا تْخَافِشْ، مِالوَقْتْ هَاذَا بَاشْ تْوَلِّي تِصْطَادْ النَّاسْ.»</div>
<div class="v" id="v11"><span class="vn">11</span> وْوَقْتِلِّي رَجْعُوا لِلبَرْ خَلُّوا كُلْ شَيْء وْتَبّْعُوا يَسُوعْ.</div>
<div class="v" id="v12"><h2>الأَبْرِصْ يِتْشْفَى</h2><h2>&lt;n&gt;(مَتَّى ٨‏:١‏-٤ ؛ مَرْقُسْ ١‏:٤٠‏-٤٥)&lt;/n&gt;</h2><span class="vn">12</span> <span class="br-p"><br><br></span>وَقْتِلِّي كَانْ يَسُوعْ فِي مْدِينَة مِالمُدُنْ جَاهْ وَاحِدْ بَدْنُو الكُلْ مْرِيضْ بِالبْرَصْ، دُوبْ مَا شَافْ يَسُوعْ رْكَعْلُو وِاشَّحْتُو وْقَالُّو: «يَا سِيدِي، إِذَا إِنْتِ تْحِبْ رَاكْ تِقْدِرْ تِشْفِينِى.»</div>
<div class="v" id="v13"><span class="vn">13</span> مَدْ يَسُوعْ يِدُّو وْمَسُّو وْقَالْ: «آنَا نْحِبْ، اتْشْفَى!» وْبِالوَقْتْ تْنَحَّى عْلِيهْ البْرَصْ.</div>
<div class="v" id="v14"><span class="vn">14</span> <sup class="fnm"><a name="fnm1" href="#fn1">1</a></sup>وْوَصَّاهْ يَسُوعْ وْقَالُّو: «مَا تْقُولِشْ لْحَتَّى حَدْ. آمَا إِمْشِي لِلكَاهِنْ خَلِّيهْ يْشُوفِكْ، وْقَدِّمْ القُرْبَانْ الِّي أْمَرْ بِيهْ مُوسَى، بَاشْ يْكُونْ الشَّيْء هَاذَا شْهَادَة لِيهُمْ الِّي إِنْتِ تِشْفِيتْ مِالمْرَضْ.»</div>
<div class="v" id="v15"><span class="vn">15</span> آمَا الخْبَرْ مْتَاعْ يَسُوعْ زَادْ تِنْشَرْ أَكْثِرْ، وْجَاوْ بَرْشَة نَاسْ بَاشْ يِسْمْعُوهْ وْيِتْشْفَاوْ مِنْ أَمْرَاضْهُمْ.</div>
<div class="v" id="v16"><span class="vn">16</span> <sup class="fnm"><a name="fnm2" href="#fn2">2</a></sup>آمَا هُوَ كَانْ يِمْشِي لِبْقَايِعْ خَالْيَة بَاشْ يْصَلِّي.</div>
<div class="v" id="v17"><h2>المَشْلُولْ يِتْشْفَى</h2><h2>&lt;n&gt;(مَتَّى ٩‏:١‏-٨ ؛ مَرْقُسْ ٢‏:١‏-١٢)&lt;/n&gt;</h2><span class="vn">17</span> <span class="br-p"><br><br></span>فِي نْهَارْ مِالنْهَارَاتْ هَاذُوكُمْ وَقْتِلِّي كَانْ يَسُوعْ يْعَلِّمْ كَانُوا ثَمَّة جْمَاعَة مِالفَرِّيسِيِّينْ وِالمُعَلّْمِينْ مْتَاعْ الشَّرِيعَة قَاعْدِينْ مْعَ النَّاسْ وْجَاوْهْ مِنْ كُلْ قَرْيَة فِي مَنْطِقْةْ الجَلِيلْ وِاليَهُودِيَّة وْأُورْشَلِيمْ الكُلْهَا وْقُوِّةْ الرَّبْ كَانِتْ مْعَاهْ بَاشْ يِشْفِيهُمْ.</div>
<div class="v" id="v18"><span class="vn">18</span> وِجْمَاعَة مِنْهُمْ جَابُولُو وَاحِدْ مَشْلُولْ، هَازِّينُو فِي فْرَاشْ وْحَاوْلُوا يُدْخْلُوا بِيهْ وِيْحُطُّوهْ قُدَّامُو.</div>
<div class="v" id="v19"><span class="vn">19</span> آمَا وَقْتِلِّي مَا نَجّْمُوشْ يُدْخْلُوا بِيهْ بِسْبَبْ الزَّحْمَة الكْبِيرَة طَلْعُوا بِيهْ لِلسْطَحْ وْهَبّْطُوهْ مَا بِينْ القَرْمُودْ وْهُوَ فِي فْرَاشُو وْحَطُّوهْ فِي الوُسْطْ قُدَّامْ يَسُوعْ.</div>
<div class="v" id="v20"><span class="vn">20</span> وْكِشَافْ يَسُوعْ إِيمَانْهُمْ قَالْ لِلمَشْلُولْ: «يَا رَاجِلْ رَاهِي ذْنُوبِكْ تْغِفْرِتْ.»</div>
<div class="v" id="v21"><span class="vn">21</span> يَاخِي بْدَاوْا الكُتَّابْ مْتَاعْ اليْهُودْ وِالفَرِّيسِيِّينْ يْفَكّْرُوا بِينْهُمْ وْبِينْ رْوَاحْهُمْ وِيْقُولُوا: «شْكُونُو هَاذَا الِّي قَاعِدْ يَكْفِرْ؟ شْكُونْ غِيرْ اللهْ وَحْدُو يِقْدِرْ يِغْفِرْ الذْنُوبْ؟»</div>
<div class="v" id="v22"><span class="vn">22</span> آمَا يَسُوعْ عْرَفْهُمْ فَاشْ قَاعْدِينْ يْفَكّْرُوا يَاخِي جَاوِبْهُمْ وْقَالْ: «عْلاَشْ تْفَكّْرُوا فِي الشَّيْء هَاذَا؟</div>
<div class="v" id="v23"><span class="vn">23</span> آمَا أسْهِلْ؟ إِنُّو يِتْقَالْ: "ذْنُوبِكْ تْغِفْرِتْ" وِلاَّ: "قُومْ وْإِمْشِي؟"</div>
<div class="v" id="v24"><span class="vn">24</span> آمَا هَكَّا تَعْرْفُوا الِّي آنَا إِبْنْ الإِنْسَانْ عِنْدِي السُّلْطَة فِي الأَرْضْ بَاشْ نِغْفِرْ الذْنُوبْ.» وْقَالْ يَسُوعْ لِلمَشْلُولْ: «آنَا نْقُلِّكْ قُومْ وْهِزْ فْرَاشِكْ وْإِمْشِي لْدَارِكْ!»</div>
<div class="v" id="v25"><span class="vn">25</span> وْبِالوَقْتْ قَامْ قُدَّامْهُمْ وْهَزْ فْرَاشُو، وِمْشَى لْدَارُو وْهُوَ يْمَجِّدْ فِي اللهْ.</div>
<div class="v" id="v26"><span class="vn">26</span> يَاخِي الكُلْهُمْ بْقَاوْ مِتْعَجّْبِينْ وْمَجّْدُوا اللهْ وْخَافُوا بَرْشَة وْقَالُوا: «اليُومْ شُفْنَا العْجَايِبْ.»</div>
<div class="v" id="v27"><h2>يَسُوعْ يْنَادِي لاَوِي</h2><h2>&lt;n&gt;(مَتَّى ٩‏:٩‏-١٣ ؛ مَرْقُسْ ٢‏:١٣‏-١٧)&lt;/n&gt;</h2><span class="vn">27</span> <span class="br-p"><br><br></span>وْبَعْدْ هَاذَا خْرَجْ يَسُوعْ وْشَافْ وَاحِدْ إِسْمُو لاَوِي قَاعِدْ فِي المَكْتِبْ مْتَاعُو وِيْلِمْ فِي الضَّرَايِبْ يَاخِي قَالُّو: «تَبَّعْنِي!»</div>
<div class="v" id="v28"><span class="vn">28</span> قَامْ لاَوِي وْخَلَّى كُلْ شَيْء وْتَبّْعُو.</div>
<div class="v" id="v29"><span class="vn">29</span> <span class="br-p"><br><br></span>وِعْمَلْ لاَوِي عْشَاء كْبِيرْ لْيَسُوعْ فِي دَارُو حَضْرُوا فِيهْ بَرْشَة مِلِّي يْلِمُّوا فِي الضَّرَايِبْ وْنَاسْ أُخْرِينْ.</div>
<div class="v" id="v30"><span class="vn">30</span> يَاخِي الكُتَّابْ مْتَاعْ اليْهُودْ وِالفَرِّيسِيِّينْ تْغَشَشُوا عْلَى تْلاَمِذْةْ يَسُوعْ وْقَالُوا: «عْلاَشْ تَاكْلُوا وْتُشْرْبُوا مْعَ الِّي يْلِمُّوا فِي الضَّرَايِبْ وِالمِذْنْبِينْ؟»</div>
<div class="v" id="v31"><span class="vn">31</span> جَاوِبْهُمْ يَسُوعْ وْقَالْ: «مُوشْ الصْحَاحْ هُومَا المِحْتَاجِينْ لِلطْبِيبْ آمَا رَاهُمْ المُرْضَى.</div>
<div class="v" id="v32"><span class="vn">32</span> آنَا جِيتْ بَاشْ نِدْعِي المِذْنْبِينْ بَاشْ يْتُوبُوا مِنْ ذْنُوبْهُمْ مُوشْ الأَبْرَارْ.»</div>
<div class="v" id="v33"><h2>النِّقَاشْ عْلَى الصْيَامْ</h2><h2>&lt;n&gt;(مَتَّى ٩‏:١٤‏-١٧ ؛ مَرْقُسْ ٢‏:١٨‏-٢٢)&lt;/n&gt;</h2><span class="vn">33</span> <span class="br-p"><br><br></span>وْقَالُوا الفَرِّيسِيِّينْ لْيَسُوعْ: «تْلاَمِذْةْ يُوحَنَّا يْصُومُوا وِيْصَلِّيوْ بَرْشَة، وْنَفْسْ الشَّيْء يَعْمْلُوا فِيهْ التْلاَمْذَة مْتَاعْ الفَرِّيسِيِّينْ، آمَا تْلاَمِذْتِكْ دِيمَا يَاكْلُوا وْيُشْرْبُوا.»</div>
<div class="v" id="v34"><span class="vn">34</span> قَالِلْهُمْ يَسُوعْ: «يَاخِي تْنَجّْمُوا تْلَزّْمُوا عْلَى المِسْتَدْعِينْ لِلعِرْسْ بَاشْ يْصُومُوا وَقْتِلِّي العْرِيسْ مَازَالْ مْعَاهُمْ؟</div>
<div class="v" id="v35"><span class="vn">35</span> آمَا بَاشْ يْجِيوْ نْهَارَاتْ يِتْهَزْ العْرِيسْ بْعِيدْ عْلِيهُمْ وِالوَقْتْ هَاذَاكَا بَاشْ يْصُومُوا.»</div>
<div class="v" id="v36"><span class="vn">36</span> وْقَالِلْهُمْ مَثَلْ آخَرْ: «مَا ثَمَّاشْ حَتَّى وَاحِدْ يْقَطِّعْ قَطْعَة قْمَاشْ مِنْ لِبْسَة جْدِيدَة بَاشْ يْرَقِّعْ بِيهَا قْمَاشْ قْدِيمْ مَا كَانِشْ الطَّرْفْ الجْدِيدْ بَاشْ يِتْكَمِّشْ وْيَاكُلْ مِالقْدِيمْ وِتْوَلِّي التَّقْطِيعَة أَكْبِرْ.</div>
<div class="v" id="v37"><span class="vn">37</span> وْمَا ثَمَّاشْ حَتَّى وَاحِدْ يْحُطْ شْرَابْ جْدِيدْ فِي قْرِبْ قْدِيمَة بَاشْ الشْرَابْ الجْدِيدْ مَا يِفْلِقْشْ القْرِبْ القْدِيمَة وْيِتْكَبْ وِالقْرِبْ تِتْقَطِّعْ.</div>
<div class="v" id="v38"><span class="vn">38</span> هَاذَاكَا عْلاَشْ الشْرَابْ الجْدِيدْ يِلْزْمُو يِتْحَطْ فِي قْرِبْ جْدِيدَة.</div>
<div class="v" id="v39"><span class="vn">39</span> وْمَا ثَمَّاشْ شْكُونْ يُشْرُبْ شْرَابْ قْدِيمْ وْمَازَالْ بَاشْ يْلَوِّجْ عْلَى الشْرَابْ الجْدِيدْ عْلَى خَاطْرُو بَاشْ يْقُولْ: الشْرَابْ القْدِيمْ أَحْسِنْ.»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->لا ١٣‏:٤٩، ١٤‏:٢‏-٣٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->لو ٣‏:٢١، ٦‏:١٢، ٩‏:١٨‏، ٩‏:٢٨، ١١‏:١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>