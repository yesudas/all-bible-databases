<html><head>
<meta http-equiv="Content-Type" content="text/html;charset=utf-8" />
<title>Luke 8 &ndash; لُوقَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 8);">
<div id="navbar"><a href="../index.html">العهد الجديد بالعربية التونسية</a> &ndash; <b>لُوقَا</b> &ndash; <a href="Luke_1.html">1</a> ... <a href="Luke_6.html">6</a> <a href="Luke_7.html">7</a> <b>8</b> <a href="Luke_9.html">9</a> <a href="Luke_10.html">10</a> ... <a href="Luke_24.html">24</a> </div><hr>
<h1>Luke 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>النْسَاء الِّي عَاوْنُوا يَسُوعْ وِتْلاَمِذْتُو</h2><span class="vn">1</span> <span class="br-p"><br><br></span>بَعْدْ هَاذَا بْدَا يَسُوعْ يْسَافِرْ فِي المُدُنْ وِالقُرَى يُوعِظْ وِيْبَشِّرْ بْمَمْلِكْةْ اللهْ وْكَانُوا مْعَاهْ تْلاَمِذْتُو الأَثْنَاشْ</div>
<div class="v" id="v2"><span class="vn">2</span> وِالنْسَاء الِّي شْفَاهُمْ يَسُوعْ مِالأرْوَاحْ الشِّرِّيرَة وِالأَمْرَاضْ، وِلِّي هُومَا: مَرْيَمْ الِّي يْنَادِيوْلْهَا المَجْدَلِيَّة الِّي خَرِّجْ مِنْهَا سَبْعَة شْوَاطِنْ.</div>
<div class="v" id="v3"><span class="vn">3</span> وْيُوَنَّا مَرْةْ خُوزِي الوْكِيلْ مْتَاعْ هِيرُودُسْ وْسُوسَنَّة وْبَرْشَة غِيرْهُمْ الِّي كَانُوا يْعَاوْنُوا فِيهْ.</div>
<div class="v" id="v4"><h2>مَثَلْ الفَلاَّحْ</h2><h2>&lt;n&gt;(مَتَّى ١٣‏:١‏-٩ ؛ مَرْقُسْ ٤‏:١‏-٩)&lt;/n&gt;</h2><span class="vn">4</span> <span class="br-p"><br><br></span>وْكِتْلَمُّوا بِيهْ النَّاسْ الِّي جَاوْ مِنْ المُدُنْ الكُلْ كَلِّمْهُمْ يَسُوعْ بِالأَمْثَالْ</div>
<div class="v" id="v5"><span class="vn">5</span> وْقَالْ: «خْرَجْ الفَلاَّحْ بَاشْ يَزْرَعْ الزِّرِّيعَة، وَقْتِلِّي هُوَ يَزْرَعْ طَاحِتْ شْوَيَّة مِنْهَا فِي الثْنِيَّة وِتْعِفْسِتْ بِالسَّاقِينْ وِكْلاَتْهَا طْيُورْ السْمَاءْ.</div>
<div class="v" id="v6"><span class="vn">6</span> وِشْوَيَّة أُخْرِينْ جَاوْ فِي بْلاَصَة فِيهَا الحْجَرْ، وْكِنِبْتُوا، يِبْسُوا عْلَى خَاطِرْهُمْ مَا كَانِشْ تِحْتْهُمْ الثْرَى.</div>
<div class="v" id="v7"><span class="vn">7</span> وِشْوَيَّة طَاحُوا فِي وُسْطْ الشُّوكْ، يَاخِي نْبِتْ مْعَاهُمْ الشُّوكْ وِخْنَقْهُمْ.</div>
<div class="v" id="v8"><span class="vn">8</span> وِشْوَيَّة مِالزِّرِّيعَة طَاحِتْ فِي أَرْضْ بَاهْيَة، وْكِنِبْتِتْ جَاتْ صَابَة وْجَابِتْ مْيَاةْ مَرَّة قَدْ الِّي تِزْرَعْ.» وْبَعْدْ هَاذَا نَادَى وْقَالْ: «الِّي عَنْدُو وِذْنِينْ خَلِّيهْ يِسْمَعْ.»</div>
<div class="v" id="v9"><h2>عْلاَشْ المَثَلْ هَاذَا</h2><h2>&lt;n&gt;(مَتَّى ١٣‏:١٠‏-١٧ ؛ مَرْقُسْ ٤‏:١٠‏-١٢)&lt;/n&gt;</h2><span class="vn">9</span> <span class="br-p"><br><br></span>وْسِأْلُوهْ تْلاَمِذْتُو عْلَى المَعْنَى مْتَاعْ المَثَلْ هَاذَا.</div>
<div class="v" id="v10"><span class="vn">10</span> قَالْ: «إِنْتُومَا تِعْطَالْكُمْ بَاشْ تَعْرْفُوا الأَسْرَارْ مْتَاعْ مَمْلِكْةْ اللهْ. آمَا الأُخْرِينْ نْكَلِّمْهُمْ بِالأَمْثَالْ عْلَى خَاطِرْهُمْ يُخْزْرُوا وْمُمْكِنْ مَا يْشُوفُوشْ وْيِسْمْعُوا وْمُمْكِنْ مَا يِفْهْمُوشْ.»</div>
<div class="v" id="v11"><h2>تَفْسِيرْ مَثَلْ الفَلاَّحْ</h2><h2>&lt;n&gt;(مَتَّى ١٣‏:١٨‏-٢٣ ؛ مَرْقُسْ ٤‏:١٣‏-٢٠)&lt;/n&gt;</h2><span class="vn">11</span> <span class="br-p"><br><br></span>«وْهَاذَا تَفْسِيرْ المَثَلْ: الزِّرِّيعَة هِيَ كِلْمِةْ اللهْ.</div>
<div class="v" id="v12"><span class="vn">12</span> وِلِّي طَاحُوا فِي الثْنِيَّة هُومَا الِّي سَمْعُوا الكِلْمَة، مِنْ بَعْدْ يْجِي بْلِيسْ وْيَخْطِفْ الكِلْمَة مِنْ قْلُوبْهُمْ بَاشْ مَا يِمّْنُوشْ وْيُخْلْصُوا.</div>
<div class="v" id="v13"><span class="vn">13</span> وِلِّي جَاوْ فِي الحْجَرْ، هُومَا الِّي يِقْبْلُوا الكِلْمَة وَقْتِلِّي يِسْمْعُوهَا وْيَفْرْحُوا بِيهَا آمَا مَا عِنْدْهُمْشْ عْرُوقْ ؛ يِمّْنُوا لْمُدَّة قْصِيرَة، وْكِيْجِي وَقْتْ صْعِيبْ يِتْرَاجْعُوا عْلَى إِيمَانْهُمْ.</div>
<div class="v" id="v14"><span class="vn">14</span> وِلِّي جَاوْ فِي وُسْطْ الشُّوكْ هُومَا الِّي يِسْمْعُوا الكِلْمَة وْمِنْ بَعْدْ يِمْشِيوْ وْتُخْنُقْهُمْ الهْمُومْ وِالغْنَى وِالشْهَاوِي مْتَاعْ الدِّنْيَا وْمَا يْجِيبُوشْ زِرِّيعَة بَاهْيَة.</div>
<div class="v" id="v15"><span class="vn">15</span> آمَا الِّي جَاوْ فِي أَرْضْ بَاهْيَة هُومَا الِّي يِسْمْعُوا الكِلْمَة وْيَحْفْظُوهَا بْقَلْبْ بَاهِي وْصَادِقْ وْيُصْبْرُوا حَتَّى لِينْ يْجِيبُوا ثَمَرْ.»</div>
<div class="v" id="v16"><h2>مَثَلْ الفْنَارْ</h2><h2>&lt;n&gt;(مَرْقُسْ ٤‏:٢١‏-٢٥ ؛ مَتَّى ٥‏:١٥)&lt;/n&gt;</h2><span class="vn">16</span> <span class="br-p"><br><br></span>«وْمَا ثَمَّاشْ حَتَّى وَاحِدْ يْشَعِّلْ فْنَارْ وِيْغَطِّيهْ بْقَصْعَة وِلاَّ يْحُطُّو تَحْتْ السْرِيرْ، آمَا رَاهُو يْحُطُّو فِي بْلاَصَة عَالْيَة بَاشْ النَّاسْ وَقْتِلِّي يُدْخْلُوا يْشُوفُوا الضَّوْ.</div>
<div class="v" id="v17"><span class="vn">17</span> رَاهُو مَا ثَمَّاشْ حَتَّى شَيْء مْخُبِّي مُوشْ بَاشْ يِتْكْشِفْ وْمَا ثَمَّاشْ حَتَّى شَيْء مَسْتُورْ مُوشْ بَاشْ يُظْهُرْ وْيِتْكْشِفْ لِلنُّورْ.</div>
<div class="v" id="v18"><span class="vn">18</span> إِمَّالاَ رُدُّوا بَالْكُمْ وْأَعْرْفُوا كِيفَاشْ تِسْمْعُوا. رَاهُو الِّي عَنْدُو بَاشْ يِتْزَادْلُو أَكْثِرْ وِلِّي مَا عِنْدُوشْ حَتَّى الِّي مَاشِي فِي بَالُو الِّي هُوَ عَنْدُو بَاشْ يِتْفَكّْلُو.»</div>
<div class="v" id="v19"><h2>أُمْ يَسُوعْ وْإِخْوْتُو</h2><h2>&lt;n&gt;(مَتَّى ١٢‏:٤٦‏-٥٠ ؛ مَرْقُسْ ٣‏:٣١‏-٣٥)&lt;/n&gt;</h2><span class="vn">19</span> <span class="br-p"><br><br></span>وْجَاوْ أُمْ يَسُوعْ وْإِخْوْتُو وْمَا نَجّْمُوشْ يُوصْلُولُو بِسْبَبْ الزْحَامْ.</div>
<div class="v" id="v20"><span class="vn">20</span> يَاخِي قَالُولُو: «رَاهِي أُمِّكْ وْإِخْوْتِكْ وَاقْفِينْ البَرَّة وِيْحِبُّوا يْشُوفُوكْ.»</div>
<div class="v" id="v21"><span class="vn">21</span> آمَا يَسُوعْ جَاوِبْهُمْ وْقَالْ: «أُمِّي وْإِخْوْتِي هُومَا الِّي يِسْمْعُوا كِلْمِةْ اللهْ وِيْطَبّْقُوهَا.»</div>
<div class="v" id="v22"><h2>يَسُوعْ يْهَدِّي العَاصْفَة</h2><h2>&lt;n&gt;(مَتَّى ٨‏:٢٣‏-٢٧ ؛ مَرْقُسْ ٤‏:٣٥‏-٤١)&lt;/n&gt;</h2><span class="vn">22</span> <span class="br-p"><br><br></span>وْفِي نْهَارْ مِنْ النْهَارَاتْ رْكِبْ يَسُوعْ فِي فْلُوكَة مْعَ تْلاَمِذْتُو وْقَالِلْهُمْ: «هَيَّا نِتْعَدَّاوْ لِلشَّطْ المْقَابِلْ مْتَاعْ البُحَيْرَة.» وِمْشَاوْ.</div>
<div class="v" id="v23"><span class="vn">23</span> وَقْتِلِّي هُومَا مْبَحّْرِينْ يَسُوعْ رْقَدْ، وْفِي لَحْظَة جَاتْ عَاصْفَة وْرِيحْ قْوِيَّة. وِبْدَاتْ الفْلُوكَة تِتْعَبَّى بِالمَاء وْوَلاَّوْ فِي خْطَرْ.</div>
<div class="v" id="v24"><span class="vn">24</span> يَاخِي قُرْبُوا مِنْ يَسُوعْ وْفَيّْقُوهْ وْقَالُوا: «يَا سِيدْنَا، يَا سِيدْنَا، رَانَا بَاشْ نْمُوتُوا!» يَاخِي قَامْ يَسُوعْ وِأْمَرْ الرِّيحْ وِالمَاء الهَايِجْ، وِهْدَاوْ وِالدِّنْيَا الكُلْهَا رَاضِتْ.</div>
<div class="v" id="v25"><span class="vn">25</span> مِنْ بَعْدْ قَالِلْهُمْ: «وِينُو إِيمَانْكُمْ؟» وِتْعَجّْبُوا وْوَلُّوا خَايْفِينْ وِبْدَا كُلْ وَاحِدْ مِنْهُمْ يْقُولْ لِلآخَرْ: «إِمَّالاَ شْكُونُو هَاذَا، بَاشْ يُوصِلْ حَتَّى مِالرِّيحْ وِالمَاء يُأْمُرْهُمْ وْهُومَا يْطِيعُوهْ؟»</div>
<div class="v" id="v26"><h2>تَخْرِيجْ الشْوَاطِنْ وْغَرْقَانْ الحْلاَلِفْ</h2><h2>&lt;n&gt;(مَتَّى ٨‏:٢٨‏-٣٤ ؛ مَرْقُسْ ٥‏:١‏-٢٠)&lt;/n&gt;</h2><span class="vn">26</span> <span class="br-p"><br><br></span>وْوُصْلُوا لْمَنْطِقْةْ الجَرَّاسِيِّينْ المْقَابْلَة الجَلِيلْ.</div>
<div class="v" id="v27"><span class="vn">27</span> وْكِهْبَطْ لِلبَرْ عَرْضُو رَاجِلْ مِالمْدِينَة مَسْكُونْ بِالشْوَاطِنْ وْمِنْ مُدَّة طْوِيلَة مَا يِلْبِسْ فِي حَتَّى شَيْء وْمَا يُسْكُنْشْ فِي دَارْ، آمَا يُسْكُنْ بِينْ القْبُورْ.</div>
<div class="v" id="v28"><span class="vn">28</span> وْدُوبْ مَا شَافْ يَسُوعْ صَاحْ وْطَاحْ قُدَّامُو، وْقَالْ بْصُوتْ عَالِي: «آشْ بِينِي وْبِينِكْ يَا يَسُوعْ إِبْنْ اللهْ العَالِي؟ نِتْرَجَّاكْ بَاشْ مَا تْعَذِّبْنِيشْ.»</div>
<div class="v" id="v29"><span class="vn">29</span> وِأْمَرْ يَسُوعْ الرُّوحْ المَنْزُوسْ بَاشْ يُخْرُجْ مِالرَّاجِلْ، عْلَى خَاطْرُو كَانْ سَاكْنُو مِنْ مُدَّة طْوِيلَة وْكَانْ كُلْ مَا يَرْبْطُوهْ بِالسْلاَسِلْ وِلاَّ بِالحْدِيدْ بَاشْ يْشِدُّوهْ يْقَطِّعْهُمْ وِالشِّيطَانْ يْهِزُّو لِلخْلاَء</div>
<div class="v" id="v30"><span class="vn">30</span> سِأْلُو يَسُوعْ: «آشْ إِسْمِكْ؟» قَالْ: «لِجْيُونْ!» عْلَى خَاطِرْهُمْ كَانُوا جَيْشْ كْبِيرْ مِالشْوَاطِنْ دَخْلُوا فِي الرَّاجِلْ هَاذَا.</div>
<div class="v" id="v31"><span class="vn">31</span> وِتْشَحّْتُوهْ بَاشْ مَا يُأْمُرْهُمْشْ بَاشْ يَرْجْعُوا لِلهَاوْيَة.</div>
<div class="v" id="v32"><span class="vn">32</span> <span class="br-p"><br><br></span>وْكَانِتْ ثَمَّة رِسْلَة كْبِيرَة مْتَاعْ حْلاَلِفْ قَاعْدَة سَارْحَة فِي الجْبَلْ يَاخِي تْشَحّْتُوهْ بَاشْ يْخَلِّيهُمْ يُدْخْلُوا فِيهُمْ، وْيَسُوعْ خَلاَّهُمْ يَعْمْلُوا الشَّيْء هَاذَا.</div>
<div class="v" id="v33"><span class="vn">33</span> خَرْجُوا الشْوَاطِنْ مِالرَّاجِلْ وْدَخْلُوا فِي الحْلاَلِفْ، وِجْرَاوْ الحْلاَلِفْ لْحَرْفْ الجْبَلْ وْهَبْطُوا الكُلْهُمْ فِي البُحَيْرَة وْغَرْقُوا.</div>
<div class="v" id="v34"><span class="vn">34</span> وَقْتِلِّي سُرَّاحْ الحْلاَلِفْ شَافُوا الِّي صَارْ هَرْبُوا لِلمْدِينَة وِالقُرَى وْنَشْرُوا الخْبَرْ.</div>
<div class="v" id="v35"><span class="vn">35</span> خَرْجُوا النَّاسْ بَاشْ يْشُوفُوا شْنُوَّة الِّي وْقَعْ، وْجَاوْ لْيَسُوعْ وِلْقَاوْ الرَّاجِلْ الِّي خُرْجِتْ مِنُّو الشْوَاطِنْ لاَبِسْ حْوَايْجُو وْعَقْلُو لاَبَاسْ عْلِيهْ وْقَاعِدْ عَاقِلْ بِحْذَا سَاقِينْ يَسُوعْ، يَاخِي خَافُوا.</div>
<div class="v" id="v36"><span class="vn">36</span> وِالنَّاسْ الِّي شَافُوا الِّي صَارْ خَبّْرُوهُمْ كِيفَاشْ الرَّاجِلْ الِّي سَاكْنِتُّو الشْوَاطِنْ تِشْفَى.</div>
<div class="v" id="v37"><span class="vn">37</span> لَكِنْ امَّالِي مْدِينِةْ الجَرَّاسِيِّينْ الكُلْهُمْ طَلْبُوا مِنْ يَسُوعْ بَاشْ يَرْحِلْ مِنْ مْدِينِتْهُمْ عْلَى خَاطِرْهُمْ خَافُوا بَرْشَة، وِطْلَعْ يَسُوعْ فِي الفْلُوكَة وِرْجَعْ.</div>
<div class="v" id="v38"><span class="vn">38</span> آمَا الرَّاجِلْ الِّي خَرْجِتْ مِنُّو الشْوَاطِنْ تْشَحِّتْ يَسُوعْ بَاشْ يِمْشِي مْعَاهْ، آمَا يَسُوعْ مَا خَلاَّهِشْ وْقَالُّو:</div>
<div class="v" id="v39"><span class="vn">39</span> «أَرْجِعْ لْدَارِكْ وِاحْكِي عْلَى الحَاجَاتْ الكُلْهَا الِّي عْمَلْهَا اللهْ مْعَاكْ.» وِمْشَى يَحْكِي عَلِّي عِمْلُو يَسُوعْ مْعَاهْ فِي المْدِينَة الكُلْهَا.</div>
<div class="v" id="v40"><h2>يَسُوعْ يِحْيِي بِنْتْ يَايْرُسْ وْيِشْفِي مْرَا</h2><h2>&lt;n&gt;(مَتَّى ٩‏:١٨‏-٢٦ ؛ مَرْقُسْ ٥‏:٢١‏-٤٣)&lt;/n&gt;</h2><span class="vn">40</span> <span class="br-p"><br><br></span>وْكِرْجَعْ يَسُوعْ رَحّْبُوا بِيهْ النَّاسْ عْلَى خَاطِرْهُمْ الكُلْهُمْ كَانُوا يِسْتَنَّاوْ فِيهْ وَقْتَاشْ بَاشْ يَرْجَعْ.</div>
<div class="v" id="v41"><span class="vn">41</span> وْإِذَا بْرَاجِلْ إِسْمُو يَايْرُسْ، وِلِّي هُوَ رَئِيسْ الشْيُوخْ مْتَاعْ المَجْمَعْ جَا وْطَاحْ قُدَّامْ سَاقِينْ يَسُوعْ وِتْشَحّْتُو بَاشْ يِمْشِي مْعَاهْ لْدَارُو.</div>
<div class="v" id="v42"><span class="vn">42</span> عْلَى خَاطِرْ عَنْدُو طُفْلَة وَحْدَة وِعْمُرْهَا اثْنَاشِنْ سْنَة وِقْريبْ تْمُوتْ. <span class="br-p"><br><br></span>وَقْتِلِّي كَانْ مَاشِي زَاحْمُوهْ بَرْشَة نَاسْ</div>
<div class="v" id="v43"><span class="vn">43</span> وْكَانِتْ ثَمَّة مْرَا مْرِيضَة بْنَزِيفْ دَمْ مِنْ اثْنَاشِنْ سْنَة، بِالرَّغْمْ الِّي هِيَ صَرْفِتْ كُلْ مَا عِنْدْهَا عْلَى الطُّبَّة وْمَا بْرَاتْ عْلَى يِدْ حَتَّى وَاحِدْ.</div>
<div class="v" id="v44"><span class="vn">44</span> جَاتْ لْيَسُوعْ مِنْ تَالِي وْمَسِّتْ الطّْرَفْ مْتَاعْ دَبْشُو، وْبِالوَقْتْ النَّزِيفْ وْقُفْ.</div>
<div class="v" id="v45"><span class="vn">45</span> قَالْ يَسُوعْ: «شْكُونْ الِّي مَسّْنِي؟» وْكِالكُلْهُمْ نُكْرُوا، قَالْ بُطْرُسْ: «يَا سِيدْنَا النَّاسْ دَايْرِينْ بِيكْ وِيْزَاحْمُوا فِيكْ.»</div>
<div class="v" id="v46"><span class="vn">46</span> يَاخِي قَالْ يَسُوعْ: «ثَمَّة وَاحِدْ مَسّْنِي عْلَى خَاطِرْنِي حَسِّيتْ الِّي ثَمَّة قُوَّة خَرْجِتْ مِنِّي.»</div>
<div class="v" id="v47"><span class="vn">47</span> وَقْتِلِّي المْرَا شَافِتْ رُوحْهَا الِّي هِيَ بَاشْ تِتْكْشِفْ جَاتْ خَايْفَة وِرْمَاتْ رُوحْهَا قُدَّامْ سَاقِيهْ وْقَالِتْ قُدَّامْ النَّاسْ الكُلْ عْلاَشْ مَسِّتُّو وْكِيفَاشْ بْرَاتْ بِالوَقْتْ.</div>
<div class="v" id="v48"><span class="vn">48</span> قَالِلْهَا يَسُوعْ: «يَا بِنْتِي إِيمَانِكْ شْفَاكْ، إِمْشِي فِي الأَمَانْ!»</div>
<div class="v" id="v49"><span class="vn">49</span> <span class="br-p"><br><br></span>وَقْتِلِّي هُوَ يِتْكَلِّمْ جَا وَاحِدْ بَاعْثِينُو مِنْ بِيتْ رَئِيسْ المَجْمَعْ وْقَالُّو: «بِنْتِكْ مَاتِتْ وْزَايِدْ تْشَقِّي فِي المُعَلِّمْ.»</div>
<div class="v" id="v50"><span class="vn">50</span> كِسْمَعْ يَسُوعْ الشَّيْء هَاذَا، قَالُّو: «مَا تْخَافِشْ إِمِّنْ بَرْكْ، وْهِيَ بَاشْ تْكُونْ لاَبَاسْ.»</div>
<div class="v" id="v51"><span class="vn">51</span> وْكِوْصُلْ لْدَارْ رَئِيسْ المَجْمَعْ، مَا خَلَّى حَتَّى وَاحِدْ يُدْخُلْ مْعَاهْ كَانْ بُطْرُسْ وْيُوحَنَّا وْيَعْقُوبْ وْبُو الطُّفْلَة وْأُمّْهَا.</div>
<div class="v" id="v52"><span class="vn">52</span> النَّاسْ الكُلْ كَانُوا يِبْكِيوْ وْيِنْدْبُوا عْلِيهَا، قَالِلْهُمْ يَسُوعْ: «مَا تِبْكِيوْشْ رَاهِي مَا مَاتِتْشْ آمَا هِيَ رَاقْدَة.»</div>
<div class="v" id="v53"><span class="vn">53</span> <span class="br-p"><br><br></span>يَاخِي ضَحْكُوا عْلِيهْ عْلَى خَاطِرْهُمْ يَعْرْفُوا الِّي هِيَ مَاتِتْ.</div>
<div class="v" id="v54"><span class="vn">54</span> شَدْ الطُّفْلَة مِنْ يِدّْهَا وْقَالِلْهَا: «يَا بْنَيَّة قُومْ!»</div>
<div class="v" id="v55"><span class="vn">55</span> وْرَجْعِتْ فِيهَا الرُّوحْ وْقَامِتْ بِالوَقْتْ وِأْمَرْ بَاشْ يَعْطِيوْهَا تَاكُلْ.</div>
<div class="v" id="v56"><span class="vn">56</span> بْقَاوْوَالْدِيهَا مِتْعَجّْبِينْ وْوَصَّاهُمْ بَاشْ مَا يْقُولُوا لْحَتَّى حَدْ عَلِّي صَارْ.</div>
</div>
<!-- PARSED ABOVE; EDITING MAY BREAK PARSER -->
</body></html>