<html><head>
<meta http-equiv="Content-Type" content="text/html;charset=utf-8" />
<title>Mark 1 &ndash; مَرْقُسْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 1);">
<div id="navbar"><a href="../index.html">العهد الجديد بالعربية التونسية</a> &ndash; <b>مَرْقُسْ</b> &ndash; <b>1</b> <a href="Mark_2.html">2</a> <a href="Mark_3.html">3</a> ... <a href="Mark_16.html">16</a> </div><hr>
<h1>Mark 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>جَيَّانْ يُوحَنَّا المَعْمَدَانْ</h2><h2>&lt;n&gt;(مَتَّى ٣‏:١‏-١٢ ؛ لُوقَا ٣‏:١‏-١٨ ؛ يُوحَنَّا ١‏:١٩‏-٢٨)&lt;/n&gt;</h2><span class="vn">1</span> <span class="br-p"><br><br></span>هَاذِي هِيَ البِدَايَة مْتَاعْ إِنْجِيلْ يَسُوعْ المَسِيحْ إِبْنْ اللهْ</div>
<div class="v" id="v2"><span class="vn">2</span> كِيفْ مَا تْكِتْبِتْ فِي كْتَابْ النَّبِي إِشَعْيَاءْ: <span class="br-p"><br><br></span><span class="br-ind"><br><span class="indent">&nbsp;</span></span>«هَانِي نَبْعِثْ قُدَّامِكْ رَسُولِي<br> <span class="br-ind"><br><span class="indent">&nbsp;</span></span>الِّي يْحَضِّرْلِكْ الطْرِيقْ<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span><sup class="fnm"><a name="fnm1" href="#fn1">1</a></sup>صُوتْ يْنَادِي فِي الخْلاَء:<br> <span class="br-ind"><br><span class="indent">&nbsp;</span></span>حَضّْرُوا طْرِيقْ رَبّْنَا،<br> <span class="br-ind"><br><span class="indent">&nbsp;</span></span>وْخَلُّوا الثْنَايَا مْتَاعُو تِتْسْوَى.»<br></div>
<div class="v" id="v4"><span class="vn">4</span> <span class="br-p"><br><br></span>جَا يُوحَنَّا المَعْمَدَانْ فِي الخْلاَء يْنَادِي بْمَعْمُودِيِّةْ التَّوْبَة بَاشْ تِتْغْفِرْالذْنُوبْ.</div>
<div class="v" id="v5"><span class="vn">5</span> وِمْشَاوْلُو النَّاسْ الِّي فِي مَنْطِقْةْ اليَهُودِيَّة وِلِّي سَاكْنِينْ فِي أُورْشَلِيمْ الكُلْهَا وِتْعَمّْدُوا عْلَى يْدِيهْ فِي وَادْ الأُرْدُنْ بَعْدْ مَا اعْتَرْفُوا بِذْنُوبْهُمْ.</div>
<div class="v" id="v6"><span class="vn">6</span> وْكَانِتْ لِبْسِةْ يُوحَنَّا مِنْ وْبَرْ الجْمَالْ وِحْزَامُو جِلْدْ وْيَاكُلْ فِي الجْرَادْ وِالعْسَلْ الجَّالِي.</div>
<div class="v" id="v7"><span class="vn">7</span> وْكَانْ يْبَشِّرْ وِيْقُولْ: «بَاشْ يْجِي الِّي هُوَ أَقْوَى مِنِّي وْمَا نِسْتْحَقِّشْ بَاشْ نَهْبِطْ وِنْحِلُّو خْيُوطْ صَنْدَالُو.</div>
<div class="v" id="v8"><span class="vn">8</span> آنَا عَمِّدْتْكُمْ بِالمَاء، آمَا هُوَ بَاشْ يْعَمِّدْكُمْ بِالرُّوحْ القُدُسْ.»</div>
<div class="v" id="v9"><h2>يَسُوعْ يِتْعَمِّدْ وِيْجَرّْبُو الشِّيطَانْ</h2><h2>&lt;n&gt;(مَتَّى ٣‏:١٣‏-١٧ ؛ لُوقَا ٣‏:٢١‏-٢٢)&lt;/n&gt;</h2><span class="vn">9</span> <span class="br-p"><br><br></span>فِي الوَقْتْ هَاذَاكَا جَا يَسُوعْ مِالنَّاصْرَة الِّي فِي مَنْطِقْةْ الجَلِيلْ وِتْعَمِّدْ فِي وَادْ الأُرْدُنْ عْلَى يْدِينْ يُوحَنَّا</div>
<div class="v" id="v10"><span class="vn">10</span> وْدُوبْ مَا خْرَجْ مِنْ المَاء شَافْ السْمَاءْ تْحَلِّتْ وِالرُّوحْ القُدُسْ هْبَطْ عْلِيهْ فِي هَيْئِةْ حْمَامَة.</div>
<div class="v" id="v11"><span class="vn">11</span> <sup class="fnm"><a name="fnm2" href="#fn2">2</a></sup>وْجَا صُوتْ مِالسْمَاءْ يْقُولْ: «إِنْتِ ابْنِي الِّي نْحِبُّو، آنَا فَرْحَانْ بِيكْ.»</div>
<div class="v" id="v12"><h2>بْلِيسْ يْجَرَّبْ يَسُوعْ</h2><h2>&lt;n&gt;(مَتَّى ٤‏:١‏-١١ ؛ لُوقَا ٤‏:١‏-١٣)&lt;/n&gt;</h2><span class="vn">12</span> <span class="br-p"><br><br></span>وْبِالوَقْتْ الرُّوحْ القُدُسْ هَزْ يَسُوعْ لِلخْلاَء</div>
<div class="v" id="v13"><span class="vn">13</span> وْعَدَّى أَرْبْعِينْ يُومْ وِالشِّيطَانْ يْجَرَّبْ فِيهْ وْكَانْ فِي وُسْطْ الحَيَوَانَاتْ الْمِتْوَحْشَة وِالمْلاَيْكَة تِخْدِمْ فِيهْ.</div>
<div class="v" id="v14"><h2>يَسُوعْ فِي الجَلِيلْ</h2><h2>&lt;n&gt;(مَتَّى ٤‏:١٢‏-٢٢ ؛ لُوقَا ٤‏:١٤‏-١٥، ٥‏:١‏-١١)&lt;/n&gt;</h2><span class="vn">14</span> <span class="br-p"><br><br></span>وْبَعْدْ مَا يُوحَنَّا حَطُّوهْ فِي الحَبْسْ، مْشَى يَسُوعْ لْمَنْطِقْةْ الجَلِيلْ يْبَشِّرْ بْمَلَكُوتْ اللهْ</div>
<div class="v" id="v15"><span class="vn">15</span> وِيْقُولْ: «الزْمَانْ كْمِلْ وْمَمْلِكْةْ اللهْ قُرْبِتْ. تُوبُوا وِامّْنُوا بِالإِنْجِيلْ!»</div>
<div class="v" id="v16"><span class="vn">16</span> <span class="br-p"><br><br></span>وْوَقْتِلِّي كَانْ يَسُوعْ يِمْشِي عْلَى شَطْ البُحَيْرَة مْتَاعْ الجَلِيلْ شَافْ سِمْعَانْ وْخُوهْ أَنْدَرَاوُسْ يَرْمِيوْ فِي الشْبَاكْ فِي البُحَيْرَة عْلَى خَاطِرْهُمْ كَانُوا صَيَّادَا.</div>
<div class="v" id="v17"><span class="vn">17</span> قَالِلْهُمْ يَسُوعْ: «تَبّْعُونِي وْآنَا بَاشْ نْرُدْكُمْ صَيَّادَا مْتَاعْ نَاسْ.»</div>
<div class="v" id="v18"><span class="vn">18</span> وْبِالوَقْتْ خَلاَّوْ الشْبَاكْ مْتَاعْهُمْ وْتَبّْعُوهْ.</div>
<div class="v" id="v19"><span class="vn">19</span> <span class="br-p"><br><br></span>وْبَعْدْ مَا زَادْ مْشَى شْوَيَّة شَافْ يَعْقُوبْ وْيُوحَنَّا وْلاَدْ زَبَدِي فِي الفْلُوكَة يْصَلّْحُوا فِي الشْبَاكْ.</div>
<div class="v" id="v20"><span class="vn">20</span> وْبِالوَقْتْ نَادَالْهُمْ وْخَلاَّوْ بُوهُمْ زَبَدِي مْعَ الخَدَّامَا فِي الفْلُوكَة وْتَبّْعُوهْ.</div>
<div class="v" id="v21"><h2>يَسُوعْ يْخَرِّجْ رُوحْ مَنْزُوسْ</h2><h2>&lt;n&gt;(لُوقَا ٤‏:٣١‏-٣٧)&lt;/n&gt;</h2><span class="vn">21</span> <span class="br-p"><br><br></span>وِمْبَاعِدْ مْشَى يَسُوعْ وِتْلاَمِذْتُو لْكَفْرْنَاحُومْ وْفِي نْهَارْ السِّبْتْ دْخَلْ يَسُوعْ لِلمَجْمَعْ وِبْدَا يْعَلِّمْ.</div>
<div class="v" id="v22"><span class="vn">22</span> الحَاضْرِينْ بْقَاوْ مِتْعَجّْبِينْ مِنْ التَّعْلِيمْ مْتَاعُو عْلَى خَاطْرُو كَانْ يْعَلِّمْ فِيهُمْ كِيفْ وَاحِدْ عَنْدُو سُلْطَة مُوشْ كِيفْ الكُتَّابْ مْتَاعْ اليْهُودْ.</div>
<div class="v" id="v23"><span class="vn">23</span> وْكَانْ ثَمَّة فِي المَجْمَعْ رَاجِلْ سَاكْنُو رُوحْ مَنْزُوسْ صَاحْ</div>
<div class="v" id="v24"><span class="vn">24</span> وْقَالْ: «آشْ بِينَّا وْبِينِكْ يَا يَسُوعْ النَّاصْرِي؟ يَاخِي جِيتْ بَاشْ تِهْلِكْنَا؟ آنَا نَعْرِفْ إِنْتِ شْكُونْ. إِنْتِ قُدُّوسْ اللهْ!»</div>
<div class="v" id="v25"><span class="vn">25</span> <span class="br-p"><br><br></span>يَاخِي يَسُوعْ أُمْرُو وْقَالُّو: «اسْكُتْ! وْأُخْرُجْ مِنُّو.»</div>
<div class="v" id="v26"><span class="vn">26</span> صْرَعْ الرُّوحْ المَنْزُوسْ الرَّاجِلْ وْصَاحْ بْصُوتْ عَالِي وِخْرَجْ مِنُّو.</div>
<div class="v" id="v27"><span class="vn">27</span> <span class="br-p"><br><br></span>النَّاسْ الكُلْ بْقَاوْ مِتْعَجّْبِينْ وِبْدَاوْا يِسْأْلُوا فِي بْعَضْهُمْ: «شْنُوَّة هَاذَا؟ هَذا تَعْلِيمْ جْدِيدْ؟ وْعِنْدُو سُلْطَة حَتَّى مِالأرْوَاحْ المَنْزُوسَة يُأْمُرْ فِيهُمْ وْهُومَا يْطِيعُوهْ!»</div>
<div class="v" id="v28"><span class="vn">28</span> وْبِالوَقْتْ تِنْشَرْ خْبَرْ يَسُوعْ فِي المَنَاطِقْ الِّي فِي الجَلِيلْ الكُلْهَا.</div>
<div class="v" id="v29"><h2>نْسِيبِةْ سِمْعَانْ تِتْشْفَى</h2><h2>&lt;n&gt;(مَتَّى ٨‏:١٤‏-١٧ ؛ لُوقَا ٤‏:٣٨‏-٤١)&lt;/n&gt;</h2><span class="vn">29</span> <span class="br-p"><br><br></span>وْدُوبْ مَا يَسُوعْ وِتْلاَمِذْتُو خَرْجُوا مِالمَجْمَعْ مْشَاوْ لْدَارْ سِمْعَانْ وْأَنْدَرَاوُسْ وِمْعَاهُمْ يَعْقُوبْ وْيُوحَنَّا.</div>
<div class="v" id="v30"><span class="vn">30</span> وِنْسِيبِةْ سِمْعَانْ كَانِتْ رَاقْدَة فِي الفَرْشْ عِنْدْهَا السْخَانَة وْبِالوَقْتْ كَلّْمُوا عْلِيهَا يَسُوعْ.</div>
<div class="v" id="v31"><span class="vn">31</span> قْرُبِّلْهَا وْشَدّْهَا مِنْ يِدّْهَا وْقَوِّمْهَا وْبِالوَقْتْ تْنَحَّاتْ عْلِيهَا السْخَانَة وْوَلِّتْ تِخْدِمْ فِيهُمْ.</div>
<div class="v" id="v32"><span class="vn">32</span> <span class="br-p"><br><br></span>وْفِي العْشِيَّة وَقْتِلِّي غَابِتْ الشَّمْسْ النَّاسْ جَابُولُو المُرْضَى وِلِّي سَاكْنِتْهُمْ الشْوَاطِنْ الكُلْهُمْ</div>
<div class="v" id="v33"><span class="vn">33</span> وِالنَّاسْ الِّي فِي أُورْشَلِيمْ الكُلْهُمْ تْلَمُّوا قُدَّامْ البَابْ،</div>
<div class="v" id="v34"><span class="vn">34</span> وِشْفَى بَرْشَة نَاسْ كَانُوا يْعَانُوا مِنْ بَرْشَة أَمْرَاضْ وْخَرِّجْ بَرْشَة شْوَاطِنْ. وْمَا خَلاَّشْ الشْوَاطِنْ يِتْكَلّْمُوا عْلَى خَاطِرْهُمْ عَرْفُوا شْكُونُو هُوَ.</div>
<div class="v" id="v35"><h2>يَسُوعْ يِمْشِي لِلجَلِيلْ</h2><h2>&lt;n&gt;(لُوقَا ٤‏:٤٢‏-٤٤)&lt;/n&gt;</h2><span class="vn">35</span> <span class="br-p"><br><br></span>وِاليُومِتْ غُدْوَة فِي الصْبَاحْ بِكْرِي قَامْ يَسُوعْ وِمْشَى لْبُقْعَة خَالْيَة وِبْدَا يْصَلِّي.</div>
<div class="v" id="v36"><span class="vn">36</span> وِمْشَى سِمْعَانْ وِلِّي مْعَاهْ يْلَوّْجُوا عْلِيهْ</div>
<div class="v" id="v37"><span class="vn">37</span> وْوَقْتِلِّي لْقَاوْهْ قَالُولُو: «رَاهُمْ النَّاسْ الكُلْ يْلَوّْجُوا عْلِيكْ!»</div>
<div class="v" id="v38"><span class="vn">38</span> <span class="br-p"><br><br></span>قَالِلْهُمْ: «هَيَّا نِمْشِيوْا لِلمُدُنْ الأُخْرَى القْرِيبَة بَاشْ نْبَشِّرْ فِيهَا عْلَى خَاطِرْنِي جِيتْ لِلشَّيْء هَاذَا.»</div>
<div class="v" id="v39"><span class="vn">39</span> وِمْشَى يْبَشِّرْ فِي مَجَامِعْ اليْهُودْ الِّي فِي مَنْطِقْةْ الجَلِيلْ الكُلْهَا وِيْخَرِّجْ فِي الشْوَاطِنْ.</div>
<div class="v" id="v40"><h2>الرَّاجِلْ الأَبْرِصْ يِتْشْفَى</h2><h2>&lt;n&gt;(مَتَّى ٨‏:١‏-٤ ؛ لُوقَا ٥‏:١٢‏-١٦)&lt;/n&gt;</h2><span class="vn">40</span> <span class="br-p"><br><br></span>وْجَاهْ وَاحِدْ أَبْرِصْ يِتْشَحِّتْ فِيهْ وْطَاحْ عْلَى رْكَايْبُو قُدَّامُو وْقَالْ: «إِذَا إِنْتِ تْحِبْ رَاكْ تِقْدِرْ تِشْفِينِي.»</div>
<div class="v" id="v41"><span class="vn">41</span> <span class="br-p"><br><br></span>حَنْ عْلِيهْ يَسُوعْ وْمَدْ يِدُّو وْمَسُّو وْقَالْ: «آنَا نْحِبْ، اتْشْفَى!»</div>
<div class="v" id="v42"><span class="vn">42</span> وْدُوبْ مَا يَسُوعْ تْكَلِّمْ تْنَحَّى عْلِيهْ البْرَصْ وْتِشْفَى.</div>
<div class="v" id="v43"><span class="vn">43</span> وْبِالوَقْتْ أَمْرُو يَسُوعْ بَاشْ يِمْشِي وْنَبِّهْ عْلِيهْ</div>
<div class="v" id="v44"><span class="vn">44</span> <sup class="fnm"><a name="fnm3" href="#fn3">3</a></sup>وْقَالُّو: «رُدْ بَالِكْ، مَا تْقُولِشْ لْحَتَّى حَدْ. آمَا إِمْشِي لِلكَاهِنْ خَلِّيهْ يْشُوفِكْ وْقَدِّمْ القُرْبَانْ الِّي أْمَرْ بِيهْ مُوسَى عْلَى خَاطْرِكْ تِشْفِيتْ بَاشْ يْكُونْ الشَّيْء هَاذَاكَا شْهَادَة لِيهُمْ.»</div>
<div class="v" id="v45"><span class="vn">45</span> آمَا هُوَ مْشَى وِبْدَا يْنَادِي وِنْشَرْ الخْبَرْ حَتَّى لِينْ يَسُوعْ مَا عَادِشْ يِقْدِرْ يُدْخُلْ لْحَتَّى بْلاَدْ جْهَارْ وْوَلَّى يُسْكُنْ فِي الخْلاَء وِالنَّاسْ يْجِيوْهْ مِنْ كُلْ بْلاَصَة.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إش ٤٠‏:٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->مز ٢‏:٧ ؛ إش ٤٢‏:١<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->لا ١٣‏:٤٩، ١٤‏:٢‏-٣٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>