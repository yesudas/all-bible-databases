<html><head>
<meta http-equiv="Content-Type" content="text/html;charset=utf-8" />
<title>Mark 11 &ndash; مَرْقُسْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 11);">
<div id="navbar"><a href="../index.html">العهد الجديد بالعربية التونسية</a> &ndash; <b>مَرْقُسْ</b> &ndash; <a href="Mark_1.html">1</a> ... <a href="Mark_9.html">9</a> <a href="Mark_10.html">10</a> <b>11</b> <a href="Mark_12.html">12</a> <a href="Mark_13.html">13</a> ... <a href="Mark_16.html">16</a> </div><hr>
<h1>Mark 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ يُدْخُلْ لْأُورْشَلِيمْ</h2><h2>&lt;n&gt;(مَتَّى ٢١‏:١‏-١١ ؛ لُوقَا ١٩‏:٢٨‏-٤٠ ؛ يُوحَنَّا ١٢‏:١٢‏-١٩)&lt;/n&gt;</h2><span class="vn">1</span> <span class="br-p"><br><br></span>كِي قْرُبْ يَسُوعْ وِتْلاَمِذْتُو مِنْ أُورْشَلِيمْ. وُصْلُوا لْبِيتْ فَاجِي وْقَرْيِةْ بِيتْ عَنْيَا. فِينْ جْبَلْ الزِّيتُونْ، بْعَثْ يَسُوعْ زُوزْ مِنْ تْلاَمِذْتُو</div>
<div class="v" id="v2"><span class="vn">2</span> وْقَالِلْهُمْ: «إِمْشِيوْ لِلقَرْيَة المْقَابْلِتْكُمْ وْدُوبْ مَا تُدْخْلُوهَا تَلْقَاوْ جَحْشْ مَرْبُوطْ مَا رْكِبْ عْلِيهْ حَتَّى حَدْ، حِلُّولُو الرْبَاطْ وْجِيبُوهُولِي هْنَا.</div>
<div class="v" id="v3"><span class="vn">3</span> وْإِذَا وَاحِدْ قَالِلْكُمْ: "آشْ تَعْمْلُوا؟" قُولُوا: "الرَّبْ مِحْتَاجْلُو" وْتَوْ يْرَجّْعُو فِيسَعْ.»</div>
<div class="v" id="v4"><span class="vn">4</span> <span class="br-p"><br><br></span>وِمْشَاوْ وِلْقَاوْ جَحْشْ مَرْبُوطْ البَرَّة مِالبَابْ عْلَى الطْرِيقْ. حَلُّولُو الرْبَاطْ</div>
<div class="v" id="v5"><span class="vn">5</span> يَاخِي ثَمَّة جْمَاعَة كَانُوا وَاقْفِينْ الغَادِي قَالُولْهُمْ: «آشْ تَعْمْلُوا؟ عْلاَشْ تْسَيّْبُوا فِي الجَّحْشْ؟»</div>
<div class="v" id="v6"><span class="vn">6</span> وْجَاوْبُوا كِيفْ مَا وَصَّاهُمْ يَسُوعْ بِالضَّبْطْ وَلاَّوْ خَلاَّوْهُمْ هَزُّوهْ.</div>
<div class="v" id="v7"><span class="vn">7</span> وْجَابُوا الجَّحْشْ لْيَسُوعْ وْحَطُّوا عْلِيهْ كْبَابِطْهُمْ وْهُوَ رْكِبْ عْلِيهْ.</div>
<div class="v" id="v8"><span class="vn">8</span> وْبَرْشَة نَاسْ فِرْشُوا دْبَشْهُمْ فِي الطْرِيقْ وْنَاسْ أُخْرِينْ جَابُوا عِيدَانْ قَصُّوهَا مِالسْوَانِي.</div>
<div class="v" id="v9"><span class="vn">9</span> <sup class="fnm"><a name="fnm1" href="#fn1">1</a></sup>وِالنَّاسْ الِّي مَاشِينْ قُدَّامْ يَسُوعْ وِلِّي يْتَبّْعُوا فِيهْ كَانُوا يْغَنِّيوْ: <span class="br-p"><br><br></span><span class="br-ind"><br><span class="indent">&nbsp;</span></span>أُوصَنَّا!<br> <span class="br-ind"><br><span class="indent">&nbsp;</span></span>مُبَارَكْ الِّي جَايْ بْإِسْمْ الرَّبْ<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>مُبَارْكَة مَمْلِكْةْ بُونَا دَاوُدْ الِّي جَايَة!<br> <span class="br-ind"><br><span class="indent">&nbsp;</span></span>أُوصَنَّا فِي الأَعَالِي!<br></div>
<div class="v" id="v11"><span class="vn">11</span> <span class="br-p"><br><br></span>وِمْبَاعِدْ دْخَلْ يَسُوعْ لْأُورْشَلِيمْ، وِمْشَى لِلهَيْكِلْ وِتْفَرِّجْ فِي الحَاجَاتْ الِّي فِيهْ الكُلْهَا حَتَّى لْإِخْرْ العْشِيَّة، وِالوَقْتْ كَانْ امَّخَّرْ يَاخِي خْرَجْ وِمْشَى لْبِيتْ عَنْيَا هُوَ وِالأَثْنَاشِنْ تِلْمِيذْ.</div>
<div class="v" id="v12"><h2>يَسُوعْ وِالكَرْمَة</h2><h2>&lt;n&gt;(مَتَّى ٢١‏:١٨‏-١٩)&lt;/n&gt;</h2><span class="vn">12</span> <span class="br-p"><br><br></span>وِاليُومِتْ غُدْوَة بَعْدْ مَا مْشَاوْ مِنْ بِيتْ عَنْيَا يَسُوعْ جَاعْ.</div>
<div class="v" id="v13"><span class="vn">13</span> وْشَافْ مِنْ بْعِيدْ كَرْمَة عَامْلَة الوْرَقْ مْشَالْهَا بَالِكْشِي يَلْقَى فِيهَا كَرْمُوسْ وْوَقْتِلِّي وْصُلِّلْهَا مَا لْقَى فِيهَا كَانْ الوْرَقْ عْلَى خَاطِرْ وَقْتْ الكَرْمُوسْ مَازَالْ مَا جَاشْ.</div>
<div class="v" id="v14"><span class="vn">14</span> تْكَلِّمْ وْقَالِلْهَا: «حَتَّى حَدْ مَا عَادْ يَاكُلْ مِنِّكْ الغَلَّة لِلأَبَدْ!» وِتْلاَمِذْتُو كَانُوا يِسْمْعُوا فِيهْ.</div>
<div class="v" id="v15"><h2>يَسُوعْ يْطَرِّدْ البَيَّاعَة مِالهَيْكِلْ</h2><h2>&lt;n&gt;(مَتَّى ٢١‏:١٢‏-١٧ ؛ لُوقَا ١٩‏:٤٥‏-٤٨ ؛ يُوحَنَّا ٢‏:١٣‏-٢٢)&lt;/n&gt;</h2><span class="vn">15</span> <span class="br-p"><br><br></span>وْوُصْلُوا لْأُورْشَلِيمْ، وِدْخَلْ يَسُوعْ لِلهَيْكِلْ وِبْدَا يْطَرِّدْ فِلِّي كَانُوا يْبِيعُوا وْيِشْرِيوْ فِي وُسْطْ الهَيْكِلْ وِقْلِبْ الطْوَاوِلْ مْتَاعْ النَّاسْ الِّي يْصَرّْفُوا فِي الفْلُوسْ وِالكْرَاسِي مْتَاعْ الِّي يْبِيعُوا فِي الحْمَامْ.</div>
<div class="v" id="v16"><span class="vn">16</span> وْمَا خَلاَّشْ حَتَّى وَاحِدْ يْدَخِّلْ أَيْ حَاجَة لِلهَيْكِلْ.</div>
<div class="v" id="v17"><span class="vn">17</span> <sup class="fnm"><a name="fnm2" href="#fn2">2</a></sup>وْعَلِّمْهُمْ وْقَالِلْهُمْ: «يَاخِي مَا تِكْتِبْشْ فِي الكْتَابْ المُقَدَّسْ: <span class="br-p"><br><br></span><span class="br-ind"><br><span class="indent">&nbsp;</span></span>بِيتِي بَاشْ تِتْسَمَّى بِيتْ الصَّلاَةْ مْتَاعْ الشْعُوبْ الكُلْهُمْ؟<br> <span class="br-ind"><br><span class="indent">&nbsp;</span></span>وِانْتُومَا رَدِّيتُوهَا دَامُوسْ السُّرَّاقْ!»<br></div>
<div class="v" id="v18"><span class="vn">18</span> <span class="br-p"><br><br></span>وْسَمْعُوا رُؤَسَاءْ الكُهَّانْ وِالكُتَّابْ مْتَاعْ اليْهُودْ بِلِّي وْقَعْ وِبْدَاوْا يْلَوّْجُوا كِيفَاشْ يُقْتْلُوهْ، آمَا كَانُوا خَايْفِينْ مِنُّو عْلَى خَاطِرْ النَّاسْ الكُلْ كَانْ عَاجِبْهُمْ تَعْلِيمُو.</div>
<div class="v" id="v19"><span class="vn">19</span> وْوَقْتِلِّي جَاتْ العْشِيَّة خْرَجْ يَسُوعْ وِتْلاَمِذْتُو مِالمْدِينَة.</div>
<div class="v" id="v20"><h2>الشَّيْء الِّي جْرَى لِلكَرْمَة</h2><h2>&lt;n&gt;(مَتَّى ٢١‏:٢٠‏-٢٢)&lt;/n&gt;</h2><span class="vn">20</span> <span class="br-p"><br><br></span>وْوَقْتِلِّي كَانُوا مِتْعَدِّينْ اليُومِتْ غُدْوَة فِي الصْبَاحْ بِكْرِي شَافُوا الكَرْمَة الكُلْهَا يَابْسَة حَتَّى مِنْ عْرُوقْهَا.</div>
<div class="v" id="v21"><span class="vn">21</span> وِتْذَكِّرْ بُطْرُسْ وْقَلُّو: «يَا مُعَلِّمْ شُوفْ! الكَرْمَة الِّي إِنْتِ لْعَنْتْهَا يِبْسِتْ!»</div>
<div class="v" id="v22"><span class="vn">22</span> جَاوِبْ يَسُوعْ وْقَالْ: «امّْنُوا بِالله!</div>
<div class="v" id="v23"><span class="vn">23</span> نْقُلْكُمْ الحَقْ: الِّي يْقُولْ لِلجْبَلْ هَاذَا: "اتْقَلِّعْ وْطِيحْ فِي البْحَرْ!" وْمَا يْشِكِّشْ فِي قَلْبُو آمَا يِمِّنْ إِنُّو الشَّيْء الِّي يْقُولُو بَاشْ يَاقَعْ. رَاهُو الشَّيْء هَاذَاكَا بَاشْ يَاقَعْ.</div>
<div class="v" id="v24"><span class="vn">24</span> هَاذَاكَا عْلاَشْ نْقُولِلْكُمْ: أَيْ حَاجَة تُطْلْبُوهَا فِي الصَّلاَةْ، امّْنُوا الِّي إِنْتُومَا خْذِيتُوهاَ وْتَوْ تِتْعْمَلِّلْكُمْ.</div>
<div class="v" id="v25"><span class="vn">25</span> وْوَقْتِلِّي تَاقْفُوا بَاشْ تْصَلُّوا، وْتِتْذَكّْرُوا الِّي ثَمَّة وَاحِدْ غْلُطْ مْعَاكُمْ اغْفْرُولُو بَاشْ بُوكُمْ الِّي فِي السْمَاءْ يِغْفْرِلْكُمْ ذْنُوبْكُمْ.</div>
<div class="v" id="v26"><span class="vn">26</span> [وْإِذَا كَانْ مَا تَغْفْرُوشْ لِلأُخْرِينْ، بُوكُمْ الِّي فِي السْمَاءْ زَادَا مَا يَغْفِرْشْ لِيكُمْ ذْنُوبْكُمْ.]»</div>
<div class="v" id="v27"><h2>السُّلْطَة مْتَاعْ يَسُوعْ</h2><h2>&lt;n&gt;(مَتَّى ٢١‏:٢٣‏-٢٧ ؛ لُوقَا ٢٠‏:١‏-٨)&lt;/n&gt;</h2><span class="vn">27</span> <span class="br-p"><br><br></span>وِمْبَاعِدْ رَجْعُوا لْأُورْشَلِيمْ مَرَّة أُخْرَى وْوَقْتِلِّي كَانْ يِمْشِي فِي الهَيْكِلْ مْشَاوْلُو رُؤَسَاءْ الكُهَّانْ وِالكُتَّابْ مْتَاعْ اليْهُودْ وِالشْيُوخْ</div>
<div class="v" id="v28"><span class="vn">28</span> وْسِأْلُوهْ: «بَانَا سُلْطَة تَعْمِلْ فِي الشَّيْء هَاذَا؟ وِشْكُونْ عْطَاكْ السُّلْطَة بَاشْ تَعْمِلْ الشَّيْء هَاذَا؟»</div>
<div class="v" id="v29"><span class="vn">29</span> جَاوِبْهُمْ يَسُوعْ وْقَالِلْهُمْ: «وْآنَا زَادَا نِسْإِلْكُمْ سُؤَالْ وَاحِدْ وْإِذَا تْجَاوْبُونِي عْلِيهْ نْقُلْكُمْ بَانَا سُلْطَة آنَا قَاعِدْ نَعْمِلْ فِي الشَّيْء هَاذَا:</div>
<div class="v" id="v30"><span class="vn">30</span> مْنِينْ جَاتْ المَعْمُودِيَّة مْتَاعْ يُوحَنَّا؟ مِالسْمَاءْ وِلاَّ مِنْ عِنْدْ النَّاسْ؟ جَاوْبُونِي!»</div>
<div class="v" id="v31"><span class="vn">31</span> تْفَاهْمُوا مَا بِينَاتْهُمْ وْقَالُوا: «إِذَا قُلْنَا: "مِالسْمَاءْ" يْقُولْ: "إِمَّالاَ عْلاَشْ مَا امِّنْتُوشْ بِيهْ؟"</div>
<div class="v" id="v32"><span class="vn">32</span> يَاخِي نْقُولُوا: "مِنْ عِنْدْ النَّاسْ؟"» وْكَانُوا خَايْفِينْ مِنْ النَّاسْ عْلَى خَاطِرْهُمْ الكُلْهُمْ كَانُوا مُقْتَنْعِينْ الِّي يُوحَنَّا نَبِي بِالحَقْ.</div>
<div class="v" id="v33"><span class="vn">33</span> وْجَاوْبُوا يَسُوعْ وْقَالُولُو: «مَا نَعْرْفُوشْ.» قَالِلْهُمْ يَسُوعْ: «حَتَّى آنَا مَا نْقُلْكُمْشْ بْأَيْ سُلْطَة نَعْمِلْ فِي الشَّيْء هَاذَا.»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->مز ١١٨‏:٢٦ ؛ مت ٢١‏:١٥، ٢٣‏:٣٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->إش ٥٦‏:٧ ؛ إر ٧‏:١١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>