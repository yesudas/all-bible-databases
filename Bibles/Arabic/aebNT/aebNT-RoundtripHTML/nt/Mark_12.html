<html><head>
<meta http-equiv="Content-Type" content="text/html;charset=utf-8" />
<title>Mark 12 &ndash; مَرْقُسْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 12);">
<div id="navbar"><a href="../index.html">العهد الجديد بالعربية التونسية</a> &ndash; <b>مَرْقُسْ</b> &ndash; <a href="Mark_1.html">1</a> ... <a href="Mark_10.html">10</a> <a href="Mark_11.html">11</a> <b>12</b> <a href="Mark_13.html">13</a> <a href="Mark_14.html">14</a> ... <a href="Mark_16.html">16</a> </div><hr>
<h1>Mark 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>مَثَلْ الخَدَّامَا المْجَرّْمَة</h2><h2>&lt;n&gt;(مَتَّى ٢١‏:٣٣‏-٤٦ ؛ لُوقَا ٢٠‏:٩‏-١٩)&lt;/n&gt;</h2><span class="vn">1</span> <span class="br-p"><br><br></span>وِبْدَا يَسُوعْ يْحَدِّثْ فِيهُمْ بِالأَمْثَالْ، قَالْ: «ثَمَّة وَاحِدْ زْرَعْ سَانْيَة مْتَاعْ عْنِبْ وْدَوِّرْهَا بْسُورْ وِبْنَى فِيهَا مَعْصْرَة وِعْمَلْ فِيهَا نَاظُورْ وِكْرَاهَا لِجْمَاعَة خَمَّاسَا وْسَافِرْ لِبْلاَدْ أُخْرَى.</div>
<div class="v" id="v2"><span class="vn">2</span> وْكِطَابْ العْنِبْ بْعَثْ وَاحِدْ مِالخُدَّامْ مْتَاعُو لِلخَمَّاسَا بَاشْ يَاخُذْ بَايُو مِالصَّابَة.</div>
<div class="v" id="v3"><span class="vn">3</span> آمَا هُومَا شِدُّوهْ وْضَرْبُوهْ وْرَجّْعُوهْ يْدِيهْ فَارْغَة</div>
<div class="v" id="v4"><span class="vn">4</span> وِبْعَثِّلْهُمْ مَرَّة أُخْرَى خْدِيمْ آخَرْ. يَاخِي ضَرْبُوهْ عْلَى رَاسُو دَمْغُوهْ ورَجّْعُوهُولُو مُهَانْ.</div>
<div class="v" id="v5"><span class="vn">5</span> وِبْعَثْ وَاحِدْ آخَرْ، وْقَتْلُوهْ. وْزَادْ بْعَثْ بَرْشَة أُخْرِينْ وْثَمَّة شْكُونْ مِنْهُمْ الِّي ضَرْبُوهُمْ وْثَمَّة شْكُونْ الِّي قَتْلُوهُمْ.</div>
<div class="v" id="v6"><span class="vn">6</span> وْمَا بْقَالُو كَانْ وْلِدْ وَاحِدْ يْحِبُّو بَرْشَة زَادْ بْعَثْهُولْهُمْ فِي الإِخِّرْ وْقَالْ: "تَوْ يْقَدّْرُوا وِلْدِي!"</div>
<div class="v" id="v7"><span class="vn">7</span> آمَا الخَمَّاسَا قَالُوا لِبْعَضْهُمْ: "هَاذَا هُوَ الِّي بَاشْ يُورِثْ هَيَّا نُقْتْلُوهْ وِالوَرْثَة الكُلْهَا بَاشْ تْوَلِّي مْتَاعْنَا!"</div>
<div class="v" id="v8"><span class="vn">8</span> وْشَدُّوهْ وْقَتْلُوهْ وِرْمُوهْ لْبَرَّة مِالسَّانْيَة مْتَاعْ العْنِبْ.</div>
<div class="v" id="v9"><span class="vn">9</span> آشْ بَاشْ يَعْمِلْ مُولَى العْنِبْ؟ بَاشْ يْجِي وْيُقْتُلْ الخَمَّاسَا وْيَعْطِي العْنِبْ لْنَاسْ أُخْرِينْ.</div>
<div class="v" id="v10"><span class="vn">10</span> <sup class="fnm"><a name="fnm1" href="#fn1">1</a></sup>يَاخِي مَا قْرِيتُوشْ الآيَة الِّي فِي الكْتَابْ المُقَدَّسْ؟ <span class="br-p"><br><br></span><span class="br-ind"><br><span class="indent">&nbsp;</span></span>"الحَجْرَة الِّي رَفْضُوهَا البَنَّايَا.<br> <span class="br-ind"><br><span class="indent">&nbsp;</span></span>هِيَ بِيدْهَا وَلاَّتْ حَجْرِةْ السَّاسْ الِّي الدَّارْ قَايْمَة عْلِيهَا.<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>الرَّبْ عْمَلْ الشَّيْء هَاذَا،<br> <span class="br-ind"><br><span class="indent">&nbsp;</span></span>وْهُوَ عْجِيبْ فِي عِينِينَا!"»<br></div>
<div class="v" id="v12"><span class="vn">12</span> <span class="br-p"><br><br></span>وْكَانُوا شْيُوخْ اليْهُودْ يْلَوّْجُوا كِيفَاشْ يْشِدُّوا يَسُوعْ كِفِهْمُوا الِّي هُوَ كَانْ يُقْصُدْ فِيهُمْ هُومَا بِالمَثَلْ هَاذَا آمَا كَانُوا خَايْفِينْ مِالنَّاسْ وْخَلَّاوْهْ وِمْشَاوْ.</div>
<div class="v" id="v13"><h2>دَفْعَانْ الضَّرَايِبْ لِلقَيْصَرْ</h2><h2>&lt;n&gt;(مَتَّى ٢٢‏:١٥‏-٢٢ ؛ لُوقَا ٢٠‏:٢٠‏-٢٦)&lt;/n&gt;</h2><span class="vn">13</span> <span class="br-p"><br><br></span>وْبَعْثُوا لْيَسُوعْ جْمَاعَة مِنْ الفَرِّيسِيِّينْ وِالأَعْضَاءْ مْتَاعْ حِزْبْ هِيرُودُسْ بَاشْ يْحَصّْلُوهْ بْكِلْمَة يْقُولْهَا.</div>
<div class="v" id="v14"><span class="vn">14</span> وْجَاوْهْ وْقَالُولُو: «يَا مُعَلِّمْ، أَحْنَا نَعْرْفُوا الِّي إِنْتِ صَادِقْ، وْمَا يْهِمِّكْشْ فِي حَتَّى حَدْ. عْلَى خَاطْرِكْ مَا تْرَاعِيشْ مْقَامَاتْ النَّاسْ، وِتْعَلِّمْ طْرِيقْ اللهْ بِالحَقْ: يَاخِي حْلاَلْ بَاشْ نَدْفْعُوا الضَّرَايِبْ لِلقَيْصَرْ وِلاَّ لاَ؟»</div>
<div class="v" id="v15"><span class="vn">15</span> آمَا هُوَ فَاقْ بِالنِّفَاقْ مْتَاعْهُمْ وْقَالِلْهُمْ: «عْلاَشْ تْجَرّْبُوا فِيَّ؟ جِيبُولِي دِينَارْ بَاشْ نْشُوفْهَا!»</div>
<div class="v" id="v16"><span class="vn">16</span> وْجَابُولُو وَحْدَة وَلَّى سْإِلْهُمْ: «مْتَاعْ شْكُونْ التَّصْوِيرَة هَاذِي وِالإِسْمْ هَاذَا؟» قَالُولُو: «مْتَاعْ القَيْصِرْ.»</div>
<div class="v" id="v17"><span class="vn">17</span> قَالِلْهُمْ يَسُوعْ: «أَعْطِيوْ الحَاجَاتْ مْتَاعْ القَيْصِرْ لِلقَيْصَرْ، وِالحَاجَاتْ مْتَاعْ اللهْ للهْ.» وِالكُلْهُمْ بْقَاوْ مِتْعَجّْبِينْ فِيهْ.</div>
<div class="v" id="v18"><h2>قْيَامِةْ المُوتَى</h2><h2>&lt;n&gt;(مَتَّى ٢٢‏:٢٣‏-٣٣ ؛ لُوقَا ٢٠‏:٢٧‏-٤٠)&lt;/n&gt;</h2><span class="vn">18</span> <span class="br-p"><br><br></span>وْجَاوْ جْمَاعَة مِالصَّدُّوقِيِّينْ لْيَسُوعْ وْهُومَا الِّي يْقُولُوا الِّي مَا ثَمَّاشْ قْيَامَة بَعْدْ المُوتْ وْسِأْلُوهْ وْقَالُوا:</div>
<div class="v" id="v19"><span class="vn">19</span> <sup class="fnm"><a name="fnm2" href="#fn2">2</a></sup>«يَا مُعَلِّمْ، مُوسَى كْتِبِّلْنَا: "إِذَا كَانْ وَاحِدْ خُوهْ مَاتْ وْخَلَّى مَرْتُو مِنْ بَعْدُو مِنْ غِيرْ مَا يْجِيبْ وْلاَدْ. رَاهُو يِلْزْمُو يْعَرِّسْ بِيهَا وِيْجِيبْ وْلاَدْ وِيْقَيِّدْهُمْ بْإِسْمْ خُوهْ الِّي مَاتْ."</div>
<div class="v" id="v20"><span class="vn">20</span> وْكَانْ ثَمَّة سَبْعَة إِخْوَة الأُوِّلْ فِيهُمْ عَرِّسْ بِمْرَا وْمَاتْ مِنْ غِيرْ مَا تْجِيبْ مِنُّو وْلاَدْ.</div>
<div class="v" id="v21"><span class="vn">21</span> وْعَرِّسْ بِيهَا الثَّانِي وْمَاتْ مِنْ غِيرْ مَا يْجِيبْ وْلاَدْ وِالثَّالِثْ زَادَا عْمَلْ نَفْسْ الشَّيْء.</div>
<div class="v" id="v22"><span class="vn">22</span> وْهَكَّا عَرّْسُوا بِيهَا السَّبْعَة إِخْوَة مِنْ غِيرْ مَا جَابُوا وْلاَدْ. وْبَعْدْهُمْ الكُلْ زَادِتْ مَاتِتْ المْرَا.</div>
<div class="v" id="v23"><span class="vn">23</span> فِي يُومْ القْيَامَة المْرَا هَاذِيكَا بَاشْ تْكُونْ مَرْةْ شْكُونْ فِيهُمْ، عْلَى خَاطِرْهَا عَرّْسِتْ بِيهُمْ الكُلْهُمْ؟»</div>
<div class="v" id="v24"><span class="vn">24</span> <span class="br-p"><br><br></span>جَاوِبْهُمْ يَسُوعْ: «إِنْتُومَا غَالْطِينْ عْلَى خَاطِرْكُمْ مَا فْهِمْتُوشْ الكْتَابْ المُقَدَّسْ وْقُدْرِةْ اللهْ؟</div>
<div class="v" id="v25"><span class="vn">25</span> وَقْتِلِّي النَّاسْ يْقُومُوا مِنْ بِينْ المُوتَى رَاهُمْ لاَ يْعَرّْسُوا وْلاَ يْعَرّْسُوا بِيهُمْ وِيْكُونُوا كِيفْ المْلاَيْكَة الِّي فِي السْمَاءْ.</div>
<div class="v" id="v26"><span class="vn">26</span> <sup class="fnm"><a name="fnm3" href="#fn3">3</a></sup>آمَا كَانْكُمْ عْلَى القْيَامَة مْتَاعْ المُوتَى يَاخِي مَا قْرِيتُوشْ فِي كْتَابْ مُوسَى كِيفَاشْ اللهْ كَلّْمُو بِحْذَا شَجْرِةْ العِلِّيقْ وْقَالُّو: "آنَا إِلاَهْ إِبْرَاهِيمْ وْإِلاَهْ إِسْحَاقْ وْإِلاَهْ يَعْقُوبْ."</div>
<div class="v" id="v27"><span class="vn">27</span> هُوَ مُوشْ إِلاَهْ المُوتَى، هُوَ إِلاَهْ الحَيِّينْ. رَاكُمْ غَالْطِينْ بَرْشَة!»</div>
<div class="v" id="v28"><h2>أَعْظِمْ وْصِيَّة</h2><h2>&lt;n&gt;(مَتَّى ٢٢‏:٣٤‏-٤٠ ؛ لُوقَا ١٠‏:٢٥‏-٢٨)&lt;/n&gt;</h2><span class="vn">28</span> <span class="br-p"><br><br></span>وَاحِدْ مِنْ الكُتَّابْ مْتَاعْ اليْهُودْ سْمَعْهُمْ وَقْتِلِّي هُومَا يِتْنَاقْشُوا وْشَافْ الِّي يَسُوعْ جَاوِبْهُمْ بِالقْدَا وَلَّى مْشَالُو وْسِأْلُو: «آنَا هِي الوْصِيَّة الأُولَى الِّي هِيَ أَهَمْ مِالوْصَايَا الأُخْرَى الكُلْهَا؟»</div>
<div class="v" id="v29"><span class="vn">29</span> <sup class="fnm"><a name="fnm4" href="#fn4">4</a></sup>جَاوْبُو يَسُوعْ: «أَهَمْ وْصِيَّة هِيَ: "اسْمَعْ يَا إِسْرَائِيلْ الرَّبْ إِلاَهْنَا هُوَ رَبْ وَاحِدْ.</div>
<div class="v" id="v30"><span class="vn">30</span> حِبْ الرَّبْ إِلاَهِكْ بْقَلْبِكْ الكُلُّو وِبْرُوحِكْ الكُلْهَا وِبْعَقْلِكْ الكُلُّو وِبْقُوتِكْ الكُلْهَا."</div>
<div class="v" id="v31"><span class="vn">31</span> <sup class="fnm"><a name="fnm5" href="#fn5">5</a></sup>وِالوْصِيَّة الثَّانْيَة هِيَ: "حِبْ قْرِيبِكْ كِيفْ مَا تْحِبْ رُوحِكْ"، مَا ثَمَّاشْ وْصِيَّة أُخْرَى أَعْظِمْ مِنْ هَاذُومَا.»</div>
<div class="v" id="v32"><span class="vn">32</span> وْقَالُّو الكَاتِبْ: «صْحِيحْ يَا مُعَلِّمْ! إِنْتِ قُلْتْ الحَقْ إِنُّو اللهْ وَاحِدْ وْمَا ثَمَّاشْ غِيرُو.</div>
<div class="v" id="v33"><span class="vn">33</span> <sup class="fnm"><a name="fnm6" href="#fn6">6</a></sup>وْإِنُّو الوَاحِدْ يْحِبُّو بْقَلْبُو الكُلُّو وِبْعَقْلُو الكُلُّو وِبْقُوتُو الكُلْهَا وِيْحِبْ قْرِيبُو كِيفْ مَا يْحِبْ رُوحُو، هَاذَا رَاهُو أَعْظِمْ مِنْ القَرَابِينْ المَحْرُوقَة وِالذْبَايِحْ الكُلْهَا.»</div>
<div class="v" id="v34"><span class="vn">34</span> وْوَقْتِلِّي يَسُوعْ شَافْ الِّي هُوَ جَاوِبْ بْحِكْمَة قَالُّو: «مَاكِشْ بْعِيدْ عْلَى مَمْلِكْةْ اللهْ!» وِمْبَاعِدْ حَتَّى وَاحِدْ مَا تْشَجَّعْ وْسِأْلُو عْلَى أَيْ حَاجَة.</div>
<div class="v" id="v35"><h2>المَسِيحْ وْدَاوُدْ</h2><h2>&lt;n&gt;(مَتَّى ٢٢‏:٤١‏-٤٦ ؛ لُوقَا ٢٠‏:٤١‏-٤٤)&lt;/n&gt;</h2><span class="vn">35</span> <span class="br-p"><br><br></span>وْقَالْ يَسُوعْ وَقْتِلِّي كَانْ يْعَلِّمْ فِي الهَيْكِلْ: «عْلاَشْ الكُتَّابْ مْتَاعْ اليْهُودْ يْقُولُوا الِّي المَسِيحْ هُوَ وِلْدْ دَاوُدْ؟</div>
<div class="v" id="v36"><span class="vn">36</span> <sup class="fnm"><a name="fnm7" href="#fn7">7</a></sup>وْدَاوُدْ بِيدُو يْقُولْ بِالرُّوحْ القُدُسْ: <span class="br-p"><br><br></span><span class="br-ind"><br><span class="indent">&nbsp;</span></span>قَالْ رَبِّي لْرَبّي:<br> <span class="br-ind"><br><span class="indent">&nbsp;</span></span>أُقْعُدْ عْلَى يْمِينِي<br> <span class="br-ind"><br><span class="indent">&nbsp;</span></span>حَتَّى لِينْ نْحُطْ أَعْدَاءِكْ تَحْتْ سَاقِيكْ.<br></div>
<div class="v" id="v37"><span class="vn">37</span> <span class="br-p"><br><br></span>إِذَا كَانْ دَاوُدْ يْنَادِيلُو رَبّْنَا إِمَّالاَ كِيفَاشْ يْكُونْ وِلْدُو؟» وِالبَرْشَة نَاسْ الِّي مُوجُودِينْ كَانُوا يِسْمْعُوا فِيهْ وْهُومَا فَرْحَانِينْ.</div>
<div class="v" id="v38"><h2>رُدُّوا بَالْكُمْ مِالكُتَّابْ مْتَاعْ اليْهُودْ</h2><h2>&lt;n&gt;(مَتَّى ٢٢‏:٤١‏-٤٦ ؛ لُوقَا ٢٠‏:٤١‏-٤٤)&lt;/n&gt;</h2><span class="vn">38</span> <span class="br-p"><br><br></span>وْوَقْتِلِّي يَسُوعْ كَانْ يْعَلِّمْ فِيهُمْ قَالْ: «رُدُّوا بَالْكُمْ مِنْ الكُتَّابْ مْتَاعْ اليْهُودْ، هَاكَا الِّي يْحِبُّوا يْدُورُوا فِي جْبَايِبْ طْوَالْ وِيْحِبُّوا النَّاسْ تْسَلِّمْ عْلِيهُمْ فِي الأَسْوَاقْ.</div>
<div class="v" id="v39"><span class="vn">39</span> وْكِيُدْخْلُوا لِلمَجَامِعْ وِلاَّ يِمْشِيوْ لِلسَّهْرِيَّاتْ يْحِبُّوا يُقْعْدُوا فِي البْقَايِعْ الأُولَى.</div>
<div class="v" id="v40"><span class="vn">40</span> هَاكَا الِّي يْفُكّوا مِلْكْ الْهْجَاجِيلْ وْيِحْسْبُوا فِي رْوَاحْهُمْ يْطَوّْلُوا فِي الصَّلاَةْ هَاذُوكُمْ بَاشْ يِتْحَاسْبُوا أَكْثِرْ مِالنَّاسْ الأُخْرِينْ!»</div>
<div class="v" id="v41"><h2>المْرَا الفْقِيرَة الِّي رَاجِلْهَا مِيتْ</h2><h2>&lt;n&gt;(لُوقَا ٢١‏:١‏-٤)&lt;/n&gt;</h2><span class="vn">41</span> <span class="br-p"><br><br></span>وْوَقْتِلِّي يَسُوعْ قْعَدْ مْقَابِلْ الصَّنْدُوقْ مْتَاعْ الهَيْكِلْ كَانْ يِتْفَرِّجْ فِي النَّاسْ كِيفَاشْ يْحُطُّوا فِي الفْلُوسْ فِي الصُّنْدُوقْ وْبَرْشَة نَاسْ غُنْيَا كَانُوا يَرْمِيوْ فِي بَرْشَة فْلُوسْ.</div>
<div class="v" id="v42"><span class="vn">42</span> وِمْبَاعِدْ جَاتْ مْرَا فْقِيرَة رَاجِلْهَا مِيتْ وِرْمَاتْ فِلْسِينْ.</div>
<div class="v" id="v43"><span class="vn">43</span> نَادَى يَسُوعْ تْلاَمِذْتُو وْقَالِلْهُمْ: «نْقُلْكُمْ الحَقْ المْرَا الفْقِيرَة هَاذِي الِّي رَاجِلْهَا مِيتْ حَطِّتْ أَكْثِرْ مِالنَّاسْ الأُخْرِينْ الكُلْهُمْ في الصَّنْدُوقْ.</div>
<div class="v" id="v44"><span class="vn">44</span> الكُلْهُمْ عْطَاوْ مِالفَاضِلْ عْلِيهُمْ آمَا هِيَ رَغْمِلِّي مِحْتَاجَة حَطِّتْ كُلْ مَا عِنْدْهَا. حَطِّتْ الفْلُوسْ الِّي عَايْشَة بِيهَا الكُلْهَا.»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->مز ١١٨‏:٢٢‏-٢٣ ؛ أع ٤‏:١١ ؛ I بط ٢‏:٧<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->تث ٢٥‏:٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->خر ٣‏:٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->تث ٦‏:٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->لا ١٩‏:١٨ ؛ رو ١٣‏:٩ ؛ غلا ٥‏:١٤ ؛ يع ٢‏:٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->I صم ١٥‏:٢٢ ؛ هو ٦‏:٦ ؛ مي ٦‏:٦‏-٨ ؛ مت ٩‏:١٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><span class='RTL'><!--endraw 1-->مز ١١٠‏:١ ؛ أع ٢‏:٣٤‏-٣٥ ؛ عب ١‏:١٣<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>