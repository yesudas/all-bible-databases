<html><head>
<meta http-equiv="Content-Type" content="text/html;charset=utf-8" />
<title>Mark 14 &ndash; مَرْقُسْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 14);">
<div id="navbar"><a href="../index.html">العهد الجديد بالعربية التونسية</a> &ndash; <b>مَرْقُسْ</b> &ndash; <a href="Mark_1.html">1</a> ... <a href="Mark_12.html">12</a> <a href="Mark_13.html">13</a> <b>14</b> <a href="Mark_15.html">15</a> <a href="Mark_16.html">16</a> </div><hr>
<h1>Mark 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>اليْهُودْ يْحَاوْلُوا يُقْتْلُوا يَسُوعْ</h2><h2>&lt;n&gt;(مَتَّى ٢٦‏:١‏-٥ ؛ لُوقَا ٢٢‏:١‏-٢ ؛ يُوحَنَّا ١١‏:٤٥‏-٥٣)&lt;/n&gt;</h2><span class="vn">1</span> <span class="br-p"><br><br></span>قْبَلْ عِيدْ الفِصْحْ وْعِيدْ الفْطِيرْ بْيُومِينْ، رُؤَسَاءْ الكُهَّانْ وِالكُتَّابْ مْتَاعْ اليْهُودْ كَانُوا يِتْحَيّْلُوا بَاشْ يْشِدُّوا يَسُوعْ وْيُقْتْلُوهْ.</div>
<div class="v" id="v2"><span class="vn">2</span> آمَا كَانُوا يْقُولُوا: «الشَّيْء هَاذَا مَا يِلْزْمُوشْ يَاقَعْ فِي العِيدْ، بَاشْ مَا تَاقَعْشْ مَشَاكِلْ فِي وُسْطْ الشَّعْبْ!»</div>
<div class="v" id="v3"><h2>صَبَّانْ العِطْرْ عْلَى يَسُوعْ</h2><h2>&lt;n&gt;(مَتَّى ٢٦‏:٦‏-١٣ ؛ يُوحَنَّا ١٢‏:١‏-٨)&lt;/n&gt;</h2><span class="vn">3</span> <span class="br-p"><br><br></span>وَقْتِلِّي كَانْ يَسُوعْ قَاعِدْ عْلَى المِيدَة فِي دَارْ سِمْعَانْ الأَبْرِصْ الِّي فِي بِيتْ عَنْيَا جَاتْ مْرَا هَازَّة دَبُّوزَة مْتَاعْ عِطْرْ النَّارْدِينْ الصَّافِي وِالغَالِي وْكَسّْرِتْهَا وْصَبِّتْ العِطْرْ عْلَى رَاسُو.</div>
<div class="v" id="v4"><span class="vn">4</span> وْثَمَّة نَاسْ مِالحَاضْرِينْ تْغَشَشُوا وْقَالُوا: «عْلاَشْ التَّبْذِيرْ هَاذَا الكُلُّو مْتَاعْ العِطْرْ؟</div>
<div class="v" id="v5"><span class="vn">5</span> رَاهُو كَانْ مُمْكِنْ يِتْبَاعْ بْأَكْثِرْ مِنْ ثْلاَثَة مْيَاتْ دِينَارْ وِالفْلُوسْ تِتْعْطَى لِلفُقَرَاءْ.» وِبْدَاوْا يْلُومُوا فِي المْرَا</div>
<div class="v" id="v6"><span class="vn">6</span> آمَا يَسُوعْ قَالْ: «أَخْطُوهَا! عْلاَشْ تْقَلّْقُوا فِيهَا؟ رَاهِي عَمْلِتْ مْعَايَا حَاجَة بَاهْيَة.</div>
<div class="v" id="v7"><span class="vn">7</span> الفُقَرَاءْ دِيمَا مْعَاكُمْ وِتْنَجّْمُوا تَعْمْلُوا مْعَاهُمْ الخِيرْ وَقْتِلِّي تْحِبُّوا آمَا آنَا مَانِيشْ بَاشْ نْكُونْ مْعَاكُمْ دِيمَا.</div>
<div class="v" id="v8"><span class="vn">8</span> هِيَ عَمْلِتْ الِّي تِقْدِرْ عْلِيهْ وْغَسّْلِتْ بَدْنِي بِالمْسَبِّقْ وْحَضّْرِتُّو لِلدْفِينَة.</div>
<div class="v" id="v9"><span class="vn">9</span> نْقُلْكُمْ الحَقْ: وِينْ يِتْبَشِّرْ بِالإِنْجِيلْ فِي الدِّنْيَا الكُلْهَا، بَاشْ يِتْحْكَى عَلِّي عِمْلاَتُو المْرَا هَاذِي، بَاشْ النَّاسْ دِيمَا يِذَّكْرُوهَا!»</div>
<div class="v" id="v10"><h2>خِيَانِةْ يَهُوذَا</h2><h2>&lt;n&gt;(مَتَّى ٢٦‏:١٤‏-١٦ ؛ لُوقَا ٢٢‏:٣‏-٦)&lt;/n&gt;</h2><span class="vn">10</span> <span class="br-p"><br><br></span>وْيَهُوذَا الإِسْخَرْيُوطِي الِّي هُوَ وَاحِدْ مِالأَثْنَاشْ مْشَى لْرُؤَسَاءْ الكُهَّانْ بَاشْ يْخُونْ يَسُوعْ.</div>
<div class="v" id="v11"><span class="vn">11</span> وْوَقْتِلِّي سَمْعُوهْ فَرْحُوا وْوَعْدُوهْ بَاشْ يَعْطِيوْهْ فْلُوسْ وْكَانْ يِسْتَنَّى حَتَّى لِينْ تْجِي فُرْصَة بَاهْيَة بَاشْ يْخُونُو.</div>
<div class="v" id="v12"><h2>عْشَاء الفِصْحْ مْعَ التْلاَمْذَة</h2><h2>&lt;n&gt;(مَتَّى ٢٦‏:١٧‏-٢٥ ؛ لُوقَا ٢٢‏:٧‏-١٤، ٢١‏-٢٣ ؛ يُوحَنَّا ١٣‏:٢١‏-٣٠)&lt;/n&gt;</h2><span class="vn">12</span> <span class="br-p"><br><br></span>وْفِي النْهَارْ الأُوِّلْ مْتَاعْ عِيدْ الفْطِيرْ الِّي كَانُوا يِذْبْحُوا فِيهْ عَلُّوشْ الفِصْحْ قَالُوا التْلاَمْذَة لْيَسُوعْ: «وِينْ تْحِبّْنَا نِمْشِيوْا وِنْحَضّْرُولِكْ عْشَاء الفِصْحْ بَاشْ تَاكْلُو؟»</div>
<div class="v" id="v13"><span class="vn">13</span> وِبْعَثْ يَسُوعْ زُوزْ مِنْ تْلاَمِذْتُو وْقَالِلْهُمْ: «إِمْشِيوْ لِلمْدِينَة وْتَوْ تَلْقَاوْ رَاجِلْ هَازْ قُلَّة مْتَاعْ مَاء تَبّْعُوهْ.</div>
<div class="v" id="v14"><span class="vn">14</span> وِالدَّارْ الِّي يُدْخْلِلْهَا قُولُوا لْمُولاَهَا: "المُعَلِّمْ يْقُولْ: وِينِي بِيتْ الضْيُوفْ الِّي بَاشْ نَاكُلْ فِيهَا عْشَاء الفِصْحْ مْعَ تْلاَمِذْتِي؟"</div>
<div class="v" id="v15"><span class="vn">15</span> وْهُوَ بَاشْ يْوَرِّيكُمْ بِيتْ كْبِيرَة فِي الطَّاقْ الفُوقَانِي فِيهَا دْبَشْ وْحَاضْرَة، فِي البِيتْ هَاذِيكَا حَضّْرُولْنَا عْشَاء عِيدْ الفِصْحْ!»</div>
<div class="v" id="v16"><span class="vn">16</span> <span class="br-p"><br><br></span>وِمْبَاعِدْ خَرْجُوا التْلاَمْذَة وْدَخْلُوا لِلمْدِينَة وِلْقُوا كُلْ شَيْء كِيفْ مَا قَالِلْهُمْ عْلِيهْ وْحَضّْرُوا عْشَاء الفِصْحْ.</div>
<div class="v" id="v17"><span class="vn">17</span> <sup class="fnm"><a name="fnm1" href="#fn1">1</a></sup>وْفِي العْشِيَّة جَا يَسُوعْ هُوَ وِالأَثْنَاشِنْ تِلْمِيذْ.</div>
<div class="v" id="v18"><span class="vn">18</span> وَقْتِلِّي كَانُوا قَاعْدِينْ يَاكْلُوا، قَالْ يَسُوعْ: «نْقُلْكُمْ الحَقْ: وَاحِدْ مِنْكُمْ بَاشْ يْخُونِّي وْهُوَ تَوَّا يَاكُلْ مْعَايَ.»</div>
<div class="v" id="v19"><span class="vn">19</span> وِبْدَاوْا التْلاَمْذَة يِحْزْنُوا وِيْقُولُوا بِالوَاحِدْ بِالوَاحِدْ: «يَاخِي آنَا هُوَ؟»</div>
<div class="v" id="v20"><span class="vn">20</span> وْقَالِلْهُمْ: «هُوَ وَاحِدْ مِالأَثْنَاشْ قَاعِدْ يَاكُلْ مْعَايَ تَوَّا فِي الصْحَنْ.</div>
<div class="v" id="v21"><span class="vn">21</span> رَانِي آنَا إِبْنْ الإِنْسَانْ لاَزِمْنِي نْمُوتْ كِيفْ مَا تِكْتِبْ عْلِيَّ فِي الكْتَابْ المُقَدَّسْ وْيَا وِيلُو الرَّاجِلْ الِّي بَاشْ يْخُونِّي! الرَّاجِلْ هَاذَاكَا خِيرْلُو لُوكَانْ مَا تُولِدْشْ.»</div>
<div class="v" id="v22"><h2>عْشَاء الرَّبْ</h2><h2>&lt;n&gt;(مَتَّى ٢٦‏:٢٦‏-٣٠ ؛ لُوقَا ٢٢‏:١٤‏-٢٠ ؛ كُورِنْثُوسْ الأَوِلْ ١١‏:٢٣‏-٢٥)&lt;/n&gt;</h2><span class="vn">22</span> <span class="br-p"><br><br></span>وْوَقْتِلِّي كَانُوا يَاكْلُوا خْذَا يَسُوعْ خُبْزَة وْبَارِكْ وِقْسِمْ وِعْطَى لِتْلاَمِذْتُو وْقَالْ: «خُوذُوا، هَاذَا بَدْنِي.»</div>
<div class="v" id="v23"><span class="vn">23</span> وِخْذَا كَاسْ وْكِشْكَرْ عْطَاهُمْ شَرْبُوا الكُلْهُمْ.</div>
<div class="v" id="v24"><span class="vn">24</span> <sup class="fnm"><a name="fnm2" href="#fn2">2</a></sup>وْقَالِلْهُمْ: «هَاذَا هُوَ دَمِّي، دَمْ العَهْدْ الْجْدِيدْ الِّي جْرَى عْلَى خَاطِرْ بَرْشَة نَاسْ.</div>
<div class="v" id="v25"><span class="vn">25</span> نْقُولِلْكُمْ الحَقْ: مِنْ تَوْ مَا عَادِشْ بَاشْ نُشْرُبْ مِنْ العَصِيرْ مْتَاعْ العْنِبْ حَتَّى لِينْ يْجِي النْهَارْ هَاذَاكَا الِّي نُشْرْبُو فِيهْ جْدِيدْ فِي مَمْلِكْةْ اللهْ.»</div>
<div class="v" id="v26"><span class="vn">26</span> وِمْبَاعِدْ سَبّْحُوا رَبِّي بِالغْنَاء وِمْشَاوْ لِجْبَلْ الزِّيتُونْ.</div>
<div class="v" id="v27"><h2>يَسُوعْ يِتْنَبَّأ الِّي بُطْرُسْ بَاشْ يُنْكْرُو</h2><h2>&lt;n&gt;(مَتَّى ٢٦‏:٣١‏-٣٥ ؛ لُوقَا ٢٢‏:٣١‏-٣٤ ؛ يُوحَنَّا ١٣‏:٣٦‏-٣٨)&lt;/n&gt;</h2><span class="vn">27</span> <span class="br-p"><br><br></span><sup class="fnm"><a name="fnm3" href="#fn3">3</a></sup>وْقَالِلْهُمْ يَسُوعْ: «الكُلْكُمْ بَاشْ تِمْشِيوْ وِتْخَلُّونِي، رَاهُو مَكْتُوبْ فِي الكْتَابْ المُقَدَّسْ: <span class="br-p"><br><br></span><span class="br-ind"><br><span class="indent">&nbsp;</span></span>بَاشْ نَضْرِبْ السَّارِحْ<br> <span class="br-ind"><br><span class="indent">&nbsp;</span></span>تِتْفَرِّقْ الغْنَمْ.<br></div>
<div class="v" id="v28"><span class="vn">28</span> <span class="br-p"><br><br></span>آمَا بَعْدْ مَا نْقُومْ مِالمُوتْ رَانِي بَاشْ نِسْبِقْكُمْ لِلجَلِيلْ.»</div>
<div class="v" id="v29"><span class="vn">29</span> يَاخِي قَالُّو بُطْرُسْ: «حَتَّى لُوكَانْ خَلاَّوْكْ الكُلْهُمْ، آنَا عُمْرِي مَا نْخَلِّيكْ.»</div>
<div class="v" id="v30"><span class="vn">30</span> وْقَالُّو يَسُوعْ: «نْقُلِّكْ الحَقْ، اليُومْ، فِي اللِّيلَة هَاذِي، قْبَلْ مَا يْصِيحْ السَّرْدُوكْ مَرّْتِينْ، تْكُونْ نْكَرْتْ فِيَّ ثْلاَثَة مَرَّاتْ.»</div>
<div class="v" id="v31"><span class="vn">31</span> آمَا بُطْرُسْ شَدْ صْحِيحْ وْقَالْ: «مَا نِيشْ بَاشْ نُنْكْرِكْ بِالكُلْ حَتَّى كَانْ لْزِمْ بَاشْ نْمُوتْ مْعَاكْ!» وِالكْلاَمْ هَاذَا بِيدُو قَالُوهُولُو التْلاَمْذَة الكُلْهُمْ.</div>
<div class="v" id="v32"><h2>يَسُوعْ يْصَلِّي فِي جَثْسَيْمَانِي</h2><h2>&lt;n&gt;(مَتَّى ٢٦‏:٣٦‏-٤٦ ؛ لُوقَا ٢٢‏:٣٩‏-٤٦)&lt;/n&gt;</h2><span class="vn">32</span> <span class="br-p"><br><br></span>وِمْشَاوْ لِبْلاَصَة إِسْمْهَا جَثْسَيْمَانِي، وْقَالْ يَسُوعْ لِتْلاَمِذْتُو: «أُقْعْدُوا لِهْنَا خَلِّينِي آنَا نِمْشِي نْصَلِّي.»</div>
<div class="v" id="v33"><span class="vn">33</span> وْهَزْ مْعَاهْ بُطْرُسْ وْيَعْقُوبْ وْيُوحَنَّا وِبْدَا يْحِسْ بِالقْلَقْ وِالحُزْنْ.</div>
<div class="v" id="v34"><span class="vn">34</span> وْقَالِلْهُمْ: «نْحِسْ الِّي رُوحِي حْزِينَة بَرْشَة لْحَدْ المُوتْ. اسْتَنُّوا هْنَا وَابْقَاوْ فَايْقِينْ.»</div>
<div class="v" id="v35"><span class="vn">35</span> وِبْعِدْ عْلِيهُمْ شْوَيَّة وِهْبَطْ عْلَى رْكَايْبُو عْلَى الأَرْضْ وِبْدَا يْصَلِّي بَاشْ إِذَا كَانْ مُمْكِنْ السَّاعَة هَاذِيكَا مَا تِتْعَدَّاشْ عْلِيهْ.</div>
<div class="v" id="v36"><span class="vn">36</span> وْقَالْ: «يَا بَابَا! يَا بُونَا! إِنْتِ قَادِرْ عْلَى كُلْ شَيْء، بَعِّدْ عْلِيَّ الكَاسْ هَاذَا، آمَا خَلِّي تْكُونْ مَشِيئْتِكْ إِنْتِ، مُوشْ مَشِيئْتِي آنَا.»</div>
<div class="v" id="v37"><span class="vn">37</span> <span class="br-p"><br><br></span>وِمْبَاعِدْ جَا وِلْقَاهُمْ رَاقْدِينْ وْقَالْ لْبُطْرُسْ: «يَاخِي إِنْتِ رَاقِدْ يَا سِمْعَانْ؟ مَا تْنَجِّمْشْ تَسْهِرْ حَتَّى سَاعَة وَحْدَة؟</div>
<div class="v" id="v38"><span class="vn">38</span> أَسْهْرُوا وْصَلِّيوْ بَاشْ مَا تَاقْعُوشْ فِي تَجْرْبَة. رَاهِي الرُّوحْ تْحِبْ تَبْقَى فَايْقَة آمَا البْدَنْ رَاهُو ضْعِيفْ.»</div>
<div class="v" id="v39"><span class="vn">39</span> وِمْشَى مَرَّة أُخْرَى وْصَلَّى وْقَالْ الكْلاَمْ هُوَ بِيدُو.</div>
<div class="v" id="v40"><span class="vn">40</span> وِرْجَعْ مَرَّة أُخْرَى وِلْقَاهُمْ رَاقْدِينْ عْلَى خَاطِرْهُمْ مَا نَجّْمُوشْ يْهِزُّوا رُوسْهُمْ مِالنُّومْ وْمَا لْقَاوْشْ آشْ يْجَاوْبُوهْ.</div>
<div class="v" id="v41"><span class="vn">41</span> وْجَا المَرَّة الثَّالْثَة وْقَالِلْهُمْ: «يَاخِي مَازِلْتُوا لْتَوْ رَاقْدِينْ وْمِرْتَاحِينْ؟ يِكْفِي! رَاهِي السَّاعَة جَاتْ. تَوَّا آنَا إِبْنْ الإِنْسَانْ بَاشْ يْسَلّْمُونِي لِيْدِينْ المِذْنْبِينْ.</div>
<div class="v" id="v42"><span class="vn">42</span> قُومُوا، هَيَّا نِمْشِيوْا! هَاوْ جَا الِّي بَاشْ يْخُونِّي!»</div>
<div class="v" id="v43"><h2>شَدَّانْ يَسُوعْ</h2><h2>&lt;n&gt;(مَتَّى ٢٦‏:٤٧‏-٥٦ ؛ لُوقَا ٢٢‏:٤٧‏-٥٣ ؛ يُوحَنَّا ١٨‏:٣‏-١٢)&lt;/n&gt;</h2><span class="vn">43</span> <span class="br-p"><br><br></span>وْبِالوَقْتْ وَقْتِلِّي هُوَ يِتْكَلِّمْ جَا يَهُوذَا الِّي هُوَ وَاحِدْ مِالأَثْنَاشْ وِمْعَاهْ بَرْشَة نَاسْ هَازِّينْ سْيُوفَا وِعْصِي بَعْثُوهُمْ رُؤَسَاءْ الكُهَّانْ وِالكُتَّابْ مْتَاعْ اليْهُودْ وِالشْيُوخْ.</div>
<div class="v" id="v44"><span class="vn">44</span> وِلِّي بَاشْ يْخُونُو عْطَاهُمْ أَمَارَة وْقَالْ: «الِّي بَاشْ نْبُوسُو هَاذَاكَا هُوَ. شِدُّوهْ وْهِزُّوهْ وْعِسُّوا عْلِيهْ بِالقْدَا.»</div>
<div class="v" id="v45"><span class="vn">45</span> وْمِلِّي وْصُلْ مْشَالُو طُولْ وْقَالْ: «يَا مُعَلِّمْ!» وْبَاسُو.</div>
<div class="v" id="v46"><span class="vn">46</span> وِالنَّاسْ شَدُّوهْ</div>
<div class="v" id="v47"><span class="vn">47</span> آمَا وَاحِدْ مِالوَاقْفِينْ جْبِدْ سِيفْ وِضْرَبْ العَبْدْ مْتَاعْ كْبِيرْ الكُهَّانْ قَصّْلُو وِذْنُو.</div>
<div class="v" id="v48"><span class="vn">48</span> وْقَلْهُمْ يَسُوعْ: «يَاخِي رَدِّيتُونِي مُجْرِمْ جَايِينِّي بِالسْيُوفَا وِالعْصِي؟</div>
<div class="v" id="v49"><span class="vn">49</span> كُلْ يُومْ كُنْتْ مَا بِينَاتْكُمْ نْعَلِّمْ فِي الهَيْكِلْ وْمَا شَدِّيتُونِيشْ آمَا الشَّيْء هَاذَا الكُلُّو وْقَعْ بَاشْ يْتِمْ الِّي تْقَالْ فِي الكْتَابْ المُقَدَّسْ»</div>
<div class="v" id="v50"><span class="vn">50</span> الوَقْتْ هَاذَاكَا التْلاَمْذَة خَلاَّوْهْ وْهَرْبُوا.</div>
<div class="v" id="v51"><span class="vn">51</span> <span class="br-p"><br><br></span>وْثَمَّة وْلَدْ كَانْ يْتَبَّعْ فِيهْ وْكَانْ لاَبِسْ قَطْعَة دْبَشْ وَحْدَة عْلَى اللْحَمْ، يَاخِي شَدُّوهْ</div>
<div class="v" id="v52"><span class="vn">52</span> وَلَّى خَلاَّهَالْهُمْ وِهْرَبْ عِرْيَانْ.</div>
<div class="v" id="v53"><h2>يَسُوعْ قُدَّامْ مَجْلِسْ اليْهُودْ</h2><h2>&lt;n&gt;(مَتَّى ٢٦‏:٥٧‏-٦٨ ؛ لُوقَا ٢٢‏:٥٤‏-٥٥، ٦٣‏-٧١ ؛ يُوحَنَّا ١٨‏:١٣‏-١٤، ١٩‏-٢٤)&lt;/n&gt;</h2><span class="vn">53</span> <span class="br-p"><br><br></span>وْهَزُّوا يَسُوعْ لِكْبِيرْ الكُهَّانْ. وِينْ تْلَمُّوا رُؤَسَاءْ الكُهَّانْ الكُلْهُمْ وِالشْيُوخْ وِالكُتَّابْ مْتَاعْ اليْهُودْ.</div>
<div class="v" id="v54"><span class="vn">54</span> وْبُطْرُسْ كَانْ يْتَبَّعْ فِيهْ حَتَّى لِينْ وْصُلْ لِلوُسْطِيَّة مْتَاعْ دَارْ كْبِيرْ الكُهَّانْ وْكَانْ قَاعِدْ مْعَ الحُرَّاسْ مْتَاعْ الهَيْكِلْ يِدَّفَّي عْلَى النَّارْ.</div>
<div class="v" id="v55"><span class="vn">55</span> <span class="br-p"><br><br></span>وْرُؤَسَاءْ الكُهَّانْ وِلِّي فِي المَجْلِسْ مْتَاعْ اليْهُودْ الكُلْهُمْ يْلَوّْجُوا عْلَى شْكُونْ يِشْهِدْ عْلَى يَسُوعْ بَاشْ يُقْتْلُوهْ يَاخِي مَا لْقَاوْشْ</div>
<div class="v" id="v56"><span class="vn">56</span> وْبَرْشَة نَاسْ قَدّْمُوا وْشِهْدُوا بِالبَاطِلْ آمَا شْهَادِتْهُمْ جَاتْ عَكْسْ بْعَضْهَا.</div>
<div class="v" id="v57"><span class="vn">57</span> وِمْبَاعِدْ ثَمَّة شْكُونْ وُقْفُوا وْشِهْدُوا عْلِيهْ بِالكِذْبْ وْقَالُوا:</div>
<div class="v" id="v58"><span class="vn">58</span> «سْمَعْنَاهْ يْقُولْ: "بَاشْ نْطَيِّحْ الهَيْكِلْ هَاذَا الِّي صَنْعِتُّو يْدِينْ البَشَرْ، وْبَعْدْ ثْلاَثَة أَيَّامْ بَاشْ نِبْنِي هَيْكِلْ آخَرْ مُوشْ مَصْنُوعْ بِالِيْدِينْ."»</div>
<div class="v" id="v59"><span class="vn">59</span> آمَا زَادُوا تْخَالْفُوا فِي الشّْهَادَة هَاذِي زَادَا.</div>
<div class="v" id="v60"><span class="vn">60</span> وِوْقُفْ كْبِيرْ الكُهَّانْ فِي الوُسْطْ وِسْإِلْ يَسُوعْ وْقَالْ: «يَاخِي مَا عِنْدِكْ مَا تْجَاوِبْ؟ يَاخِي مَا كِشْ تِسْمَعْ فِي الرْجَالْ هَاذُومَا كِيفَاشْ يِشْهْدُوا عْلِيكْ؟»</div>
<div class="v" id="v61"><span class="vn">61</span> آمَا يَسُوعْ بْقَى سَاكِتْ وْمَا جاوِبْشْ بْحَتَّى شَيْء وْعَاوِدْ كْبِيرْ الكُهَّانْ سِأْلُو وْقَالُّو: «يَاخِي إِنْتِ المَسِيحْ، إِبْنْ اللهْ المُبَارَكْ؟»</div>
<div class="v" id="v62"><span class="vn">62</span> <sup class="fnm"><a name="fnm4" href="#fn4">4</a></sup>قَالْ يَسُوعْ: «آنَا هُوَ. وْبِشْ تْشُوفُونِي آنَا إِبْنْ الإِنْسَانْ قَاعِدْ عْلَى يْمِينْ قُدْرِةْ اللهْ وْجَايْ فِي سْحُبْ السْمَاءْ!»</div>
<div class="v" id="v63"><span class="vn">63</span> قَطِّعْ كْبِيرْ الكُهَّانْ دَبْشُو وْقَالْ: «يَاخِي مَازِلْنَا مِحْتَاجِينْ لِشْهُودْ؟</div>
<div class="v" id="v64"><span class="vn">64</span> هَاكُمْ سْمَعْتُوهْ كِيفَاشْ كْفَرْ. شْنُوَّة رَايْكُمْ؟» الكُلْهُمْ حُكْمُوا عْلِيهْ الِّي هُوَ يِسْتْحَقْ بَاشْ يْمُوتْ.</div>
<div class="v" id="v65"><span class="vn">65</span> وْثَمَّة نَاسْ بْدَاوْا يِبْزْقُوا عْلِيهْ، وْغَمّْضُولُو عِينِيهْ وْيَضْرْبُوا فِيهْ عْلَى وِجْهُو وِيْقُولُولُو: «كَانِكْ نَبِي طَلِّعْ شْكُونْ ضَرْبِكْ!» وِبْدَاوْا الحُرَّاسْ مْتَاعْ الهَيْكِلْ يَضْرْبُوا فِيهْ بِالكَفْ.</div>
<div class="v" id="v66"><h2>بُطْرُسْ يُنْكُرْ يَسُوعْ</h2><h2>&lt;n&gt;(مَتَّى ٢٦‏:٦٩‏-٧٥ ؛ لُوقَا ٢٢‏:٥٦‏-٦٢ ؛ يُوحَنَّا ١٨‏:١٥‏-١٨، ٢٥‏-٢٧)&lt;/n&gt;</h2><span class="vn">66</span> <span class="br-p"><br><br></span>وْوَقْتِلِّي بُطْرُسْ كَانْ لُوطَة فِي الوُسْطِيَّة مْتَاعْ الدَّارْ جَاتْ خْدِيمَة مْتَاعْ كْبِيرْ الكُهّان</div>
<div class="v" id="v67"><span class="vn">67</span> وْوَقْتِلِّي شَافِتْ بُطْرُسْ يِدَّفَّى ثَبّْتِتْ فِيهْ وْقَالِتْ: «إِنْتِ زَادَا كُنْتْ مْعَ يَسُوعْ النَّاصْرِي!»</div>
<div class="v" id="v68"><span class="vn">68</span> آمَا هُوَ نْكَرْ وْقَالْ: «مَا نَعْرِفْشْ وْمَا نِفْهِمْشْ آشْ قَاعْدَة تْقُولْ!» وِمْشَى البَرَّا وِقْعَدْ وِينْ البَابْ وْبِالوَقْتْ صَاحْ السَّرْدُوكْ.</div>
<div class="v" id="v69"><span class="vn">69</span> وْوَقْتِلِّي شَافَاتُو الخْدِيمَة قَالِتْ مَرَّة أُخْرَى لِلنَّاسْ الِّي وَاقْفِينْ الغَادِي: «هَاذَا رَاهُو وَاحِدْ مِنْهُمْ!»</div>
<div class="v" id="v70"><span class="vn">70</span> آمَا هُوَ زَادْ نْكَرْ مَرَّة أُخْرَى وِمْبَاعِدْ شْوَيَّة الوَاقْفِينْ الغَادِي قَالُوا مَرَّة أُخْرَى لْبُطْرُسْ: «بِالحَقْ إِنْتِ وَاحِدْ مِنْهُمْ عْلَى خَاطْرِكْ مِنْ مَنْطِقْةْ الجَلِيلْ.»</div>
<div class="v" id="v71"><span class="vn">71</span> آمَا هُوَ بْدَا يَلْعِنْ وْيِحْلِفْ: «رَانِي مَا نَعْرْفُوشْ الرَّاجِلْ الِّي تَحْكِيوْ عْلِيهْ هَاذَا.»</div>
<div class="v" id="v72"><span class="vn">72</span> وْفِي الوَقْتْ هَاذَاكَا صَاحْ السَّرْدُوكْ مَرَّة ثَانْيَة وِتْذَكِّرْ بُطْرُسْ كِلْمِةْ يَسُوعْ كِقَلُّو: «قْبَلْ مَا يْصِيحْ السَّرْدُوكْ مَرّْتِينْ تْكُونْ إِنْتِ نْكَرْتْنِي ثْلاَثَة مَرَّاتْ.» وْوَقْتِلِّي فْهِمْ الكْلاَمْ هَاذَا بْكَى.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->مز ٤١‏:٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->خر ٢٤‏:٨ ؛ عب ٩‏:٢٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->زك ١٣‏:٧ ؛ يو ١٦‏:٣٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->دا ٧‏:١٣ ؛ مر ٩‏:١، ١٣‏:٢٦<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>