<html><head>
<meta http-equiv="Content-Type" content="text/html;charset=utf-8" />
<title>Mark 16 &ndash; مَرْقُسْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 16);">
<div id="navbar"><a href="../index.html">العهد الجديد بالعربية التونسية</a> &ndash; <b>مَرْقُسْ</b> &ndash; <a href="Mark_1.html">1</a> ... <a href="Mark_14.html">14</a> <a href="Mark_15.html">15</a> <b>16</b> </div><hr>
<h1>Mark 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>قْيَامِةْ يَسُوعْ مِنْ بِينْ المُوتَى:</h2><h2>&lt;n&gt;(مَتَّى ٢٨‏:١‏-٨ ؛ لُوقَا ٢٤‏:١‏-١٢ ؛ يُوحَنَّا ٢٠‏:١‏-١٠)&lt;/n&gt;</h2><span class="vn">1</span> <span class="br-p"><br><br></span>وْبَعْدْ مَا وْفَى السِّبْتْ شْرَاتْ مَرْيَمْ المَجْدَلِيَّة وْمَرْيِمْ أُمْ يَعْقُوبْ وْسَالُومَة القْوَارِصْ بَاشْ يْجِيوْ وِيِدْهْنُوا بِيهَا الجُثَّة مْتَاعْ يَسُوعْ.</div>
<div class="v" id="v2"><span class="vn">2</span> وْفِي النْهَارْ الأُوِّلْ مِالجِّمْعَة الأُخْرَى جَاوْ لِلقْبَرْ فِي الصْبَاحْ بِكْرِي وَقْتْ طْلُوعْ الشَّمْسْ.</div>
<div class="v" id="v3"><span class="vn">3</span> وْكَانُوا يْقُولُوا لِبْعَضْهُمْ: «شْكُونْ بَاشْ يْبَعّْدِلْنَا الحَجْرَة مِالبَابْ مْتَاعْ القْبَرْ؟»</div>
<div class="v" id="v4"><span class="vn">4</span> وْوَقْتِلِّي خَزْرُوا شَافُوا الِّي الحَجْرَة تْنَحَّاتْ رَغْمِلِّي هِيَ كَانِتْ كْبِيرَة بَرْشَة.</div>
<div class="v" id="v5"><span class="vn">5</span> وْكِدَخْلُوا فِي وُسْطْ القْبَرْ شَافُوا فِي الجِيهَة اليْمِينْ وْلَدْ شَبَابْ قَاعِدْ وْلاَبِسْ جِبَّة بِيضَة يَاخِي خَافُوا.</div>
<div class="v" id="v6"><span class="vn">6</span> آمَا هُوَ قَالِلْهُمْ: «مَا تِسْتَغْرْبُوشْ! إِنْتُومَا تْلَوّْجُوا عْلَى يَسُوعْ النَّاصْرِي الِّي تِصْلَبْ. هُوَ مُوشْ هْنَا، رَاهُو قَامْ، هَايْ البُقْعَة الِّي كَانْ مَحْطُوطْ فِيهَا.</div>
<div class="v" id="v7"><span class="vn">7</span> آمَا إِمْشِيوْ وْقُولُوا لِتْلاَمِذْتُو وِلْبُطْرُسْ: "رَاهُو بَاشْ يِسْبِقْكُمْ لِلجَلِيلْ، وِالغَادِي بَاشْ تْشُوفُوهْ كِيمَا قَالِلْكُمْ."»</div>
<div class="v" id="v8"><span class="vn">8</span> خَرْجُوا وْهَرْبُوا مِالقْبَرْ وْهُومَا مَرْعُوبِينْ وْمِتْعَجّْبِينْ بَرْشَة، وْمَا قَالُوا لْحَتَّى حَدْ عْلَى خَاطِرْهُمْ كَانُوا خَايْفِينْ.</div>
<div class="v" id="v9"><h2>يَسُوعْ يُظْهُرْ لْمَرْيَمْ المَجْدَلِيَّة</h2><h2>&lt;n&gt;(مَتَّى ٢٨‏:٩‏-١٠ ؛ يُوحَنَّا ٢٠‏:١١‏-١٨)&lt;/n&gt;</h2><span class="vn">9</span> <span class="br-p"><br><br></span>وْبَعْدْ مَا قَامْ يَسُوعْ مِالمُوتْ ظْهُرْ عْلَى الصْبَاحْ بِكْرِي لْمَرْيَمْ المَجْدَلِيَّة الِّي خَرِّجْ مِنْهَا سَبْعَة شْوَاطِنْ وِالشَّيْء هَاذَاكَا وْقَعْ فِي النْهَارْ الأُوِّلْ مِالجِّمْعَة الجْدِيدَة.</div>
<div class="v" id="v10"><span class="vn">10</span> مْشَاتْ وْخَبّْرِتْ الِّي كَانُوا مْعَاهْ فِي الوَقْتْ الِّي هُومَا كَانُوا يْنَوّْحُوا وْيِبْكِيوْ.</div>
<div class="v" id="v11"><span class="vn">11</span> وْهَاذُوكُمْ كِسَمْعُوا الِّي يَسُوعْ حَيْ وِلِّي مَرْيَمْ شَافِتُّو مَا صَدّْقُوشْ.</div>
<div class="v" id="v12"><h2>يَسُوعْ يُظْهُرْ لْزُوزْ تْلاَمْذَة</h2><h2>&lt;n&gt;(لُوقَا ٢٤‏:١٣‏-٣٥)&lt;/n&gt;</h2><span class="vn">12</span> <span class="br-p"><br><br></span>وْبَعْدْ هَاذَا ظْهُرْ يَسُوعْ فِي مَنْظِرْ آخَرْ لْزُوزْ مِنْ تْلاَمِذْتُو وْهُومَا مَاشِينْ لِلقَرْيَة.</div>
<div class="v" id="v13"><span class="vn">13</span> وْهُومَا مْشَاوْ وْخَبّْرُوا البْقِيَّة، آمَا هُومَا زَادَا مَا صَدّْقُوهُمْشْ.</div>
<div class="v" id="v14"><h2>يَسُوعْ يَبْعِثْ تْلاَمِذْتُو</h2><h2>&lt;n&gt;(مَتَّى ٢٨‏:١٦‏-٢٠ ؛ لُوقَا ٢٤‏:٣٦‏-٤٩ ؛ يُوحَنَّا ٢٠‏:١٩‏-٢٣ ؛ أَعْمَالْ ١‏:٦‏-٨)&lt;/n&gt;</h2><span class="vn">14</span> <span class="br-p"><br><br></span>وِمْبَاعِدْ ظْهُرْ لِلحْدَاشِنْ تِلْمِيذْ، وَقْتِلِّي كَانُوا يَاكْلُوا عْلَى المِيدَة، وْلاَمْهُمْ عْلَى خَاطِرْهُمْ مَا امّْنُوشْ وِقْلُوبْهُمْ كَانِتْ كَاسْحَة، كِمَا صَدّْقُوشْ النَّاسْ الِّي شَافُوهْ بَعْدْ مَا قَامْ مِالمُوتْ.</div>
<div class="v" id="v15"><span class="vn">15</span> وْقَالِلْهُمْ: «إِمْشِيوْ لِلعَالَمْ الكُلُّو وْبَشّْرُوا النَّاسْ الكُلْهُمْ بِالإِنْجِيلْ</div>
<div class="v" id="v16"><span class="vn">16</span> الِّي يِمِّنْ وْيِتْعَمِّدْ بَاشْ يُخْلُصْ، آمَا الِّي مَا يِمِّنْشْ رَاهُو بَاشْ يِتْحْكَمْ عْلِيهْ.</div>
<div class="v" id="v17"><span class="vn">17</span> وِلِّي يِمّْنُوا بَاشْ اتَّبِّعْهُمْ الأَمَارَاتْ هَاذِي: بَاشْ يْخَرّْجُوا الشْوَاطِنْ بْإِسْمِي وْبِشْ يِتْكَلّْمُوا بْلُغَاتْ جْدِيدَة عْلِيهُمْ</div>
<div class="v" id="v18"><span class="vn">18</span> وْبِشْ يْشِدُّوا اللْفَاعِى بِيدِيهُمْ. وْإِذَا يُشْرْبُوا شَيْء يُقْتُلْ مَا يْضُرّْهُمْشْ بِالكُلْ، وِيْحُطُّوا يْدِيهُمْ عْلَى المُرْضَى وْهُومَا يَبْرَاوْ.»</div>
<div class="v" id="v19"><h2>طْلُوعْ الرَّبْ يَسُوعْ لِلسْمَاء</h2><h2>&lt;n&gt;(لُوقَا ٢٤‏:٥٠‏-٥٣ ؛ أَعْمَالْ ١‏:٩‏-١١)&lt;/n&gt;</h2><span class="vn">19</span> <span class="br-p"><br><br></span>وْبَعْدْ مَا كَلِّمْهُمْ الرَّبْ يَسُوعْ تِرْفَعْ لِلسْمَاء وِقْعَدْ عْلَى يْمِينْ اللهْ.</div>
<div class="v" id="v20"><span class="vn">20</span> وْخَرْجُوا تْلاَمِذْتُو يْبَشّْرُوا فِي البْقَايِعْ الكُلْ، وِالرَّبْ يْعَاوِنْ فِيهُمْ وِيْثَبِّتْ فِي الكِلْمَة بِالمُعْجْزَاتْ الِّي اتَّبَّعْهَا. آمِينْ.</div>
</div>
<!-- PARSED ABOVE; EDITING MAY BREAK PARSER -->
</body></html>