<html><head>
<meta http-equiv="Content-Type" content="text/html;charset=utf-8" />
<title>Mark 2 &ndash; مَرْقُسْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 2);">
<div id="navbar"><a href="../index.html">العهد الجديد بالعربية التونسية</a> &ndash; <b>مَرْقُسْ</b> &ndash; <a href="Mark_1.html">1</a> <b>2</b> <a href="Mark_3.html">3</a> <a href="Mark_4.html">4</a> ... <a href="Mark_16.html">16</a> </div><hr>
<h1>Mark 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ يِشْفِي رَاجِلْ مَشْلُولْ</h2><h2>&lt;n&gt;(مَتَّى ٩‏:١‏-٨ ؛ لُوقَا ٥‏:١٧‏-٢٦)&lt;/n&gt;</h2><span class="vn">1</span> <span class="br-p"><br><br></span>وْبَعْدْ أَيَّامَاتْ رْجَعْ يَسُوعْ لْمَنْطِقْةْ كَفْرْنَاحُومْ وْتِنْشَرْ الخْبَرْ الِّي هُوَ فِي الدَّارْ.</div>
<div class="v" id="v2"><span class="vn">2</span> تْلَمُّوا بَرْشَة نَاسْ حَتَّى لِينْ مَا بْقَاتْشْ بْلاَصَة لْحَتَّى حَدْ قُدَّامْ البَابْ. وِبْدَا يِحْكِي مْعَاهُم بْكِلْمِةْ اللهْ.</div>
<div class="v" id="v3"><span class="vn">3</span> وْجَابُولُو وَاحِدْ مَشْلُولْ هَازِّينُو أَرْبْعَة رْجَالْ.</div>
<div class="v" id="v4"><span class="vn">4</span> آمَا مَا قِدْرُوشْ يُقْرْبُولُو بِسْبَبْ الزَّحْمَة الكْبِيرَة. وْنُقْبُوا السْطَحْ مْتَاعْ الدَّارْ الِّي كَانْ فِيهَا يَسُوعْ وْهَبّْطُوا الفْرَاشْ الِّي رَاقِدْ عْلِيهْ المَشْلُولْ.</div>
<div class="v" id="v5"><span class="vn">5</span> وَقْتِلِّي شَافْ يَسُوعْ إِيمَانْهُمْ قَالْ لِلمَشْلُولْ: «يَا وْلِيدِي رَاهِي ذْنُوبِكْ تْغِفْرِتْ.»</div>
<div class="v" id="v6"><span class="vn">6</span> <span class="br-p"><br><br></span>وْكَانُوا مْعَ النَّاسْ جْمَاعَة مِنْ الكُتَّابْ مْتَاعْ اليْهُودْ بْدَاوْا يْفَكّْرُوا فِي قْلُوبْهُمْ:</div>
<div class="v" id="v7"><span class="vn">7</span> «شْبِيهْ الرَّاجِلْ هَاذَا يِتْكَلِّمْ هَكَّا؟ رَاهُو يَكْفِرْ! شْكُونْ غِيرْ اللهْ وَحْدُو يِقْدِرْ يِغْفِرْ الذْنُوبْ؟»</div>
<div class="v" id="v8"><span class="vn">8</span> <span class="br-p"><br><br></span>وْبِالوَقْتْ عْرَفْ يَسُوعْ الشَّيْء الِّي يْفَكّْرُوا فِيهْ وَلَّى سْإِلْهُمْ: «عْلاَشْ تْفَكّْرُوا فِي الشَّيْء هَاذَا؟</div>
<div class="v" id="v9"><span class="vn">9</span> آنَا هُو أسْهِلْ؟ بَاشْ يِتْقَالْ لِلمَشْلُولْ: "ذْنُوبِكْ تْغِفْرِتْ" وِلاَّ يِتْقَالُّو: "قُومْ! هِزْ فْرَاشِكْ وْإِمْشِي."</div>
<div class="v" id="v10"><span class="vn">10</span> آمَا هَكَّا تَعْرْفُوا الِّي آنَا إِبْنْ الإِنْسَانْ عِنْدِي السُّلْطَة فِي الأَرْضْ بَاشْ نِغْفِرْ الذْنُوبْ» وِمْبَاعِدْ قَالْ لِلمَشْلُولْ:</div>
<div class="v" id="v11"><span class="vn">11</span> «نْقُلِّكْ: قُومْ! هِزْ فْرَاشِكْ وْإِمْشِي لْبِيتِكْ.»</div>
<div class="v" id="v12"><span class="vn">12</span> قَامْ بِالوَقْتْ وْهَزْ فْرَاشُو وِمْشَى قُدَّامْ النَّاسْ الكُلْ وِبْقَاوْ الكُلْهُمْ مِتْعَجّْبِينْ وْسَبّْحُوا اللهْ وْقَالُوا: «الشَّيْء هَاذَا عْمُرْنَا مَا شُفْنَا مِثْلُو بِالكُلْ!»</div>
<div class="v" id="v13"><h2>المَسِيحْ يِدْعِي لاَوِي</h2><h2>&lt;n&gt;(مَتَّى ٩‏:٩‏-١٣ ؛ لُوقَا ٥‏:٢٧‏-٣٢)&lt;/n&gt;</h2><span class="vn">13</span> <span class="br-p"><br><br></span>وِخْرَجْ يَسُوعْ مَرَّة ثَانْيَة لْشَطْ البُحَيْرَة وْخَلْطُوا عْلِيهْ النَّاسْ الكُلْ وِبْدَا يْعَلِّمْ فِيهُمْ.</div>
<div class="v" id="v14"><span class="vn">14</span> وْوَقْتِلِّي كَانْ يِمْشِي شَافْ لاَوِي وِلْدْ حَلْفَى قَاعِدْ فِي المَكْتِبْ مْتَاعْ الضَّرَايِبْ وْقَلُّو: «تَبَّعْنِي!» وْقَامْ وْتَبّْعُو.</div>
<div class="v" id="v15"><span class="vn">15</span> <span class="br-p"><br><br></span>وْوَقْتِلِّي كَانْ يَسُوعْ قَاعِدْ يَاكُلْ فِي دَارْ لاَوِي جَاوْ بَرْشَة مِلِّي يْلِمُّوا فِي الضَّرَايِبْ وِالمِذْنْبِينْ وْكَانُوا بِحْذَاهْ هُوَ وِتْلاَمِذْتُو. وْبَرْشَة مِنْهُمْ كَانُوا يْتَبّْعُوا فِيهُمْ.</div>
<div class="v" id="v16"><span class="vn">16</span> وْوَقْتِلِّي الكُتَّابْ مْتَاعْ اليْهُودْ وِالفَرِّيسِيِّينْ شَافُوا الِّي يَسُوعْ يَاكُلْ مْعَ الِّي يْلِمُّوا فِي الضَّرَايِبْ قَالُوا لِتْلاَمِذْتُو «عْلاَشْ يَاكُلْ مْعَ الِّي يْلِمُّوا فِي الضَّرَايِبْ وِالمِذْنْبِينْ؟»</div>
<div class="v" id="v17"><span class="vn">17</span> <span class="br-p"><br><br></span>سْمَعْ يَسُوعْ وْجَاوِبْهُمْ: «مُوشْ الصْحَاحْ هُومَا المِحْتَاجِينْ لِلطْبِيبْ آمَا رَاهُمْ المُرْضَى. جِيتْ بَاشْ نِدْعِي المِذْنْبِينْ، مُوشْ الأَبْرَارْ.»</div>
<div class="v" id="v18"><h2>النِّقَاشْ عْلَى الصْيَامْ</h2><h2>&lt;n&gt;(مَتَّى ٩‏:١٤‏-١٧ ؛ لُوقَا ٥‏:٣٣‏-٣٩)&lt;/n&gt;</h2><span class="vn">18</span> <span class="br-p"><br><br></span>وْكَانُوا تْلاَمِذْةْ يُوحَنَّا وِالفَرِّيسِيِّينْ صَايْمِينْ يَاخِي جَاوْ جْمَاعَة لْيَسُوعْ يِسْأْلُوا فِيهْ: «عْلاَشْ تْلاَمِذْةْ يُوحَنَّا وِتْلاَمِذْةْ الفَرِّيسِيِّينْ يْصُومُوا وِتْلَامِذْتِكْ مَا يْصُومُوشْ؟»</div>
<div class="v" id="v19"><span class="vn">19</span> <span class="br-p"><br><br></span>جَاوِبْهُمْ: «يَاخِي يْنَجّْمُوا المِسْتَدْعِينْ لِلعِرْسْ يْصُومُوا وِالعْرِيسْ مَازَالْ فِي وُسْطْهُمْ؟ مَا دَامُو العْرِيسْ فِي وُسْطْهُمْ مَا يْنَجّْمُوشْ يْصُومُوا.</div>
<div class="v" id="v20"><span class="vn">20</span> آمَا بَاشْ يْجِيوْ نْهَارَاتْ يِتْهَزْ العْرِيسْ بْعِيدْ عْلِيهُمْ وِالوَقْتْ هَاذَاكَا بَاشْ يْصُومُوا.»</div>
<div class="v" id="v21"><span class="vn">21</span> <span class="br-p"><br><br></span>«مَا ثَمَّاشْ حَتَّى وَاحِدْ يْرَقِّعْ لِبْسَة قْدِيمَة بْقَطْعَة مِنْ قْمَاشْ جْدِيدْ مَا كَانِشْ تْوَلِّي القَطْعَة الجْدِيدَة تِتْكَمِّشْ وْتَاكُلْ مِاللِّبْسَة القْدِيمَة وِتْوَلِّي التَّقْطِيعَة أَكْبِرْ.</div>
<div class="v" id="v22"><span class="vn">22</span> وْمَا ثَمَّاشْ حَتَّى وَاحِدْ يْحُطْ شْرَابْ جْدِيدْ فِي قْرِبْ قْدِيمَة بَاشْ الشْرَابْ الجْدِيدْ مَا يفَرْقِعْشْ القْرِبْ. رَاهُو الشْرَابْ الجْدِيدْ يِتْحَطْ فِي قْرِبْ جْدِيدَة.»</div>
<div class="v" id="v23"><h2>الحِوَارْ عْلَى السِّبْتْ</h2><h2>&lt;n&gt;(مَتَّى ١٢‏:١‏-٨ ؛ لُوقَا ٦‏:١‏-٥)&lt;/n&gt;</h2><span class="vn">23</span> <span class="br-p"><br><br></span>وِتْعَدَّى يَسُوعْ فِي نْهَارْ سِبْتْ فِي وُسْطْ الزَّرْعْ وْشَقُّوا تْلاَمِذْتُو الزَّرْعْ وْهُومَا يْنَحِّيوْ فِي السْبُولْ مْتَاعْ القَمْحْ.</div>
<div class="v" id="v24"><span class="vn">24</span> قَالُوا الفَرِّيسِيِّينْ لْيَسُوعْ: «شُوفْ، عْلاَشْ تْلاَمِذْتِكْ يَعْمْلُوا فِي حْوَايِجْ مَا تْحِلِّشْ نْهَارْ السِّبْتْ؟»</div>
<div class="v" id="v25"><span class="vn">25</span> جَاوِبْهُمْ: «يَاخِي مَا قْرِيتُوشْ شْنُوَّة عْمَلْ دَاوُدْ وِلِّي مْعَاهْ وَقْتِلِّي حْتَاجُوا وْجَاعُوا؟</div>
<div class="v" id="v26"><span class="vn">26</span> <sup class="fnm"><a name="fnm1" href="#fn1">1</a></sup>كِيفَاشْ دْخَلْ لْبِيتْ اللهْ فِي وَقْتْ أَبِيَاثَارْ الِّي هُوَ كْبِيرْ الكُهَّانْ وِكْلَى مِنْ خُبْزْ القُرْبَانْ الِّي الكُهَّانْ وَحَّدْهُمْ كَانْ مَسْمُوحِلْهُمْ بَاشْ يَاكْلُوا مِنُّو وْزَادْ عْطَى لِصْحَابُو كْلاَوْ؟»</div>
<div class="v" id="v27"><span class="vn">27</span> <span class="br-p"><br><br></span>وْزَادْ قَالِلْهُمْ: «رَاهُو السِّبْتْ تُوجِدْ لْفَايِدْةْ الإِنْسَانْ مُوشْ الإِنْسَانْ هُوَ الِّي تُوجِدْ بَاشْ يْكُونْ عَبْدْ لِلسِّبْتْ.</div>
<div class="v" id="v28"><span class="vn">28</span> آنَا إِبْنْ الإِنْسَانْ رَبْ السِّبْتْ زَادَا.»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->I صم ٢١‏:١‏-٦ ؛ II صم ٨‏:١٧<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>