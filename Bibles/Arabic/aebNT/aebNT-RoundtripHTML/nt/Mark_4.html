<html><head>
<meta http-equiv="Content-Type" content="text/html;charset=utf-8" />
<title>Mark 4 &ndash; مَرْقُسْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 4);">
<div id="navbar"><a href="../index.html">العهد الجديد بالعربية التونسية</a> &ndash; <b>مَرْقُسْ</b> &ndash; <a href="Mark_1.html">1</a> <a href="Mark_2.html">2</a> <a href="Mark_3.html">3</a> <b>4</b> <a href="Mark_5.html">5</a> <a href="Mark_6.html">6</a> ... <a href="Mark_16.html">16</a> </div><hr>
<h1>Mark 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>مَثَلْ الفَلاَّحْ</h2><h2>&lt;n&gt;(مَتَّى ١٣‏:١‏-٩ ؛ لُوقَا ٨‏:٤‏-٨)&lt;/n&gt;</h2><span class="vn">1</span> <span class="br-p"><br><br></span>وِمْبَاعِدْ بْدَا يَسُوعْ يْعَلِّمْ مَرَّة أُخْرَى فِي الشَّطْ مْتَاعْ البُحَيْرَة وْبَرْشَة نَاسْ تْلَمُّوا بِيهْ يَاخِي وَلَّى طْلَعْ فِي الفْلُوكَة وِقْعَدْ فِيهَا وْهِيَ فِي المَاء وِالنَّاسْ الكُلْ بْقَاوْ عْلَى الشَّطْ.</div>
<div class="v" id="v2"><span class="vn">2</span> وْعَلِّمْهُمْ بَرْشَة حَاجَاتْ بِالأَمْثَالْ وْمِالحَاجَاتْ الِّي قَالْهَالْهُمْ وْهُوَ يْعَلِّمْ فِيهُمْ:</div>
<div class="v" id="v3"><span class="vn">3</span> «اسْمْعُوا! خْرَجْ الفَلاَّحْ بَاشْ يَزْرَعْ.</div>
<div class="v" id="v4"><span class="vn">4</span> وَقْتِلِّي هُوَ يَزْرَعْ ثَمَّة زِرِّيعَة جَاتْ فِي الثْنِيَّة، جَاتْ الْعْصَافِرْ وِكْلِتْهَا.</div>
<div class="v" id="v5"><span class="vn">5</span> وْثَمَّة زِرِّيعَة أُخْرَى طَاحِتْ فِي أَرْضْ فِيهَا الحْجَرْ، مَا فِيهَاشْ بَرْشَة تْرَابْ، يَاخِي نِبْتِتْ بِالوَقْتْ عْلَى خَاطِرْ تْرَابْهَا مُوشْ بَرْشَة.</div>
<div class="v" id="v6"><span class="vn">6</span> آمَا وَقْتِلِّي طَلْعِتْ الشَّمْسْ تْحَرْقِتْ وْيِبْسِتْ عْلَى خَاطِرْهَا مَا عِنْدْهَاشْ عْرُوقْ.</div>
<div class="v" id="v7"><span class="vn">7</span> وْثَمَّة زِرِّيعَة طَاحِتْ وُسْطْ الشُّوكْ وْوَقْتِلِّي نْبِتْ الشُّوكْ خْنَقْهَا وْمَا خَلاَّهَاشْ تُثْمُرْ.</div>
<div class="v" id="v8"><span class="vn">8</span> وْثَمَّة زِرِّيعَة أُخْرَى طَاحِتْ فِي الأَرْضْ البَاهْيَة. نِبْتِتْ وْكِبْرِتْ وْعَمْلِتْ الثَّمَرْ. ثَمَّة مِنْهَا الِّي جَابِتْ ثْلاَثِينْ مَرَّة قَدْ الِّي تِزْرَعْ وْمِنْهَا الِّي جَابِتْ سِتِّينْ وْمِنْهَا الِّي جَابِتْ مْيَة.»</div>
<div class="v" id="v9"><span class="vn">9</span> وِمْبَاعِدْ قَالْ: «الِّي عَنْدُو وِذْنِينْ خَلِّيهْ يِسْمَعْ!»</div>
<div class="v" id="v10"><h2>عْلاَشْ يَسُوعْ يِسْتَعْمِلْ فِي الأَمْثَالْ</h2><h2>&lt;n&gt;(مَتَّى ١٣‏:١٠‏-١٧ ؛ لُوقَا ٨‏:٩‏-١٠)&lt;/n&gt;</h2><span class="vn">10</span> <span class="br-p"><br><br></span>وْوَقْتِلِّي يَسُوعْ كَانْ وَحْدُو، سِأْلُوهْ النَّاسْ الدَّايْرِينْ بِيهْ وِالرُّسُلْ الأَثْنَاشْ عْلَى المَعْنَى مْتَاعْ المَثَلْ.</div>
<div class="v" id="v11"><span class="vn">11</span> قَالِلْهُمْ: «إِنْتُومَا تِعْطَالْكُمْ بَاشْ تَعْرْفُوا الأَسْرَارْ مْتَاعْ مَمْلِكْةْ اللهْ. آمَا النَّاسْ الأُخْرِينْ كُلْ شَيْء يِتْقَالِلْهُمْ بِالأَمْثَالْ</div>
<div class="v" id="v12"><span class="vn">12</span> <sup class="fnm"><a name="fnm1" href="#fn1">1</a></sup>بَاشْ <span class="br-p"><br><br></span><span class="br-ind"><br><span class="indent">&nbsp;</span></span>الخَزْرَانْ يُخْزْرُوا وْمَا يْشُوفُوشْ<br> <span class="br-ind"><br><span class="indent">&nbsp;</span></span>وِالسَّمْعَانْ يِسْمْعُوا وْمَا يِفْهْمُوشْ<br> <span class="br-ind"><br><span class="indent">&nbsp;</span></span>بَاشْ مَا يَرْجْعُوشْ<br> <span class="br-ind"><br><span class="indent">&nbsp;</span></span>وِذْنُوبْهُمْ مَا يِتْغِفْرُوشْ.»<br></div>
<div class="v" id="v13"><h2>يَسُوعْ يْفَسِّرْ المَثَلْ مْتَاعْ الفَلاَّحْ</h2><h2>&lt;n&gt;(مَتَّى ١٣‏:١٨‏-٢٣ ؛ لُوقَا ٨‏:١١‏-١٥)&lt;/n&gt;</h2><span class="vn">13</span> <span class="br-p"><br><br></span>وْقَالِلْهُمْ يَسُوعْ: «يَاخِي مَا فْهِمْتُوشْ المَثَلْ هَاذَا؟ إِمَّالاَ كِيفَاشْ بَاشْ تِفْهْمُوا الأَمْثَالْ الأُخْرِينْ الكُلْهُمْ؟</div>
<div class="v" id="v14"><span class="vn">14</span> الفَلاَّحْ يَزْرَعْ كِلْمِةْ اللهْ.</div>
<div class="v" id="v15"><span class="vn">15</span> وِلِّي هُومَا فِي الثْنِيَّة وِينْ كِلْمِةْ اللهْ مَزْرُوعَة هُومَا الِّي دُوبْ مَا يِسْمْعُوهَا يْجِي الشِّيطَانْ وْيَخْطِفْ الكِلْمَة الِّي تْزُرْعِتْ فِي قْلُوبْهُمْ.</div>
<div class="v" id="v16"><span class="vn">16</span> وِلِّي تْزُرْعُوا فِي أَرْضْ فِيهَا بَرْشَة حْجَرْ هُومَا الِّي دُوبْ مَا يِسْمْعُوا الكِلْمَة يِقْبْلُوهَا وْهُومَا فَرْحَانِينْ.</div>
<div class="v" id="v17"><span class="vn">17</span> آمَا مَا عِنْدْهُمْشْ عْرُوقْ. يَبْقَاوْ لْمُدِّةْ قْصِيرَة وْدُوبْ مَا يْجِي وَقْتْ صْعِيبْ وِلاَّ إِضْطِهَادْ عْلَى خَاطِرْ الكِلْمَة يْطِيحُوا فِيسَعْ.</div>
<div class="v" id="v18"><span class="vn">18</span> وِالأُخْرِينْ الِّي تْزُرْعُوا وُسْطْ الشُّوكْ، هُومَا الِّي سَمْعُوا الكِلْمَة</div>
<div class="v" id="v19"><span class="vn">19</span> آمَا هْمُومْ الدِّنْيَا وِالغْنَى الِّي يْغَلِّطْ وِالحَاجَاتْ الأُخْرَى الِّي يِشْتْهُوهَا تُدْخُلْ وِتُخْنُقْ الكِلْمَة وِيْوَلُّوا مَا فِيهُمْشْ زِرِّيعَة.</div>
<div class="v" id="v20"><span class="vn">20</span> آمَا الِّي يِتْزُرْعُوا فِي الأَرْضْ البَاهْيَة، هُومَا الِّي يِسْمْعُوا الكِلْمَة وْيِقْبْلُوهَا وِيْجِيبُوا زِرِّيعَة، مِنْهُمْ الِّي يْجِيبْ ثْلاَثِينْ مَرَّة قَدْ الِّي تِزْرَعْ وْمِنْهُمْ الِّي يْجِيبْ سِتِّينْ وْمِنْهُمْ الِّي يْجِيبْ مْيَة.»</div>
<div class="v" id="v21"><h2>مَثَلْ الفْنَارْ</h2><h2>&lt;n&gt;(لُوقَا ٨‏:١٦‏-١٨)&lt;/n&gt;</h2><span class="vn">21</span> <span class="br-p"><br><br></span>وْقَالِلْهُمْ يَسُوعْ: «يَاخِي النَّاسْ يْجِيبُوا الفْنَارْ وِيْحُطُّوهْ تَحْتْ طَاسَة وِلاَّ يْحُطُّوهْ تَحْتْ سْرِيرْ؟ يَاخِي مُوشْ يِتْحَطْ فِي بْلاَصَة عَالْيَة؟</div>
<div class="v" id="v22"><span class="vn">22</span> كُلْ حَاجَة مْخُبّْيَة بَاشْ تِتْكْشِفْ وْكُلْ حَاجَة مَسْتُورَة بَاشْ تُظْهُرْ وْتِتْكْشِفْ لِلنُّورْ.</div>
<div class="v" id="v23"><span class="vn">23</span> الِّي عَنْدُو وِذْنِينْ، خَلِّيهْ يِسْمَعْ.»</div>
<div class="v" id="v24"><h2>مَثَلْ الكِيلْ</h2><h2>&lt;n&gt;(مَتَّى ٧‏:٢، ١٣‏:١٢ ؛ لُوقَا ٦‏:٣٨، ٨‏:١٨)&lt;/n&gt;</h2><span class="vn">24</span> <span class="br-p"><br><br></span>وْقَالْ لِتْلاَمِذْتُو وْلِلنَّاسْ الِّي دَايْرِينْ بِيهْ: «رُدُّوا بَالْكُمْ كِيفَاشْ تِفْهْمُوا الشَّيْء الِّي تِسْمْعُوا فِيهْ! رَاهُو الكِيلْ الِّي تْكَيّْلُوا بِيهْ، يِتْكَيّْلِلْكُمْ بِيهْ وِيِتْزَادِلْكُمْ،</div>
<div class="v" id="v25"><span class="vn">25</span> الِّي عَنْدُو يِتْزَادْلُو أَكْثِرْ وِلِّي مَا عِنْدُوشْ حَتَّى الِّي عَنْدُو يِتْفَكّْلُو.»</div>
<div class="v" id="v26"><h2>مَثَلْ الزَّرْعْ الِّي يِكْبِرْ</h2><span class="vn">26</span> <span class="br-p"><br><br></span>وْقَالْ يَسُوعْ: «مَمْلِكْةْ اللهْ تِشْبِهْ لْفَلاَّحْ يَرْمِي الزِّرِّيعَة فِي الأَرْضْ.</div>
<div class="v" id="v27"><span class="vn">27</span> وِمْبَاعِدْ يُرْقُدْ فِي اللِّيلْ وِيْقُومْ فِي النْهَارْ وِالزِّرِّيعَة قَاعْدَة تُطْلُعْ وْتِكْبِرْ. هُوَ مَا يَعْرِفْشْ كِيفَاشْ الشَّيْء هَاذَاكَا قَاعِدْ يَجْرَى.</div>
<div class="v" id="v28"><span class="vn">28</span> الأَرْضْ وَحَّدْهَا تَعْطِي الثَّمْرَة، تْنَبِّتْ، وْبَاعِدْ تْسَبِّلْ، وِالسْبُولَة تِتْمْلَى بِالقَمْحْ.</div>
<div class="v" id="v29"><span class="vn">29</span> آمَا دُوبْ مَا الصَّابَة تَحْضِرْ، يَحْصِدْهَا الفَلاَّحْ بِالمِنْجِلْ عْلَى خَاطِرْ جَا وَقْتْ الحْصَادْ.»</div>
<div class="v" id="v30"><h2>مَثَلْ زِرِّيعِةْ الخَرْدِلْ</h2><h2>&lt;n&gt;(مَتَّى ١٣‏:٣١‏-٣٢، ٣٤‏-٣٥ ؛ لُوقَا ١٣‏:١٨‏-١٩)&lt;/n&gt;</h2><span class="vn">30</span> <span class="br-p"><br><br></span>وْقَالْ يَسُوعْ: «بَّاشْ نْشَبّْهُوا مَمْلِكْةْ اللهْ وِبْأَيْ مَثَلْ نْمَثّْلُوهَا؟</div>
<div class="v" id="v31"><span class="vn">31</span> تِشْبِهْ لْزِرِّيعَة مْتَاعْ خَرْدِلْ وَقْتِلِّي تِتْزْرَعْ فِي الأَرْضْ هِيَ أَصْغِرْ مِنْ الزِّرِّيعَة الأُخْرَى الكُلْهَا.</div>
<div class="v" id="v32"><span class="vn">32</span> آمَا وَقْتِلِّي تِنْبِتْ اطَّلِّعْ عِيدَانْ كْبِيرَة وِتْوَلِّي أَكْبِرْ مِالنَّبَاتَاتْ الِّي كِيفْهَا الكُلْهَا وِتْجِي الطّْيُورْ بَاشْ تْعَشِشْ فِي وُسْطْ الظُّلْ مْتَاعْهَا.»</div>
<div class="v" id="v33"><span class="vn">33</span> <span class="br-p"><br><br></span>ابَّرْشَة أَمْثَالْ كِيفْ هَاذَا كَانْ يَسُوعْ يْقُولْ فِي كِلْمِةْ اللهْ لِلنَّاسْ، عْلَى قَدْرْ مَا كَانُوا قَادْرِينْ بَاشْ يِفْهْمُوا.</div>
<div class="v" id="v34"><span class="vn">34</span> وْمَا كَانِشْ يَحْكِيلْهُمْ حَتَّى شَيْء مِنْ غِيرْ مَثَلْ، آمَا كَانْ يْفَسِّرْ لِتْلاَمِذْتُو فِي كُلْ شَيْء وَقْتِلِّي يَبْقَى مْعَاهُمْ وَحَّدْهُمْ.</div>
<div class="v" id="v35"><h2>يَسُوعْ يْهَدِّي العَاصْفَة</h2><h2>&lt;n&gt;(مَتَّى ٨‏:٢٣‏-٢٧ ؛ لُوقَا ٨‏:٢٢‏-٢٥)&lt;/n&gt;</h2><span class="vn">35</span> <span class="br-p"><br><br></span>وْفِي النْهَارْ هَاذَاكَا، فِي العْشِيَّة قَالْ يَسُوعْ لِتْلاَمِذْتُو: «هَيَّا نِتْعَدَّاوْ لِلجِيهَة الأُخْرَى مْتَاعْ البُحَيْرَة.»</div>
<div class="v" id="v36"><span class="vn">36</span> خَلاَّوْ النَّاسْ وْهَزُّوهْ مْعَاهُمْ فِي الفْلُوكَة الِّي كَانْ فِيهَا وْكَانِتْ مْعَاهْ فْلاَيِكْ أُخْرَى.</div>
<div class="v" id="v37"><span class="vn">37</span> وْهَبِّتْ رِيحْ قْوِيَّة وْوَلَّى المُوجْ يَضْرِبْ فِي الفْلُوكَة حَتَّى لِينْ قْرِيبْ تِتْعَبَّى بِالمَاء.</div>
<div class="v" id="v38"><span class="vn">38</span> وْهُوَ كَانْ رَاقِدْ فِي آخِرْ الفْلُوكَة وْحَاطْ رَاسُو عْلَى وْسَادَة. قَوّْمُوهْ وْقَالُولُو: «يَا مُعَلِّمْ! يَاخِي مَا يْهِمِّكْشْ فِينَا كِنْمُوتُوا؟»</div>
<div class="v" id="v39"><span class="vn">39</span> وَلَّى قَامْ وِأْمَرْ الرِّيحْ وْقَالْ لِلبُحَيْرَة: «اسْكُتْ! رِيضْ!» وِالرِّيحْ وْقُفْ وِالدِّنْيَا هْدَاتْ.</div>
<div class="v" id="v40"><span class="vn">40</span> وْقَالِلْهُمْ: «شْبِيكُمْ مَرْعُوبِينْ بَرْشَة؟ عْلاَشْ مَا عِنْدْكُمْشْ إِيمَانْ؟»</div>
<div class="v" id="v41"><span class="vn">41</span> خَافُوا بَرْشَة وْقَالُوا لِبْعَضْهُمْ: «شْكُونُو هَاذَا؟ حَتَّى مِالرِّيحْ وِالبُحَيْرَة يْطِيعُوا فِيهْ!»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إش ٦‏:٩‏-١٠<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>