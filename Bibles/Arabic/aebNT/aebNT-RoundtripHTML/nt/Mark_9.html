<html><head>
<meta http-equiv="Content-Type" content="text/html;charset=utf-8" />
<title>Mark 9 &ndash; مَرْقُسْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 9);">
<div id="navbar"><a href="../index.html">العهد الجديد بالعربية التونسية</a> &ndash; <b>مَرْقُسْ</b> &ndash; <a href="Mark_1.html">1</a> ... <a href="Mark_7.html">7</a> <a href="Mark_8.html">8</a> <b>9</b> <a href="Mark_10.html">10</a> <a href="Mark_11.html">11</a> ... <a href="Mark_16.html">16</a> </div><hr>
<h1>Mark 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>وْقَالِلْهُمْ يَسُوعْ: «نْقُلْكُمْ الحَقْ: ثَمَّة شْكُونْ مِنْ الوَاقْفِينْ هْنَا مَا هُمْشْ بَاشْ يْشُوفُوا المُوتْ إِلاَّ بَعْدْ مَا يْشُوفُوا مَمْلِكْةْ اللهْ جَايَة بْقُوَّة.»</div>
<div class="v" id="v2"><h2>يَسُوعْ يْظَهِّرْ مَجْدُو</h2><h2>&lt;n&gt;(مَتَّى ١٧‏:١‏-١٣ ؛ لُوقَا ٩‏:٢٨‏-٣٦)&lt;/n&gt;</h2><span class="vn">2</span> <span class="br-p"><br><br></span>وْبَعْدْ سِتَّة أَيَّامْ هَزْ يَسُوعْ بُطْرُسْ وْيَعْقُوبْ وْيُوحَنَّا وْطَلْعُوا وَحَّدْهُمْ لِجْبَلْ عَالِي وِتْبَدِّلْ قُدَّامْهُمْ.</div>
<div class="v" id="v3"><span class="vn">3</span> وْوَلَّى دَبْشُو يِلْمَعْ أَبْيِضْ مِالثِّلْجْ مَا يْنَجِّمْشْ حَتَّى صَبَّاغْ فِي الدِّنْيَا يَصْبِغْ لِبْسَة بِالأَبْيِضْ كِيفُو.</div>
<div class="v" id="v4"><span class="vn">4</span> وْظَهْرُولْهُمْ إِيلِيَّا وْمُوسَى وْكَانُوا يْكَلّْمُوا فِي يَسُوعْ.</div>
<div class="v" id="v5"><span class="vn">5</span> وْقَالْ بُطْرُسْ لْيَسُوعْ: «يَا مُعَلِّمْ، رَاهُو بَاهِي الِّي أَحْنَا مُوجُودِينْ هْنَا! خَلِّينَا نُنْصْبُوا ثْلاَثَة خْيَامْ. وَحْدَة لِيكْ وْوَحْدَة لْمُوسَى وْوَحْدَة لْإِيلِيَّا!»</div>
<div class="v" id="v6"><span class="vn">6</span> وْبُطْرُسْ مَا كَانِشْ دَارِي عْلَى رُوحُو آشْ قَاعِدْ يْقُولْ عْلَى خَاطِرْهُمْ كَانُوا خَايْفِينْ بَرْشَة.</div>
<div class="v" id="v7"><span class="vn">7</span> وْجَاتْ سْحَابَة وْغَطَّاتْهُمْ وِخْرَجْ صُوتْ مِالسْحَابَة: «هَاذَا هُوَ ابْنِي الِّي نْحِبُّو. اسْمْعُولُو!»</div>
<div class="v" id="v8"><span class="vn">8</span> وْخَزْرُوا التْلاَمْذَة بِحْذَاهُمْ وْمَا شَافُوا كَانْ يَسُوعْ وَحْدُو مْعَاهُمْ.</div>
<div class="v" id="v9"><span class="vn">9</span> <span class="br-p"><br><br></span>وْوَقْتِلِّي هُومَا هَابْطِينْ مِالجْبَلْ، وَصَّاهُمْ يَسُوعْ بَاشْ مَا يْخَبّْرُوا حَتَّى حَدْ بِالشَّيْء الِّي شَافُوهْ حَتَّى لِينْ إِبْنْ الإِنْسَانْ ا يْقُومْ مِنْ بِينْ المُوتَى.</div>
<div class="v" id="v10"><span class="vn">10</span> عَمْلُوا التْلاَمْذَة بِالشَّيْء الِّي قَالْهُولْهُمْ آمَا بْقَاوْ يِتْنَاقْشُوا مَا بِينَاتْ بْعَضْهُمْ: «آشْ مَعْنَاهَا: يْقُومْ مِنْ بِينْ المُوتَى؟»</div>
<div class="v" id="v11"><span class="vn">11</span> وْكَانُوا يِسْأْلُوا فِيهْ وِيْقُولُوا: «عْلاَشْ الكُتَّابْ مْتَاعْ اليْهُودْ يْقُولُوا الِّي إِيلِيَّا لاَزِمْ يْجِي فِي الأُوِّلْ؟»</div>
<div class="v" id="v12"><span class="vn">12</span> جَاوِبْهُمْ: «بِالحَقْ إِيلِيَّا يْجِي فِي الأُوِّلْ وِيْصَلِّحْ كُلْ شَيْء. إِمَّالاَ عْلاَشْ جَا فِي الكْتَابْ المُقَدَّسْ الِّي آنَا إِبْنْ الإِنْسَانْ لاَزِمْنِي نِتْألِّمْ وْنِتْهَانْ بَرْشَة.</div>
<div class="v" id="v13"><span class="vn">13</span> وْآنَا نْقُلْكُمْ: رَاهُو إِيلِيَّا جَا وْعَمْلُوا فِيهْ الِّي حَبُّوا، كِيفْ مَا حْكَى عْلِيهْ الكْتَابْ المُقَدَّسْ!»</div>
<div class="v" id="v14"><h2>يَسُوعْ يِشْفِي وْلِدْ سَاكْنُو شِيطَانْ</h2><h2>&lt;n&gt;(مَتَّى ١٧‏:١٤‏-٢١ ؛ لُوقَا ٩‏:٣٧‏-٤٣)&lt;/n&gt;</h2><span class="vn">14</span> <span class="br-p"><br><br></span>وْوَقْتِلِّي وُصْلُوا لِلتْلاَمْذَة الأُخْرِينْ شَافُوا بَرْشَة نَاسْ دَايْرِينْ بِيهُمْ وِالكُتَّابْ مْتَاعْ اليْهُودْ يْنَاقْشُوا فِيهُمْ.</div>
<div class="v" id="v15"><span class="vn">15</span> وْدُوبْ مَا النَّاسْ شَافُوا يَسُوعْ تْعَجّْبُوا وِمْشَاوْلُو يِجْرِيوْ بَاشْ يْسَلْمُوا عْلِيهْ.</div>
<div class="v" id="v16"><span class="vn">16</span> سْإِلْهُمْ: «عْلاَشْ تْنَاقْشُوا فِيهُمْ؟»</div>
<div class="v" id="v17"><span class="vn">17</span> جَاوْبُو وَاحِدْ مِنْهُمْ: «يَا مُعَلِّمْ جِبْتْلِكْ وِلْدِي، رَاهُو سَاكْنُو رُوحْ وْرَدُّو بَكُّوشْ.</div>
<div class="v" id="v18"><span class="vn">18</span> كُلْ مَا يْشِدُّو يَصْرْعُو وِيْخَرِّجْ الكْشَاكِشْ مِنْ فُمُّو وِيْعَظْ عْلَى سِنِّيهْ وْيِيبِسْ وِطْلَبْتْ مِنْ تْلاَمِذْتِكْ بَاشْ يْخَرّْجُوهْ، آمَا هُومَا مَا نَجّْمُوشْ.»</div>
<div class="v" id="v19"><span class="vn">19</span> جَاوِبْهُمْ وْقَالْ: «يَا جِيلْ يَلِّي مَا عِنْدْكُمْشْ إِيمَانْ! لْوَقْتَاشْ بَاشْ نَبْقَى مْعَاكُمْ؟ لْوَقْتَاشْ بَاشْ نِتْحَمِّلْكُمْ؟ جِيبُوهُولِي!»</div>
<div class="v" id="v20"><span class="vn">20</span> جَابُوهْ لْيَسُوعْ وْدُوبْ مَا الرُّوحْ شَافُو صْرَعْ الوْلَدْ وْطَاحْ عْلَى الأَرْضْ يِتْمَرِّغْ وْخَرِّجْ الكْشَاكِشْ مِنْ فُمُّو.</div>
<div class="v" id="v21"><span class="vn">21</span> وِسْإِلْ يَسُوعْ بُو الوْلِدْ: «مِنْ وَقْتَاشْ بْدَا يَجْرَالُو الشَّيْء هَاذَا؟» قَالْ: «مِلِّي هُوَ صْغِيرْ</div>
<div class="v" id="v22"><span class="vn">22</span> وْبَرْشَة مَرَّاتْ طَيّْحُو فِي النَّارْ وْفِي المَاء بَاشْ يُقْتْلُو. آمَا إِذَا كَانِكْ تِقْدِرْ تَعْمِلْ حَاجَة، حِنْ عْلِينَا وْعَاوِنَّا!»</div>
<div class="v" id="v23"><span class="vn">23</span> قَالُّو يَسُوعْ: «قُتْلِي إِذَا كَانِكْ تِقْدِرْ! رَاهُو كُلْ شَيْء مُمْكِنْ عِنْدْ الِّي يِمِّنْ!»</div>
<div class="v" id="v24"><span class="vn">24</span> وْبِالوَقْتْ صَاحْ بُو الوْلِدْ: «آنَا نِمِّنْ! وْإِنْتِ عَاوِنِّي رَانِي إِيمَانِي ضْعِيفْ!»</div>
<div class="v" id="v25"><span class="vn">25</span> وْوَقْتِلِّي شَافْ يَسُوعْ الِّي النَّاسْ الكُلْهُمْ جَاوْ يِجْرِيوْ مْعَ بْعَضْهُمْ أْمَرْ الرُّوحْ المَنْزُوسْ وْقَلُّو: «يَا رُوحْ يَا بَكُّوشْ وْيَا أَطْرِشْ آنَا نُأْمْرِكْ، اخْرُجْ مِنُّو وْمَا تَرْجِعْلُوشْ بِالكُلْ!»</div>
<div class="v" id="v26"><span class="vn">26</span> صَاحْ الرُّوحْ وِصْرَعْ الوْلَدْ بْقُوَّة وِخْرَجْ وْوَلَّى الوْلَدْ كَإِنُّو مِيتْ حَتَّى لِينْ بَرْشَة نَاسْ قَالُوا: «رَاهُو مَاتْ.»</div>
<div class="v" id="v27"><span class="vn">27</span> آمَا يَسُوعْ شَدُّو مِنْ يِدُّو وْقَوّْمُو، وْهُوَ قَامْ.</div>
<div class="v" id="v28"><span class="vn">28</span> <span class="br-p"><br><br></span>وْبَعْدْ مَا دْخَلْ يَسُوعْ لِلبِيتْ، سِأْلُوهْ تْلاَمِذْتُو عْلَى جْنَبْ: «عْلاَشْ أَحْنَا مَا نَجِّمْنَاشْ نْخَرّْجُوهْ؟»</div>
<div class="v" id="v29"><span class="vn">29</span> جَاوِبْهُمْ: «النَّوْعْ هَاذَا مَا يِطَّرِّدْ كَانْ بِالصَّلاَةْ وِالصُّومْ.»</div>
<div class="v" id="v30"><h2>يَسُوعْ يَحْكِي مَرَّة أُخْرَى عْلَى مُوتُو وِقْيَامْتُو</h2><h2>&lt;n&gt;(مَتَّى ١٧‏:٢٢‏-٢٣ ؛ لُوقَا ٩‏:٤٣‏-٤٥)&lt;/n&gt;</h2><span class="vn">30</span> <span class="br-p"><br><br></span>وِمْبَاعِدْ مْشَى يَسُوعْ وِتْلاَمِذْتُو مِنْ ثَمَّة وِتْعَدَّاوْ عْلَى مَنْطِقْةْ الجَلِيلْ وْمَا حَبِّشْ حَتَّى وَاحِدْ يَعْرِفْ البْلاَصَة الِّي هُوَ مُوجُودْ فِيهَا.</div>
<div class="v" id="v31"><span class="vn">31</span> عْلَى خَاطْرُو كَانْ يْعَلِّمْ فِي تْلاَمِذْتُو وِيْقُولِلْهُمْ: «آنَا إِبْنْ الإِنْسَانْ بَاشْ يْسَلّْمُونِي لِيْدِينْ النَّاسْ وْبِشْ يُقْتْلُونِي وْبِشْ نْقُومْ فِي النْهَارْ الثَّالِثْ.»</div>
<div class="v" id="v32"><span class="vn">32</span> آمَا هُومَا مَا فَهْمُوشْ كْلاَمُو وْخَافُوا بَاشْ يِسْأْلُوهْ.</div>
<div class="v" id="v33"><h2>شْكُونُو هُوَ الأَعْظَمْ</h2><h2>&lt;n&gt;(مَتَّى ١٨‏:١‏-٥ ؛ لُوقَا ٩‏:٤٦‏-٤٨)&lt;/n&gt;</h2><span class="vn">33</span> <span class="br-p"><br><br></span>وِمْبَاعِدْ جَا يَسُوعْ لْكَفْرْنَاحُومْ. وْوَقْتِلِّي هُوَ فِي الدَّارْ سْإِلْ تْلاَمِذْتُو: «فَاشْ كُنْتُوا تِتْنَاقْشُوا فِي الطْرِيقْ؟»</div>
<div class="v" id="v34"><span class="vn">34</span> بْقَاوْ سَاكْتِينْ عْلَى خَاطِرْهُمْ كَانُوا يِتْنَاقْشُوا فِي شْكُونْ هُوَ أَعْظِمْ وَاحِدْ فِيهُمْ.</div>
<div class="v" id="v35"><span class="vn">35</span> قْعَدْ وْنَادَى الأَثْنَاشِنْ تِلْمِيذْ وْقَالِلْهُمْ: «إِذَا وَاحِدْ يْحِبْ يْكُونْ الأُوِّلْ يِلْزْمُو يْحُطْ رُوحُو آخِرْ النَّاسْ وْيِخْدِمْهُمْ!»</div>
<div class="v" id="v36"><span class="vn">36</span> وْجَابْ وْلِدْ صْغِيرْ وْوَقّْفُو فِي وُسْطْهُمْ وْهَزُّو مَا بِينْ يْدِيهْ وْقَالِلْهُمْ:</div>
<div class="v" id="v37"><span class="vn">37</span> «الِّي يِقْبِلْ بْإِسْمِي وَاحِدْ مِنْ الوْلاَدْ الصْغَارْ هَاذُومَا رَاهُو يِقْبِلْنِي وِلِّي يِقْبِلْنِي رَاهُو مَا يِقْبِلْنِيشْ آنَا بَرْكْ آمَا زَادَا يِقْبِلْ الِّي بْعَثْنِي.»</div>
<div class="v" id="v38"><h2>الِّي مُوشْ ضِدّْنَا رَاهُو مْعَانَا</h2><h2>&lt;n&gt;(لُوقَا ٩‏:٤٩‏-٥٠)&lt;/n&gt;</h2><span class="vn">38</span> <span class="br-p"><br><br></span>قَالْ يُوحَنَّا لْيَسُوعْ: «يَا مُعَلِّمْ، شُفْنَا وَاحِدْ يْخَرِّجْ فِي الشْوَاطِنْ بْإِسْمِكْ وَلِّينَا حُزْنَاهْ عْلَى خَاطْرُو مُوشْ يْتَبَّعْ فِينَا.»</div>
<div class="v" id="v39"><span class="vn">39</span> <span class="br-p"><br><br></span>آمَا يَسُوعْ قَالْ: «مَا تْحُوزُوهِشْ! رَاهُو مَا ثَمَّاشْ حَتَّى وَاحِدْ يَعْمِلْ مُعْجْزَة بْإِسْمِي وِمْبَاعِدْ شْوَيَّة يْنَجِّمْ يِتْكَلِّمْ عْلِيَّ بِالخَايِبْ.</div>
<div class="v" id="v40"><span class="vn">40</span> الِّي مُوشْ ضِدّْنَا رَاهُو مْعَانَا.</div>
<div class="v" id="v41"><span class="vn">41</span> الِّي يَعْطِيكُمْ كَاسْ مَاء بْإِسْمِي عْلَى خَاطِرْكُمْ تَابْعِينْ لِلمَسِيحْ. نْقُولِلْكُمْ الحَقْ، رَاهُو أَجْرُو مَا يْضِيعِشْ.»</div>
<div class="v" id="v42"><h2>يَا وِيلْهُمْ الِّي يْعَثّْرُوا غِيرْهُمْ</h2><h2>&lt;n&gt;(مَتَّى ١٨‏:٦‏-٩ ؛ لُوقَا ١٧‏:١‏-٢)&lt;/n&gt;</h2><span class="vn">42</span> <span class="br-p"><br><br></span>«الِّي يْكُونْ سْبَبْ عَثْرَة لْوَاحِدْ مِالصْغَارْ هَاذُومَا الِّي يِمّْنُوا بِيَّ خِيرْلُو كَانْ تِتْعَلِّقْ حَجْرَة كْبِيرَة مْتَاعْ رْحَى فِي رَقْبْتُو وْيِتْرْمَى فِي قَلْبْ البْحَرْ.</div>
<div class="v" id="v43"><span class="vn">43</span> وْإِذَا كَانْ يِدِّكْ تْخَلِّيكْ تَعْمِلْ الذْنُوبْ قُصّْهَا، رَاهُو كِتُدْخُلْ لِلحَيَاةْ الأَبَدِيَّة وْيِدِّكْ مَقْصُوصَة خِيرْلِكْ مِلِّي تُدْخُلْ لِجْهَنِّمْ وِيْدِيكْ الإِثْنِينْ كَامْلِينْ.</div>
<div class="v" id="v44"><span class="vn">44</span> وِينْ دُودْهُمْ مَا يْمُوتْشْ وْنَارْهُمْ مَا تَطْفَاشْ.</div>
<div class="v" id="v45"><span class="vn">45</span> وْإِذَا كَانْ سَاقِكْ تْخَلِّيكْ تَعْمِلْ الذْنُوبْ قُصّْهَا، رَاهُو كِتُدْخُلْ لِلحَيَاةْ الأَبَدِيَّة وْسَاقِكْ مَقْصُوصَة خِيرْلِكْ مِلِّي تِتْرْمَى فِي جْهَنِّمْ وْسَاقِيكْ كَامْلِينْ،</div>
<div class="v" id="v46"><span class="vn">46</span> وِينْ دُودْهُمْ مَا يْمُوتْشْ وْنَارْهُمْ مَا تَطْفَاشْ.</div>
<div class="v" id="v47"><span class="vn">47</span> وْإِذَا كَانْ عِينِكْ تْخَلِّيكْ تَعْمِلْ الذْنُوبْ قَلِّعْهَا، رَاهُو كِتُدْخُلْ لْمَمْلِكْةْ اللهْ بْعِينْ وَحْدَة، خِيرْلِكْ مِلِّي تِتْرْمَى فِي جْهَنِّمْ بْعِينِيكْ لِثْنِينْ،</div>
<div class="v" id="v48"><span class="vn">48</span> وِينْ دُودْهُمْ مَا يْمُوتْشْ وْنَارْهُمْ مَا تَطْفَاشْ.</div>
<div class="v" id="v49"><span class="vn">49</span> وِينْ كُلْ وَاحِدْ بَاشْ يِتْحَاسِبْ عْلَى ذْنُوبُو وْبِشْ تَهْبِطْ عْلِيهْ النَّارْ كِيفْ مَا المِلْحْ يِتْذَرْ فِي المَاكْلَة.»</div>
<div class="v" id="v50"><span class="vn">50</span> <span class="br-p"><br><br></span>«المِلْحْ بَاهِي. آمَا إِذَا كَانْ المِلْحْ مَا عَادِشْ عَنْدُو مَطْعِمْ، كِيفَاشْ بَاشْ تْرَجّْعُولُو مَطْعْمُو؟ خَلِّي يْكُونْ عِنْدْكُمْ مِلْحْ فِي نْفُوسْكُمْ وْعِيشُوا فِي سَلاَمْ مْعَ بْعَضْكُمْ.»</div>
</div>
<!-- PARSED ABOVE; EDITING MAY BREAK PARSER -->
</body></html>