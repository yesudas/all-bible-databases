<html><head>
<meta http-equiv="Content-Type" content="text/html;charset=utf-8" />
<title>Matt 1 &ndash; مَتَّى &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 1);">
<div id="navbar"><a href="../index.html">العهد الجديد بالعربية التونسية</a> &ndash; <b>مَتَّى</b> &ndash; <b>1</b> <a href="Matt_2.html">2</a> <a href="Matt_3.html">3</a> ... <a href="Matt_28.html">28</a> </div><hr>
<h1>Matt 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>أَصْلْ يَسُوعْ المَسِيحْ</h2><h2>&lt;n&gt;(لُوقَا ٣‏:٢٣‏-٣٨)&lt;/n&gt;</h2><span class="vn">1</span> <span class="br-p"><br><br></span>فِي هَا الكْتَابْ نَلْقَاوْ نِسْب يَسُوعْ المَسِيحْ وِلْدْ دَاوُدْ وِلْدْ إِبْرَاهِيمْ:</div>
<div class="v" id="v2"><span class="vn">2</span> <span class="br-p"><br><br></span>إِبْرَاهِيمْ جَابْ إِسْحَاقْ. وْإِسْحَاقْ جَابْ يَعْقُوبْ. وْيَعْقُوبْ جَابْ يَهُوذَا وْإِخْوْتُو.</div>
<div class="v" id="v3"><span class="vn">3</span> وْيَهُوذَا جَابْ فَارِصْ وْزَارَحْ مِنْ ثَامَارْ. وْفَارِصْ جَابْ حَصْرُونْ. وْحَصْرُونْ جَابْ أَرَامْ.</div>
<div class="v" id="v4"><span class="vn">4</span> وْأَرَامْ جَابْ عَمِّينَادَابْ. وْعَمِّينَادَابْ جَابْ نَحْشُونْ. وْنَحْشُونْ جَابْ سَلْمُونْ.</div>
<div class="v" id="v5"><span class="vn">5</span> وْسَلْمُونْ جَابْ بُوعَزْ مِنْ رَاحَابْ. وْبُوعَزْ جَابْ عُوبِيدْ مِنْ رَاعُوثْ. وْعُوبِيدْ جَابْ يَسَّى.</div>
<div class="v" id="v6"><span class="vn">6</span> وْيَسَّى جَابْ المَلِكْ دَاوُدْ. <span class="br-p"><br><br></span>دَاوُدْ جَابْ سُلَيْمَانْ مِنْ المْرَا الِّي كَانْ مَاخِذْهَا أُورِيَّا.</div>
<div class="v" id="v7"><span class="vn">7</span> وْسُلَيْمَانْ جَابْ رَحُبْعَامْ. وْرَحُبْعَامْ جَابْ أَبِيَّا. وْأَبِيَّا جَابْ آسَا.</div>
<div class="v" id="v8"><span class="vn">8</span> وْآسَا جَابْ يَهُوشَافَاطْ. وْيَهُوشَافَاطْ جَابْ يُورَامْ. وْيُورَامْ جَابْ عُزِّيَّا.</div>
<div class="v" id="v9"><span class="vn">9</span> وْعُزِّيَّا جَابْ يُوثَامْ. وْيُوثَامْ جَابْ أَحَازْ. وْأَحَازْ جَابْ حِزْقِيَّا.</div>
<div class="v" id="v10"><span class="vn">10</span> وْحِزْقِيَّا جَابْ مَنَسَّى. وْمَنَسَّى جَابْ آمُونْ. وْآمُونْ جَابْ يُوشِيَّا.</div>
<div class="v" id="v11"><span class="vn">11</span> وْيُوشِيَّا جَابْ يَكُنْيَا وْإِخْوْتُو وَقْتِلِّي كَانُوا اليْهُودْ مسبيين فِي بَابِلْ.</div>
<div class="v" id="v12"><span class="vn">12</span> <span class="br-p"><br><br></span>وْبَعْدْ مَا وْفَاتْ مُدِّةْ السّبي مْتَاعْهُمْ فِي بَابِلْ، يَكُنْيَا جَابْ شَأَلْتِئِيلْ. وْشَأَلْتِئِيلْ جَابْ زَرُبَّابِلْ.</div>
<div class="v" id="v13"><span class="vn">13</span> وْزَرُبَّابِلْ جَابْ أَبِيهُودْ. وْأَبِيهُودْ جَابْ أَلِيَاقِيمْ. وْأَلِيَاقِيمْ جَابْ عَازُورْ.</div>
<div class="v" id="v14"><span class="vn">14</span> وْعَازُورْ جَابْ صَادُوقْ. وْصَادُوقْ جَابْ أَخِيمْ. وْأَخِيمْ جَابْ أَلِيُودْ.</div>
<div class="v" id="v15"><span class="vn">15</span> وْأَلِيُودْ جَابْ أَلِيعَازَرْ. وْأَلِيعَازَرْ جَابْ مَتَّانْ. وْمَتَّانْ جَابْ يَعْقُوبْ.</div>
<div class="v" id="v16"><span class="vn">16</span> وْيَعْقُوبْ جَابْ يُوسُفْ رَاجِلْ مَرْيَمْ الِّي جَابِتْ يَسُوعْ الِّي يْسَمِّيوْهْ المَسِيحْ.</div>
<div class="v" id="v17"><span class="vn">17</span> <span class="br-p"><br><br></span>وْهَكَّا نَلْقَاوْ أَرْبَعْطَاشِنْ جِيلْ مِنْ إِبْرَاهِيمْ حَتَّى لْدَاوُدْ، وْأَرْبَعْطَاشِنْ جِيلْ مِنْ دَاوُدْ لِينْ تِسْباو اليْهُودْ فِي بَابِلْ، وْأَرْبَعْطَاشِنْ جِيلْ مِلِّي وْفَاتْ مُدِّةْ المنْفى مْتَاعْهُمْ فِي بَابِلْ حَتَّى لِينْ جَا المَسِيحْ.</div>
<div class="v" id="v18"><h2>وْلَادِةْ يَسُوعْ المَسِيحْ</h2><h2>&lt;n&gt;(لُوقَا ٢‏:١‏-٧)&lt;/n&gt;</h2><span class="vn">18</span> <span class="br-p"><br><br></span>وْهَاوْ كِيفَاشْ تُولِدْ يَسُوعْ المَسِيحْ: وَقْتِلِّي كَانِتْ مَرْيَمْ أُمُّو مَخْطُوبَة لْرَاجِلْ إِسْمُو يُوسُفْ، وِقْبَلْ مَا يْعَرّْسُوا، حِبْلِتْ بْقُوِّةْ الرُّوحْ القُدُسْ.</div>
<div class="v" id="v19"><span class="vn">19</span> يَاخِي قَرِّرْ يُوسُفْ خَطِيبْهَا بَاشْ يِبْعِدْ عْلِيهَا في السرّ مِنْ غِيرْ مَا يَفْضِحْهَا، عْلَى خَاطْرُو كَانْ رَاجِلْ تقيّ.</div>
<div class="v" id="v20"><span class="vn">20</span> <span class="br-p"><br><br></span>وْهُوَ مَازَالْ يِخَمِّمْ فِي الحْكَايَة، ظْهُرْلُو مَلاَكْ مِنْ عِنْدْ رَبِّي فِي المْنَامْ، وْقَالُّو: «يَا يُوسُفْ وِلْدْ دَاوُدْ، مَا تْخَافِشْ بَاشْ تْعَرِّسْ بْمَرْيَمْ. رَاهِي حِبْلَى بْقُوِّةْ الرُّوحْ القُدُسْ،</div>
<div class="v" id="v21"><span class="vn">21</span> وْبِشْ تْجِيبْ طْفُلْ، وإِنْتِ تْسَمِّيهْ يَسُوعْ، عْلَى خَاطْرُو بَاشْ يْخَلِّصْ شَعْبُو مِنْ ذْنُوبْهُمْ.»</div>
<div class="v" id="v22"><span class="vn">22</span> <span class="br-p"><br><br></span>وْهَاذَا الكُلْ صَارْ بَاشْ يْتِمْ الكْلاَمْ الِّي قَالُو رَبِّي عْلَى لْسَانْ النَّبِي الِّي قَالْ:</div>
<div class="v" id="v23"><span class="vn">23</span> <span class="br-p"><br><br></span><span class="br-ind"><br><span class="indent">&nbsp;</span></span><sup class="fnm"><a name="fnm1" href="#fn1">1</a></sup>الصْبِيَّة تِحْبِلْ، وِتْجِيبْ طْفُلْ،<br> <span class="br-ind"><br><span class="indent">&nbsp;</span></span>يِتْسَمَّى «عِمَّانُوئِيلْ!» (وْمَعْنَاهَا رَبِّي مْعَانَا.)<br></div>
<div class="v" id="v24"><span class="vn">24</span> <span class="br-p"><br><br></span>وْوَقْتِلِّي يُوسُفْ فَاقْ مِنْ النُّومْ، عْمَلْ كِيمَا قَالُّو المَلاَكْ الِّي مِنْ عِنْدْ رَبِّي، وْرَوِّحْ بْمَرْتُو لْدَارُو.</div>
<div class="v" id="v25"><span class="vn">25</span> آمَا مَا رْقَدْشْ مْعَاهَا حَتَّى لِينْ جَابِتْ الطْفُلْ، وْسَمَّاهْ يَسُوعْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إش ٧‏:١٤<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>