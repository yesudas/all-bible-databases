<html><head>
<meta http-equiv="Content-Type" content="text/html;charset=utf-8" />
<title>Matt 10 &ndash; مَتَّى &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 10);">
<div id="navbar"><a href="../index.html">العهد الجديد بالعربية التونسية</a> &ndash; <b>مَتَّى</b> &ndash; <a href="Matt_1.html">1</a> ... <a href="Matt_8.html">8</a> <a href="Matt_9.html">9</a> <b>10</b> <a href="Matt_11.html">11</a> <a href="Matt_12.html">12</a> ... <a href="Matt_28.html">28</a> </div><hr>
<h1>Matt 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الأَثْنَاشِنْ رَسُولْ</h2><h2>&lt;n&gt;(مَرْقُسْ ٣‏:١٣‏-١٩ ؛ لُوقَا ٦‏:١٢‏-١٦)&lt;/n&gt;</h2><span class="vn">1</span> <span class="br-p"><br><br></span>وْنَادَى لِلأَثْنَاشِنْ تِلْمِيذْ وِعْطَاهُمْ سُلْطَة عْلَى الأَرْوَاحْ المَنْزُوسَة بَاشْ يْخَرّْجُوهَا وْبَاشْ يِشْفِيوْ النَّاسْ مِالأَمْرَاضْ وِالوْجَايِعْ الكُلْهَا.</div>
<div class="v" id="v2"><span class="vn">2</span> وْهَاذُومَا هُومَا أَسَامِي الأَثْنَاشِنْ رَسُولْ: الأُولاَنِي إِسْمُو سِمْعَانْ الِّي يْنَادُولُو بُطْرُسْ وْخُوهْ أَنْدَرَاوُسْ، وْيَعْقُوبْ وِلْدْ زَبَدِي وْخُوهْ يُوحَنَّا،</div>
<div class="v" id="v3"><span class="vn">3</span> وْفِيلِبُّسْ وْبَرْثُلْمَاوُسْ، وْتُومَا وْمَتَّى الِّي يْلِمْ فِي الضَّرَايِبْ، وْيَعْقُوبْ وِلْدْ حَلْفَى وْتَدَّاوُسْ،</div>
<div class="v" id="v4"><span class="vn">4</span> وْسِمْعَانْ الِّي يْغِيرْ عْلَى بْلاَدُو، وْيَهُوذَا الإِسْخَرْيُوطِي الِّي بَاشْ يْخُونْ يَسُوعْ.</div>
<div class="v" id="v5"><h2>يَسُوعْ يَبْعِثْ الأَثْنَاشِنْ رَسُولْ</h2><h2>&lt;n&gt;(مَرْقُسْ ٦‏:٧‏-١٣ ؛ لُوقَا ٩‏:١‏-٦)&lt;/n&gt;</h2><span class="vn">5</span> <span class="br-p"><br><br></span>بْعَثْ يَسُوعْ الأَثْنَاشْ هَاذُومَا وْوَصَّاهُمْ: «مَا تِمْشِيوْشْ لْحَتَّى وَحْدَة مِالبُلْدَانْ مْتَاعْ الشْعُوبْ الأُخْرِينْ وْمَا تُدْخْلُوشْ لْحَتَّى وَحْدَة مِالمُدُنْ مْتَاعْ السَّامِرِيِّينْ،</div>
<div class="v" id="v6"><span class="vn">6</span> آمَا إِمْشيِوْ لِلغْنَمْ الضَّايْعَة مْتَاعْ بِيتْ إِسْرَائِيلْ.</div>
<div class="v" id="v7"><span class="vn">7</span> وْإِنْتُومَا مَاشِينْ بَشّْرُوا وْقُولُوا الِّي مَمْلِكْةْ السْمَاوَاتْ قُرْبِتْ.</div>
<div class="v" id="v8"><span class="vn">8</span> اشْفِيوْ المُرْضَى، اشْفِيوْ اللي عِنْدْهُمْ البْرَصْ، قَيّْمُوا المُوتَى، خَرّْجُوا الشْوَاطِنْ. خْذِيتُوا بْلاَشْ، أَعْطِيوْ بْلاَشْ.</div>
<div class="v" id="v9"><span class="vn">9</span> مَا تْهِزُّوشْ لاَ ذْهَبْ وْلاَ فِضَّة وْلاَ نْحَاسْ فِي حْزَامَاتْكُمْ،</div>
<div class="v" id="v10"><span class="vn">10</span> وْلاَ صُرَّة وْلاَ لِبْسْتِينْ وْلاَ صَنْدَالْ وْلاَ عْصَا، عْلَى خَاطِرْ الخَدَّامْ يِسْتْحَقْ مَاكِلْتُو.</div>
<div class="v" id="v11"><span class="vn">11</span> وْأَيْ مْدِينَة وِلاَّ قَرْيَة تُدْخْلُولْهَا، لَوّْجُوا فِيهَا عْلَى شْكُونْ يِسْتَاهِلْ بَاشْ تُدْخْلُوا لْدَارُو وْأُقْعُدُوا عَنْدُو حَتَّى لِينْ تِمْشِيوْ.</div>
<div class="v" id="v12"><span class="vn">12</span> وكتُدْخْلُوا لْدَارْ سَلّْمُوا عْلَى النَّاسْ الِّي فِيهَا.</div>
<div class="v" id="v13"><span class="vn">13</span> وْإِذَا كَانْ امَّالِي الدَّارْ هَاذِيكَا يِسْتَاهْلُوا، خَلِّي سْلاَمْكُمْ يْجِي عْلِيهُمْ، آمَا إِذَا كَانْهُمْ مَا يِسْتَاهْلُوشْ رَاهُو سْلاَمْكُمْ بَاشْ يَرْجْعِلْكُمْ.</div>
<div class="v" id="v14"><span class="vn">14</span> وْإِذَا كَانْ أَيْ وَاحِدْ مَا يِقْبِلْكُمْشْ وِلاَّ مَا يِسْمَعْشْ كْلاَمْكُمْ، أُنْفْضُوا التْرَابْ مِنْ سَاقِيكُمْ وَقْتِلِّي تْجِيوْ خَارْجِينْ مِالدَّارْ هَاذِيكَا وِلاَّ مِالمْدِينَة هَاذِيكَا.</div>
<div class="v" id="v15"><span class="vn">15</span> نْقُلْكُمْ الحَقْ: رَاهِي حَالِةْ مْدِينِةْ سَدُومْ وْعَمُورَة يُومْ الحْسَابْ بَاشْ تْكُونْ خِيرْ مِنْ حَالِةْ المْدِينَة هَاذِيكَا!»</div>
<div class="v" id="v16"><h2>الإِضْطِهَادْ الِّي بَاشْ يَاقَعْ</h2><h2>&lt;n&gt;(مَرْقُسْ ١٣‏:٩‏-١٣ ؛ لُوقَا ٢١‏:١٢‏-١٧)&lt;/n&gt;</h2><span class="vn">16</span> <span class="br-p"><br><br></span>«هَانِي نُرْسِلْكُمْ كِيفْ الغْنَمْ فِي وُسْطْ الذْيُوبَا، إِمَّالاَ كُونُوا فَايْقِينْ كِيفْ اللْفَاعِي، وْبَاهِينْ كِيفْ الحْمَامْ.</div>
<div class="v" id="v17"><span class="vn">17</span> وْرُدُّوا بَالْكُمْ مِالنَّاسْ عْلَى خَاطِرْهُمْ بَاشْ يْسَلْمُوكُمْ لِلمَجْلِسْ مْتَاعْ اليْهُودْ، وْيَضْرْبُوكُمْ بِالسُّوطْ فِي المَجَامِعْ مْتَاعْهُمْ،</div>
<div class="v" id="v18"><span class="vn">18</span> وْتِتْهَزُّوا لِلحُكَّامْ وِالمُلُوكْ عْلَى خَاطْرِي، بَاشْ تِشْهْدُوا قُدَّامْهُمْ هُومَا وْقُدَّامْ الشْعُوبْ الأُخْرِينْ.</div>
<div class="v" id="v19"><span class="vn">19</span> وَقْتِلِّي يْسَلْمُوكُمْ مَا تْخَمَمُوشْ كِيفَاشْ بَاشْ تِتْكَلّْمُوا وِلاَّ شْنُوَّة بَاشْ تْقُولُوا، رَاكُمْ فِي السَّاعَة هَاذِيكَا بَاشْ يِتْعْطَالْكُمْ الكْلاَمْ الِّي بَاشْ تْقُولُوهْ.</div>
<div class="v" id="v20"><span class="vn">20</span> عْلَى خَاطِرْكُمْ مَا كُمْشْ إِنْتُومَا الِّي تِتْكَلّْمُوا، آمَا رُوحْ بُوكُمْ يِتْكَلِّمْ فِي بْلاسِطْكُمْ.</div>
<div class="v" id="v21"><span class="vn">21</span> الخُو بَاشْ يْسَلِّمْ خُوهْ لِلمُوتْ، وِالبُو يْسَلّمْ وِلْدُو، وِالوْلاَدْ يْدُورُوا عْلَى وَالْدِيهُمْ وْيُقْتْلُوهُمْ،</div>
<div class="v" id="v22"><span class="vn">22</span> وِالنَّاسْ الكُلْهُمْ بَاشْ يَكْرْهُوكُمْ عْلَى خَاطِرْ إِسْمِي. آمَا الِّي يِثْبِتْ لِلإِخْرْ رَاهُو بَاشْ يُخْلُصْ.</div>
<div class="v" id="v23"><span class="vn">23</span> وْوَقْتِلِّي يِضْطَهْدُوكُمْ فِي مْدِينَة أُهْرْبُوا لِمْدِينَة أُخْرَى، نْقُلْكُمْ الحَقْ: مَا كُمْشْ بَاشْ ادُّورُوا المُدُنْ مْتَاعْ إِسْرَائِيلْ الكُلْهَا قْبَلْ مَا نْجِي آنَا إِبْنْ الإِنْسَانْ.</div>
<div class="v" id="v24"><span class="vn">24</span> التِّلْمِيذْ مُوشْ أَعْظِمْ مِالمُعَلِّمْ مْتَاعُو وِالخْدِيمْ مُوشْ أَعْظِمْ مِنْ سِيدُو.</div>
<div class="v" id="v25"><span class="vn">25</span> يِكْفِيهْ التِّلْمِيذْ بَاشْ يْكُونْ كِيفْ المُعَلِّمْ مْتَاعُو وِالخْدِيمْ كِيفْ سِيدُو. إِذَا كَانْ مُولَى الدَّارْ سَمَّاوْهْ بَعْلَزَبُولْ، إِمَّالاَ عَايِلْتُو آشْ بَاشْ يْسَمِّيوْهُمْ؟»</div>
<div class="v" id="v26"><h2>الخُوفْ مِنْ رَبِّي</h2><h2>&lt;n&gt;(لُوقَا ١٢‏:٢‏-٧)&lt;/n&gt;</h2><span class="vn">26</span> <span class="br-p"><br><br></span>«إِمَّالاَ مَا تْخَافُوشْ مِنْهُمْ. مَا ثَمَّاشْ حَاجَة مَسْتُورَة مَا هِيشْ بَاشْ تِتْكْشِفْ، وْمَا ثَمَّاشْ حَاجَة مْخُبّْيَة مَا هِيشْ بَاشْ تِتْعْرَفْ.</div>
<div class="v" id="v27"><span class="vn">27</span> وِلِّي نْقُولْهُولْكُمْ فِي الظْلاَمْ، قُولُوهْ فِي النُّورْ. وِلِّي يِتْقَالِلْكُمْ بِالشْوَيَّة فِي وِذْنِيكُمْ، نَادُوا بِيهْ مِنْ فُوقْ السْطُوحَاتْ.</div>
<div class="v" id="v28"><span class="vn">28</span> وْمَا تْخَافُوشْ مِلِّي يُقْتْلُوا البْدَنْ وْمَا يْنَجّْمُوشْ يُقْتْلُوا الرُّوحْ، آمَا خَافُوا مِلِّي هُوَ قَادِرْ بَاشْ يِهْلِكْ الرُّوحْ وِالبْدَنْ لِثْنِينْ فِي جْهَنِّمْ.</div>
<div class="v" id="v29"><span class="vn">29</span> يَاخِي مُوشْ زُوزْ عْصَافِرْ يِتْبَاعُوا بِفْرَنْكْ؟ وْمَا يْطِيحُوا عْلَى الأَرْضْ كَانْ مَا يْكُونْ بُوكُمْ الِّي فِي السْمَاءْ عْلِمْ بِيهُمْ.</div>
<div class="v" id="v30"><span class="vn">30</span> رَاهُو حَتَّى شْعَرْ رُوسْكُمْ الكُلُّو مَحْسُوبْ.</div>
<div class="v" id="v31"><span class="vn">31</span> مَا تْخَافُوشْ، إِنْتُومَا خِيرْ مِنْ بَرْشَة عْصَافِرْ!</div>
<div class="v" id="v32"><span class="vn">32</span> <span class="br-p"><br><br></span>إِمَّالاَ الِّي يِعْتَرِفْ بِيَّ قُدَّامْ النَّاسْ نِعْتَرِفْ بِيهْ قُدَّامْ بُويَا الِّي فِي السْمَاءْ.</div>
<div class="v" id="v33"><span class="vn">33</span> آمَا الِّي يُنْكُرْنِي قُدَّامْ النَّاسْ، آنَا زَادَا بَاشْ نُنْكُرْ فِيهْ قُدَّامْ بُويَا الِّي فِي السْمَاءْ.»</div>
<div class="v" id="v34"><h2>يَسُوعْ وِالعَالَمْ</h2><h2>&lt;n&gt;(لُوقَا ١٢‏:٥١‏-٥٣، ١٤‏:٢٦‏-٢٧)&lt;/n&gt;</h2><span class="vn">34</span> <span class="br-p"><br><br></span>«مَا يِمْشِيشْ فِي بَالْكُمْ الِّي جِيتْ بَاشْ نْجِيبْ سَلاَمْ لِلأَرْضْ، مَا جِيتِشْ بَاشْ نْجِيبْ سَلاَمْ آمَا بَاشْ نْجِيبْ سِيفْ.</div>
<div class="v" id="v35"><span class="vn">35</span> جِيتْ بَاشْ نْفَرِّقْ بِينْ الوْلِدْ وْبُوهْ، وِالطُّفْلَة وْأُمّْهَا، وِالكَنَّة وِحْمَاتْهَا.</div>
<div class="v" id="v36"><span class="vn">36</span> وِالأَعْدَاءْ مْتَاعْ الإِنْسَانْ بَاشْ يْكُونُوا امَّالِيهْ.</div>
<div class="v" id="v37"><span class="vn">37</span> الِّي يْحِبْ بُوهْ وِلاَّ أُمُّو أَكْثِرْ مِنِّي مَا يِسْتَاهِلْنِيشْ. وِلِّي يْحِبْ وِلْدُو وِلاَّ بِنْتُو أَكْثِرْ مِنِّي مَا يِسْتَاهِلْنِيشْ.</div>
<div class="v" id="v38"><span class="vn">38</span> وِلِّي مَا يْهِزِّشْ الصَّلِيبْ مْتَاعُو وِيْتَبَّعْنِي، مَا يِسْتَاهِلْنِيشْ.</div>
<div class="v" id="v39"><span class="vn">39</span> الِّي يِرْبِحْ حْيَاتُو يِخْسِرْهَا، وِلِّي يِخْسِرْ حْيَاتُو عْلَى خَاطْرِي يَلْقَاهَا.»</div>
<div class="v" id="v40"><h2>الأَجْرْ</h2><h2>&lt;n&gt;(مَرْقُسْ ٩‏:٣٦‏-٤١)&lt;/n&gt;</h2><span class="vn">40</span> <span class="br-p"><br><br></span>«الِّي يِقْبِلْكُمْ يِقْبِلْنِي، وِلِّي يِقْبِلْنِي يِقْبِلْ الِّي بْعَثْنِي.</div>
<div class="v" id="v41"><span class="vn">41</span> الِّي يِقْبِلْ نَبِي عْلَى خَاطْرُو نَبِي بَاشْ يَاخُذْ أَجْرْ نَبِي. وِلِّي يِقْبِلْ رَاجِلْ بَارْ عْلَى خَاطْرُو بَارْ بَاشْ يَاخُذْ أَجْرْ رَاجِلْ بَارْ.</div>
<div class="v" id="v42"><span class="vn">42</span> وِلِّي يَعْطِي لْوَاحِدْ مِالصْغَارْ هَاذُومَا حَتَّى كَاسْ مَاء بَارِدْ عْلَى خَاطْرُو تِلْمِيذِي، نْقُلْكُمْ الحَقْ، رَاهُو أَجْرُو مَا يْضِيعِشْ.»</div>
</div>
<!-- PARSED ABOVE; EDITING MAY BREAK PARSER -->
</body></html>