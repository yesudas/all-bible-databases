<html><head>
<meta http-equiv="Content-Type" content="text/html;charset=utf-8" />
<title>Matt 11 &ndash; مَتَّى &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 11);">
<div id="navbar"><a href="../index.html">العهد الجديد بالعربية التونسية</a> &ndash; <b>مَتَّى</b> &ndash; <a href="Matt_1.html">1</a> ... <a href="Matt_9.html">9</a> <a href="Matt_10.html">10</a> <b>11</b> <a href="Matt_12.html">12</a> <a href="Matt_13.html">13</a> ... <a href="Matt_28.html">28</a> </div><hr>
<h1>Matt 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>تْلاَمِذْةْ يُوحَنَّا المَعْمَدَانْ</h2><h2>&lt;n&gt;(لُوقَا ٧‏:١٨‏-٣٥)&lt;/n&gt;</h2><span class="vn">1</span> <span class="br-p"><br><br></span>وْوَقْتِلِّي يَسُوعْ كَمِّلْ وَصَّى تْلاَمِذْتُو الأَثْنَاشْ، مْشَى مِالبْلاَصَة هَاذِيكَا بَاشْ يْعَلِّمْ وِيْبَشِّرْ فِي المُدُنْ الِّي فِي المَنْطْقَة هَاذِيكَا.</div>
<div class="v" id="v2"><span class="vn">2</span> <span class="br-p"><br><br></span>وِسْمَعْ يُوحَنَّا وْهُوَ فِي الحَبْسْ بِالأَعْمَالْ مْتَاعْ المَسِيحْ، يَاخِي بْعَثْلُو مْعَ تْلاَمِذْتُو</div>
<div class="v" id="v3"><span class="vn">3</span> وْقَالُّو: «إِنْتِ هُوَ الِّي جَايْ وِلاَّ نِسْتَنُّوا وَاحِدْ آخَرْ؟»</div>
<div class="v" id="v4"><span class="vn">4</span> جَاوِبْهُمْ يَسُوعْ: «إِمْشِيوْ وْخَبّْرُوا يُوحَنَّا بِلِّي شُفْتُوهْ وِسْمَعْتُوهْ،</div>
<div class="v" id="v5"><span class="vn">5</span> <sup class="fnm"><a name="fnm1" href="#fn1">1</a></sup>العِمْيَانْ يْشُوفُوا، وِالعَايْبِينْ يِمْشِيوْ، المُرْضَى بِالبْرَصْ يِتْشْفَاوْ، وِالطُّرْشْ يِسْمْعُوا، وِالمُوتَى يْقُومُوا، وِالمْسَاكِينْ يِتْبَشّْرُوا بِالإِنْجِيلْ.</div>
<div class="v" id="v6"><span class="vn">6</span> وْصَحَّة لِيهْ الِّي مَا يِشِكِّشْ فِيَّ!»</div>
<div class="v" id="v7"><span class="vn">7</span> وَقْتِلِّي مْشَاوْ تْلاَمِذْةْ يُوحَنَّا بْدَا يَسُوعْ يَحْكِي لِلنَّاسْ عْلَى يُوحَنَّا وْقَالْ: «شْنُوَّة الِّي خْرَجْتُوا بَاشْ تْشُوفُوهْ فِي الخْلاَء؟ قَصْبَة يْحَرِّكْ فِيهَا الرِّيحْ؟</div>
<div class="v" id="v8"><span class="vn">8</span> إِمَّالاَ شْنُوَّة الِّي خْرَجْتُوا بَاشْ تْشُوفُوهْ؟ بَاشْ تْشُوفُوا رَاجِلْ لاَبِسْ لِبْسَة غَالْيَة؟ رَاهُمْ الِّي يِلْبْسُوا اللِّبْسَة الغَالْيَة فِي قْصُورْ المُلُوكْ!</div>
<div class="v" id="v9"><span class="vn">9</span> إِمَّالاَ شْنُوَّة الِّي خْرَجْتُوا بَاشْ تْشُوفُوهْ؟ بَاشْ تْشُوفُوا نَبِي؟ إِي نْعَمْ وِنْقُلْكُمْ: أَعْظِمْ مِنْ نَبِي.</div>
<div class="v" id="v10"><span class="vn">10</span> <sup class="fnm"><a name="fnm2" href="#fn2">2</a></sup>هَاذَا الِّي تِكْتِبْ عْلِيهْ فِي الكْتَابْ المُقَدَّسْ: "هَانِي نَبْعِثْ قُدَّامِكْ رَسُولِي، الِّي يْحَضِّرْلِكْ الطْرِيقْ."</div>
<div class="v" id="v11"><span class="vn">11</span> نْقُلْكُمْ الحَقْ مَا ظْهَرْشْ حَتَّى وَاحِدْ مِنْ بِينْ الِّي جَابِتْهُمْ النْسَاء أَعْظِمْ مِنْ يُوحَنَّا المَعْمَدَانْ، آمَا رَاهُو أَصْغِرْ وَاحِدْ فِي مَمْلِكْةْ السْمَاوَاتْ أَعْظِمْ مِنُّو.</div>
<div class="v" id="v12"><span class="vn">12</span> مِنْ أَيَّامَاتْ يُوحَنَّا المَعْمَدَانْ لِليُومْ وْمَمْلِكْةْ السْمَاوَاتْ قَاعْدَة تِتْعَنَّفْ، وِاللِّي يِسْتَعْمْلُوا فِي العُنْف يْحِبُّوا يِسْتَوْلُوا عْلِيهَا.</div>
<div class="v" id="v13"><span class="vn">13</span> الأَنْبِيَاءْ الكُلْهُمْ وِالشَّرِيعَة تْنَبّْأُوا حَتَّى لِينْ جَا يُوحَنَّا.</div>
<div class="v" id="v14"><span class="vn">14</span> وْإِذَا كَانْ تْحِبُّوا تْصَدّْقُوا، رَاهُو هُوَ إِيلِيَّا الِّي بَاشْ يْجِي.</div>
<div class="v" id="v15"><span class="vn">15</span> الِّي عَنْدُو وِذْنِينْ خَلِّيهْ يِسْمَعْ!</div>
<div class="v" id="v16"><span class="vn">16</span> بِشْنُوَّة نْشَبِّهْ الجِيلْ هَاذَا؟ هُومَا كِيفْ وْلاَدْ قَاعْدِينْ فِي السُّوقْ وِيْعَيّْطُوا عْلَى بْعَضْهُمْ:</div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>زَمِّرْنَالْكُمْ وْمَا شْطَحْتُوشْ،<br> <span class="br-ind"><br><span class="indent">&nbsp;</span></span>وْنَوِّحْنَالْكُمْ وْمَا بْكِيتُوشْ.<br></div>
<div class="v" id="v18"><span class="vn">18</span> <span class="br-p"><br><br></span>جَا يُوحَنَّا لاَ يَاكُلْ وْلاَ يُشْرُبْ قُلْتُوا: "سَاكْنُو شِيطَانْ."</div>
<div class="v" id="v19"><span class="vn">19</span> جِيتْ آنَا إِبْنْ الإِنْسَانْ نَاكُلْ المَاكْلَة وْنُشْرُبْ الشْرَابْ قُلْتُوا: "آهُوَ رَاجِلْ هَامِعْ وْسُكَّارْجِي وِيْصَاحِبْ فِي الِّي يْلِمُّوا فِي الضَّرَايِبْ وِالمِذْنْبِينْ." آمَا رَاهِي الحِكْمَة يِشْهْدُولْهَا وْلاَدْهَا.»</div>
<div class="v" id="v20"><h2>المُدُنْ الِّي مَا تَابِتْشْ</h2><h2>&lt;n&gt;(لُوقَا ١٠‏:١٣‏-١٥)&lt;/n&gt;</h2><span class="vn">20</span> <span class="br-p"><br><br></span>وِمْبَاعِدْ بْدَا يَسُوعْ يْلُومْ فِي المُدُنْ الِّي تْعَمْلِتْ فِيهَا مُعْجْزَاتُو الكْبَارْ وْأُمَّالِيهَا مَا تَابُوشْ،</div>
<div class="v" id="v21"><span class="vn">21</span> وْقَالْ: «يَا وِيلِكْ يَا كُورَزِينْ! يَا وِيلِكْ يَا بِيتْ صَيْدَا! لُوكَانْ المُعْجْزَاتْ الكْبَارْ الِّي تْعَمْلُوا فِي وُسْطْكُمْ تْعِمْلُوا فِي صُورْ وْصَيْدَا، تَالِي رَاهُمْ امَّالِيهُمْ تَابُوا وْلِبْسُوا الشْكَايِرْ وْقَعْدُوا عْلَى الرْمَادْ.</div>
<div class="v" id="v22"><span class="vn">22</span> آمَا آنَا نْقُلْكُمْ: حَالِةْ مْدِينِةْ صُورْ وْصَيْدَا بَاشْ تْكُونْ خِيرْ مِنْ حَالِتْكُمْ فِي يُومْ الحْسَابْ.</div>
<div class="v" id="v23"><span class="vn">23</span> وْإِنْتِ يَا كَفْرْنَاحُومْ! يَاخِي بَاشْ تَطْلْعِي لِلسْمَاء؟ رَاكْ بَاشْ تَهْبْطِي لِلهَاوْيَة. عْلَى خَاطِرْ لُوكَانْ المُعْجْزَاتْ العْظِيمَة الِّي تْعَمْلِتْ فِيكْ تْعَمْلِتْ فِي مْدِينِةْ سَدُومْ، تَالِي رَاهِي بْقَاتْ لِليُومْ.</div>
<div class="v" id="v24"><span class="vn">24</span> آمَا آنَا نْقُلْكُمْ: حَالِةْ أَرْضْ سَدُومْ بَاشْ تْكُونْ خِيرْ مِنْ حَالْتِكْ فِي يُومْ الحْسَابْ.»</div>
<div class="v" id="v25"><h2>يَسُوعْ يَفْرَحْ</h2><h2>&lt;n&gt;(لُوقَا ١٠‏:٢١‏-٢٢)&lt;/n&gt;</h2><span class="vn">25</span> <span class="br-p"><br><br></span>تْكَلِّمْ يَسُوعْ فِي الوَقْتْ هَاذَاكَا وْقَالْ: «نُشْكْرِكْ يَا بَابَا، يَا رَبْ السْمَاءْ وِالأَرْضْ، عْلَى خَاطْرِكْ خَبِّيتْ الحَاجَاتْ هَاذِي عْلَى الحُكَمَاءْ وِالفَاهْمِينْ وْظَهِّرْتْهُمْ لِلوْلاَدْ الصْغَارْ.</div>
<div class="v" id="v26"><span class="vn">26</span> إِي نْعَمْ، يَا بَابَا، هَكَّاكَا كَانِتْ إِرَادْتِكْ.</div>
<div class="v" id="v27"><span class="vn">27</span> بَابَا عْطَانِي كُلْ شَيْء. وْحَتَّى وَاحِدْ مَا يَعْرِفْ الإِبْنْ كَانْ البُو، وْحَتَّى وَاحِدْ مَا يَعْرِفْ البُو كَانْ الإِبْنْ وْكُلْ وَاحِدْ يِخْتَارُو الإِبْنْ بَاشْ يْظَهِّرْهُولُو.</div>
<div class="v" id="v28"><span class="vn">28</span> ايجُولِي يَلِّي إِنْتُومَا تَاعْبِينْ وْحِمْلْكُمْ ثْقِيلْ وْآنَا بَاشْ نْرَتِّحْكُمْ.</div>
<div class="v" id="v29"><span class="vn">29</span> هِزُّوا الكَفَّة مْتَاعِي وِاتْعَلّْمُوا مِنِّي رَانِي طَيِّبْ وْقَلْبِي مِتْوَاضَعْ، وْتَوْ تَلْقَاوْ رَاحَة فِي نْفُوسْكُمْ</div>
<div class="v" id="v30"><span class="vn">30</span> رَاهِي الكَفَّة مْتَاعِي مَا هِيشْ رْزِينَة وِالحِمْلْ مْتَاعِي خْفِيفْ.»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إش ٣٥‏:٥‏-٦، ٦١‏:١ ؛ لو ٤‏:١٨‏-١٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->ملا ٣‏:١ ؛ مر ١‏:٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>