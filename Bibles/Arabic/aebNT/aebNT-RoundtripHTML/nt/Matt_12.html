<html><head>
<meta http-equiv="Content-Type" content="text/html;charset=utf-8" />
<title>Matt 12 &ndash; مَتَّى &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 12);">
<div id="navbar"><a href="../index.html">العهد الجديد بالعربية التونسية</a> &ndash; <b>مَتَّى</b> &ndash; <a href="Matt_1.html">1</a> ... <a href="Matt_10.html">10</a> <a href="Matt_11.html">11</a> <b>12</b> <a href="Matt_13.html">13</a> <a href="Matt_14.html">14</a> ... <a href="Matt_28.html">28</a> </div><hr>
<h1>Matt 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>السِّبْتْ</h2><h2>&lt;n&gt;(مَرْقُسْ ٢‏:٢٣‏-٢٨ ؛ لُوقَا ٦‏:١‏-٥)&lt;/n&gt;</h2><span class="vn">1</span> <span class="br-p"><br><br></span>فِي الوَقْتْ هَاذَاكَا تْعَدَّى يَسُوعْ فِي وُسْطْ القَمْحْ نْهَارْ السِّبْتْ، وِتْلاَمِذْتُو كَانُوا جْوَاعَا. يَاخِي بْدَاوْا يْنِحُّوا فِي السْبُولْ وْيَاكْلُوا.</div>
<div class="v" id="v2"><span class="vn">2</span> وَقْتِلِّي شَافُوا الفَرِّيسِيِّينْ الشَّيْء هَاذَاكَا قَالُولُو: «شُوفْ! رَاهُمْ تْلاَمِذْتِكْ يَعْمْلُوا فِي شَيْء مُوشْ حْلاَلْ بَاشْ يِتْعْمَلْ نْهَارْ السِّبْتْ.»</div>
<div class="v" id="v3"><span class="vn">3</span> <sup class="fnm"><a name="fnm1" href="#fn1">1</a></sup>قَالِلْهُمْ يَسُوعْ: «يَاخِي مَا قْرِيتُوشْ شْنُوَّة الِّي عَمْلُوا دَاوُدْ هُوَ وِلِّي كَانُوا مْعَاهْ وَقْتِلِّي كَانْ جِيعَانْ؟</div>
<div class="v" id="v4"><span class="vn">4</span> كِيفَاشْ دْخَلْ لْبِيتْ رَبِّي، وِكْلَى الخُبْزْ مْتَاعْ القُرْبَانْ، الِّي مَاكِلْتُو مَا كَانِتْشْ حْلاَلْ لِيهْ هُوَ ولِلِّي كَانُوا مْعَاهْ، آمَا كَانِتْ حْلاَلْ بَاشْ يَاكْلُوهَا الكُهَّانْ آكَاهُو؟</div>
<div class="v" id="v5"><span class="vn">5</span> <sup class="fnm"><a name="fnm2" href="#fn2">2</a></sup>يَاخِي مَا قْرِيتُوشْ فِي الشَّرِيعَة كِيفَاشْ الكُهَّانْ فِي الهَيْكِلْ نْهَارْ السِّبْتْ يْكَسّْرُوا وْصِيِّةْ السِّبْتْ وْحَتَّى حَدْ مَا يْلُومْهُمْ؟</div>
<div class="v" id="v6"><span class="vn">6</span> آمَا نْقُلْكُمْ: ثَمَّة وَاحِدْ هْنَا أَعْظِمْ مِالهَيْكِلْ.</div>
<div class="v" id="v7"><span class="vn">7</span> <sup class="fnm"><a name="fnm3" href="#fn3">3</a></sup>وْلُوكَانْ عْرَفْتُوا آشْ مَعْنَاهَا الآيَة هَاذِي: "نْحِبْ عْلَى رَحْمَة مُوشْ ذْبِيحَة." رَاكُمْ مَا حْكَمْتُوشْ عْلَى الْأَبْرِيَاءْ.</div>
<div class="v" id="v8"><span class="vn">8</span> رَانِي آنَا إِبْنْ الإِنْسَانْ هُوَ رَبْ السِّبْتْ.»</div>
<div class="v" id="v9"><h2>الرَّاجِلْ الِّي يِدُّو مَشْلُولَة يِتْشْفَى</h2><h2>&lt;n&gt;(مَرْقُسْ ٣‏:١‏-٦ ؛ لُوقَا ٦‏:٦‏-١١)&lt;/n&gt;</h2><span class="vn">9</span> <span class="br-p"><br><br></span>وِمْشَى يَسُوعْ مِالبْلاَصَة هَاذِيكَا وِدْخَلْ لِلمَجْمَعْ مْتَاعْهُمْ.</div>
<div class="v" id="v10"><span class="vn">10</span> وِالغَادِي كَانْ ثَمَّة رَاجِلْ يِدُّو مَشْلُولَة. سِأْلُوهْ النَّاسْ: «يَاخِي حْلاَلْ بَاشْ الوَاحِدْ يِشْفِي فِي نْهَارْ السِّبْتْ؟» بَاشْ يَلْقَاوْ حَاجَة يِتْهْمُوهْ بِيهَا.</div>
<div class="v" id="v11"><span class="vn">11</span> <span class="br-p"><br><br></span>قَالِلْهُمْ يَسُوعْ: «شْكُونُو فِيكُمْ الِّي عَنْدُو عَلُّوشْ وَاحِدْ وِيْطِيحْلُو فِي بِيرْ نْهَارْ السِّبْتْ، مُوشْ بَاشْ يْشِدُّو وِيْخَرّْجُو مِالبِيرْ؟</div>
<div class="v" id="v12"><span class="vn">12</span> وِالإِنْسَانْ قَدَّاشْ عَنْدُو قِيمَة أَكْثِرْ مِالعَلُّوشْ! إِمَّالاَ هَاذَاكَا عْلاَشْ حْلاَلْ يِتْعْمَلْ الخِيرْ نْهَارْ السِّبْتْ.»</div>
<div class="v" id="v13"><span class="vn">13</span> وِمْبَاعِدْ قَالْ يَسُوعْ لِلرَّاجِلْ: «مِدْ يِدِّكْ!» وِالرَّاجِلْ مَدّْهَا، وْرَجْعِتْ صْحِيحَة الكُلْهَا كِيفْ اليِدْ الأُخْرَى.</div>
<div class="v" id="v14"><span class="vn">14</span> آمَا الفَرِّيسِيِّينْ خَرْجُوا وِتْفَاهْمُوا عْلَى يَسُوعْ كِيفَاشْ يُقْتْلُوهْ.</div>
<div class="v" id="v15"><h2>يَسُوعْ هُوَ الخَادِمْ الِّي خْتَارُو اللهْ</h2><span class="vn">15</span> <span class="br-p"><br><br></span>وِعْرَفْ يَسُوعْ الشَّيْء هَاذَا وِمْشَى مِالبْلاَصَة هَاذِيكَا. وْتَبّْعُوهْ بَرْشَة نَاسْ وِشْفَاهُمْ الكُلْهُمْ</div>
<div class="v" id="v16"><span class="vn">16</span> وِأْمَرْهُمْ بَاشْ مَا يْخَبّْرُوا عْلِيهْ حَتَّى حَدْ،</div>
<div class="v" id="v17"><span class="vn">17</span> وِالشَّيْء هَاذَا وْقَعْ بَاشْ يْتِمْ الِّي قَالُو النَّبِي إِشَعْيَاءْ:</div>
<div class="v" id="v18"><span class="vn">18</span> <span class="br-p"><br><br></span><span class="br-ind"><br><span class="indent">&nbsp;</span></span><sup class="fnm"><a name="fnm4" href="#fn4">4</a></sup>هَاوْ الخَادِمْ مْتَاعِي الِّي خْتَرْتُو،<br> <span class="br-ind"><br><span class="indent">&nbsp;</span></span>حْبِيبِي الِّي رَاضِي عْلِيهْ قَلْبِي،<br> <span class="br-ind"><br><span class="indent">&nbsp;</span></span>بَاشْ نْحُطْ فِيهْ رُوحِي،<br> <span class="br-ind"><br><span class="indent">&nbsp;</span></span>بَاشْ يْخَبِّرْ الشْعُوبْ بِالعَدْلْ مْتَاعِي.<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>لاَ يَعْمِلْ عَرْكْ وْلاَ يْصِيحْ،<br> <span class="br-ind"><br><span class="indent">&nbsp;</span></span>وْحَتَّى حَدْ فِي الشْوَارِعْ مَا يِسْمَعْ صُوتُو.<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>قَصْبَة مْرَضْرْضَة مَا يْكَسِّرْهَاشْ،<br> <span class="br-ind"><br><span class="indent">&nbsp;</span></span>وِفْتِيلَة ادَّخِّنْ مَا يِطْفِيهَاشْ.<br> <span class="br-ind"><br><span class="indent">&nbsp;</span></span>حَتَّى لِينْ يْخَلِّي الحَقْ يِغْلِبْ،<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>وِالشْعُوبْ بَاشْ يْكُونْ عِنْدْهُمْ أَمَلْ فِي إِسْمُو.<br></div>
<div class="v" id="v22"><h2>يَسُوعْ وْبَعْلَزَبُولْ</h2><h2>&lt;n&gt;(مَرْقُسْ ٣‏:٢٠‏-٣٠ ؛ لُوقَا ١١‏:١٤‏-٢٣، ١٢‏:١٠)&lt;/n&gt;</h2><span class="vn">22</span> <span class="br-p"><br><br></span>وِالوَقْتْ هَاذَاكَا جَابُولُو رَاجِلْ أَعْمَى وْبَكُّوشْ سَاكْنُو شِيطَانْ. وِشْفَاهْ يَسُوعْ وْوَلَّى يِتْكَلِّمْ وِيْشُوفْ.</div>
<div class="v" id="v23"><span class="vn">23</span> وِتْعَجّْبُوا النَّاسْ الكُلْهُمْ وْقَالُوا: «زَعْمَة هَاذَا وِلْدْ دَاوُدْ؟»</div>
<div class="v" id="v24"><span class="vn">24</span> آمَا الفَرِّيسِيِّينْ وَقْتِلِّي سَمْعُوا الشَّيْء هَاذَا قَالُوا: «رَاهُو يْخَرِّجْ فِي الشْوَاطِنْ بْبَعْلَزَبُولْ رَئِيسْ الشْوَاطِنْ.»</div>
<div class="v" id="v25"><span class="vn">25</span> وِعْرَفْ يَسُوعْ شْنُوَّة يْفَكّْرُوا، وَلَّى قَالِلْهُمْ: «كُلْ مَمْلْكَة تْقِسْمِتْ عْلَى بْعَضْهَا، رَاهِي تِدَّمِّرْ وْكُلْ مْدِينَة وِلاَّ دَارْ تْقِسْمِتْ عْلَى بْعَضْهَا، رَاهِي مُوشْ مُمْكِنْ تِثْبِتْ</div>
<div class="v" id="v26"><span class="vn">26</span> إِذَا كَانْ الشِّيطَانْ يْخَرِّجْ الشِّيطَانْ، بَاشْ يْكُونْ مَقْسُومْ عْلَى رُوحُو، إِمَّالاَ كِيفَاشْ مَمْلِكْتُو بَاشْ تِثْبِتْ؟</div>
<div class="v" id="v27"><span class="vn">27</span> وْإِذَا كَانْ آنَا نْخَرِّجْ فِي الشْوَاطِنْ بْبَعْلَزَبُولْ، التْلاَمْذَة مْتَاعْكُمْ بِشْكُونْ يْخَرّْجُوا فِيهُمْ؟ هَاذَاكَا عْلاَشْ هُومَا الِّي بَاشْ يُحْكْمُوا عْلِيكُمْ.</div>
<div class="v" id="v28"><span class="vn">28</span> آمَا إِذَا كَانْ آنَا نْخَرِّجْ فِي الشْوَاطِنْ بْرُوحْ اللهْ، إِمَّالاَ رَاهِي مَمْلِكْةْ اللهْ جَاتْكُمْ.</div>
<div class="v" id="v29"><span class="vn">29</span> وِلاَّ كِيفَاشْ وَاحِدْ يُدْخُلْ لْدَارْ رَاجِلْ قْوِي وِيْفُكّْلُو الدْبَشْ مْتَاعُو، إِلاَّ إِذَا كَانْ كَتِّفْ الرَّاجِلْ القْوِي فِي الأُوِّلْ، وِمْبَاعِدْ يْنَجِّمْ يْفُكّْلُو الحَاجَاتْ الِّي فِي بِيتُو؟</div>
<div class="v" id="v30"><span class="vn">30</span> الِّي مُوشْ مْعَايَا رَاهُو ضِدِّي وِلِّي مَا يَجْمِعْشْ مْعَايَا رَاهُو يْفَرِّقْ.</div>
<div class="v" id="v31"><span class="vn">31</span> هَاذَاكَا عْلاَشْ نْقُلْكُمْ، ذْنُوبْ النَّاسْ وْكُفْرْهُمْ الكُلُّو بَاشْ يِتْغْفِرِّلْهُمْ، آمَا الكُفْرْ بِالرُّوحْ القُدُسْ مُوشْ بَاشْ يِتْغْفِرْ.</div>
<div class="v" id="v32"><span class="vn">32</span> وْأَيْ وَاحِدْ يْقُولْ كِلْمَة عْلِيَّ آنَا إِبْنْ الإِنْسَانْ بَاشْ يِتْغْفِرْلُو، آمَا الِّي يْقُولْ كِلْمَة عْلَى الرُّوحْ القُدُسْ، مُوشْ بَاشْ يِتْغْفِرْلُو، لاَ فِي الدِّنْيَا وْلاَ فِي الآخْرَة.»</div>
<div class="v" id="v33"><h2>الشَّجْرَة وْغَلِّتْهَا</h2><h2>&lt;n&gt;(لُوقَا ٦‏:٤٣‏-٤٥)&lt;/n&gt;</h2><span class="vn">33</span> <span class="br-p"><br><br></span>«يَا إِمَّا خَلُّوا الشَّجْرَة تْكُونْ بَاهْيَة وِالغَلَّة مْتَاعْهَا بَاهْيَة. وِلاَّ خَلُّوا الشَّجْرَة تْكُونْ خَايْبَة وِالغَلَّة مْتَاعْهَا خَايْبَة. رَاهِي الشَّجْرَة تِتْعْرَفْ بِالغَلَّة مْتَاعْهَا.</div>
<div class="v" id="v34"><span class="vn">34</span> يَا وْلاَدْ اللْفَاعِي، كِيفَاشْ تْنَجّْمُوا تْقُولُوا كْلاَمْ بَاهِي وْإِنْتُومَا أَشْرَارْ؟ رَاهُو اللْسَانْ يَنْطِقْ بِلِّي فِي القَلْبْ.</div>
<div class="v" id="v35"><span class="vn">35</span> الإِنْسَانْ البَاهِي يْخَرِّجْ الحَاجَاتْ البَاهْيَة مِالكَنْزْ البَاهِي الِّي فِي قَلْبُو، وِالإِنْسَانْ الخَايِبْ يْخَرِّجْ الحَاجَاتْ الخَايْبَة مِنْ قَلْبُو الخَايِبْ.</div>
<div class="v" id="v36"><span class="vn">36</span> نْقُلْكُمْ: كُلْ كِلْمَة بَاطْلَة يْقُولُوهَا النَّاسْ بَاشْ يِتْحَاسْبُوا عْلِيهَا فِي يُومْ الحْسَابْ.</div>
<div class="v" id="v37"><span class="vn">37</span> رَاكْ بِكْلاَمِكْ تُطْلُعْ بَرِيءْ وبِكْلاَمِكْ يِتْحْكَمْ عْلِيكْ.»</div>
<div class="v" id="v38"><h2>الفَرِّيسِيِّينْ يُطْلْبُوا فِي مُعْجْزَة</h2><h2>&lt;n&gt;(مَرْقُسْ ٨‏:١١‏-١٢ ؛ لُوقَا ١١‏:٢٩‏-٣٢)&lt;/n&gt;</h2><span class="vn">38</span> <span class="br-p"><br><br></span>الوَقْتْ هَاذَاكَا قَالُوا جْمَاعَة مِنْ الكُتَّابْ مْتَاعْ اليْهُودْ وِالفَرِّيسِيِّينْ لْيَسُوعْ: «يَا مُعَلِّمْ، نْحِبُّوكْ تْوَرِّينَا مُعْجْزَة.»</div>
<div class="v" id="v39"><span class="vn">39</span> آمَا هُوَ جَاوِبْهُمْ: «جِيلْ شِرِّيرْ وْزَانِي يْلَوِّجْ عْلَى مُعْجْزَة، آمَا حَتَّى مُعْجْزَة مَا هِي بَاشْ تِتْعْطَالُو كَانْ المُعْجْزَة مْتَاعْ النَّبِي يُونُسْ.</div>
<div class="v" id="v40"><span class="vn">40</span> <sup class="fnm"><a name="fnm5" href="#fn5">5</a></sup>وْكِيفْ مَا يُونُسْ بْقَى ثْلاَثَة أَيَّامْ وِثْلاَثَة لْيَالِي فِي كِرْشْ الحُوتَة، هَكَّاكَا آنَا إِبْنْ الإِنْسَانْ بَاشْ نَبْقَى ثْلاَثَة أَيَّامْ وِثْلاَثَة لْيَالِي فِي قَلْبْ الأَرْضْ.</div>
<div class="v" id="v41"><span class="vn">41</span> <sup class="fnm"><a name="fnm6" href="#fn6">6</a></sup>امَّالِي نِينَوَى بَاشْ يْقُومُوا مْعَ الجِيلْ هَاذَا فِي يُومْ الحْسَابْ وْيُحْكْمُوا عْلِيهْ، عْلَى خَاطِرْهُمْ تَابُوا وَقْتِلِّي نَبِّهْهُمْ يُونُسْ، وْهَاوْ ثَمَّة شْكُونْ هْنَا أَعْظِمْ مِنْ يُونُسْ.</div>
<div class="v" id="v42"><span class="vn">42</span> <sup class="fnm"><a name="fnm7" href="#fn7">7</a></sup>وِالمَلِكَة مْتَاعْ الجَنُوبْ بَاشْ تْقُومْ مْعَ الجِيلْ هَاذَا فِي يُومْ الحْسَابْ وْتُحْكُمْ عْلِيهْ، عْلَى خَاطِرْهَا جَاتْ مِنْ آخَرْ الدِّنْيَا بَاشْ تِسْمَعْ الحِكْمَة مْتَاعْ سُلَيْمَانْ، وْهَاوْ هْنَا شْكُونُو أَعْظِمْ مِنْ سُلَيْمَانْ!»</div>
<div class="v" id="v43"><h2>رْجُوعْ الرُّوحْ المَنْزُوسْ</h2><h2>&lt;n&gt;(لُوقَا ١١‏:٢٤‏-٢٦)&lt;/n&gt;</h2><span class="vn">43</span> <span class="br-p"><br><br></span>«وَقْتِلِّي يُخْرُجْ الرُّوحْ المَنْزُوسْ مِنْ إِنْسَانْ، يِتْعَدَّى فِي البْلاَيِصْ الِّي مَا فِيهَاشْ مَاء يْلَوِّجْ عْلَى الرَّاحَة، آمَا مَا يَلْقَاشْ حَتَّى بْلاَصَة.</div>
<div class="v" id="v44"><span class="vn">44</span> الوَقْتْ هَاذَاكَا يْقُولْ: "بَاشْ نَرْجَعْ لْدَارِي الِّي خْرَجْتْ مِنْهَا." وْكِيَرْجَعْ يَلْقَاهَا فَارْغَة وْمَكْنُوسَة وِمْنَظّْمَة.</div>
<div class="v" id="v45"><span class="vn">45</span> يْوَلِّي يِمْشِي وِيْجِيبْ مْعَاهْ سَبْعَة أَرْوَاحْ أُخْرِينْ أَخْيِبْ مِنُّو وْيُدْخْلُوا فِي الإِنْسَانْ هَاذَاكَا وْيُسْكْنُوا فِيهْ وْحَالْتُو تْوَلِّي أَخْيِبْ مِلِّي كَانِتْ عْلِيهْ قْبَلْ. وْهَكَّا زَادَا بَاشْ يَجْرَى فِي الجِيلْ الشِّرِّيرْ هَاذَا.»</div>
<div class="v" id="v46"><h2>أُمْ يَسُوعْ وْإِخْوْتُو</h2><h2>&lt;n&gt;(مَرْقُسْ ٣‏:٣١‏-٣٥ ؛ لُوقَا ٨‏:١٩‏-٢١)&lt;/n&gt;</h2><span class="vn">46</span> <span class="br-p"><br><br></span>وْوَقْتِلِّي يَسُوعْ مَازَالْ يْكَلِّمْ فِي النَّاسْ، جَاوْ أُمُّو وْإِخْوْتُو وْوُقْفُوا البَرَّا يْحِبُّوا يَحْكِيوْ مْعَاهْ.</div>
<div class="v" id="v47"><span class="vn">47</span> ثَمَّة وَاحِدْ قَالُّو: «أُمِّكْ وْإِخْوْتِكْ وَاقْفِينْ البَرَّة يْحِبُّوا يَحْكِيوْ مْعَاكْ.»</div>
<div class="v" id="v48"><span class="vn">48</span> آمَا هُوَ جَاوِبْ الرَّاجِلْ الِّي كَلّْمُو: «شْكُونْهَا أُمِّي، وِشْكُونْهُمْ إِخْوْتِي؟»</div>
<div class="v" id="v49"><span class="vn">49</span> وْمَدْ يِدُّو عْلَى صْوَابْ تْلاَمِذْتُو وْقَالْ: «آهُومَا أُمِّي وْإِخْوْتِي.</div>
<div class="v" id="v50"><span class="vn">50</span> رَاهُو أَيْ وَاحِدْ يَعْمِلْ إِرَادِةْ بُويَا الِّي فِي السْمَاءْ هُوَ خُويَا وْأُخْتِي وْأُمِّي.»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->I صم ٢١‏:١‏-٦ ؛ لا ٢٤‏:٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->عد ٢٨‏:٩‏-١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->هو ٦‏:٦ ؛ مت ٩‏:١٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->إش ٤٢‏:١‏-٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->يون ١‏:١٧<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->يون ٣‏:٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><span class='RTL'><!--endraw 1-->I مل ١٠‏:١‏-١٠ ؛ II أخ ٩‏:١‏-١٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>