<html><head>
<meta http-equiv="Content-Type" content="text/html;charset=utf-8" />
<title>Matt 13 &ndash; مَتَّى &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 13);">
<div id="navbar"><a href="../index.html">العهد الجديد بالعربية التونسية</a> &ndash; <b>مَتَّى</b> &ndash; <a href="Matt_1.html">1</a> ... <a href="Matt_11.html">11</a> <a href="Matt_12.html">12</a> <b>13</b> <a href="Matt_14.html">14</a> <a href="Matt_15.html">15</a> ... <a href="Matt_28.html">28</a> </div><hr>
<h1>Matt 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>مَثَلْ الفَلاَّحْ</h2><h2>&lt;n&gt;(مَرْقُسْ ٤‏:١‏-٩ ؛ لُوقَا ٨‏:٤‏-٨)&lt;/n&gt;</h2><span class="vn">1</span> <span class="br-p"><br><br></span>وِخْرَجْ يَسُوعْ مِالدَّارْ فِي النْهَارْ هَاذَاكَا بِيدُو وِقْعَدْ بِجْنَبْ البُحَيْرَة.</div>
<div class="v" id="v2"><span class="vn">2</span> وِتْلَمُّوا بِيهْ بَرْشَة نَاسْ، حَتَّى لِينْ طْلَعْ فِي فْلُوكَة، وِالنَّاسْ الكُلْهُمْ وُقْفُوا عْلَى الشَّطْ.</div>
<div class="v" id="v3"><span class="vn">3</span> وِحْكَالْهُمْ بَرْشَة حَاجَاتْ بِالأَمْثَالْ: «خْرَجْ الفَلاَّحْ بَاشْ يَزْرَعْ.</div>
<div class="v" id="v4"><span class="vn">4</span> وْوَقْتِلِّي هُوَ يَزْرَعْ، ثَمَّة زِرِّيعَة طَاحِتْ فِي الثْنِيَّة، وْجَاتْ الْعْصَافِرْ وِكْلاَتْهَا.</div>
<div class="v" id="v5"><span class="vn">5</span> وْثَمَّة زِرِّيعَة أُخْرَى طَاحِتْ فِي أَرْضْ فِيهَا الحْجَرْ، مَا فِيهَاشْ بَرْشَة تْرَابْ، يَاخِي نِبْتِتْ بِالوَقْتْ عْلَى خَاطِرْ تْرَابْهَا مُوشْ بَرْشَة.</div>
<div class="v" id="v6"><span class="vn">6</span> آمَا وَقْتِلِّي طَلْعِتْ الشَّمْسْ تْحَرْقِتْ وْيِبْسِتْ عْلَى خَاطِرْهَا ماعِنْدْهَاشْ عْرُوقْ.</div>
<div class="v" id="v7"><span class="vn">7</span> وْزِرِّيعَة أُخْرَى طَاحِتْ فِي وُسْطْ الشُّوكْ، وِطْلَعْ الشُّوكْ وِخْنَقْهَا.</div>
<div class="v" id="v8"><span class="vn">8</span> وْثَمَّة زِرِّيعَة أُخْرَى طَاحِتْ فِي تُرْبَة بَاهْيَة وْجَابِتْ السْبُولْ، ثَمَّة الِّي جَابِتْ مْيَاةْ مَرَّة قَدْ الِّي تِزْرَعْ، وْثَمَّة الِّي جَابِتْ سِتِّينْ، وْثَمَّة الِّي جَابِتْ ثْلاَثِينْ.</div>
<div class="v" id="v9"><span class="vn">9</span> الِّي عَنْدُو وِذْنِينْ خَلِّيهْ يِسْمَعْ!»</div>
<div class="v" id="v10"><h2>عْلاَشْ يَسُوعْ يِتْكَلِّمْ بِالأَمْثَالْ</h2><h2>&lt;n&gt;(مَرْقُسْ ٤‏:١٠‏-١٢ ؛ لُوقَا ٨‏:٩‏-١٠)&lt;/n&gt;</h2><span class="vn">10</span> <span class="br-p"><br><br></span>الوَقْتْ هَاذَاكَا جَاوْ التْلاَمْذَة لْيَسُوعْ وْقَالُولُو: «عْلاَشْ تْكَلِّمْ فِيهُمْ بِالأَمْثَالْ؟»</div>
<div class="v" id="v11"><span class="vn">11</span> وْجَاوِبْهُمْ: «إِنْتُمْ تِعْطَالْكُمْ بَاشْ تَعْرْفُوا الأَسْرَارْ مْتَاعْ مَمْلِكْةْ السْمَاوَاتْ، آمَا هُومَا مَا تِعْطَالْهُمْشْ.</div>
<div class="v" id="v12"><span class="vn">12</span> رَاهُو الِّي عَنْدُو، بَاشْ يِتْعْطَالُو أَكْثِرْ وِيْوَلِّي عَنْدُو بَرْشَة. آمَا الِّي مَا عِنْدُوشْ، حَتَّى الشَّيْء الِّي عَنْدُو بَاشْ يِتْفَكّْلُو.</div>
<div class="v" id="v13"><span class="vn">13</span> هَاذَاكَا عْلاَشْ آنَا نْكَلِّمْ فِيهُمْ بِالأَمْثَالْ عْلَى خَاطِرْهُمْ يُخْزْرُوا وْمَا يْشُوفُوشْ وْيِسْمْعُوا وْمَا يِفْهْمُوشْ.</div>
<div class="v" id="v14"><span class="vn">14</span> <sup class="fnm"><a name="fnm1" href="#fn1">1</a></sup>تَمِّتْ فِيهُمْ النُّبُوءَة مْتَاعْ إِشَعْيَاءْ الِّي تْقُولْ: <span class="br-p"><br><br></span><span class="br-ind"><br><span class="indent">&nbsp;</span></span>بَاشْ تِسْمْعُوا آمَا عْمُرْكُمْ مَا تِفْهْمُوا،<br> <span class="br-ind"><br><span class="indent">&nbsp;</span></span>وْبِشْ تُخْزْرُوا آمَا عْمُرْكُمْ مَا تْشُوفُوا.<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>رَاهُو الشَّعْبْ هَاذَا يْبِسْ قَلْبُو،<br> <span class="br-ind"><br><span class="indent">&nbsp;</span></span>وْسَكّْرُوا وِذْنِيهُمْ وْغَمّْضُوا عِينِيهُمْ،<br> <span class="br-ind"><br><span class="indent">&nbsp;</span></span>بَاشْ مَا يْشُوفُوشْ بْعِينِيهُمْ<br> <span class="br-ind"><br><span class="indent">&nbsp;</span></span>وْمَا يِسْمْعُوشْ بْوِذْنِيهُمْ<br> <span class="br-ind"><br><span class="indent">&nbsp;</span></span>وْمَا يِفْهْمُوشْ بِقْلُوبْهُمْ<br> <span class="br-ind"><br><span class="indent">&nbsp;</span></span>وْيَرْجْعُولِي بَاشْ نِشْفِيهُمْ.<br></div>
<div class="v" id="v16"><span class="vn">16</span> <span class="br-p"><br><br></span>آمَا إِنْتُومَا صَحَّة لْعِينِيكُمْ عْلَى خَاطِرْهَا تْشُوفْ وِلْوِذْنِيكُمْ عْلَى خَاطِرْهَا تِسْمَعْ.</div>
<div class="v" id="v17"><span class="vn">17</span> نْقُلْكُمْ الحَقْ: بَرْشَة أَنْبِيَاءْ وِرْجَالْ أَبْرَارْ تْمَنَّاوْ بَاشْ يْشُوفُوا الِّي تْشُوفُوا فِيهْ وْمَا شَافُوهِشْ، وْبَاشْ يِسْمْعُوا الِّي إِنْتُومَا تِسْمْعُوا فِيهْ وْمَا سِمْعُوهِشْ.»</div>
<div class="v" id="v18"><h2>تَفْسِيرْ مَثَلْ الفَلاَّحْ</h2><h2>&lt;n&gt;(مَرْقُسْ ٤‏:١٣‏-٢٠ ؛ لُوقَا ٨‏:١١‏-١٥)&lt;/n&gt;</h2><span class="vn">18</span> <span class="br-p"><br><br></span>«إِمَّالاَ اسْمْعُوا شْنُوَّة المَقْصُودْ بْمَثَلْ الفَلاَّحْ:</div>
<div class="v" id="v19"><span class="vn">19</span> وَقْتِلِّي أَيْ وَاحِدْ يِسْمَعْ الكِلْمَة مْتَاعْ مَمْلِكْةْ اللهْ وْمَا يِفْهِمْهَاشْ، يْجِي الشِّرِّيرْ وْيَخْطِفْ الِّي تِزْرَعْ فِي قَلْبُو، هَاذَا الِّي تِزْرَعْ فِي الثْنِيَّة.</div>
<div class="v" id="v20"><span class="vn">20</span> وِلِّي تِزْرَعْ فِي الأَرْضْ الِّي فِيهَا الحْجَرْ، هُوَ الِّي يِسْمَعْ الكِلْمَة وْبِالوَقْتْ يقْبِلْهَا وْهُوَ فَرْحَانْ:</div>
<div class="v" id="v21"><span class="vn">21</span> آمَا مَا عِنْدُوشْ عْرُوقْ فِي دَاخْلُو، يُصْبُرْ شْوَيَّة وْوَقْتِلِّي يْجِي وَقْتْ صْعِيبْ وِلاَّ إِضْطِهَادْ عْلَى خَاطِرْ الكِلْمَة، بِالوَقْتْ يْطِيحْ.</div>
<div class="v" id="v22"><span class="vn">22</span> وِلِّي تِزْرَعْ فِي وُسْطْ الشُّوكْ هُوَ الِّي يِسْمَعْ الكِلْمَة آمَا هْمُومْ الدِّنْيَا وْحُبْ الغْنَى يُخْنْقُوا الكِلْمَة وِيْوَلِّي مَا فِيهِشْ غَلَّة.</div>
<div class="v" id="v23"><span class="vn">23</span> وِلِّي تِزْرَعْ فِي التُّرْبَة البَاهْيَة، هُوَ الِّي يِسْمَعْ الكِلْمَة وْيِفْهِمْهَا، وِيْجِيبْ بَرْشَة زِرِّيعَة وْثَمَّة الِّي يْجِيبْ مْيَاةْ مَرَّة قَدْ الِّي تِزْرَعْ، وْوَاحِدْ آخَرْ سِتِّينْ، وْوَاحِدْ آخَرْ ثْلاَثِينْ.»</div>
<div class="v" id="v24"><h2>مَثَلْ الزِّوَانْ</h2><span class="vn">24</span> <span class="br-p"><br><br></span>وْقَلْهُمْ يَسُوعْ مَثَلْ آخَرْ: «مَمْلِكْةْ السْمَاوَاتْ تِشْبِهْ لْرَاجِلْ زْرَعْ زِرِّيعَة بَاهْيَة فِي أَرْضُو.</div>
<div class="v" id="v25"><span class="vn">25</span> آمَا وَقْتِلِّي النَّاسْ رَاقْدِينْ، جَا العْدُو مْتَاعُو وِزْرَعْ زِوَانْ فِي وُسْطْ القَمْحْ وِمْشَى.</div>
<div class="v" id="v26"><span class="vn">26</span> وْوَقْتِلِّي الزِّرِّيعَة نِبْتِتْ وْعَمْلِتْ القَمْحْ، طْلَعْ مْعَاهَا الزِّوَانْ.</div>
<div class="v" id="v27"><span class="vn">27</span> وْجَاوْ الخَدَّامَا مْتَاعْ مُولَى الأَرْضْ وْقَالُولُو: "يَا سِيدْنَا يَاخِي إِنْتِ مُوشْ زْرَعْتْ زِرِّيعَة بَاهْيَة فِي الأَرْضْ مْتَاعِكْ؟ إِمَّالاَ مْنِينْ جَاهَا الزِّوَانْ؟"</div>
<div class="v" id="v28"><span class="vn">28</span> قَالِلْهُمْ: "وَاحِدْ عْدُوِّي عْمَلْ الشَّيْء هَاذَا." قَالُولُو الخَدَّامَا: "إِمَّالاَ تْحِبّْنَا نِمْشِيوْا وِنْلِمُّوا الزِّوَانْ؟"</div>
<div class="v" id="v29"><span class="vn">29</span> آمَا هُوَ قَالْ: "لاَ، بَاشْ مَا تْقَلّْعُوشْ القَمْحْ وَقْتِلِّي إِنْتُومَا تْلِمُّوا فِي الزِّوَانْ.</div>
<div class="v" id="v30"><span class="vn">30</span> خَلُّوا القَمْحْ وِالزِّوَانْ يَعْلُوا مْعَ بْعَضْهُمْ حَتَّى لِينْ يْجِي وَقْتْ الحْصَادْ، وِالوَقْتْ هَاذَاكَا تَوْ نْقُولْ لِلحَصَّادَا لِمُّوا الزِّوَانْ فِي الأُوِّلْ وْأَعْمْلُوهْ حْزِمْ بَاشْ يِتْحْرَقْ، آمَا القَمْحْ لِمُّوهْ وْحُطُّوهْ فِي مْخَازْنِي."»</div>
<div class="v" id="v31"><h2>مَثَلْ زِرِّيعَة الخَرْدِلْ وِالخْمِيرَة</h2><h2>&lt;n&gt;(مَرْقُسْ ٤‏:٣٠‏-٣٢ ؛ لُوقَا ١٣‏:١٨‏-١٩)&lt;/n&gt;</h2><span class="vn">31</span> <span class="br-p"><br><br></span>وِعْطَاهُمْ مَثَلْ آخَرْ، قَالْ: «مَمْلِكْةْ السْمَاوَاتْ تِشْبِهْ لْزِرِّيعَة مْتَاعْ خَرْدِلْ هَزّْهَا رَاجِلْ وِزْرَعْهَا فِي سَانِيتُو.</div>
<div class="v" id="v32"><span class="vn">32</span> هِيَ أَصْغِرْ مِالزِّرِّيعَة الكُلْهَا، آمَا وَقْتِلِّي كِبْرِتْ وَلاَّتْ أَكْبِرْ مِالخُضْرَة الكُلْهَا، وْوَلاَّتْ شَجْرَة، لْدَرْجِةْ إِنّْهَا طْيُورْ السْمَاءْ تْجِي وِتْعَشِشْ فِيهَا.»</div>
<div class="v" id="v33"><span class="vn">33</span> وْقَالْ مَثَلْ آخَرْ: «مَمْلِكْةْ السْمَاوَاتْ تِشْبِهْ لِخْمِيرَة هَزِّتْهَا مْرَا وْحَطِّتْهَا فِي ثْلاَثَة قْصَاعْ مْتَاعْ دْقِيقْ حَتَّى لِينْ خْمِرْ العْجِينْ الكُلُّو.»</div>
<div class="v" id="v34"><span class="vn">34</span> الشَّيْء هَاذَا الكُلُّو قَالُو يَسُوعْ لِلنَّاسْ بِالأَمْثَالْ. وْمَا كَانِشْ يَحْكِيلْهُمْ حَتَّى شَيْء مِنْ غِيرْ مَثَلْ.</div>
<div class="v" id="v35"><span class="vn">35</span> <sup class="fnm"><a name="fnm2" href="#fn2">2</a></sup>الشَّيْء هَاذَا كَانْ بَاشْ يْتِمْ الِّي قَالُو النَّبِي: «بَاشْ يِتْكَلِّمْ فُمِّي بِالأَمْثَالْ، وِنْخَبِّرْ بِالأَسْرَارْ الغَامْضَة مِلِّي تْخَلْقِتْ الدِّنْيَا.»</div>
<div class="v" id="v36"><h2>تَفْسِيرْ مَثَلْ الزِّوَانْ</h2><span class="vn">36</span> <span class="br-p"><br><br></span>الوَقْتْ هَاذَاكَا خَلَّى يَسُوعْ النَّاسْ وِدْخَلْ لِلدَّارْ، وْجَاوْهْ تْلاَمِذْتُو وْقَالُولُو: «فَسّْرِلْنَا المَثَلْ مْتَاعْ الزِّوَانْ.»</div>
<div class="v" id="v37"><span class="vn">37</span> جَاوِبْهُمْ: «الِّي زْرَعْ الزِّرِّيعَة البَاهْيَة هُوَ آنَا إِبْنْ الإِنْسَانْ،</div>
<div class="v" id="v38"><span class="vn">38</span> وِالزَّرْعْ هُوَ العَالَمْ، وِالزِّرِّيعَة البَاهْيَة هُومَا وْلاَدْ مَمْلِكْةْ اللهْ، وِالزِّوَانْ هُومَا وْلاَدْ الشِّرِّيرْ،</div>
<div class="v" id="v39"><span class="vn">39</span> وِالعْدُو الِّي زْرَعْهُمْ هُوَ بْلِيسْ، وِالحْصَادْ هُوَ آخِرْ الزْمَانْ، وِالحَصَّادَا هُومَا المْلاَيْكَة.</div>
<div class="v" id="v40"><span class="vn">40</span> وْبِالضَّبْطْ كِيفْ مَا الزِّوَانْ يِتْلَمْ وْيِتْحْرَقْ بِالنَّارْ، هَكَّاكَا بَاشْ يَاقَعْ فِي آخِرْ الزْمَانْ.</div>
<div class="v" id="v41"><span class="vn">41</span> آنَا إِبْنْ الإِنْسَانْ بَاشْ نَبْعِثْ المْلاَيْكَة مْتَاعِي، وْهُومَا بَاشْ يْلِمُّوا المُفْسْدِينْ وِلِّي يَعْمْلُوا فِي الشَّرْ مِالمَمْلْكَة مْتَاعِي</div>
<div class="v" id="v42"><span class="vn">42</span> وْيَرْمِيوْهُمْ فِي وُسْطْ النَّارْ، الغَادِي بَاشْ يْكُونْ البْكَاءْ وْغَزَّانْ السِّنِّينْ.</div>
<div class="v" id="v43"><span class="vn">43</span> وِالوَقْتْ هَاذَاكَا الأَبْرَارْ، بَاشْ يِضْوِيوْ كِيفْ الشَّمْسْ فِي المَمْلْكَة مْتَاعْ بُوهُمْ. الِّي عَنْدُو وِذْنِينْ، خَلِّيهْ يِسْمَعْ!»</div>
<div class="v" id="v44"><h2>مَثَلْ الكَنْزْ وِ الدْيَامُنْتَة وِالشِّبْكَة</h2><span class="vn">44</span> <span class="br-p"><br><br></span>«مَمْلِكْةْ السْمَاوَاتْ تِشْبِهْ لْكَنْزْ مَدْفُونْ فِي سَانْيِةْ، لْقَاهْ رَاجِلْ وْخَبَّاهْ، ومِالفَرْحَة مْشَى وْبَاعْ كُلْ مَا عَنْدُو وِشْرَى السَّانْيَة هَاذِيكَا.</div>
<div class="v" id="v45"><span class="vn">45</span> مَمْلِكْةْ السْمَاوَاتْ تِشْبِهْ زَادَا تَاجِرْ يْلَوِّجْ عْلَى الجُوهِرْ الغَالِي.</div>
<div class="v" id="v46"><span class="vn">46</span> كِلْقَى قَطْعَة ذْهَبْ غَالْيَة، مْشَى وْبَاعْ كُلْ مَا عَنْدُو وِشْرَاهَا.</div>
<div class="v" id="v47"><span class="vn">47</span> وْتِشْبِهْ مَمْلِكْةْ السْمَاوَاتْ زَادَا لْشِبْكَة رْمَاوْهَا فِي البْحَرْ وْلَمِّتْ بَرْشَة أَنْوَاعْ مْتَاعْ حُوتْ.</div>
<div class="v" id="v48"><span class="vn">48</span> وَقْتِلِّي تِمْلاَتْ، خَرّْجُوهَا الصَّيَّادَا لِلشَّطْ وْقَعْدُوا وْحَطُّوا الحُوتْ البَاهِي فِي صْنَادِقْ وِالخَايِبْ رْمُوهْ.</div>
<div class="v" id="v49"><span class="vn">49</span> وْهَكَّاكَا بَاشْ يَاقَعْ فِي آخِرْ الزْمَانْ: المْلاَيْكَة بَاشْ يْجُوا وْيِفْرْزُوا الأَشْرَارْ مِنْ بِينْ الأَبْرَارْ</div>
<div class="v" id="v50"><span class="vn">50</span> وْيَرْمِيوْهُمْ فِي وُسْطْ النَّارْ، وِالغَادِي بَاشْ يْكُونْ البْكَاءْ وْغَزَّانْ السِّنِّينْ.»</div>
<div class="v" id="v51"><h2>الجْدِيدْ وِالقْدِيمْ</h2><span class="vn">51</span> <span class="br-p"><br><br></span>وْقَالْ يَسُوعْ لِتْلاَمِذْتُو: «يَاخِي فْهِمْتُوا الشَّيْء هَاذَا الكُلُّو؟» جَاوْبُوهْ: «إِي نْعَمْ.»</div>
<div class="v" id="v52"><span class="vn">52</span> وْقَالِلْهُمْ: «هَاذَاكَا عْلاَشْ كُلْ كَاتِبْ يْوَلِّي تِلْمِيذْ فِي مَمْلِكْةْ السْمَاوَاتْ، يِشْبِهْ لْمُولَى دَارْ يْخَرِّجْ مِالكَنْزْ مْتَاعُو فِي حَاجَاتْ جْدِيدَة وْحَاجَاتْ قْدِيمَة.»</div>
<div class="v" id="v53"><span class="vn">53</span> وْوَقْتِلِّي كَمِّلْ يَسُوعْ المَثَلْ هَاذَا، مْشَى بْعِيدْ عْلَى البْلاَصَة هَاذِيكَا،</div>
<div class="v" id="v54"><span class="vn">54</span> وْكِجَا لِبْلاَدُو بْدَا يْعَلِّمْ فِيهُمْ فِي المَجْمَعْ مْتَاعْهُمْ، يَاخِي تْعَجّْبُوا وْقَالُوا: «الرَّاجِلْ هَاذَا مْنِينْ جَاتُو الحِكْمَة هَاذِي وِالمُعْجْزَاتْ هَاذِي؟</div>
<div class="v" id="v55"><span class="vn">55</span> يَاخِي هَاذَا مُوشْ وِلْدْ النَّجَّارْ؟ يَاخِي أُمُّو مُوشْ إِسْمْهَا مَرْيَمْ؟ وْإِخْوْتُو مُوشْ يَعْقُوبْ وْيُوسُفْ وْسِمْعَانْ وْيَهُوذَا؟</div>
<div class="v" id="v56"><span class="vn">56</span> وْمُوشْ خْوَاتُو البْنَاتْ الكُلْهُمْ عِنْدْنَا؟ إِمَّالاَ الرَّاجِلْ هَاذَا مْنِينْ جَاهْ الشَّيْء هَاذَا الكُلُّو؟»</div>
<div class="v" id="v57"><span class="vn">57</span> وْهَكَّا كَانُوا يْشِكُّوا فِيهْ. <span class="br-p"><br><br></span>يَاخِي يَسُوعْ قَالِلْهُمْ: «النَّبِي عَنْدُو قْدَرْ فِي البْلاَيِصْ الكُلْهُمْ كَانْ فِي بْلاَدُو وْفِي دَارُو»</div>
<div class="v" id="v58"><span class="vn">58</span> وْمَا عْمَلْشْ بَرْشَة مُعْجْزَاتْ الغَادِي عْلَى خَاطِرْهُمْ مَا امّْنُوشْ بِيهْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إش ٦‏:٩‏-١٠ ؛ مر ٨‏:١٨ ؛ يو ١٢‏:٣٩‏-٤١ ؛ أع ٢٨‏:٢٦‏-٢٧<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->مز ٧٨‏:٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>