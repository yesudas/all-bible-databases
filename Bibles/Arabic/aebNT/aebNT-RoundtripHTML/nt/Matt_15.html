<html><head>
<meta http-equiv="Content-Type" content="text/html;charset=utf-8" />
<title>Matt 15 &ndash; مَتَّى &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 15);">
<div id="navbar"><a href="../index.html">العهد الجديد بالعربية التونسية</a> &ndash; <b>مَتَّى</b> &ndash; <a href="Matt_1.html">1</a> ... <a href="Matt_13.html">13</a> <a href="Matt_14.html">14</a> <b>15</b> <a href="Matt_16.html">16</a> <a href="Matt_17.html">17</a> ... <a href="Matt_28.html">28</a> </div><hr>
<h1>Matt 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>العْوَايِدْ مْتَاعْ الجْدُودْ</h2><h2>&lt;n&gt;(مَرْقُسْ ٧‏:١‏-١٣)&lt;/n&gt;</h2><span class="vn">1</span> <span class="br-p"><br><br></span>وْجَاوْ الفَرِّيسِيِّينْ وِالكُتَّابْ مْتَاعْ اليْهُودْ لْيَسُوعْ مِنْ أُورْشَلِيمْ، وْقَالُوا:</div>
<div class="v" id="v2"><span class="vn">2</span> «عْلاَشْ تْلاَمِذْتِكْ مَا يِحْتَرْمُوشْ العْوَايِدْ مْتَاعْ الشْيُوخْ؟ وْمَا يَغْسْلُوشْ يْدِيهُمْ وَقْتِلِّي يَاكْلُوا؟»</div>
<div class="v" id="v3"><span class="vn">3</span> جَاوِبْهُمْ: «وِعْلاَشْ إِنْتُومَا مَا اطِّيعُوشْ وْصِيِّةْ اللهْ وْشَادِّينْ صْحِيحْ فِي عْوَايِدْكُمْ؟</div>
<div class="v" id="v4"><span class="vn">4</span> <sup class="fnm"><a name="fnm1" href="#fn1">1</a></sup>رَاهُو اللهْ قَالْ: "إِكْرِمْ بُوكْ وْأُمِّكْ، وِلِّي يْسِبْ بُوهْ وِلاَّ أُمُّو يِلْزْمُو يْمُوتْ."</div>
<div class="v" id="v5"><span class="vn">5</span> آمَا إِنْتُومَا تْقُولُوا إِذَا وَاحِدْ يْقُولْ لْبُوهْ وِلاَّ أُمُّو: "الِّي كُنْتْ نْعَاوِنْ فِيكُمْ بِيهْ رَاوْ قُرْبَانْ للهْ، مُوشْ لاَزِمْ عْلِيهْ بَاشْ يِكْرِمْ بُوهْ وإلاّ أمُّو."</div>
<div class="v" id="v6"><span class="vn">6</span> وْهَكَّا رَدِّيتُوا كِلْمِةْ اللهْ بَاطْلَة بِالعْوَايِدْ مْتَاعْكُمْ.</div>
<div class="v" id="v7"><span class="vn">7</span> يَا مُنَافْقِينْ، صْدَقْ إِشَعْيَاءْ وَقْتِلِّي تْنَبَّأْ وْقَالْ عْلِيكُمْ:</div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span><sup class="fnm"><a name="fnm2" href="#fn2">2</a></sup>الشَّعْبْ هَاذَا بْفُمُّو يِكْرِمْ فيَّ<br> <span class="br-ind"><br><span class="indent">&nbsp;</span></span>وْقَلْبُو بْعِيدْ عْلِيَّ.<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>بَاطِلْ يِعْبْدُوا فِيَّ<br> <span class="br-ind"><br><span class="indent">&nbsp;</span></span>وِيْعَلّْمُوا فِي وْصَايَا النَّاسْ.»<br></div>
<div class="v" id="v10"><h2>شْنُوَّة الِّي يْنَجِّسْ الإِنْسَانْ</h2><h2>&lt;n&gt;(مَرْقُسْ ٧‏:١٤‏-٢٣)&lt;/n&gt;</h2><span class="vn">10</span> <span class="br-p"><br><br></span>وْنَادَى يَسُوعْ النَّاسْ وْقَالِلْهُمْ: «اسْمْعُوا وْإِفْهْمُوا</div>
<div class="v" id="v11"><span class="vn">11</span> مُوشْ الِّي يُدْخُلْ لِلفُمْ هُوَ الِّي يْنَجِّسْ الإِنْسَانْ، آمَا رَاهُو الِّي يُخْرُجْ مِالفُمْ هُوَ الِّي يْنَجِّسْ الإِنْسَانْ.»</div>
<div class="v" id="v12"><span class="vn">12</span> وْجَاوْ تْلاَمِذْتُو وْقَالُولُو: «يَاخِي تَعْرِفْ الِّي الفَرِّيسِيِّينْ تْغَشَشُوا كِسَمْعُوا الكْلاَمْ هَاذَا؟»</div>
<div class="v" id="v13"><span class="vn">13</span> جَاوِبْهُمْ: «كُلْ شَجْرَة مَا غْرِسْهَاشْ بُويَا الِّي فِي السْمَاءْ بَاشْ تِتْقَلِّعْ.</div>
<div class="v" id="v14"><span class="vn">14</span> إِبْعْدُوا عْلِيهُمْ! رَاهُمْ عِمْيَانْ يْقُودُوا فِي عِمْيَانْ. وْإِذَا كَانْ رَاجِلْ أَعْمَى يْقُودْ رَاجِلْ أَعْمَى رَاهُمْ لِثْنِينْ يْطِيحُوا فِي حُفْرَة.»</div>
<div class="v" id="v15"><span class="vn">15</span> <span class="br-p"><br><br></span>آمَا بُطْرُسْ قَالُّو: «فَسّْرِلْنَا المَثَلْ هَاذَا.»</div>
<div class="v" id="v16"><span class="vn">16</span> وْقَالْ يَسُوعْ: «يَاخِي لْتَوْ مَازِلْتُوا مَا تِفْهْمُوشْ؟</div>
<div class="v" id="v17"><span class="vn">17</span> يَاخِي مَا كُمْشْ تْشُوفُوا الِّي أَيْ حَاجَة تُدْخُلْ فِي الفُمْ تِمْشِي لِلكِرْشْ، وِمْبَاعِدْ تُخْرُجْ مِالبْدَنْ؟</div>
<div class="v" id="v18"><span class="vn">18</span> آمَا الحَاجَة الِّي تُخْرُجْ مِالفُمْ، تْجِي مِالقَلْبْ، وْهَاذَا الِّي يْنَجِّسْ الإِنْسَانْ.</div>
<div class="v" id="v19"><span class="vn">19</span> مِالقَلْبْ تْجِي الأَفْكَارْ الشِّرِّيرَة وِالقَتْلْ وِالزْنَى وِالفْسَادْ وِالسِّرْقَة وِشْهَادِةْ الزُّورْ وِالكُفْرْ،</div>
<div class="v" id="v20"><span class="vn">20</span> هَاذُومَا هُومَا الِّي يْنَجّْسُوا الإِنْسَانْ. آمَا المَاكْلَة بِيْدِينْ مَا هِيشْ مَغْسُولَة مَا تْنَجِّسْشْ الإِنْسَانْ.»</div>
<div class="v" id="v21"><h2>الإِيمَانْ مْتَاعْ المْرَا الكَنْعَانِيَّة</h2><h2>&lt;n&gt;(مَرْقُسْ ٧‏:٢٤‏-٣٠)&lt;/n&gt;</h2><span class="vn">21</span> <span class="br-p"><br><br></span>وِمْشَى يَسُوعْ مِالبْلاَصَة هَاذِيكَا وْجَا لْشِيرِةْ صُورْ وْصَيْدَا.</div>
<div class="v" id="v22"><span class="vn">22</span> وِالغَادِي جَاتْ مْرَا كَنْعَانِيَّة مِالمَنْطْقَة هَاذِيكَا وْصَاحِتْ: «يَا سِيدِي، يَا وِلْدْ دَاوُدْ، ارْحِمْنِي! بِنْتِي سَاكِنْهَا شِيطَانْ، وِيْعَذِّبْ فِيهَا بَرْشَة.»</div>
<div class="v" id="v23"><span class="vn">23</span> آمَا هُوَ مَا جَاوِبْهَا بْحَتَّى كِلْمَة. وْجَاوْ تْلاَمِذْتُو وِتْشَحّْتُوهْ وْقَالُوا: «أَعْطِيهَا الِّي تْحِبْ عْلِيهْ خَلِّيهَا تِبْعِدْنَا، رَاهِي تِمْشِي وْرَانَا وِتْصِيحْ!»</div>
<div class="v" id="v24"><span class="vn">24</span> جَاوِبْ يَسُوعْ: «آنَا مَا تِبْعَثْتْ كَانْ لِلغْنَمْ الضَّايْعَة مْتَاعْ بِيتْ إِسْرَائِيلْ.»</div>
<div class="v" id="v25"><span class="vn">25</span> آمَا هِيَ جَاتْ وْهَبْطِتْ عْلَى رْكَايِبْهَا قُدَّامُو وْقَالِتْ: «يَا سِيدِي، عَاوِنِّي!»</div>
<div class="v" id="v26"><span class="vn">26</span> وْجَاوِبْهَا: «مُوشْ بَاهِي نَاخْذُوا الخُبْزْ مْتَاعْ الوْلاَدْ وْنَرْمِيوْهْ لِلكْلاَبْ.»</div>
<div class="v" id="v27"><span class="vn">27</span> قَالِتْ: «إِي نْعَمْ، يَا سِيدِي! حَتَّى الكْلاَبْ تَاكُلْ مِالفِتْفَاتْ الِّي يْطِيحْ مِنْ الطَّاوْلَة مْتَاعْ مُولاَهَا.»</div>
<div class="v" id="v28"><span class="vn">28</span> جَاوِبْهَا يَسُوعْ: «يَا مْرَا، إِيمَانِكْ عْظِيمْ! خُوذْ الشَّيْء الِّي تْحِبْ عْلِيهْ.» وْبِالوَقْتْ بْنِتْهَا تِشْفَاتْ.</div>
<div class="v" id="v29"><h2>يَسُوعْ يِشْفِي بَرْشَة نَاسْ</h2><span class="vn">29</span> <span class="br-p"><br><br></span>وِمْشَى يَسُوعْ مِنْ غَادِي وِتْعَدَّى عْلَى الشَّطْ مْتَاعْ بُحَيْرِةْ الجَلِيلْ، وِطْلَعْ فُوقْ الجْبَلْ وِقْعَدْ الغَادِي.</div>
<div class="v" id="v30"><span class="vn">30</span> وْجَاوْهْ بَرْشَة نَاسْ وْجَابُوا مْعَاهُمْ نَاسْ مَشْلُولِينْ وْعِيَّابْ وْعِمْيْ وِبْكَاكِشْ وْبَرْشَة أُخْرِينْ، وْحَطُّوهُمْ قُدَّامْ سَاقِيهْ وْهُوَ شْفَاهُمْ.</div>
<div class="v" id="v31"><span class="vn">31</span> وِتْعَجّْبُوا النَّاسْ كِشَافُوا البْكَاكِشْ يِتْكَلّْمُوا، وِالعِيَّابْ يِتْشْفَاوْ، وِالمَشْلُولِينْ يِمْشِيوْ، وِالعِمْيَانْ يْشُوفُوا. وْمَجّْدُوا إِلاَهْ إِسْرَائِيلْ.</div>
<div class="v" id="v32"><h2>يَسُوعْ يْوَكِّلْ أَرْبْعَة آلاَفْ رَاجِلْ</h2><h2>&lt;n&gt;(مَرْقُسْ ٨‏:١‏-١٠)&lt;/n&gt;</h2><span class="vn">32</span> <span class="br-p"><br><br></span>وْنَادَى يَسُوعْ تْلاَمِذْتُو وْقَالِلْهُمْ: «رَاهُمْ النَّاسْ غَايْضِينِّي، عْلَى خَاطِرْهُمْ بْقَاوْ مْعَايَا ثْلاَثَة أَيَّامْ مِنْ غِيرْ مَاكْلَة. وْمَا نْحِبِّشْ نَبْعِثْهُمْ يْرَوّْحُوا وْهُومَا جْوَاعَا بَاشْ مَا يْدُوخُوشْ فِي الثْنِيَّة.»</div>
<div class="v" id="v33"><span class="vn">33</span> وْقَالُولُو التْلاَمْذَة: «مْنِينْ بَاشْ نْجِيبُوا خُبْزْ فِي الخْلاَء هَاذَا يِكْفِي النَّاسْ هَاذُومَا الكُلْهُمْ؟»</div>
<div class="v" id="v34"><span class="vn">34</span> وْقَالِلْهُمْ يَسُوعْ: «قَدَّاشْ عِنْدْكُمْ مِنْ خُبْزَة؟» قَالُوا: «سَبْعَة خُبْزَاتْ وْكَعْبَاتْ حُوتْ صْغَارْ.»</div>
<div class="v" id="v35"><span class="vn">35</span> <span class="br-p"><br><br></span>وِأْمَرْ يَسُوعْ النَّاسْ بَاشْ يُقْعْدُوا عْلَى الأَرْضْ،</div>
<div class="v" id="v36"><span class="vn">36</span> وِخْذَا السَّبْعَة خُبْزَاتْ وْكَعْبَاتْ الحُوتْ، وْشْكَرْ اللهْ وِقْسِمْهُمْ وِعْطَاهُمْ لِلتْلاَمْذَة، وِالتْلاَمْذَة عْطَاوْهُمْ لِلنَّاسْ.</div>
<div class="v" id="v37"><span class="vn">37</span> وِالكُلْهُمْ كْلاَوْ لِينْ شَبْعُوا، وْهَزُّوا الِّي فْضُلْ سَبْعَة قْفَافْ كْبَارْ مِلْيَانِينْ.</div>
<div class="v" id="v38"><span class="vn">38</span> الِّي كْلاَوْ كَانُوا أَرْبْعَة آلاَفْ رَاجِلْ، بِخْلاَفْ النْسَاء وِالصْغَارْ.</div>
<div class="v" id="v39"><span class="vn">39</span> وْبَعْدْ مَا بْعَثْ النَّاسْ رَوّْحُوا طْلَعْ فِي الفْلُوكَة وِمْشَى لْمَنْطِقْةْ مَجْدَلْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->خر ٢٠‏:١٢ ؛ تث ٥‏:١٦ ؛ خر ٢١‏:١٧ ؛ لا ٢٠‏:٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->إش ٢٩‏:١٣<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>