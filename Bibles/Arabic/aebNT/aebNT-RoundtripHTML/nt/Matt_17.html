<html><head>
<meta http-equiv="Content-Type" content="text/html;charset=utf-8" />
<title>Matt 17 &ndash; مَتَّى &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 17);">
<div id="navbar"><a href="../index.html">العهد الجديد بالعربية التونسية</a> &ndash; <b>مَتَّى</b> &ndash; <a href="Matt_1.html">1</a> ... <a href="Matt_15.html">15</a> <a href="Matt_16.html">16</a> <b>17</b> <a href="Matt_18.html">18</a> <a href="Matt_19.html">19</a> ... <a href="Matt_28.html">28</a> </div><hr>
<h1>Matt 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ يْظَهِّرْ رُوحُو لِتْلاَمِذْتُو</h2><h2>&lt;n&gt;(مَرْقُسْ ٩‏:٢‏-١٣ ؛ لُوقَا ٩‏:٢٨‏-٣٦)&lt;/n&gt;</h2><span class="vn">1</span> <span class="br-p"><br><br></span>وْبَعْدْ سِتَّة أَيَّامْ هَزْ يَسُوعْ مْعَاهْ بُطْرُسْ وْيَعْقُوبْ وْيُوحَنَّا خُوهْ، وِطْلَعْ هُوَ وْيَاهُمْ وَحَّدْهُمْ لِجْبَلْ عَالِي،</div>
<div class="v" id="v2"><span class="vn">2</span> وِتْبَدْلِتْ هَيْأْتُو قُدَّامْهُمْ، وْوِجْهُو ضْوَى كِيفْ الشَّمْسْ وْدَبْشُو وَلَّى أَبْيِضْ كِيفْ النُّورْ.</div>
<div class="v" id="v3"><span class="vn">3</span> وِالغَادِي ظْهَرِّلْهُمْ مُوسَى وْإِيلِيَّا يْكَلّْمُوا فِي يَسُوعْ.</div>
<div class="v" id="v4"><span class="vn">4</span> وْقَالْ بُطْرُسْ لْيَسُوعْ: «يَا رَبْ، هَاوْ بَاهِي الِّي أَحْنَا هْنَا: إِذَا كَانْ تْحِبْ، تَوْ نُنْصْبُو ثْلاَثَة خْيَامْ هْنَا: وَحْدَة لِيكْ وْوَحْدَة لْمُوسَى وْوَحْدَة لْإِيلِيَّا.»</div>
<div class="v" id="v5"><span class="vn">5</span> وْوَقْتِلِّي هُوَ مَازَالْ يِتْكَلِّمْ، غَطَّاتْهُمْ سْحَابَة ضَاوْيَة، وْصُوتْ مِالسْحَابَة قَالْ: «هَاذَا هُوَ ابْنِي الِّي نْحِبُّو وِلِّي فْرَحْتْ بِيهْ فَرْحَة كْبِيرَة، إِسْمْعُوا كْلاَمُو!»</div>
<div class="v" id="v6"><span class="vn">6</span> كِسَمْعُوا التْلاَمْذَة الشَّيْء هَاذَا طَاحُوا عْلَى وْجُوهْهُمْ وْخَافُوا بَرْشَة.</div>
<div class="v" id="v7"><span class="vn">7</span> آمَا يَسُوعْ جَا وْمَسّْهُمْ وْقَالْ: «قُومُوا، مَا تْخَافُوشْ.»</div>
<div class="v" id="v8"><span class="vn">8</span> وْوَقْتِلِّي هَزُّوا عِينِيهُمْ، مَا شَافُوا كَانْ يَسُوعْ وَحْدُو.</div>
<div class="v" id="v9"><span class="vn">9</span> وْوَقْتِلِّي هُومَا هَابْطِينْ مِالجْبَلْ، أْمَرْهُمْ يَسُوعْ: «مَا تْقُولُوا لْحَدْ عْلَى الشَّيْء الِّي شُفْتُوهْ حَتَّى لِينْ آنَا إِبْنْ الإِنْسَانْ نْقُومْ مِنْ بِينْ المُوتَى.»</div>
<div class="v" id="v10"><span class="vn">10</span> وْسِأْلُوهْ التْلاَمْذَة: «إِمَّالاَ عْلاَشْ الكُتَّابْ مْتَاعْ اليْهُودْ يْقُولُوا الِّي إِيلِيَّا لاَزِمْ يْجِي فِي الأُوُّلْ؟»</div>
<div class="v" id="v11"><span class="vn">11</span> جَاوِبْهُمْ: «بِالحَقْ إِيلِيَّا يْجِي وْهُوَ يْصَلِّحْ كُلْ شَيْء.</div>
<div class="v" id="v12"><span class="vn">12</span> آمَا آنَا نْقُلْكُمْ الِّي إِيلِيَّا جَا وْهُومَا مَا عَرْفُوهِشْ، آمَا عَمْلُوا فِيهْ الِّي حَبُّوا عْلِيهْ الكُلْ. وْآنَا إِبْنْ الإِنْسَانْ زَادَا بَاشْ نِتْعَذِّبْ عْلَى يْدِيهُمْ.»</div>
<div class="v" id="v13"><span class="vn">13</span> وِالوَقْتْ هَاذَاكَا فِهْمُوا التْلاَمْذَة الِّي هُوَ كَانْ يَحْكِيلْهُمْ عْلَى يُوحَنَّا المَعْمَدَانْ.</div>
<div class="v" id="v14"><h2>يَسُوعْ يِشْفِي وْلَدْ سَاكْنُو شِيطَانْ</h2><h2>&lt;n&gt;(مَرْقُسْ ٩‏:١٤‏-٢٩ ؛ لُوقَا ٩‏:٣٧‏-٤٣)&lt;/n&gt;</h2><span class="vn">14</span> <span class="br-p"><br><br></span>وْوَقْتِلِّي جَا يَسُوعْ وِتْلاَمِذْتُو لِلنَّاسْ، ثَمَّة رَاجِلْ جَاهْ وِهْبَطْ عْلَى رْكَايْبُو قُدَّامْ يَسُوعْ وْقَالْ:</div>
<div class="v" id="v15"><span class="vn">15</span> «يَا رَبْ أَرْحِمْ وِلْدِي، عْلَى خَاطْرُو يِتْصْرَعْ وْيِتْعَذِّبْ بَرْشَة وْدِيمَا يْطِيحْ فِي النَّارْ وْفِي المَاء.</div>
<div class="v" id="v16"><span class="vn">16</span> وْآنَا جِبْتُو لِتْلاَمِذْتِكْ، آمَا هُومَا مَا نَجّْمُوشْ يِشْفِيوْهْ.»</div>
<div class="v" id="v17"><span class="vn">17</span> وْجَاوِبْ يَسُوعْ وْقَالْ: «يَا جِيلْ يَا فَاسِدْ وْيَلِّي مَا عِنْدِكْشْ إِيمَانْ! لْوَقْتَاشْ بَاشْ نَبْقَى مْعَاكُمْ؟ لْوَقْتَاشْ بَاشْ نِتْحَمِّلْكُمْ؟ جِيبُوهُولِي لِهْنَا!»</div>
<div class="v" id="v18"><span class="vn">18</span> وْطَرِّدْ يَسُوعْ الشِّيطَانْ، وْخَرّْجُو مِنُّو، وْتِشْفَى الوْلِدْ بِالوَقْتْ.</div>
<div class="v" id="v19"><span class="vn">19</span> الوَقْتْ هَاذَاكَا جَاوْ التْلاَمْذَة لْيَسُوعْ عْلَى جْنَبْ وْقَالُوا: «عْلاَشْ أَحْنَا مَا نَجِّمْنَاشْ نْخَرّْجُوهْ؟»</div>
<div class="v" id="v20"><span class="vn">20</span> قَالِلْهُمْ: «بِسْبَبْ إِيمَانْكُمْ الضْعِيفْ! نْقُلْكُمْ الحَقْ، لُوكَانْ جَا عِنْدْكُمْ إِيمَانْ قَدْ زِرِّيعِةْ الخَرْدِلْ، رَاكُمْ تْقُولُوا لِلجْبَلْ هَاذَا: "نَقِّلْ مِنْ هْنَا لْغَادِي!" وْهُوَ بَاشْ يْنَقِّلْ، وْرَاكُمْ وَلِّيتُوا قَادْرِينْ عْلَى كُلْ شَيْء.»</div>
<div class="v" id="v21"><span class="vn">21</span> [آمَا النَّوْعْ هَاذَا مَا يُخْرُجْ كَانْ بِالصَّلاَةْ وِالصْيَامْ.]</div>
<div class="v" id="v22"><h2>يَسُوعْ يْخَبِّرْ مَرَّة ثَانْيَة عْلَى مُوتُو وِقْيَامْتُو</h2><h2>&lt;n&gt;(مَرْقُسْ ٩‏:٣٠‏-٣٢ ؛ لُوقَا ٩‏:٤٣‏-٤٥)&lt;/n&gt;</h2><span class="vn">22</span> <span class="br-p"><br><br></span>وَقْتِلِّي كَانُوا التْلاَمْذَة مُجْتَمْعِينْ فِي الجَلِيلْ قَالِلْهُمْ يَسُوعْ: «آنَا إِبْنْ الإِنْسَانْ بَاشْ يْسَلّْمُونِي لِيْدِينْ النَّاسْ،</div>
<div class="v" id="v23"><span class="vn">23</span> وْبِشْ يُقْتْلُونِي وْبِشْ نْقُومْ فِي النْهَارْ الثَّالِثْ.» يَاخِي تْقَلّْقُوا بَرْشَة.</div>
<div class="v" id="v24"><h2>يَسُوعْ يَدْفِعْ الضَّرَايِبْ مْتَاعْ الهَيْكِلْ</h2><span class="vn">24</span> <span class="br-p"><br><br></span>كِجَاوْ لْكَفْرْنَاحُومْ مْشَاوْ الِّي يْلِمُّوا فِي الضَّرَايِبْ مْتَاعْ الهَيْكِلْ لْبُطْرُسْ وْقَالُولُو: «يَاخِي المُعَلِّمْ مْتَاعْكُمْ يِدْفَعْ الضَّرَايِبْ؟»</div>
<div class="v" id="v25"><span class="vn">25</span> جَاوِبْ: «إِي نْعَمْ.» وْوَقْتِلِّي رَوِّحْ لِلدَّارْ، سِبْقُو يَسُوعْ بِالكْلاَمْ وْقَالْ: «شْنُوَّة رَايِكْ، يَا سِمْعَانْ؟ المُلُوكْ مْتَاعْ الأَرْضْ مِنْ عِنْدْ شْكُونْ يَاخْذُوا المَكْسْ وِالضَّرَايِبْ؟ مِنْ عِنْدْ وْلاَدْ بْلاَدْهُمْ وِلاَّ مِنْ عِنْدْ البْرَايْنِيَّة؟»</div>
<div class="v" id="v26"><span class="vn">26</span> قَالْ بُطْرُسْ: «مِنْ عِنْدْ البْرَايْنِيَّة.» قَالُّو يَسُوعْ: «إِمَّالاَ، وْلاَدْ البْلاَدْ أَحْرَارْ.</div>
<div class="v" id="v27"><span class="vn">27</span> آمَا أَحْنَا مَا نْحِبُّوشْ نَعْمْلُولْهُمْ مُشْكْلَة، إِمْشِي لِلبُحَيْرَة وْأَرْمِي الصُّنَّارَة، وْشِدْ الحُوتَة الِّي تُحْصُلْ لُولَى وْوَقْتِلِّي تْحِلِّلْهَا فُمّْهَا تَوْ تَلْقَى بْيَاسَة مْتَاعْ فِضَّة كَافْيَة بَاشْ تِدْفَعْ عْلِيَّ وِعْلِيكْ، هِزّْهَا وْخَلِّصْ الضَّرَايِبْ مْتَاعِي وِمْتَاعِكْ.»</div>
</div>
<!-- PARSED ABOVE; EDITING MAY BREAK PARSER -->
</body></html>