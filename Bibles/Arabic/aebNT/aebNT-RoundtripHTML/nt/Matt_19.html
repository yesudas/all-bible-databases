<html><head>
<meta http-equiv="Content-Type" content="text/html;charset=utf-8" />
<title>Matt 19 &ndash; مَتَّى &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 19);">
<div id="navbar"><a href="../index.html">العهد الجديد بالعربية التونسية</a> &ndash; <b>مَتَّى</b> &ndash; <a href="Matt_1.html">1</a> ... <a href="Matt_17.html">17</a> <a href="Matt_18.html">18</a> <b>19</b> <a href="Matt_20.html">20</a> <a href="Matt_21.html">21</a> ... <a href="Matt_28.html">28</a> </div><hr>
<h1>Matt 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الزْوَاجْ وِالطْلاَقْ</h2><h2>&lt;n&gt;(مَرْقُسْ ١٠‏:١‏-١٢)&lt;/n&gt;</h2><span class="vn">1</span> <span class="br-p"><br><br></span>كِكَمِّلْ يَسُوعْ الكْلاَمْ هَاذَا مْشَى مِنْ مَنْطِقْةْ الجَلِيلْ وِدْخَلْ لْمَنْطِقْةْ اليَهُودِيَّة عْلَى طْرِيقْ الأُرْدُنْ.</div>
<div class="v" id="v2"><span class="vn">2</span> وْتَبّْعُوهْ بَرْشَة نَاسْ، وِشْفَاهُمْ الغَادِي.</div>
<div class="v" id="v3"><span class="vn">3</span> وْجَاوْهْ جْمَاعَة فَرِّيسِيِّينْ وْسِأْلُوهْ بَاشْ يْجَرّْبُوهْ: «يَاخِي حْلاَلْ بَاشْ الوَاحِدْ يْطَلِّقْ مَرْتُو لْأَيْ سْبَبْ؟»</div>
<div class="v" id="v4"><span class="vn">4</span> جَاوِبْهُمْ: «يَاخِي مَا قْرِيتُوشْ إِنُّو الِّي خْلَقْهُمْ فِي الأُوِّلْ خْلَقْهُمْ ذْكَرْ وْأَنْثَى .</div>
<div class="v" id="v5"><span class="vn">5</span> <sup class="fnm"><a name="fnm1" href="#fn1">1</a></sup>وْقَالْ: "هَاذَاكَا عْلاَشْ الرَّاجِلْ يْخَلِّي بُوهْ وْأُمُّو وْيِتْرْبَطْ بْمَرْتُو وْلِثْنِينْ يْوَلِّيوْ جَسَدْ وَاحِدْ؟"</div>
<div class="v" id="v6"><span class="vn">6</span> إِمَّالاَ هُومَا مَا عَادُوشْ ثْنِينْ، آمَا جَسَدْ وَاحِدْ. هَاذَاكَا عْلاَشْ الِّي يَجْمْعُو اللهْ مَا يْفَرّْقُوشْ الإِنْسَانْ.»</div>
<div class="v" id="v7"><span class="vn">7</span> <span class="br-p"><br><br></span><sup class="fnm"><a name="fnm2" href="#fn2">2</a></sup>قَالُولُو الفَرِّيسِيِّينْ: «إِمَّالاَ عْلاَشْ مُوسَى وَصَّى بَاشْ الرَّاجِلْ يَعْطِي وَرْقِةْ الطْلاَقْ لْمَرْتُو وِمْبَاعِدْ يْطَلِّقْهَا؟»</div>
<div class="v" id="v8"><span class="vn">8</span> قَالِلْهُمْ يَسُوعْ: «مُوسَى سْمَحِّلْكُمْ بَاشْ اطَّلْقُوا نْسَاكُمْ عْلَى خَاطِرْ رُوسْكُمْ كَاسْحَة. آمَا الحَاجَة هَاذِي مَا كَانِتْشْ فِي الأُوِّلْ كِيفْ هَكَّا.</div>
<div class="v" id="v9"><span class="vn">9</span> وْآنَا نْقُلْكُمْ: أَيْ وَاحِدْ يْطَلِّقْ مَرْتُو بِسْبَبْ حَاجَة أُخْرَى غِيرْ الزْنَى وْيْعَرِّسْ بِمْرَا أُخْرَى رَاهُو قَاعِدْ يَزْنَى.»</div>
<div class="v" id="v10"><span class="vn">10</span> <span class="br-p"><br><br></span>قَالُولُو التْلاَمْذَة: «إِذَا كَانْ هَاذِي حَالِةْ الرَّاجِلْ مْعَ مَرْتُو، خِيرْلُو إِذَا كَانْ مَا يْعَرِّسْشْ.»</div>
<div class="v" id="v11"><span class="vn">11</span> آمَا هُوَ قَالِلْهُمْ: «مُوشْ النَّاسْ الكُلْهُمْ يِقْبْلُوا الكْلاَمْ هَاذَا آمَا النَّاسْ الِّي اللهْ يْخَلِّيهُمْ يِقْبْلُوهْ.</div>
<div class="v" id="v12"><span class="vn">12</span> ثَمَّة شْكُونْ مَا يْنَجّْمُوشْ يْعَرّْسُوا مِلِّي تْوِلْدُوا مِنْ كِرْشْ أُمّْهُمْ، وْثَمَّة شْكُونْ الِّي النَّاسْ عِمْلُولْهُمْ حَاجَة رَدِّتْهُمْ مَا هُمْشْ قَادْرِينْ بَاشْ يْعَرّْسُوا، وْثَمَّة شْكُونْ مَا يْحِبُّوشْ يْعَرّْسُوا عْلَى خَاطِرْ مَمْلِكْةْ السْمَاوَاتْ. الِّي يْنَجِّمْ يَعْمِلْ الشَّيْء هَاذَا خَلِّيهْ يَعْمْلُو.»</div>
<div class="v" id="v13"><h2>يَسُوعْ يْبَارِكْ الوْلاَدْ الصْغَارْ</h2><h2>&lt;n&gt;(مَرْقُسْ ١٠‏:١٣‏-١٦ ؛ لُوقَا ١٨‏:١٥‏-١٧)&lt;/n&gt;</h2><span class="vn">13</span> <span class="br-p"><br><br></span>وْجَابُوا لْيَسُوعْ وْلاَدْ صْغَارْ بَاشْ يْحُطْ عْلِيهُمْ يِدُّو وِيْصَلِّيلْهُمْ. يَاخِي التْلاَمْذَة لاَمُوا عْلَى النَّاسْ الِّي جَابُوهُمْ.</div>
<div class="v" id="v14"><span class="vn">14</span> آمَا يَسُوعْ قَالْ: «خَلُّوا الصْغَارْ يْجُونِي وْمَا تْحُوزُوهُمْشْ، رَاهِي مَمْلِكْةْ السْمَاوَاتْ لِلنَّاسْ الِّي كِيفْهُمْ.»</div>
<div class="v" id="v15"><span class="vn">15</span> وْحَطْ عْلِيهُمْ يِدُّو وِمْشَى مِالبْلاَصَة هَاذِيكَا.</div>
<div class="v" id="v16"><h2>الوْلِدْ الغْنِي</h2><h2>&lt;n&gt;(مَرْقُسْ ١٠‏:١٧‏-٣١ ؛ لُوقَا ١٨‏:١٨‏-٣٠)&lt;/n&gt;</h2><span class="vn">16</span> <span class="br-p"><br><br></span>وْجَاهْ وَاحِدْ وْقَالُّو: «يَا مُعَلِّمْ، شْنُوَّة الحَاجَاتْ البَاهِينْ الِّي لاَزِمْنِي نَعْمِلْهُمْ بَاشْ نَاخُذْ الحَيَاةْ الأَبَدِيَّة؟»</div>
<div class="v" id="v17"><span class="vn">17</span> قَالُّو يَسُوعْ: «عْلاَشْ تِسْإِلْ فِيَّ عْلَى الحَاجَاتْ البَاهِينْ؟ ثَمَّة وَاحِدْ بَرْكْ بَاهِي؟ إِذَا كَانْ تْحِبْ تُدْخُلْ لِلحَيَاةْ الأَبَدِيَّة أَعْمِلْ بِالوْصَايَا.»</div>
<div class="v" id="v18"><span class="vn">18</span> <sup class="fnm"><a name="fnm3" href="#fn3">3</a></sup>قَالُّو: «آنَاهُمْ الوْصَايَا؟» وْقَالْ يَسُوعْ: «مَا تُقْتُلْشْ، مَا تَزْنَاشْ، مَا تِسْرِقْشْ، مَا تِشْهِدْشْ بِالبَاطِلْ،</div>
<div class="v" id="v19"><span class="vn">19</span> <sup class="fnm"><a name="fnm4" href="#fn4">4</a></sup>إِكْرِمْ بُوكْ وْأُمِّكْ، وْيِلْزْمِكْ تْحِبْ قْرِيبِكْ كِيفْ مَا تْحِبْ رُوحِكْ.»</div>
<div class="v" id="v20"><span class="vn">20</span> قَالُّو الوْلِدْ: «الحَاجَاتْ هَاذُمْ الكُلْهُمْ نَعْمِلْ فِيهُمْ، شْنُوَّة الِّي مَازَالْ نَاقِصْنِي؟»</div>
<div class="v" id="v21"><span class="vn">21</span> قَالُّو يَسُوعْ: «إِذَا كَانْ تْحِبْ تْوَلِّي كَامِلْ، إِمْشِي بِيعْ كُلْ مَا تِمْلِكْ وْفَرّْقُو عْلَى الفُقَرَاءْ، وْهَكَّا يْوَلِّي عِنْدِكْ كَنْزْ فِي السْمَاءْ وِمْبَاعِدْ إِيجَا وْتَبِّعْنِي!»</div>
<div class="v" id="v22"><span class="vn">22</span> <span class="br-p"><br><br></span>كِسْمَعْ الوْلِدْ الشَّيْء هَاذَا مْشَى حْزِينْ عْلَى خَاطْرُو كَانْ يِمْلِكْ بَرْشَة حَاجَاتْ.</div>
<div class="v" id="v23"><span class="vn">23</span> <span class="br-p"><br><br></span>وْقَالْ يَسُوعْ لِتْلاَمِذْتُو: «نْقُلْكُمْ الحَقْ بَاشْ يْكُونْ صْعِيبْ عْلَى رَاجِلْ غْنِي إِنُّو يُدْخُلْ لْمَمْلِكْةْ السْمَاوَاتْ!</div>
<div class="v" id="v24"><span class="vn">24</span> وِنْقُلْكُمْ مَرَّة أُخْرَى: دْخُولْ الجْمَلْ فِي نُقْبَة مْتَاعْ إِبْرَة أسْهِلْ مِنْ إِنُّو وَاحِدْ غْنِي يُدْخُلْ لْمَمْلِكْةْ اللهْ.»</div>
<div class="v" id="v25"><span class="vn">25</span> كِسَمْعُوا التْلاَمْذَة الكْلاَمْ هَاذَا سْتَغْرْبُوا بَرْشَة وْقَالُوا: «إِمَّالاَ شْكُونْ يْنَجِّمْ يُخْلُصْ؟»</div>
<div class="v" id="v26"><span class="vn">26</span> آمَا يَسُوعْ خْزَرِّلْهُمْ وْقَالِلْهُمْ: «الشَّيْء هَاذَا مُسْتَحِيلْ عِنْدْ النَّاسْ، آمَا عِنْدْ اللهْ كُلْ شَيْء مُمْكِنْ.»</div>
<div class="v" id="v27"><span class="vn">27</span> الوَقْتْ هَاذَاكَا جَاوِبْ بُطْرُسْ: «هَانَا أَحْنَا خَلِّينَا كُلْ شَيْء وْتَبِّعْنَاكْ، شْنُوَّة بَاشْ نَاخْذُوا؟»</div>
<div class="v" id="v28"><span class="vn">28</span> <span class="br-p"><br><br></span>قَالِلْهُمْ يَسُوعْ: «نْقُلْكُمْ الحَقْ: وَقْتِلِّي آنَا إِبْنْ الإِنْسَانْ نُقْعُدْ عْلَى عَرْشْ المَجْدْ مْتَاعِي فِي الدِّنْيَا الأُخْرَى، إِنْتُومَا زَادَا الِّي تَبِّعْتُونِي بَاشْ تُقْعْدُوا عْلَى ثْنَاشِنْ عَرْشْ بَاشْ تُحْكْمُوا عْلَى العْرُوشَاتْ الأَثْنَاشْ مْتَاعْ بَنِي إِسْرَائِيلْ.</div>
<div class="v" id="v29"><span class="vn">29</span> وْكُلْ مِنْ خَلَّى دْيَارْ وِلاَّ إِخْوَة وِلاَّ خْوَاتْ، وِلاَّ بُو، وِلاَّ أُمْ، وِلاَّ وْلاَدْ، وِلاَّ أَرَاضِي عْلَى خَاطِرْ إِسْمِي، بَاشْ يَاخُذْ مْيَاةْ مَرَّة قَدْ الِّي خَلاَّهْ وْيُورِثْ الحَيَاةْ الأَبَدِيَّة.</div>
<div class="v" id="v30"><span class="vn">30</span> وْبَرْشَة نَاسْ فِي الأُوِّلْ بَاشْ يْوَلُّوا فِي الإِخِّرْ وِالنَّاسْ الِّي فِي الإِخِّرْ بَاشْ يْوَلُّوا فِي الأُوِّلْ.»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->تك ١‏:٢٧، ٢‏:٢٤ ؛ أف ٥‏:٣١ ؛ I كو ٦‏:١٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->تث ٢٤‏:١‏-٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->خر ٢٠‏:١٢‏-١٦ ؛ تث ٥‏:١٦‏-٢٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->لا ١٩‏:١٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>