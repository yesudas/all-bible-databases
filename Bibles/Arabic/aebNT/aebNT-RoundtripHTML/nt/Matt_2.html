<html><head>
<meta http-equiv="Content-Type" content="text/html;charset=utf-8" />
<title>Matt 2 &ndash; مَتَّى &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 2);">
<div id="navbar"><a href="../index.html">العهد الجديد بالعربية التونسية</a> &ndash; <b>مَتَّى</b> &ndash; <a href="Matt_1.html">1</a> <b>2</b> <a href="Matt_3.html">3</a> <a href="Matt_4.html">4</a> ... <a href="Matt_28.html">28</a> </div><hr>
<h1>Matt 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>جَيَّانْ الحُكَمَاءْ</h2><span class="vn">1</span> <span class="br-p"><br><br></span>وَقْتِلِّي تُولِدْ يَسُوعْ فِي بِيتْ لَحْمْ الِّي فِي مَنْطِقْةْ اليَهُودِيَّة، فِي عَصْر المَلِكْ هِيرُودُسْ، جَاوْ جْمَاعَة حُكَمَاءْ مِالشَّرقْ لْأُورْشَلِيمْ.</div>
<div class="v" id="v2"><span class="vn">2</span> وْقَالُوا: «وِينُو مَلِكْ اليْهُودْ الِّي تُولِدْ؟ رَانَا شُفْنَا النِّجْمَة مْتَاعُو ظُهْرِتْ فِي الشَّرْقْ، وْجِينَا بَاشْ نِسْجْدُولُو.»</div>
<div class="v" id="v3"><span class="vn">3</span> وْكِسْمَعْ المَلِكْ هِيرُودُسْ الشَّيْء هَاذَا، تْقَلِّقْ هُوَ وْأُورْشَلِيمْ الكُلْهَا.</div>
<div class="v" id="v4"><span class="vn">4</span> وْلَمْ رُؤَسَاءْ الكُهَّانْ وِالكُتَّابْ مْتَاعْ اليْهُودْ لْكُلْهُمْ وِسْإِلْهُمْ عْلَى البْلاَصَة الِّي يِتْوْلِدْ فِيهَا المَسِيحْ.</div>
<div class="v" id="v5"><span class="vn">5</span> جَاوْبُوهْ: «فِي بِيتْ لَحْمْ الِّي فِي مَنْطِقْةْ اليَهُودِيَّة، عْلَى خَاطِرْ هَاذَا الِّي كِتْبُو النَّبِي فِي الكْتَابْ:</div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span><sup class="fnm"><a name="fnm1" href="#fn1">1</a></sup>وْإِنْتِ يَا بِيتْ لَحْمْ الِّي فِي أَرْضْ يَهُوذَا،<br> <span class="br-ind"><br><span class="indent">&nbsp;</span></span>مَاكِشْ أَصْغِرْ مدينة فِي يَهُوذَا،<br> <span class="br-ind"><br><span class="indent">&nbsp;</span></span>عْلى خَاطِرْ مِنِّكْ يَطْلَعْ رَئِيسْ،<br> <span class="br-ind"><br><span class="indent">&nbsp;</span></span>يَرْعَى شَعْبِي إِسْرَائِيلْ.»<br></div>
<div class="v" id="v7"><span class="vn">7</span> <span class="br-p"><br><br></span>وَلَّى هِيرُودُسْ عَيِّطْ لِلحُكَمَاءْ مِنْ غِيرْ مَا يِسْمَعْ حَدْ وْثَبِّتْ مِنْهُمْ عْلَى الوَقْتْ الِّي ظُهْرِتْ فِيهْ النِّجْمَة،</div>
<div class="v" id="v8"><span class="vn">8</span> وِمْبَاعِدْ بْعَثْهُمْ لْبِيتْ لَحْمْ وْقَالِلْهُمْ: «إِمْشِيوْ وْلَوّْجُوا عْلَى الطْفُلْ. وْكِتَلْقَاوْهْ، إِيجَاوْ وْخَبّْرُونِي بَاشْ نِمشي آنَا زَادَا وْنُسْجُدْلُو.»</div>
<div class="v" id="v9"><span class="vn">9</span> <span class="br-p"><br><br></span>بَعْدْ مَا سَمْعُوا كْلاَمْ المَلِكْ مْشَاوْ. وْ هُومَا فِي الطْرِيقْ إِذَا بِيهَا النِّجْمَة الِّي شَافُوهَا قْبَلْ فِي الشَّرْقْ قَاعْدَة تِمْشِي قُدَّامْهُمْ حَتَّى لِينْ وُصْلِتْ وْوُقْفِتْ فُوقْ البْلاَصَة الِّي فِيهَا الطْفُلْ.</div>
<div class="v" id="v10"><span class="vn">10</span> وْوَقْتِلِّي شَافُوا النِّجْمَة فَرْحُوا بَرْشَة،</div>
<div class="v" id="v11"><span class="vn">11</span> وْدُخْلُوا لِلدَّارْ وِلْقَاوْ الطْفُلْ مْعَ أُمُّو مَرْيَمْ. وْهُبْطُوا عْلَى رْكَايِبْهُمْ وْسِجْدُولُو، وْحَلُّوا شْكَايِرْهُمْ وِهْدُولُو ذْهَبْ وِبْخُورْ وْمُرْ.</div>
<div class="v" id="v12"><span class="vn">12</span> وْنَبِّهْهُمْ رَبِّي فِي الحِلْمْ بَاشْ مَا يَرْجْعُوشْ لْهِيرُودُسْ، وَلاَّوْ جَابُوا طْرِيقْ آخَرْ وْرَوّْحُوا لبْلاَدْهُمْ.</div>
<div class="v" id="v13"><h2>الهْرُوبْ لْمَصْرْ</h2><span class="vn">13</span> <span class="br-p"><br><br></span>وْبَعْدْ مَا رَوّْحُوا الحُكَمَاءْ، ظْهُرْ مَلاَكْ الرَّبْ لْيُوسُفْ فِي الحِلْمْ وْقَالُّو: «قُومْ! هِزْ الطْفُلْ وْأُمُّو وْأُهْرُبْ لْمَصْرْ وْأَبْقَى لْغَادِي، حَتَّى لِينْ نْقُلِّكْ وَقْتَاشْ تَرْجَعْ، عْلَى خَاطِرْ هِيرُودُسْ بَاشْ يْلَوِّجْ عْلَى الطْفُلْ وْيُقْتْلُو.»</div>
<div class="v" id="v14"><span class="vn">14</span> وَلّى قَامْ يُوسُفْ وْهَزْ الطْفُلْ وْأُمُّو فِي اللِّيلْ وِمْشَى لْمَصْرْ.</div>
<div class="v" id="v15"><span class="vn">15</span> <sup class="fnm"><a name="fnm2" href="#fn2">2</a></sup>وِسْكِنْ فِيهَا حَتَّى لِينْ مَاتْ هِيرُودُسْ، وهكّا تَمْ الشَّيْء الِّي قَالُو الرَّبْ عْلَى لْسَانْ النَّبِي: «مِنْ مَصْرْ دْعيتْ ابْنِي.»</div>
<div class="v" id="v16"><h2>قَتْلاَنْ الصْغَارْ فِي بِيتْ لَحْمْ</h2><span class="vn">16</span> <span class="br-p"><br><br></span>وْوَقْتِلِّي شَافْ هِيرُودُسْ الِّي الحُكَمَاءْ تْمَسْخْرُوا عْلِيهْ، تْغَشِشْ بَرْشَة وِأْمَرْ بْقَتْلاَنْ الصْغَارْ الكُلْ اللي فِي بِيتْ لَحْمْ وْفِي البْلاَيِصْ الِّي دَايْرَة بِيهَا مِلِّي عْمُرْهُمْ عَامِينْ وْأَقَلْ، بِحْسابْ الوَقْتْ الِّي قَالُولُو عْلِيهْ الحُكَمَاءْ.</div>
<div class="v" id="v17"><span class="vn">17</span> وْهَكّا تَمْ الشَّيْء الِّي قَالُو النَّبِي إِرْمِيَا:</div>
<div class="v" id="v18"><span class="vn">18</span> <span class="br-p"><br><br></span><span class="br-ind"><br><span class="indent">&nbsp;</span></span><sup class="fnm"><a name="fnm3" href="#fn3">3</a></sup>«فِي الرَّامَة سَمْعُوا صْيَاحْ،<br> <span class="br-ind"><br><span class="indent">&nbsp;</span></span>وْبَرْشَة بْكَاءْ وِنْوَاحْ،<br> <span class="br-ind"><br><span class="indent">&nbsp;</span></span>رَاحِيلْ تِبْكِي عْلَى وْلاَدْهَا<br> <span class="br-ind"><br><span class="indent">&nbsp;</span></span>وْمَا تْحِبِّشْ تِقْبِلْ العْزَاء<br> <span class="br-ind"><br><span class="indent">&nbsp;</span></span>وْهُومَا مُوشْ مَوْجودين.»<br></div>
<div class="v" id="v19"><h2>الرْجُوعْ مِنْ مَصْرْ لِلنَّاصْرَة</h2><span class="vn">19</span> <span class="br-p"><br><br></span>وْكِيفْ مَاتْ هِيرُودُسْ ظْهُرْ مَلاَكْ الرَّبْ لْيُوسُفْ فِي الحِلْمْ، وْ هُوَ فِي مَصْرْ،</div>
<div class="v" id="v20"><span class="vn">20</span> وْقَالُّو: «قُومْ! هِزْ الطْفُلْ وْأُمُّو وْأَرْجِعْ لْأَرْضْ إِسْرَائِيلْ، عْلَى خَاطِرْ الِّي حَبُّوا يُقْتْلُوهْ مَاتُوا.»</div>
<div class="v" id="v21"><span class="vn">21</span> وَلّى قَامْ وْهَزْ الطْفُلْ وْأُمُّو وِرْجَعْ لْأَرْضْ إِسْرَائِيلْ.</div>
<div class="v" id="v22"><span class="vn">22</span> آمَا كِسْمَعْ الِّي أَرْخِيلاَوُسْ صارْ مَلِكْ عْلَى اليَهُودِيَّة فِي بْلاَصِةْ بُوهْ هِيرُودُسْ، خَافْ بَاشْ يِمْشِيلْهَا. يَاخِي نَبّْهُو اللهْ فِي الحِلْمْ، وِمْشَى لْمَنْطِقْةْ الجَلِيلْ.</div>
<div class="v" id="v23"><span class="vn">23</span> وِمْشاوْ سِكْنوا في مدينة النَّاصْرَة وِسْكِنْ فِيهَا، وْهَكَّا يْتِمْ الِّي قَالُوهْ الأَنْبِيَاءْ: «بَاشْ يِتْسَمَّى نَاصْرِي.»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->مي ٥‏:٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->هو ١١‏:١ ؛ خر ٤‏:٢٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->إر ٣١‏:١٥<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>