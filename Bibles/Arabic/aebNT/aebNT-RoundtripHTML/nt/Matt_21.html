<html><head>
<meta http-equiv="Content-Type" content="text/html;charset=utf-8" />
<title>Matt 21 &ndash; مَتَّى &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 21);">
<div id="navbar"><a href="../index.html">العهد الجديد بالعربية التونسية</a> &ndash; <b>مَتَّى</b> &ndash; <a href="Matt_1.html">1</a> ... <a href="Matt_19.html">19</a> <a href="Matt_20.html">20</a> <b>21</b> <a href="Matt_22.html">22</a> <a href="Matt_23.html">23</a> ... <a href="Matt_28.html">28</a> </div><hr>
<h1>Matt 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ يُدْخُلْ لْأُورْشَلِيمْ</h2><h2>&lt;n&gt;(مَرْقُسْ ١١‏:١‏-١١ ؛ لُوقَا ١٩‏:٢٨‏-٤٠ ؛ يُوحَنَّا ١٢‏:١٢‏-١٩)&lt;/n&gt;</h2><span class="vn">1</span> <span class="br-p"><br><br></span>وْكِي قْرُبْ يَسُوعْ وِتْلاَمِذْتُو لْأُورْشَلِيمْ وْوُصْلُوا لْقَرْيِةْ بِيتْ فَاجِي الِّي بِحْذَا جْبَلْ الزِّيتُونْ، الوَقْتْ هَاذَاكَا بْعَثْ يَسُوعْ زُوزْ تْلاَمْذَة،</div>
<div class="v" id="v2"><span class="vn">2</span> وْقَالِلْهُمْ: «إِمْشِيوْ لِلقَرْيَة الِّي مْقَابْلِتْكُمْ، تَوْ تَلْقَاوْ بْهِيمَة مَرْبُوطَة وِمْعَاهَا جَحْشْ، حِلُّولْهُمْ الرْبَاطْ وْجِيبُوهُمْلِي.</div>
<div class="v" id="v3"><span class="vn">3</span> وْإِذَا كَانْ أَيْ وَاحِدْ يْقُلْكُمْ حَاجَة، جَاوْبُوهْ: "الرَّبْ حَاجْتُو بِيهُمْ." وْتَوْ يَبْعِثْهُمْ.</div>
<div class="v" id="v4"><span class="vn">4</span> الشَّيْء هَاذَا وْقَعْ بَاشْ يْتِمْ الِّي قَالُو النَّبِي:</div>
<div class="v" id="v5"><span class="vn">5</span> <sup class="fnm"><a name="fnm1" href="#fn1">1</a></sup>قُولُوا لْبِنْتْ صِهْيُونْ: <span class="br-p"><br><br></span><span class="br-ind"><br><span class="indent">&nbsp;</span></span>هَاوْ المَلِكْ مْتَاعِكْ جَايِكْ<br> <span class="br-ind"><br><span class="indent">&nbsp;</span></span>مِتْوَاضَعْ وْرَاكِبْ عْلَى بْهِيمَة<br> <span class="br-ind"><br><span class="indent">&nbsp;</span></span>وِعْلَى جَحْشْ وِلْدْ بْهِيمَة.»<br></div>
<div class="v" id="v6"><span class="vn">6</span> <span class="br-p"><br><br></span>مْشَاوْ الزُّوزْ تْلاَمْذَة وْعَمْلُوا كِيفْ مَا أْمَرْهُمْ يَسُوعْ</div>
<div class="v" id="v7"><span class="vn">7</span> وْجَابُوا البْهِيمَة وِالجَّحْشْ وْحَطُّوا عْلِيهُمْ كْبَابِطْهُمْ وِرْكِبْ يَسُوعْ.</div>
<div class="v" id="v8"><span class="vn">8</span> وْأَغْلَبِيِّةْ النَّاسْ فِرْشُوا كْبَابِطْهُمْ فِي الطْرِيقْ، وْأُخْرِينْ قَصُّوا عِيدَانْ مْتَاعْ شَجَرْ وْحَطُّوهُمْ فِي الطْرِيقْ.</div>
<div class="v" id="v9"><span class="vn">9</span> <sup class="fnm"><a name="fnm2" href="#fn2">2</a></sup>وِالنَّاسْ الِّي سِبْقُوهْ وِلِّي يْتَبّْعُوا فِيهْ يْنَادِيوْ: <span class="br-p"><br><br></span><span class="br-ind"><br><span class="indent">&nbsp;</span></span>أُوصَنَّا لْوِلْدْ دَاوُدْ!<br> <span class="br-ind"><br><span class="indent">&nbsp;</span></span>مُبَارَكْ إِلِّي جَايْ بْإِسْمْ الرَّبْ!<br> <span class="br-ind"><br><span class="indent">&nbsp;</span></span>أُوصَنَّا فِي الأَعَالِي!<br></div>
<div class="v" id="v10"><span class="vn">10</span> <span class="br-p"><br><br></span>وْكِدْخَلْ يَسُوعْ لْأُورْشَلِيمْ خَاضِتْ المْدِينَة الكُلْهَا وْسِأْلِتْ: «شْكُونُو هَاذَا؟»</div>
<div class="v" id="v11"><span class="vn">11</span> وْقَالُوا النَّاسْ: «هَاذَا النَّبِي يَسُوعْ الِّي مِالنَّاصْرَة الِّي فِي الجَلِيلْ.»</div>
<div class="v" id="v12"><h2>يَسُوعْ يْطَرِّدْ البَيَّاعَة مِنْ الهَيْكِلْ</h2><h2>&lt;n&gt;(مَرْقُسْ ١١‏:١٥‏-١٩ ؛ لُوقَا ١٩‏:٤٥‏-٤٨ ؛ يُوحَنَّا ٢‏:١٣‏-٢٢)&lt;/n&gt;</h2><span class="vn">12</span> <span class="br-p"><br><br></span>وِدْخَلْ يَسُوعْ لِلهَيْكِلْ مْتَاعْ اللهْ وْطَرِّدْ الِّي يْبِيعُوا وْيِشْرِيوْ فِي وُسْطْ الهَيْكِلْ الكُلْهُمْ، وِقْلِبْ الطْوَاوِلْ مْتَاعْ الِّي يْصَرّْفُوا فِي الفْلُوسْ وِالكْرَاسِي مْتَاعْ الِّي يْبِيعُوا فِي الحْمَامْ،</div>
<div class="v" id="v13"><span class="vn">13</span> <sup class="fnm"><a name="fnm3" href="#fn3">3</a></sup>وْقَالِلْهُمْ: «مَكْتُوبْ فِي الكْتَابْ المُقَدَّسْ: <span class="br-p"><br><br></span><span class="br-ind"><br><span class="indent">&nbsp;</span></span>بِيتِي تِتْسَمَّى بِيتْ الصَّلاَةْ،<br> <span class="br-ind"><br><span class="indent">&nbsp;</span></span>وْإِنْتُومَا رَدِّيتُوهَا دَامُوسْ السُّرَّاقْ!»<br></div>
<div class="v" id="v14"><span class="vn">14</span> <span class="br-p"><br><br></span>وْجَاوْهْ العِمْيَانْ وِالعِيَّابْ لِلهَيْكِلْ وْهُوَ شْفَاهُمْ.</div>
<div class="v" id="v15"><span class="vn">15</span> آمَا رُؤَسَاءْ الكُهَّانْ وِالكُتَّابْ مْتَاعْ اليْهُودْ تْغَشَشُوا وَقْتِلِّي شَافُوا المُعْجْزَاتْ الِّي عْمَلْهَا يَسُوعْ وْكِيفَاشْ الوْلاَدْ الصْغَارْ يْنَادِيوْ فِي الهَيْكِلْ: «أُوصَنَّا لْوِلْدْ دَاوُدْ!»</div>
<div class="v" id="v16"><span class="vn">16</span> <sup class="fnm"><a name="fnm4" href="#fn4">4</a></sup>وْقَالُولُو: «يَاخِي تِسْمَعْ فِيهُمْ آشْ قَاعْدِينْ يْقُولُوا؟» قَالِلْهُمْ يَسُوعْ: «إِي نْعَمْ، يَاخِي عْمُرْكُمْ مَا قْرِيتُوا الآيَة هَاذِي: "خَرِّجْتْ كْلاَمْ فِيهْ شُكْرْ للهْ مِنْ افَّامْ الصْغَارْ وِلِّي مَا زَالُوا يَرْضْعُوا؟"»</div>
<div class="v" id="v17"><span class="vn">17</span> وْخَلاَّهُمْ وِخْرَجْ البَرَّة مِالمْدِينَة لْبِيتْ عَنْيَا وْبَاتْ الغَادِي.</div>
<div class="v" id="v18"><h2>يَسُوعْ يِلْعِنْ الكَرْمَة</h2><h2>&lt;n&gt;(مَرْقُسْ ١١‏:١٢‏-١٤، ٢٠‏-٢٤)&lt;/n&gt;</h2><span class="vn">18</span> <span class="br-p"><br><br></span>وْوَقْتِلِّي كَانْ رَاجِعْ لِلمْدِينَة فِي الصْبَاحْ، يَسُوعْ جَاعْ</div>
<div class="v" id="v19"><span class="vn">19</span> وْشَافْ كَرْمَة عْلَى جْنَبْ الطْرِيقْ يَاخِي مْشَالْهَا، وْمَا لْقَى فِيهَا كَانْ الوْرَقْ وْقَالِلْهَا: «عُمْرِكْ مَا تْجِيبِي الغَلَّة لِلأَبَدْ!» وْيِبْسِتْ الكَرْمَة بِالوَقْتْ.</div>
<div class="v" id="v20"><span class="vn">20</span> تْعَجّْبُوا التْلاَمْذَة كِشَافُوا الشَّيْء الِّي جْرَى وْقَالُوا: «عْلاَشْ الكَرْمَة يِبْسِتْ بِالوَقْتْ؟»</div>
<div class="v" id="v21"><span class="vn">21</span> وْجَاوِبْهُمْ يَسُوعْ: «نْقُلْكُمْ الحَقْ، إِذَا كَانْ عِنْدْكُمْ إِيمَانْ وْمَا تْشِكُّوشْ جِمْلَة، مَا كُمْشْ بَاشْ تَعْمْلُوا الشَّيْء الِّي تِعْمَلْ لِلكَرْمَة آكَاهُو، آمَا رَاكُمْ بَاشْ تْقُولُوا حَتَّى لِلجْبَلْ: "اتْقَلِّعْ وْطِيحْ فِي البْحَرْ!" وْرَاهُو الشَّيْء هَاذَاكَا بَاشْ يَاقَعْ.</div>
<div class="v" id="v22"><span class="vn">22</span> أَيْ حَاجَة تُطْلْبُوهَا فِي الصَّلاَةْ، امّْنُوا الِّي إِنْتُومَا خْذِيتُوهاَ تَوْ تَاخْذُوهَا.»</div>
<div class="v" id="v23"><h2>السُّلْطَة مْتَاعْ يَسُوعْ</h2><h2>&lt;n&gt;(مَرْقُسْ ١١‏:٢٧‏-٣٣ ؛ لُوقَا ٢٠‏:١‏-٨)&lt;/n&gt;</h2><span class="vn">23</span> <span class="br-p"><br><br></span>وْكِدْخَلْ يَسُوعْ لِلهَيْكِلْ، جَاوْهْ رُؤَسَاءْ الكُهَّانْ وِالشْيُوخْ مْتَاعْ الشَّعْبْ وَقْتِلِّي هُوَ يْعَلِّمْ وْقَالُوا: «بْأَيْ سُلْطَة قَاعِدْ تَعْمِلْ فِي الشَّيْء هَاذَا؟ وِشْكُونْ عْطَاكْ السُّلْطَة هَاذِي؟»</div>
<div class="v" id="v24"><span class="vn">24</span> جَاوِبْهُمْ يَسُوعْ: «آنَا زَادَا بَاشْ نِسْإِلْكُمْ سُؤَالْ وَاحِدْ، إِذَا كَانْ تْجَاوْبُونِي عْلِيهْ، تَوْ نْقُلْكُمْ حَتّى آنَا بْأَيْ سُلْطَة آنَا قَاعِدْ نَعْمِلْ فِي الشَّيْء هَاذَا:</div>
<div class="v" id="v25"><span class="vn">25</span> مْنِينْ جَاتْ المَعْمُودِيَّة مْتَاعْ يُوحَنَّا؟ مِالسْمَاءْ وِلاَّ مِنْ عِنْدْ النَّاسْ؟» <span class="br-p"><br><br></span>يَاخِي تْفَاهْمُوا مَا بِينَاتْهُمْ: «إِذَا كَانْ نْقُولُوا: "مِالسْمَاءْ" بَاشْ يْقُلْنَا: "إِمَّالاَ عْلاَشْ مَا امِّنْتُوشْ بِيهْ؟"</div>
<div class="v" id="v26"><span class="vn">26</span> آمَا إِذَا كَانْ نْقُولُوا: "مِنْ عِنْدْ النَّاسْ." نْخَافُوا مِالنَّاسْ عْلَى خَاطِرْهُمْ الكُلْهُمْ مِتْأَكّْدِينْ الِّي يُوحَنَّا نَبِي.»</div>
<div class="v" id="v27"><span class="vn">27</span> إِمَّالاَ جَاوْبُوا يَسُوعْ: «مَا نَعْرْفُوشْ.» وْقَالِلْهُمْ يَسُوعْ: «حَتَّى آنَا مَا نْقُلْكُمْشْ بْأَيْ سُلْطَة نَعْمِلْ فِي الشَّيْء هَاذَا.»</div>
<div class="v" id="v28"><h2>مَثَلْ الزُّوزْ وْلاَدْ</h2><span class="vn">28</span> <span class="br-p"><br><br></span>«شْنُوَّة رَايْكُمْ؟ ثَمَّة رَاجِلْ عَنْدُو زُوزْ وْلاَدْ. مْشَى لِلأَوِّلْ وْقَالُّو: "يَا وِلْدِي، إِمْشِي إِخْدِمْ اليُومْ فِي سَانْيِةْ العْنِبْ."</div>
<div class="v" id="v29"><span class="vn">29</span> يَاخِي جَاوْبُو وِلْدُو: "مَا نِيشْ مَاشِي." آمَا مْبَاعِدْ نْدِمْ وِمْشَى.</div>
<div class="v" id="v30"><span class="vn">30</span> وِمْشَى لْوِلْدُو الآخَرْ وْقَالُّو نَفْسْ الشَّيْء الِّي قَالُو لْوِلْدُو الأُوِّلْ، يَاخِي جَاوْبُو: "هَانِي مَاشِي، يَا سِيدِي!" آمَا مَا مْشَاشْ.</div>
<div class="v" id="v31"><span class="vn">31</span> آنَاهُو مِالزُّوزْ الإِخْوَة الِّي عْمَلْ الشَّيْء الِّي يْحِبْ عْلِيهْ بُوهْ؟» قَالُولُو الشْيُوخْ: «الأُوِّلْ.» قَالِلْهُمْ يَسُوعْ: «نْقُولِلْكُمْ الحَقْ: الِّي يْلِمُّوا فِي الضَّرَايِبْ وِالنْسَاء الفَاسْدِينْ قَاعْدِينْ يُدْخْلُوا قْبَلْكُمْ لْمَمْلِكْةْ اللهْ.</div>
<div class="v" id="v32"><span class="vn">32</span> جَاكُمْ يُوحَنَّا كِيفْ رَاجِلْ بَارْ يَاخِي مَا امِّنْتُوشْ بِيهْ آمَا الِّي يْلِمُّوا فِي الضَّرَايِبْ وِالنْسَاء الفَاسْدِينْ امّْنُوا بِيهْ. وْحَتَّى وَقْتِلِّي شُفْتُوا الشَّيْء هَاذَاكَا مَا تُبْتُوشْ وْمَا امِّنْتُوشْ بِيهْ.»</div>
<div class="v" id="v33"><h2>مَثَلْ الخَدَّامَا مْتَاعْ سَانْيِةْ العْنِبْ</h2><h2>&lt;n&gt;(مَرْقُسْ ١٢‏:١‏-١٢ ؛ لُوقَا ٢٠‏:٩‏-١٩)&lt;/n&gt;</h2><span class="vn">33</span> <span class="br-p"><br><br></span>«اسْمْعُوا مَثَلْ آخَرْ: كَانْ ثَمَّة رَاجِلْ زْرَعْ سَانْيَة مْتَاعْ عْنِبْ، وْدَوِّرْهَا بْسُورْ وِبْنَى فِيهَا مَعْصْرَة وِعْمَلْ فِيهَا نَاظُورْ وِمْبَاعِدْ كْرَاهَا لِجْمَاعَة خَمَّاسَا وْسَافِرْ لِبْلاَدْ أُخْرَى.</div>
<div class="v" id="v34"><span class="vn">34</span> وْكِقْرُبْ الوَقْتْ الِّي يْطِيبْ فِيهْ العْنِبْ، بْعَثْ الخُدَّامْ مْتَاعُو لِلخَمَّاسَا بَاشْ يَبْعْثُولُو الصَّابَة.</div>
<div class="v" id="v35"><span class="vn">35</span> وْشَدُّوا الخَمَّاسَا الخُدَّامْ مْتَاعُو وْضَرْبُوا وَاحِدْ مِنْهُمْ، وقَتْلُوا الآخَرْ، وْرَجْمُوا وَاحِدْ آخَرْ بِالحْجَرْ.</div>
<div class="v" id="v36"><span class="vn">36</span> وِبْعَثْ مُولَى العْنِبْ خُدَّامْ مَرَّة أُخْرَى أَكْثِرْ مِلِّي بْعَثْهُمْ المَرَّة الأُولَى، يَاخِي عَمْلُوا فِيهُمْ نَفْسْ الشَّيْء.</div>
<div class="v" id="v37"><span class="vn">37</span> مْبَاعِدْ بْعَثِّلْهُمْ وِلْدُو وْقَالْ: "تَوْ يْقَدّْرُوا وِلْدِي."</div>
<div class="v" id="v38"><span class="vn">38</span> آمَا وَقْتِلِّي الخَمَّاسَا شَافُوا الوْلَدْ قَالُوا لِبْعَضْهُمْ: "هَاذَا هُوَ الِّي بَاشْ يُورِثْ! إِيجَاوْ نُقْتْلُوهْ ونَاخْذُوا الوَرْثَة مْتَاعُو!"</div>
<div class="v" id="v39"><span class="vn">39</span> وْشَدُّوهْ وْخَرّْجُوهْ البَرَّا مِنْ سَانْيِةْ العْنِبْ وْقَتْلُوهْ.</div>
<div class="v" id="v40"><span class="vn">40</span> <span class="br-p"><br><br></span>إِمَّالاَ وَقْتِلِّي يْجِي مُولَى السَّانْيَة مْتَاعْ العْنِبْ آشْ بَاشْ يَعْمِلْ فِي الخَمَّاسَا هَاذُوكُمْ؟»</div>
<div class="v" id="v41"><span class="vn">41</span> قَالُولُو شْيُوخْ اليْهُودْ: «بَاشْ يُقْتُلْ هَاكَا الأَشْرَارْ وْيَعْطِي سَانْيِةْ العْنِبْ لْخَمَّاسَا أُخْرِينْ الِّي بَاشْ يَعْطُوهْ الصَّابَة مْتَاعْ العْنِبْ فِي وَقْتْهَا.»</div>
<div class="v" id="v42"><span class="vn">42</span> <span class="br-p"><br><br></span><sup class="fnm"><a name="fnm5" href="#fn5">5</a></sup>قَالِلْهُمْ يَسُوعْ: «يَاخِي عْمُرْكُمْ مَا قْرِيتُوا فِي الكْتَابْ المُقَدَّسْ: <span class="br-p"><br><br></span><span class="br-ind"><br><span class="indent">&nbsp;</span></span>الحَجْرَة الِّي رَفْضُوهَا البَنَّايَا<br> <span class="br-ind"><br><span class="indent">&nbsp;</span></span>وَلاَّتْ حَجْرِةْ السَّاسْ.<br> <span class="br-ind"><br><span class="indent">&nbsp;</span></span>الرَّبْ عْمَلْ الشَّيْء هَاذَا،<br> <span class="br-ind"><br><span class="indent">&nbsp;</span></span>وْهُوَ عْجِيبْ فِي عِينِينَا.<br></div>
<div class="v" id="v43"><span class="vn">43</span> <span class="br-p"><br><br></span>هَاذَاكَا عْلاَشْ نْقُلْكُمْ: مَمْلِكْةْ اللهْ بَاشْ تِتْفَكِّلْكُمْ وْتِتْعْطَى لْشَعْبْ يَعْمْلُوا الثَّمَرْ مْتَاعْهَا.»</div>
<div class="v" id="v44"><span class="vn">44</span> [رَانِي آنَا إِبْنْ الإِنْسَانْ جِيتْ بَاشْ نْخَلِّصْ الضَّايْعِينْ.]</div>
<div class="v" id="v45"><span class="vn">45</span> <span class="br-p"><br><br></span>وْوَقْتِلِّي سَمْعُوا رُؤَسَاءْ الكُهَّانْ وِالفَرِّيسِيِّينْ الأَمْثَالْ هَاذُومَا، فِهْمُوا الِّي هُوَ كَانْ يَحْكِي عْلِيهُمْ هُومَا.</div>
<div class="v" id="v46"><span class="vn">46</span> آمَا كِحَاوْلُوا بَاشْ يْشِدُّوهْ، خَافُوا مِالنَّاسْ، عْلَى خَاطِرْهُمْ كَانُوا يِعْتَبْرُوهْ نَبِي.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إش ٦٢‏:١١ ؛ زك ٩‏:٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->مز ١١٨‏:٢٦ ؛ لو ٢‏:١٤ ؛ مت ٢١‏:١٥، ٢٣‏:٣٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->إش ٥٦‏:٧، ٧‏:١١<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->مز ٨‏:٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->مز ١١٨‏:٢٢‏-٢٣ ؛ أع ٤‏:١١ ؛ I بط ٢‏:٧<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>