<html><head>
<meta http-equiv="Content-Type" content="text/html;charset=utf-8" />
<title>Matt 23 &ndash; مَتَّى &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 23);">
<div id="navbar"><a href="../index.html">العهد الجديد بالعربية التونسية</a> &ndash; <b>مَتَّى</b> &ndash; <a href="Matt_1.html">1</a> ... <a href="Matt_21.html">21</a> <a href="Matt_22.html">22</a> <b>23</b> <a href="Matt_24.html">24</a> <a href="Matt_25.html">25</a> ... <a href="Matt_28.html">28</a> </div><hr>
<h1>Matt 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ يْنَبِّهْ مِنْ الكُتَّابْ مْتَاعْ اليْهُودْ وِالفَرِّيسِيِّينْ</h2><h2>&lt;n&gt;(مَرْقُسْ ١٢‏:٣٨‏-٤٠ ؛ لُوقَا ١١‏:٣٧‏-٥٢، ٢٠‏:٤٥‏-٤٧)&lt;/n&gt;</h2><span class="vn">1</span> <span class="br-p"><br><br></span>وِمْبَاعِدْ قَالْ يَسُوعْ لِلنَّاسْ وْلِتْلاَمِذْتُو:</div>
<div class="v" id="v2"><span class="vn">2</span> «الكُتَّابْ مْتَاعْ اليْهُودْ وِالفَرِّيسِيِّينْ قَاعْدِينْ عْلَى الكُرْسِي مْتَاعْ مُوسَى،</div>
<div class="v" id="v3"><span class="vn">3</span> إِمَّالاَ أَعْمْلُوا وْأَحْفْظُوا كُلْ حَاجَة يْقُولُولْكُمْ عْلِيهَا. آمَا مَا تَعْمْلُوشْ كِيفْ مَا يَعْمْلُوا هُومَا، عْلَى خَاطِرْهُمْ يْقُولُوا وْمَا يَعْمْلُوشْ:</div>
<div class="v" id="v4"><span class="vn">4</span> يْحُطُّوا فِي حِمْلْ رْزِينْ عْلَى كْتَافْ النَّاسْ، آمَا هُومَا مَا يْمِسُّوهِشْ بِصْبُعْهُمْ.</div>
<div class="v" id="v5"><span class="vn">5</span> يَعْمْلُوا الحَاجَاتْ الكُلْ بَاشْ تْشُوفْهُمْ النَّاسْ، يْكَبّْرُوا فِي عْمَايِمْهُمْ وِيْطَوّْلُوا فِي ثْرَابِلْ لِبْسِتْهُمْ،</div>
<div class="v" id="v6"><span class="vn">6</span> وِيْحِبُّوا يُقْعْدُوا فِي البْقَايِعْ الأُولَى فِي السَّهْرِيَّاتْ وِالكْرَاسِي الأُولَى فِي المَجَامِعْ</div>
<div class="v" id="v7"><span class="vn">7</span> وِيْحِبُّوا النَّاسْ يْسَلْمُوا عْلِيهُمْ فِي الأَسْوَاقْ، وِيْنَادُولْهُمْ: "يَا مُعَلّْمِينْ"</div>
<div class="v" id="v8"><span class="vn">8</span> آمَا إِنْتُومَا مَا تْخَلِّيوْشْ حَتَّى حَدْ يْنَادِيلْكُمْ: "يَا مُعَلّْمِينْ"، عْلَى خَاطِرْكُمْ الكُلْكُمْ إِخْوَة وْعِنْدْكُمْ مُعَلِّمْ وَاحِدْ.</div>
<div class="v" id="v9"><span class="vn">9</span> وْمَا تْقُولُوشْ لْحَتَّى وَاحِدْ فِي الأَرْضْ "يَا بُونَا"، عْلَى خَاطِرْ عِنْدْكُمْ بُو وَاحِدْ الِّي هُوَ فِي السْمَاءْ.</div>
<div class="v" id="v10"><span class="vn">10</span> وْمَا تْخَلِّيوْشْ حَتَّى وَاحِدْ يْقُلْكُمْ: "يَا سْيَادِي" عْلَى خَاطِرْ عِنْدْكُمْ سِيدْ وَاحِدْ الِّي هُوَ المَسِيحْ.</div>
<div class="v" id="v11"><span class="vn">11</span> وْخَلِّي كْبِيرْكُمْ يِخْدِمْكُمْ</div>
<div class="v" id="v12"><span class="vn">12</span> الِّي يْطَلِّعْ مِنْ رُوحُو يَهْبِطْ، وِلِّي يِتْوَاضِعْ يِتْرْفَعْ.</div>
<div class="v" id="v13"><span class="vn">13</span> <span class="br-p"><br><br></span>آمَا يَا وِيلْكُمْ يَا الكُتَّابْ مْتَاعْ اليْهُودْ وْيَا الفَرِّيسِيِّينْ المُنَافْقِينْ! تْسَكّْرُوا فِي مَمْلِكْةْ السْمَاوَاتْ فِي وْجُوهْ العْبَادْ، لاَ دْخَلْتُوا وْلاَ خَلِّيتُوا الدَّاخْلِينْ يُدْخْلُوا.</div>
<div class="v" id="v14"><span class="vn">14</span> [يَا وِيلْكُمْ يَا الكُتَّابْ مْتَاعْ اليْهُودْ وْيَا الفَرِّيسِيِّينْ المُنَافْقِينْ! تِتْحَيّْلُوا عْلَى النْسَاء الِّي رْجَالْهُمْ مُوتَى وْتَاخْذُولْهُمْ دْيَارْهُمْ وْتِحْسْبُوا رْوَاحْكُمْ اطَّوْلُوا فِي الصَّلاَةْ، هَاذَاكَا عْلاَشْ بَاشْ يْكُونْ حْسَابْكُمْ كْبِيرْ قُدَّامْ رَبِّي.]</div>
<div class="v" id="v15"><span class="vn">15</span> <span class="br-p"><br><br></span>يَا وِيلْكُمْ يَا الكُتَّابْ مْتَاعْ اليْهُودْ وْيَا الفَرِّيسِيِّينْ المُنَافْقِينْ! تْشُقُّوا البَرْ وِالبْحَرْ بَاشْ ادَّخْلُوا وَاحِدْ لْدِينْكُمْ، وْكِيُدْخُلْ، تْرُدُّوهْ مِسْتَاهِلْ جْهَنِّمْ قَدّْكُمْ مَرّْتِينْ!</div>
<div class="v" id="v16"><span class="vn">16</span> <span class="br-p"><br><br></span>يَا وِيلْكُمْ يَا شْيُوخْ يَا عِمْيَانْ! الِّي تْقُولُوا: "الِّي يِحْلِفْ بِالهَيْكِلْ مُوشْ مَلْزُومْ بِيْمِينُو، آمَا الِّي يِحْلِفْ بِالذْهَبْ مْتَاعْ الهَيْكِلْ رَاهُو مَلْزُومْ بِيْمِينُو."</div>
<div class="v" id="v17"><span class="vn">17</span> آنَا هُو الِّي عَنْدُو قِيمَة أَكْثِرْ، يَا جُهَّالْ وْيَا عِمْيَانْ؟ الذْهَبْ وِلاَّ الهَيْكِلْ الِّي رَدْ الذْهَبْ مُقَدَّسْ؟</div>
<div class="v" id="v18"><span class="vn">18</span> وِتْقُولُوا: "الِّي يِحْلِفْ بِالمَذْبَحْ مُوشْ مَلْزُومْ بْحَتَّى شَيْء، آمَا الِّي يِحْلِفْ بِالقُرْبَانْ الِّي فُوقْ المَذْبِحْ رَاهُو مَلْزُومْ بِيْمِينُو."</div>
<div class="v" id="v19"><span class="vn">19</span> آنَا هُو الِّي عَنْدُو قِيمَة أَكْثِرْ، يَا عِمْيَانْ؟ القُرْبَانْ وِلاَّ المَذْبَحْ الِّي يْرُدْ القُرْبَانْ مُقَدَّسْ؟</div>
<div class="v" id="v20"><span class="vn">20</span> إِمَّالاَ الِّي يِحْلِفْ بِالمَذْبَحْ رَاهُو حْلِفْ بِيهْ وبِالشَّيْء الِّي فُوقُو الكُلُّو!</div>
<div class="v" id="v21"><span class="vn">21</span> وِلِّي يِحْلِفْ بِالهَيْكِلْ رَاهُو يِحْلِفْ بِيهْ وْبِلِّي سَاكِنْ فِيهْ،</div>
<div class="v" id="v22"><span class="vn">22</span> وِلِّي يِحْلِفْ بِالسْمَاءْ يِحْلِفْ بِالعَرْشْ وبِالله الِّي قَاعِدْ عْلَى الْعَرْشْ.</div>
<div class="v" id="v23"><span class="vn">23</span> <span class="br-p"><br><br></span>يَا وِيلْكُمْ يَا الكُتَّابْ مْتَاعْ اليْهُودْ وْيَا الفَرِّيسِيِّينْ المُنَافْقِينْ! تَعْطِيوْ العْشُرْ مْتَاعْ النِّعْنَاعْ وِالشِّبْتْ وِالكَمُّونْ، وْهَمِّلْتُوا أَهَمْ الحَاجَاتْ الِّي فِي الشَّرِيعَة الِّي هُومَا العَدْلْ، الرَّحْمَة وِالإِيمَانْ، كَانْ لاَزِمْ عْلِيكُمْ تَعْمْلُوا هَاذُومَا وْمَا تْخَلِّيوْشْ آذُوكُمْ.</div>
<div class="v" id="v24"><span class="vn">24</span> يَلِّي تْقُودُوا فِي النَّاسْ يَا عِمْيَانْ! تْصَفُّوا المَاء مِالنَّامُوسَة وْتَبْلْعُوا الجْمَلْ.</div>
<div class="v" id="v25"><span class="vn">25</span> <span class="br-p"><br><br></span>يَا وِيلْكُمْ يَا الكُتَّابْ مْتَاعْ اليْهُودْ وْيَا الفَرِّيسِيِّينْ المُنَافْقِينْ! تَغْسْلُوا الكَاسْ وِالصْحَنْ مِنْ بَرَّا، وْمِنْ دَاخِلْ مِلْيَانِينْ بِالخَطْفَة وِالطْمَعْ.</div>
<div class="v" id="v26"><span class="vn">26</span> يَا الفَرِّيسِي يَا أَعْمَى! إِغْسِلْ فِي الأُوِّلْ الكَاسْ وِالصْحَنْ مِنْ دَاخِلْ بَاشْ مِنْ بَرَّا زَادَا يْكُونْ نْظِيفْ.</div>
<div class="v" id="v27"><span class="vn">27</span> <span class="br-p"><br><br></span>يَا وِيلْكُمْ يَا الكُتَّابْ مْتَاعْ اليْهُودْ وْيَا الفَرِّيسِيِّينْ المُنَافْقِينْ! كِيفْ القْبُورْ الِّي مَدْهُونَة بِالأَبْيِضْ، الِّي مِنْ بَرَّة تْبَانْ مِزْيَانَة آمَا مِنْ دَاخِلْ مِلْيَانَة بِعْظَامْ المُوتَى وِالحَاجَاتْ المَنْزُوسَة الكُلْهَا.</div>
<div class="v" id="v28"><span class="vn">28</span> وْإِنْتُومَا زَادَا، مِنْ بَرَّة تُظْهْرُوا لِلنَّاسْ أَبْرَارْ وْمِنْ دَاخِلْ مِلْيَانِينْ بِالنِّفَاقْ وِالشَّرْ.</div>
<div class="v" id="v29"><span class="vn">29</span> <span class="br-p"><br><br></span>يَا الكُتَّابْ مْتَاعْ اليْهُودْ وْيَا الفَرِّيسِيِّينْ المُنَافْقِينْ! تِبْنِيوْ فِي قْبُورْ الأَنْبِيَاءْ وِتْزَيّْنُوا فِي القْبُبْ مْتَاعْ الأَبْرَارْ،</div>
<div class="v" id="v30"><span class="vn">30</span> وِتْقُولُوا: "كَانْ جِينَا مُوجُودِينْ فِي وَقْتْ جْدُودْنَا، تَالِي رَانَا مَا شَارِكْنَاهُمْشْ فِي قَتْلاَنْ الأَنْبِيَاءْ."</div>
<div class="v" id="v31"><span class="vn">31</span> هَاكُمْ تِشْهْدُوا عْلَى رْوَاحْكُمْ الِّي إِنْتُومَا وْلاَدْ الِّي قَتْلُوا الأَنْبِيَاءْ.</div>
<div class="v" id="v32"><span class="vn">32</span> إِمَّالاَ إِنْتُومَا وَفُّوا المِيزَانْ مْتَاعْ جْدُودْكُمْ</div>
<div class="v" id="v33"><span class="vn">33</span> يَا وْلاَدْ اللْفَاعِي، كِيفَاشْ بَاشْ تُهْرْبُوا مِنْ الحُكْمْ مْتَاعْ عْذَابْ جْهَنِّمْ</div>
<div class="v" id="v34"><span class="vn">34</span> هَاذَاكَا عْلاَشْ آنَا نَبْعْثِلْكُمْ أَنْبِيَاءْ وْنَاسْ حُكَمَاءْ وْكُتَّابْ، ثَمَّة شْكُونْ مِنْهُمْ الِّي بَاشْ تُقْتْلُوهُمْ وْتُصْلْبُوهُمْ، وْثَمَّة شْكُونْ مِنْهُمْ الِّي بَاشْ تَضْرْبُوهُمْ بِالسُّوطْ فِي المَجَامِعْ مْتَاعْكُمْ وِتْحَاوْزُوهُمْ مِنْ مْدِينَة لِمْدِينَة،</div>
<div class="v" id="v35"><span class="vn">35</span> <sup class="fnm"><a name="fnm1" href="#fn1">1</a></sup>بَاشْ يْجِي عْلِيكُمْ كُلْ دَمْ طَاهِرْ جْرَى عْلَى الأَرْضْ، مِنْ دَمْ هَابِيلْ البَرِيءْ لْدَمْ زَكَرِيَّا وِلْدْ بَرَخِيَّا الِّي قْتَلْتُوهْ مَا بِينْ الهَيْكِلْ وِالمَذْبَحْ.</div>
<div class="v" id="v36"><span class="vn">36</span> نْقُلْكُمْ الحَقْ: الحَاجَاتْ الخَايْبِينْ هَاذُومَا الكُلْهُمْ بَاشْ يْجِيوْ عْلَى الجِيلْ هَاذَا!»</div>
<div class="v" id="v37"><h2>مْحَبِّةْ يَسُوعْ لْأُورْشَلِيمْ</h2><h2>&lt;n&gt;(لُوقَا ١٣‏:٣٤‏-٣٥)&lt;/n&gt;</h2><span class="vn">37</span> <span class="br-p"><br><br></span>«يَا أُورْشَلِيمْ، يَا أُورْشَلِيمْ، يَلِّي تُقْتُلْ فِي الأَنْبِيَاءْ وْتُرْجُمْ فِي المَبْعُوثِينْ لِيهَا، قَدَّاشْ مِنْ مَرَّة حَبِّيتْ نْلِمْ وْلاَدِكْ مْعَ بْعَضْهُمْ كِيفْ مَا الدْجَاجَة تْلِمْ الفْلاَلِسْ مْتَاعْهَا تَحْتْ جْوَانِحْهَا. آمَا إِنْتُومَا مَا حَبِّيتُوشْ</div>
<div class="v" id="v38"><span class="vn">38</span> هَايْ دَارْكُمْ بَاشْ تَبْقَالْكُمْ خِرْبَة.</div>
<div class="v" id="v39"><span class="vn">39</span> رَانِي نْقُلْكُمْ: مَا عَادِشْ بَاشْ تْشُوفُونِي حَتَّى لِينْ يْجِي الوَقْتْ الِّي تْقُولُوا فِيهْ: "مُبَارَكْ الِّي جَايْ بْإِسْمْ الرَّبْ!"»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->تك ٤‏:٨ ؛ عب ١١‏:٤ ؛ زك ١‏:١ ؛ II أخ ٢٤‏:٢١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>