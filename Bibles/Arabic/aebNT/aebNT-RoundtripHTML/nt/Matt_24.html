<html><head>
<meta http-equiv="Content-Type" content="text/html;charset=utf-8" />
<title>Matt 24 &ndash; مَتَّى &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 24);">
<div id="navbar"><a href="../index.html">العهد الجديد بالعربية التونسية</a> &ndash; <b>مَتَّى</b> &ndash; <a href="Matt_1.html">1</a> ... <a href="Matt_22.html">22</a> <a href="Matt_23.html">23</a> <b>24</b> <a href="Matt_25.html">25</a> <a href="Matt_26.html">26</a> ... <a href="Matt_28.html">28</a> </div><hr>
<h1>Matt 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ يْخَبِّرْ عْلَى طِيحَانْ الهَيْكِلْ</h2><h2>&lt;n&gt;(مَرْقُسْ ١٣‏:١‏-٢ ؛ لُوقَا ٢١‏:٥‏-٦)&lt;/n&gt;</h2><span class="vn">1</span> <span class="br-p"><br><br></span>خْرَجْ يَسُوعْ مِالهَيْكِلْ. جَاوْهْ تْلاَمِذْتُو وْوَرَّاوْهْ البَنْيْ مْتَاعْ الهَيْكِلْ</div>
<div class="v" id="v2"><span class="vn">2</span> قَالِلْهُمْ: «شُفْتُوا هَاذَا الكُلُّو؟ نْقُلْكُمْ الحَقْ: حَتَّى حَجْرَة لِهْنَا مَا هِي بَاشْ تَبْقَى فُوقْ أُخْتْهَا، الكُلُّو بَاشْ يْطِيحْ.»</div>
<div class="v" id="v3"><h2>الكَارْثَة وِالإِضْطِهَادْ</h2><h2>&lt;n&gt;(مَرْقُسْ ١٣‏:٣‏-١٣ ؛ لُوقَا ٢١‏:٧‏-١٩)&lt;/n&gt;</h2><span class="vn">3</span> <span class="br-p"><br><br></span>وَقْتِلِّي كَانْ قَاعِدْ فِي جْبَلْ الزِّيتُونْ، جَاوْهْ تْلاَمِذْتُو عْلَى جْنَبْ وْقَالُولُو: «قُلْنَا وَقْتَاشْ بَاشْ يَاقَعْ الشَّيْء هَاذَا وِشْنُوَّة الأَمَارَة مْتَاعْ جَيَّانِكْ وِمْتَاعْ آخِرْ الزْمَانْ؟»</div>
<div class="v" id="v4"><span class="vn">4</span> <span class="br-p"><br><br></span>جَاوِبْهُمْ يَسُوعْ: «رُدُّوا بَالْكُمْ وْمَا تْخَلِّيوْشْ حَتَّى وَاحِدْ يْغَلِّطْكُمْ.</div>
<div class="v" id="v5"><span class="vn">5</span> رَاهُمْ بَرْشَة نَاسْ بَاشْ يْجِيوْ بْإِسْمِي، وِيْقُولُوا: "آنَا هُوَ المَسِيحْ!" وِيْغَلّْطُوا بَرْشَة نَاسْ.</div>
<div class="v" id="v6"><span class="vn">6</span> وْوَقْتِلِّي تِسْمْعُوا بِحْرُوبْ قْرِيبَة وِحْرُوبْ فِي بْلاَيِصْ بْعِيدَة مَا تْخَافُوشْ. رَاهُو الشَّيْء هَاذَا يِلْزْمُو يَاقَعْ، آمَا مَا هِيشْ هَاذِيكَا النْهَايَة.</div>
<div class="v" id="v7"><span class="vn">7</span> رَاهُو شَعْبْ بَاشْ يْجِي ضِدْ شَعْبْ، وْمَمْلْكَة ضِدْ مَمْلْكَة، وْبِشْ يَاقَعْ جُوعْ وِزْلاَزِلْ فِي بَرْشَة بْلاَيِصْ.</div>
<div class="v" id="v8"><span class="vn">8</span> هَاذَا الكُلُّو مَا هُو إِلاَّ أَوِّلْ الوْجَايِعْ مْتَاعْ الوْلاَدَة.</div>
<div class="v" id="v9"><span class="vn">9</span> وِالوَقْتْ هَاذَاكَا بَاشْ يْضَايْقُوكُمْ وْيُقْتْلُوكُمْ. وِالشْعُوبْ الكُلْهُمْ بَاشْ يَكْرْهُوكُمْ عْلَى خَاطِرْ إِسْمِي.</div>
<div class="v" id="v10"><span class="vn">10</span> وِالوَقْتْ هَاذَاكَا بَرْشَة نَاسْ بَاشْ يْبَطّْلُوا مَا عَادِشْ يْوَلِّيوْ مُؤْمْنِينْ، وِيْخُونُوا بْعَضْهُمْ وْيَكْرْهُوا بْعَضْهُمْ.</div>
<div class="v" id="v11"><span class="vn">11</span> ويَظْهْرُوا بَرْشَة أَنْبِيَاءْ كَذَّابِينْ وِيْغَلّْطُوا بَرْشَة نَاسْ.</div>
<div class="v" id="v12"><span class="vn">12</span> وِالأَغْلَبِيَّة مْتَاعْ النَّاسْ مَا عَادِشْ بَاشْ تْوَلِّي عِنْدْهُمْ مْحَبَّة، عْلَى خَاطِرْ الشَّرْ بَاشْ يُكْثُرْ.</div>
<div class="v" id="v13"><span class="vn">13</span> آمَا الِّي يِثْبِتْ لِلإِخْرْ رَاهُو بَاشْ يُخْلُصْ.</div>
<div class="v" id="v14"><span class="vn">14</span> وِالإِنْجِيلْ مْتَاعْ مَمْلِكْةْ اللهْ هَاذِي بَاشْ يِتْخَبِّرْ بِيهْ فِي العَالَمْ الكُلُّو، شْهَادَة لِلشْعُوبْ الكُلْهُمْ وِمْبَاعِدْ تْجِي النْهَايَة.»</div>
<div class="v" id="v15"><h2>الخْرَابْ العْظِيمْ</h2><h2>&lt;n&gt;(مَرْقُسْ ١٣‏:١٤‏-٢٣ ؛ لُوقَا ٢١‏:٢٠‏-٢٤)&lt;/n&gt;</h2><span class="vn">15</span> <span class="br-p"><br><br></span><sup class="fnm"><a name="fnm1" href="#fn1">1</a></sup>«إِمَّالاَ وَقْتِلِّي تْشُوفُوا "نْجَاسِةْ الخْرَابْ" الِّي حْكَى عْلِيهَا النَّبِي دَانْيَالْ قَايْمَة فِي البْلاَصَة المُقَدّْسَة (بَاشْ الِّي يَقْرَى يِفْهِمْ).</div>
<div class="v" id="v16"><span class="vn">16</span> الوَقْتْ هَاذَاكَا خَلِّي الِّي هُومَا فِي اليَهُودِيَّة يُهْرْبُوا لِلجْبَالْ.</div>
<div class="v" id="v17"><span class="vn">17</span> وْخَلِّي الِّي فُوقْ السْطَحْ، مَا يَهْبِطْشْ الُّوطَا بَاشْ يْهِزْ الحَاجَاتْ الِّي فِي دَارُو.</div>
<div class="v" id="v18"><span class="vn">18</span> وْخَلِّي الِّي فِي السَّانْيَة مَا يَرْجَعْشْ بَاشْ يْهِزْ كَبُّوطُو.</div>
<div class="v" id="v19"><span class="vn">19</span> وْيَا وِيلْهُمْ الحْبَالَى وِلِّي يْرَضّْعُوا فِي النْهَارَاتْ هَاذُوكُمْ.</div>
<div class="v" id="v20"><span class="vn">20</span> اطْلْبُوا مِنْ رَبِّي إِنّْكُمْ تُهْرْبُوا فِي نْهَارْ مُوشْ شْتَاءْ وِلاَّ سِبْتْ.</div>
<div class="v" id="v21"><span class="vn">21</span> عْلَى خَاطِرْ فِي الوَقْتْ هَاذَاكَا بَاشْ يْكُونْ ثَمَّة ضِيقْ كْبِيرْ، مَا وْقَعْشْ كِيفُو مِنْ أَوِّلْ الدِّنْيَا لْتَوَّا.</div>
<div class="v" id="v22"><span class="vn">22</span> وْإذَا كَانْ اللهْ مَا قَصِّرْشْ فِي النْهَارَاتْ هَاذُوكُمْ، تَالِي رَاهُو مَا نْجَى حَتَّى بَشَرْ. آمَا هُوَ قَصِّرْ فِيهُمْ عْلَى خَاطِرْ النَّاسْ الِّي خْتَارْهُمْ.</div>
<div class="v" id="v23"><span class="vn">23</span> وِالوَقْتْ هَاذَاكَا إِذَا كَانْ وَاحِدْ قَالِلْكُمْ: "هَا هُوَ المَسِيحْ هْنَا" وِلاَّ "هَاوِّينُو لْغَادِي" مَا تْصَدّْقُوهِشْ!</div>
<div class="v" id="v24"><span class="vn">24</span> رَاهُو بَاشْ يُظْهْرُوا بَرْشَة نَاسْ كِيفْ المَسِيحْ الدَّجَّالْ وْأَنْبِيَاءْ كَذَّابِينْ، يَعْمْلُوا حَاجَاتْ عْظِيمَة وِعْجَايِبْ بَاشْ يْغَلّْطُوا بِيهَا، حَتَّى النَّاسْ المُخْتَارِينْ، إِذَا كَانْ مُمْكِنْ.</div>
<div class="v" id="v25"><span class="vn">25</span> هَانِي نَبِّهْتْكُمْ مِنْ قْبَلْ.</div>
<div class="v" id="v26"><span class="vn">26</span> إِمَّالاَ إِذَا كَانْ يْقُولُولْكُمْ: "هَا هُوَ المَسِيحْ فِي الخْلاَء!" مَا تُخْرْجُوشْ، إِذَا كَانْ يْقُولُولْكُمْ: "هَا هُوَ فِي البْيُوتْ الدَّخْلاَنِيَّة" مَا تْصَدّْقُوشْ!</div>
<div class="v" id="v27"><span class="vn">27</span> رَاهُو كِيفْ مَا البَرْقْ يِلْمَعْ مِالشَّرقْ وْيِضْوِي فِي إِخْرْ الغَرْبْ هَكَّا يْكُونْ جَيَّانِي آنَا إِبْنْ الإِنْسَانْ.</div>
<div class="v" id="v28"><span class="vn">28</span> وْوِينْ تْكُونْ ثَمَّة جِيفَة تِتْلَمْ النْسُورَا.»</div>
<div class="v" id="v29"><h2>جَيَّانْ إِبْنْ الإِنْسَانْ</h2><h2>&lt;n&gt;(مَرْقُسْ ١٣‏:٢٤‏-٢٧ ؛ لُوقَا ٢١‏:٢٥‏-٢٨)&lt;/n&gt;</h2><span class="vn">29</span> <span class="br-p"><br><br></span><sup class="fnm"><a name="fnm2" href="#fn2">2</a></sup>«وْفِي وَقْتْ المْصَايِبْ هَاذُوكُمْ، <span class="br-p"><br><br></span><span class="br-ind"><br><span class="indent">&nbsp;</span></span>الشَّمْسْ تْوَلِّي ظَلْمَة<br> <span class="br-ind"><br><span class="indent">&nbsp;</span></span>وْيِتْحْجِبْ ضَوْ القَمْرَة.<br> <span class="br-ind"><br><span class="indent">&nbsp;</span></span>النْجُومْ بَاشْ اطِّيحْ مِالسْمَاءْ،<br> <span class="br-ind"><br><span class="indent">&nbsp;</span></span>وْتِتْزَلْزِلْ القُوَّاتْ الِّي فِي السْمَاءْ.<br></div>
<div class="v" id="v30"><span class="vn">30</span> <span class="br-p"><br><br></span>وِالوَقْتْ هَاذَاكَا بَاشْ تُظْهُرْ الأَمَارَة مْتَاعِي آنَا إِبْنْ الإِنْسَانْ فِي السْمَاءْ، وِالعْرُوشَاتْ مْتَاعْ الأَرْضْ الكُلْهُمْ بَاشْ يْنَوّْحُوا، وْبِشْ يْشُوفُونِي آنَا إِبْنْ الإِنْسَانْ جَايْ فِي سْحَابْ السْمَاءْ بْقُوَّة وِبْمَجْدْ عْظِيمْ.</div>
<div class="v" id="v31"><span class="vn">31</span> وْبِشْ نَبْعِثْ المْلاَيْكَة مْتَاعِي يْنَادِيوْ بْبُوقْ صُوتُو عَالِي وْبِشْ يْلِمُّوا الِّي خْتَرْتْهُمْ مِنْ الجِيهَاتْ الأَرْبْعَة مْتَاعْ الرِّيحْ مِنْ إِخْرْ الدِّنْيَا لْإِخْرْ السْمَاءْ.»</div>
<div class="v" id="v32"><h2>العِبْرَة مِالكَرْمَة</h2><h2>&lt;n&gt;(مَرْقُسْ ١٣‏:٢٨‏-٣١ ؛ لُوقَا ٢١‏:٢٩‏-٣٣)&lt;/n&gt;</h2><span class="vn">32</span> <span class="br-p"><br><br></span>خُوذُوا العِبْرَة مِالكَرْمَة: دُوبْ مَا عِيدَانْهَا تِخْضَارْ وْتَعْمِلْ الوْرَقْ، تَعْرْفُوا الِّي الصِّيفْ قْرُبْ.</div>
<div class="v" id="v33"><span class="vn">33</span> وْإِنْتُومَا زَادَا كِتْشُوفُوا الحَاجَاتْ هَاذِي قَاعْدَة تَاقَعْ، تَعْرْفُوا الِّي آنَا قْرِيبْ عْلَى الأَبْوَابْ.</div>
<div class="v" id="v34"><span class="vn">34</span> نْقُلْكُمْ الحَقْ: الجِيلْ هَاذَا مُوشْ بَاشْ يُوفَى حَتَّى لِينْ تَاقَعْ الحَاجَاتْ هَاذِي الكُلْهَا.</div>
<div class="v" id="v35"><span class="vn">35</span> السْمَاءْ وِالأَرْضْ بَاشْ يَفْنَاوْ آمَا كْلاَمِي عُمْرُو مَا يِفْنَى.</div>
<div class="v" id="v36"><h2>حَضّْرُوا رْوَاحْكُمْ دِيمَا</h2><h2>&lt;n&gt;(مَرْقُسْ ١٣‏:٣٢‏-٣٧ ؛ لُوقَا ١٧‏:٢٦‏-٣٠، ١٢‏:٣٩‏-٤٠)&lt;/n&gt;</h2><span class="vn">36</span> <span class="br-p"><br><br></span>«آمَا اليُومْ هَاذَاكَا وِالسَّاعَة هَاذِيكَا حَتَّى وَاحِدْ مَا يَعْرِفْهُمْ، لاَ المْلاَيْكَة الِّي فِي السْمَاءْ وْلاَ الإِبْنْ، آمَا كَانْ الآبْ وَحْدُو يَعْرِفْهُمْ.</div>
<div class="v" id="v37"><span class="vn">37</span> كِيفْ مَا وْقَعْ فِي زْمَانْ نُوحْ، هَكَّا بَاشْ يَاقَعْ كِنْجِي آنَا إِبْنْ الإِنْسَانْ.</div>
<div class="v" id="v38"><span class="vn">38</span> رَاهُو كِيفْ مَا النَّاسْ كَانُوا فِي النْهَارَاتْ هَاذُوكُمْ قْبَلْ الفَيَضَانَاتْ يَاكْلُوا وْيُشْرْبُوا وِيْعَرّْسُوا، حَتَّى لِينْ دْخَلْ نُوحْ لِلسْفِينَة.</div>
<div class="v" id="v39"><span class="vn">39</span> وْمَا كَانُوشْ فِي بَالْهُمْ بْحَتَّى شَيْء حَتَّى لِينْ جَاتْ الفَيَضَانَاتْ وْهَزِّتْهُمْ الكُلْهُمْ. هَكَّاكَا بَاشْ يَجْرَى وَقْتِلِّي نْجِي آنَا إِبْنْ الإِنْسَانْ:</div>
<div class="v" id="v40"><span class="vn">40</span> الوَقْتْ هَاذَاكَا بَاشْ يْكُونُوا زُوزْ رْجَالْ فِي السَّانْيَة، وَاحِدْ يِتْهَزْ وْوَاحِدْ يَبْقَى.</div>
<div class="v" id="v41"><span class="vn">41</span> وْزُوزْ نْسَاء قَاعْدِينْ عْلَى الرْحَى يِرْحِيوْ فِي القَمْحْ، وَحْدَة تِتْهَزْ وِالأُخْرَى تَبْقَى.</div>
<div class="v" id="v42"><span class="vn">42</span> فِيقُوا، رَاكُمْ مَا تَعْرْفُوشْ عْلَى النْهَارْ الِّي بَاشْ يْجِي فِيهْ رَبّْكُمْ.</div>
<div class="v" id="v43"><span class="vn">43</span> آمَا أَعْرْفُوا الشَّيْء هَاذَا، كَانْ جَا مُولَى الدَّارْ يَعْرِفْ وَقْتَاشْ بَاشْ يِدْهْمُوا عْلِيهْ السُّرَّاقْ، تَالِي رَاهُو سْهَرْ وْمَا خَلاَّشْ دَارُو تِتْسْرِقْ.</div>
<div class="v" id="v44"><span class="vn">44</span> هَاذَاكَا عْلاَشْ إِنْتُومَا زَادَا حَضّْرُوا رْوَاحْكُمْ، رَانِي آنَا إِبْنْ الإِنْسَانْ بَاشْ نْجِي فِي سَاعَة مَا تْجِيشْ عْلَى بَالْكُمْ.»</div>
<div class="v" id="v45"><h2>مَثَلْ الخْدِيمْ الثِّيقَة</h2><h2>&lt;n&gt;(لُوقَا ١٢‏:٤١‏-٤٨)&lt;/n&gt;</h2><span class="vn">45</span> <span class="br-p"><br><br></span>«شْكُونُو الخْدِيمْ الثِّيقَة وِلِّي يَعْرِفْ كِيفَاشْ يِتْصَرِّفْ وِلِّي سِيدُو وَكّْلُو عْلَى دَارُو بَاشْ يَعْطِيهُمْ المَاكْلَة مْتَاعْهُمْ فِي وَقْتْهَا؟</div>
<div class="v" id="v46"><span class="vn">46</span> صَحَّة لِيهْ هَاكَا الخْدِيمْ كِيَرْجَعْ سِيدُو وْيَلْقَاهْ خْدِمْ خِدْمْتُو.</div>
<div class="v" id="v47"><span class="vn">47</span> نْقُلْكُمْ الحَقْ: رَاهُو بَاشْ يْوَكّْلُو عْلَى أَمْلاَكُو الكُلْهَا.</div>
<div class="v" id="v48"><span class="vn">48</span> آمَا إِذَا كَانْ الخْدِيمْ هَاذَا طْلَعْ شِرِّيرْ وْقَالْ بِينُو وْبِينْ رُوحُو: "سِيدِي بَاشْ يَرْجَعْ امَّخَّرْ"</div>
<div class="v" id="v49"><span class="vn">49</span> وِبْدَا يُضْرُبْ فِي الخُدَّامْ الأُخْرِينْ وْيَاكُلْ وْيُشْرُبْ مْعَ السُّكَّارْجِيَّة،</div>
<div class="v" id="v50"><span class="vn">50</span> سِيدُو بَاشْ يَرْجَعْ فِي نْهَارْ مَا يْجِيشْ عْلَى بَالُو وْفِي سَاعَة مَا يَعْرِفْهَاشْ،</div>
<div class="v" id="v51"><span class="vn">51</span> بَاشْ يْقَطّْعُو تَقْطِيعْ وِيْحُطُّو فِي البْلاَصَة الِّي مَاشِينْ لِيهَا المُنَافْقِينْ. وِينْ بَاشْ يْكُونْ البْكَاءْ وْغَزَّانْ السِّنِّينْ.»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->دا ٩‏:٢٧، ١١‏:٣١، ١٢‏:١١<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->رؤ ٨‏:١٢ ؛ إش ١٣‏:١٠ ؛ حز ٣٢‏:٧ ؛ يؤ ٢‏:١٠‏-١١ ؛ صف ١‏:١٥<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>