<html><head>
<meta http-equiv="Content-Type" content="text/html;charset=utf-8" />
<title>Matt 26 &ndash; مَتَّى &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 26);">
<div id="navbar"><a href="../index.html">العهد الجديد بالعربية التونسية</a> &ndash; <b>مَتَّى</b> &ndash; <a href="Matt_1.html">1</a> ... <a href="Matt_24.html">24</a> <a href="Matt_25.html">25</a> <b>26</b> <a href="Matt_27.html">27</a> <a href="Matt_28.html">28</a> </div><hr>
<h1>Matt 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>اليْهُودْ يْحَاوْلُوا بَاشْ يُقْتْلُوا يَسُوعْ</h2><h2>&lt;n&gt;(مَرْقُسْ ١٤‏:١‏-٢ ؛ لُوقَا ٢٢‏:١‏-٢ ؛ يُوحَنَّا ١١‏:٤٥‏-٥٣)&lt;/n&gt;</h2><span class="vn">1</span> <span class="br-p"><br><br></span>وَقْتِلِّي يَسُوعْ كَمِّلْ الكْلاَمْ هَاذَا الكُلُّو، قَالْ لِتْلاَمِذْتُو:</div>
<div class="v" id="v2"><span class="vn">2</span> «إِنْتُومَا تَعْرْفُوا الِّي عِيدْ الفِصْحْ بَاشْ يْجِي بَعْدْ نْهَارِينْ، وْآنَا إِبْنْ الإِنْسَانْ بَاشْ يْسَلّْمُونِي بَاشْ نِتْصْلَبْ.»</div>
<div class="v" id="v3"><span class="vn">3</span> <span class="br-p"><br><br></span>وِالوَقْتْ هَاذَاكَا تْلَمُّوا رُؤَسَاءْ الكُهَّانْ وِالشْيُوخْ مْتَاعْ الشَّعْبْ فِي دَارْ قَيَافَا رَئِيسْ الكُهَّانْ،</div>
<div class="v" id="v4"><span class="vn">4</span> وتْشَاوْرُوا مْعَ بْعَضْهُمْ بَاشْ يَعْمْلُوا حِيلَة يْشِدُّوا بِيهَا يَسُوعْ وْيُقْتْلُوهْ.</div>
<div class="v" id="v5"><span class="vn">5</span> آمَا قَالُوا: «مَا نْشِدُّوهِشْ فِي العِيدْ، بَاشْ مَا تْوَلِّيشْ خُوضَة فِي وُسْطْ الشَّعْبْ.»</div>
<div class="v" id="v6"><h2>مْرَا تْصُبْ العِطْرْ عْلَى يَسُوعْ</h2><h2>&lt;n&gt;(مَرْقُسْ ١٤‏:٣‏-٩ ؛ يُوحَنَّا ١٢‏:١‏-٨)&lt;/n&gt;</h2><span class="vn">6</span> <span class="br-p"><br><br></span>تَوَّا وَقْتِلِّي كَانْ يَسُوعْ فِي بِيتْ عَنْيَا فِي دَارْ سِمْعَانْ الأَبْرِصْ،</div>
<div class="v" id="v7"><span class="vn">7</span> جَاتُو مْرَا وْفِي يْدِيهَا دَبُّوزَة مْتَاعْ عِطْرْ غَالِي بَرْشَة، وْصَبَّاتُو فُوقْ رَاسُو وَقْتِلِّي هُوَ يَاكُلْ.</div>
<div class="v" id="v8"><span class="vn">8</span> آمَا وَقْتِلِّي شَافُوهَا التْلاَمْذَة، تْغَشَشُوا وْقَالُوا: «عْلاَشْ التَّبْذِيرْ هَاذَا؟</div>
<div class="v" id="v9"><span class="vn">9</span> العِطْرْ هَاذَا كَانْ يْنَجِّمْ يِتْبَاعْ ابَّرْشَة فْلُوسْ، وْتِتْعْطَى لِلفُقَرَاءْ!»</div>
<div class="v" id="v10"><span class="vn">10</span> آمَا يَسُوعْ عْرَفْ الشَّيْء هَاذَا وْقَالِلْهُمْ: «عْلاَشْ تْقَلّْقُوا فِي المْرَا؟ رَاهِي عَمْلِتْ مْعَايَا حَاجَة بَاهْيَة.</div>
<div class="v" id="v11"><span class="vn">11</span> الفُقَرَاءْ دِيمَا مْعَاكُمْ، آمَا آنَا مَا نِيشْ بَاشْ نْكُونْ مْعَاكُمْ دِيمَا.</div>
<div class="v" id="v12"><span class="vn">12</span> وْإِذَا كَانْهَا صَبِّتْ العِطْرْ عْلَى بَدْنِي، رَاهِي بَاشْ تْحَضِّرْنِي لِلدْفِينَة.</div>
<div class="v" id="v13"><span class="vn">13</span> نْقُلْكُمْ الحَقْ: وِينْ بَاشْ يِتْبَشِّرْ بِالإِنْجِيلْ هَاذَا فِي الدِّنْيَا الكُلْهَا، بَاشْ يِتْحْكَى عَلِّي عِمْلاَتُو المْرَا هَاذِي، بَاشْ النَّاسْ دِيمَا يِذَّكْرُوهَا.»</div>
<div class="v" id="v14"><h2>خِيَانِةْ يَهُوذَا</h2><h2>&lt;n&gt;(مَرْقُسْ ١٤‏:١٠‏-١١ ؛ لُوقَا ٢٢‏:٣‏-٦)&lt;/n&gt;</h2><span class="vn">14</span> <span class="br-p"><br><br></span>الوَقْتْ هَاذَاكَا وَاحِدْ مِالأَثْنَاشِنْ تِلْمِيذْ، وِلِّي كَانْ إِسْمُو يَهُوذَا الإِسْخَرْيُوطِي، مْشَى لْرُؤَسَاءْ الكُهَّانْ</div>
<div class="v" id="v15"><span class="vn">15</span> <sup class="fnm"><a name="fnm1" href="#fn1">1</a></sup>وْقَالِلْهُمْ: «شْنُوَّة بَاشْ تَعْطِيوْنِي كِنْخُونُو؟» وِعْطَاوْهْ ثْلاَثِينْ قَطْعَة مْتَاعْ فِضَّة.</div>
<div class="v" id="v16"><span class="vn">16</span> وْمِالوَقْتْ هَاذَاكَا بْدَا يِسْتَنَّى فِي فُرْصَة بَاشْ يْخُونُو.</div>
<div class="v" id="v17"><h2>عْشَاء الفِصْحْ مْعَ التْلاَمْذَة</h2><h2>&lt;n&gt;(مَرْقُسْ ١٤‏:١٢‏-٢١ ؛ لُوقَا ٢٢‏:٧‏-٢٣ ؛ يُوحَنَّا ١٣‏:٢١‏-٣٠)&lt;/n&gt;</h2><span class="vn">17</span> <span class="br-p"><br><br></span>وْتَوَّا فِي النْهَارْ الأُوِّلْ مْتَاعْ عِيدْ الفْطِيرْ جَاوْ التْلاَمْذَة لْيَسُوعْ وْقَالُولُو: «تْحِبّْنَا نْحَضّْرُولِكْ عْشَاء الفِصْحْ بَاشْ تَاكْلُو؟»</div>
<div class="v" id="v18"><span class="vn">18</span> قَالِلْهُمْ: «ثَمَّة وَاحِدْ فِي المْدِينَة إِمْشِيوْ قُولُولُو: "المُعَلِّمْ يْقُولْ: سَاعْتِي جَاتْ، بَاشْ نَاكُلْ عْشَاء الفِصْحْ فِي دَارِكْ مْعَ تْلاَمِذْتِي."»</div>
<div class="v" id="v19"><span class="vn">19</span> وْعَمْلُوا التْلاَمْذَة كِيفْ مَا قَالِلْهُمْ يَسُوعْ وْحَضّْرُوا عْشَاء الفِصْحْ.</div>
<div class="v" id="v20"><span class="vn">20</span> <span class="br-p"><br><br></span>وْفِي العْشِيَّة، قْعَدْ يَسُوعْ بَاشْ يَاكُلْ هُوَ وِتْلاَمِذْتُو الأَثْنَاشْ.</div>
<div class="v" id="v21"><span class="vn">21</span> وْوَقْتِلِّي كَانُوا يَاكْلُوا، قَالْ يَسُوعْ: «نْقُلْكُمْ الحَقْ: وَاحِدْ مِنْكُمْ بَاشْ يْخُونِّي.»</div>
<div class="v" id="v22"><span class="vn">22</span> وْحِزْنُوا بَرْشَة وِبْدَاوْا يْقُولُولُو بِالوَاحِدْ بِالوَاحِدْ: «يَاخِي آنَا هُوَ، يَا رَبْ؟»</div>
<div class="v" id="v23"><span class="vn">23</span> جَاوِبْهُمْ: «الِّي حَطْ يِدُّو فِي الصْحَنْ مْعَايَا هُوَ الِّي بَاشْ يْخُونِّي.</div>
<div class="v" id="v24"><span class="vn">24</span> <sup class="fnm"><a name="fnm2" href="#fn2">2</a></sup>رَانِي آنَا إِبْنْ الإِنْسَانْ لاَزِمْنِي نْمُوتْ كِيفْ مَا تِكْتِبْ عْلِيَّ فِي الكْتَابْ المُقَدَّسْ وْيَا وِيلُو الرَّاجِلْ الِّي بَاشْ يْخُونِّي! الرَّاجِلْ هَاذَاكَا خِيرْلُو لُوكَانْ مَا تُولِدْشْ.»</div>
<div class="v" id="v25"><span class="vn">25</span> سِأْلُو يَهُوذَا الِّي خَانُو: «يَاخِي آنَا هُوَ، يَا مُعَلِّمْ؟» جَاوْبُو يَسُوعْ: «إِنْتِ قُلْتْ.»</div>
<div class="v" id="v26"><h2>عْشَاء الرَّبْ</h2><h2>&lt;n&gt;(مَرْقُسْ ١٤‏:٢٢‏-٢٦ ؛ لُوقَا ٢٢‏:١٥‏-٢٠ ؛ كُورِنْثُوسْ الأَوِلْ ١١‏:٢٣‏-٢٥)&lt;/n&gt;</h2><span class="vn">26</span> <span class="br-p"><br><br></span>وْوَقْتِلِّي كَانُوا يَاكْلُوا، خْذَا يَسُوعْ خُبْزَة وْبَارِكْ وِقْسِمْ وِعْطَى لِتْلاَمِذْتُو وْقَالْ: «خُوذُوا كُولُوا، هَاذَا بَدْنِي.»</div>
<div class="v" id="v27"><span class="vn">27</span> وِخْذَا كَاسْ وْكِشْكَرْ عْطَاهُمْ وْقَالْ: «أُشْرْبُوا مِنُّو الكُلْكُمْ.</div>
<div class="v" id="v28"><span class="vn">28</span> رَاهُو هَاذَا دَمِّي، دَمْ العَهْدْ الِّي جْرَى عْلَى خَاطِرْ بَرْشَة نَاسْ بَاشْ ذْنُوبْهُمْ تِتْغْفِرْ.</div>
<div class="v" id="v29"><span class="vn">29</span> نْقُولِلْكُمْ: مَا عَادِشْ بَاشْ نُشْرُبْ مِنْ العَصِيرْ مْتَاعْ العْنِبْ هَاذَا، حَتَّى لِينْ يْجِي النْهَارْ هَاذَاكَا الِّي نُشْرْبُو فِيهْ مْعَاكُمْ مِنْ جْدِيدْ فِي مَمْلِكْةْ بَابَا.»</div>
<div class="v" id="v30"><span class="vn">30</span> <span class="br-p"><br><br></span>وِمْبَاعِدْ سَبّْحُوا رَبِّي بِالغْنَاء وِمْشَاوْ لِجْبَلْ الزِّيتُونْ.</div>
<div class="v" id="v31"><h2>يَسُوعْ يْخَبِّرْ الِّي بُطْرُسْ بَاشْ يُنْكْرُو</h2><h2>&lt;n&gt;(مَرْقُسْ ١٤‏:٢٧‏-٣١ ؛ لُوقَا ٢٢‏:٣١‏-٣٤ ؛ يُوحَنَّا ١٣‏:٣٦‏-٣٨)&lt;/n&gt;</h2><span class="vn">31</span> <span class="br-p"><br><br></span><sup class="fnm"><a name="fnm3" href="#fn3">3</a></sup>وِمْبَاعِدْ قَالِلْهُمْ يَسُوعْ: «الكُلْكُمْ بَاشْ تِمْشِيوْ وِتْخَلُّونِي اللِّيلَة هَاذِي، رَاهُو مَكْتُوبْ فِي الكْتَابْ المُقَدَّسْ: <span class="br-p"><br><br></span><span class="br-ind"><br><span class="indent">&nbsp;</span></span>بَاشْ نَضْرِبْ السَّارِحْ،<br> <span class="br-ind"><br><span class="indent">&nbsp;</span></span>وِالغْنَمْ بَاشْ تِتْفَرِّقْ.<br></div>
<div class="v" id="v32"><span class="vn">32</span> <span class="br-p"><br><br></span>آمَا بَعْدْ مَا نْقُومْ مِنْ المُوتْ رَانِي بَاشْ نِسْبِقْكُمْ لِلجَلِيلْ.»</div>
<div class="v" id="v33"><span class="vn">33</span> يَاخِي قَالُّو بُطْرُسْ: «حَتَّى لُوكَانْ خَلُّوكْ الكُلْهُمْ، آنَا عُمْرِي مَا نْخَلِّيكْ.»</div>
<div class="v" id="v34"><span class="vn">34</span> قَالُّو يَسُوعْ: «نْقُلِّكْ الحَقْ: فِي اللِّيلَة هَاذِي، قْبَلْ مَا يْصِيحْ السَّرْدُوكْ، بَاشْ تْكُونْ نْكَرْتْ فِيَّ ثْلاَثَة مَرَّاتْ.»</div>
<div class="v" id="v35"><span class="vn">35</span> قَالُّو بُطْرُسْ: «مَا نِيشْ بَاشْ نُنْكُرْ فِيكْ حَتَّى إِذَا كَانْ لْزِمْ بَاشْ نْمُوتْ مْعَاكْ.» وِالكْلاَمْ هَاذَا قَالُوهُولُو التْلاَمْذَة الكُلْهُمْ.</div>
<div class="v" id="v36"><h2>يَسُوعْ يْصَلِّي فِي جَثْسَيْمَانِي</h2><h2>&lt;n&gt;(مَرْقُسْ ١٤‏:٣٢‏-٤٢ ؛ لُوقَا ٢٢‏:٣٩‏-٤٦)&lt;/n&gt;</h2><span class="vn">36</span> <span class="br-p"><br><br></span>وِمْبَاعِدْ مْشَى المَسِيحْ وِتْلاَمِذْتُو لِبْلاَصَة إِسْمْهَا جَثْسَيْمَانِي، وْقَالِلْهُمْ: «أُقْعْدُوا لِهْنَا، حَتَّى لِينْ نِمْشِي لْغَادِي وِنْصَلِّي.»</div>
<div class="v" id="v37"><span class="vn">37</span> وْهَزْ مْعَاهْ بُطْرُسْ وِوْلاَدْ زَبَدِي الإِثْنِينْ، وِبْدَا يْحِسْ فِي رُوحُو حْزِينْ وْمِتْقَلَّقْ.</div>
<div class="v" id="v38"><span class="vn">38</span> الوَقْتْ هَاذَاكَا قَالِلْهُمْ: «نْحِسْ الِّي رُوحِي حْزِينَة بَرْشَة لْحَدْ المُوتْ. اسْتَنَّاوْ هْنَا وَابْقَاوْ فَايْقِينْ.»</div>
<div class="v" id="v39"><span class="vn">39</span> <span class="br-p"><br><br></span>وِبْعِدْ عْلِيهُمْ شْوَيَّة وْطَاحْ عْلَى رْكَايْبُو وْصَلَّى وْقَالْ: «يَا بَابَا إِذَا كَانْ مُمْكِنْ، بَعِّدْ عْلِيَّ الكَاسْ هَاذِي. آمَا خَلِّي تْكُونْ مَشِيئْتِكْ إِنْتَ، مُوشْ مَشِيئْتِي آنَا.»</div>
<div class="v" id="v40"><span class="vn">40</span> وِرْجَعْ لِلتْلاَمْذَة وِلْقَاهُمْ رَاقْدِينْ، وْقَالْ لْبُطْرُسْ: «يَاخِي هَكَّا مَا تْنَجّْمُوشْ تَسْهْرُوا مْعَايَا حَتَّى سَاعَة وَحْدَة؟</div>
<div class="v" id="v41"><span class="vn">41</span> أَسْهْرُوا وْصَلِّيوْ بَاشْ مَا تُحْصْلُوشْ فِي تَجْرْبَة. رَاهِي الرُّوحْ تْحِبْ تَبْقَى فَايْقَة، آمَا البْدَنْ رَاهُو ضْعِيفْ.»</div>
<div class="v" id="v42"><span class="vn">42</span> وِبْعِدْ مَرَّة أُخْرَى وْصَلَّى، وْقَالْ: «يَا بَابَا، إِذَا كَانْ الكَاسْ هَاذَا مُوشْ مُمْكِنْ يِبْعِدْ عْلِيَّ، وْيِلْزِمْنِي نُشْرْبُو، خَلِّي تْكُونْ إِرَادْتِكْ مُوشْ إِرَادْتِي.»</div>
<div class="v" id="v43"><span class="vn">43</span> وِرْجَعْ مَرَّة أُخْرَى وِلْقَاهُمْ رَاقْدِينْ، عْلَى خَاطِرْهُمْ مَا نَجّْمُوشْ يْهِزُّوا رُوسْهُمْ مِالنُّومْ.</div>
<div class="v" id="v44"><span class="vn">44</span> <span class="br-p"><br><br></span>وَلَّى خَلاَّهُمْ مَرَّة أُخْرَى وِبْعِدْ بَاشْ يْصَلِّي لِلمَرَّة الثَّالْثَة، وْعَاوِدْ الكْلاَمْ هُوَ بِيدُو.</div>
<div class="v" id="v45"><span class="vn">45</span> وِمْبَاعِدْ جَا لِلتْلاَمْذَة وْقَالِلْهُمْ: «يَاخِي مَازِلْتُوا رَاقْدِينْ وْمِرْتَاحِينْ؟ هَايْ السَّاعَة جَاتْ وْآنَا إِبْنْ الإِنْسَانْ بَاشْ يْسَلّْمُونِي لِيْدِينْ المِذْنْبِينْ.</div>
<div class="v" id="v46"><span class="vn">46</span> قُومُوا خَلِّينَا نِمْشِيوْا! هَاوْ الِّي بَاشْ يْخُونِّي جَا.»</div>
<div class="v" id="v47"><h2>شَدَّانْ يَسُوعْ</h2><h2>&lt;n&gt;(مَرْقُسْ ١٤‏:٤٣‏-٥٠ ؛ لُوقَا ٢٢‏:٤٧‏-٥٣ ؛ يُوحَنَّا ١٨‏:٣‏-١٢)&lt;/n&gt;</h2><span class="vn">47</span> <span class="br-p"><br><br></span>وْوَقْتِلِّي هُوَ مَازَالْ يِتْكَلِّمْ جَا يَهُوذَا، الِّي هُوَ وَاحِدْ مِالأَثْنَاشِنْ تِلْمِيذْ، وِمْعَاهْ بَرْشَة نَاسْ هَازِّينْ سْيُوفَا وِعْصِي، بَعْثُوهُمْ رُؤَسَاءْ الكُهَّانْ وِالشْيُوخْ مْتَاعْ الشَّعْبْ.</div>
<div class="v" id="v48"><span class="vn">48</span> <span class="br-p"><br><br></span>وِلِّي خَانُو عْطَاهُمْ أَمَارَة، وْقَالْ: «الِّي بَاشْ نْبُوسُو هَاذَاكَا هُوَ، شِدُّوهْ!»</div>
<div class="v" id="v49"><span class="vn">49</span> وْبِالوَقْتْ مْشَى طُولْ لْيَسُوعْ وْقَالُّو: «السَّلاَمْ، يَا مُعَلِّمْ!» وْبَاسُو.</div>
<div class="v" id="v50"><span class="vn">50</span> قَالُّو يَسُوعْ: «يَا صَاحْبِي. أَعْمِلْ الشَّيْء الِّي جِيتْ عْلَى جَالُو.» الوَقْتْ هَاذَاكَا جَاوْ وْحَطُّوا يْدِيهُمْ عْلَى يَسُوعْ وْشَدُّوهْ.</div>
<div class="v" id="v51"><span class="vn">51</span> وْوَاحِدْ مِلِّي كَانُوا مْعَ يَسُوعْ مَدْ يِدُّو وِجْبِدْ سِيفُو وِضْرَبْ العَبْدْ مْتَاعْ كْبِيرْ الكُهَّانْ قَصّْلُو وِذْنُو.</div>
<div class="v" id="v52"><span class="vn">52</span> وِالوَقْتْ هَاذَاكَا قَلُّو يَسُوعْ: «رَجَّعْ سِيفِكْ لِبْلاَصْتُو. رَاهُمْ الِّي يْهِزُّوا السْيُوفَا، الكُلْهُمْ يْمُوتُوا بِالسْيُوفَا،</div>
<div class="v" id="v53"><span class="vn">53</span> يَاخِي مَاشِي فِي بَالِكْ الِّي آنَا مَا انَّجِّمْشْ نُطْلُبْ مِنْ بَابَا، وْهُوَ بِالوَقْتْ يَبْعِثْلِي أَكْثِرْ مِنْ ثْنَاشِنْ جَيْشْ مْتَاعْ مْلاَيْكَة؟</div>
<div class="v" id="v54"><span class="vn">54</span> آمَا كِيفَاشْ بَاشْ اتِّمْ الكْتُبْ المُقَدّْسَة الِّي تْقُولْ الِّي الشَّيْء هَاذَا يِلْزْمُو يَاقَعْ؟»</div>
<div class="v" id="v55"><span class="vn">55</span> وْقَالْ يَسُوعْ لِلنَّاسْ: «يَاخِي رَدِّيتُونِي مُجْرِمْ جَايِينِّي بِالسْيُوفَا وِالعْصِي؟ كُلْ يُومْ كُنْتْ نُقْعُدْ نْعَلِّمْ فِي الهَيْكِلْ، وْمَا شَدِّيتُونِيشْ.</div>
<div class="v" id="v56"><span class="vn">56</span> آمَا الشَّيْء هَاذَا الكُلُّو وْقَعْ بَاشْ يْتِمْ الِّي تْقَالْ فِي كْتُبْ الأَنْبِيَاءْ.» الوَقْتْ هَاذَاكَا التْلاَمْذَة خَلاَّوْهْ وْهَرْبُوا.</div>
<div class="v" id="v57"><h2>يَسُوعْ فِي المَجْلِسْ مْتَاعْ اليْهُودْ</h2><h2>&lt;n&gt;(مَرْقُسْ ١٤‏:٥٣‏-٦٥ ؛ لُوقَا ٢٢‏:٥٤‏-٥٥، ٦٣‏-٧١ ؛ يُوحَنَّا ١٨‏:١٣‏-١٤، ١٩‏-٢٤)&lt;/n&gt;</h2><span class="vn">57</span> <span class="br-p"><br><br></span>وِلِّي شَدُّوا يَسُوعْ هَزُّوهْ لْقِيَافَا الِّي هُوَ كْبيرْ الكُهَّانْ، وِينْ تْلَمُّوا الشْيُوخْ وِالكُتَّابْ مْتَاعْ اليْهُودْ</div>
<div class="v" id="v58"><span class="vn">58</span> وْبُطْرُسْ كَانْ يْتَبَّعْ فِيهْ مِنْ بْعِيدْ حَتَّى لِينْ وْصُلْ لِلوُسْطِيَّة مْتَاعْ دَارْ كْبِيرْ الكُهَّانْ. وِدْخَلْ لْدَاخِلْ وِقْعَدْ مْعَ الحُرَّاسْ بَاشْ يْشُوفْ آشْ بَاشْ يَاقَعْ.</div>
<div class="v" id="v59"><span class="vn">59</span> وْرُؤَسَاءْ الكُهَّانْ وِلِّي فِي المَجْلِسْ مْتَاعْ اليْهُودْ الكُلْهُمْ يْلَوّْجُوا عْلَى شْكُونْ يِشْهِدْ عْلَى يَسُوعْ بِالبَاطِلْ بَاشْ يُقْتْلُوهْ،</div>
<div class="v" id="v60"><span class="vn">60</span> آمَا مَا لْقُوشْ كِيفَاشْ، رَغْمِلِّي بَرْشَة نَاسْ قَدّْمُوا وْشِهْدُوا بِالبَاطِلْ. وِمْبَاعِدْ قَدّْمُوا زُوزْ شْهُودْ</div>
<div class="v" id="v61"><span class="vn">61</span> وْقَالُوا: «الرَّاجِلْ هَاذَا قَالْ: "آنَا انَّجِّمْ نْطَيِّحْ هَيْكِلْ اللهْ وِانَّجِّمْ نِبْنِيهْ فِي ثْلاَثَة أَيَّامْ."»</div>
<div class="v" id="v62"><span class="vn">62</span> وْقَامْ كْبِيرْ الكُهَّانْ وْقَالْ: «يَاخِي مَا عِنْدِكْ مَا تْجَاوِبْ؟ يَاخِي مَا كِشْ تِسْمَعْ فِي الرْجَالْ هَاذُومَا كِيفَاشْ يِشْهْدُوا عْلِيكْ؟»</div>
<div class="v" id="v63"><span class="vn">63</span> آمَا يَسُوعْ بْقَى سَاكِتْ. وْقَالُّو كْبِيرْ الكُهَّانْ: «حَلِّفْتِكْ بِالله الحَيْ قُولِلْنَا: يَاخِي إِنْتِ المَسِيحْ إِبْنْ اللهْ؟»</div>
<div class="v" id="v64"><span class="vn">64</span> قَالُّو يَسُوعْ: «إِنْتِ قُلْتْ هَكَّا. آمَا آنَا رَانِي نْقُلْكُمْ: مِاليُومْ بَاشْ تْشُوفُونِي آنَا إِبْنْ الإِنْسَانْ قَاعِدْ عْلَى يْمِينْ قُدْرِةْ اللهْ وْجَايْ فِي سْحَابْ السْمَاءْ!»</div>
<div class="v" id="v65"><span class="vn">65</span> قَطِّعْ كْبِيرْ الكُهَّانْ دَبْشُو وْقَالْ: «رَاهُو كْفَرْ! يَاخِي مَازِلْنَا مِحْتَاجِينْ لِشْهُودْ؟ هَاكُمْ تَوَّا سْمَعْتُوهْ كِكْفَرْ.</div>
<div class="v" id="v66"><span class="vn">66</span> شْنُوَّة تُحْكْمُوا عْلِيهْ؟» جَاوْبُوا: «يِلْزْمُو يْمُوتْ!»</div>
<div class="v" id="v67"><span class="vn">67</span> وْبِزْقُوا عْلِيهْ وْضَرْبُوهْ بِالكَفْ، وْثَمَّة شْكُونْ مِنْهُمْ الِّي ضَرْبُوهْ</div>
<div class="v" id="v68"><span class="vn">68</span> وْقَالُوا: «تْنَبَّأْ لِينَا، يَا المَسِيحْ! شْكُونْ الِّي ضَرْبِكْ؟»</div>
<div class="v" id="v69"><h2>بُطْرُسْ يُنْكُرْ يَسُوعْ</h2><h2>&lt;n&gt;(مَرْقُسْ ١٤‏:٦٦‏-٧٢ ؛ لُوقَا ٢٢‏:٥٦‏-٦٢ ؛ يُوحَنَّا ١٨‏:١٥‏-١٨، ٢٥‏-٢٧)&lt;/n&gt;</h2><span class="vn">69</span> <span class="br-p"><br><br></span>وِالوَقْتْ هَاذَاكَا بُطْرُسْ كَانْ قَاعِدْ البَرَّا فِي الوُسْطِيَّة مْتَاعْ الدَّارْ، يَاخِي جَاتُو خْدِيمَة وْقَالِتْ: «إِنْتِ زَادَا كُنْتْ مْعَ يَسُوعْ الِّي مِالجَلِيلْ!»</div>
<div class="v" id="v70"><span class="vn">70</span> آمَا هُوَ نْكَرْ قُدَّامْهُمْ الكُلْهُمْ، وْقَالْ: «مَا نِيشْ فَاهِمْ شْنُوَّة تُقْصْدِي.»</div>
<div class="v" id="v71"><span class="vn">71</span> وْوَقْتِلِّي خْرَجْ لِلبَابْ البَرَّانِي، شَافَاتُو خْدِيمَة أُخْرَى وْقَالِتْ لِلِّي حَاضْرِينْ الغَادِي: «الرَّاجِلْ هَاذَا كَانْ مْعَ يَسُوعْ الِّي مِالنَّاصْرَة!»</div>
<div class="v" id="v72"><span class="vn">72</span> وِنْكَرْ بُطْرُسْ مَرَّة أُخْرَى وْهُوَ يِحْلِفْ وِيْقُولْ: «الرَّاجِلْ هَاذَا مَا نَعْرْفُوشْ!»</div>
<div class="v" id="v73"><span class="vn">73</span> مْبَاعِدْ شْوَيَّة جَاوْ النَّاسْ الِّي حَاضْرِينْ وْقَالُوا لْبُطْرُسْ: «بِالحَقْ إِنْتِ زَادَا وَاحِدْ مِنْهُمْ، عْلَى خَاطْرِكْ تِتْكَلِّمْ كِيفْهُمْ!»</div>
<div class="v" id="v74"><span class="vn">74</span> الوَقْتْ هَاذَاكَا بْدَا يِحْلِفْ وْيَلْعِنْ: «آنَا مَا نَعْرِفْشْ الرَّاجِلْ هَاذَا.» وْبِالوَقْتْ صَاحْ السَّرْدُوكْ،</div>
<div class="v" id="v75"><span class="vn">75</span> وِتْذَكِّرْ بُطْرُسْ كِلْمِةْ يَسُوعْ كِقَلُّو: «قْبَلْ مَا يْصِيحْ السَّرْدُوكْ تْكُونْ إِنْتِ نْكَرْتْنِي ثْلاَثَة مَرَّاتْ.» وِخْرَجْ البَرَّا وِبْكَى بَرْشَة.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->خر ٢١‏:٣٢ ؛ زك ١١‏:١٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->مز ٤١‏:٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->زك ١٣‏:٧ ؛ يو ١٦‏:٣٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>