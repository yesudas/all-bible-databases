<html><head>
<meta http-equiv="Content-Type" content="text/html;charset=utf-8" />
<title>Matt 27 &ndash; مَتَّى &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 27);">
<div id="navbar"><a href="../index.html">العهد الجديد بالعربية التونسية</a> &ndash; <b>مَتَّى</b> &ndash; <a href="Matt_1.html">1</a> ... <a href="Matt_25.html">25</a> <a href="Matt_26.html">26</a> <b>27</b> <a href="Matt_28.html">28</a> </div><hr>
<h1>Matt 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ قُدَّامْ بِيلاَطُسْ</h2><h2>&lt;n&gt;(مَرْقُسْ ١٥‏:١ ؛ لُوقَا ٢٣‏:١‏-٢ ؛ يُوحَنَّا ١٨‏:٢٨‏-٣٢)&lt;/n&gt;</h2><span class="vn">1</span> <span class="br-p"><br><br></span>وْفِي الصْبَاحْ، تْفَاهِمْ رُؤَسَاءْ الكُهَّانْ وِالشْيُوخْ مْتَاعْ الشَّعْبْ الكُلْهُمْ عْلَى يَسُوعْ بَاشْ يُقْتْلُوهْ.</div>
<div class="v" id="v2"><span class="vn">2</span> وْكَتّْفُوهْ وْهَزُّوهْ وْسَلْمُوهْ لْبِيلاَطُسْ الوَالِي.</div>
<div class="v" id="v3"><h2>المُوتْ مْتَاعْ يَهُوذَا</h2><h2>&lt;n&gt;(أَعْمَالْ ١‏:١٨‏-١٩)&lt;/n&gt;</h2><span class="vn">3</span> <span class="br-p"><br><br></span>وْوَقْتِلِّي يَهُوذَا الِّي خَانُو شَافْ الِّي يَسُوعْ تِحْكَمْ عْلِيهْ، نْدِمْ وْرَجَّعْ الثْلاَثِينْ قَطْعَة مْتَاعْ الفِضَّة لْرُؤَسَاءْ الكُهَّانْ وِالشْيُوخْ،</div>
<div class="v" id="v4"><span class="vn">4</span> وْقَالِلْهُمْ: «آنَا عْمَلْتْ ذَنْبْ كِبْعْتْ الدَّمْ مْتَاعْ وَاحِدْ بَرِيءْ.» قَالُولُو: «أَحْنَا مَا يْهِمّْنَاشْ؟ دَبِّرْ رَاسِكْ.»</div>
<div class="v" id="v5"><span class="vn">5</span> وِرْمَى الفِضَّة فِي الهَيْكِلْ وِخْرَجْ، وِمْشَى شْنَقْ رُوحُو.</div>
<div class="v" id="v6"><span class="vn">6</span> <span class="br-p"><br><br></span>آمَا رُؤَسَاءْ الكُهَّانْ هَزُّوا الفِضَّة وْقَالُوا: «مُوشْ حْلاَلْ بَاشْ نْحُطُّوهَا فِي الصُّنْدُوقْ مْتَاعْ الهَيْكِلْ، مَا دَامْهَا فْلُوسْ مْتَاعْ دَمْ.»</div>
<div class="v" id="v7"><span class="vn">7</span> إِمَّالاَ تْفَاهْمُوا وِشْرَاوْ بِيهَا السَّانْيَة مْتَاعْ بَيَّاعْ الفُخَّارْ بَاشْ يَعْمْلُوهَا جَبَّانَة يِدْفْنُوا فِيهَا البْرَايْنِيَّة.</div>
<div class="v" id="v8"><span class="vn">8</span> هَاذَاكَا عْلاَشْ السَّانْيَة هَاذِيكَا يْسَمِّيوْهَا سَانْيِةْ الدَّمْ لِليُومْ.</div>
<div class="v" id="v9"><span class="vn">9</span> <span class="br-p"><br><br></span><sup class="fnm"><a name="fnm1" href="#fn1">1</a></sup>وْهَكَّا تَمْ الشَّيْء الِّي قَالُو النَّبِي إِرْمِيَا: «وْهَزُّوا الثْلاَثِينْ قَطْعَة مْتَاعْ الفِضَّة، السُّومْ مْتَاعْ الِّي سَامُوهْ بِيهْ جْمَاعَة مِنْ بَنِي إِسْرَائِيلْ،</div>
<div class="v" id="v10"><span class="vn">10</span> وِعْطَاوْهُمْ بَاشْ يِشْرِيوْ سَانْيِةْ بَيَّاعْ الفُخَّارْ. كِيفْ مَا أْمَرْنِي رَبِّي.»</div>
<div class="v" id="v11"><h2>بِيلاَطُسْ يِسْإِلْ يَسُوعْ</h2><h2>&lt;n&gt;(مَرْقُسْ ١٥‏:٢‏-٥ ؛ لُوقَا ٢٣‏:٣‏-٥ ؛ يُوحَنَّا ١٨‏:٣٣‏-٣٨)&lt;/n&gt;</h2><span class="vn">11</span> <span class="br-p"><br><br></span>وِوْقُفْ يَسُوعْ قُدَّامْ الوَالِي وْسِأْلُو الوَالِي: «يَاخِي إِنْتِ مَلِكْ اليْهُودْ؟» جَاوْبُو يَسُوعْ: «إِنْتِ قُلْتْ.»</div>
<div class="v" id="v12"><span class="vn">12</span> آمَا وَقْتِلِّي رُؤَسَاءْ الكُهَّانْ وِالشْيُوخْ يِتْهْمُوا فِيهْ، مَا جاوِبْشْ بْحَتَّى حَاجَة.</div>
<div class="v" id="v13"><span class="vn">13</span> وِمْبَاعِدْ قَالُّو بِيلاَطُسْ: «يَاخِي مَاكِشْ تِسْمَعْ كِيفَاشْ قَاعْدِينْ يِشْهْدُوا عْلِيكْ ابَّرْشَة حَاجَاتْ؟»</div>
<div class="v" id="v14"><span class="vn">14</span> آمَا هُوَ مَا جَاوْبُوشْ عْلَى حَتَّى حَاجَة مِنْهُمْ، حَتَّى لِينْ بْقَى الوَالِي مِتْعَجِّبْ بَرْشَة.</div>
<div class="v" id="v15"><h2>الحُكْمْ عْلَى يَسُوعْ بِالمُوتْ</h2><h2>&lt;n&gt;(مَرْقُسْ ١٥‏:٦‏-١٥ ؛ لُوقَا ٢٣‏:١٣‏-٢٥ ؛ يُوحَنَّا ١٨‏:٣٩‏—١٩‏:١٦)&lt;/n&gt;</h2><span class="vn">15</span> <span class="br-p"><br><br></span>وْفِي كُلْ عِيدْ كَانْ الوَالِي يْسَيِّبْ لِلشَّعْبْ وَاحِدْ مِالمْرَابِيطْ الِّي يْحِبُّوا عْلِيهْ.</div>
<div class="v" id="v16"><span class="vn">16</span> وْكَانْ عِنْدْهُمْ فِي الوَقْتْ هَاذَاكَا وَاحِدْ مَعْرُوفْ فِي الحَبْسْ إِسْمُو بَارَابَاسْ.</div>
<div class="v" id="v17"><span class="vn">17</span> وْوَقْتِلِّي تْلَمُّوا قَالِلْهُمْ بِيلاَطُسْ: «شْكُونْ تْحِبُّونِي نْسَيّْبِلْكُمْ: بَارَابَاسْ وِلاَّ يَسُوعْ الِّي يِتْسَمَّى المَسِيحْ؟»</div>
<div class="v" id="v18"><span class="vn">18</span> عْلَى خَاطْرُو كَانْ يَعْرِفْ الِّي هُومَا سَلْمُوهُولُو بِسْبَبْ الغِيرَة.</div>
<div class="v" id="v19"><span class="vn">19</span> زِيدْ عْلَى هَاذَا وَقْتِلِّي بِيلاَطُسْ قَاعِدْ فِي المَحْكْمَة، بَعْثِتْلُو مَرْتُو وْقَالِتْلُو: «رُدْ بَالِكْ تَعْمِلْ أَيْ حَاجَة لِلرَّاجِلْ البَارْ هَاذَاكَا، رَانِي تْقَلِّقْتْ بَرْشَة عْلَى خَاطْرُو اللِّيلَة فِي الحِلْمْ.»</div>
<div class="v" id="v20"><span class="vn">20</span> وْرُؤَسَاءْ الكُهَّانْ وِالشْيُوخْ قَنْعُوا النَّاسْ بَاشْ يُطْلْبُوا مِنُّو إِنُّو يْسَيّْبِلْهُمْ بَارَابَاسْ وْيُقْتُلْ يَسُوعْ.</div>
<div class="v" id="v21"><span class="vn">21</span> قَالِلْهُمْ الوَالِي مَرَّة أُخْرَى: «شْكُونُو مِنْهُمْ لِثْنِينْ تْحِبُّونِي نْسَيّْبِلْكُمْ؟» وْهُومَا قَالُوا: «بَارَابَاسْ!»</div>
<div class="v" id="v22"><span class="vn">22</span> قَالِلْهُمْ بِيلاَطُسْ: «إِمَّالاَ آشْ تْحِبُّونِي نَعْمِلْ لْيَسُوعْ الِّي يِتْسَمَّى المَسِيحْ؟» قَالُوا الكُلْهُمْ: «اُصْلْبُو!»</div>
<div class="v" id="v23"><span class="vn">23</span> وْقَالْ: «عْلاَشْ، شْنُوَّة الشَّرْ الِّي عَمْلُو؟» آمَا هُومَا وَلاَّوْ يْصِيحُوا أَكْثِرْ: «اُصْلْبُو!»</div>
<div class="v" id="v24"><span class="vn">24</span> <span class="br-p"><br><br></span>إِمَّالاَ وَقْتِلِّي شَافْ بِيلاَطُسْ الِّي هُوَ مَا وْصُلْ لْحَتَّى شَيْء، وْبِالعَكْسْ وَلاَّتْ ثَمَّة خُوضَة، خْذَا المَاء وِغْسِلْ يْدِيهْ قُدَّامْ النَّاسْ وْقَالْ: «آنَا بَرِيءْ مِنْ دَمْ الرَّاجِلْ هَاذَا! أَعْمْلُوا فِيهْ الِّي تْحِبُّوا.»</div>
<div class="v" id="v25"><span class="vn">25</span> وِالنَّاسْ الكُلْهُمْ جَاوْبُوا: «أَحْنَا وِوْلاَدْنَا مَطْلُوبِينْ بْدَمُّو!»</div>
<div class="v" id="v26"><span class="vn">26</span> وِمْبَاعِدْ سَيّْبِلْهُمْ بَارَابَاسْ، وْسَلِّمْ يَسُوعْ بَاشْ يِتْصْلَبْ بَعْدْ مَا ضَرْبُو بِالسُّوطْ.</div>
<div class="v" id="v27"><h2>الجُنُودْ يِتْمَسْخْرُوا عْلَى يَسُوعْ</h2><h2>&lt;n&gt;(مَرْقُسْ ١٥‏:١٦‏-٢٠ ؛ يُوحَنَّا ١٩‏:٢‏-٣)&lt;/n&gt;</h2><span class="vn">27</span> <span class="br-p"><br><br></span>وِمْبَاعِدْ هَزُّوا الجُنُودْ يَسُوعْ لِلقْصَرْ مْتَاعْ الوَالِي وْلَمُّوا فِرْقِةْ العَسْكِرْ الكُلْهَا قُدَّامُو،</div>
<div class="v" id="v28"><span class="vn">28</span> وْنَحَّاوْلُو لِبْسْتُو وْلَبّْسُوهْ لِبْسَة حَمْرَة،</div>
<div class="v" id="v29"><span class="vn">29</span> وْعَمْلُوا تَاجْ مِالشُّوكْ وْحَطُّوهْ فُوقْ رَاسُو، وْحَطُّولُو قَصْبَة فِي يِدُّو، وْسِجْدُوا قُدَّامُو وْهُومَا يِتْمَسْخْرُوا عْلِيهْ وِيْقُولُوا: «يَحْيَى مَلِكْ اليْهُودْ!»</div>
<div class="v" id="v30"><span class="vn">30</span> وْبِصْقُوا عْلِيهْ، وْشَدُّوا القَصْبَة وْضَرْبُوهْ بِيهَا عْلَى رَاسُو.</div>
<div class="v" id="v31"><span class="vn">31</span> وْبَعْدْ مَا تْمَسْخْرُوا عْلِيهْ نَحَّاوْلُو اللِّبْسَة الحَمْرَا، وْلَبّْسُوهْ دَبْشُو وْهَزُّوهْ بَاشْ يِتْصْلَبْ.</div>
<div class="v" id="v32"><h2>يَسُوعْ عْلَى الصَّلِيبْ</h2><h2>&lt;n&gt;(مَرْقُسْ ١٥‏:٢١‏-٣٢ ؛ لُوقَا ٢٣‏:٢٦‏-٤٣ ؛ يُوحَنَّا ١٩‏:١٧‏-٢٧)&lt;/n&gt;</h2><span class="vn">32</span> <span class="br-p"><br><br></span>وْوَقْتِلِّي هُومَا خَارْجِينْ مِالمْدِينَة عْرَضْهُمْ رَاجِلْ مِنْ قِيرِينَة إِسْمُو سِمْعَانْ، وْلَزّْمُوا عْلِيهْ بَاشْ يْهِزْ الصَّلِيبْ مْتَاعْ يَسُوعْ.</div>
<div class="v" id="v33"><span class="vn">33</span> وْوَقْتِلِّي وُصْلُوا لْبُقْعَة تِتْسَمَّى الجُلْجْثَة، الِّي مَعْنَاهَا «بُقْعِةْ الجُمْجْمَة»</div>
<div class="v" id="v34"><span class="vn">34</span> عْطَاوْهْ شْرَابْ مْخَلِّطْ بْحَاجَة يْسَمُّوهَا المُرْ بَاشْ يُشْرْبُو، آمَا وَقْتِلِّي ذَاقُو مَا حَبِّشْ يُشْرْبُو.</div>
<div class="v" id="v35"><span class="vn">35</span> <sup class="fnm"><a name="fnm2" href="#fn2">2</a></sup>وْوَقْتِلِّي صَلْبُوهْ عَمْلُوا قُرْعَة عْلَى لِبْسْتُو وْقَسْمُوهَا.</div>
<div class="v" id="v36"><span class="vn">36</span> وْقَعْدُوا وِبْقَاوْ يْعِسُّوا عْلِيهْ الغَادِي.</div>
<div class="v" id="v37"><span class="vn">37</span> وْحَطُّوا التُّهْمَة مْتَاعُو فُوقْ رَاسُو فِي بْلاَكَة مَكْتُوبْ عْلِيهَا: «هَاذَا يَسُوعْ، مَلِكْ اليْهُودْ.»</div>
<div class="v" id="v38"><span class="vn">38</span> وْصَلْبُوا مْعَاهْ زُوزْ مْجَرّْمَة، وَاحِدْ عْلَى يْمِينُو وْوَاحِدْ عْلَى يْسَارُو.</div>
<div class="v" id="v39"><span class="vn">39</span> <sup class="fnm"><a name="fnm3" href="#fn3">3</a></sup>وِالنَّاسْ الِّي يِتْعَدَّاوْ مِنْ غَادِي كَانُوا يْدَوّْحُوا عْلِيهْ رُوسْهُمْ وِيْسِبُّوا فِيهْ وِيْقُولُوا:</div>
<div class="v" id="v40"><span class="vn">40</span> «يَلِّي بَاشْ اطَّيَّحْ الهَيْكِلْ وْتِبْنِيهْ فِي ثْلاَثَة أَيَّامْ، خَلِّصْ رُوحِكْ وْأَهْبِطْ مِنْ فُوقْ الصَّلِيبْ إِذَا كَانِكْ إِنْتِ إِبْنْ اللهْ.»</div>
<div class="v" id="v41"><span class="vn">41</span> وْرُؤَسَاءْ الكُهَّانْ وِالكُتَّابْ مْتَاعْ اليْهُودْ وِالشْيُوخْ هُومَا زَادَا كَانُوا يِتْمَسْخْرُوا عْلِيهْ، وِيْقُولُوا:</div>
<div class="v" id="v42"><span class="vn">42</span> «خَلِّصْ نَاسْ أُخْرِينْ، وْمَا يْنَجِّمْشْ يْخَلِّصْ رُوحُو! هُوَ المَلِكْ مْتَاعْ إِسْرَائِيلْ، خَلِّيهْ يَهْبِطْ تَوَّا مِنْ فُوقْ الصَّلِيبْ وْإِحْنَا بَاشْ نِمّْنُوا بِيهْ.</div>
<div class="v" id="v43"><span class="vn">43</span> مَاوْ وْثِقْ فِي اللهْ وْقَالْ: "آنَا إِبْنْ اللهْ" خَلِّي اللهْ يْخَلّْصُو إِذَا كَانُو رَاضِي عْلِيهْ.»</div>
<div class="v" id="v44"><span class="vn">44</span> وِالمْجَرْمَة الِّي تْصَلْبُوا مْعَاهْ هُومَا زَادَا عَايْرُوهْ بِالكْلاَمْ هُوَ بِيدُو.</div>
<div class="v" id="v45"><h2>مُوتْ يَسُوعْ</h2><h2>&lt;n&gt;(مَرْقُسْ ١٥‏:٣٣‏-٤١ ؛ لُوقَا ٢٣‏:٤٤‏-٤٩ ؛ يُوحَنَّا ١٩‏:٢٨‏-٣٠)&lt;/n&gt;</h2><span class="vn">45</span> <span class="br-p"><br><br></span>وِمْعَ نُصْفْ نْهَارْ ظْلاَمِتْ الدِّنْيَا الكُلْهَا حَتَّى لِلثْلاَثَة مْتَاعْ العْشِيَّة.</div>
<div class="v" id="v46"><span class="vn">46</span> <sup class="fnm"><a name="fnm4" href="#fn4">4</a></sup>وْتَقْرِيبْ مْعَ الثْلاَثَة صَاحْ يَسُوعْ بْصُوتْ عَالِي: «إِيلِي! إِيلِي! لَمَا شَبَقْتَنِي؟» الِّي مَعْنَاهَا «يَا رَبِّي! يَا رَبِّي! عْلاَشْ خَلِّيتْنِي؟»</div>
<div class="v" id="v47"><span class="vn">47</span> وْثَمَّة شْكُونْ مِالوَاقْفِينْ كِسَمْعُوهْ قَالُوا: «الرَّاجِلْ هَاذَا يْنَادِي عْلَى إِيلِيَّا!»</div>
<div class="v" id="v48"><span class="vn">48</span> <sup class="fnm"><a name="fnm5" href="#fn5">5</a></sup>وْوَاحِدْ مِنْهُمْ جْرَى وْهَزْ شِيفُونَة، نَفِّخْهَا فِي الخَلْ وْحَطّْهَا فِي قَصْبَة وْمَدّْهَالُو بَاشْ يُشْرُبْ.</div>
<div class="v" id="v49"><span class="vn">49</span> آمَا الأُخْرِينْ قَالُوا: «إِسْتَنَّى، خَلِّينَا نْشُوفُوا إِذَا كَانْ إِيلِيَّا بَاشْ يْجِي وْيْخَلّْصُو!»</div>
<div class="v" id="v50"><span class="vn">50</span> وْصَاحْ يَسُوعْ مَرَّة أُخْرَى بْصُوتْ عَالِي وْخَلَّى رُوحُو تُطْلُعْ.</div>
<div class="v" id="v51"><span class="vn">51</span> <span class="br-p"><br><br></span>وْتِقْسِمْ الحْجَابْ مْتَاعْ الهَيْكِلْ عْلَى ثْنِينْ مِالفُوقْ الُّوطَا. وِالأَرْضْ تْزَلْزْلِتْ وِالحْجَرْ تْشَقِقْ.</div>
<div class="v" id="v52"><span class="vn">52</span> وِتْحَلِّتْ القْبُورْ، وْبَرْشَة بْدُونَاتْ مْتَاعْ القِدِّيسِينْ الِّي رَاقْدِينْ فِيهَا قَامُوا.</div>
<div class="v" id="v53"><span class="vn">53</span> وْخَرْجُوا مِالقْبُورْ بَعْدْ مَا قَامْ يَسُوعْ، وِمْشَاوْ لِلمْدِينَة المُقَدّْسَة وْظُهْرُوا لْبَرْشَة نَاسْ.</div>
<div class="v" id="v54"><span class="vn">54</span> <span class="br-p"><br><br></span>وَقْتِلِّي القَايِدْ مْتَاعْ المْيَا وِلِّي كَانُوا يْعِسُّوا مْعَاهْ عْلَى يَسُوعْ شَافُوا كِيفَاشْ الأَرْضْ تْزَلْزْلِتْ وِالحَاجَاتْ الِّي وُقْعِتْ، تْرِعْبُوا وْقَالُوا: «بِالحَقْ الإِنْسَانْ هَاذَا كَانْ إِبْنْ اللهْ!»</div>
<div class="v" id="v55"><span class="vn">55</span> وْكَانُوا ثَمَّة زَادَا بَرْشَة نْسَاء يِتْفَرّْجُوا مِنْ بْعِيدْ، وْهُومَا الِّي كَانُوا يْتَبّْعُوا فِي يَسُوعْ مِالجَلِيلْ وْيِخْدْمُوا فِيهْ،</div>
<div class="v" id="v56"><span class="vn">56</span> وْمِنْهُمْ مَرْيَمْ المَجْدَلِيَّة، وْمَرْيِمْ أُمْ يَعْقُوبْ وْيُوسُفْ، وْأُمْ وْلاَدْ زَبَدِي.</div>
<div class="v" id="v57"><h2>دَفْنَانْ يَسُوعْ</h2><h2>&lt;n&gt;(مَرْقُسْ ١٥‏:٤٢‏-٤٧ ؛ لُوقَا ٢٣‏:٥٠‏-٥٦ ؛ يُوحَنَّا ١٩‏:٣٨‏-٤٢)&lt;/n&gt;</h2><span class="vn">57</span> <span class="br-p"><br><br></span>وْفِي العْشِيَّة جَا رَاجِلْ غْنِي إِسْمُو يُوسُفْ مِنْ مَنْطِقْةْ الرَّامَة، وْهُوَ زَادَا كَانْ مِالتْلاَمْذَة مْتَاعْ يَسُوعْ.</div>
<div class="v" id="v58"><span class="vn">58</span> مْشَى لْبِيلاَطُسْ وِطْلَبْ مِنُّو الجُثَّة مْتَاعْ يَسُوعْ. يَاخِي بِيلاَطُسْ أْمَرْ بَاشْ يَعْطِوْهَالُو.</div>
<div class="v" id="v59"><span class="vn">59</span> وْهَزْ يُوسُفْ الجُثَّة مْتَاعْ يَسُوعْ وْلَفّْهَا فِي كْفَنْ نْظِيفْ،</div>
<div class="v" id="v60"><span class="vn">60</span> وْدِفْنُو فِي قْبَرْ جْدِيدْ حِفْرُو لْرُوحُو فِي الحْجَرْ، وْحَطْ حَجْرَة كْبِيرَة فِي بَابْ القْبَرْ وِمْشَى.</div>
<div class="v" id="v61"><span class="vn">61</span> وْكَانِتْ مَرْيَمْ المَجْدَلِيَّة، وْمَرْيِمْ الأُخْرَى، قَاعْدِينْ مْقَابْلِينْ القْبَرْ.</div>
<div class="v" id="v62"><h2>العَسَّانْ عْلَى القْبَرْ</h2><span class="vn">62</span> <span class="br-p"><br><br></span>وْمِنْ غُدْوَة، الِّي هُوَ بَعْدْ النْهَارْ الِّي يْحَضّْرُوا فِيهْ، مْشَاوْ رُؤَسَاءْ الكُهَّانْ وِالفَرِّيسِيِّينْ لْبِيلاَطُسْ</div>
<div class="v" id="v63"><span class="vn">63</span> وْقَالُولُو: «تْذَكِّرْنَا، يَا سِيدْنَا، كِيفَاشْ الدَّجَّالْ هَاذَاكَا قَالْ وَقْتِلِّي كَانْ حَيْ: "بَاشْ نْقُومْ بَعْدْ ثْلاَثَة أَيَّامْ."</div>
<div class="v" id="v64"><span class="vn">64</span> هَاذَاكَا عْلاَشْ أُأْمُرْ بَاشْ يْعِسُّوا عْلَى القْبَرْ لِلنْهَارْ الثَّالِثْ، بَاشْ تْلاَمِذْتُو مَا يِمْشِيوْشْ يِسْرْقُوهْ وِيْقُولُوا لِلشَّعْبْ: "رَاهُو قَامْ مِنْ بِينْ المُوتَى"، وِيْغَلّْطُوا النَّاسْ أَكْثِرْ مِالغَلْطَة مْتَاعْ قْبَلْ!»</div>
<div class="v" id="v65"><span class="vn">65</span> قَالِلْهُمْ بِيلاَطُسْ: «عِنْدْكُمْ حَرَسْ، إِمْشِيوْ وْعِسُّوا عْلِيهْ كِيفْ مَا تْحِبُّوا.»</div>
<div class="v" id="v66"><span class="vn">66</span> إِمَّالاَ مْشَاوْ حَطُّوا الشْمَعْ عْلَى الحَجْرَة وجُنُودْ بَاشْ يْعِسُّوا عْلَى القْبَرْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->زك ١١‏:١٢‏-١٣ ؛ إر ٣٢‏:٦‏-١٥، ١٨‏:٢‏-٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->مز ٢٢‏:١٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->مز ٢٢‏:٧‏-٨، ١٠٩‏:٢٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->مز ٢٢‏:١<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->مز ٦٩‏:٢١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>