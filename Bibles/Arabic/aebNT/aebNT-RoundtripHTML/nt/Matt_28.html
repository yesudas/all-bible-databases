<html><head>
<meta http-equiv="Content-Type" content="text/html;charset=utf-8" />
<title>Matt 28 &ndash; مَتَّى &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 28);">
<div id="navbar"><a href="../index.html">العهد الجديد بالعربية التونسية</a> &ndash; <b>مَتَّى</b> &ndash; <a href="Matt_1.html">1</a> ... <a href="Matt_26.html">26</a> <a href="Matt_27.html">27</a> <b>28</b> </div><hr>
<h1>Matt 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>قْيَامِةْ يَسُوعْ</h2><h2>&lt;n&gt;(مَرْقُسْ ١٦‏:١‏-٨ ؛ لُوقَا ٢٤‏:١‏-١٢ ؛ يُوحَنَّا ٢٠‏:١‏-١٠)&lt;/n&gt;</h2><span class="vn">1</span> <span class="br-p"><br><br></span>وْبَعْدْ مَا فَاتْ السِّبْتْ وِمْعَ طْلُوعْ الفَجْرْ فِي نْهَارْ الأَحَدْ، مْشَاتْ مَرْيَمْ المَجْدَلِيَّة وْمَرْيِمْ الأُخْرَى بَاشْ يْشُوفُوا القْبَرْ.</div>
<div class="v" id="v2"><span class="vn">2</span> يَاخِي وْقَعْ زِلْزَالْ كْبِيرْ، ثَمَّة مَلاَكْ مِنْ عِنْدْ رَبِّي هْبَطْ مِالسْمَاءْ وْجَا وْبَعِّدْ الحَجْرَة وِقْعَدْ فُوقْهَا.</div>
<div class="v" id="v3"><span class="vn">3</span> وْكَانْ مَنْظْرُو كِيفْ البَرْقْ وْدَبْشُو أَبْيِضْ كِيفْ الثِّلْجْ.</div>
<div class="v" id="v4"><span class="vn">4</span> وْوَلُّوا الحُرَّاسْ يِتْرِعْدُوا مِالخُوفْ مِنُّو وْوَلُّوا كِيفْ المُوتَى.</div>
<div class="v" id="v5"><span class="vn">5</span> <span class="br-p"><br><br></span>آمَا المَلاَكْ قَالْ لِلنْسَاء: «مَا تْخَافُوشْ. آنَا نَعْرِفْ الِّي إِنْتُومَا تْلَوّْجُوا عْلَى يَسُوعْ الِّي تِصْلَبْ.</div>
<div class="v" id="v6"><span class="vn">6</span> هُوَ مُوشْ هْنَا، رَاهُو قَامْ كِيفْ مَا قَالْ. إِيجَاوْ وْشُوفُوا البُقْعَة الِّي كَانْ مَحْطُوطْ فِيهَا.</div>
<div class="v" id="v7"><span class="vn">7</span> وْإِمْشِيوْ فِيسَعْ وْقُولُوا لِتْلاَمِذْتُو: "رَاهُو قَامْ مِنْ بِينْ المُوتَى، وْهَاوْ بَاشْ يِسْبِقْكُمْ لِلجَلِيلْ، وْغَادِي بَاشْ تْشُوفُوهْ." هَانِي قُلْتِلْكُمْ.»</div>
<div class="v" id="v8"><span class="vn">8</span> <span class="br-p"><br><br></span>وَلُّوا مْشَاوْ مِالقْبَرْ فِيسَعْ وْهُومَا خَايْفِينْ وْفَرْحَانِينْ بَرْشَة، وِجْرَاوْ لِلتْلاَمْذَة.</div>
<div class="v" id="v9"><span class="vn">9</span> وْفِي الثْنِيَّة عْرَضْهُمْ يَسُوعْ وْقَالِلْهُمْ: «السَّلاَمْ.» يَاخِي جُوهْ وْشَدُّوا فِي سَاقِيهْ وْسِجْدُولُو</div>
<div class="v" id="v10"><span class="vn">10</span> يَاخِي قَالِلْهُمْ يَسُوعْ: «مَا تْخَافُوشْ! إِمْشِيوْ وْقُولُوا لْإِخْوْتِي يِمْشِيوْ لِلجَلِيلْ، وِالغَادِي بَاشْ يْشُوفُونِي.»</div>
<div class="v" id="v11"><h2>الشَّيْء الِّي قَالُوهْ الجُنُودْ</h2><span class="vn">11</span> <span class="br-p"><br><br></span>وَقْتِلِّي النْسَاء مَاشِينْ ثَمَّة جُنُودْ رَجْعُوا لِلمْدِينَة وْقَالُوا لْرُؤَسَاءْ الكُهَّانْ عْلَى الحَاجَاتْ الِّي وُقْعِتْ الكُلْهَا.</div>
<div class="v" id="v12"><span class="vn">12</span> وْكِجْتَمْعُوا رُؤَسَاءْ الكُهَّانْ مْعَ الشْيُوخْ، تْشَاوْرُوا وِعْطُوا بَرْشَة فْلُوسْ لِلجُنُودْ،</div>
<div class="v" id="v13"><span class="vn">13</span> وْقَالُولْهُمْ: «قُولُوا لِلنَّاسْ: "رَاهُمْ تْلاَمِذْتُو جَاوْ فِي اللِّيلْ وْسَرْقُوهْ وَقْتِلِّي أَحْنَا رَاقْدِينْ."</div>
<div class="v" id="v14"><span class="vn">14</span> وْكيِسْمَعْ الوَالِي بِالخْبَرْ، أَحْنَا نْرَضِّيوْهْ وِنْخَرّْجُوكُمْ مِالمُشْكْلَة.»</div>
<div class="v" id="v15"><span class="vn">15</span> وِخْذَاوْ الجُنُودْ الفْلُوسْ وْعَمْلُوا كِيفْ مَا قَالُولْهُمْ. وِالحْكَايَة هَاذِي تْنُشْرُتْ مَا بِينْ اليْهُودْ حَتَّى لِليُومْ.</div>
<div class="v" id="v16"><h2>يَسُوعْ يُظْهُرْ لِتْلاَمِذْتُو</h2><h2>&lt;n&gt;(مَرْقُسْ ١٦‏:١٤‏-١٨ ؛ لُوقَا ٢٤‏:٣٦‏-٤٩ ؛ يُوحَنَّا ٢٠‏:١٩‏-٢٣ ؛ أَعْمَالْ ١‏:٦‏-٨)&lt;/n&gt;</h2><span class="vn">16</span> <span class="br-p"><br><br></span>وْتَوَّا مْشَاوْ الحْدَاشِنْ تِلْمِيذْ لِلجَلِيلْ، لِلجْبَلْ، كِيفْ مَا قَالِلْهُمْ يَسُوعْ.</div>
<div class="v" id="v17"><span class="vn">17</span> وْكِشَافُوا يَسُوعْ سِجْدُولُو، آمَا ثَمَّة شْكُونْ مِنْهُمْ الِّي شَكُّوا.</div>
<div class="v" id="v18"><span class="vn">18</span> وْجَا يَسُوعْ وْقَالِلْهُمْ: «تِعْطَاتْلِي كُلْ سُلْطَة فِي السْمَاوَاتْ وْفِي الأَرْضْ.</div>
<div class="v" id="v19"><span class="vn">19</span> إِمَّالاَ إِمْشِيوْ وْأَعْمْلُوا تْلاَمْذَة فِي الشْعُوبْ الكُلْهُمْ، وْعَمّْدُوهُمْ بْإِسْمْ الآبْ وِالإِبْنْ وِالرُّوحْ القُدُسْ،</div>
<div class="v" id="v20"><span class="vn">20</span> وْعَلّْمُوهُمْ بَاشْ يَعْمْلُوا الشَّيْء الِّي أْمَرْتْكُمْ بِيهْ الكُلُّو، وْهَانِي مْعَاكُمْ دِيمَا، لْآخِرْ الزْمَانْ.»</div>
</div>
<!-- PARSED ABOVE; EDITING MAY BREAK PARSER -->
</body></html>