<html><head>
<meta http-equiv="Content-Type" content="text/html;charset=utf-8" />
<title>Matt 4 &ndash; مَتَّى &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 4);">
<div id="navbar"><a href="../index.html">العهد الجديد بالعربية التونسية</a> &ndash; <b>مَتَّى</b> &ndash; <a href="Matt_1.html">1</a> <a href="Matt_2.html">2</a> <a href="Matt_3.html">3</a> <b>4</b> <a href="Matt_5.html">5</a> <a href="Matt_6.html">6</a> ... <a href="Matt_28.html">28</a> </div><hr>
<h1>Matt 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>بْلِيسْ يْجَرَّبْ يَسُوعْ</h2><h2>&lt;n&gt;(مَرْقُسْ ١‏:١٢‏-١٣ ؛ لُوقَا ٤‏:١‏-١٣)&lt;/n&gt;</h2><span class="vn">1</span> <span class="br-p"><br><br></span>وْهَزْ الرُّوحْ القُدُسْ يَسُوعْ لِلخْلاَء بَاشْ بْلِيسْ يْجَرّْبُو.</div>
<div class="v" id="v2"><span class="vn">2</span> وْصَامْ أَرْبْعِينْ يُومْ وْأَرْبْعِينْ لِيلَة حَتَّى لِينْ جَاعْ.</div>
<div class="v" id="v3"><span class="vn">3</span> قْرُبْلُو الِّي بَاشْ يْجَرّْبُو وْقَالُّو: «إِذَا كَانْ إِنْتِ إِبْنْ اللهْ، قُولْ لِلحْجَرْ هَاذَا يْوَلِّي خُبْزْ.»</div>
<div class="v" id="v4"><span class="vn">4</span> <sup class="fnm"><a name="fnm1" href="#fn1">1</a></sup>جَاوْبُو يَسُوعْ: «مكْتوبْ في الكْتَابْ المُقَدَّسْ: <span class="br-p"><br><br></span><span class="br-ind"><br><span class="indent">&nbsp;</span></span>مُوشْ بِالخُبْزْ بَرْكْ يْعِيشْ الإِنْسَانْ،<br> <span class="br-ind"><br><span class="indent">&nbsp;</span></span>آمَا بْكُلْ كِلْمَة تُخْرُجْ مِنْ عِنْدْ اللهْ.»<br></div>
<div class="v" id="v5"><span class="vn">5</span> <span class="br-p"><br><br></span>وْهَزُّو بْلِيسْ للقُدس، وْوَقّْفُو عْلَى حَرْفْ السْطَحْ مْتَاعْ الهَيْكِلْ،</div>
<div class="v" id="v6"><span class="vn">6</span> <sup class="fnm"><a name="fnm2" href="#fn2">2</a></sup>وْقَالُّو: «كَانِكْ إِنْتِ إِبْنْ اللهْ ارْمِي رُوحِكْ الُّوطَا، عْلَى خَاطِرْ مَكْتُوبْ فِي الكْتَابْ المُقَدَّسْ: <span class="br-p"><br><br></span><span class="br-ind"><br><span class="indent">&nbsp;</span></span>يْوَصِّي مْلاَيِكْتُوعْلِيكْ،<br> <span class="br-ind"><br><span class="indent">&nbsp;</span></span>بِينْ يْدِيهُمْ يْهِزُّوكْ<br> <span class="br-ind"><br><span class="indent">&nbsp;</span></span>بَاشْ مَا تِتْضْرَبْشْ فِي حَجْرَة رِجْلِكْ.»<br></div>
<div class="v" id="v7"><span class="vn">7</span> <span class="br-p"><br><br></span><sup class="fnm"><a name="fnm3" href="#fn3">3</a></sup>جَاوْبُو يَسُوعْ: «مَكْتُوبْ زَادَا: "مَا تْجَرِّبْشْ الرَّبْ إِلاَهِكْ."»</div>
<div class="v" id="v8"><span class="vn">8</span> زَادْ هَزُّو بْلِيسْ وْحَطُّو فُوقْ جْبَلْ عَالِي بَرْشَة، وْوَرَّاهْ المَمَالِكْ مْتَاعْ الدِّنْيَا الكُلْهَا وِالمَجْدْ الِّي فِيهُمْ،</div>
<div class="v" id="v9"><span class="vn">9</span> وْقَالُّو: «نَعْطِيكْ الشَّيْء هَاذَا الكُلُّو، إِذَا كَانْ تَهْبِطْ عْلَى رْكَايْبِكْ وْتُسْجُدْلِي.»</div>
<div class="v" id="v10"><span class="vn">10</span> <sup class="fnm"><a name="fnm4" href="#fn4">4</a></sup>يَاخِي جَاوْبُو يَسُوعْ: «إِبْعِدْ عْلِيَّ يَا شِيطَانْ! عْلَى خَاطِرْ مَكْتُوبْ فِي الكْتَابْ المُقَدَّسْ، <span class="br-p"><br><br></span><span class="br-ind"><br><span class="indent">&nbsp;</span></span>للرَّبْ إِلاَهِكْ وَحْدُو تُسْجُدْ،<br> <span class="br-ind"><br><span class="indent">&nbsp;</span></span>وْهُوَ وَحْدُو تِعْبْدُ.»<br></div>
<div class="v" id="v11"><span class="vn">11</span> <span class="br-p"><br><br></span>وْخَلاَّهْ بْلِيسْ وِمْشَى، وْجَاتْ المْلاَيْكَة وِبْدَاتْ تِخْدِمْ فِيهْ.</div>
<div class="v" id="v12"><h2>يَسُوعْ يْبَشِّرْ فِي الجَلِيلْ</h2><h2>&lt;n&gt;(مَرْقُسْ ١‏:١٤‏-١٥ ؛ لُوقَا ٤‏:١٤‏-١٥)&lt;/n&gt;</h2><span class="vn">12</span> <span class="br-p"><br><br></span>وْكِسْمَعْ يَسُوعْ الِّي يُوحَنَّا تْشَدْ رْجَعْ لِلْجَلِيلْ.</div>
<div class="v" id="v13"><span class="vn">13</span> وِخْرَجْ مِالنَّاصْرَة وِمْشَى وِسْكِنْ فِي كَفْرْنَاحُومْ الِّي عْلَى البْحَرْ فِي الحَدْ مْتَاعْ مَنْطِقْةْ زَبُولُونْ وْنَفْتَالِي،</div>
<div class="v" id="v14"><span class="vn">14</span> بَاشْ يْتِمْ الشَّيْء الِّي قَالُو النَّبِي إِشَعْيَاءْ:</div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span><sup class="fnm"><a name="fnm5" href="#fn5">5</a></sup>«أَرْضْ نَفْتَالِي وْأَرْضْ زَبُولُونْ،<br> <span class="br-ind"><br><span class="indent">&nbsp;</span></span>عْلَى البْحَرْعْلَى طْرِيقْ الأُرْدُنْ،<br> <span class="br-ind"><br><span class="indent">&nbsp;</span></span>الجَلِيلْ، أَرْضْ الشْعُوبْ الأُخْرِينْ!<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>الشَّعْبْ الِّي عَايِشْ فِي الظْلاَمْ،<br> <span class="br-ind"><br><span class="indent">&nbsp;</span></span>شَافْ نُورْ عْظِيمْ،<br> <span class="br-ind"><br><span class="indent">&nbsp;</span></span>وِلِّي قَاعْدِينْ فِي ظُلْ أَرْضْ المُوتْ،<br> <span class="br-ind"><br><span class="indent">&nbsp;</span></span>النُّورْ ضْوَى عْلِيهُمْ.»<br></div>
<div class="v" id="v17"><span class="vn">17</span> <span class="br-p"><br><br></span>وْمِالوَقْتْ هَاذَاكَا بْدَا يَسُوعْ يْبَشِّرْ وِيْقُولْ: «تُوبُوا، رَاهِي مَمْلِكْةْ السْمَاوَاتْ قُرْبِتْ.»</div>
<div class="v" id="v18"><h2>يَسُوعْ يْنَادِي التْلاَمْذَة اللْوَالَى</h2><h2>&lt;n&gt;(مَرْقُسْ ١‏:١٦‏-٢٠ ؛ لُوقَا ٥‏:١‏-١١)&lt;/n&gt;</h2><span class="vn">18</span> <span class="br-p"><br><br></span>وْكِكَانْ يَسُوعْ يِمْشِي عْلَى شَطْ البُحَيْرَة مْتَاعْ الجَلِيلْ، شَافْ زُوزْ إِخْوَة هُومَا سِمْعَانْ الِّي يْعَيّْطُولُو بُطْرُسْ وْخُوهْ أَنْدَرَاوُسْ يَرْمِيوْ فِي الشْبَاكْ فِي البُحَيْرَة، عْلَى خَاطِرْهُمْ كَانُوا صَيَّادَا.</div>
<div class="v" id="v19"><span class="vn">19</span> وْقَالِلْهُمْ: «تَبّْعُونِي وْآنَا بَاشْ نْرُدْكُمْ صَيَّادَا مْتَاعْ نَاسْ.»</div>
<div class="v" id="v20"><span class="vn">20</span> وْبِالوَقْتْ خَلاَّوْ الشْبَاكْ مْتَاعْهُمْ وْتَبّْعُوهْ.</div>
<div class="v" id="v21"><span class="vn">21</span> وْهُوَ مَاشِي مِالغَادِي شَافْ زُوزْ إِخْوَة أُخْرِينْ: يَعْقُوبْ وِلْدْ زَبَدِي وْخُوهْ يُوحَنَّا كانُوا فِي الفْلُوكَة مْعَ بُوهُمْ يْصَلّْحُوا فِي الشْبَاكْ، ياخي نَادَالْهُمْ.</div>
<div class="v" id="v22"><span class="vn">22</span> وْبِالوَقْتْ خَلاَّوْ بُوهُمْ فِي الفْلُوكَة وْتَبّْعُوهْ.</div>
<div class="v" id="v23"><h2>يَسُوعْ يْعَلِّمْ وِيْبَشِّرْ وْيِشْفِي المُرْضَى</h2><h2>&lt;n&gt;(لُوقَا ٦‏:١٧‏-١٩)&lt;/n&gt;</h2><span class="vn">23</span> <span class="br-p"><br><br></span>وْدَارْ يَسُوعْ فِي مَنْطِقْةْ الجَلِيلْ الكُلْهَا يْعَلِّمْ وُسْط المْجَامِعْ مْتَاعْهُمْ، وِيْبَشِّرْ بِالإِنْجِيلْ مْتَاعْ مَمْلِكْةْ اللهْ وْيِشْفِي فِي النَّاسْ مِالأَمْرَاضْ وِالوْجَايِعْ الكُلْهَا.</div>
<div class="v" id="v24"><span class="vn">24</span> وْتِنْشَرْ خَبْرُو فِي سُورْيَة الكُلْهَا. وْجَابُولُو المُرْضَى بْكُلْ أنْواعْهمْ، وِلِّي سَاكْنِتْهُمْ الشْوَاطِنْ وِالمَصْرُوعِينْ وِالمَشْلُولِينْ، وِشْفَاهُمْ الْكُلْ.</div>
<div class="v" id="v25"><span class="vn">25</span> وْتَبّْعُوهْ بَرْشَة نَاسْ مِنْ الجَلِيلْ وِالمَنْطْقَة الِّي تِتْسَمَّى العَشْرَة مُدُنْ وْأُورْشَلِيمْ وِاليَهُودِيَّة وِالمَنْطْقَة الِّي فِي الجِيهَة الأُخْرَى مْتَاعْ الأُرْدُنْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->لا ٨‏:٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->مز ٩١‏:١١‏-١٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->تث ٦‏:١٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->تث ٦‏:١٣ ؛ مر ٨‏:٣٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->إش ٩‏:١‏-٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>