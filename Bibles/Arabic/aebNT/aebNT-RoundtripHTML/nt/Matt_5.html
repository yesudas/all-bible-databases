<html><head>
<meta http-equiv="Content-Type" content="text/html;charset=utf-8" />
<title>Matt 5 &ndash; مَتَّى &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 5);">
<div id="navbar"><a href="../index.html">العهد الجديد بالعربية التونسية</a> &ndash; <b>مَتَّى</b> &ndash; <a href="Matt_1.html">1</a> ... <a href="Matt_3.html">3</a> <a href="Matt_4.html">4</a> <b>5</b> <a href="Matt_6.html">6</a> <a href="Matt_7.html">7</a> ... <a href="Matt_28.html">28</a> </div><hr>
<h1>Matt 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الوَعْظَة فِي الجْبَلْ</h2><h2>&lt;n&gt;(لُوقَا ٦‏:٢٠‏-٢٣)&lt;/n&gt;</h2><span class="vn">1</span> <span class="br-p"><br><br></span>وْكِي شَافْ يَسُوعْ النَّاسْ طْلَعْ لِلجْبَلْ وِوقْت اللّي قْعَدْ، قُربولو تْلامِذْتو،</div>
<div class="v" id="v2"><span class="vn">2</span> وِبْدَا يْعَلِّمْ فِيهُمْ، وْقَالْ:</div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>«صَحَّة لِيهُمْ المْسَاكِينْ فِي الرُّوحْ!<br> <span class="br-ind"><br><span class="indent">&nbsp;</span></span>رَاهُمْ مَمْلِكْةْ السْمَاوَاتْ بَاشْ يَاخْذُوا.<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>صَحَّة لِيهُمْ الحْزَانَى!<br> <span class="br-ind"><br><span class="indent">&nbsp;</span></span>رَاهُمْ بَاشْ يِتْعَزُّوا.<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>صَحَّة لِيهُمْ الطَّيْبِينْ!<br> <span class="br-ind"><br><span class="indent">&nbsp;</span></span>رَاهُمْ الأَرْضْ بَاشْ يُورْثُوا.<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>صَحَّة لِيهُمْ الجْوَاعَى وِالعْطَاشَى لِلحَقْ!<br> <span class="br-ind"><br><span class="indent">&nbsp;</span></span>رَاهُمْ بَاشْ يِشْبْعُوا.<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>صَحَّة لِيهُمْ الِّي يَرْحْمُوا!<br> <span class="br-ind"><br><span class="indent">&nbsp;</span></span>رَاهُمْ بَاشْ يِتْرُحْمُوا.<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>صَحَّة لِيهُمْ الِّي قْلُوبْهُمْ طَاهْرَة!<br> <span class="br-ind"><br><span class="indent">&nbsp;</span></span>رَاهُمْ وِجِهْ الله بَاشْ يْشُوفُوا.<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>صَحَّة لِيهُمْ الِّي يْصَلّْحُوا بِينْ النَّاسْ!<br> <span class="br-ind"><br><span class="indent">&nbsp;</span></span>رَاهُمْ وْلاَدْ اللهْ بَاشْ يِتْسَمُّوا.<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>صَحَّة لِيهُمْ الِّي يِتْعَذّْبُوا عْلَى خَاطِرْ الحَقْ!<br> <span class="br-ind"><br><span class="indent">&nbsp;</span></span>مَمْلِكْةْ السْمَاوَاتْ بَاشْ يَاخْذُوا.<br></div>
<div class="v" id="v11"><span class="vn">11</span> <span class="br-p"><br><br></span>صَحَّة لِيكُمْ وَقْتِلِّي النَّاسْ يْعَايْرُوكُمْ وِيْعَذّْبُوكُمْ وِيْقُولُوا عْلِيكُمْ الكْلاَمْ الخَايِبْ الكُلُّو عْلَى خَاطْرِي!</div>
<div class="v" id="v12"><span class="vn">12</span> أَفْرْحُوا وْهلّلُوا، رَاهُو أَجْرْكُمْ عْظِيمْ فِي السْمَاءْ. رَاهُو هَكَّا عَذّْبُوا الأَنْبِيَاءْ قْبَلْكُمْ.»</div>
<div class="v" id="v13"><h2>المِلْحْ وِالنُّورْ</h2><h2>&lt;n&gt;(مَرْقُسْ ٩‏:٥٠ ؛ لُوقَا ١٤‏:٣٤‏-٣٥)&lt;/n&gt;</h2><span class="vn">13</span> <span class="br-p"><br><br></span>«إِنْتُومَا مِلْحْ الأَرْضْ، آمَا إِذَا كَانْ المِلْحْ مَا عَادِشْ عَنْدُو مَطْعِمْ، كِيفَاشْ بَاشْ تْرَجّْعُولُو مَطْعْمُو؟ مَا عَادِشْ يُصْلُحْ لْحَتَّى شَيْء كَانْ بَاشْ يِتْرْمَى البَرَّا وِالنَّاسْ يْعَفّْسُوهْ.</div>
<div class="v" id="v14"><span class="vn">14</span> <span class="br-p"><br><br></span>إِنْتُومَا نُورْ العَالَمْ. مَا ثَمَّاشْ مْدِينَة مِبْنِيَّة فُوقْ جْبَلْ وْمَا تِتْشَافِشْ،</div>
<div class="v" id="v15"><span class="vn">15</span> وْمَا ثَمَّاشْ وَاحِدْ يْشَعِّلْ فْنَارْ وِيْحُطُّو تَحْتْ طَاسَة، آمَا يْحُطُّو فِي بْلاَصَة عَالْيَة وْيِضْوِي عَلِّي فِي الدَّارْ الكُلْهُمْ.</div>
<div class="v" id="v16"><span class="vn">16</span> خَلِّي نُورْكُمْ يِضْوِي هَكَّا قُدَّامْ النَّاسْ، بَاشْ يْشُوفُوا أَعْمَالْكُمْ البَاهْيَة وِيْمَجّْدُوا بُوكُمْ الِّي فِي السْمَاءْ.»</div>
<div class="v" id="v17"><h2>الشَّرِيعَة</h2><span class="vn">17</span> <span class="br-p"><br><br></span>«مَا يِمْشِيشْ فِي بَالْكُمْ الِّي آنَا جِيتْ بَاشْ انَّحِّي الشَّرِيعَة وِاللّي قالُوهْ الأَنْبِيَاءْ، آنَا مَا جِيتِشْ بَاشْ انَّحِّيهُمْ آمَا جِيتْ بَاشْ نْتَمِّمْهُمْ.</div>
<div class="v" id="v18"><span class="vn">18</span> نْقُلْكُمْ الحَقْ: لِينْ تُوفَى السْمَاءْ وِالأَرْضْ مَا يِتْنَحَّى حَتَّى حَرْفْ وِلاَّ نُقْطَة وَحْدَة مِالشَّرِيعَة حَتَّى لِينْ يْتِمْ كُلْ شَيْء.</div>
<div class="v" id="v19"><span class="vn">19</span> الِّي مَا يْطِيعِشْ وَحْدَة مِنْ أَصْغِرْ الوْصَايَا هَاذُومَا وِيْعَلِّمْ النَّاسْ بَاشْ يَعْمْلُو كِيفُو، بَاشْ يِتْسَمَّى صْغِيرْ فِي مَمْلِكْةْ السْمَاوَاتْ. آمَا الِّي يْطِيعْهُمْ وِيْعَلِّمْهُمْ بَاشْ يِتْسَمَّى عْظِيمْ فِي مَمْلِكْةْ السْمَاوَاتْ.</div>
<div class="v" id="v20"><span class="vn">20</span> رَانِي نْقُلْكُمْ، إِذَا كَانْ مَا تْكُونُوشْ أَبْرَارْ أَكْثِرْ مِنْ الكُتَّابْ مْتَاعْ اليْهُودْ وِالفَرِّيسِيِّينْ، رَاكُمْ عْمُرْكُمْ مَا تُدْخْلُوا لْمَمْلِكْةْ السْمَاوَاتْ.»</div>
<div class="v" id="v21"><h2>الغُشْ</h2><span class="vn">21</span> <span class="br-p"><br><br></span><sup class="fnm"><a name="fnm1" href="#fn1">1</a></sup>«سْمَعْتُوا الِّي تْقَالْ لِجْدُودْكُمْ: "مَا تُقْتُلْشْ، وِلِّي يُقْتُلْ يِلْزِمْ يِتْحْكَمْ عْلِيهْ."</div>
<div class="v" id="v22"><span class="vn">22</span> آمَا آنَا رَانِي نْقُلْكُمْ: الِّي يِتْغَشِشْ عْلَى خُوهْ يِلْزْمُو يِتْحاكِمْ، وِلِّي يْقُولْ لْخُوهْ: يَا جَاهِلْ، يِسْـتْحقْ يُحْكُمْ عْلِيهْ المَجْلِسْ مْتَاعْ اليْهُودْ، وِلِّي يْقُولْ لْخُوهْ: يَا بْهِيمْ، يِسْتاهِلْ يُدْخُلْ لِجْهَنِّمْ.</div>
<div class="v" id="v23"><span class="vn">23</span> <span class="br-p"><br><br></span>إِمَّالاَ وَقْتِلِّي إِنْتِ تْقَدِّمْ فِي القُرْبَانْ مْتَاعِكْ فِي المَذْبِحْ وْتِتْذَكِّرْ الِّي عِنْدِكْ مُشْكْلَة مْعَ خُوكْ،</div>
<div class="v" id="v24"><span class="vn">24</span> خَلِّي القُرْبَانْ مْتَاعِكْ قُدَّامْ المَذْبَحْ وْإِمْشِي اتْصَالِحْ مْعَ خُوكْ قْبَلْ، وِمْبَاعِدْ إِيجَا وْقَدِّمْ القُرْبَانْ مْتَاعِكْ.</div>
<div class="v" id="v25"><span class="vn">25</span> <span class="br-p"><br><br></span>وْإِذَا كَانْ وَاحِدْ شْكَى بِيكْ، تْرَاضَى إِنْتِ وْيَاهْ فِيسَعْ وَقْتِلِّي إِنْتُومَا مَاشِينْ لِلمَحْكْمَة، بَاشْ مَا يِشْكِيشْ بِيكْ لِلقَاضِي وِالقَاضِي يْكَلِّمْ عْلِيكْ الشُّرْطِي وتُدْخُلْ لِلحَبْسْ.</div>
<div class="v" id="v26"><span class="vn">26</span> نْقُلِّكْ الحَقْ: مَاكِشْ بَاشْ تُخْرُجْ مِنْ غَادِي حَتَّى لِينْ تْخَلِّصْ آخَرْ مِلِّيمْ.»</div>
<div class="v" id="v27"><h2>الزْنَى</h2><span class="vn">27</span> <span class="br-p"><br><br></span><sup class="fnm"><a name="fnm2" href="#fn2">2</a></sup>«سْمَعْتُوا الِّي تْقَالْ لِجْدُودْكُمْ: "مَا تَزْنَاشْ."</div>
<div class="v" id="v28"><span class="vn">28</span> آمَا آنَا رَانِي نْقُلْكُمْ الِّي كُلْ مِنْ يُخْزُرْ لِمْرَا وْيِشْتْهَاهَا، رَاهُو زْنَى مْعَاهَا فِي قَلْبُو.</div>
<div class="v" id="v29"><span class="vn">29</span> إِذَا كَانْ عِينِكْ تْخَلِّيكْ تَعْمِلْ الذْنُوبْ، قَلِّعْهَا وْإِرْمِيهَا، رَاهُو كِتِخْسِرْ قَطْعَة مِنْ بَدْنِكْ خِيرْلِكْ مِلِّي بَدْنِكْ الكُلُّو يِتْرْمَى فِي جْهَنِّمْ.</div>
<div class="v" id="v30"><span class="vn">30</span> وْإِذَا يِدِّكْ تْخَلِّيكْ تَعْمِلْ الذْنُوبْ، قُصّْهَا وْإِرْمِيهَا، رَاهُو كِتِخْسِرْ قَطْعَة مِنْ بَدْنِكْ خِيرْلِكْ مِلِّي بَدْنِكْ الكُلُّو يُدْخُلْ لِجْهَنّمْ.»</div>
<div class="v" id="v31"><h2>الطْلاَقْ</h2><h2>&lt;n&gt;(مَتَّى ١٩‏:٩ ؛ مَرْقُسْ ١٠‏:١١‏-١٢ ؛ لُوقَا ١٦‏:١٨)&lt;/n&gt;</h2><span class="vn">31</span> <span class="br-p"><br><br></span><sup class="fnm"><a name="fnm3" href="#fn3">3</a></sup>«وِتْقَالْ زَادَا: "الِّي يْطَلِّقْ مَرْتُو، يَعْطِيهَا وَرْقِةْ الطْلاَقْ."</div>
<div class="v" id="v32"><span class="vn">32</span> آمَا آنَا رَانِي نْقُلْكُمْ: الِّي يْطَلِّقْ مَرْتُو بِسْبَبْ حَاجَة أُخْرَى غِيرْ الزْنَى يْخَلِّيهَا تَزْنَي، وِلِّي يْعَرِّسْ بِمْرَا مْطَلّْقَة رَاهُو يَزْنَى.»</div>
<div class="v" id="v33"><h2>الحَلْفَانْ</h2><span class="vn">33</span> <span class="br-p"><br><br></span><sup class="fnm"><a name="fnm4" href="#fn4">4</a></sup>«وِسْمَعْتُوا زَادَا الِّي تْقَالْ لِجْدُودْكُمْ: "مَا تِحْلِفْشْ بِالكِذْبْ، آمَا أُصْدُقْ فِي الِّي تُوعِدْ بِيهْ رَبِّي."</div>
<div class="v" id="v34"><span class="vn">34</span> آمَا آنَا رَانِي نْقُلْكُمْ مَا تِحْلْفُوشْ بِالكُلْ، لاَ بِالسْمَاءْ عْلَى خَاطِرْهَا عَرْشْ اللهْ،</div>
<div class="v" id="v35"><span class="vn">35</span> <sup class="fnm"><a name="fnm5" href="#fn5">5</a></sup>وْلاَ بِالأَرْضْ عْلَى خَاطِرْهَا البْلاَصَة الِّي يْحُطْ عْلِيهَا سَاقِيهْ، وْلاَ بْأُورْشَلِيمْ عْلَى خَاطِرْهَا المْدِينَة مْتَاعْ المَلِكْ العْظِيمْ.</div>
<div class="v" id="v36"><span class="vn">36</span> وْمَا تِحْلِفْشْ بْرَاسِكْ، عْلَى خَاطْرِكْ مَا تْنَجِّمْشْ تْرُدْ حَتَّى شَعْرَة فِيهْ بِيضَة وِلاَّ سُودَة</div>
<div class="v" id="v37"><span class="vn">37</span> خَلِّي كْلاَمْكُمْ يْكُونْ نْعَمْ إِذا نْعَمْ وْلاَ إِذَا لاَ، وْأَيْ حَاجَة زَايْدَة عْلَى هَاذَا رَاهِي مِالشِّرِّيرْ.»</div>
<div class="v" id="v38"><h2>الإِنْتِقَامْ</h2><h2>&lt;n&gt;(لُوقَا ٦‏:٢٩‏-٣٠)&lt;/n&gt;</h2><span class="vn">38</span> <span class="br-p"><br><br></span><sup class="fnm"><a name="fnm6" href="#fn6">6</a></sup>«سْمَعْتُوا الِّي تْقَالْ: "العِينْ بِالعِينْ وِالسِّنَّة بِالسِّنَّة."</div>
<div class="v" id="v39"><span class="vn">39</span> آمَا آنَا نْقُلْكُمْ: مَا تْرُدُّشْ عْلَى الشَّرْ بِالشَّرْ. آمَا إِذَا كَانْ وَاحِدْ ضَرْبِكْ عْلَى خَدِّكْ اليْمِينْ دَوِّرْلُو الآخَرْ زَادَا.</div>
<div class="v" id="v40"><span class="vn">40</span> وِلِّي يْحِبْ يِتْعَارِكْ مْعَاكْ بَاشْ يَاخُذْلِكْ جِبّْتِكْ، خَلِّيهْ يَاخُذْ بَرْنُوسِكْ زَادَا.</div>
<div class="v" id="v41"><span class="vn">41</span> وْإِذَا كَانْ وَاحِدْ يُجْبْرِكْ بَاشْ تِمْشِي مْعَاهْ كِيلُومِتْرْ، إِمْشِي مْعَاهْ زُوزْ.</div>
<div class="v" id="v42"><span class="vn">42</span> الِّي يُطْلُبْ مِنْ عِنْدِكْ حَاجَة أَعْطِيهَالُو، وِلِّي يْحِبْ يِتْسَلِّفْ مِنْ عِنْدِكْ مَا تْرُدُّوشْ.»</div>
<div class="v" id="v43"><h2>حِبُّوا أَعْدَاءْكُمْ</h2><h2>&lt;n&gt;(لُوقَا ٦‏:٢٧‏-٢٨، ٣٢‏-٣٦)&lt;/n&gt;</h2><span class="vn">43</span> <span class="br-p"><br><br></span>«سْمَعْتُوا الِّي تْقَالْ: "حِبْ قْرِيبِكْ وْأَكْرِهْ عْدُوِّكْ."</div>
<div class="v" id="v44"><span class="vn">44</span> آمَا آنَا نْقُلْكُمْ: حِبُّوا أَعْدَاءْكُمْ وْصَلِّيوْ مِنْ أَجْلْ الِّي يُظْلْمُوكُمْ،</div>
<div class="v" id="v45"><span class="vn">45</span> بَاشْ تْكُونُوا وْلاَدْ بُوكُمْ الِّي فِي السْمَاءْ. عْلَى خَاطْرْ شَمْسُو تِضْوِي عْلَى البَاهِي وِالخَايِبْ، وْيَعْطِي المْطَرْ للصَّالِحْ وِالفَاسِدْ.</div>
<div class="v" id="v46"><span class="vn">46</span> شْنُوَّة الشَّيْ الزَّايِدْ إِذَا كَانْ تْحِبُّوا الِّي يْحِبُّوكُمْ بَرْكَه؟ يَاخِي مُوشْ الِّي يْلِمُّوا فِي الضَّرَايِبْ يَعْمْلُوا الشَّيْء هَاذَا بِيدُو؟</div>
<div class="v" id="v47"><span class="vn">47</span> وِشْنُوَّة الِّي فُتُّوا بِيهْ غِيرْكُمْ إِذَا كَانْ مَا تْسَلّْمُوا كَانْ عْلَى خْوَاتْكُمْ؟ يَاخِي مُوشْ الِّي مَا يَعْرْفُوشْ رَبِّي يَعْمْلُوا الشَّيْء هَاذَا بِيدُو؟</div>
<div class="v" id="v48"><span class="vn">48</span> يِلْزِمْكُمْ تْكُونُوا كَامْلِينْ، كِيفْ مَا بُوكُمْ الِّي فِي السْمَاءْ كَامِلْ.»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->خر ٢٠‏:١٣ ؛ تث ٥‏:١٧، ١٦‏:١٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->خر ٢٠‏:١٤ ؛ تث ٥‏:١٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->تث ٢٤‏:١‏-٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->لا ١٩‏:١٢ ؛ عد ٣٠‏:٢ ؛ تث ٢٣‏:٢١<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->إش ٦٦‏:١ ؛ أع ٧‏:٤٩ ؛ مز ٤٨‏:٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->خر ٢١‏:٢٤ ؛ لا ٢٤‏:٢٠ ؛ تث ١٩‏:٢١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>