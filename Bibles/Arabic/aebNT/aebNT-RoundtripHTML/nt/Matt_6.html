<html><head>
<meta http-equiv="Content-Type" content="text/html;charset=utf-8" />
<title>Matt 6 &ndash; مَتَّى &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 6);">
<div id="navbar"><a href="../index.html">العهد الجديد بالعربية التونسية</a> &ndash; <b>مَتَّى</b> &ndash; <a href="Matt_1.html">1</a> ... <a href="Matt_4.html">4</a> <a href="Matt_5.html">5</a> <b>6</b> <a href="Matt_7.html">7</a> <a href="Matt_8.html">8</a> ... <a href="Matt_28.html">28</a> </div><hr>
<h1>Matt 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الصُّدْقَة</h2><span class="vn">1</span> <span class="br-p"><br><br></span>«رُدُّوا بَالْكُمْ تَعْمْلُوا الخِيرْ قُدَّامْ النَّاسْ بَاشْ يْشُوفُوكُمْ، مَا كَانِشْ رَاكُمْ مَا عِنْدْكُمْشْ أَجْرْ عِنْدْ بُوكُمْ الِّي فِي السْمَاءْ.</div>
<div class="v" id="v2"><span class="vn">2</span> وَقْتِلِّي تِتْصَدِّقْ عْلَى وَاحِدْ، مَا تْنَادِيشْ بِالبُوقْ كِيفْ مَا يَعْمْلُوا المُنَافْقِينْ فِي المَجَامِعْ وِالشْوَارِعْ بَاشْ النَّاسْ يُشْكْرُوهُمْ. نْقُلْكُمْ الحَقْ: رَاهُمْ خْذَاوْ أَجْرْهُمْ.</div>
<div class="v" id="v3"><span class="vn">3</span> آمَا إِنْتِ، وَقْتِلِّي تِتْصَدِّقْ مَا تْخَلِّيشْ يِدِّكْ اليْسَارْ تَعْرِفْ شْنُوَّة يِدِّكْ اليْمِينْ تَعْمِلْ،</div>
<div class="v" id="v4"><span class="vn">4</span> بَاشْ الصُّدْقَة مْتَاعِكْ تْكُونْ فِي السِّرْ، وْبُوكْ الِّي يْرَى فِي السِّرْ بَاشْ يْجَازِيكْ.»</div>
<div class="v" id="v5"><h2>الصَّلاَةْ</h2><h2>&lt;n&gt;(لُوقَا ١١‏:٢‏-٤)&lt;/n&gt;</h2><span class="vn">5</span> <span class="br-p"><br><br></span>«وْوَقْتِلِّي تْصَلُّوا، مَا تْكُونُوشْ كِيفْ المُنَافْقِينْ، رَاهُمْ يْحِبُّوا يَاقْفُوا وِيْصَلِّيوْ فِي المَجَامِعْ بَاشْ يْشُوفُوهُمْ النَّاسْ. نْقُلْكُمْ الحَقْ: رَاهُمْ خْذَاوْ أَجْرْهُمْ.</div>
<div class="v" id="v6"><span class="vn">6</span> آمَا إِنْتِ، وَقْتِلِّي تْصَلِّي ادْخُلْ لْبِيتِكْ الدَّخْلاَنِيَّة وْسَكِّرْ البَابْ وْصَلِّي لْبُوكْ فِي السِّرْ. وْبُوكْ الِّي يْشُوفْ فِي السِّرْ بَاشْ يْجَازِيكْ.</div>
<div class="v" id="v7"><span class="vn">7</span> وْكِتْصَلِّيوْ مَا تُقْعْدُوشْ تْعَاوْدُوا فِي كْلاَمْ فَارِغْ كِيفْ الشْعُوبْ الأُخْرِينْ الِّي مَاشِي فِي بَالْهُمْ الِّي اللهْ بَاشْ يِسْمَعْهُمْ كِيْقُولُوا بَرْشَة كْلاَمْ.</div>
<div class="v" id="v8"><span class="vn">8</span> مَا تْكُونُوشْ كِيفْهُمْ، عْلَى خَاطِرْ بُوكُمْ يَعْرِفْ شْنُوَّة الِّي تِحْتَاجُولُو قْبَلْ مَا تُطْلْبُوهْ.</div>
<div class="v" id="v9"><span class="vn">9</span> إِمَّالاَ صَلِّيوْ هَكَّا: <span class="br-p"><br><br></span><span class="br-ind"><br><span class="indent">&nbsp;</span></span>يَا بُونَا الِّي فِي السْمَاءْ،<br> <span class="br-ind"><br><span class="indent">&nbsp;</span></span>خَلِّي إِسْمِكْ يِتْقَدِّسْ.<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>خَلِّي مَمْلِكْتِكْ تْجِينَا،<br> <span class="br-ind"><br><span class="indent">&nbsp;</span></span>خَلِّي إِرَادْتِكْ تْكُونْ،<br> <span class="br-ind"><br><span class="indent">&nbsp;</span></span>فِي الأَرْضْ كِيمَا فِي السْمَاءْ.<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>كُلْ يُومْ أَعْطِينَا خُبْزْنَا الِّي يِكْفِينَا.<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>إِغْفْرِلْنَا ذْنُوبْنَا،<br> <span class="br-ind"><br><span class="indent">&nbsp;</span></span>كِيفْ مَا أَحْنَا نِغْفْرُوا لِلِّي يُظْلْمُوا فِينَا.<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>مَا ادَّخِّلْنَاشْ فِي تَجْرْبَة،<br> <span class="br-ind"><br><span class="indent">&nbsp;</span></span>وْمِنْ الشَّرْ نَجِّينَا.»<br></div>
<div class="v" id="v14"><span class="vn">14</span> <span class="br-p"><br><br></span>«وْإِذَا كَانْ تْسَامْحُوا النَّاسْ عْلَى غْلاَطْهُمْ، بُوكُمْ الِّي فِي السْمَاءْ زَادَا بَاشْ يِغْفْرِلْكُمْ ذْنُوبْكُمْ.</div>
<div class="v" id="v15"><span class="vn">15</span> آمَا إِذَا كَانْ مَا تْسَامْحُوشْ النَّاسْ عْلَى غْلاَطْهُمْ، حَتَّى بُوكُمْ الِّي فِي السْمَاءْ مَا يِغْفْرِلْكُمْشْ ذْنُوبْكُمْ.»</div>
<div class="v" id="v16"><h2>الصْيَامْ</h2><span class="vn">16</span> <span class="br-p"><br><br></span>«وْكِتْصُومُوا، مَا تْظَهّْرُوشْ الحُزْنْ عْلَى وْجُوهْكُمْ كِيفْ المُنَافْقِينْ، يْرُدُّوا وْجُوهْهُمْ خَايْبَة بَاشْ يْوَرُّوا لِلنَّاسْ الِّي هُومَا صَايْمِينْ. نْقُلْكُمْ الحَقْ: رَاهُمْ خْذَاوْ أَجْرْهُمْ.</div>
<div class="v" id="v17"><span class="vn">17</span> آمَا إِنْتِ، وَقْتِلِّي تْصُومْ امْشُطْ شَعْرِكْ وْأَغْسِلْ وِجْهِكْ،</div>
<div class="v" id="v18"><span class="vn">18</span> بَاشْ الصْيَامْ مْتَاعِكْ مَا يُظْهُرْشْ لِلنَّاسْ آمَا يُظْهُرْ لْبُوكْ الِّي مَا تْشُوفُوشْ العِينْ وْبُوكْ الِّي يْرَى الشَّيْء الِّي تَعْمْلُو فِي السِّرْ بَاشْ يْجَازِيكْ.»</div>
<div class="v" id="v19"><h2>الغْنَى</h2><h2>&lt;n&gt;(لُوقَا ١٢‏:٣٣‏-٣٤)&lt;/n&gt;</h2><span class="vn">19</span> <span class="br-p"><br><br></span>«مَا تْخَبُّوشْ لِرْوَاحْكُمْ كْنُوزْ فِي الأَرْضْ يْفَسِّدْهَا السُّوسْ وِالصْدِيدْ، وْيِحْفْرُوا عْلِيهَا السُّرَّاقْ وْيِسْرْقُوهَا.</div>
<div class="v" id="v20"><span class="vn">20</span> آمَا إِكْنْزُوا لِرْوَاحْكُمْ كْنُوزْ فِي السْمَاءْ، لاَ يْفَسِّدْهَا لاَ السُّوسْ وْلاَ الصْدِيدْ، وْلاَ يِحْفْرُوا عْلِيهَا السُّرَّاقْ وْلاَ يْفَسّْدُوهَا</div>
<div class="v" id="v21"><span class="vn">21</span> وِينْ يْكُونْ كَنْزِكْ ثَمّة يْكُونْ قَلْبِكْ.»</div>
<div class="v" id="v22"><h2>نُورْ البْدَنْ</h2><h2>&lt;n&gt;(لُوقَا ١١‏:٣٤‏-٣٦)&lt;/n&gt;</h2><span class="vn">22</span> <span class="br-p"><br><br></span>«العِينْ هِيَ الفْنَارْ مْتَاعْ البْدَنْ. مَالاَ إِذَا كَانْ عِينِكْ صْحِيحَة، رَاهُو بَدْنِكْ الكُلْ بَاشْ يْكُونْ مَلْيَانْ بِالنُّورْ.</div>
<div class="v" id="v23"><span class="vn">23</span> آمَا إِذَا كَانْ عِينِكْ شِرّيرَة، رَاهُو بَدْنِكْ الكُلُّو بَاشْ يْكُونْ مْعَبِّي بِالظْلاَمْ. إِذَا كَانْ النُّورْ الِّي فِيكْ ظْلاَمْ، مَالاَ قَدَّاشْ بَاشْ يْكُونْ كُبْرُو الظْلاَمْ!»</div>
<div class="v" id="v24"><h2>اللهْ وِلاَّ الفْلُوسْ</h2><h2>&lt;n&gt;(لُوقَا ١٢‏:٢٢‏-٣١، ١٦‏:١٣)&lt;/n&gt;</h2><span class="vn">24</span> <span class="br-p"><br><br></span>«حَتَّى وَاحِدْ مَا يْنَجِّمْ يِخْدِمْ زُوزْ أَسْيَادْ، رَاهُو يَا إِمَّا بَاشْ يَكْرَهْ وَاحِدْ مِنْهُمْ وِيْحِبْ الآخَرْ، وِلاَّ بَاشْ يْتَبَّعْ وَاحِدْ مِنْهُمْ وْيَحْقِرْ الآخَرْ. مَا تْنَجّْمُوشْ تِخْدْمُوا اللهْ وِالفْلُوسْ.</div>
<div class="v" id="v25"><span class="vn">25</span> <span class="br-p"><br><br></span>إِمَّالاَ آنَا نْقُلْكُمْ مَا تْخَمَمُوشْ عْلَى حْيَاتْكُمْ شْنُوَّة بَاشْ تَاكْلُوا وِلاَّ شْنُوَّة بَاشْ تُشْرْبُوا، وْلاَ عْلَى بْدُونَاتْكُمْ شْنُوَّة بَاشْ تِلْبْسُوا. يَاخِي مُوشْ الحَيَاةْ خِيرْ مِالمَاكْلَة، وِالبْدَنْ خِيرْ مِاللِّبْسَة؟</div>
<div class="v" id="v26"><span class="vn">26</span> شُوفُوا العْصافِر كِيفَاشْ لاَ تَزْرَعْ وْلاَ تَحْصِدْ وْلاَ تْحُطْ فِي مَخْزِنْ، وْبُوكُمْ الِّي فِي السْمَاءْ يْوَكِّلْهَا. يَاخِي إِنْتُومَا مُوشْ خِيرْ مِنْهَا بَرْشَة؟</div>
<div class="v" id="v27"><span class="vn">27</span> وِشْكُونْ فِيكُمْ الِّي كِيْ يْخَمِّمْ يْنَجِّمْ يْزِيدْ فِي عُمْرُو سَاعَة وَحْدَة؟</div>
<div class="v" id="v28"><span class="vn">28</span> <span class="br-p"><br><br></span>وِعْلاَشْ تْخَمَمُوا فِي اللِّبْسَة؟ أُخْزْرُوا لِلنُّوَّارْ مْتَاعْ بُوقَرْعُونْ كِيفَاشْ يِكْبِرْ: لاَ يِتْعِبْ وْلاَ يِغْزِلْ.</div>
<div class="v" id="v29"><span class="vn">29</span> آمَا آنَا نْقُلْكُمْ: حَتَّى المَلِكْ سُلَيْمَانْ فِي كُلْ مَجْدُو مَا لْبِسْشْ كِيفْ وَحْدَة مِنْهَا!</div>
<div class="v" id="v30"><span class="vn">30</span> إِذَا كَانْ اللهْ يْلَبِّسْ الحْشِيشْ لِبْسَة كِيمَا هَاذِي، رَغْمِلِّي الحْشِيشْ اليُومْ يِنْبِتْ وْغُدْوَة بَاشْ يِتْرْمَى فِي النَّارْ مْتَاعْ الطَّابُونَة، إِمَّالاَ قَدَّاشْ إِنْتُومَا أَوْلَى بَاشْ يْلَبِّسْكُمْ يَلِّي إِيمَانْكُمْ ضْعِيفْ!</div>
<div class="v" id="v31"><span class="vn">31</span> هَاذَاكَا عْلاَشْ مَا تْخَمَمُوشْ وِتْقُولُوا: شْنُوَّة بَاشْ نَاكْلُوا؟ وِلاَّ شْنُوَّة بَاشْ نُشْرْبُوا؟ وِلاَّ شْنُوَّة بَاشْ نِلْبْسُوا؟</div>
<div class="v" id="v32"><span class="vn">32</span> رَاهِي الحَاجَاتْ هَاذِي الكُلْهَا يْلَوّْجُوا عْلِيهَا النَّاسْ الِّي مَا هُمْشْ مُؤْمْنِينْ، وْبُوكُمْ الِّي فِي السْمَاءْ يَعْرِفْ الِّي إِنْتُومَا تِحْتَاجُولهُمْ.</div>
<div class="v" id="v33"><span class="vn">33</span> آمَا إِنْتُومَا لَوّْجُوا فِي الأُوِّلْ عْلَى مَمْلِكْةْ اللهْ وِالبِرْ مْتَاعُو، وِالحَاجَاتْ هَاذِي زَادَا بَاشْ تِتْعْطَالْكُمْ.</div>
<div class="v" id="v34"><span class="vn">34</span> هَاذَاكَا عْلاَشْ مَا تْخَمَمُوشْ عْلَى غُدْوَة، رَاهُو نْهَارْ غُدْوَة بَاشْ يِخَمِّمْ عْلَى رُوحُو. كُلْ يُومْ يِكْفِيهْ الشَّرْ الِّي فِيهْ.»</div>
</div>
<!-- PARSED ABOVE; EDITING MAY BREAK PARSER -->
</body></html>