<html><head>
<meta http-equiv="Content-Type" content="text/html;charset=utf-8" />
<title>Matt 7 &ndash; مَتَّى &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 7);">
<div id="navbar"><a href="../index.html">العهد الجديد بالعربية التونسية</a> &ndash; <b>مَتَّى</b> &ndash; <a href="Matt_1.html">1</a> ... <a href="Matt_5.html">5</a> <a href="Matt_6.html">6</a> <b>7</b> <a href="Matt_8.html">8</a> <a href="Matt_9.html">9</a> ... <a href="Matt_28.html">28</a> </div><hr>
<h1>Matt 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>مَا تُحْكْمُوشْ عْلَى النَّاسْ</h2><h2>&lt;n&gt;(لُوقَا ٦‏:٣٧‏-٣٨، ٤١‏-٤٢)&lt;/n&gt;</h2><span class="vn">1</span> <span class="br-p"><br><br></span>«مَا تُحْكْمُوشْ عْلَى النَّاسْ بَاشْ مَا يِتْحْكَمْشْ عْلِيكُمْ.</div>
<div class="v" id="v2"><span class="vn">2</span> رَاهُو الحُكْمْ الِّي تُحْكْمُوا بِيهْ عْلَى النَّاسْ بَاشْ يِتْحْكَمْ عْلِيكُمْ بِيهْ وِالكِيلْ الِّي تْكَيّْلُوا بِيهْ بَاشْ يِتْكَيّْلِلْكُمْ بِيهْ</div>
<div class="v" id="v3"><span class="vn">3</span> عْلاَشْ تْشُوفْ القَشَّة الِّي فِي عِينْ خُوكْ، وْمَا تْفِيقِشْ بِاللُّوحَة الِّي فِي عِينِكْ؟</div>
<div class="v" id="v4"><span class="vn">4</span> وِلاَّ كِيفَاشْ تْنَجِّمْ تْقُولْ لْخُوكْ: "خَلِّينِي انَّحِّيلِكْ القَشَّة الِّي فِي عِينِكْ" وَقْتِلِّي عِينِكْ إِنْتِ فِيهَا لُوحَة؟</div>
<div class="v" id="v5"><span class="vn">5</span> يَا مُنَافِقْ! نَحِّي اللُّوحَة مِنْ عِينِكْ إِنْتِ فِي الأُوِّلْ، وِمْبَاعِدْ تَوَّا تْوَلِّي تْشُوفْ بِالقْدَا وِتْنَحِّي القَشَّة مِنْ عِينْ خُوكْ.</div>
<div class="v" id="v6"><span class="vn">6</span> <span class="br-p"><br><br></span>مَا تَعْطِيوْشْ الحَاجَاتْ المُقَدّْسَة لِلكْلاَبْ، وْمَا تَرْمِيوْشْ الجُوهِرْ مْتَاعْكُمْ قُدَّامْ الخْنَازِيرْ، بَاشْ مَا يَعْفْسُوشْ عْلِيهْ وِيْدُورُولْكُمْ وْيِهْجْمُوا عْلِيكُمْ.»</div>
<div class="v" id="v7"><h2>اطْلْبُوا تَاخْذُوا</h2><h2>&lt;n&gt;(لُوقَا ١١‏:٩‏-١٣)&lt;/n&gt;</h2><span class="vn">7</span> <span class="br-p"><br><br></span>«اطْلْبُوا تَاخْذُوا، اسْعَاوْ تَلْقُوا، دُقُّوا يِتْحَلِّلْكُمْ.</div>
<div class="v" id="v8"><span class="vn">8</span> رَاهُو كُلْ مِنْ يُطْلُبْ يَاخُذْ، وْكُلْ مِنْ يَسْعَى يَلْقَى، وْكُلْ مِنْ يْدُقْ يِتْحَلْلُو.</div>
<div class="v" id="v9"><span class="vn">9</span> شْكُونُو فِيكُمْ الِّي كِيُطْلْبُو وِلْدُو فِي الخُبْزْ يَعْطِيهْ حَجْرَة،</div>
<div class="v" id="v10"><span class="vn">10</span> وِلاَّ كِيُطْلْبُو فِي حُوتَة يَعْطِيهْ أَفْعَى؟</div>
<div class="v" id="v11"><span class="vn">11</span> إِذَا كَانْكُمْ إِنْتُومَا الأَشْرَارْ تَعْرْفُوا كِيفَاشْ تَعْطِيوْ حَاجَاتْ بَاهْيَة لِوْلاَدْكُمْ، إِمَّالاَ قَدَّاشْ بُوكُمْ الِّي فِي السْمَاءْ بَاشْ يَعْطِي حَاجَاتْ بَاهْيَة لِلِّي يُطْلْبُوهْ؟</div>
<div class="v" id="v12"><span class="vn">12</span> إِمَّالاَ أَعْمْلُوا مْعَ النَّاسْ الحَاجَاتْ الِّي تْحِبُّوهُمْ يَعْمْلُوهُمْ مْعَاكُمْ. رَاهُو هَاذَا الِّي قَالِتْ عْلِيهْ الشَّرِيعَة وِالأَنْبِيَاءْ.»</div>
<div class="v" id="v13"><h2>البَابْ الضِّيقْ</h2><h2>&lt;n&gt;(لُوقَا ١٣‏:٢٤)&lt;/n&gt;</h2><span class="vn">13</span> <span class="br-p"><br><br></span>«أُدْخْلُوا مِالبَابْ الضِّيقْ. عْلَى خَاطِرْ بَابْ الهْلاَكْ وَاسِعْ وْسَاهِلْ، وْبَرْشَة اللّي يُدْخْلُوا مِنُّو.</div>
<div class="v" id="v14"><span class="vn">14</span> آمَا قَدَّاشُو ضِيقْ وصْعِيبْ الطْرِيقْ الِّي يْهِزْ لِلحَيَاةْ، وِشْوَيَّة بِالكُلْ الِّي يَلْقَاوْهْ.»</div>
<div class="v" id="v15"><h2>الشَّجْرَة وْغَلِّتْهَا</h2><h2>&lt;n&gt;(لُوقَا ٦‏:٤٣‏-٤٤)&lt;/n&gt;</h2><span class="vn">15</span> <span class="br-p"><br><br></span>«رُدُّوا بَالْكُمْ مِالأَنْبِيَاءْ الكَذَّابِينْ، يْجُوكُمْ لاَبْسِينْ لِبْسِةْ العْلاَلِشْ وْهُومَا مِنْ دَاخِلْ ذْيُوبَة مَا تَرْحِمْشْ.</div>
<div class="v" id="v16"><span class="vn">16</span> مِالغَلَّة مْتَاعْهُمْ تَعْرْفُوهُمْ. يَاخِي الشُّوكْ يْجِيبْ العْنِبْ، وِلاَّ العِلِّيقْ يْجِيبْ الكَرْمُوسْ؟</div>
<div class="v" id="v17"><span class="vn">17</span> إِمَّالاَ كُلْ شَجْرَة بَاهْيَة تْجِيبْ غَلَّة بَاهْيَة، وْكُلْ شَجْرَة خَايْبَة تْجِيبْ غَلَّة خَايْبَة.</div>
<div class="v" id="v18"><span class="vn">18</span> لاَ الشَّجْرَة البَاهْيَة تْجِيبْ غَلَّة خَايْبَة، وْلاَ الشَّجْرَة الخَايْبَة تْجِيبْ غَلَّة بَاهْيَة.</div>
<div class="v" id="v19"><span class="vn">19</span> كُلْ شَجْرَة مَا تْجِيبِشْ غَلَّة بَاهْيَة تِتْقَصْ وْتِتْرْمَى فِي النَّارْ.</div>
<div class="v" id="v20"><span class="vn">20</span> إِمَّالاَ تَعْرْفُوهُمْ بِالغَلَّة مْتَاعْهُمْ.»</div>
<div class="v" id="v21"><h2>القُولْ وِالفِعْلْ</h2><h2>&lt;n&gt;(لُوقَا ١٣‏:٢٥‏-٢٧)&lt;/n&gt;</h2><span class="vn">21</span> <span class="br-p"><br><br></span>«رَاهُو مُوشْ كُلْ مِنْ يْقُلِّي: "يَا رَبْ، يَا رَبْ" بَاشْ يُدْخُلْ لْمَمْلِكْةْ السْمَاوَاتْ، آمَا رَاهُو الِّي يَعْمِلْ إِرَادِةْ بَابَا الِّي فِي السْمَاءْ هُوَ الِّي بَاشْ يُدْخُلْ.</div>
<div class="v" id="v22"><span class="vn">22</span> فِي يُومْ الحْسَابْ بَرْشَة نَاسْ بَاشْ يْقُولُولِي: "يَا رَبْ، يَا رَبْ، يَاخِي مَا تْنَبِّأْنَاشْ بْإِسْمِكْ؟ وْخَرِّجْنَا الشْوَاطِنْ بْإِسْمِكْ؟ وِعْمَلْنَا عْجَايِبْ كْبِيرَة بْإِسْمِكْ؟"</div>
<div class="v" id="v23"><span class="vn">23</span> وْآنَا بَاشْ نْقُولِلْهُمْ: "عُمْرِي مَا عْرَفْتْكُمْ. إِبْعْدُوا عْلِيَّ يَلِّي تَعْمْلُوا فِي الشَّرْ!"»</div>
<div class="v" id="v24"><h2>مَثَلْ الزُّوزْ دْيَارْ</h2><h2>&lt;n&gt;(لُوقَا ٦‏:٤٧‏-٤٩)&lt;/n&gt;</h2><span class="vn">24</span> <span class="br-p"><br><br></span>«الِّي يِسْمَعْ كْلاَمِي هَاذَا وْيَعْمِلْ بِيهْ بَاشْ يْكُونْ كِيفْ رَاجِلْ حَكِيمْ بْنَى دَارُو عْلَى الحْجَرْ.</div>
<div class="v" id="v25"><span class="vn">25</span> وْصَبِّتْ المْطَرْ وْجَاتْ الفَيَضَانَاتْ وْهَبْ الرِّيحْ بْقُوَّة عْلَى الدَّارْ هَاذِيكَا آمَا مَا طَاحِتْشْ، عْلَى خَاطِرْ السَّاسْ مْتَاعْهَا مِبْنِي عْلَى الحْجَرْ.</div>
<div class="v" id="v26"><span class="vn">26</span> وِلِّي يِسْمَعْ كْلاَمِي هَاذَا وْمَا يَعْمِلْشْ بِيهْ بَاشْ يْكُونْ كِيفْ رَاجِلْ جَاهِلْ بْنَى دَارُو عْلَى الرْمَلْ.</div>
<div class="v" id="v27"><span class="vn">27</span> وْصَبِّتْ المْطَرْ وْجَاتْ الفَيَضَانَاتْ وِالرِّيحْ هَبْ عْلَى الدَّارْ هَاذِيكَا يَاخِي طَاحِتْ، وْمَا بْقَى مِنْهَا حَتَّى شَيْء.»</div>
<div class="v" id="v28"><span class="vn">28</span> <span class="br-p"><br><br></span>وْكِكَمِّلْ يَسُوعْ الكْلاَمْ هَاذَا، بْقَاوْ النَّاسْ مِتْعَجّْبِينْ مِنْ التَّعْلِيمْ مْتَاعُو،</div>
<div class="v" id="v29"><span class="vn">29</span> عْلَى خَاطْرُو كَانْ يْعَلِّمْ فِيهُمْ كِيفْ وَاحِدْ عَنْدُو سُلْطَة، مُوشْ كِيفْ الكُتَّابْ مْتَاعْهُمْ.</div>
</div>
<!-- PARSED ABOVE; EDITING MAY BREAK PARSER -->
</body></html>