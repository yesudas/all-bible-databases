<html><head>
<meta http-equiv="Content-Type" content="text/html;charset=utf-8" />
<title>Matt 8 &ndash; مَتَّى &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 8);">
<div id="navbar"><a href="../index.html">العهد الجديد بالعربية التونسية</a> &ndash; <b>مَتَّى</b> &ndash; <a href="Matt_1.html">1</a> ... <a href="Matt_6.html">6</a> <a href="Matt_7.html">7</a> <b>8</b> <a href="Matt_9.html">9</a> <a href="Matt_10.html">10</a> ... <a href="Matt_28.html">28</a> </div><hr>
<h1>Matt 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الرَّاجِلْ الأَبْرِصْ يِتْشْفَى</h2><h2>&lt;n&gt;(مَرْقُسْ ١‏:٤٠‏-٤٥ ؛ لُوقَا ٥‏:١٢‏-١٦)&lt;/n&gt;</h2><span class="vn">1</span> <span class="br-p"><br><br></span>وَقْتِلِّي هْبَطْ يَسُوعْ مِالجْبَلْ، تَبّْعُوهْ بَرْشَة نَاسْ.</div>
<div class="v" id="v2"><span class="vn">2</span> وِقْرُبْ مِنُّو وَاحِدْ أَبْرِصْ، وِسْجِدْلُو وْقَالْ: «يَا سِيدِي، إِذَا إِنْتِ تْحِبْ رَاكْ تْنَجِّمْ تِشْفِينِي.»</div>
<div class="v" id="v3"><span class="vn">3</span> وْمَدْ يِدُّو وْمَسُّو وْقَالُّو: «آنَا نْحِبْ، اتْشْفَى!» وْبِالوَقْتْ تِشْفَى مِالبْرَصْ.</div>
<div class="v" id="v4"><span class="vn">4</span> <sup class="fnm"><a name="fnm1" href="#fn1">1</a></sup>وْقَالُّو يَسُوعْ: «مَا تْقُولِشْ لْحَتَّى حَدْ. آمَا إِمْشِي لِلكَاهِنْ خَلِّيهْ يْشُوفِكْ. وِمْبَاعِدْ قَدِّمْ القُرْبَانْ الِّي أْمَرْ بِيهْ مُوسَى، شْهَادَة لِيهُمْ.»</div>
<div class="v" id="v5"><h2>العَبْدْ مْتَاعْ قَايِدْ المْيَا يِتْشْفَى</h2><h2>&lt;n&gt;(لُوقَا ٧‏:١‏-١٠ ؛ يُوحَنَّا ٤‏:٤٣‏-٥٤)&lt;/n&gt;</h2><span class="vn">5</span> <span class="br-p"><br><br></span>وِدْخَلْ يَسُوعْ لْكَفْرْنَاحُومْ، وْجَاهْ قَايِدْ مْتَاعْ مْيَاةْ عَسْكْرِي وِتْشَحّْتُو وْقَلُّو:</div>
<div class="v" id="v6"><span class="vn">6</span> «يَا سِيدِي، العَبْدْ مْتَاعِي رَاقِدْ مَشْلُولْ فِي الدَّارْ وْقَاعِدْ يِتْعَذِّبْ بَرْشَة وْمَا يْنَجِّمْشْ يِتْحَرِّكْ.»</div>
<div class="v" id="v7"><span class="vn">7</span> وْقَالُّو يَسُوعْ: «آنَا بَاشْ نْجِي وْنِشْفِيهْ.»</div>
<div class="v" id="v8"><span class="vn">8</span> آمَا القَايِدْ مْتَاعْ المْيَا جَاوْبُو: «يَا سِيدِي، آنَا مَا نِسْتَاهِلْشْ بَاشْ إِنْتِ تْجِي وتُدْخُلْ تَحْتْ سْقَفْ دَارِي. آمَا قُولْ كِلْمَة بَرْكْ وِالعَبْدْ مْتَاعِي بَاشْ يِتْشْفَى.</div>
<div class="v" id="v9"><span class="vn">9</span> رَانِي آنَا رَاجِلْ عِنْدِي شْكُونْ يُحْكُمْ فِيَّ وْعِنْدِي عَسْكِرْ نُحْكُمْ فِيهُمْ، نْقُولْ لْوَاحِدْ "إِمْشِي!" يِمْشِي. وِلْغِيرُو "إِيجَا!" يْجِي وْلِلعَبْدْ مْتَاعِي "أَعْمِلْ الشَّيْء هَاذَا!" يَعْمْلُو.»</div>
<div class="v" id="v10"><span class="vn">10</span> وَقْتِلِّي سَمْعُو يَسُوعْ تْعَجِّبْ وْقَالْ لِلِّي يْتَبّْعُوا فِيهْ: «نْقُلْكُمْ الحَقْ، حَتَّى وَاحِدْ فِي بَنِي إِسْرَائِيلْ مَا لْقِيتْ عَنْدُو إِيمَانْ كْبِيرْ كِيفْ هَاذَا.</div>
<div class="v" id="v11"><span class="vn">11</span> نْقُلْكُمْ، بَرْشَة نَاسْ بَاشْ يْجِيوْ مِالشَّرْقْ وْمِالغَرْبْ وْيُقْعْدُوا عْلَى الطَّاوْلَة مْعَ إِبْرَاهِيمْ وْإِسْحَاقْ وْيَعْقُوبْ فِي مَمْلِكْةْ السْمَاوَاتْ،</div>
<div class="v" id="v12"><span class="vn">12</span> آمَا وْلاَدْ المَمْلْكَة بَاشْ يِتْرْمَاوْ البَرَّة فِي الظْلاَمْ، وِالغَادِي بَاشْ يْكُونْ البْكَاءْ وْغَزَّانْ السِّنِّينْ.»</div>
<div class="v" id="v13"><span class="vn">13</span> وْقَالْ يَسُوعْ لِلقَايِدْ مْتَاعْ المْيَا: «إِمْشِي، وْخَلَّى يِتْعْطَالِكْ عْلَى قَدْ إِيمَانِكْ.» وِالعَبْدْ تِشْفَى فِي الوَقْتْ هَاذَاكَا بِالضَّبْطْ.</div>
<div class="v" id="v14"><h2>نْسِيبِةْ بُطْرُسْ تِتْشْفَى</h2><h2>&lt;n&gt;(مَرْقُسْ ١‏:٢٩‏-٣٤ ؛ لُوقَا ٤‏:٣٨‏-٤١)&lt;/n&gt;</h2><span class="vn">14</span> <span class="br-p"><br><br></span>وْوَقْتِلِّي دْخَلْ يَسُوعْ لْدَارْ بُطْرُسْ، شَافْ الِّي نْسِيبِةْ بُطْرُسْ رَاقْدَة عِنْدْهَا السْخَانَة.</div>
<div class="v" id="v15"><span class="vn">15</span> مَسّْهَا مِنْ يِدّْهَا، تْنَحَّاتْ عْلِيهَا السْخَانَة. وْقَامِتْ وْوَلاَّتْ تِخْدِمْ فِيهْ.</div>
<div class="v" id="v16"><span class="vn">16</span> فِي العْشِيَّة هَاذِيكَا مْعَ غْرُوبْ الشَّمْسْ، جَابُولُو بَرْشَة نَاسْ سَاكْنِتْهُمْ الشْوَاطِنْ، وْخَرِّجْ الأَرْوَاحْ بْكِلْمَة وَحْدَة، وِشْفَى المُرْضَى الكُلْهُمْ.</div>
<div class="v" id="v17"><span class="vn">17</span> <sup class="fnm"><a name="fnm2" href="#fn2">2</a></sup>وِالشَّيْء هَاذَا وْقَعْ بَاشْ يْتِمْ الشَّيْء الِّي قَالُو النَّبِي إِشَعْيَاءْ: <span class="br-p"><br><br></span><span class="br-ind"><br><span class="indent">&nbsp;</span></span>خْذَا وْجَايِعْنَا،<br> <span class="br-ind"><br><span class="indent">&nbsp;</span></span>وْهَزْ مْرَاضْنَا.<br></div>
<div class="v" id="v18"><h2>يَسُوعْ وِلاَّ العَالَمْ</h2><h2>&lt;n&gt;(لُوقَا ٩‏:٥٧‏-٦٢)&lt;/n&gt;</h2><span class="vn">18</span> <span class="br-p"><br><br></span>وْوَقْتِلِّي يَسُوعْ شَافْ الِّي ثَمَّة بَرْشَة نَاسْ دَايْرِينْ بِيهْ، أْمَرْ تْلاَمِذْتُو بَاشْ يِتْعَدَّاوْ لِلشَّطْ الِّي فِي الجِيهَة الأُخْرَى.</div>
<div class="v" id="v19"><span class="vn">19</span> وْثَمَّة وَاحِدْ مِالكُتَّابْ مْتَاعْ اليْهُودْ جَاهْ وْقَالُّو: «يَا مُعَلِّمْ، بَاشْ نْتَبّْعِكْ لأَيْ بْلاَصَة تِمْشِيلْهَا.»</div>
<div class="v" id="v20"><span class="vn">20</span> وْقَالُّو يَسُوعْ: «الثْعَالِبْ عِنْدْهَا مْغَاغِرْ، وِطْيُورْ السْمَاءْ عِنْدْهَا عْشَاشْ، آمَا آنَا إِبْنْ الإِنْسَانْ، رَانِي مَا عِنْدِيشْ بْلاَصَة نْكِنْ فِيهَا رَاسِي.»</div>
<div class="v" id="v21"><span class="vn">21</span> وْقَالُّو وَاحِدْ آخَرْ مِالتْلاَمْذَة: «يَا سِيدْنَا، خَلِّي نِمْشِي فِي الأُوِّلْ نِدْفِنْ بَابَا.»</div>
<div class="v" id="v22"><span class="vn">22</span> آمَا يَسُوعْ قَالُّو: «تَبَّعْنِي وْخَلِّي المُوتَى يِدْفْنُوا المُوتَى مْتَاعْهُمْ!»</div>
<div class="v" id="v23"><h2>يَسُوعْ يْهَدِّي العَاصْفَة</h2><h2>&lt;n&gt;(مَرْقُسْ ٤‏:٣٥‏-٤١ ؛ لُوقَا ٨‏:٢٢‏-٢٥)&lt;/n&gt;</h2><span class="vn">23</span> <span class="br-p"><br><br></span>وَقْتِلِّي طْلَعْ يَسُوعْ فِي الفْلُوكَة خَلْطُوا عْلِيهْ تْلاَمِذْتُو.</div>
<div class="v" id="v24"><span class="vn">24</span> وْجَاتْ رِيحْ قْوِيَّة فِي البُحَيْرَة حَتَّى لِينْ المُوجْ غَطَّى الفْلُوكَة. آمَا يَسُوعْ كَانْ رَاقِدْ.</div>
<div class="v" id="v25"><span class="vn">25</span> وِمْشَاوْلُو تْلاَمِذْتُو وْقَيّْمُوهْ وْقَالُولُو: «يَا رَبْ مَنَّعْنَا، رَانَا بَاشْ نْمُوتُوا!»</div>
<div class="v" id="v26"><span class="vn">26</span> وْقَالِلْهُمْ يَسُوعْ: «شْبِيكُمْ مَرْعُوبِينْ بَرْشَة، يَلِّي إِيمَانْكُمْ ضْعِيفْ؟» وِمْبَاعِدْ قَامْ وِأْمَرْ الرِّيحْ وِالبُحَيْرَة، وِالدِّنْيَا رَاضِتْ بَرْشَة.</div>
<div class="v" id="v27"><span class="vn">27</span> وِالنَّاسْ تْعَجّْبُوا وْقَالُوا: «شْكُونُو هَاذَا الِّي حَتَّى مِالرِّيحْ وِالبُحَيْرَة يْطِيعُوهْ!»</div>
<div class="v" id="v28"><h2>تَطْرِيدْ الشْوَاطِنْ وْغَرْقَانْ الحْلاَلِفْ</h2><h2>&lt;n&gt;(مَرْقُسْ ٥‏:١‏-٢٠ ؛ لُوقَا ٨‏:٢٦‏-٣٩)&lt;/n&gt;</h2><span class="vn">28</span> <span class="br-p"><br><br></span>وْكِجَا يَسُوعْ لِلجِيهَة الأُخْرَى لْمَنْطِقْةْ الجَدَرِيِّينْ عَرْضُوهْ زُوزْ رْجَالْ سَاكْنِتْهُمْ الشْوَاطِنْ خَارْجِينْ مِالجَّبَّانَة، وْكَانُوا هَايْجِينْ بَرْشَة، حَتَّى لِينْ مَا نَجِّمْ حَتَّى حَدْ يِتْعَدَّى عْلَى الطْرِيقْ هَاذَاكَا.</div>
<div class="v" id="v29"><span class="vn">29</span> وْكَانُوا يْصِيحُوا: «آشْ بِينَّا وْبِينِكْ، يَا إِبْنْ اللهْ؟ يَاخِي جِيتْ لِهْنَا بَاشْ تْعَذِّبْنَا قْبَلْ الوَقْتْ؟»</div>
<div class="v" id="v30"><span class="vn">30</span> وْكَانُوا ثَمَّة بَرْشَة حْلاَلِفْ يَرْعُوا فِي بْلاَصَة بْعِيدَة عْلِيهُمْ،</div>
<div class="v" id="v31"><span class="vn">31</span> وِتْشَحّْتُوهْ الشْوَاطِنْ وْقَالُوا: «إِذَا كَانْ تْخَرِّجْنَا، أَبْعِثْنَا لِلحْلاَلِفْ!»</div>
<div class="v" id="v32"><span class="vn">32</span> قَالِلْهُمْ: «إِمْشِيوْ!» يَاخِي خَرْجُوا وْدَخْلُوا فِي الحْلاَلِفْ، وْهَبْطُوا الحْلاَلِفْ الكُلْهُمْ مِنْ حَافِةْ الجْبَلْ لِلبْحَرْ وْغَرْقُوا فِي المَاء.</div>
<div class="v" id="v33"><span class="vn">33</span> هَرْبُوا السُّرَّاحْ وْدَخْلُوا لِلمْدِينَة وْقَالُوا عْلَى كُلْ شَيْء وْعَلِّي جْرَى لِلزُّوزْ رْجَالْ الِّي سَاكْنِتْهُمْ الشْوَاطِنْ.</div>
<div class="v" id="v34"><span class="vn">34</span> وَلّوا النَّاسْ الِّي فِي المْدِينَة الكُلْهُمْ خَرْجُوا بَاشْ يْقَابْلُوا يَسُوعْ. وِتْشَحّْتُوهْ بَاشْ يَرْحِلْ مِنْ مَنْطْقِتْهُمْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->لا ١٤‏:٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->إش ٥٣‏:٤<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>