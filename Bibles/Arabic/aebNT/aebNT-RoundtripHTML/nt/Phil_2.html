<html><head>
<meta http-equiv="Content-Type" content="text/html;charset=utf-8" />
<title>Phil 2 &ndash; فِيلِبِّي &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Phil', 2);">
<div id="navbar"><a href="../index.html">العهد الجديد بالعربية التونسية</a> &ndash; <b>فِيلِبِّي</b> &ndash; <a href="Phil_1.html">1</a> <b>2</b> <a href="Phil_3.html">3</a> <a href="Phil_4.html">4</a> </div><hr>
<h1>Phil 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>المَسِيحْ مِتْوَاضَعْ وِعْظِيمْ</h2><span class="vn">1</span> <span class="br-p"><br><br></span>يَاخِي إِنْتُومَا مِتْعَزِّينْ فِي المَسِيحْ، وْمِتْهَنِّينْ فِي المْحَبَّة، وْمِتْشَارْكِينْ فِي الرُّوحْ، وْعِنْدْكُمْ حَنَانْ وْرَحْمَة؟</div>
<div class="v" id="v2"><span class="vn">2</span> إِمَّالاَ تَمَمُوا فَرْحْتِي كِتْكُونُوا عِنْدْكُمْ رَايْ وَاحِدْ وِمْحَبَّة وَحْدَة وْقَلْبْ وَاحِدْ وْفِكْرْ وَاحِدْ،</div>
<div class="v" id="v3"><span class="vn">3</span> بْعَادْ عْلَى العْنَادْ وِالفُخْرَة، مِتْوَاضْعِينْ كِتْبَجّْلُوا الأُخْرِينْ عْلَى رْوَاحْكُمْ.</div>
<div class="v" id="v4"><span class="vn">4</span> حَتَّى وَاحِدْ فِيكُمْ مَا يْلَوِّجْ عْلَى مَصْلَحْتُو، آمَا يْلَوِّجْ عْلَى مَصْلَحْةْ غِيرُو.</div>
<div class="v" id="v5"><span class="vn">5</span> إِمَّالاَ خَلِّي يْكُونْ عِنْدْكُمْ فِكْرْ المَسِيحْ يَسُوعْ:</div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>وْهُوَ عْلَى صُورِةْ اللهْ،<br> <span class="br-ind"><br><span class="indent">&nbsp;</span></span>مَا اعْتَبَرْشْ كَوْنُو بِالضَّبْطْ كِيفْ اللهْ حَاجَة مَسْرُوقة<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>نَقِّصْ مِنْ رُوحُو<br> <span class="br-ind"><br><span class="indent">&nbsp;</span></span>وْوَلَّى كِيفْ خَادِمْ<br> <span class="br-ind"><br><span class="indent">&nbsp;</span></span>وَلَّى كِيفْ بْنَادِمْ<br> <span class="br-ind"><br><span class="indent">&nbsp;</span></span>وِظْهُرْ فِي صُورِةْ إِنْسَانْ<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>تْوَاضَعْ وْطَاعْ حَتَّى لِينْ مَاتْ<br> <span class="br-ind"><br><span class="indent">&nbsp;</span></span>عْلَى الصَّلِيبْ مَاتْ.<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>لَكِنْ اللهْ رَفْعُو<br> <span class="br-ind"><br><span class="indent">&nbsp;</span></span>وْإِسْمْ فُوقْ كُلْ إِسْمْ عْطَاهْ<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>بَاشْ تُسْجُدْ لإِسْمْ يَسُوعْ<br> <span class="br-ind"><br><span class="indent">&nbsp;</span></span>كُلْ رُكْبَة فِي السْمَاءْ<br> <span class="br-ind"><br><span class="indent">&nbsp;</span></span>وْفِي الأَرْضْ وْتِحْتْ الأَرْضْ<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>وْيِشْهِدْ كُلْ لْسَانْ<br> <span class="br-ind"><br><span class="indent">&nbsp;</span></span>الِّي يَسُوعْ المَسِيحْ هُوَ الرَّبْ<br> <span class="br-ind"><br><span class="indent">&nbsp;</span></span>بَاشْ يِتْمَجِّدْ الله الآبْ.<br></div>
<div class="v" id="v12"><h2>اضْوُوا فِي العَالَمْ</h2><span class="vn">12</span> <span class="br-p"><br><br></span>كِيفْ مَا طُعْتُوا فِي كُلْ وَقْتْ، يَا حْبَابِي، طِيعُونِي تَوَّا وْآنَا غَايِبْ أَكْثِرْ مِلِّي طُعْتُونِي وْآنَا حَاضِرْ، وْأَسْعَاوْ بَاشْ تُخْلْصُوا بْخُوفْ وْرِعْدَة،</div>
<div class="v" id="v13"><span class="vn">13</span> عْلَى خَاطِرْ رَبِّي يْحَضِّرْ فِيكُمْ بَاشْ يْرُدّْكُمْ تْحِبُّوا وْتَقْدْرُوا بَاشْ تْرَضِّيوْهْ.</div>
<div class="v" id="v14"><span class="vn">14</span> وْأَعْمْلُوا كُلْ شَيْء مِنْ غِيرْ مَا تِتْشَكَّاوْ وِلاَّ تِتْعَارْكُوا،</div>
<div class="v" id="v15"><span class="vn">15</span> بَاشْ تْكُونُوا طَاهْرِينْ وْمَا عْلِيكُمْشْ لُومْ وِوْلاَدْ اللهْ مِنْ غِيرْ عِيبْ فِي جِيلْ ضَالْ فَاسِدْ، تِضْوُوا فِيهْ كِيفْ النْجُومْ فِي الدِّنْيَا،</div>
<div class="v" id="v16"><span class="vn">16</span> شَادِّينْ صْحِيحْ فِي كِلْمِةْ الحَيَاةْ بَاشْ نِتْفُوخِرْ بِيكُمْ فِي يُومْ المَسِيحْ الِّي آنَا مَا سْعِيتِشْ وْمَا تْعِبْتِشْ خْسَارَة.</div>
<div class="v" id="v17"><span class="vn">17</span> إذَا كُنْتْ مَسْكُوبْ عْلَى الذْبِيحَة وِالخِدْمَة مْتَاعْ إِيمَانْكُمْ، رَانِي فْرَحْتْ وِتْهَنِّيتْ مْعَاكُمْ الكُلْكُمْ،</div>
<div class="v" id="v18"><span class="vn">18</span> آمَا إِنْتُومَا الكُلْكُمْ أَفْرْحُوا وِاتْهَنَّاوْ مْعَايَا.</div>
<div class="v" id="v19"><h2>تِيمُوثَاوُسْ وْأَبِفْرُودِتْسْ</h2><span class="vn">19</span> <span class="br-p"><br><br></span>وْنِتْمَنَّى فِي الرَّبْ يَسُوعْ بَاشْ نَبْعْثِلْكُمْ تِيمُوثَاوُسْ فِي أَقْرِبْ وَقْتْ بَاشْ نَعْرِفْ أَحْوَالْكُمْ وْقَلْبِي يِطْمَانْ.</div>
<div class="v" id="v20"><span class="vn">20</span> وْمَا عِنْدِيشْ شْكُونْ كِيفُو يِتْلْهَى بِيكُمْ بْقَلْبْ وْرَبْ،</div>
<div class="v" id="v21"><span class="vn">21</span> رَاهُمْ الكُلْهُمْ يِخْدْمُوا فِي رْوَاحْهُمْ مُوشْ فِي يَسُوعْ المَسِيحْ.</div>
<div class="v" id="v22"><span class="vn">22</span> وْإِنْتُومَا تَعْرْفُوا الخِبْرَة مْتَاعُو وْكِيفَاشْ خْدِمْ مْعَايَا فِي التَّبْشِيرْ كِيفْ الوْلِدْ مْعَ بُوهْ.</div>
<div class="v" id="v23"><span class="vn">23</span> وْنِتْمَنَّى بَاشْ نَبْعِثْهُولْكُمْ وَقْتِلِّي تِتْوَضِّحْ أُمُورِي.</div>
<div class="v" id="v24"><span class="vn">24</span> وْعِنْدِي ثِيقَة فِي رَبِّي الِّي آنَا زَادَا بَاشْ نْجِيكُمْ بَعْدْ شْوَيَّة.</div>
<div class="v" id="v25"><span class="vn">25</span> <span class="br-p"><br><br></span>وْشُفْتْ الِّي لاَزِمْ نَبْعْثِلْكُمْ أَبَفْرُودِيتُسْ، خُويَا وِرْفِيقِي فِي الخِدْمَة وِالجِهَادْ، هَاذَا الِّي بْعَثْتُوهْ بَاشْ يِخْدِمْنِي،</div>
<div class="v" id="v26"><span class="vn">26</span> وْهُوَ مِسْتَاحِجْكُمْ الكُلْكُمْ وْمِتْقَلَّقْ عْلَى خَاطِرْكُمْ سْمَعْتُوا بِالمْرَضْ مْتَاعُو.</div>
<div class="v" id="v27"><span class="vn">27</span> كَانْ مْرِيضْ بَرْشَة قْرِيبْ يْمُوتْ، آمَا اللهْ حَنْ عْليهْ وْحَنْ عْلِيَّا آنَا زَادَا، بَاشْ مَا نْزِيدِشْ نِحْزِنْ أَكْثِرْ</div>
<div class="v" id="v28"><span class="vn">28</span> الشَّيْء هَاذَا خَلاَّنِي نَبْعِثْهُولْكُمْ فِيسَعْ بَاشْ كِتْشُوفُوهْ تَفْرْحُوا وِالحُزْنْ مْتَاعِي يُنْقُصْ</div>
<div class="v" id="v29"><span class="vn">29</span> إِمَّالاَ اقْبْلُوهْ فِي الرَّبْ وْإِنْتُومَا فَرْحَانِينْ بَرْشَة وْإِكْرْمُوا النَّاسْ الِّي كِيفُو،</div>
<div class="v" id="v30"><span class="vn">30</span> رَاهُو قْرِيبْ يْمُوتْ عْلَى خَاطِرْ خِدْمِةْ المَسِيحْ وْخَاطِرْ بِحْيَاتُو بَاشْ يْكَمِّلْ يَعْطِينِي الشَّيْء الِّي مَا نَجِّمْتُوشْ تَعْطُوهُولِي.</div>
</div>
<!-- PARSED ABOVE; EDITING MAY BREAK PARSER -->
</body></html>