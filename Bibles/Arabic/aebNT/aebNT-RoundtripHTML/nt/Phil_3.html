<html><head>
<meta http-equiv="Content-Type" content="text/html;charset=utf-8" />
<title>Phil 3 &ndash; فِيلِبِّي &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Phil', 3);">
<div id="navbar"><a href="../index.html">العهد الجديد بالعربية التونسية</a> &ndash; <b>فِيلِبِّي</b> &ndash; <a href="Phil_1.html">1</a> <a href="Phil_2.html">2</a> <b>3</b> <a href="Phil_4.html">4</a> </div><hr>
<h1>Phil 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>كِيفَاشْ اللهْ يْرُدّْنَا أَبْرَارْ</h2><span class="vn">1</span> <span class="br-p"><br><br></span>فِي الإِخِّرْ، يَا خْوَاتِي، أَفْرْحُوا فِي الرَّبْ. مَا يْقَلَّقْنِيشْ انِّي نِكْتْبِلْكُمْ عْلَى الحَاجَاتْ هِيَ بِيدْهَا، رَاهُو بَاهِيلْكُمْ كِنْعَاوِدْهَا.</div>
<div class="v" id="v2"><span class="vn">2</span> <span class="br-p"><br><br></span>رُدُّوا بَالْكُمْ مِالكْلاَبْ، رُدُّوا بَالْكُمْ مِلِّي يَعْمْلُوا فِي الشَّرْ، رُدُّوا بَالْكُمْ مِنْ الطْهَارة اللِّي الْمْشَوْهَة،</div>
<div class="v" id="v3"><span class="vn">3</span> أَحْنَا أَهْلْ الطْهُورْ الحَقَّانِي عْلَى خَاطِرْنَا نِعْبْدُوا اللهْ بِالرُّوحْ وْنِتْفُوخْرُوا بِالمَسِيحْ يَسُوعْ وْمَا نْعَمّْلُوشْ عْلَى الحَاجَاتْ مْتَاعْ البْدَنْ،</div>
<div class="v" id="v4"><span class="vn">4</span> رَغْمِلِّي آنَا زَادَا عِنْدِي الحَقْ بَاشْ نْعَمِّلْ عْلِيهَا. إِذَا كَانْ غِيرِي مْشَى فِي بَالُو الِّي هُوَ مِنْ حَقُّو بَاشْ يْعَمِّلْ عْلَى الحَاجَاتْ مْتَاعْ البْدَنْ، رَانِي آنَا أَحَقْ مِنُّو</div>
<div class="v" id="v5"><span class="vn">5</span> رَانِي مْطَهِّرْ فِي النْهَارْ الثَّامِنْ مِلِّي تُولِدْتْ، وْآنَا مِنْ بَنِي إِسْرَائِيلْ، مِنْ عَرْشْ بِنْيَامِينْ، عِبْرِي مِالعِبْرَانِيِّينْ. آمَا فِي الشَّرِيعَة آنَا فَرِّيسِي،</div>
<div class="v" id="v6"><span class="vn">6</span> وْفِي الغِيرَة كُنْتْ مِتْشَدِدْ وْعَذِّبْتْ الكَنِيسَة، وْفِي البِرْ الِّي تْقُولْ عْلِيهْ الشَّرِيعَة آنَا مَا عْلِيَّاشْ لُومْ.</div>
<div class="v" id="v7"><span class="vn">7</span> آمَا الرِّبْحْ الِّي كَانْ عِنْدِي، حْسِبْتُو خْسَارَة عْلَى خَاطِرْ المَسِيحْ،</div>
<div class="v" id="v8"><span class="vn">8</span> وْبِالرَّسْمِي نِحْسِبْ كُلْ شَيْء خْسَارَة عْلَى خَاطِرْ الرِّبْحْ الأَكْبِرْ، وِلِّي هُوَ انِّي نَعْرِفْ المَسِيحْ يَسُوعْ رَبِّي. عْلَى خَاطْرُو خْسِرْتْ كُلْ شَيْء وِحْسِبْتْ كُلْ شَيْء فَضْلَة بَاشْ نِرْبِحْ المَسِيحْ</div>
<div class="v" id="v9"><span class="vn">9</span> وِنْكُونْ فِيهْ، وْمَا نْوَلِّيشْ بَارْ بِالشَّرِيعَة، آمَا بِالإِيمَانْ بِالمَسِيحْ، وْهُوَ البِرْ الِّي يَعْطِيهْ رَبِّي بِالإِيمَانْ.</div>
<div class="v" id="v10"><span class="vn">10</span> وْنَعْرِفْ المَسِيحْ وْنَعْرِفْ القُوَّة الِّي ظُهْرِتْ فِي قْيَامْتُو وِنْشَارْكُو فِي وْجَايْعُو وِنْوَلِّي كِيفُو فِي مُوتُو،</div>
<div class="v" id="v11"><span class="vn">11</span> وْآنَا عِنْدِي رَجَاءْ الِّي آنَا بَاشْ نْقُومْ مِنْ بِينْ المُوتَى.</div>
<div class="v" id="v12"><h2>السَّعْيْ لِلهَدَفْ</h2><span class="vn">12</span> <span class="br-p"><br><br></span>وْمَا نِدَّعِيشْ الِّي آنَا رْبِحْتْ الشَّيْء هَاذَاكَا وِلاَّ وَلِّيتْ كَامِلْ، آمَا نَسْعَى لَعَلَّى نِرْبِحْ الشَّيْء الِّي رْبِحْنِي بِيهْ المَسِيحْ يَسُوعْ.</div>
<div class="v" id="v13"><span class="vn">13</span> يَا إِخْوَة، مَا نِعْتَبِرْشْ رُوحِي رْبِحْتْ، آمَا تْهِمّْنِي حَاجَة وَحْدَة وْهِيَ إِنِّي نِنْسَى الشَّيْء الِّي وْرَايَا وِنْجَاهِدْ عْلَى جَالْ الشَّيْء الِّي لْقُدَّامْ،</div>
<div class="v" id="v14"><span class="vn">14</span> وْنِجْرِي لِلهَدَفْ، بَاشْ نِرْبِحْ الجَايْزَة الِّي هِيَ دَعْوِةْ اللهْ الِّي هِيَ مِالسْمَاءْ فِي المَسِيحْ يَسُوعْ.</div>
<div class="v" id="v15"><span class="vn">15</span> <span class="br-p"><br><br></span>أَحْنَا الكُلْنَا، الِّي كَامْلِينْ، يِلْزِمْنَا يْكُونْ عِنْدْنَا الرَّايْ هَاذَا. وْكَانْ عِنْدْكُمْ رَايْ آخَرْ، رَاهُو اللهْ بَاشْ يْنَوِّرْهُولْكُمْ.</div>
<div class="v" id="v16"><span class="vn">16</span> آمَا تَوَّا، خَلِّينَا نْشِدُّوا صْحِيحْ فِي الشَّيْء الِّي تَبَّعْنَاهْ حَتَّى لْتَوَّا وِنْكُونُوا صَادْقِينْ.</div>
<div class="v" id="v17"><span class="vn">17</span> <span class="br-p"><br><br></span>أَعْمْلُوا كِيفِي، يَا الإِخْوَة، وْشُوفُوا النَّاسْ الِّي يِتْصَرّْفُوا كِيفْنَا.</div>
<div class="v" id="v18"><span class="vn">18</span> قُلْتِلْكُمْ دِيمَا، وِنْقُولْ تَوَّا وْعِينَيَّ تِجْرِي بِالدْمُوعْ، ثَمَّة بَرْشَة نَاسْ يِتْصَرّْفُوا فِي حْيَاتْهُمْ كِيفْ مَا يِتْصَرّْفُوا الأَعْدَاءْ مْتَاعْ صَلِيبْ المَسِيحْ.</div>
<div class="v" id="v19"><span class="vn">19</span> هَاذُومَا عَاقْبِتْهُمْ الهْلاَكْ، وْإِلاَهْهُمْ كِرْشْهُمْ، وْفُخْرُتْهُمْ عَارْهُمْ، وْمَا يْفَكّْرُوا كَانْ فِي أُمُورْ الدِّنْيَا.</div>
<div class="v" id="v20"><span class="vn">20</span> آمَا أَحْنَا، رَاهِي بْلاَدْنَا فِي السْمَاءْ وْمِنْهَا نِسْتَنَّاوْ وْإِحْنَا مِسْتَاحْجِينْ جَيَّانْ المُخَلِّصْ مْتَاعْنَا الرَّبْ يَسُوعْ المَسِيحْ.</div>
<div class="v" id="v21"><span class="vn">21</span> وْهُوَ الِّي يْبَدِّلْ بْدَنَّا البْسِيطْ، وِيْرُدُّوا عْلَى صُورِةْ جَسَدُو المَجِيدْ بْقُدْرْتُو الِّي يُحْكُمْ بِيهَا فِي كُلْ شَيْء.</div>
</div>
<!-- PARSED ABOVE; EDITING MAY BREAK PARSER -->
</body></html>