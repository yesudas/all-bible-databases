<html><head>
<meta http-equiv="Content-Type" content="text/html;charset=utf-8" />
<title>Rev 10 &ndash; الرُّؤْيَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 10);">
<div id="navbar"><a href="../index.html">العهد الجديد بالعربية التونسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_8.html">8</a> <a href="Rev_9.html">9</a> <b>10</b> <a href="Rev_11.html">11</a> <a href="Rev_12.html">12</a> ... <a href="Rev_22.html">22</a> </div><hr>
<h1>Rev 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>المَلاَكْ وِالكْتَابْ الصْغِيرْ</h2><span class="vn">1</span> <span class="br-p"><br><br></span>وِمْبَاعِدْ شُفْتْ مَلاَكْ آخَرْ قْوِي نَازِلْ مِالسْمَاءْ فِي سْحَابَة، وْفُوقْ رَاسُو قَوْسْ قُزَحْ، وْوِجْهُو كِيفْ الشَّمْسْ وْسَاقِيهْ كِيفْ زُوزْ عْرُصْ مْتَاعْ نَارْ،</div>
<div class="v" id="v2"><span class="vn">2</span> وْعِنْدُو كْتَابْ صْغِيرْ فِي يِدُّو مَحْلُولْ. وْحَطْ سَاقُو اليْمِينْ عْلَى البْحَرْ وْسَاقُو اليْسَارْ عْلَى البَرْ.</div>
<div class="v" id="v3"><span class="vn">3</span> وْصَاحْ بْصُوتْ عَالِي كِيفْ مَا يِزْهِرْ الصِّيدْ، وْبَعْدْ مَا صَاحْ تِسْمَعْ صُوتْ الرْعُودْ السَّبْعَة</div>
<div class="v" id="v4"><span class="vn">4</span> وْوَقْتِلِّي نُطْقُوا الرْعُودْ السَّبْعَة حَضِّرْتْ رُوحِي بَاشْ نِكْتِبْ يَاخِي سْمَعْتْ صُوتْ مِالسْمَاءْ يْقُلِّي: «إِخْتِمْ الشَّيْء الِّي نُطْقُوا بِيهْ الرْعُودْ السَّبْعَة وْمَا تِكْتْبُوشْ!»</div>
<div class="v" id="v5"><span class="vn">5</span> <span class="br-p"><br><br></span><sup class="fnm"><a name="fnm1" href="#fn1">1</a></sup>وِالمَلاَكْ الِّي شُفْتُو وَاقِفْ عْلَى البْحَرْ وِالبَرْ هَزْ يِدُّو لِلسْمَاء</div>
<div class="v" id="v6"><span class="vn">6</span> وِحْلِفْ بِالحَيْ لِلأَبَدْ، الِّي خْلَقْ السْمَاءْ وِلِّي فِيهَا، وِالأَرْضْ وِلِّي فِيهَا، وِالبْحَرْ وِلِّي فِيهْ، إِنُّو حَتَّى شَيْء مَا يِتْأَجِّلْ.</div>
<div class="v" id="v7"><span class="vn">7</span> آمَا كِيْجِي الوَقْتْ الِّي بَاشْ يْنَادِي فِيهْ المَلاَكْ السَّابِعْ بِالبُوقْ مْتَاعُو وْوَقْتِلِّي هُوَ يْحَضِّرْ فِي رُوحُو بَاشْ يُنْفُخْ تَمْ السِّرْ مْتَاعْ اللهْ كِيمَا بَشِّرْ بِيهْ عَبِيدُو الأَنْبِيَاءْ.</div>
<div class="v" id="v8"><span class="vn">8</span> <span class="br-p"><br><br></span>وِالصُّوتْ الِّي سْمَعْتُو مِالسْمَاءْ، كَلِّمْنِي مَرَّة أُخْرَى وْقَالْ: «إِمْشِي، خُوذْ الكْتَابْ المَحْلُولْ الِّي فِي يِدْ المَلاَكْ الِّي وَاقِفْ عْلَى البْحَرْ وِالبَرْ.»</div>
<div class="v" id="v9"><span class="vn">9</span> <sup class="fnm"><a name="fnm2" href="#fn2">2</a></sup>إِمَّالاَ مْشِيتْ لِلمَلاَكْ وْقُتْلُو: «أَعْطِينِي الكْتَابْ الصْغِيرْ.» يَاخِي قَالِّي: «خُوذُوا وْكُولُو وْبِشْ يْكُونْ مُرْ فِي مَعْدْتِكْ آمَا فِي فُمِّكْ بَاشْ يْكُونْ حْلُو كِيفْ العْسَلْ.»</div>
<div class="v" id="v10"><span class="vn">10</span> وِخْذِيتْ الكْتَابْ الصْغِيرْ مِنْ يِدْ المَلاَكْ وِكْلِيتُو، وْكَانْ حْلُو فِي فُمِّي كِيفْ العْسَلْ، آمَا بَعْدْ مَا كْلِيتُو وَلَّى مُرْ فِي مَعْدْتِي.</div>
<div class="v" id="v11"><span class="vn">11</span> <span class="br-p"><br><br></span><sup class="fnm"><a name="fnm3" href="#fn3">3</a></sup>وْقَالُولِي: «لاَزْمِكْ تِتْنَبَّأْ مَرَّة أُخْرَى عْلَى بَرْشَة شْعُوبْ وْأُمَمْ وْلُغَاتْ وْمُلُوكْ.»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->تث ٣٢‏:٤٠ ؛ دا ١٢‏:٧<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->حز ٢‏:٨، ٣‏:١‏-٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->إر ١‏:١٠<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>