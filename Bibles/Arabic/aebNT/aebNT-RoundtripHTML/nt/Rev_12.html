<html><head>
<meta http-equiv="Content-Type" content="text/html;charset=utf-8" />
<title>Rev 12 &ndash; الرُّؤْيَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 12);">
<div id="navbar"><a href="../index.html">العهد الجديد بالعربية التونسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_10.html">10</a> <a href="Rev_11.html">11</a> <b>12</b> <a href="Rev_13.html">13</a> <a href="Rev_14.html">14</a> ... <a href="Rev_22.html">22</a> </div><hr>
<h1>Rev 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>المْرَا وِالتِّنِّينْ</h2><span class="vn">1</span> <span class="br-p"><br><br></span>وْظُهْرِتْ أَمَارَة عْجِيبَة فِي السْمَاءْ: مْرَا لاَبْسَة الشَّمْسْ، وِالقَمْرَة تَحْتْ سَاقِيهَا، وْفُوقْ رَاسْهَا تَاجْ فِيهْ ثْنَاشِنْ كَوْكِبْ.</div>
<div class="v" id="v2"><span class="vn">2</span> <sup class="fnm"><a name="fnm1" href="#fn1">1</a></sup>وْكَانِتْ حِبْلَى وِتْصِيحْ مِالوْجَايِعْ مْتَاعْ الوْلاَدَة وْتِتْوَجَّعْ بَاشْ تُولِدْ.</div>
<div class="v" id="v3"><span class="vn">3</span> <span class="br-p"><br><br></span><sup class="fnm"><a name="fnm2" href="#fn2">2</a></sup>وْظُهْرِتْ أَمَارَة أُخْرَى فِي السْمَاءْ: تِنِّينْ أَحْمَرْ عَنْدُو سَبْعَة رُوسْ وْعَشْرَة قْرُونْ وْفُوقْ الرُّوسْ هَاذُوكُمْ سَبْعَة تِيجَانْ،</div>
<div class="v" id="v4"><span class="vn">4</span> <sup class="fnm"><a name="fnm3" href="#fn3">3</a></sup>وِجْبِدْ بْذِيلُو ثْلُثْ نْجُومْ السْمَاءْ وْطَيِّحْهُمْ عْلَى الأَرْضْ. وِوْقُفْ التِّنِّينْ قُدَّامْ المْرَا الِّي كَانِتْ بَاشْ تُولِدْ بَاشْ يِبْلَعْ وِلْدْهَا كِيِتْوْلِدْ.</div>
<div class="v" id="v5"><span class="vn">5</span> <sup class="fnm"><a name="fnm4" href="#fn4">4</a></sup>وْجَابِتْ وْلِدْ وْهُوَ الِّي بَاشْ يُحْكُمْ فِي الشْعُوبْ الكُلْ بِعْصَا حْدِيدْ، آمَا وِلْدْهَا تِخْطَفْ وِتْهَزْ بِحْذَا اللهْ وْعَرْشُو،</div>
<div class="v" id="v6"><span class="vn">6</span> وِالمْرَا هَرْبِتْ لِلخْلاَء وِينْ اللهْ حَضّْرِلْهَا بْلاَصَة وْبِشْ يِتْلْهَى بِيهَا لْمُدِّةْ أَلْفْ وْمِيتِينْ وْسِتِّينْ يُومْ.</div>
<div class="v" id="v7"><span class="vn">7</span> <span class="br-p"><br><br></span><sup class="fnm"><a name="fnm5" href="#fn5">5</a></sup>وْوُقْعُتْ حَرْبْ فِي السْمَاءْ بِينْ مِيخَائِيلْ وِالمْلاَيْكَة مْتَاعُو وْبِينْ التِّنِّينْ، يَاخِي التِّنِّينْ وِالمْلاَيْكَة مْتَاعُو حَارْبُوهُمْ،</div>
<div class="v" id="v8"><span class="vn">8</span> آمَا التِّنِّينْ وِمْلاَيِكْتُو ضُعْفُو بَرْشَة وْمَا عَادِشْ عِنْدْهُمْ حَتَّى بْلاَصَة فِي السْمَاءْ.</div>
<div class="v" id="v9"><span class="vn">9</span> <sup class="fnm"><a name="fnm6" href="#fn6">6</a></sup>وْطَاحْ التِّنِّينْ العْظِيمْ الُّوطَا، هَاكَا اللَّفْعَى القْدِيمَة الِّي تِتْسَمَّى بْلِيسْ وِالشِّيطَانْ، الِّي يِخْدَعْ فِي النَّاسْ الِّي فِي الدِّنْيَا الكُلْهَا، طَاحْ فِي الأَرْضْ وِالمْلاَيْكَة مْتَاعُو طَاحُوا مْعَاهْ.</div>
<div class="v" id="v10"><span class="vn">10</span> <span class="br-p"><br><br></span><sup class="fnm"><a name="fnm7" href="#fn7">7</a></sup>وِسْمَعْتْ صُوتْ عَالِي فِي السْمَاءْ يْقُولْ: «تَمْ الخَلاَصْ وِالقُوَّة وِالمُلْكْ مْتَاعْ إِلاَهْنَا وِالسُّلْطَة مْتَاعْ مَسِيحُو، عْلَى خَاطِرْ الِّي يِتْهِمْ فِي خْوَاتْنَا تِرْمَى الُّوطَا، هَاكَا الِّي يِتْهِمْ فِيهُمْ قُدَّامْ اللهْ نْهَارْ وْلِيلْ.</div>
<div class="v" id="v11"><span class="vn">11</span> وْهُومَا غَلْبُوهْ بْدَمْ الخَرُوفْ وِبْكِلْمِةْ الشّْهَادَة مْتَاعْهُمْ، وْكَانُوا مُسْتْعَدِّينْ بَاشْ يْضَحُّوا بِحْيَاتْهُمْ وِيْمُوتُوا.</div>
<div class="v" id="v12"><span class="vn">12</span> <sup class="fnm"><a name="fnm8" href="#fn8">8</a></sup>إِمَّالاَ أَفْرْحِي يَا السْمَاءْ وْأَفْرْحُوا يَلِّي سَاكْنِينْ فِيهَا! يَا وِيلُو البَرْ وِالبْحَرْ. رَاهُو بْلِيسْ هْبَطِّلْكُمْ وْهُوَ مِتْغَشِشْ بَرْشَة عْلَى خَاطْرُو يَعْرِفْ الِّي أَيَّامَاتُو قْصَارْ.»</div>
<div class="v" id="v13"><span class="vn">13</span> <span class="br-p"><br><br></span>وْكِشَافْ التِّنِّينْ رُوحُو تِرْمَى لُوطَا فِي الأَرْضْ، وَلَّى يْحَاوِزْ فِي المْرَا الِّي جَابِتْ الوْلَدْ،</div>
<div class="v" id="v14"><span class="vn">14</span> <sup class="fnm"><a name="fnm9" href="#fn9">9</a></sup>آمَا المْرَا تِعْطَاوْلْهَا الزُّوزْ جْوَانِحْ مْتَاعْ النِّسْرْ الكْبِيرْ بَاشْ تُهْرُبْ مِاللَّفْعَى لِلخْلاَء، لِلبْلاَصَة وِينْ بَاشْ يِتْلْهَاوْ بِيهَا لْمُدَّة مِالزْمَانْ وِلْمُدْتِينْ وْنُصْفْ بْعِيدْ عْلَى اللَّفْعَى.</div>
<div class="v" id="v15"><span class="vn">15</span> وْخَرّْجِتْ اللَّفْعَى مَاء كِيفْ الوَادْ مِنْ فُمّْهَا جْرَى وْرَاء المْرَا بَاشْ يْهِزّْهَا.</div>
<div class="v" id="v16"><span class="vn">16</span> آمَا الأَرْضْ مَنّْعِتْ المْرَا، وْحَلِّتْ فُمّْهَا وْبِلْعِتْ الوَادْ الِّي خَرّْجُو التِّنِّينْ مِنْ فُمّْهَا.</div>
<div class="v" id="v17"><span class="vn">17</span> وِتْغَشِشْ التِّنِّينْ عْلَى المْرَا وِمْشَى يْحَارِبْ فِي ذُرِّيِّتْهَا البَاقِينْ الِّي يَعْمْلُوا بِالوْصَايَا مْتَاعْ اللهْ وِلِّي عِنْدْهُمْ شْهَادِةْ يَسُوعْ،</div>
<div class="v" id="v18"><span class="vn">18</span> وِوْقُفْ عْلَى الرْمَلْ مْتَاعْ البْحَرْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->مي ٤‏:١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->دا ٧‏:٧<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->دا ٨‏:١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->إش ٦٦‏:٧ ؛ مز ٢‏:٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->دا ١٠‏:١٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->تك ٣‏:١، ١٤‏-١٥ ؛ زك ٣‏:١<!--raw 1 bo --></span><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><span class='RTL'><!--endraw 1-->أي ١‏:٩‏-١١<!--raw 1 bo --></span><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><span class='RTL'><!--endraw 1-->إش ٤٤‏:٢٣، ٤٩‏:١٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><span class='RTL'><!--endraw 1-->دا ٧‏:٢٥، ١٢‏:٧<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>