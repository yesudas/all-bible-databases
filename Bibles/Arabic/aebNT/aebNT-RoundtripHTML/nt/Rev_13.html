<html><head>
<meta http-equiv="Content-Type" content="text/html;charset=utf-8" />
<title>Rev 13 &ndash; الرُّؤْيَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 13);">
<div id="navbar"><a href="../index.html">العهد الجديد بالعربية التونسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_11.html">11</a> <a href="Rev_12.html">12</a> <b>13</b> <a href="Rev_14.html">14</a> <a href="Rev_15.html">15</a> ... <a href="Rev_22.html">22</a> </div><hr>
<h1>Rev 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الزُّوزْ وُحُوشْ</h2><span class="vn">1</span> <span class="br-p"><br><br></span><sup class="fnm"><a name="fnm1" href="#fn1">1</a></sup>وِمْبَاعِدْ شُفْتْ وَحْشْ خَارِجْ مِالبْحَرْ، وْعِنْدُو عَشْرَة قْرُونْ وْسَبْعَة رُوسْ وِالقْرُونْ فُوقْهُمْ عَشْرَة تِيجَانْ وِالرُّوسْ فُوقْهُمْ أَسَامِي مْتَاعْ كُفْرْ.</div>
<div class="v" id="v2"><span class="vn">2</span> وِالوَحْشْ الِّي شُفْتُو كَانْ كِيفْ النِّمْرْ، وْعِنْدُو سَاقِينْ كِيفْ سَاقِينْ الدِّبْ وْفُمْ كِيفْ فُمْ الصِّيدْ. وِالتِّنِّينْ عْطَاهْ القُوَّة مْتَاعُو وِالعَرْشْ مْتَاعُو وْسُلْطَة كْبِيرَة.</div>
<div class="v" id="v3"><span class="vn">3</span> وِظْهُرْ وَاحِدْ مِالرُّوسْ مْتَاعُو كَإِنُّو مَجْرُوحْ جُرْحْ مْتَاعْ مُوتْ آمَا تِشْفَى مِنْ جُرْحُو، وِالأَرْضْ الكُلْهَا تْعَجّْبِتْ وِمْشَاوْ يْتَبّْعُوا فِي الوَحْشْ.</div>
<div class="v" id="v4"><span class="vn">4</span> وِالنَّاسْ سِجْدُوا لِلتِّنِّينْ عْلَى خَاطْرُو عْطَى السُّلْطَة مْتَاعُو لِلوَحْشْ، وْسِجْدُوا لِلوَحْشْ وْقَالُوا: «شْكُونُو الِّي كِيفْ الوَحْشْ؟ وِشْكُونُو الِّي يْنَجِّمْ يْحَارْبُو؟»</div>
<div class="v" id="v5"><span class="vn">5</span> <span class="br-p"><br><br></span><sup class="fnm"><a name="fnm2" href="#fn2">2</a></sup>وْتِعْطَى لِلوَحْشْ فُمْ يَنْطِقْ بِكْلاَمْ مْتَاعْ تَكَبُّرْ وْكُفْرْ، وْتِعْطَاتْلُو سُلْطَة بَاشْ يُحْكُمْ ثْنِينْ وْأَرْبْعِينْ شْهَرْ.</div>
<div class="v" id="v6"><span class="vn">6</span> حَلْ فُمُّو وِكْفَرْ بْرَبِّي، كْفَرْ بْإِسْمُو وْبِيتُو وْبِلِّي سَاكْنِينْ فِي السْمَاءْ.</div>
<div class="v" id="v7"><span class="vn">7</span> وْتِعْطَالُو إِنُّو يْحَارِبْ القِدِّيسِينْ وْيِغْلِبْهُمْ، وْتِعْطَاتْلُو السُّلْطَة عْلَى كُلْ عَرْشْ وْشَعْبْ وْلُغَة وْأُمَّة،</div>
<div class="v" id="v8"><span class="vn">8</span> وْيِسْجْدُولُو الِّي سَاكْنِينْ فِي الأَرْضْ الكُلْهُمْ، كُلْ وَاحِدْ إِسْمُو مَا تِكْتِبْشْ فِي كْتَابْ الحَيَاةْ مْتَاعْ الخَرُوفْ الِّي تِذْبَحْ قْبَلْ مَا تِتْخْلَقْ الدِّنْيَا.</div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span><sup class="fnm"><a name="fnm3" href="#fn3">3</a></sup>الِّي عَنْدُو وِذْنِينْ وِيْحِبْ يِسْمَعْ، خَلِّيهْ يِسْمَعْ!<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span><sup class="fnm"><a name="fnm4" href="#fn4">4</a></sup>إِذَا كَانْ وَاحِدْ يْهِزْ رُوحُو للحَبْسْ،<br> <span class="br-ind"><br><span class="indent">&nbsp;</span></span>رَاهُو بَاشْ يُدْخُلْ الحَبْسْ،<br> <span class="br-ind"><br><span class="indent">&nbsp;</span></span>وِلِّي يُقْتُلْ بِالسِّيفْ،<br> <span class="br-ind"><br><span class="indent">&nbsp;</span></span>رَاهُو بَاشْ يْمُوتْ بالسّيفْ.<br> <span class="br-ind"><br><span class="indent">&nbsp;</span></span>هْنَا يُظْهُرْ الصَّبْرْ وِالإِيمَانْ مْتَاعْ القِدِّيسِينْ.<br></div>
<div class="v" id="v11"><span class="vn">11</span> <span class="br-p"><br><br></span>وِمْبَاعِدْ شُفْتْ وَحْشْ آخَرْ طَالِعْ مِالأَرْضْ، وْعِنْدُو زُوزْ قْرُونْ كِيفْ قْرُونْ الخَرُوفْ، آمَا يِتْكَلِّمْ كِيفْ التِّنِّينْ.</div>
<div class="v" id="v12"><span class="vn">12</span> وِاسْتَعْمِلْ السُّلْطَة الكُلْهَا مْتَاعْ الوَحْشْ الأُوِّلْ قُدَّامُو، وْخَلَّى الأَرْضْ وِلِّي سَاكْنِينْ فِيهَا يِسْجْدُوا لِلوَحْشْ الأُوِّلْ الِّي تِشْفَى مِالجُرْحْ الِّي يُقْتُلْ،</div>
<div class="v" id="v13"><span class="vn">13</span> وِعْمَلْ مُعْجْزَاتْ كْبِيرَة وْخَلَّى حَتَّى النَّارْ تِنْزِلْ مِالسْمَاءْ عْلَى الأَرْضْ قُدَّامْ عِينِينْ النَّاسْ،</div>
<div class="v" id="v14"><span class="vn">14</span> <sup class="fnm"><a name="fnm5" href="#fn5">5</a></sup>وْخْدَعْ الِّي سَاكْنِينْ فِي الأَرْضْ بِالمُعْجْزَاتْ الِّي تِعْطَاوْلُو بَاشْ يَعْمِلْهُمْ قُدَّامْ الوَحْشْ. وِأْمَرْهُمْ الِّي سَاكْنِينْ فِي الأَرْضْ بَاشْ يَعْمْلُوا تَصْوِيرَة لِلوَحْشْ الِّي جَرْحُو السِّيفْ آمَا رْجَعْ حَيْ</div>
<div class="v" id="v15"><span class="vn">15</span> <sup class="fnm"><a name="fnm6" href="#fn6">6</a></sup>وْتِعْطَالُو انُّو يَعْطِي رُوحْ لِلتَّصْوِيرَة مْتَاعْ الوَحْشْ حَتَّى لِينْ هِيَ بِيدْهَا وَلاَّتْ تِتتْكَلِّمْ، وِيْخَلِّي الِّي مَا سِجْدُوشْ لِلتَّصْوِيرَة مْتَاعْ الوَحْشْ يِتْقَتْلُوا،</div>
<div class="v" id="v16"><span class="vn">16</span> وِيْخَلِّي النَّاسْ الكُلْهُمْ، صْغَارْ وِكْبَارْ، غُنْيَا وْفُقَرَاءْ، عَبِيدْ وْأَحْرَارْ، بَاشْ يْحُطُّوا أَمَارَة عْلَى يِدّْهُمْ اليْمِينْ وِلاَّ عْلَى جْبِينْهُمْ،</div>
<div class="v" id="v17"><span class="vn">17</span> بَاشْ حَتَّى وَاحِدْ لاَ يْنَجِّمْ يْبِيعْ وِلاَّ يِشْرِي إِلاَّ إِذَا كَانْ عَنْدُو الأَمَارَة، الِّي هِيَ إِسْمْ الوَحْشْ وِلاَّ العْدَدْ مْتَاعْ إِسْمُو.</div>
<div class="v" id="v18"><span class="vn">18</span> وِالشَّيْء هَاذَا لاَزْمُو حِكْمَة: وِلِّي هُوَ ذْكِي تَوْ يْطَلِّعْ العْدَدْ مْتَاعْ إِسْمْ الوَحْشْ. عْلَى خَاطْرُو عْدَدْ مْتَاعْ إِنْسَانْ. رَاهُو سِتَّة مْيَة وْسِتَّة وْسِتِّينْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->دا ٧‏:١‏-٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->دا ٧‏:٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->مر ٤‏:٢٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->إر ١٥‏:٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->تث ١٣‏:١‏-٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->دا ٣‏:٥<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>