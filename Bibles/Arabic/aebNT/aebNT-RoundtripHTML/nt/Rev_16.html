<html><head>
<meta http-equiv="Content-Type" content="text/html;charset=utf-8" />
<title>Rev 16 &ndash; الرُّؤْيَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 16);">
<div id="navbar"><a href="../index.html">العهد الجديد بالعربية التونسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_14.html">14</a> <a href="Rev_15.html">15</a> <b>16</b> <a href="Rev_17.html">17</a> <a href="Rev_18.html">18</a> ... <a href="Rev_22.html">22</a> </div><hr>
<h1>Rev 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>كِيسَانْ الغَضَبْ مْتَاعْ اللهْ</h2><span class="vn">1</span> <span class="br-p"><br><br></span><sup class="fnm"><a name="fnm1" href="#fn1">1</a></sup>وِمْبَاعِدْ سْمَعْتْ صُوتْ عَالِي جَايْ مِالهَيْكِلْ يْقُولْ لِلمْلاَيْكَة السَّبْعَة: «إِمْشِيوْ وْصُبُّوا السَّبْعَة كِيسَانْ مْتَاعْ غَضَبْ اللهْ عْلَى الأَرْضْ.»</div>
<div class="v" id="v2"><span class="vn">2</span> <span class="br-p"><br><br></span><sup class="fnm"><a name="fnm2" href="#fn2">2</a></sup>مْشَى المَلاَكْ الأُوِّلْ وْصَبْ الكَاسْ مْتَاعُو عْلَى الأَرْضْ، وْدِمَّالْ خَايِبْ وْيُوجَعْ بَرْشَة وَلَّى فِي النَّاسْ الِّي فِيهُمْ الأَمَارَة مْتَاعْ الوَحْشْ وِلِّي سِجْدُوا لِلتَّصْوِيرَة مْتَاعُو.</div>
<div class="v" id="v3"><span class="vn">3</span> <span class="br-p"><br><br></span><sup class="fnm"><a name="fnm3" href="#fn3">3</a></sup>وْصَبْ المَلاَكْ الثَّانِي الكَاسْ مْتَاعُو فِي البْحَرْ حَتَّى وَلَّى كِيفْ الدَّمْ مْتَاعْ المِيتْ، وْمَاتِتْ المَخْلُوقَاتْ الحَيَّة الِّي فِي البْحَرْ الكُلْهَا.</div>
<div class="v" id="v4"><span class="vn">4</span> <span class="br-p"><br><br></span>وِالمَلاَكْ الثَّالِثْ صَبْ الكَاسْ مْتَاعُو فِي الوِدْيَانْ وِالعْيُونْ مْتَاعْ المَاء حَتَّاكِشْ وَلاَّوْ دَمْ.</div>
<div class="v" id="v5"><span class="vn">5</span> وِسْمَعْتْ المَلاَكْ مْتَاعْ المَاء يْقُولْ: <span class="br-p"><br><br></span><span class="br-ind"><br><span class="indent">&nbsp;</span></span>إِنْتِ عَادِلْ كِتُحْكُمْ<br> <span class="br-ind"><br><span class="indent">&nbsp;</span></span>إِنْتِ القُدُّوسْ، المُوجُودْ تَوَّا وِلِّي كُنْتْ مُوجُودْ.<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span><sup class="fnm"><a name="fnm4" href="#fn4">4</a></sup>دَمْ المُؤْمْنِينْ وِالأَنْبِيَاءْ سَيّْحُوهْ<br> <span class="br-ind"><br><span class="indent">&nbsp;</span></span>وْإِنْتِ عْطِيتْهُمْ دَمْ بَاشْ يُشْرْبُوهْ،<br> <span class="br-ind"><br><span class="indent">&nbsp;</span></span>وْهُومَا نَالُوا الشَّيْء الِّي يِسْتْحَقُّوهْ!<br></div>
<div class="v" id="v7"><span class="vn">7</span> <span class="br-p"><br><br></span><sup class="fnm"><a name="fnm5" href="#fn5">5</a></sup>وِسْمَعْتْ صُوتْ مِنْ المَذْبِحْ يْقُولْ: <span class="br-p"><br><br></span><span class="br-ind"><br><span class="indent">&nbsp;</span></span>إِي نْعَمْ، يَا الرَّبْ الإِلاَهْ القَادِرْ عْلَى كُلْ شَيْء!<br> <span class="br-ind"><br><span class="indent">&nbsp;</span></span>الأَحْكَامْ مْتَاعِكْ عَدْلْ وْحَقْ.<br></div>
<div class="v" id="v8"><span class="vn">8</span> <span class="br-p"><br><br></span>وْصَبْ المَلاَكْ الرَّابِعْ الكَاسْ مْتَاعُو عْلَى الشَّمْسْ وْتِعْطَاتِلْهَا السُّلْطَة بَاشْ تَحْرِقْ النَّاسْ بِالنَّارْ،</div>
<div class="v" id="v9"><span class="vn">9</span> وِتْحَرْقُوا النَّاسْ بِالسْخَانَة القْوِيَّة وْكُفْرُوا بْإِسْمْ اللهْ الِّي عَنْدُو سُلْطَة عْلَى المْصَايِبْ هَاذِي، وْمَا تَابُوشْ بَاشْ يْمَجّْدُوا اللهْ.</div>
<div class="v" id="v10"><span class="vn">10</span> <span class="br-p"><br><br></span><sup class="fnm"><a name="fnm6" href="#fn6">6</a></sup>وْصَبْ المَلاَكْ الخَامِسْ الكَاسْ مْتَاعُو عْلَى العَرْشْ مْتَاعْ الوَحْشْ، وِالمَمْلْكَة مْتَاعُو ظْلاَمِتْ وِالنَّاسْ عَظُّوا عْلَى لْسَانَاتْهُمْ مِالوْجِيعَة،</div>
<div class="v" id="v11"><span class="vn">11</span> وْكُفْرُوا بْإِلاَهْ السْمَاءْ مِالوْجِيعَة وِالدِّمَّالْ مْتَاعْهُمْ، وْمَا تَابُوشْ عْلَى عْمَايِلْهُمْ.</div>
<div class="v" id="v12"><span class="vn">12</span> <span class="br-p"><br><br></span><sup class="fnm"><a name="fnm7" href="#fn7">7</a></sup>المَلاَكْ السَّادِسْ صَبْ الكَاسْ مْتَاعُو عْلَى وَادْ الفُرَاتْ الكْبِيرْ، وِالمَاء مْتَاعُو نْشِحْ بَاشْ يِتْحَلْ طْرِيقْ لِلمُلُوكْ مْنِينْ تُشْرُقْ الشَّمْسْ.</div>
<div class="v" id="v13"><span class="vn">13</span> <sup class="fnm"><a name="fnm8" href="#fn8">8</a></sup>وْشُفْتْ ثْلاَثَة أَرْوَاحْ مَنْزُوسَة خَارْجِينْ مِنْ فُمْ التِّنِّينْ وْمِنْ فُمْ الوَحْشْ وْمِنْ فُمْ النَّبِي الكَذَّابْ يِشْبْهُوا لِلجْرَانْ،</div>
<div class="v" id="v14"><span class="vn">14</span> وْهُومَا رْوَاحْ مْتَاعْ شْوَاطِنْ يَعْمْلُوا فِي المُعْجْزَاتْ وْيِمْشِيوْ لِلمُلُوكْ مْتَاعْ الدِّنْيَا الكُلْهَا بَاشْ يْلِمُّوهُمْ لِلحَرْبْ الِّي بَاشْ تَاقَعْ فِي اليُومْ العْظِيمْ مْتَاعْ اللهْ القَادِرْ عْلَى كُلْ شَيْء.</div>
<div class="v" id="v15"><span class="vn">15</span> <sup class="fnm"><a name="fnm9" href="#fn9">9</a></sup>هَانِي جَايْ كِيفْ السَّارِقْ! صَحَّة لِيهْ الِّي يَسْهِرْ وِيْعِسْ عْلَى دَبْشُو بَاشْ مَا يِمْشِيشْ عِرْيَانْ وِالنَّاسْ يْشُوفُولُو عْيُوبُو.</div>
<div class="v" id="v16"><span class="vn">16</span> <sup class="fnm"><a name="fnm10" href="#fn10">10</a></sup>وِالأَرْوَاحْ الثْلاَثَة لَمُّوا المُلُوكْ فِي بْلاَصَة تِتْسَمَّى بِالعِبْرِيَّة هَرْمَجَدُّونْ.</div>
<div class="v" id="v17"><span class="vn">17</span> <span class="br-p"><br><br></span><sup class="fnm"><a name="fnm11" href="#fn11">11</a></sup>وْصَبْ المَلاَكْ السَّابِعْ الكَاسْ مْتَاعُو فِي الهْوَاء وْجَا صُوتْ عَالِي مِالعَرْشْ فِي الهَيْكِلْ يْقُولْ: «الشَّيْء تَمْ!»</div>
<div class="v" id="v18"><span class="vn">18</span> <sup class="fnm"><a name="fnm12" href="#fn12">12</a></sup>وْوُقْعُتْ بْرُوقْ وْأَصْوَاتْ وِرْعُودْ، وْزِلْزَالْ مَا وْقَعْشْ كِيفُو مِلِّي تُوجِدْ الإِنْسَانْ فِي الأَرْضْ وْهُوَ زِلْزَالْ قْوِي وِكْبِيرْ.</div>
<div class="v" id="v19"><span class="vn">19</span> وِتْقِسْمِتْ المْدِينَة العْظِيمَة لِثْلاَثَة طْرُوفْ وْطَاحِتْ المُدُنْ مْتَاعْ الشْعُوبْ. وِتْذَكِّرْ اللهْ بَابِلْ العْظِيمَة بَاشْ يْخَلِّيهَا تُشْرُبْ كَاسْ الغَضَبْ مْتَاعُو.</div>
<div class="v" id="v20"><span class="vn">20</span> وِالجُزُرْ الكُلْهَا هَرْبِتْ وِالجْبَالْ تْخَبَّاتْ،</div>
<div class="v" id="v21"><span class="vn">21</span> <sup class="fnm"><a name="fnm13" href="#fn13">13</a></sup>وِهْبَطْ عْلَى العْبَادْ تَبْرُورِي كْبِيرْ مِالسْمَاءْ يُوزِنْ قْرَابِةْ أَرْبْعِينْ كِيلُو، حَتَّى لِينْ النَّاسْ كُفْرُوا بْرَبِّي بِسْبَبْ مْصِيبِةْ التَّبْرُورِي. عْلَى خَاطِرْ مْصِيبِةْ التَّبْرُورِي كَانِتْ كْبِيرَة بَرْشَة.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إش ٦٦‏:٦ ؛ مز ٦٩‏:٢٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->خر ٩‏:١٠‏-١١ ؛ تث ٢٨‏:٣٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->خر ٧‏:١٧‏-٢١<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->مز ٧٩‏:٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->مز ١١٩‏:١٣٧<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->خر ١٠‏:٢١<!--raw 1 bo --></span><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><span class='RTL'><!--endraw 1-->إش ١١‏:١٥‏-١٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><span class='RTL'><!--endraw 1-->I مل ٢٢‏:٢١‏-٢٣ ؛ خر ٨‏:٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><span class='RTL'><!--endraw 1-->I تس ٥‏:٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn10" href="#fnm10">10</a></sup> <!--raw 1 bo --><span class='RTL'><!--endraw 1-->II مل ٩‏:٢٧<!--raw 1 bo --></span><!--endraw 1--></div>
<div class="fn"><sup class="fnt"><a name="fn11" href="#fnm11">11</a></sup> <!--raw 1 bo --><span class='RTL'><!--endraw 1-->إش ٦٦‏:٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn12" href="#fnm12">12</a></sup> <!--raw 1 bo --><span class='RTL'><!--endraw 1-->خر ١٩‏:١٦، ١٢‏:١<!--raw 1 bo --></span><!--endraw 1--></div>
<div class="fn"><sup class="fnt"><a name="fn13" href="#fnm13">13</a></sup> <!--raw 1 bo --><span class='RTL'><!--endraw 1-->خر ٩‏:٢٣<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>