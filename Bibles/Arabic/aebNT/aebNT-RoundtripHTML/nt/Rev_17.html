<html><head>
<meta http-equiv="Content-Type" content="text/html;charset=utf-8" />
<title>Rev 17 &ndash; الرُّؤْيَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 17);">
<div id="navbar"><a href="../index.html">العهد الجديد بالعربية التونسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_15.html">15</a> <a href="Rev_16.html">16</a> <b>17</b> <a href="Rev_18.html">18</a> <a href="Rev_19.html">19</a> ... <a href="Rev_22.html">22</a> </div><hr>
<h1>Rev 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الزَّانْيَة الكْبِيرَة وِالوَحْشْ</h2><span class="vn">1</span> <span class="br-p"><br><br></span><sup class="fnm"><a name="fnm1" href="#fn1">1</a></sup>وِمْبَاعِدْ جَانِي وَاحِدْ مِالسَّبْعَة مْلاَيْكَة الِّي عِنْدْهُمْ السَّبْعَة كِيسَانْ وْقَلِّي: «إِيجَا خَلِّينِي نْوَرِّيكْ العِقَابْ مْتَاعْ الزَّانْيَة الكْبِيرَة القَاعْدَة عْلَى بَرْشَة مَاء.</div>
<div class="v" id="v2"><span class="vn">2</span> <sup class="fnm"><a name="fnm2" href="#fn2">2</a></sup>الِّي زْنَاوْا مْعَاهَا المُلُوكْ مْتَاعْ الدِّنْيَا، وْسِكْرُوا النَّاسْ الِّي فِي الدِّنْيَا بِشْرَابْ الزْنَى مْتَاعْهَا.»</div>
<div class="v" id="v3"><span class="vn">3</span> <span class="br-p"><br><br></span>وْهَزّْنِي فِي الرُّوحْ بْعِيدْ فِي الصَّحْرَاء، وْشُفْتْ مْرَا قَاعْدَة عْلَى وَحْشْ أَحْمَرْ مِلْيَانْ بِالأَسَامِي مْتَاعْ الكُفْرْ وْعِنْدُو سَبْعَة رُوسْ وْعَشْرَة قْرُونْ.</div>
<div class="v" id="v4"><span class="vn">4</span> <sup class="fnm"><a name="fnm3" href="#fn3">3</a></sup>وِالمْرَا كَانِتْ لاَبْسَة الأُرْجُوَانْ الأَحْمَرْ وِالقْمَاشْ الأَحْمَرْ وِمْغَطّْيَة بِالذْهَبْ وِالصِّيغَة وِالدْيَامُنْتْ، هَازَّة فِي يِدّْهَا كَاسْ ذْهَبْ مَلْيَانْ بِالفْسَادْ وِالنْجَاسَة مْتَاعْ زْنَاهَا،</div>
<div class="v" id="v5"><span class="vn">5</span> وْإِسْمْهَا مَكْتُوبْ عْلَى جْبِينْهَا: «بَابِلْ العْظِيمَة، أُمْ النْسَاء الِّي يَزْنَاوْا وِالنْجَاسَة الِّي فِي الأَرْضْ.»</div>
<div class="v" id="v6"><span class="vn">6</span> وْشُفْتْ المْرَا سُكْرَانَة بِالدَّمْ مْتَاعْ القِدِّيسِينْ وْدَمْ الشُّهَدَاءْ مْتَاعْ يَسُوعْ. كِشُفْتْهَا تْعَجِّبْتْ بَرْشَة.</div>
<div class="v" id="v7"><span class="vn">7</span> يَاخِي قَلِّي المَلاَكْ: «عْلاَشْ مِتْعَجِّبْ؟ تَوْ نْقُلِّكْ عْلَى السِّرْ الغَامِضْ مْتَاعْ المْرَا وِمْتَاعْ الوَحْشْ الِّي هَازْهَا وِلِّي عَنْدُو سَبْعَة رُوسْ وْعَشْرَة قْرُونْ.</div>
<div class="v" id="v8"><span class="vn">8</span> <sup class="fnm"><a name="fnm4" href="#fn4">4</a></sup>وِالوَحْشْ الِّي شُفْتُو رَاهُو كَانْ قْبَلْ آمَا تَوَّا مَا عَادِشْ مُوجُودْ. بَعْدْ شْوَيَّة بَاشْ يَطْلِعْ مِالهَاوْيَة وْيِمْشِي لِلهْلاَكْ. وِالنَّاسْ الِّي سَاكْنِينْ فِي الأَرْضْ، الِّي هُومَا أَسَامِيهُمْ مَا هِيشْ مَكْتُوبَة فِي كْتَابْ الحَيَاةْ مِلِّي تْخَلْقِتْ الدِّنْيَا بَاشْ يتْعَجّْبُوا كِيْشُوفُوا الوَحْشْ، عْلَى خَاطْرُو كَانْ قْبَلْ وْتَوَّا مَا عَادِشْ مُوجُودْ وْبِشْ يَرْجَعْ.</div>
<div class="v" id="v9"><span class="vn">9</span> <span class="br-p"><br><br></span>وِهْنَا لاَزِمْ العْقَلْ مْتَاعْ البَشَرْ تْكُونْ عَنْدُو حِكْمَة: السَّبْعَة رُوسْ هُومَا السَّبْعَة جْبَالْ الِّي قَاعْدَة عْلِيهُمْ المْرَا. وْهُومَا زَادَا سَبْعَة مُلُوكْ،</div>
<div class="v" id="v10"><span class="vn">10</span> خَمْسَة مِنْهُمْ طَاحُوا، وْوَاحِدْ مَازَالْ مُوجُودْ، وِالآخَرْ مَازَالْ مَا جَاشْ. وْكِيْجِي يِلْزْمُو يَبْقَى شْوَيَّة وَقْتْ آكَاهُو.</div>
<div class="v" id="v11"><span class="vn">11</span> آمَا الوَحْشْ الِّي كَانْ قْبَلْ وْمَا عَادِشْ مُوجُودْ، رَاهُو مَلِكْ ثَامِنْ آمَا تَابِعْ لِلسَّبْعَة مُلُوكْ، وْمَاشِي لِلهْلاَكْ.</div>
<div class="v" id="v12"><span class="vn">12</span> <sup class="fnm"><a name="fnm5" href="#fn5">5</a></sup>وِالعَشْرَة قْرُونْ الِّي شُفْتْهُمْ هُومَا عَشْرَة مُلُوكْ مَازَالُوا مَا بْدَاوْاشْ يِمْلْكُوا، آمَا بَاشْ تْوَلِّي عِنْدْهُمْ سُلْطَة مْعَ الوَحْشْ سَاعَة وَحْدَة.</div>
<div class="v" id="v13"><span class="vn">13</span> هَاذُومَا تْفَاهْمُوا بَاشْ يَعْطِيوْ القُوَّة وِالسُّلْطَة مْتَاعْهُمْ لِلوَحْشْ.</div>
<div class="v" id="v14"><span class="vn">14</span> <sup class="fnm"><a name="fnm6" href="#fn6">6</a></sup>بَاشْ يْحَارْبُوا الخَرُوفْ، وِالخَرُوفْ بَاشْ يِغْلِبْهُمْ هُوَ وِلِّي مْعَاهْ الِّي دْعَاهُمْ وِلِّي خْتَارْهُمْ وِلِّي هُومَا أُمَنَاءْ عْلَى خَاطْرُو هُوَ رَبْ الأَرْبَابْ وْمَلِكْ المُلُوكْ.»</div>
<div class="v" id="v15"><span class="vn">15</span> <span class="br-p"><br><br></span>وْقَلِّي المَلاَكْ: «المَاء الِّي شُفْتُو وِينْ قَاعْدَة المْرَا الزَّانْيَة هِيَ شْعُوبْ وِجْمُوعْ وْأُمَمْ وْلُغَاتْ.</div>
<div class="v" id="v16"><span class="vn">16</span> وِالعَشْرَة قْرُونْ الِّي شُفْتْهُمْ وِالوَحْشْ بَاشْ يَكْرْهُوا المْرَا الزَّانْيَة، بَاشْ يْحُطُّوهَا وَحَّدْهَا وِيْعَرُّوهَا وْيَاكْلُولْهَا لْحَمْهَا وْيَحْرْقُوهَا بِالنَّارْ.</div>
<div class="v" id="v17"><span class="vn">17</span> وِالله حَطْ فِي قْلُوبْهُمْ بَاشْ يَعْمْلُوا الشَّيْء الِّي يْحِبْ عْلِيهْ وْبَاشْ يْكُونُوا رَايْ وَاحِدْ وْيَعْطِيوْ المُلْكْ مْتَاعْهُمْ الِّي يُحْكْمُوا بِيهَا لِلوَحْشْ حَتَّى لِينْ يْتِمْ كْلاَمْ اللهْ.</div>
<div class="v" id="v18"><span class="vn">18</span> <span class="br-p"><br><br></span>وِالمْرَا هَاذِيكَا الِّي شُفْتْهَا هِيَ المْدِينَة العْظِيمَة الِّي تُحْكُمْ فِي المُلُوكْ مْتَاعْ الأَرْضْ.»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إر ٥١‏:١٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->إش ٢٣‏:١٧ ؛ إر ٢٥‏:١٥‏-١٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->إر ٥١‏:٧<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->دا ٧‏:٣ ؛ رؤ ٣‏:٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->دا ٧‏:٢٠‏-٢٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->دا ٢‏:٤٧<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>