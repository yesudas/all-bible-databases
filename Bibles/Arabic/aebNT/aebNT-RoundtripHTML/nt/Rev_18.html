<html><head>
<meta http-equiv="Content-Type" content="text/html;charset=utf-8" />
<title>Rev 18 &ndash; الرُّؤْيَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 18);">
<div id="navbar"><a href="../index.html">العهد الجديد بالعربية التونسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_16.html">16</a> <a href="Rev_17.html">17</a> <b>18</b> <a href="Rev_19.html">19</a> <a href="Rev_20.html">20</a> ... <a href="Rev_22.html">22</a> </div><hr>
<h1>Rev 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>بَابِلْ طَاحِتْ</h2><span class="vn">1</span> <span class="br-p"><br><br></span>بَعْدْ هَاذَا شُفْتْ مَلاَكْ آخَرْ هَابِطْ مِالسْمَاءْ، عَنْدُو بَرْشَة سُلْطَة، وِالأَرْضْ ضْوَاتْ مِالمَجْدْ مْتَاعُو.</div>
<div class="v" id="v2"><span class="vn">2</span> <sup class="fnm"><a name="fnm1" href="#fn1">1</a></sup>وْصَاحْ بْصُوتْ عَالِي وْهُوَ يْقُولْ: <span class="br-p"><br><br></span><span class="br-ind"><br><span class="indent">&nbsp;</span></span>طَاحِتْ! طَاحِتْ! بَابِلْ العْظِيمَة!<br> <span class="br-ind"><br><span class="indent">&nbsp;</span></span>وِالشْوَاطِنْ سِكْنِتْهَا<br> <span class="br-ind"><br><span class="indent">&nbsp;</span></span>وَلاَّتْ حَبْسْ مْتَاعْ الأَرْوَاحْ المَنْزُوسَة<br> <span class="br-ind"><br><span class="indent">&nbsp;</span></span>وِالطْيُورْ المَنْزُوسَة وِالمَكْرُوهَة!<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span><sup class="fnm"><a name="fnm2" href="#fn2">2</a></sup>رَاهُمْ الشْعُوبْ الكُلْهُمْ سِكْرُوا بِشْرَابْ زْنَاهَا،<br> <span class="br-ind"><br><span class="indent">&nbsp;</span></span>وِالمُلُوكْ مْتَاعْ الأَرْضْ زْنَاوْا مْعَاهَا،<br> <span class="br-ind"><br><span class="indent">&nbsp;</span></span>وِالتُّجَّارْ مْتَاعْ الدِّنْيَا تِغْنَاوْ مِنْ شِيخَاتْهَا!<br></div>
<div class="v" id="v4"><span class="vn">4</span> <span class="br-p"><br><br></span><sup class="fnm"><a name="fnm3" href="#fn3">3</a></sup>وِسْمَعْتْ صُوتْ آخَرْ مِالسْمَاءْ يْقُولْ: <span class="br-p"><br><br></span><span class="br-ind"><br><span class="indent">&nbsp;</span></span>يَا شَعْبِي أُخْرْجُوا مِنْهَا!<br> <span class="br-ind"><br><span class="indent">&nbsp;</span></span>بَاشْ مَا تْشَارْكُوشْ فِي ذْنُوبْهَا<br> <span class="br-ind"><br><span class="indent">&nbsp;</span></span>وْمَا تَهْبِطْشْ عْلِيكُمْ مْصَايِبْهَا.<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span><sup class="fnm"><a name="fnm4" href="#fn4">4</a></sup>رَاهِي ذْنُوبْهَا تْكَدّْسِتْ لِينْ وُصْلِتْ لِلسْمَاء<br> <span class="br-ind"><br><span class="indent">&nbsp;</span></span>وِالله تْذَكِّرْ الشْرُورْ مْتَاعْهَا.<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span><sup class="fnm"><a name="fnm5" href="#fn5">5</a></sup>خَلّْصُوهَا مَرّْتِينْ قَدْ مَا خَلّْصِتْ<br> <span class="br-ind"><br><span class="indent">&nbsp;</span></span>أَعْمْلُوا مْعَاهَا مَرّْتِينْ قَدْ مَا عَمْلِتْ<br> <span class="br-ind"><br><span class="indent">&nbsp;</span></span>وْعَبِّيوْلْهَا مَرّْتِينْ الكَاسْ الِّي عَبَّاتْ<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span><sup class="fnm"><a name="fnm6" href="#fn6">6</a></sup>عَذّْبُوهَا وْخَلُّوهَا تْنَوِّحْ<br> <span class="br-ind"><br><span class="indent">&nbsp;</span></span>عْلَى قَدْرْ مَا تْمَجّْدِتْ وِتْنَعّْمِتْ.<br> <span class="br-ind"><br><span class="indent">&nbsp;</span></span>مَا دَامْهَا فِي قَلْبْهَا قَالِتْ<br> <span class="br-ind"><br><span class="indent">&nbsp;</span></span>نُقْعُدْ كِيفْ مَلِكَة!<br> <span class="br-ind"><br><span class="indent">&nbsp;</span></span>آنَا مَا نِيشْ مْرَا مَاتْ رَاجِلْهَا<br> <span class="br-ind"><br><span class="indent">&nbsp;</span></span>وْعُمْرِي مَانِي بَاشْ انَّوَّحْ.<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>هَاذَاكَا عْلاَشْ فِي نْهَارْ وَاحِدْ<br> <span class="br-ind"><br><span class="indent">&nbsp;</span></span>بَاشْ تَهْبِطْ عْلِيهَا المْصَايِبْ.<br> <span class="br-ind"><br><span class="indent">&nbsp;</span></span>مُوتْ وْحُزْنْ وْجُوعْ<br> <span class="br-ind"><br><span class="indent">&nbsp;</span></span>وْبِشْ تِتْحْرَقْ بِالنَّارْ،<br> <span class="br-ind"><br><span class="indent">&nbsp;</span></span>عْلَى خَاطِرْ الِّي يُحْكُمْ عْلِيهَا<br> <span class="br-ind"><br><span class="indent">&nbsp;</span></span>هُوَ الإِلاَهْ الجَبَّارْ.<br></div>
<div class="v" id="v9"><span class="vn">9</span> <span class="br-p"><br><br></span><sup class="fnm"><a name="fnm7" href="#fn7">7</a></sup>وِالمُلُوكْ مْتَاعْ الأَرْضْ الِّي زْنَاوْا مْعَاهَا وِتْمَتّْعُوا بِالشِّيخَاتْ مْعَاهَا يِبْكِيوْ عْلِيهَا وِيْنَوّْحُوا عْلِيهَا كِيْشُوفُوا دُخَّانْ الحْرِيقَة مْتَاعْهَا،</div>
<div class="v" id="v10"><span class="vn">10</span> بَاشْ يَاقْفُوا بْعِيدْ خَايْفِينْ مِالعْذَابْ مْتَاعْهَا وِيْقُولُوا: <span class="br-p"><br><br></span><span class="br-ind"><br><span class="indent">&nbsp;</span></span>يَا وِيلِكْ! يَا بَابِلْ المْدِينَة القْوِيَّة، يَا وِيلِكْ!<br> <span class="br-ind"><br><span class="indent">&nbsp;</span></span>فِي سَاعَة وَحْدَة تِحْكَمْ عْلِيكْ!<br></div>
<div class="v" id="v11"><span class="vn">11</span> <span class="br-p"><br><br></span><sup class="fnm"><a name="fnm8" href="#fn8">8</a></sup>وِالتُّجَّارْ مْتَاعْ الدِّنْيَا بَاشْ يِبْكِيوْ عْلِيهَا وِيْنَوّْحُوا عْلِيهَا، عْلَى خَاطِرْ حَتَّى وَاحِدْ مَا عَادْ يِشْرِي سِلْعِتْهُمْ.</div>
<div class="v" id="v12"><span class="vn">12</span> <sup class="fnm"><a name="fnm9" href="#fn9">9</a></sup>سِلْعَة مْتَاعْ ذْهَبْ وْفِضَّة وْصِيغَة وِجُوهِرْ وِقْمَاشْ غَالِي وِقْمَاشْ أَحْمَرْ وِالحْرِيرْ وِالقْمَاشْ الأَحْمَرْ وْأَنْوَاعْ الشَّجَرْ الِّي رِيحْتُو طَيّْبَة وِالحَاجَاتْ الِّي مَصْنُوعَة مِالعَاجْ الكُلْهَا، وِالحَاجَاتْ المَصْنُوعَة مِاللُّوحْ الغَالِي، وِنْحَاسْ وِحْدِيدْ وِرْخَامْ</div>
<div class="v" id="v13"><span class="vn">13</span> وْقِرْفَة وُفَّاحْ وْعِطْرْ وْمُرْ وْلُوبَانْ وِشْرَابْ وْزِيتْ وِدْقِيقْ وْقَمْحْ وِبْقَرْ وِغْنَمْ وِحْصُنَّة وِكْوَالِيسْ وْعَبِيدْ وْنَاسْ.</div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>رَاحِتْ عْلِيكْ الغَلَّة الِّي تِشْتْهَاهَا<br> <span class="br-ind"><br><span class="indent">&nbsp;</span></span>الضْخَامَاتْ والوَهْرَة مَا عَادِشْ بَاشْ تَلْقَاهَا!<br></div>
<div class="v" id="v15"><span class="vn">15</span> <span class="br-p"><br><br></span><sup class="fnm"><a name="fnm10" href="#fn10">10</a></sup>التُّجَّارْ هَاذُومَا الِّي تِغْنَاوْ مِالمْدِينَة هَاذِيكَا بَاشْ يَاقْفُوا بْعِيدْ عْلِيهَا، خَايْفِينْ مِالعْذَابْ مْتَاعْهَا، يِبْكِيوْ وِيْنَوّْحُوا بْصُوتْ عَالِي</div>
<div class="v" id="v16"><span class="vn">16</span> وِيْقُولُوا: <span class="br-p"><br><br></span><span class="br-ind"><br><span class="indent">&nbsp;</span></span>يَا وِيلِكْ! يَا المْدِينَة العْظِيمَة، يَا وِيلِكْ!<br> <span class="br-ind"><br><span class="indent">&nbsp;</span></span>القْمَاشْ الغَالِي كَانِتْ تِلْبِسْ،<br> <span class="br-ind"><br><span class="indent">&nbsp;</span></span>قْمَاشْ الأُرْجُوَانْ وِالقْمَاشْ الأَحْمَرْ،<br> <span class="br-ind"><br><span class="indent">&nbsp;</span></span>وِتْزَيِّنْ فِي رُوحْهَا بِالذْهَبْ وِالصِّيغَة وِالجُوهِرْ!<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span><sup class="fnm"><a name="fnm11" href="#fn11">11</a></sup>وِالثَّرْوَة هَاذِي الكُلْهَا فِي سَاعَة مِالزْمَانْ ضَاعِتْ.<br> <span class="br-p"><br><br></span>وِالرُّيَّاسْ مْتَاعْ الفْلاَيِكْ وِالخَدَّامَا وِالتُّجَّارْ وِلِّي مْسَافْرِينْ فِي البْحَرْ الكُلْهُمْ بْقَاوْ بْعِيدْ</div>
<div class="v" id="v18"><span class="vn">18</span> وْصَاحُوا وْهُومَا يْشُوفُوا فِي دُخَّانْ الحْرِيقَة مْتَاعْهَا وْهُومَا يْقُولُوا: «شْنُوَّة الِّي كِيفْ المْدِينَة العْظِيمَة!»</div>
<div class="v" id="v19"><span class="vn">19</span> <sup class="fnm"><a name="fnm12" href="#fn12">12</a></sup>وِرْمَاوْ التْرَابْ عْلَى رُوسْهُمْ وِبْدَاوْا يِبْكِيوْ وِيْنَوّْحُوا وْيِحْزْنُوا وْهُومَا يْصِيحُوا: <span class="br-p"><br><br></span><span class="br-ind"><br><span class="indent">&nbsp;</span></span>يَا وِيلِكْ! يَا وِيلِكْ! يَا المْدِينَة العْظِيمَة!<br> <span class="br-ind"><br><span class="indent">&nbsp;</span></span>امَّالِي السُّفُنْ الكُلْهُمْ تِغْنُوا مِالثَّرْوَة مْتَاعْهَا!<br> <span class="br-ind"><br><span class="indent">&nbsp;</span></span>فِي سَاعَة، ضَاعْ كُلْ مَا فِيهَا.<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span><sup class="fnm"><a name="fnm13" href="#fn13">13</a></sup>يَا سْمَاء أَفْرْحِي بِخْرَابْهَا!<br> <span class="br-ind"><br><span class="indent">&nbsp;</span></span>وْيَا قِدِّيسِينْ وْيَا رُسُلْ وْيَا أَنْبِيَاءْ،<br> <span class="br-ind"><br><span class="indent">&nbsp;</span></span>أَفْرْحُوا بِخْرَابْهَا!<br> <span class="br-ind"><br><span class="indent">&nbsp;</span></span>رَاهُو اللهْ حْكُمْ عْلِيهَا بِالحُكْمْ الِّي تْحِبُّوا تُحْكْمُوهْ عْلِيهَا.<br></div>
<div class="v" id="v21"><span class="vn">21</span> <span class="br-p"><br><br></span><sup class="fnm"><a name="fnm14" href="#fn14">14</a></sup>وْهَزْ مَلاَكْ قْوِي حَجْرَة كِيفْ حَجْرَة مْتَاعْ طَاحُونَة كْبِيرَة وِرْمَاهَا فِي البْحَرْ وْقَالْ: <span class="br-p"><br><br></span><span class="br-ind"><br><span class="indent">&nbsp;</span></span>«كِيفْ مَا هَكَّا بَابِلْ المْدِينَة العْظِيمَة<br> <span class="br-ind"><br><span class="indent">&nbsp;</span></span>بَاشْ تِتْرْمَى بْقُوَّة،<br> <span class="br-ind"><br><span class="indent">&nbsp;</span></span>وْمَا عَادِشْ تِتْوْجِدْ بِالكُلْ.<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span><sup class="fnm"><a name="fnm15" href="#fn15">15</a></sup>وْأَصْوَاتْ الِّي يْغَنِّيوْ بِالقِيتَارَة وِالنَّايْ وِالبُوقْ<br> <span class="br-ind"><br><span class="indent">&nbsp;</span></span>مَا عَادِشْ يِتْسِمْعُوا فِيكْ بِالكُلْ.<br> <span class="br-ind"><br><span class="indent">&nbsp;</span></span>وْمَا عَادِشْ يِتْلْقَى فِيكْ صْنَايْعِي بِالكُلْ،<br> <span class="br-ind"><br><span class="indent">&nbsp;</span></span>وْمَا عَادِشْ يِتْسْمَعْ فِيكْ صُوتْ الرْحَى،<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span><sup class="fnm"><a name="fnm16" href="#fn16">16</a></sup>ضَوْ الفْنَارْ مَا عَادِشْ يِضْوِي فِيكْ بِالكُلْ<br> <span class="br-ind"><br><span class="indent">&nbsp;</span></span>وْصُوتْ العْرِيسْ وِالعْرُوسَة مَا عَادِشْ يِتْسْمَعْ فِيكْ بِالكُلْ،<br> <span class="br-ind"><br><span class="indent">&nbsp;</span></span>أَعْظِمْ نَاسْ فِي الأَرْضْ كَانُوا التُّجَّارْ مْتَاعِكْ<br> <span class="br-ind"><br><span class="indent">&nbsp;</span></span>وِالشْعُوبْ الكُلْهُمْ تْخِدْعُوا بِالسِّحْرْ مْتَاعِكْ.<br></div>
<div class="v" id="v24"><span class="vn">24</span> <span class="br-p"><br><br></span><sup class="fnm"><a name="fnm17" href="#fn17">17</a></sup>وْتِلْقَى فِي مْدِينِةْ بَابِلْ الدَّمْ مْتَاعْ الأَنْبِيَاءْ وِالقِدِّيسِينْ وِلِّي تْذِبْحُوا فِي الأَرْضْ الكُلْهُمْ.»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إش ٢١‏:٩ ؛ إر ٥٠‏:٣٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->إر ٢٥‏:١٥‏، ٢٧<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->إش ٤٨‏:٢٠ ؛ إر ٥٠‏:٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->إر ٥١‏:٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->مز ١٣٧‏:٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->إش ٤٧‏:٨‏-٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><span class='RTL'><!--endraw 1-->حز ٢٦‏:١٦‏-١٧<!--raw 1 bo --></span><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><span class='RTL'><!--endraw 1-->حز ٢٧‏:٣٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><span class='RTL'><!--endraw 1-->حز ٢٧‏:١٢‏-١٣‏، ٢٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn10" href="#fnm10">10</a></sup> <!--raw 1 bo --><span class='RTL'><!--endraw 1-->حز ٢٧‏:٣١‏، ٣٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn11" href="#fnm11">11</a></sup> <!--raw 1 bo --><span class='RTL'><!--endraw 1-->إش ٢٣‏:١٤ ؛ حز ٢٧‏:٢٦‏-٣٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn12" href="#fnm12">12</a></sup> <!--raw 1 bo --><span class='RTL'><!--endraw 1-->حز ٢٧‏:٣٠‏-٣٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn13" href="#fnm13">13</a></sup> <!--raw 1 bo --><span class='RTL'><!--endraw 1-->إش ٤٤‏:٢٣ ؛ إر ٥١‏:٤٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn14" href="#fnm14">14</a></sup> <!--raw 1 bo --><span class='RTL'><!--endraw 1-->إر ٥١‏:٦٣ ؛ حز ٢٦‏:٢١<!--raw 1 bo --></span><!--endraw 1--></div>
<div class="fn"><sup class="fnt"><a name="fn15" href="#fnm15">15</a></sup> <!--raw 1 bo --><span class='RTL'><!--endraw 1-->إش ٢٤‏:٨ ؛ حز ٢٦‏:١٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn16" href="#fnm16">16</a></sup> <!--raw 1 bo --><span class='RTL'><!--endraw 1-->إر ٢٥‏:١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn17" href="#fnm17">17</a></sup> <!--raw 1 bo --><span class='RTL'><!--endraw 1-->إر ٥١‏:٤٩<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>