<html><head>
<meta http-equiv="Content-Type" content="text/html;charset=utf-8" />
<title>Rev 20 &ndash; الرُّؤْيَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 20);">
<div id="navbar"><a href="../index.html">العهد الجديد بالعربية التونسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_18.html">18</a> <a href="Rev_19.html">19</a> <b>20</b> <a href="Rev_21.html">21</a> <a href="Rev_22.html">22</a> </div><hr>
<h1>Rev 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الأَلْفْ سْنَة</h2><span class="vn">1</span> <span class="br-p"><br><br></span>وِمْبَاعِدْ شُفْتْ مَلاَكْ هَابِطْ مِالسْمَاءْ وْهَازْ فِي يِدُّو المِفْتَاحْ مْتَاعْ الهَاوْيَة وْسِلْسْلَة كْبِيرَة.</div>
<div class="v" id="v2"><span class="vn">2</span> وِالمَلاَكْ شَدْ التِّنِّينْ، هَاكَا اللَّفْعَى القْدِيمَة، الِّي هِيَ بْلِيسْ وِالشِّيطَانْ وْكَتّْفُو أَلْفْ سْنَة.</div>
<div class="v" id="v3"><span class="vn">3</span> وِرْمَاهْ فِي الهَاوْيَة وْسَكِّرْهَا عْلِيهْ وِخْتِمْهَا وْهُوَ فِيهَا، بَاشْ مَا عَادِشْ يْغَلِّطْ الشْعُوبْ، حَتَّى لِينْ الأَلْفْ سْنَة يُوفُوا، مْبَاعِدْ لاَزِمْ يِتْسَيِّبْ شْوَيَّة وَقْتْ.</div>
<div class="v" id="v4"><span class="vn">4</span> <span class="br-p"><br><br></span><sup class="fnm"><a name="fnm1" href="#fn1">1</a></sup>وِمْبَاعِدْ شُفْتْ عْرُوشْ قَعْدُوا عْلِيهُمْ الِّي تِعْطَاتِلْهُمْ السُّلْطَة بَاشْ يُحْكْمُوا. وْشُفْتْ زَادَا الأَرْوَاحْ مْتَاعْ الِّي تْقَتْلُوا عْلَى خَاطِرْ الشّْهَادَة مْتَاعْهُمْ لْيَسُوعْ وِعْلَى خَاطِرْ كِلْمِةْ اللهْ وِلِّي مَا سِجْدُوشْ لِلوَحْشْ وْلِلتَّصْوِيرَة مْتَاعُو وْمَا تْقَمّْرُوشْ بِالأَمَارَة مْتَاعُو فِي جْبِينْهُمْ وِلاَّ فِي يْدِيهُمْ. رَجْعُوا حَيِّينْ وْمِلْكُوا مْعَ المَسِيحْ أَلْفْ سْنَة.</div>
<div class="v" id="v5"><span class="vn">5</span> وِبْقِيِّةْ الِّي مَاتُوا مَا رَجْعُوشْ حَيِّينْ حَتَّى لِينْ وْفُوا الأَلْفْ سْنَة. هَاذِي هِيَ القْيَامَة الأُولَى.</div>
<div class="v" id="v6"><span class="vn">6</span> مُبَارْكِينْ وْمُقَدّْسِينْ الِّي عِنْدْهُمْ نْصِيبْ فِي القْيَامَة الأُولَى، رَاهُو المُوتْ الثَّانِي مَا عِنْدُوشْ سُلْطَة عْلِيهُمْ، آمَا بَاشْ يْكُونُوا كُهَّانْ مْتَاعْ اللهْ وِالمَسِيحْ وْيِمْلْكُوا مْعَاهْ أَلْفْ سْنَة.</div>
<div class="v" id="v7"><h2>بْلِيسْ يْطِيحْ</h2><span class="vn">7</span> <span class="br-p"><br><br></span>وْبَعْدْ مَا يُوفُوا الأَلْفْ سْنَة، الشِّيطَانْ بَاشْ يِتْسَيِّبْ مِالحَبْسْ،</div>
<div class="v" id="v8"><span class="vn">8</span> <sup class="fnm"><a name="fnm2" href="#fn2">2</a></sup>وْيُخْرُجْ بَاشْ يْغَلِّطْ الأُمَمْ الِّي فِي الأَرْبْعَة تْرَاكِنْ مْتَاعْ الأَرْضْ، الِّي هُومَا جُوجْ وْمَاجُوجْ، بَاشْ يْلِمّْهُمْ لِلحَرْبْ، وِعْدَدْهُمْ قَدْ رْمَلْ البْحَرْ.</div>
<div class="v" id="v9"><span class="vn">9</span> وِتْنُشْرُوا فِي الأَرْضْ وْدَارُوا بِالجَيْشْ مْتَاعْ القِدِّيسِينْ وْبِالمْدِينَة المَحْبُوبَة، آمَا هَبْطِتْ نَارْ مِالسْمَاءْ وِكْلاَتْهُمْ.</div>
<div class="v" id="v10"><span class="vn">10</span> وِبْلِيسْ الِّي غَلِّطْهُمْ رْمُوهْ فِي البُحَيْرَة مْتَاعْ النَّارْ وِالكِبْرِيتْ، البْلاَصَة الِّي فِيهَا الوَحْشْ وِالنَّبِي الكَذَّابْ، وْبِشْ يِتْعَذّْبُوا لِيلْ مْعَ نْهَارْ لِلأَبَدْ.</div>
<div class="v" id="v11"><h2>يُومْ الحْسَابْ</h2><span class="vn">11</span> <span class="br-p"><br><br></span><sup class="fnm"><a name="fnm3" href="#fn3">3</a></sup>وِمْبَاعِدْ شُفْتْ عَرْشْ عْظِيمْ أَبْيِضْ، وْشُفْتْ الِّي قَاعِدْ عْلِيهْ، السْمَاءْ وِالأَرْضْ هَرْبُوا مِنْ قُدَّامُو وْمَا بْقَاتْشْ لِيهُمْ بْلاَصَة.</div>
<div class="v" id="v12"><span class="vn">12</span> وْشُفْتْ المُوتَى كْبَارْ وِصْغَارْ وَاقْفِينْ قُدَّامْ العَرْشْ. وِتْحَلِّتْ كْتُبْ. وِتْحَلْ زَادَا كْتَابْ آخَرْ الِّي هُوَ كْتَابْ الحَيَاةْ وِالمُوتَى تِحْكَمْ عْلِيهُمْ بِالشَّيْء الِّي تِكْتِبْ فِي الكْتُبْ، بِالشَّيْء الِّي عَمْلُوهْ.</div>
<div class="v" id="v13"><span class="vn">13</span> وْخَرِّجْ البْحَرْ المُوتَى الِّي فِيهْ، وِالمُوتْ وِالهَاوْيَة خَرّْجُوا المُوتَى الِّي فِي وُسْطْهُمْ، وِالكُلْهُمْ تْحَاسْبُوا عْلَى الشَّيْء الِّي عَمْلُوهْ.</div>
<div class="v" id="v14"><span class="vn">14</span> وِمْبَاعِدْ المُوتْ وِالهَاوْيَة تِرْمَاوْ فِي البُحَيْرَة مْتَاعْ النَّارْ، وْهَاذَا المُوتْ الثَّانِي الِّي هُوَ البُحَيْرَة مْتَاعْ النَّارْ.</div>
<div class="v" id="v15"><span class="vn">15</span> <sup class="fnm"><a name="fnm4" href="#fn4">4</a></sup>وْإِذَا كَانْ أَيْ وَاحِدْ إِسْمُو مَا يِتْلْقَاشْ مَكْتُوبْ فِي كْتَابْ الحَيَاةْ، رَاهُو يِتْرْمَى فِي البُحَيْرَة مْتَاعْ النَّارْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->دا ٧‏:٩‏، ٧‏:٢٢‏، ٧‏:٢٧‏<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->حز ٣٨‏:٢‏، ٩‏، ١٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->دا ٧‏:٩‏-١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->رؤ ٣‏:٥<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>