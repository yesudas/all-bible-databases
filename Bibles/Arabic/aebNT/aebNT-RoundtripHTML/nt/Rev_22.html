<html><head>
<meta http-equiv="Content-Type" content="text/html;charset=utf-8" />
<title>Rev 22 &ndash; الرُّؤْيَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 22);">
<div id="navbar"><a href="../index.html">العهد الجديد بالعربية التونسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_20.html">20</a> <a href="Rev_21.html">21</a> <b>22</b> </div><hr>
<h1>Rev 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>وِمْبَاعِدْ وَرَّانِي المَلاَكْ النَّهْرْ مْتَاعْ مَاء الحَيَاةْ، صَافِي وْيِلْمَعْ خَارِجْ مِالعَرْشْ مْتَاعْ اللهْ وِالخَرُوفْ</div>
<div class="v" id="v2"><span class="vn">2</span> <sup class="fnm"><a name="fnm1" href="#fn1">1</a></sup>وْيِجْرِي فِي وُسْطْ الطْرِيقْ الِّي فِي المْدِينَة، وْشُجْرِةْ الحَيَاةْ نَابْتَة بْجَنْبُو عْلَى الشِّيرْتِينْ مْتَاعْ النَّهْرْ وِتْجِيبْ فِي ثْنَاشِنْ غَلَّةْ، غَلَّة فِي كُلْ شْهَرْ، وْتِشْفِي الأُمَمْ بِالوْرَقْ مْتَاعْهَا.</div>
<div class="v" id="v3"><span class="vn">3</span> <sup class="fnm"><a name="fnm2" href="#fn2">2</a></sup>مِاليُومْ حَتَّى حَاجَة مَا عَادِتْ تِتْلْعَنْ. وِالعَرْشْ مْتَاعْ اللهْ وِالخَرُوفْ بَاشْ يْكُونُوا فِي المْدِينَة، وِالخُدَّامْ مْتَاعُو بَاشْ يُسْجْدُولُو</div>
<div class="v" id="v4"><span class="vn">4</span> <sup class="fnm"><a name="fnm3" href="#fn3">3</a></sup>وْبِشْ يْشُوفُوا وِجْهُو وْإِسْمُو بَاشْ يْكُونْ عْلَى جْبِينْهُمْ.</div>
<div class="v" id="v5"><span class="vn">5</span> وْمَا عَادِشْ بَاشْ يْكُونْ ثَمَّة لِيلْ، وْمَا هُمْشْ بَاشْ يْكُونُوا مِحْتَاجِينْ لْضَوْ الفْنَارَاتْ وِلاَّ الشَّمْسْ، عْلَى خَاطِرْ الرَّبْ الإِلاَهْ بَاشْ يْكُونْ النُّورْ مْتَاعْهُمْ وْهُومَا بَاشْ يِمْلْكُوا لِلأَبَدْ.</div>
<div class="v" id="v6"><h2>جَيَّانْ المَسِيحْ</h2><span class="vn">6</span> <span class="br-p"><br><br></span>وْقَالِّي المَلاَكْ: «الكْلاَمْ هَاذَا صْحِيحْ وْحَقْ وِالرَّبْ إِلاَهْ أَرْوَاحْ الأَنْبِيَاءْ بْعَثْ المَلاَكْ مْتَاعُو بَاشْ يْوَرِّي الخُدَّامْ مْتَاعُو الشَّيْء الِّي لاَزِمْ يَاقَعْ عْلَى قْرِيبْ.</div>
<div class="v" id="v7"><span class="vn">7</span> هَانِي جَايْ فِيسَعْ، صَحَّة لِيهْ الِّي يَعْمِلْ بِالكْلاَمْ مْتَاعْ النُّبُوَّة الِّي فِي الكْتَابْ هَاذَا.»</div>
<div class="v" id="v8"><span class="vn">8</span> <span class="br-p"><br><br></span>وْآنَا يُوحَنَّا بِيدِي الِّي شُفْتْ وِسْمَعْتْ الحَاجَاتْ هَاذُمْ. كِسْمَعْتْهُمْ وْشُفْتْهُمْ، طُحْتْ قُدَّامْ سَاقِينْ المَلاَكْ الِّي وَرَّاهُمْلِي بَاشْ نِسْجِدْلُو،</div>
<div class="v" id="v9"><span class="vn">9</span> يَاخِي قَالِّي: «رُدْ بَالِكْ، مَا يِلْزْمِكْشْ تَعْمِلْ الشَّيْء هَاذَا! آنَا خَادِمْ كِيفِكْ وْكِيفْ خْوَاتِكْ الأَنْبِيَاءْ وْكِيفْ الِّي يَعْمْلُوا بِالكْلاَمْ الِّي فِي الكْتَابْ هَاذَا. أُسْجُدْ للهْ.»</div>
<div class="v" id="v10"><span class="vn">10</span> وْقَالِّي: «مَا تِخْتِمْشْ كْلاَمْ النُّبُوَّة مْتَاعْ الكْتَابْ هَاذَا. رَاهُو الوَقْتْ قْرُبْ.</div>
<div class="v" id="v11"><span class="vn">11</span> <sup class="fnm"><a name="fnm4" href="#fn4">4</a></sup>خَلِّي الِّي يَعْمِلْ فِي الشَّرْ يْكَمِّلْ يَعْمِلْ الشَّرْ، وِالمَنْجُوسْ يَبْقَى مَنْجُوسْ، وِالبَارْ يَبْقَى بَارْ، وِالقِدِّيسْ يَبْقَى قِدِّيسْ.»</div>
<div class="v" id="v12"><span class="vn">12</span> <span class="br-p"><br><br></span><sup class="fnm"><a name="fnm5" href="#fn5">5</a></sup>«هَانِي جَايْ فِيسَعْ وْهَازْ الثْوَابْ مْتَاعِي بَاشْ نْجَازِي كُلْ وَاحِدْ عْلَى قَدْ أَعْمَالُو.</div>
<div class="v" id="v13"><span class="vn">13</span> <sup class="fnm"><a name="fnm6" href="#fn6">6</a></sup>آنَا الأَلِفْ وِاليَاءْ، البْدَايَة وِالنْهَايَة، والأُوِّلْ وِالإِخِّرْ.»</div>
<div class="v" id="v14"><span class="vn">14</span> <span class="br-p"><br><br></span>صَحَّة لِيهُمْ الِّي يَغْسْلُوا الجْبَايِبْ مْتَاعْهُمْ بَاشْ يْكُونْ عِنْدْهُمْ حَقْ فِي شَجْرِةْ الحَيَاةْ، وْبَاشْ يُدْخْلُوا المْدِينَة مِنْ بِيبَانْهَا.</div>
<div class="v" id="v15"><span class="vn">15</span> وِلِّي البَرَّة مِالمْدِينَة، هُومَا الكْلاَبْ وِالسَّحَّارِينْ وِالفُجَّارْ وْقَتَّالِينْ الأَرْوَاحْ وِلِّي يِعْبْدُوا فِي الصْنَبْ وْكُلْ وَاحِدْ يِكْذِبْ وِيْحِبْ الكِذْبْ.</div>
<div class="v" id="v16"><span class="vn">16</span> <span class="br-p"><br><br></span><sup class="fnm"><a name="fnm7" href="#fn7">7</a></sup>«آنَا يَسُوعْ بْعَثْتْلِكْ المَلاَكْ مْتَاعِي بَاشْ يْهِزّْلِكْ الشّْهَادَة هَاذِي لِلكَنَايِسْ. آنَا الأَصْلْ وِالذُّرِّيَّة مْتَاعْ دَاوُدْ. نِجْمِةْ الصْبَاحْ الِّي تِضْوِي.»</div>
<div class="v" id="v17"><h2>الخَاتْمَة</h2><span class="vn">17</span> <span class="br-p"><br><br></span><sup class="fnm"><a name="fnm8" href="#fn8">8</a></sup>الرُّوحْ وِالعْرُوسَة يْقُولُوا: «إِيجَا!» وِلِّي يِسْمَعْ خَلِّيهْ يْقُولْ: «إِيجَا!» <span class="br-p"><br><br></span>وِلِّي هُوَ عَطْشَانْ خَلِّيهْ يْجِي، وِلِّي يْحِبْ خَلِّيهْ يَاخُذْ مَاء الحَيَاةْ بْلاَشْ.</div>
<div class="v" id="v18"><span class="vn">18</span> <span class="br-p"><br><br></span>وْآنَا انَّبَّهْ عْلَى كُلْ مِنْ يِسْمَعْ كْلاَمْ النُّبُوَّة مْتَاعْ الكْتَابْ هَاذَا، إِذَا كَانْ أَيْ وَاحِدْ يْزِيدْ عْلِيهْ حَاجَة، رَاهُو اللهْ بَاشْ يْزِيدُو المْصَايِبْ الِّي حْكَى عْلِيهُمْ الكْتَابْ هَاذَا.</div>
<div class="v" id="v19"><span class="vn">19</span> وْإِذَا كَانْ أَيْ وَاحِدْ يْنَقِّصْ مِنْ كْلاَمْ الكْتَابْ مْتَاعْ النُّبُوَّة هَاذِي، رَاهُو اللهْ بَاشْ يْنَقِّصْلُو بَايُو مِنْ شَجْرِةْ الحَيَاةْ وْمِالمْدِينَة المُقَدّْسَة، الِّي تِكْتِبْ عْلِيهُمْ فِي الكْتَابْ هَاذَا.</div>
<div class="v" id="v20"><span class="vn">20</span> <span class="br-p"><br><br></span>يْقُولْ الِّي هُوَ شَاهِدْ عْلَى الحَاجَاتْ هَاذُومَا: «أَكِيدْ آنَا جَايْ فِيسَعْ!» آمِينْ. إِيجَا، يَا الرَّبْ يَسُوعْ.</div>
<div class="v" id="v21"><span class="vn">21</span> <sup class="fnm"><a name="fnm9" href="#fn9">9</a></sup>نِعْمِةْ الرَّبْ يَسُوعْ مْعَاكُمْ الكُلْكُمْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->تك ٢‏:٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->زك ١٤‏:١١<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->مز ١٧‏:١٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->دا ١٢‏:١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->إش ٤٠‏:١٠ ؛ إر ١٧‏:١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->إش ٤٤‏:٦، ٤٨‏:١٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><span class='RTL'><!--endraw 1-->إش ١١‏:١‏، ١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><span class='RTL'><!--endraw 1-->إش ٥٥‏:١<!--raw 1 bo --></span><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><span class='RTL'><!--endraw 1-->II تس ٣‏:١٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>