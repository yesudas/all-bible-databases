<html><head>
<meta http-equiv="Content-Type" content="text/html;charset=utf-8" />
<title>Rev 3 &ndash; الرُّؤْيَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 3);">
<div id="navbar"><a href="../index.html">العهد الجديد بالعربية التونسية</a> &ndash; <b>الرُّؤْيَا</b> &ndash; <a href="Rev_1.html">1</a> <a href="Rev_2.html">2</a> <b>3</b> <a href="Rev_4.html">4</a> <a href="Rev_5.html">5</a> ... <a href="Rev_22.html">22</a> </div><hr>
<h1>Rev 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الجْوَابْ لْسَارْدِسْ</h2><span class="vn">1</span> <span class="br-p"><br><br></span>«وْإِكْتِبْ لِلمَلاَكْ مْتَاعْ كَنِيسِةْ سَارْدِسْ: "هَاذَا آشْ يْقُولْ الِّي عَنْدُو السَّبْعَة أَرْوَاحْ مْتَاعْ اللهْ وِالسَّبْعَة نْجُومْ: آنَا نَعْرِفْ أَعْمَالِكْ. إِنْتِ مِتْسَمِّي حَيْ آمَا رَاكْ مِيتْ.</div>
<div class="v" id="v2"><span class="vn">2</span> رُدْ بَالِكْ وْقَوِّي الِّي بْقَالِكْ حَيْ وْهُوَ قَاعِدْ يْمُوتْ. رَانِي مَا نِيشْ نْشُوفْ فِي أَعْمَالِكْ كَامْلَة قُدَّامْ رَبِّي.</div>
<div class="v" id="v3"><span class="vn">3</span> إِمَّالاَ اتْذَكِّرْ كِيفَاشْ خْذِيتْ وِسْمِعْتْ، إِسْتَحْفِظْ عْلِيهْ وْتُوبْ. إِذَا كَانْ مَا تَسْهِرْشْ رَانِي نْجِيكْ كِيفْ السَّارِقْ، نْجِيكْ عْلَى غَفْلَة.</div>
<div class="v" id="v4"><span class="vn">4</span> آمَا مَا زَالُوا عِنْدِكْ شْوَيَّة نَاسْ فِي سَارْدِسْ مَا نَجّْسُوشْ لِبْسِتْهُمْ، وْبِشْ يِمْشِيوْ مْعَايَا فِي لِبْسَة بِيضَة عْلَى خَاطِرْهُمْ يِسْتَاهْلُوا.</div>
<div class="v" id="v5"><span class="vn">5</span> الِّي يِغْلِبْ يِلْبِسْ كِيفْهُمْ لِبْسَة بِيضَة، وْمَا انَّحِّيلُوشْ إِسْمُو مِنْ كْتَابْ الحَيَاةْ، رَانِي بَاشْ نِعْتَرِفْ بْإِسْمُو قُدَّامْ بَابَا وْقُدَّامْ المْلاَيْكَة مْتَاعُو.</div>
<div class="v" id="v6"><span class="vn">6</span> <span class="br-p"><br><br></span>الِّي عَنْدُو وِذْنِينْ، خَلِّيهْ يِسْمَعْ آشْ يْقُولْ الرُّوحْ لِلكَنَايِسْ."»</div>
<div class="v" id="v7"><h2>الجْوَابْ لْفِيلاَدِلْفْيَة</h2><span class="vn">7</span> <span class="br-p"><br><br></span><sup class="fnm"><a name="fnm1" href="#fn1">1</a></sup>«وْإِكْتِبْ لِلمَلاَكْ مْتَاعْ كَنِيسِةْ فِيلاَدَلْفْيَة: "هَاذَا آشْ يْقُولْ القُدُّوسْ الحَقْ الِّي عَنْدُو مِفْتَاحْ دَاوُدْ، إِذَا كَانْ حَلْ حَتَّى وَاحِدْ مَا يْسَكِّرْ، وْإِذَا كَانْ سَكِّرْ حَتَّى وَاحِدْ مَا يْحِلْ:</div>
<div class="v" id="v8"><span class="vn">8</span> آنَا نَعْرِفْ أَعْمَالِكْ. هَانِي حَطِّيتْ قُدَّامِكْ بَابْ مَحْلُولْ حَتَّى حَدْ مَا يْنَجِّمْ يْسَكّْرُو، مَازَالِتْ عِنْدِكْ شْوَيَّة قُوَّة وْحَافِظْتْ عْلَى كِلْمْتِي وْمَا نْكَرْتِشْ إِسْمِي</div>
<div class="v" id="v9"><span class="vn">9</span> <sup class="fnm"><a name="fnm2" href="#fn2">2</a></sup>آهُومَا الِّي مِنْ مَجْمَعْ الشِّيطَانْ، الِّي يِنْدْعَاوْ الِّي هُومَا يْهُودْ. آمَا هُومَا يِكْذْبُوا وْمَا هُمْشْ يْهُودْ، بَاشْ نْخَلِّيهُمْ يْجِيوْ وْيُسْجْدُوا قُدَّامْ سَاقِيكْ وْيَعْرْفُوا الِّي آنَا حَبِّيتِكْ.</div>
<div class="v" id="v10"><span class="vn">10</span> وِعْلَى خَاطْرِكْ حْفَظْتْ كِلْمْتِي الِّي تْخَلِّيكْ تِثْبِتْ، رَانِي بَاشْ نِحْمِيكْ مِنْ سَاعِةْ المِحْنَة الِّي بَاشْ تْجِي عْلَى الدِّنْيَا الكُلْهَا بَاشْ تْجَرِّبْ النَّاسْ الِّي فِي الدِّنْيَا الكُلْهُمْ.</div>
<div class="v" id="v11"><span class="vn">11</span> رَانِي جَايْ عْلَى قْرِيبْ، إِسْتَحْفِظْ عْلَى الشَّيْء الِّي عِنْدِكْ بَاشْ حَتَّى وَاحِدْ مَا يْفُكّْلِكْ التَّاجْ مْتَاعِكْ.</div>
<div class="v" id="v12"><span class="vn">12</span> <sup class="fnm"><a name="fnm3" href="#fn3">3</a></sup>الِّي يِغْلِبْ بَاشْ نْرُدُّو عَرْصَة فِي الهَيْكِلْ مْتَاعْ إِلاَهِي، وْعُمْرُو مَا يُخْرُجْ مِنُّو. وْنِكْتِبْ عْلِيهْ إِسْمْ إِلاَهِي وْإِسْمْ المْدِينَة مْتَاعْ إِلاَهِي أُورْشَلِيمْ الجْدِيدَة الِّي تِنْزِلْ مِالسْمَاءْ مِنْ عِنْدْ إِلاَهِي وْنِكْتِبْ عْلِيهْ إِسْمِي الجْدِيدْ.</div>
<div class="v" id="v13"><span class="vn">13</span> <span class="br-p"><br><br></span>الِّي عَنْدُو وِذْنِينْ، خَلِّيهْ يِسْمَعْ آشْ يْقُولْ الرُّوحْ لِلكَنَايِسْ."»</div>
<div class="v" id="v14"><h2>الجْوَابْ لْلاَوْدُكِيَّة</h2><span class="vn">14</span> <span class="br-p"><br><br></span><sup class="fnm"><a name="fnm4" href="#fn4">4</a></sup>«وْإِكْتِبْ لِلمَلاَكْ مْتَاعْ كَنِيسِةْ لاَوْدُكِيَّة: "هَاذَا آشْ يْقُولْ الأَمِينْ، الشَّاهِدْ الأَمِينْ وِالصَّادِقْ، الِّي هُوَ أَصْلْ الخْلِيقَة مْتَاعْ اللهْ.</div>
<div class="v" id="v15"><span class="vn">15</span> آنَا نَعْرِفْ أَعْمَالِكْ، وْنَعْرِفْ الِّي إِنْتِ لاَكْ بَارِدْ وْلاَكْ سْخُونْ، وْيَا لِيتِكْ جِيتْ بَارِدْ وِلاَّ سْخُونْ!</div>
<div class="v" id="v16"><span class="vn">16</span> إِمَّالاَ عْلَى خَاطْرِكْ لاَكْ بَارِدْ وْلاَكْ سْخُونْ، آمَا مْلَذْلِذْ، هَاذَاكَا عْلاَشْ بَاشْ نِتْقَيَّاكْ مِنْ فُمِّي.</div>
<div class="v" id="v17"><span class="vn">17</span> <sup class="fnm"><a name="fnm5" href="#fn5">5</a></sup>تْقُولْ: آنَا غْنِي وْوَلِّيتْ لاَبَاسْ عْلِيَّ وْمَا نِحْتَاجْ لْحَتَّى شَيْء. وْمَا كِشْ عَارِفْ الِّي إِنْتِ شَاقِي وْمِسْكِينْ وِفْقِيرْ وْأَعْمَى وْعِرْيَانْ.</div>
<div class="v" id="v18"><span class="vn">18</span> هَاذَاكَا عْلاَشْ نَنْصْحِكْ بَاشْ تِشْرِي مِنْ عِنْدِي ذْهَبْ مْصَفِّي بِالنَّارْ بَاشْ تِتْغْنَى، وْلِبْسَة بِيضَة تِلْبِسْهَا وْتُسْتْرِكْ وِالعْرَى مْتَاعِكْ الِّي يْحَشِّمْ مَا عَادِشْ يِتْشَافْ، وِكْحُلْ تْكَحِّلْ بِيهْ عِينِيكْ بَاشْ تْشُوفْ.</div>
<div class="v" id="v19"><span class="vn">19</span> <sup class="fnm"><a name="fnm6" href="#fn6">6</a></sup>رَانِي نْوَبِّخْ وِنْأَدِّبْ الِّي نْحِبُّو، إِمَّالاَ كُونْ مِتْحَمِّسْ وْتُوبْ.</div>
<div class="v" id="v20"><span class="vn">20</span> هَانِي وَاقِفْ قُدَّامْ البَابْ وِنْدُقْ، إِذَا كَانْ وَاحِدْ سْمَعْ صُوتِي وْحَلْ البَابْ، رَانِي بَاشْ نُدْخُلْ بِحْذَاهْ وْنِتْعَشَّى مْعَاهْ وْهُوَ يِتْعَشَّى مْعَايَا.</div>
<div class="v" id="v21"><span class="vn">21</span> الِّي يِغْلِبْ بَاشْ نْخَلِّيهْ يُقْعُدْ مْعَايَا عْلَى العَرْشْ مْتَاعِي، كِيمَا آنَا غْلِبْتْ وِقْعَدْتْ مْعَ بَابَا عْلَى العَرْشْ مْتَاعُو.</div>
<div class="v" id="v22"><span class="vn">22</span> <span class="br-p"><br><br></span>الِّي عَنْدُو وِذْنِينْ، خَلِّيهْ يِسْمَعْ آشْ يْقُولْ الرُّوحْ لِلكَنَايِسْ."»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إش ٢٢‏:٢٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->إش ٦٠‏:١٤‏، ٤٩‏:٢٣، ٤٣‏:٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->إش ٦٢‏:٢ ؛ حز ٤٨‏:٣٥ ؛ رؤ ٢١‏:٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->مز ٨٩‏:٢٧ ؛ أم ٨‏:٢٢ ؛ يو ١‏:١‏-٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->هو ١٢‏:٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->أم ٣‏:١٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>