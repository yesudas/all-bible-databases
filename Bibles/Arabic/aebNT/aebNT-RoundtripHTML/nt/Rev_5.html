<html><head>
<meta http-equiv="Content-Type" content="text/html;charset=utf-8" />
<title>Rev 5 &ndash; الرُّؤْيَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 5);">
<div id="navbar"><a href="../index.html">العهد الجديد بالعربية التونسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_3.html">3</a> <a href="Rev_4.html">4</a> <b>5</b> <a href="Rev_6.html">6</a> <a href="Rev_7.html">7</a> ... <a href="Rev_22.html">22</a> </div><hr>
<h1>Rev 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الكْتَابْ وِالخَرُوفْ</h2><span class="vn">1</span> <span class="br-p"><br><br></span><sup class="fnm"><a name="fnm1" href="#fn1">1</a></sup>وْشُفْتْ عْلَى يْمِينْ الِّي قَاعِدْ عْلَى العَرْشْ كْتَابْ مَكْتُوبْ مِنْ دَاخِلْ وْمِنْ بَرَّا، وْمَخْتُومْ بْسَبْعَة خْوَاتِمْ،</div>
<div class="v" id="v2"><span class="vn">2</span> وْشُفْتْ مَلاَكْ قْوِي يْنَادِي بْصُوتْ عَالِي: «شْكُونُو الِّي يِسْتَاهِلْ بَاشْ يْحِلْ الكْتَابْ وِيْنَحِّي الخْوَاتِمْ مْتَاعُو؟»</div>
<div class="v" id="v3"><span class="vn">3</span> وْحَتَّى وَاحِدْ فِي السْمَاءْ وِلاَّ فِي الأَرْضْ وِلاَّ تَحْتْ الأَرْضْ مَا نَجِّمْ يْحِلْ الكْتَابْ وِيْشُوفْ الِّي فِي وُسْطُو.</div>
<div class="v" id="v4"><span class="vn">4</span> وِبْكِيتْ كِمَا ثَمَّاشْ حَتَّى وَاحِدْ يِسْتَاهِلْ بَاشْ يْحِلْ الكْتَابْ وِيْشُوفْ الِّي فِي وُسْطُو.</div>
<div class="v" id="v5"><span class="vn">5</span> <sup class="fnm"><a name="fnm2" href="#fn2">2</a></sup>وْقَلِّي وَاحِدْ مِالشْيُوخْ: «مَا تِبْكِيشْ. هَاوْ الصِّيدْ اللّي مِنْ أصْلْ يَهُوذَا وِلِّي هُوَ الأَصْلْ الِّي جَا مِنُّو دَاوُدْ غْلِبْ، بَاشْ يْحِلْ الكْتَابْ وِيْنَحِّي الخْوَاتِمْ السَّبْعَة مْتَاعُو.»</div>
<div class="v" id="v6"><span class="vn">6</span> <span class="br-p"><br><br></span><sup class="fnm"><a name="fnm3" href="#fn3">3</a></sup>وْشُفْتْ مَا بِينْ العَرْشْ وِالمَخْلُوقَاتْ الأَرْبْعَة وْفِي وُسْطْ الشْيُوخْ خَرُوفْ وَاقِفْ كَإِنُّو مَذْبُوحْ، عَنْدُو سَبْعَة قْرُونْ وْسَبْعَة عِينِينْ الِّي هُومَا الأَرْوَاحْ السَّبْعَة مْتَاعْ اللهْ الِّي بْعَثْهُمْ لِلأَرْضْ الكُلْهَا.</div>
<div class="v" id="v7"><span class="vn">7</span> وِمْشَى وِخْذَا الكْتَابْ مِاليِدْ اليْمِينْ مْتَاعْ الِّي قَاعِدْ عْلَى العَرْشْ.</div>
<div class="v" id="v8"><span class="vn">8</span> <sup class="fnm"><a name="fnm4" href="#fn4">4</a></sup>وْكِخْذَا الكْتَابْ، سِجْدُوا المَخْلُوقَاتْ الأَرْبْعَة وِالشْيُوخْ الأَرْبْعَة وْعِشْرِينْ لِلخَرُوفْ. وْكُلْ وَاحِدْ فِيهُمْ كَانِتْ عَنْدُو قِيتَارَة وْكِيسَانْ ذْهَبْ مِلْيَانَة بِالبْخُورْ، الِّي هُومَا الصَّلَوَاتْ مْتَاعْ القِدِّيسِينْ.</div>
<div class="v" id="v9"><span class="vn">9</span> <sup class="fnm"><a name="fnm5" href="#fn5">5</a></sup>وْكَانُوا يْغَنِّيوْ فِي غْنَايَة جْدِيدَة وِيْقُولُوا: <span class="br-p"><br><br></span><span class="br-ind"><br><span class="indent">&nbsp;</span></span>إِنْتِ تِسْتَاهِلْ<br> <span class="br-ind"><br><span class="indent">&nbsp;</span></span>بَاشْ تَاخُذْ الكْتَابْ<br> <span class="br-ind"><br><span class="indent">&nbsp;</span></span>وِتْنَحِّي مِنُّو الخْوَاتِمْ!<br> <span class="br-ind"><br><span class="indent">&nbsp;</span></span>رَاكْ تِقْتَلْتْ وِفْدِيتْ نَاسْ<br> <span class="br-ind"><br><span class="indent">&nbsp;</span></span>وْبْدَمِّكْ جِبْتْهُمْ للهْ<br> <span class="br-ind"><br><span class="indent">&nbsp;</span></span>مِنْ كُلْ عَرْشْ وْلُغَة وْشَعْبْ وْأُمَّة،<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span><sup class="fnm"><a name="fnm6" href="#fn6">6</a></sup>وْرَدِّيتْهُمْ مَمْلْكَة<br> <span class="br-ind"><br><span class="indent">&nbsp;</span></span>وْكُهَّانْ مْتَاعْ إِلاَهْنَا<br> <span class="br-ind"><br><span class="indent">&nbsp;</span></span>وِالأَرْضْ بَاشْ يُحْكْمُوهَا.<br></div>
<div class="v" id="v11"><span class="vn">11</span> <span class="br-p"><br><br></span><sup class="fnm"><a name="fnm7" href="#fn7">7</a></sup>وِخْزَرْتْ وِسْمَعْتْ أَصْوَاتْ مْتَاعْ بَرْشَة مْلاَيْكَة دَايْرِينْ بِالعَرْشْ وْبِالمَخْلُوقَاتْ الأَرْبْعَة وِالشْيُوخْ وِعْدَدْهُمْ مْلاَيِنْ المْلاَيِنْ وْآلاَفْ الآلاَفْ،</div>
<div class="v" id="v12"><span class="vn">12</span> وْهُومَا يْقُولُوا عْلَى قُوةْ صُوتْهُمْ: <span class="br-p"><br><br></span><span class="br-ind"><br><span class="indent">&nbsp;</span></span>الخَرُوفْ المَذْبُوحْ يِسْتَاهِلْ<br> <span class="br-ind"><br><span class="indent">&nbsp;</span></span>بَاشْ يَاخُذْ الغْنَى وِالقُدْرَة<br> <span class="br-ind"><br><span class="indent">&nbsp;</span></span>وِالحِكْمَة وِالقُوَّة وِالكَرَامَة<br> <span class="br-ind"><br><span class="indent">&nbsp;</span></span>وِالمَجْدْ وِالبَرْكَة!<br></div>
<div class="v" id="v13"><span class="vn">13</span> <span class="br-p"><br><br></span>وِالمَخْلُوقَاتْ الِّي فِي السْمَاءْ وِالأَرْضْ وِلِّي تَحْتْ الأَرْضْ وِلِّي فِي البْحَرْ الكُلْهُمْ سْمِعْتْهُمْ يْقُولُوا: <span class="br-p"><br><br></span><span class="br-ind"><br><span class="indent">&nbsp;</span></span>البَرْكَة وِالكَرَامَة وِالمَجْدْ<br> <span class="br-ind"><br><span class="indent">&nbsp;</span></span>وِالقُوَّة لِلأَبَدْ<br> <span class="br-ind"><br><span class="indent">&nbsp;</span></span>لِلخَرُوفْ ولِلِّي قَاعِدْ عْلَى العَرْشْ.<br></div>
<div class="v" id="v14"><span class="vn">14</span> <span class="br-p"><br><br></span>وِالمَخْلُوقَاتْ الأَرْبْعَة كَانُوا يْقُولُوا: «آمِينْ!» وِالشْيُوخْ هَبْطُوا وْسِجْدُوا.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->حز ٢‏:٩ ؛ إش ٢٩‏:١١<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->تك ٤٩‏:٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->إش ٥٣‏:٧ ؛ زك ٤‏:١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->مز ١٤١‏:٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->مز ٣٣‏:٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->خر ١٩‏:٦ ؛ إش ٦١‏:٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><span class='RTL'><!--endraw 1-->دا ٧‏:١٠<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>