<html><head>
<meta http-equiv="Content-Type" content="text/html;charset=utf-8" />
<title>Rev 6 &ndash; الرُّؤْيَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 6);">
<div id="navbar"><a href="../index.html">العهد الجديد بالعربية التونسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_4.html">4</a> <a href="Rev_5.html">5</a> <b>6</b> <a href="Rev_7.html">7</a> <a href="Rev_8.html">8</a> ... <a href="Rev_22.html">22</a> </div><hr>
<h1>Rev 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الخْتُومْ السَّبْعَة</h2><span class="vn">1</span> <span class="br-p"><br><br></span>وْشُفْتْ الخَرُوفْ كِحَلْ وَاحِدْ مِالخْوَاتِمْ السَّبْعَة، وِسْمِعْتْ وَاحِدْ مِالمَخْلُوقَاتْ الأَرْبْعَة يْقُولْ بْصُوتْ كِيفْ الرَّعْدْ: «إِيجَا!»</div>
<div class="v" id="v2"><span class="vn">2</span> <sup class="fnm"><a name="fnm1" href="#fn1">1</a></sup>وِخْزَرْتْ وْإِذَا بِيهْ حْصَانْ أَبْيِضْ، وِالرَّاكِبْ عْلِيهْ هَازْ نَبْلْ، وِعْطُوهْ تَاجْ وِخْرَجْ كِيفْ غَالِبْ بَاشْ يِغْلِبْ.</div>
<div class="v" id="v3"><span class="vn">3</span> <span class="br-p"><br><br></span>كِحَلْ الخَاتِمْ الثَّانِي، سْمَعْتْ المَخْلُوقْ الثَّانِي يْقُولْ: «إِيجَا!»</div>
<div class="v" id="v4"><span class="vn">4</span> وِخْرَجْ حْصَانْ آخَرْ، لُونُو أَحْمَرْ، الِّي رَاكِبْ عْلِيهْ تِعْطَاتْلُو القُدْرَة بَاشْ يْنَحِّي السَّلاَمْ مِالأَرْضْ بَاشْ النَّاسْ يْذَبّْحُوا بْعَضْهُمْ، وْتِعْطَالُو سِيفْ كْبِيرْ.</div>
<div class="v" id="v5"><span class="vn">5</span> <span class="br-p"><br><br></span>كِحَلْ الخَاتِمْ الثَّالِثْ، سْمَعْتْ المَخْلُوقْ الثَّالِثْ يْقُولْ: «إِيجَا!» خْزَرْتْ وْإِذَا بِيهْ حْصَانْ أَكْحَلْ وِالرَّاكِبْ عْلِيهْ فِي يِدُّو مِيزَانْ.</div>
<div class="v" id="v6"><span class="vn">6</span> <sup class="fnm"><a name="fnm2" href="#fn2">2</a></sup>وِسْمَعْتْ حَاجَة تِشْبِهْ لْصُوتْ خَارِجْ مِنْ بِينْ المَخْلُوقَاتْ الأَرْبْعَة يْقُولْ: «كِيلُو قَمْحْ بْحَقْ نْهَارْ خِدْمَة، وِثْلاَثَة كِيلُو شْعِيرْ زَادَا، آمَا مَا تْضُرُّشْ الزِّيتْ وِالشْرَابْ.»</div>
<div class="v" id="v7"><span class="vn">7</span> <span class="br-p"><br><br></span>كِحَلْ الخَاتِمْ الرَّابِعْ، سْمَعْتْ صُوتْ المَخْلُوقْ الرَّابِعْ يْقُولْ: «إِيجَا!»</div>
<div class="v" id="v8"><span class="vn">8</span> <sup class="fnm"><a name="fnm3" href="#fn3">3</a></sup>وِخْزَرْتْ وْإِذَا بِيهْ حْصَانْ أَخْضَرْ، وِالرَّاكِبْ عْلِيهْ إِسْمُو المُوتْ، وِالهَاوْيَة اتَّبَّعْ فِيهْ، وْهَاذُومَا تِعْطَاتِلْهُمْ سُلْطَة عْلَى رْبُعْ النَّاسْ الِّي فِي الدِّنْيَا بَاشْ يُقْتْلُوهُمْ بِالسْيُوفَا وِالجُّوعْ وِالمُوتْ وْبِالوُحُوشْ الِّي فِي الأَرْضْ.</div>
<div class="v" id="v9"><span class="vn">9</span> <span class="br-p"><br><br></span>كِنَحَّى الخَرُوفْ الخَاتِمْ الخَامِسْ، شُفْتْ تَحْتْ المَذْبِحْ الأَرْوَاحْ مْتَاعْ الِّي تْذِبْحُوا عْلَى خَاطِرْ كِلْمِةْ اللهْ وِالشّْهَادَة الِّي شِهْدُوا بِيهَا.</div>
<div class="v" id="v10"><span class="vn">10</span> <sup class="fnm"><a name="fnm4" href="#fn4">4</a></sup>صَاحُوا بْصُوتْ عَالِي: «يَا رَبِّي القُدُّوسْ وِالحَقْ، لْوَقْتَاشْ مَا كِشْ بَاشْ تُحْكُمْ عَلِّي سَاكْنِينْ فِي الأَرْضْ وْتِنْتَقَمْ مِنْهُمْ لْدَمّْنَا؟»</div>
<div class="v" id="v11"><span class="vn">11</span> وْتِعْطَاتْ لْكُلْ وَاحِدْ فِيهُمْ جِبَّة بِيضَة، وِتْقَالِلْهُمْ بَاشْ يِرْتَاحُوا شْوَيَّة حَتَّى لِينْ يِكْمِلْ العْدَدْ مْتَاعْ الخُدَّامْ الِّي كِيفْهُمْ وِخْوَاتْهُمْ الِّي بَاشْ يِتْقَتْلُوا كِيفْهُمْ.</div>
<div class="v" id="v12"><span class="vn">12</span> <span class="br-p"><br><br></span><sup class="fnm"><a name="fnm5" href="#fn5">5</a></sup>كِحَلْ الخَاتِمْ السَّادِسْ، خْزَرْتْ وْإِذَا بِيهْ زِلْزَالْ كْبِيرْ، وِالشَّمْسْ وَلاَّتْ سُودَة كِيفْ لِبْسِةْ امَّالِي المِيتْ، وِالقَمْرَة الكُلْهَا وَلاَّتْ كِيفْ الدَّمْ،</div>
<div class="v" id="v13"><span class="vn">13</span> <sup class="fnm"><a name="fnm6" href="#fn6">6</a></sup>وِنْجُومْ السْمَاءْ اطِّيحْ فُوقْ الأَرْضْ كِيفْ مَا اطَّيَّحْ الكَرْمَة كْعَبْهَا النَّيَّة وَقْتِلِّي تْهِبْ عْلِيهَا رِيحْ قْوِيَّة،</div>
<div class="v" id="v14"><span class="vn">14</span> السْمَاءْ تِطّْوَى كِيفْ مَا تِطّْوَى الوَرْقَة وِالجْبَالْ وِالجُزُرْ الكُلْهَا تِتْحَرِّكْ مِنْ بْلاَيِصْهَا،</div>
<div class="v" id="v15"><span class="vn">15</span> <sup class="fnm"><a name="fnm7" href="#fn7">7</a></sup>وِالمُلُوكْ مْتَاعْ الأَرْضْ وِالمَشْهُورِينْ وْقُوَّادْ الجَيْشْ وِالغْنِيِّينْ والقْوِيِّينْ وِالعَبِيدْ وِالأَحْرَارْ الكُلْهُمْ يِتْخَبَّاوْ فِي الدْوَامِيسْ وْمَا بِينْ الحْجَرْ مْتَاعْ الجْبَالْ،</div>
<div class="v" id="v16"><span class="vn">16</span> <sup class="fnm"><a name="fnm8" href="#fn8">8</a></sup>وْهُومَا يْقُولُوا لِلجْبَالْ وِالحْجَرْ: «طِيحُوا عْلِينَا وْخَبِّيوْنَا عَلِّي قَاعِدْ عْلَى العَرْشْ وْمِنْ الْغَضَبْ مْتَاعْ الخَرُوفْ.</div>
<div class="v" id="v17"><span class="vn">17</span> <sup class="fnm"><a name="fnm9" href="#fn9">9</a></sup>رَاهُو جَا اليُومْ العْظِيمْ مْتَاعْ الغَضَبْ مْتَاعْهُمْ، وِشْكُونُو الِّي يْنَجِّمْ يَاقِفْ قُدَّامُو؟»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->زك ١‏:٨، ٦‏:١‏-٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->II مل ٦‏:٢٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->زك ١‏:١٢ ؛ مز ٧٩‏:٥ ؛ تك ٤‏:١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->زك ١‏:١٢ ؛ مز ٧٩‏:٥ ؛ تك ٤‏:١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->يؤ ٢‏:٣١ ؛ أع ٢‏:٢٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->إش ٣٤‏:٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><span class='RTL'><!--endraw 1-->إش ٢‏:١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><span class='RTL'><!--endraw 1-->هو ١٠‏:٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><span class='RTL'><!--endraw 1-->يؤ ٢‏:١١ ؛ ملا ٣‏:٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>