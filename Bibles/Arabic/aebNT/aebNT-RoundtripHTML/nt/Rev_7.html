<html><head>
<meta http-equiv="Content-Type" content="text/html;charset=utf-8" />
<title>Rev 7 &ndash; الرُّؤْيَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 7);">
<div id="navbar"><a href="../index.html">العهد الجديد بالعربية التونسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_5.html">5</a> <a href="Rev_6.html">6</a> <b>7</b> <a href="Rev_8.html">8</a> <a href="Rev_9.html">9</a> ... <a href="Rev_22.html">22</a> </div><hr>
<h1>Rev 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>شَعْبْ اللهْ</h2><span class="vn">1</span> <span class="br-p"><br><br></span><sup class="fnm"><a name="fnm1" href="#fn1">1</a></sup>مْبَاعِدْ شُفْتْ أَرْبْعَة مْلاَيْكَة وَاقْفِينْ فِي الأَرْبْعَة جِيهَاتْ مْتَاعْ الأَرْضْ، شَادِّينْ الأَرْبْعَة رْيَاحْ مْتَاعْ الأَرْضْ بَاشْ حَتَّى رِيحْ مِنْهُمْ مَا تْهِبْ عْلَى البَرْ وِلاَّ البْحَرْ وِلاَّ الشَّجَرْ.</div>
<div class="v" id="v2"><span class="vn">2</span> وِمْبَاعِدْ شُفْتْ مَلاَكْ آخَرْ طَالِعْ مْنِينْ تُطْلُعْ الشَّمْسْ. هَازْ الخَاتِمْ مْتَاعْ اللهْ الحَيْ. وْنَادَى بْصُوتْ عَالِي الأَرْبْعَة مْلاَيْكَة الِّي مْكَلّْفِينْ بَاشْ يْضُرُّوا البَرْ وِالبْحَرْ</div>
<div class="v" id="v3"><span class="vn">3</span> <sup class="fnm"><a name="fnm2" href="#fn2">2</a></sup>وْقَالِلْهُمْ: «مَا تْضُرُّوشْ البَرْ وِلاَّ البْحَرْ وِلاَّ الشَّجَرْ حَتَّى لِينْ نْحُطُّوا أَمَارَة عْلَى الجْبَاهِي مْتَاعْ خُدَّامْ إِلاَهْنَا.»</div>
<div class="v" id="v4"><span class="vn">4</span> وِسْمَعْتْ إِنُّو العْدَدْ مْتَاعْ المَخْتُومِينْ مْيَة وْأَرْبْعَة وْأَرْبْعِينْ أَلْفْ تْخِتْمُوا مِالعْرُوشَاتْ مْتَاعْ بَنِي إِسْرَائِيلْ الكُلْهُمْ:</div>
<div class="v" id="v5"><span class="vn">5</span> ثْنَاشِنْ أَلْفْ مَخْتُومِينْ مِنْ عَرْشْ يَهُوذَا، وِثْنَاشِنْ أَلْفْ مِنْ عَرْشْ رَأُوبَيْنْ، وِثْنَاشِنْ أَلْفْ مِنْ عَرْشْ جَادْ،</div>
<div class="v" id="v6"><span class="vn">6</span> وِثْنَاشِنْ أَلْفْ مِنْ عَرْشْ أَشِيرْ، وِثْنَاشِنْ أَلْفْ مِنْ عَرْشْ نَفْتَالِي، وِثْنَاشِنْ أَلْفْ مِنْ عَرْشْ مَنَسَّى،</div>
<div class="v" id="v7"><span class="vn">7</span> وِثْنَاشِنْ أَلْفْ مِنْ عَرْشْ شَمْعُونْ، وِثْنَاشِنْ أَلْفْ مِنْ عَرْشْ لاَوِي، وِثْنَاشِنْ أَلْفْ مِنْ عَرْشْ يَسَّاكَرْ</div>
<div class="v" id="v8"><span class="vn">8</span> وِثْنَاشِنْ أَلْفْ مِنْ عَرْشْ زَبُولُونْ، وِثْنَاشِنْ أَلْفْ مِنْ عَرْشْ يُوسُفْ، وِثْنَاشِنْ أَلْفْ مِنْ عَرْشْ بِنْيَامِينْ. الكُلْهُمْ تْخِتْمُوا.</div>
<div class="v" id="v9"><h2>الجُمْهُورْ الكْبِيرْ</h2><span class="vn">9</span> <span class="br-p"><br><br></span>وِمْبَاعِدْ خْزَرْتْ وْإِذَا بِيهُمْ بَرْشَة نَاسْ مَا يِتْعَدُّوشْ، مِنْ كُلْ أَمَّة وْمِنْ كُلْ عَرْشْ وْشَعْبْ وْلُغَة، وْكَانُوا وَاقْفِينْ قُدَّامْ العَرْشْ وْقُدَّامْ الخَرُوفْ، لاَبْسِينْ جْبَايِبْ بِيضْ وْهَازِّينْ فِي يْدِيهُمْ عِيدَانْ النْخَلْ،</div>
<div class="v" id="v10"><span class="vn">10</span> وْهُومَا يْصِيحُوا بْصُوتْ عَالِي وِيْقُولُوا: «الخَلاَصْ يْجِي مِنْ عِنْدْ إِلاَهْنَا القَاعِدْ عْلَى العَرْشْ وْمِنْ عِنْدْ الخَرُوفْ!»</div>
<div class="v" id="v11"><span class="vn">11</span> <span class="br-p"><br><br></span>وِالمْلاَيْكَة الكُلْهُمْ دَايْرِينْ بِالعَرْشْ وْدَايْرِينْ بِالشْيُوخْ وْبِالأَرْبْعَة مَخْلُوقَاتْ، وْهَبْطُوا عْلَى وْجُوهْهُمْ قُدَّامْ العَرْشْ وْعِبْدُوا اللهْ</div>
<div class="v" id="v12"><span class="vn">12</span> وْقَالُوا: <span class="br-p"><br><br></span><span class="br-ind"><br><span class="indent">&nbsp;</span></span>آمِينْ. البَرْكَة وِالمَجْدْ وِالحِكْمَة<br> <span class="br-ind"><br><span class="indent">&nbsp;</span></span>وِالشُّكْرْ وِالكَرَامَة وِالقُوَّة وِالقُدْرَة<br> <span class="br-ind"><br><span class="indent">&nbsp;</span></span>لإِلاَهْنَا لِلأَبَدْ. آمِينْ.<br></div>
<div class="v" id="v13"><span class="vn">13</span> <span class="br-p"><br><br></span>وْقَلِّي وَاحِدْ مِالشْيُوخْ: «شْكُونْهُمْ هَاذُومَا الِّي لاَبْسِينْ جْبَايِبْ بْيُضْ وِمْنِينْ جَاوْ؟»</div>
<div class="v" id="v14"><span class="vn">14</span> <sup class="fnm"><a name="fnm3" href="#fn3">3</a></sup>جَاوِبْتُو: «يَا سِيدِي، إِنْتِ تَعْرِفْ.» قَالِّي: «هَاذُومَا الِّي خَرْجُوا مِالمِحْنَة العْظِيمَة، غَسْلُوا الجْبَايِبْ مْتَاعْهُمْ وْرَدُّوهُمْ بِيضْ بْدَمْ الخَرُوفْ.</div>
<div class="v" id="v15"><span class="vn">15</span> هَاذَاكَا عْلاَشْ هُومَا قُدَّامْ عَرْشْ اللهْ وْيِعْبْدُوا فِيهْ لِيلْ وِنْهَارْ فِي الهَيْكِلْ مْتَاعُو، وِلِّي قَاعِدْ عْلَى العَرْشْ يِحْمِيهُمْ فِي وُسْطْ خِيمْتُو،</div>
<div class="v" id="v16"><span class="vn">16</span> <sup class="fnm"><a name="fnm4" href="#fn4">4</a></sup>مَا عَادُوشْ بَاشْ يْجُوعُوا وْمَا عَادُوشْ بَاشْ يَعْطْشُوا وْمَا عَادِشْ بَاشْ تَضْرِبْهُمْ لاَ شَمْسْ وْلاَ سْخَانَة</div>
<div class="v" id="v17"><span class="vn">17</span> <sup class="fnm"><a name="fnm5" href="#fn5">5</a></sup>عْلَى خَاطِرْ الخَرُوفْ الِّي فِي وُسْطْ العَرْشْ يِتْلْهَى بِيهُمْ وِيْهِزّْهُمْ لِعْيُونْ مْتَاعْ مَاء حَيْ، وِالله بَاشْ يِمْسَحْ كُلْ دَمْعَة مِنْ عِينِيهُمْ.»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->زك ٦‏:٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->حز ٩‏:٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->دا ١٢‏:١ ؛ تك ٤٩‏:١١<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->إش ٤٩‏:١٠ ؛ مز ١٢١‏:٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->حز ٣٤‏:٢٣ ؛ مز ٢٣‏:٢ ؛ إش ٢٥‏:٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>