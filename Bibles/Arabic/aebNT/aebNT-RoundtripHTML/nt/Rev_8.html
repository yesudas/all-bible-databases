<html><head>
<meta http-equiv="Content-Type" content="text/html;charset=utf-8" />
<title>Rev 8 &ndash; الرُّؤْيَا &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 8);">
<div id="navbar"><a href="../index.html">العهد الجديد بالعربية التونسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_6.html">6</a> <a href="Rev_7.html">7</a> <b>8</b> <a href="Rev_9.html">9</a> <a href="Rev_10.html">10</a> ... <a href="Rev_22.html">22</a> </div><hr>
<h1>Rev 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الخَاتِمْ السَّابِعْ</h2><span class="vn">1</span> <span class="br-p"><br><br></span>كِحَلْ الخَرُوفْ الخَاتِمْ السَّابِعْ، بْقَاتْ السْمَاءْ سَاكْتَة قْرِيبْ نُصْفْ سَاعَة.</div>
<div class="v" id="v2"><span class="vn">2</span> شُفْتْ المْلاَيْكَة السَّبْعَة الِّي وَاقْفِينْ قُدَّامْ اللهْ، وْتِعْطَاوْلْهُمْ سَبْعَة أَبْوَاقْ.</div>
<div class="v" id="v3"><span class="vn">3</span> <span class="br-p"><br><br></span><sup class="fnm"><a name="fnm1" href="#fn1">1</a></sup>وْجَا مَلاَكْ آخَرْ هَازْ كَانُونْ ذْهَبْ وِوْقُفْ بِحْذَا المَذْبِحْ، وْتِعْطَالُو بَرْشَة بْخُورْ بَاشْ يْقَدّْمُو مْعَ الصَّلَوَاتْ مْتَاعْ القِدِّيسِينْ الكُلْهُمْ عْلَى مَذْبَحْ الذْهَبْ قُدَّامْ العَرْشْ.</div>
<div class="v" id="v4"><span class="vn">4</span> وِطْلَعْ الدُّخَّانْ مْتَاعْ البْخُورْ وِالصَّلَوَاتْ مْتَاعْ القِدِّيسِينْ مِنْ يِدْ المَلاَكْ قُدَّامْ اللهْ</div>
<div class="v" id="v5"><span class="vn">5</span> <sup class="fnm"><a name="fnm2" href="#fn2">2</a></sup>وِمْبَاعِدْ هَزْ المَلاَكْ كَانُونْ البْخُورْ وْعَبَّاهْ بِالجْمَرْ مِالمَذْبَحْ وِرْمَاهْ فِي الأَرْضْ، وْوُقْعُتْ رْعُودْ وْأَصْوَاتْ وِبْرُوقْ وِزْلاَزِلْ.</div>
<div class="v" id="v6"><h2>الأَبْوَاقْ مْتَاعْ السَّبْعَة مْلاَيْكَة</h2><span class="vn">6</span> <span class="br-p"><br><br></span>وِالمْلاَيْكَة السَّبْعَة الِّي عِنْدْهُمْ الأَبْوَاقْ السَّبْعَة حَضّْرُوا رْوَاحْهُمْ بَاشْ يْنَادِيوْ بِالأَبْوَاقْ الِّي هَازِّينْهُمْ.</div>
<div class="v" id="v7"><span class="vn">7</span> <sup class="fnm"><a name="fnm3" href="#fn3">3</a></sup>نَادَى المَلاَكْ الأُوِّلْ بِالبُوقْ وِهْبَطْ تَبْرُورِي وْنَارْ مْخَلّْطِينْ بِالدَّمْ عْلَى الأَرْضْ، وْتِحْرَقْ ثْلُثْ الأَرْضْ وِثْلُثْ الشَّجَرْ وِالحْشِيشْ الأَخْضَرْ الكُلُّو.</div>
<div class="v" id="v8"><span class="vn">8</span> <span class="br-p"><br><br></span><sup class="fnm"><a name="fnm4" href="#fn4">4</a></sup>وْنَادَى المَلاَكْ الثَّانِي بِالبُوقْ مْتَاعُو، وْحَاجَة كِيفْ جْبَلْ كْبِيرْ شَاعِلْ طَاحِتْ فِي البْحَرْ، وِثْلُثْ البْحَرْ وَلَّى دَمْ،</div>
<div class="v" id="v9"><span class="vn">9</span> وْمَاتْ ثْلُثْ المَخْلُوقَاتْ الحَيَّة الِّي تْعِيشْ فِي البْحَرْ، وِتْكَسّْرِتْ ثْلُثْ السُّفُنْ.</div>
<div class="v" id="v10"><span class="vn">10</span> <span class="br-p"><br><br></span><sup class="fnm"><a name="fnm5" href="#fn5">5</a></sup>وْنَادَى المَلاَكْ الثَّالِثْ بِالبُوقْ مْتَاعُو، وْهَبَطْ كَوْكَبْ كْبِيرْ مِالسْمَاءْ شَاعِلْ كِيفْ الفْنَارْ، طَاحْ عْلَى ثْلُثْ الوِدْيَانْ وِعْلَى عْيُونْ المَاء.</div>
<div class="v" id="v11"><span class="vn">11</span> الْكَوْكِبْ إِسْمُو «الدِّفْلَة.» وِثْلُثْ المَاء وَلَّى مُرْ، وْبَرْشَة نَاسْ مَاتُوا كِشَرْبُوا مِالمَاء عْلَى خَاطْرُو وَلَّى مُرْ.</div>
<div class="v" id="v12"><span class="vn">12</span> <span class="br-p"><br><br></span>وِالمَلاَكْ الرَّابِعْ نَادَى بِالبُوقْ مْتَاعُو، وْتِضْرَبْ ثْلُثْ الشَّمْسْ وِثْلُثْ القَمْرَة وِثْلُثْ النْجُومْ حَتَّى لِينْ الثْلُثْ مْتَاعْهُمْ ظْلاَمْ، وِثْلُثْ النْهَارْ ظْلاَمْ وِثْلُثْ اللِّيلْ زَادَا.</div>
<div class="v" id="v13"><span class="vn">13</span> وْشُفْتْ وِسْمَعْتْ نِسْرْ طَايِرْ فِي قَلْبْ السْمَاءْ يْصِيحْ بْصُوتْ عَالِي: «يَا وِيلْهُمْ! يَا وِيلْهُمْ! يَا وِيلْهُمْ! الِّي سَاكْنِينْ فِي الأَرْضْ مِالثْلاَثَة أَبْوَاقْ الِّي مَا زَالُوا عِنْدْ المْلاَيْكَة الثْلاَثَة، رَاهُمْ قْرِيبْ يْنَادِيوْ بِيهُمْ.»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->عا ٩‏:١ ؛ مز ١٤١‏:٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->لا ١٦‏:١٢ ؛ حز ١٠‏:٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->خر ٩‏:٢٣‏-٢٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->إر ٥١‏:٢٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->إش ١٤‏:١٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>