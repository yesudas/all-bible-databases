<html><head>
<meta http-equiv="Content-Type" content="text/html;charset=utf-8" />
<title>Rom 10 &ndash; رُومِيَة &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 10);">
<div id="navbar"><a href="../index.html">العهد الجديد بالعربية التونسية</a> &ndash; <b>رُومِيَة</b> &ndash; <a href="Rom_1.html">1</a> ... <a href="Rom_8.html">8</a> <a href="Rom_9.html">9</a> <b>10</b> <a href="Rom_11.html">11</a> <a href="Rom_12.html">12</a> ... <a href="Rom_16.html">16</a> </div><hr>
<h1>Rom 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>يَا إِخْوْتِي آنَا نِتْمَنَّى وْنُطْلُبْ مِنْ رَبِّي إِنُّو بَنِي إِسْرَائِيلْ يُخْلْصُوا.</div>
<div class="v" id="v2"><span class="vn">2</span> آنَا نِشْهْدِلْهُمْ الِّي هُومَا عِنْدْهُمْ غِيرَة عْلَى رَبِّي. آمَا مِنْ غِيرْ فَهْمْ.</div>
<div class="v" id="v3"><span class="vn">3</span> مَا قِبْلُوشْ البِرْ مْتَاعْ اللهْ عْلَى خَاطِرْهُمْ مَا عَرْفُوشْ البِرْ الِّي يْجِي مِنْ عِنْدْ رَبِّي وِسْعَاوْ هُومَا بَاشْ يْوَلِّيوْ أَبْرَارْ.</div>
<div class="v" id="v4"><span class="vn">4</span> رَاهُو المَسِيحْ هُوَ الكَمَالْ مْتَاعْ الشَّرِيعَة وْكُلْ مِنْ يِمِّنْ بِيهْ يْوَلِّي بَارْ.</div>
<div class="v" id="v5"><h2>الخَلاَصْ لِلنَّاسْ الكُلْ</h2><span class="vn">5</span> <span class="br-p"><br><br></span><sup class="fnm"><a name="fnm1" href="#fn1">1</a></sup>مُوسَى كْتِبْ عْلَى البِرْ الِّي يْجِي بِالشَّرِيعَة وْقَالْ: «أَيْ وَاحِدْ يْطِيعْ الوْصَايَا مْتَاعْ الشَّرِيعَة بَاشْ يَحْيَى.»</div>
<div class="v" id="v6"><span class="vn">6</span> <sup class="fnm"><a name="fnm2" href="#fn2">2</a></sup>آمَا البِرْ الِّي يْجِي مِالإِيمَانْ تْقَالْ عْلِيهْ فِي الكْتَابْ المُقَدَّسْ: «مَا تْقُولِشْ فِي قَلْبِكْ: شْكُونْ بَاشْ يَطْلِعْ لِلسْمَاء؟ (مَعْنَاهَا بَاشْ يْهَبِّطْ المَسِيحْ)</div>
<div class="v" id="v7"><span class="vn">7</span> وِلاَّ شْكُونْ بَاشْ يَهْبِطْ لِلهَاوْيَة؟ (مَعْنَاهَا بَاشْ يْخَرِّجْ المَسِيحْ مِنْ بِينْ المُوتَى)»</div>
<div class="v" id="v8"><span class="vn">8</span> <sup class="fnm"><a name="fnm3" href="#fn3">3</a></sup>آمَا شْنُوَّة الِّي تْقَالْ فِي الكْتَابْ المُقَدَّسْ: <span class="br-p"><br><br></span><span class="br-ind"><br><span class="indent">&nbsp;</span></span>الكِلْمَة قْرِيبَة مِنِّكْ،<br> <span class="br-ind"><br><span class="indent">&nbsp;</span></span>عْلَى لْسَانِكْ وْفِي قَلْبِكْ.<br> <span class="br-p"><br><br></span>(الِّي هِيَ كِلْمِةْ الإِيمَانْ الِّي نْبَشّْرُوا بِيهَا.)</div>
<div class="v" id="v9"><span class="vn">9</span> إِذَا كَانْ تِعْتَرِفْ بِلْسَانِكْ الِّي يَسُوعْ هُوَ الرَّبْ وْتِمِّنْ فِي قَلْبِكْ الِّي اللهْ قَيّْمُو مِنْ بِينْ المُوتَى، رَاكْ بَاشْ تُخْلُصْ.</div>
<div class="v" id="v10"><span class="vn">10</span> رَاهُو الِّي يِمِّنْ بْقَلْبُو يْوَلِّي بَارْ، وِلِّي يِعْتَرِفْ بِلْسَانُو يُخْلُصْ.</div>
<div class="v" id="v11"><span class="vn">11</span> <sup class="fnm"><a name="fnm4" href="#fn4">4</a></sup>وِالكْتَابْ المُقَدَّسْ يْقُولْ: «الِّي يِمِّنْ بِيهْ مَا يْخِيبِشْ.»</div>
<div class="v" id="v12"><span class="vn">12</span> رَاهُو مَا ثَمَّاشْ حَتَّى فَرْقْ بِينْ اليْهُودْ وِالشْعُوبْ الأُخْرِينْ، عْلَى خَاطِرْ اللهْ رَبّْهُمْ الكُلْهُمْ، يْفِيضْ بْخِيرُو عَلِّي يُطْلْبُوهْ الكُلْهُمْ.</div>
<div class="v" id="v13"><span class="vn">13</span> <sup class="fnm"><a name="fnm5" href="#fn5">5</a></sup>رَاهُو «كُلْ مِنْ يِدْعِي بْإِسْمْ الرَّبْ يُخْلُصْ.»</div>
<div class="v" id="v14"><span class="vn">14</span> <span class="br-p"><br><br></span>آمَا كِيفَاشْ النَّاسْ بَاشْ يُطْلْبُوا الِّي مَا يِمّْنُوشْ بِيهْ؟ وْكِيفَاشْ بَاشْ يِمّْنُوا بِلِّى عْمُرْهُمْ مَا سَمْعُوا بِيهْ؟ وْكِيفَاشْ بَاشْ يِسْمْعُوا بِيهْ وْحَتَّى وَاحِدْ مَا بَشِّرْهُمْ؟</div>
<div class="v" id="v15"><span class="vn">15</span> <sup class="fnm"><a name="fnm6" href="#fn6">6</a></sup>وْكِيفَاشْ النَّاسْ يْبَشّْرُوا إِذَا كَانْ مَا تْبَعْثُوشْ؟ كِيفْ مَا تِكْتِبْ فِي الكْتَابْ المُقَدَّسْ: «مَحْلاَهُمْ سَاقِينْ الِّي يْبَشّْرُوا بِالخِيرْ.»</div>
<div class="v" id="v16"><span class="vn">16</span> <sup class="fnm"><a name="fnm7" href="#fn7">7</a></sup>آمَا مَا هُمْشْ الكُلْهُمْ قِبْلُوا البْشَارَة. رَاهُو إِشَعْيَاءْ يْقُولْ: «يَا رَبْ، شْكُونْ الِّي إِمِّنْ بِالشَّيْء الِّي سَمْعُو مِنْ عِنْدْنَا؟»</div>
<div class="v" id="v17"><span class="vn">17</span> إِمَّالاَ الإِيمَانْ يْجِي مِالسَّمْعَانْ، وِالسَّمْعَانْ يْجِي مِالتَّبْشِيرْ بِالمَسِيحْ.</div>
<div class="v" id="v18"><span class="vn">18</span> <sup class="fnm"><a name="fnm8" href="#fn8">8</a></sup>آمَا آنَا نْقُولْ: يَاخِي سَمْعُوا؟ إِي نْعَمْ، سَمْعُوا وْرَاهُو الكْتَابْ المُقَدَّسْ يْقُولْ: <span class="br-p"><br><br></span><span class="br-ind"><br><span class="indent">&nbsp;</span></span>صُوتْهُمْ وْصُلْ لِلأَرْضْ الكُلْهَا،<br> <span class="br-ind"><br><span class="indent">&nbsp;</span></span>وِكْلاَمْهُمْ وْصُلْ لْإِخْرْ الدِّنْيَا.<br></div>
<div class="v" id="v19"><span class="vn">19</span> <span class="br-p"><br><br></span><sup class="fnm"><a name="fnm9" href="#fn9">9</a></sup>وِنْقُولْ مَرَّة أُخْرَى: يَاخِي شَعْبْ إِسْرَائِيلْ مَا فَهْمُوشْ؟ فِي الأُوِّلْ قَالْ مُوسَى: <span class="br-p"><br><br></span><span class="br-ind"><br><span class="indent">&nbsp;</span></span>بَاشْ نْخَلِّيكُمْ تْغِيرُوا مِنْ شَعْبْ مُوشْ شَعْبْ،<br> <span class="br-ind"><br><span class="indent">&nbsp;</span></span>وْتِتْغَشَشُوا بِسْبَبْ شَعْبْ جَاهِلْ.<br></div>
<div class="v" id="v20"><span class="vn">20</span> <span class="br-p"><br><br></span><sup class="fnm"><a name="fnm10" href="#fn10">10</a></sup>آمَا إِشَعْيَاءْ يْقُولْ بْصَرَاحَة: <span class="br-p"><br><br></span><span class="br-ind"><br><span class="indent">&nbsp;</span></span>لْقَاوْنِي الِّي مَا لَوّْجُوشْ عْلِيَّ،<br> <span class="br-ind"><br><span class="indent">&nbsp;</span></span>وْظَهِّرْتْ رُوحِي لِلِّي مَا طُلْبُونِيشْ.<br></div>
<div class="v" id="v21"><span class="vn">21</span> <span class="br-p"><br><br></span><sup class="fnm"><a name="fnm11" href="#fn11">11</a></sup>آمَا يْقُولْ عْلَى شَعْبْ إِسْرَائِيلْ: «النْهَارْ الكُلُّو مَدِّيتْ يِدِّي لْشَعْبْ عَاصِي وْرَاسُو صْحِيحْ.»</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->لا ١٨‏:٥ ؛ نح ٩‏:٢٩ ؛ حز ٢٠‏:١١‏، ١٣‏، ٢١<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->تث ٣٠‏:١٢‏-١٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->تث ٣٠‏:١٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->إش ٢٨‏:١٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->يؤ ٢‏:٣٢ ؛ أع ٢‏:٢١<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->إش ٥٢‏:٧<!--raw 1 bo --></span><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><span class='RTL'><!--endraw 1-->إش ٥٣‏:١<!--raw 1 bo --></span><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><span class='RTL'><!--endraw 1-->مز ١٩‏:٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><span class='RTL'><!--endraw 1-->تث ٣٢‏:٢١<!--raw 1 bo --></span><!--endraw 1--></div>
<div class="fn"><sup class="fnt"><a name="fn10" href="#fnm10">10</a></sup> <!--raw 1 bo --><span class='RTL'><!--endraw 1-->إش ٦٥‏:١<!--raw 1 bo --></span><!--endraw 1--></div>
<div class="fn"><sup class="fnt"><a name="fn11" href="#fnm11">11</a></sup> <!--raw 1 bo --><span class='RTL'><!--endraw 1-->إش ٦٥‏:٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>