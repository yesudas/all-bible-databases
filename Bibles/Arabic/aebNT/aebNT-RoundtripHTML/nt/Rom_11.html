<html><head>
<meta http-equiv="Content-Type" content="text/html;charset=utf-8" />
<title>Rom 11 &ndash; رُومِيَة &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 11);">
<div id="navbar"><a href="../index.html">العهد الجديد بالعربية التونسية</a> &ndash; <b>رُومِيَة</b> &ndash; <a href="Rom_1.html">1</a> ... <a href="Rom_9.html">9</a> <a href="Rom_10.html">10</a> <b>11</b> <a href="Rom_12.html">12</a> <a href="Rom_13.html">13</a> ... <a href="Rom_16.html">16</a> </div><hr>
<h1>Rom 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>اللهْ مَا رْفَضْشْ شَعْبْ إِسْرَائِيلْ</h2><span class="vn">1</span> <span class="br-p"><br><br></span>إِمَّالاَ آنَا نِسْإِلْ يَاخِي اللهْ رْفَضْ شَعْبُو؟ حَاشَا! آنَا بِيدِي مِنْ بَنِي إِسْرَائِيلْ، مِنْ ذُرِّيِّةْ إِبْرَاهِيمْ وْمِنْ عَرْشْ بِنْيَامِينْ.</div>
<div class="v" id="v2"><span class="vn">2</span> اللهْ مَا رْفَضْشْ شَعْبُو الِّي عْرَفْهُمْ مِنْ قْبَلْ. يَاخِي مَا تَعْرْفُوشْ الِّي قَالُو الكْتَابْ المُقَدَّسْ عْلَى إِيلِيَّا وَقْتِلِّي شْكَى بْشَعْبْ إِسْرَائِيلْ للهْ؟ وْقَالْ:</div>
<div class="v" id="v3"><span class="vn">3</span> «يَا رَبْ، قَتْلُوا الأَنْبِيَاءْ مْتَاعِكْ وْكسْرُو المَذَابِحْ مْتَاعِكْ وْمَا بْقِيتْ كَانْ آنَا وْآهُومَا يْحِبُّوا يُقْتْلُونِي.»</div>
<div class="v" id="v4"><span class="vn">4</span> <sup class="fnm"><a name="fnm1" href="#fn1">1</a></sup>آمَا شْنُوَّة جَاوْبُو اللهْ؟ «خَلِّيتْ لْرُوحِي سَبْعَة آلاَفْ رُكْبة مَا تِثْنَاتِشْ قُدَّامْ البَعْلْ.»</div>
<div class="v" id="v5"><span class="vn">5</span> وْفِي الوَقْتْ الحَاضِرْ زَادَا قَعْدُوا بْقِيَّة مِالنَّاسْ خْتَارْهُمْ اللهْ بِالنِّعْمَة.</div>
<div class="v" id="v6"><span class="vn">6</span> <span class="br-p"><br><br></span>وْإِذَا كَانْ الإِخْتِيَارْ بِالنِّعْمَة، رَاهُو مُوشْ بِالأَعْمَالْ، مَا كَانِشْ النِّعْمَة تْوَلِّي مَا هِيشْ نِعْمَة.</div>
<div class="v" id="v7"><span class="vn">7</span> شْنُوَّة مَالاَ؟ شَعْبْ إِسْرَائِيلْ مَا نَجّْمُوشْ يَاخْذُوا الشَّيْء الِّي يْحِبُّوا عْلِيهْ، آمَا المُخْتَارِينْ خْذَاوْهْ. وِالبْقِيَّة قْلُوبْهُمْ وَلاَّتْ قَاسْيَة،</div>
<div class="v" id="v8"><span class="vn">8</span> <sup class="fnm"><a name="fnm2" href="#fn2">2</a></sup>كِيفْ مَا تِكْتِبْ فِي الكْتَابْ المُقَدَّسْ: <span class="br-p"><br><br></span><span class="br-ind"><br><span class="indent">&nbsp;</span></span>اللهْ عْطَاهُمْ رُوحْ بْخِيلَة<br> <span class="br-ind"><br><span class="indent">&nbsp;</span></span>وْعِينِينْ مَا تْشُوفِشْ<br> <span class="br-ind"><br><span class="indent">&nbsp;</span></span>وْوِذْنِينْ مَا تِسْمَعْشْ<br> <span class="br-ind"><br><span class="indent">&nbsp;</span></span>حَتَّى لِليُومْ.<br></div>
<div class="v" id="v9"><span class="vn">9</span> <span class="br-p"><br><br></span><sup class="fnm"><a name="fnm3" href="#fn3">3</a></sup>وْدَاوُدْ يْقُولْ: <span class="br-p"><br><br></span><span class="br-ind"><br><span class="indent">&nbsp;</span></span>خَلِّي طَاوْلِتْهُمْ تْوَلِّيلْهُمْ مِنْدَافْ وْشَرْكَة<br> <span class="br-ind"><br><span class="indent">&nbsp;</span></span>وْحَجْرَة اطَّيَّحْهُمْ وْعِقَابْ<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>خَلِّي عِينِيهُمْ تِظْلاَمْ بَاشْ مَا يْنَجّْمُوشْ يْشُوفُوا<br> <span class="br-ind"><br><span class="indent">&nbsp;</span></span>وْخَلِّيهُمْ ظْهُورَاتْهُمْ تْكُونْ دِيمَا مْعَوّْجَة.<br></div>
<div class="v" id="v11"><h2>الخَلاَصْ مْتَاعْ الشْعُوبْ الأُخْرِينْ</h2><span class="vn">11</span> <span class="br-p"><br><br></span>إِمَّالاَ نْقُولْ: يَاخِي ادَّعْثْرُوا بَاشْ يْطِيحُوا؟ حَاشَا! آمَا عْلَى طْرِيقْ الغَلْطَة مْتَاعْهُمْ جَا الخَلاَصْ لِلشْعُوبْ الأُخْرِينْ بَاشْ شَعْبْ إِسْرَائِيلْ يْغِيرْ.</div>
<div class="v" id="v12"><span class="vn">12</span> إِذَا كَانْ تَوَّا الغَلْطَة مْتَاعْهُمْ فِيهَا بَرْكَة كْبِيرَة لِلعَالَمْ وْإِذَا كَانْ الخْسَارَة مْتَاعْهُمْ فِيهَا بَرْكَة كْبِيرَة لِلشْعُوبْ الأُخْرِينْ، إِمَّالاَ آشْ بَاشْ يَاقَعْ كِيْكُونُوا كَامْلِينْ؟</div>
<div class="v" id="v13"><span class="vn">13</span> <span class="br-p"><br><br></span>وْتَوَّا نْقُولْ لِلشْعُوبْ الأُخْرِينْ: مَا دَامْنِي رَسُولْ لِلشْعُوبْ الأُخْرِينْ، رَانِي نْمَجِّدْ الخِدْمَة مْتَاعِي</div>
<div class="v" id="v14"><span class="vn">14</span> بَاشْ نْخَلِّي وْلاَدْ بْلاَدِي اليْهُودْ يْغِيرُوا وْهَكَّا نْخَلِّصْ جْمَاعَة مِنْهُمْ.</div>
<div class="v" id="v15"><span class="vn">15</span> إِذَا كَانْهُمْ هُومَا كِتْرَفْضُوا خَلُّوا العَالَمْ يِتْصَالَحْ مْعَ اللهْ، يَاخِي كِيِتْقِبْلُوا مُوشْ بَاشْ تْكُونْ ثَمَّة حَيَاةْ مِنْ بِينْ المُوتَى؟</div>
<div class="v" id="v16"><span class="vn">16</span> إِذَا كَانْ أَوِّلْ الخْمِيرَةْ تِعْطَى لْرَبِّي، إِمَّالاَ رَاهُو العْجِينْ الكُلُّو تِعْطَى لْرَبِّي. وْإِذَا كَانْ العْرُوقْ تِعْطَاوْ لْرَبِّي، إِمَّالاَ العْرَافْ الكُلْهُمْ مُقَدّْسِينْ.</div>
<div class="v" id="v17"><span class="vn">17</span> <span class="br-p"><br><br></span>إِذَا كَانْ ثَمَّة عْرَافْ تْقَصُّوا، وْإِنْتِ زِيتُونَة جَالْيَة وِتْلَقِّمْتْ فِي بْلاَصِتْهُمْ بَاشْ تْشَارِكْ فِي أَصْلْ الشَّجْرَة وْلِّي تِتْغَذَّى بِيهْ،</div>
<div class="v" id="v18"><span class="vn">18</span> مَا تِتْفُوخْرُوشْ عْلَى العْرَافْ. إِذَا كَانْ تِتْفُوخْرُوا اذَّكّْرُوا الِّي مَا كُمْشْ إِنْتُومَا الِّي جِبْتُوا العْرُوقْ، آمَا العْرُوقْ هِيَ الِّي جَابِتْكُمْ؟</div>
<div class="v" id="v19"><span class="vn">19</span> وْبِشْ تْقُولْ: «العْرَافْ تْقَصِّتْ بَاشْ آنَا نِتْلَقِّمْ.»</div>
<div class="v" id="v20"><span class="vn">20</span> صْحِيحْ! هُومَا تْقَصُّوا بِسْبَبْ قِلِّةْ الإِيمَانْ مْتَاعْهُمْ، آمَا إِنْتِ ثَابِتْ بِسْبَبْ الإِيمَانْ، إِمَّالاَ مَا تِتْكَبِّرْشْ آمَا خَافْ.</div>
<div class="v" id="v21"><span class="vn">21</span> رَاهُو إِذَا كَانْ اللهْ مَا خَلاَّشْ العْرَافْ الأَصْلاَنِينْ يَاخِي بَاشْ يْخَلِّيكْ إِنْتِ؟</div>
<div class="v" id="v22"><span class="vn">22</span> حُطْ فِي بَالِكْ رَحْمِةْ رَبِّي وِالقَسْوَة مْتَاعُو، قَاسِي عَلِّي طَاحُوا، آمَا يَرْحْمِكْ إِنْتِ إِذَا كَانْ تَعْمِلْ قِيمَة لِلرَّحْمَة مْتَاعُو، مَا كَانِشْ رَاكْ إِنْتِ زَادَا تِتْقَصْ.</div>
<div class="v" id="v23"><span class="vn">23</span> وْحَتَّى الِّي طَاحُوا، إِذَا كَانْ مَا يْشِدُّوشْ صْحِيحْ فِي قِلِّةْ الإِيمَانْ مْتَاعْهُمْ بَاشْ يِتْلَقّْمُوا، رَاهُو اللهْ قَادِرْ بَاشْ يْلَقِّمْهُمْ مِنْ جْدِيدْ.</div>
<div class="v" id="v24"><span class="vn">24</span> وْإِذَا كَانْ إِنْتِ تْقَصِّيتْ مِنْ زِيتُونَة جَالْيَة بِطْبِيعِتْهَا، وِتْلَقّْمِتْ فِي زِيتُونَة حُرَّة، قَدَّاشْ أسْهِلْ بَاشْ العْرَافْ هَاذُومَا الِّي هُومَا مِنْ زِيتُونَة حُرَّة بَاشْ يِتْلَقّْمُوا مِنْ جْدِيدْ فِي الزِّيتُونَة الِّي جَابِتْهُمْ.</div>
<div class="v" id="v25"><h2>رَحْمِةْ اللهْ</h2><span class="vn">25</span> <span class="br-p"><br><br></span>آنَا نْحِبّْكُمْ تَعْرْفُوا السِّرْ الغَامِضْ هَاذَا، يَا إِخْوْتِي، بَاشْ مَا يِمْشِيشْ فِي بَالْكُمْ الِّي إِنْتُومَا عَارْفِينْ، الِّي ثَمَّة جْمَاعَة مِنْ بَنِي إِسْرَائِيلْ قْلُوبْهُمْ وَلاَّتْ قَاسْيَة بَاشْ يِكْمِلْ العْدَدْ مْتَاعْ النَّاسْ الِّي حَطّْهُمْ رَبِّي مِالشْعُوبْ الأُخْرِينْ.</div>
<div class="v" id="v26"><span class="vn">26</span> <sup class="fnm"><a name="fnm4" href="#fn4">4</a></sup>وْهَكَّا بَنِي إِسْرَائِيلْ الكُلْهُمْ بَاشْ يُخْلْصُوا، كِيفْ مَا تِكْتِبْ فِي الكْتَابْ المُقَدَّسْ: <span class="br-p"><br><br></span><span class="br-ind"><br><span class="indent">&nbsp;</span></span>المُخَلِّصْ بَاشْ يْجِي مِنْ صِهْيُونْ<br> <span class="br-ind"><br><span class="indent">&nbsp;</span></span>وْبِشْ يْنَحِّي الكُفْرْ مِنْ يَعْقُوبْ.<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span><sup class="fnm"><a name="fnm5" href="#fn5">5</a></sup>وْهَاذَا بَاشْ يْكُونْ عَهْدِي مْعَاهُمْ<br> <span class="br-ind"><br><span class="indent">&nbsp;</span></span>وَقْتِلِّي انَّحِّيلْهُمْ ذْنُوبْهُمْ.<br></div>
<div class="v" id="v28"><span class="vn">28</span> <span class="br-p"><br><br></span>مِنْ جِيهِةْ الإِنْجِيلْ اليْهُودْ هُومَا الأَعْدَاءْ مْتَاعْ اللهْ لْمَصْلْحِتْكُمْ إِنْتُومَا. آمَا فِي مَا يْخُصْ الإِخْتِيَارْ مْتَاعْ اللهْ هُومَا حْبَابْ رَبِّي عْلَى خَاطِرْ جْدُودْهُمْ.</div>
<div class="v" id="v29"><span class="vn">29</span> رَاهُو اللهْ مَا يِنْدِمْشْ بَعْدْ مَا يِخْتَارْ وَاحِدْ وْيَعْطِيهْ حَاجَة.</div>
<div class="v" id="v30"><span class="vn">30</span> بِالضَّبْطْ كِيفْ مَا إِنْتُومَا قْبَلْ كُنْتُوا عَاصِينْ الله وْتَوَّا تِرْحَمْتُوا بِسْبَبْ المَعْصْيَة مْتَاعْهُمْ،</div>
<div class="v" id="v31"><span class="vn">31</span> هَكَّا هُومَا زَادَا تَوَّا عْصَاوْ اللهْ بَاشْ يَرْحِمْهُمْ كِيفْ مَا يَرْحِمْكُمْ،</div>
<div class="v" id="v32"><span class="vn">32</span> رَاهُو اللهْ خَلَّى النَّاسْ مَرْبُوطِينْ فِي المَعْصْيَة بَاشْ يَرْحِمْهُمْ الكُلْهُمْ.</div>
<div class="v" id="v33"><h2>الحَمْدْ للهْ</h2><span class="vn">33</span> <span class="br-p"><br><br></span><span class="br-ind"><br><span class="indent">&nbsp;</span></span>قَدَّاشُو عْظِيمْ الغْنَى مْتَاعْ اللهْ!<br> <span class="br-ind"><br><span class="indent">&nbsp;</span></span>وْقَدَّاشْهَا غَارْقَة الحِكْمَة وِالمَعْرْفَة مْتَاعُو!<br> <span class="br-ind"><br><span class="indent">&nbsp;</span></span>وْقَدَّاشْهَا الأَحْكَامْ مْتَاعُو صْعِيبَة بَاشْ تِتْعْرَفْ! وِالثْنَايَا مْتَاعُو بَاشْ تِتْفْهِمْ!<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>شْكُونْ يَعْرِفْ الفِكْرْ مْتَاعْ اللهْ؟<br> <span class="br-ind"><br><span class="indent">&nbsp;</span></span>وِشْكُونْ يْنَجِّمْ يَنْصْحُو؟<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>وِلاَّ شْكُونْ الِّي عْطَى حَاجَة للهْ<br> <span class="br-ind"><br><span class="indent">&nbsp;</span></span>بَاشْ اللهْ يْرَجَّعْهَالُو<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>رَاهُو كُلْ شَيْء مِنُّو هُوَ وْبِيهْ هُوَ وْلِيهْ هُوَ.<br> <span class="br-ind"><br><span class="indent">&nbsp;</span></span>المَجْدْ لِيهْ لِلأَبَدْ. آمِينْ.<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->I مل ١٩‏:١٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->إش ٢٩‏:١٠ ؛ تث ٢٩‏:٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->مز ٦٩‏:٢٢‏-٢٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->إش ٥٩‏:٢٠‏-٢١<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->إر ٣١‏:٣٣ ؛ إش ٢٧‏:٩<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>