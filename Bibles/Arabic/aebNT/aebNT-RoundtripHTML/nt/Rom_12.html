<html><head>
<meta http-equiv="Content-Type" content="text/html;charset=utf-8" />
<title>Rom 12 &ndash; رُومِيَة &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 12);">
<div id="navbar"><a href="../index.html">العهد الجديد بالعربية التونسية</a> &ndash; <b>رُومِيَة</b> &ndash; <a href="Rom_1.html">1</a> ... <a href="Rom_10.html">10</a> <a href="Rom_11.html">11</a> <b>12</b> <a href="Rom_13.html">13</a> <a href="Rom_14.html">14</a> ... <a href="Rom_16.html">16</a> </div><hr>
<h1>Rom 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الحَيَاةْ الجْدِيدَة فِي المَسِيحْ</h2><span class="vn">1</span> <span class="br-p"><br><br></span>هَاذَاكَا عْلاَشْ نُطْلُبْ مِنْكُمْ، يَا إِخْوْتِي، بْرَحْمِةْ اللهْ إِنّْكُمْ تْقَدّْمُوا أجْسَادْكُمْ كِيفْ ذْبِيحَة حَيَّة مُقَدّْسَة وْمَقْبُولَة عِنْدْ اللهْ، وْهَاذِي هِيَ عْبَادِتْكُمْ بالْعْقَلْ.</div>
<div class="v" id="v2"><span class="vn">2</span> مَا تْقَلّْدُوشْ الحَاجَاتْ الِّي فِي العَالَمْ هَاذَا. آمَا اتْبَدّْلُوا كِتْجَدَدُوا عْقُولْكُمْ بَاشْ تَعْرْفُوا شْنُوَّة هِيَ الإِرَادَة مْتَاعْ اللهْ: الِّي هِيَ صَالْحَة وْمَقْبُولَة وْكَامْلَة.</div>
<div class="v" id="v3"><span class="vn">3</span> <span class="br-p"><br><br></span>رَانِي بِالنِّعْمَة الِّي عْطَاهَالِي رَبِّي نْوَصِّي كُلْ وَاحِدْ فِيكُمْ بَاشْ مَا يَعْمِلْشْ قِيمَة لْرُوحُو أَكْثِرْ مِاللاَّزِمْ، آمَا يَعْطِي لْرُوحُو القِيمَة الِّي يِسْتْحَقّْهَا، كُلْ وَاحِدْ عْلَى قَدْرْ الإِيمَانْ الِّي عْطَاهُولُو رَبِّي.</div>
<div class="v" id="v4"><span class="vn">4</span> رَاهُو كِيفْ مَا فِي جَسَدْ وَاحِدْ عِنْدْنَا بَرْشَة أَعْضَاءْ وِالكُلْهُمْ مَا عِنْدْهُمْشْ الخِدْمَة هِيَ بِيدْهَا،</div>
<div class="v" id="v5"><span class="vn">5</span> هَكَّا أَحْنَا زَادَا رَغْمِلِّي أَحْنَا بَرْشَة رَانَا جَسَدْ وَاحِدْ فِي المَسِيحْ، وْأَعْضَاءْ مْتَاعْ بْعَضْنَا،</div>
<div class="v" id="v6"><span class="vn">6</span> وْعَنْدْنَا مَوَاهِبْ مَا هُمْشْ كِيفْ كِيفْ عْلَى قَدْرْ النِّعْمَة الِّي تِعْطَاتِلْنَا: الِّي عَنْدُو مَوْهِبْةْ النُّبُوَّة خَلِّيهْ يِتْنَبَّأ بِالإِيمَانْ،</div>
<div class="v" id="v7"><span class="vn">7</span> وِلِّي عَنْدُو مَوْهِبْةْ الخِدْمَة فِي الخِدْمَة، وِلِّي عَنْدُو مَوْهِبْةْ التَّعْلِيمْ فِي التَّعْلِيمْ،</div>
<div class="v" id="v8"><span class="vn">8</span> وِلِّي عَنْدُو مَوْهِبْةْ الوَعْظْ خَلِّيهْ فِي الوَعْظْ، وِلِّي هُوَ كْرِيمْ خَلِّيهْ يَعْطِي مِنْ غِيرْ مَا يِحْسِبْ، وِلِّي هُوَ يْقُودْ خَلِّيهْ يْقُودْ بِالقْدَا، وِلِّي عَنْدُو مَوْهِبْةْ الرَّحْمَة خَلِّيهْ يَرْحِمْ وْهُوَ فَرْحَانْ.</div>
<div class="v" id="v9"><h2>المْحَبَّة</h2><span class="vn">9</span> <span class="br-p"><br><br></span>المْحَبَّة يِلْزِمْهَا تْكُونْ صَادْقَة. أَكْرْهُوا الشَّرْ وْشِدُّوا صْحِيحْ فِي الخِيرْ.</div>
<div class="v" id="v10"><span class="vn">10</span> حِبُّوا بْعَضْكُمْ كِيفْ الإِخْوَة، وْإِكْرْمُوا بْعَضْكُمْ.</div>
<div class="v" id="v11"><span class="vn">11</span> إِخْدْمُوا بَرْشَة وْمَا تَبْخْلُوشْ، كُونُوا حَارِّينْ فِي الرُّوحْ، إِخْدْمُوا الرَّبْ.</div>
<div class="v" id="v12"><span class="vn">12</span> أَفْرْحُوا فِي الأَمَلْ مْتَاعْكُمْ، أُصْبْرُوا فِي الضِّيقْ، وْدَاوْمُوا عْلَى الصَّلاَةْ.</div>
<div class="v" id="v13"><span class="vn">13</span> شَارْكُوا فِي الإِحْتِيَاجْ مْتَاعْ المُؤْمْنِينْ، وْضَيّْفُوا البْرَايْنِيَّة.</div>
<div class="v" id="v14"><span class="vn">14</span> بَارْكُوا الِّي يِضْطَهْدُوا فِيكُمْ، بَارْكُوا وْمَا تِلْعْنُوشْ.</div>
<div class="v" id="v15"><span class="vn">15</span> أَفْرْحُوا مْعَ الفَرْحَانِينْ وْإِبْكِيوْ مْعَ الِّي الْبَاكينْ.</div>
<div class="v" id="v16"><span class="vn">16</span> عِيشُوا عَلاَقِتْكُمْ بَاهْيَة مْعَ بْعَضْكُمْ، مَا تِتْكَبّْرُوشْ آمَا خَالْطُوا المِتْوَاضْعِينْ. مَا تِحْسْبُوشْ رْوَاحْكُمْ حُكَمَاءْ.</div>
<div class="v" id="v17"><span class="vn">17</span> مَا تْكَافْؤُوشْ حَتَّى وَاحِدْ عْلَى الشَّرْ بِالشَّرْ آمَا أَحْرْصُوا بَاشْ تَعْمْلُوا الخِيرْ قُدَّامْ النَّاسْ الكُلْ.</div>
<div class="v" id="v18"><span class="vn">18</span> أَعْمْلُوا قَدْ مَا تْنَجّْمُوا بَاشْ تْعِيشُوا فِي سَلاَمْ مْعَ النَّاسْ الكُلْهُمْ.</div>
<div class="v" id="v19"><span class="vn">19</span> <sup class="fnm"><a name="fnm1" href="#fn1">1</a></sup>يَا حْبَابِي مَا تِنْتَقْمُوشْ، آمَا خَلُّوا الغَضَبْ للهْ، رَاهُو الكْتَابْ المُقَدَّسْ يْقُولْ: «آنَا الِّي نِنْتَقَمْ، يْقُولْ الرَّبْ، وْآنَا الِّي نْجَازِي.»</div>
<div class="v" id="v20"><span class="vn">20</span> <sup class="fnm"><a name="fnm2" href="#fn2">2</a></sup>آمَا «إِذَا كَانْ عْدُوِّكْ جَاعْ وَكّْلُو، وْإِذَا كَانْ عْطُشْ شَرّْبُو، رَاكْ كِتَعْمِلْ الشَّيْء هَاذَا تْحُطْ جْمَرْ مْتَاعْ نَارْ فُوقْ رَاسُو.»</div>
<div class="v" id="v21"><span class="vn">21</span> مَا تْخَلِّيشْ الشَّرْ يِغْلْبِكْ آمَا إِغْلِبْ الشَّرْ بِالخِيرْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->لا ١٩‏:١٨ ؛ تث ٣٢‏:٣٥ ؛ عب ١٠‏:٣٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->أم ٢٥‏:٢١‏-٢٢ ؛ مت ٥‏:٤٤ ؛ لو ٦‏:٢٧<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>