<html><head>
<meta http-equiv="Content-Type" content="text/html;charset=utf-8" />
<title>Rom 13 &ndash; رُومِيَة &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 13);">
<div id="navbar"><a href="../index.html">العهد الجديد بالعربية التونسية</a> &ndash; <b>رُومِيَة</b> &ndash; <a href="Rom_1.html">1</a> ... <a href="Rom_11.html">11</a> <a href="Rom_12.html">12</a> <b>13</b> <a href="Rom_14.html">14</a> <a href="Rom_15.html">15</a> <a href="Rom_16.html">16</a> </div><hr>
<h1>Rom 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>طِيعُوا النَّاسْ الِّي عِنْدْهُمْ سُلْطَة</h2><span class="vn">1</span> <span class="br-p"><br><br></span>خَلِّي النَّاسْ الكُلْ يْطِيعُوا السُّلُطَاتْ العُلْيَا. رَاهُو مَا ثَمَّاشْ سُلْطة مَا حَطّْهَاشْ اللهْ، وِالشّلاطِينْ الِّي مُوجُودِينْ رَاهُمْ حَطّْهُمْ اللهْ</div>
<div class="v" id="v2"><span class="vn">2</span> هَاذَاكَا عْلاَشْ الِّي يْجِيوْ ضِدْ السُّلْطَانْ هُومَا ضِدْ الشَّيْء الِّي حَطُّو اللهْ، وِلِّي يْجِيوْ ضِدّْو يِسْتْحَقُّوا العِقَابْ.</div>
<div class="v" id="v3"><span class="vn">3</span> رَاهُمْ الِّي يَعْمْلُوا فِي الخِيرْ مَا يْخَافُوشْ مِالحُكَّامْ، آمَا يْخَافُوا مِنْهُمْ الِّي يَعْمْلُوا فِي الشَّرْ. يَاخِي تْحِبْ مَا تْخَافِشْ مِالسُّلْطَان؟ إِمَّالاَ أَعْمِلْ الخِيرْ تَوْ يَرْضَى عْلِيكْ.</div>
<div class="v" id="v4"><span class="vn">4</span> هُومَا الخُدَّامْ مْتَاعْ اللهْ لْمَصْلْحِتْكُمْ. آمَا إِذَا كَانْ تَعْمْلُوا الشَّرْ يِلْزِمْكُمْ تْخَافُوا عْلَى خَاطِرْهُمْ عِنْدْهُمْ السُّلْطَة بَاشْ يْعَاقْبُوا. هُومَا الخُدَّامْ مْتَاعْ اللهْ الِّي يْعَاقْبُوا الِّي يَعْمْلُوا الشَّرْ.</div>
<div class="v" id="v5"><span class="vn">5</span> هَاذَاكَا عْلاَشْ يِلْزِمْنَا نْطِيعُوا السُّلْطَة، مُوشْ بَاشْ نِمْنْعُوا مِالغَضَبْ مْتَاعْ اللهْ آكَاهُو، آمَا زَادَا عْلَى خَاطِرْ الضَّمِيرْ.</div>
<div class="v" id="v6"><span class="vn">6</span> هَاذَاكَا عْلاَشْ زَادَا إِنْتُومَا تَدْفْعُوا فِي الضَّرَايِبْ. رَاهُمْ الحُكَّامْ هُومَا خُدَّامْ مْتَاعْ اللهْ كيَعْمْلُوا الشَّيْء هَاذَا بِيدُو.</div>
<div class="v" id="v7"><span class="vn">7</span> أَعْطِيوْ لْكُلْ وَاحِدْ حَقُّو: الضَّرَايِبْ لِلِّي يِلْزِمْكُمْ تِدْفْعُولُو الضَّرَايِبْ، وِالأَدَاءَاتْ لِلِّي يِلْزِمْكُمْ تِدْفْعُولُو الأَدَاءَاتْ، وِالقْدَرْ لِلِّي يِلْزِمْكُمْ تْقَدّْرُوهْ، وِالكَرَامَة لِلِّي يِلْزِمْكُمْ تِكْرْمُوهْ.</div>
<div class="v" id="v8"><h2>المْحَبَّة الِّي بِينْ الإِخْوَة</h2><span class="vn">8</span> <span class="br-p"><br><br></span>مَا تْكُونُوشْ مَدْيُونِينْ لْحَتَّى حَدْ كَانْ بِالمْحَبَّة، رَاهُو الِّي يْحِبْ غِيرُو يْتَمِّمْ الشَّرِيعَة.</div>
<div class="v" id="v9"><span class="vn">9</span> الوْصَايَا الِّي تْقُولْ: «مَا تَزْنَاشْ، مَا تُقْتُلْشْ، مَا تِسْرِقْشْ، مَا تِشْتْهَاشْ» وِالوْصَايَا الأُخْرِينْ الكُلْهُمْ يِتْلَمُّوا فِي الوْصِيَّة هَاذِي: «حِبْ قْرِيبِكْ كِيفْ مَا تْحِبْ رُوحِكْ.»</div>
<div class="v" id="v10"><span class="vn">10</span> الِّي يْحِبْ مَا يَعْمِلْشْ الشَّرْ مْعَ قْرِيبُو، هَاذَاكَا عْلاَشْ المْحَبَّة اتَّمِّمْ الشَّرِيعَة.</div>
<div class="v" id="v11"><span class="vn">11</span> <span class="br-p"><br><br></span>زِيدْ عْلَى هَاذَا إِنْتُومَا تَعْرْفُوا فِآنَا سَاعَة أَحْنَا تَوَّا، جَا الوَقْتْ بَاشْ تْفِيقُوا مِنْ النُّومْ مْتَاعْكُمْ، رَاهُو الخَلاَصْ مْتَاعْنَا أَقْرْبِلْنَا تَوَّا مِالوَقْتْ الِّي امِّنَّا فِيهْ.</div>
<div class="v" id="v12"><span class="vn">12</span> اللِّيلْ قْرِيبْ يُوفَى وِالنْهَارْ قْرُبْ. إِمَّالاَ خَلِّينَا انَّحِّيوْ الحَاجَاتْ مْتَاعْ الظْلاَمْ وْخَلِّينَا نْهِزُّوا سْلاَحْ النُّورْ مْتَاعْ الجُنُودْ.</div>
<div class="v" id="v13"><span class="vn">13</span> خَلِّينَا نِتْصَرّْفُوا كِيفْ نَاسْ يْعِيشُوا فِي النْهَارْ: مُوشْ بِالفْسَادْ وِالسُّكْرْ، مُوشْ بالفُجُورْ وِالفَاحْشَة، مُوشْ بِالعَرْكْ وِالحُسْدْ.</div>
<div class="v" id="v14"><span class="vn">14</span> آمَا البْسُوا الرَّبْ يَسُوعْ المَسِيحْ، وْمَا عَادِشْ تِتْلْهَاوْ بِبْدُونَاتْكُمْ وِالشْهَاوِي مْتَاعْهُمْ.</div>
</div>
<!-- PARSED ABOVE; EDITING MAY BREAK PARSER -->
</body></html>