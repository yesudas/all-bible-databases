<html><head>
<meta http-equiv="Content-Type" content="text/html;charset=utf-8" />
<title>Rom 14 &ndash; رُومِيَة &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 14);">
<div id="navbar"><a href="../index.html">العهد الجديد بالعربية التونسية</a> &ndash; <b>رُومِيَة</b> &ndash; <a href="Rom_1.html">1</a> ... <a href="Rom_12.html">12</a> <a href="Rom_13.html">13</a> <b>14</b> <a href="Rom_15.html">15</a> <a href="Rom_16.html">16</a> </div><hr>
<h1>Rom 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>مَا تُحْكْمُوشْ عْلَى بْعَضْكُمْ</h2><span class="vn">1</span> <span class="br-p"><br><br></span>إِقْبْلُوا الِّي هُوَ إِيمَانُو ضْعِيفْ مَا بِينَاتْكُمْ وْمَا تْلُومُوهِشْ عْلَى رَايُو.</div>
<div class="v" id="v2"><span class="vn">2</span> ثَمَّة نَاسْ يِمّْنُوا الِّي هُومَا يْنَجّْمُوا يَاكْلُوا مِنْ كُلْ شَيْء، وْثَمَّة شْكُونْ مِنْهُمْ الِّي إِيمَانُو ضْعِيفْ مَا يَاكُلْ كَانْ الخُضْرَة.</div>
<div class="v" id="v3"><span class="vn">3</span> الِّي يَاكْلُوا مِنْ كُلْ شَيْء مَا يِلْزِمْهُمْشْ يَحْقْرُوا الِّي مَا يَاكْلُوشْ، وِلِّي مَا يَاكْلُوشْ يِلْزِمْهُمْ مَا يُحْكْمُوشْ عَلِّي يَاكْلُوا مِنْ كُلْ شَيْء، رَاهُو اللهْ قْبِلْهُمْ.</div>
<div class="v" id="v4"><span class="vn">4</span> شْكُونِكْ إِنْتِ بَاشْ تُحْكُمْ عْلَى الخَادِمْ مْتَاعْ غِيرِكْ؟ هُوَ يَاقِفْ وِلاَّ يْطِيحْ مِنْ عِينْ سِيدُو. رَاهُو سِيدُو هُوَ الِّي يْقَرِرْ إِذَا كَانْ يَاقِفْ وِلاَّ يْطِيحْ. وْرَاهُو بَاشْ يَاقِفْ عْلَى خَاطِرْ الرَّبْ قَادِرْ بَاشْ يْخَلِّيهْ يَاقِفْ.</div>
<div class="v" id="v5"><span class="vn">5</span> <span class="br-p"><br><br></span>ثَمَّة نَاسْ يِعْتَبْرُوا فِي نْهَارْ خِيرْ مِالنْهَارَاتْ الأُخْرِينْ، وْثَمَّة نَاسْ أُخْرِينْ يْشُوفُوا النْهَارَاتْ الكُلْهُمْ كِيفْ كِيفْ. وْخَلِّي كُلْ وَاحِدْ يِثْبِتْ عْلَى رَايُو.</div>
<div class="v" id="v6"><span class="vn">6</span> الِّي يَعْمِلْ قِيمَة لِنْهَارْ رَاهُو يَعْمِلُّو قِيمَة بَاشْ يِكْرِمْ الرَّبْ. الِّي يَاكُلْ كُلْ شَيْء زَادَا يَاكُلْ بَاشْ يِكْرِمْ الرَّبْ مَا دَامُو يُشْكُرْ فِي اللهْ، وِلِّي مَا يَاكُلْشْ رَاهُو يِكْرِمْ الرَّبْ وْيُشْكُرْ اللهْ.</div>
<div class="v" id="v7"><span class="vn">7</span> حَتَّى وَاحِدْ فِينَا مَا هُو عَايِشْ لْرُوحُو، وْحَتَّى وَاحِدْ فِينَا مَا يْمُوتْ عْلَى خَاطِرْ رُوحُو.</div>
<div class="v" id="v8"><span class="vn">8</span> إِذَا كَانْ نْعِيشُوا رَانَا نْعِيشُوا عْلَى خَاطِرْ الرَّبْ، وْإِذَا كَانْ مُتْنَا رَانَا نْمُوتُوا عْلَى خَاطِرْ الرَّبْ. إِمَّالاَ إِذَا كَانْ نَحْيَاوْ وِلاَّ إِذَا كَانْ نْمُوتُوا، رَانَا لِلرَّبْ.</div>
<div class="v" id="v9"><span class="vn">9</span> رَاهُو عْلَى خَاطِرْ الشَّيْء هَاذَا المَسِيحْ مَاتْ وِحْيَى مِنْ جْدِيدْ بَاشْ يْكُونْ الرَّبْ مْتَاعْ المُوتَى وِالحَيِّينْ.</div>
<div class="v" id="v10"><span class="vn">10</span> عْلاَشْ تُحْكُمْ عْلَى خُوكْ؟ وِلاَّ عْلاَشْ تَحْقِرْ فِي خُوكْ؟ رَانَا الكُلْنَا بَاشْ نَاقْفُوا فِي المَحْكْمَة مْتَاعْ اللهْ،</div>
<div class="v" id="v11"><span class="vn">11</span> <sup class="fnm"><a name="fnm1" href="#fn1">1</a></sup>رَاهُو مَكْتُوبْ فِي الكْتَابْ المُقَدَّسْ: <span class="br-p"><br><br></span><span class="br-ind"><br><span class="indent">&nbsp;</span></span>يْقُولْ الرَّبْ، أنَا الحيّ<br> <span class="br-ind"><br><span class="indent">&nbsp;</span></span>كُلْ رُكْبَة بَاشْ تِتْثّْنَى قُدَّامِي<br> <span class="br-ind"><br><span class="indent">&nbsp;</span></span>وْكُلْ لْسَانْ بَاشْ يِحْمِدْنِي.<br></div>
<div class="v" id="v12"><span class="vn">12</span> <span class="br-p"><br><br></span>إِمَّالاَ، كُلْ وَاحِدْ فِينَا لاَزْمُو يَعْطِي حْسَابْ عْلَى رُوحُو قُدَّامْ اللهْ.</div>
<div class="v" id="v13"><h2>مَا تْخَلِّيشْ خُوكْ يْطِيحْ</h2><span class="vn">13</span> <span class="br-p"><br><br></span>هاذَاكا عْلاَشْ خَلِّينَا مَا عَادِشْ بِالكُلْ نُحْكْمُوا عْلَى بْعَضْنَا، آمَا بِالعَكْسْ خَلِّينَا نْقَرِرُوا بَاشْ مَا نْحُطُّوشْ قُدَّامْ وَاحِدْ مِنْ خْوَاتْنَا حَاجَة تْعَثّْرُوا وِلاَّ اطَّيّْحُو،</div>
<div class="v" id="v14"><span class="vn">14</span> وْآنَا نَعْرِفْ وْمِتْأَكِّدْ إِنُّو فِي الرَّبْ يَسُوعْ مَا ثَمَّاشْ حَتَّى حَاجَة مَنْزُوسَة بِطْبِيعِتْهَا، آمَا رَاهِي مَنْزُوسَة عِنْدْ الِّي يْرَى الِّي هِيَ مَنْزُوسَة.</div>
<div class="v" id="v15"><span class="vn">15</span> إِذَا كَانْ خُوكْ يِتْجْرَحْ بِسْبَبْ الشَّيْء الِّي إِنْتِ تَاكْلُو، رَاكْ مَاكِشْ تِتْصَرِّفْ بِمْحَبَّة. مَا تْخَلِّيشْ الشَّيْء الِّي تَاكْلُو يْدَمِّرْ الإِنْسَانْ الِّي مَاتْ المَسِيحْ عْلَى خَاطْرُو،</div>
<div class="v" id="v16"><span class="vn">16</span> مَا تْخَلِّيشْ الشَّيْء البَاهِي الِّي تَعْمِلْ فِيهْ يِتْقَالْ عْلِيهْ كْلاَمْ خَايِبْ.</div>
<div class="v" id="v17"><span class="vn">17</span> رَاهِي مَمْلِكْةْ اللهْ مَا هِيشْ مَاكْلَة وِشْرَابْ، آمَا هِيَ بِرْ وْسَلاَمْ وْفَرَحْ فِي الرُّوحْ القُدُسْ.</div>
<div class="v" id="v18"><span class="vn">18</span> أَيْ وَاحِدْ يِخْدِمْ المَسِيحْ بِالطَّرِيقَة هَاذِي رَاهُو اللهْ يَرْضَى عْلِيهْ وِالنَّاسْ يِقْبْلُوهْ.</div>
<div class="v" id="v19"><span class="vn">19</span> <span class="br-p"><br><br></span>إِمَّالاَ خَلِّينَا نْتَبّْعُوا الحَاجَاتْ الِّي تْجِيبِلْنَا السَّلاَمْ وْنِبْنِيوْ بِيهَا بْعَضْنَا.</div>
<div class="v" id="v20"><span class="vn">20</span> مَا ادَّمِّرْشْ الشَّيْء الِّي عَمْلُو اللهْ عْلَى جَالْ المَاكْلَة. كُلْ شَيْء طَاهِرْ، آمَا رَاهُو خَايِبْ إِنُّو أَيْ وَاحِدْ يْخَلِّي الأُخْرِينْ يْطِيحُوا بِسْبَبْ الشَّيْء الِّي يَاكُلْ فِيهْ،</div>
<div class="v" id="v21"><span class="vn">21</span> وْرَاهُو بَاهِي انِّكْ مَا تَاكُلْشْ اللْحَمْ وِلاَّ تُشْرُبْ الشْرَابْ وِلاَّ تَعْمِلْ أَيْ حَاجَة تْخَلِّي خُوكْ يِتْعَثِّرْ،</div>
<div class="v" id="v22"><span class="vn">22</span> خَلِّي الشَّيْء الِّي تِمِّنْ بِيهْ بِينِكْ وْبِينْ اللهْ. صَحَّة لِيهْ الِّي مَا يُحْكُمْشْ عْلَى رُوحُو وَقْتِلِّي يَعْمِلْ حَاجَة يْرَى الِّي هِيَ بَاهْيَة.</div>
<div class="v" id="v23"><span class="vn">23</span> آمَا إِذَا كَانُو شَاكْ فِي الشَّيْء الِّي يَاكُلْ فِيهْ، رَاهُو اللهْ يُحْكُمْ عْلِيهْ كِيَاكْلُو عْلَى خَاطْرُو يَعْمِلْ فِي الشَّيْء هَاذَاكَا وْهُوَ مَا عِنْدُوشْ إِيمَانْ. وْكُلْ حَاجَة مَا تِتْعْمَلْشْ بِالإِيمَانْ رَاهِي ذَنْبْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إش ٤٥‏:٢٣ ؛ في ٢‏:١٠‏-١١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>