<html><head>
<meta http-equiv="Content-Type" content="text/html;charset=utf-8" />
<title>Rom 15 &ndash; رُومِيَة &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 15);">
<div id="navbar"><a href="../index.html">العهد الجديد بالعربية التونسية</a> &ndash; <b>رُومِيَة</b> &ndash; <a href="Rom_1.html">1</a> ... <a href="Rom_13.html">13</a> <a href="Rom_14.html">14</a> <b>15</b> <a href="Rom_16.html">16</a> </div><hr>
<h1>Rom 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>أَعْمْلُوا الشَّيْء الِّي يْرَضِّي اللهْ</h2><span class="vn">1</span> <span class="br-p"><br><br></span>أَحْنَا القْوِيِّينْ فِي الإِيمَانْ يِلْزِمْنَا نْعَاوْنُوا الضْعَافْ بَاشْ يْهِزُّوا الحْمِلْ مْتَاعْهُمْ، مَا يِلْزِمْنَاشْ نلَوّْجُوا عْلَى الشَّيْء الِّي يْرَضِّينَا،</div>
<div class="v" id="v2"><span class="vn">2</span> وْخَلِّي كُلْ وَاحِدْ فِينَا يْرَضِّي خُوهْ لْمَصْلِحْتُو بَاشْ يِبْنِيهْ.</div>
<div class="v" id="v3"><span class="vn">3</span> <sup class="fnm"><a name="fnm1" href="#fn1">1</a></sup>رَاهُو المَسِيحْ مَا لَوِّجْشْ عْلَى الشَّيْء الِّي يْرَضِّيهْ هُوَ، آمَا كِيفْ مَا هُو مَكْتُوبْ فِي الكْتَابْ المُقَدَّسْ: «السَّبَّانْ الِّي يْسِبُّوا فِيكْ بِيهْ خْلَطْلِي آنَا.»</div>
<div class="v" id="v4"><span class="vn">4</span> وْأَيْ حَاجَة تْكِتْبِتْ قْبَلْ فِي الكْتُبْ المُقَدّْسَة رَاهِي تْكِتْبِتْ بَاشْ تْعَلِّمْنَا كِيفَاشْ يْوَلِّي عِنْدْنَا أَمَلْ بِالصَّبْرْ وِالتَّشْجِيعْ الِّي فِي الكْتُبْ المُقَدّْسَة.</div>
<div class="v" id="v5"><span class="vn">5</span> إِنْ شَاءْ اللهْ الإِلاَهْ مْتَاعْ الصَّبْرْ وِالتَّشْجِيعْ يَعْطِيكُمْ إِنّْكُمْ تْكُونُوا عِنْدْكُمْ رَايْ وَاحِدْ كِيفْ مَا عَلِّمْنَا المَسِيحْ يَسُوعْ،</div>
<div class="v" id="v6"><span class="vn">6</span> بَاشْ الكُلْكُمْ مْعَ بْعَضْكُمْ تْمَجّْدُوا إِلاَهْ وْبُو رَبّْنَا يَسُوعْ المَسِيحْ بْقَلْبْ وَاحِدْ وبْصُوتْ وَاحِدْ.</div>
<div class="v" id="v7"><h2>التَّبْشِيرْ بِينْ الشْعُوبْ الأُخْرِينْ</h2><span class="vn">7</span> <span class="br-p"><br><br></span>إِمَّالاَ اقْبْلُوا بْعَضْكُمْ كِيفْ مَا المَسِيحْ قْبِلْكُمْ بَاشْ تْمَجّْدُوا اللهْ.</div>
<div class="v" id="v8"><span class="vn">8</span> رَانِي نْقُلْكُمْ الِّي المَسِيحْ وَلَّى خَادِمْ لِليْهُودْ بَاشْ يْوَرِّي الِّي اللهْ صَادِقْ بَاشْ يْثَبِّتْ الوُعُودْ الِّي عْطَاهُمْ اللهْ لِلجْدُودْ.</div>
<div class="v" id="v9"><span class="vn">9</span> <sup class="fnm"><a name="fnm2" href="#fn2">2</a></sup>وْبَاشْ الشْعُوبْ الأُخْرِينْ يْمَجّْدُوا اللهْ عْلَى رَحْمْتُو كِيفْ مَا تِكْتِبْ فِي الكْتُبْ المُقَدّْسَة: <span class="br-p"><br><br></span><span class="br-ind"><br><span class="indent">&nbsp;</span></span>هَاذَاكَا عْلاَشْ فِي وُسْطْ الشْعُوبْ الأُخْرِينْ بَاشْ نِحْمْدِكْ،<br> <span class="br-ind"><br><span class="indent">&nbsp;</span></span>وْبِالغْنَاء نْسَبِّحْ لإِسْمِكْ.<br></div>
<div class="v" id="v10"><span class="vn">10</span> <span class="br-p"><br><br></span><sup class="fnm"><a name="fnm3" href="#fn3">3</a></sup>وِيْقُولْ الكْتَابْ زَادَا: <span class="br-p"><br><br></span><span class="br-ind"><br><span class="indent">&nbsp;</span></span>أَفْرْحُوا يَا الشْعُوبْ الأُخْرِينْ مْعَ شَعْبْ اللهْ!<br></div>
<div class="v" id="v11"><span class="vn">11</span> <span class="br-p"><br><br></span><sup class="fnm"><a name="fnm4" href="#fn4">4</a></sup>وِيْقُولْ مَرَّة أُخْرَى: <span class="br-p"><br><br></span><span class="br-ind"><br><span class="indent">&nbsp;</span></span>سَبّْحُوا الرَّبْ يَا كُلّ الأُمَمْ.<br> <span class="br-ind"><br><span class="indent">&nbsp;</span></span>احْمْدُوهْ يَا كُلّ الشْعُوبْ.<br></div>
<div class="v" id="v12"><span class="vn">12</span> <span class="br-p"><br><br></span><sup class="fnm"><a name="fnm5" href="#fn5">5</a></sup>وْقَالْ إِشَعْيَاءْ زَادَا: <span class="br-p"><br><br></span><span class="br-ind"><br><span class="indent">&nbsp;</span></span>وِلْدْ يَسَّى بَاشْ يْجِي<br> <span class="br-ind"><br><span class="indent">&nbsp;</span></span>يْقُومْ وْيُحْكُمْ فِي الشْعُوبْ الأُخْرِينْ<br> <span class="br-ind"><br><span class="indent">&nbsp;</span></span>وِيْكُونْ عِنْدْهُمْ رَجَاءْ فِيهْ.<br></div>
<div class="v" id="v13"><span class="vn">13</span> <span class="br-p"><br><br></span>إِنْ شَاءْ اللهْ إِلاَهْ الرَّجَاءْ يِمْلاَكُمْ بِالفَرْحَة وِالسَّلاَمْ بْإِيمَانْكُمْ بِيهْ بَاشْ الرَّجَاءْ مْتَاعْكُمْ يْفِيضْ بْقُوِّةْ الرُّوحْ القُدُسْ!</div>
<div class="v" id="v14"><h2>خِدْمِةْ بُولُسْ</h2><span class="vn">14</span> <span class="br-p"><br><br></span>آنَا بِيدِي يَا خْوَاتِي عِنْدِي ثِيقَة فِيكُمْ الِّي إِنْتُومَا مِمْلِينْ بِالصْلاَحْ، وْمِمْلِينْ بِالمَعْرْفَة، وْقَادْرِينْ بَاشْ تْعَلّْمُوا بْعَضْكُمْ.</div>
<div class="v" id="v15"><span class="vn">15</span> آمَا رَاهُو ثَمَّة حَاجَاتْ كْتِبْتِلْكُمْ عْلِيها بْصَرَاحَة بَاشْ نْذَكِّرْكُمْ بِيها، بْفَضْلْ النِّعْمَة الِّي عْطَاهَالِي اللهْ</div>
<div class="v" id="v16"><span class="vn">16</span> بَاشْ نْكُونْ خَادِمْ مْتَاعْ المَسِيحْ يَسُوعْ مَا بِينْ الشْعُوبْ الأُخْرِينْ. نِخْدِمْ كِيفْ كَاهِنْ فِي الإِنْجِيلْ الِّي مِنْ عِنْدْ اللهْ، بَاشْ الشْعُوبْ الأُخْرِينْ يْكُونُوا قُرْبَانْ مَقْبُولْ عِنْدْ اللهْ مُقَدَّسْ بِالرُّوحْ القُدُسْ.</div>
<div class="v" id="v17"><span class="vn">17</span> إِمَّالاَ، عِنْدِي الحَقْ، بَاشْ نِتْفُوخِرْ فِي المَسِيحْ يَسُوعْ بِالخِدْمَة مْتَاعْ اللهْ،</div>
<div class="v" id="v18"><span class="vn">18</span> رَانِي مَا عِنْدِيشْ الجُرْأَة بَاشْ نِتْكَلِّمْ بْصَرَاحَة كَانْ عْلَى الشَّيْء الِّي عَمْلُو المَسِيحْ عْلَى طْرِيقِي بَاشْ يْخَلِّي الشْعُوبْ الأُخْرِينْ يْطِيعُوا اللهْ، عْمَلْ الشَّيْء هَاذَا عْلَى طْرِيقْ كْلاَمِي وْأَفْعَالِي</div>
<div class="v" id="v19"><span class="vn">19</span> بْقُوِّةْ المُعْجْزَاتْ وِالعْجَايِبْ وِبْقُوِّةْ الرُّوحْ القُدُسْ. كَمِّلْتْ التَّبْشِيرْ بِإِنْجِيلْ المَسِيحْ مِنْ أُورْشَلِيمْ وِالمَنَاطِقْ الِّي دَايْرِينْ بِيهَا حَتَّى لِلِّيرِيكُونْ</div>
<div class="v" id="v20"><span class="vn">20</span> وْكَانْ الهَدَفْ مْتَاعِي هُوَ إِنِّي نْبَشِّرْ بِالإِنْجِيلْ مُوشْ فِي البْلاَيِصْ الِّي تِعْرَفْ فِيها المَسِيحْ، بَاشْ مَا نِبْنِيشْ عْلَى سَاسْ عَمْلُو غِيرِي،</div>
<div class="v" id="v21"><span class="vn">21</span> <sup class="fnm"><a name="fnm6" href="#fn6">6</a></sup>آمَا كِيفْ مَا تِكْتِبْ فِي الكْتَابْ المُقَدَّسْ: <span class="br-p"><br><br></span><span class="br-ind"><br><span class="indent">&nbsp;</span></span>الِّي مَا تْبَشّْرُوشْ بِيهْ بَاشْ يْشُوفُوهْ،<br> <span class="br-ind"><br><span class="indent">&nbsp;</span></span>وِلِّي عْمُرْهُمْ مَا سَمْعُوا بِيهْ بَاشْ يِفْهْمُوا.<br></div>
<div class="v" id="v22"><h2>بُولُسْ يْحِبْ يْزُورْ رُومَا</h2><span class="vn">22</span> <span class="br-p"><br><br></span>وْهَاذَاكَا عْلاَشْ تْعَطِّلْتْ بَرْشَة مَرَّاتْ بَاشْ نْجِيكُمْ</div>
<div class="v" id="v23"><span class="vn">23</span> آمَا تَوَّا مَا دَامْنِي كَمِّلْتْ خِدْمْتِي فِي المَنَاطِقْ هَاذُومَا، وْمَادَامْنِي عِنْدِي سْنِينْ نْحِبْ نْجِيكُمْ،</div>
<div class="v" id="v24"><span class="vn">24</span> نِتْمَنَّى بَاشْ نْشُوفْكُمْ وْآنَا فِي طْرِيقِي لْإِسْبَانْيَا وِتْعَاوْنُونِي بَاشْ نِمْشِي لْغَادِي، بَعْدْ مَا نْعَدِّي مْعَاكُمْ حَتَّى شْوَيَّة وَقْتْ بَاهِي.</div>
<div class="v" id="v25"><span class="vn">25</span> آمَا تَوَّا رَانِي مَاشِي لْأُورْشَلِيمْ بَاشْ نِخْدِمْ الإِخْوَة المُؤْمْنِينْ،</div>
<div class="v" id="v26"><span class="vn">26</span> رَاهُمْ الكَنَايِسْ مْتَاعْ مَقْدُونِيَّة وْأَخَائِيَة حَبُّوا بَاشْ يْعَاوْنُوا الفُقَرَاءْ مَا بِينْ المُؤْمْنِينْ الِّي فِي أُورْشَلِيمْ.</div>
<div class="v" id="v27"><span class="vn">27</span> هُومَا يْحِبُّوا يَعْمْلُوا الشَّيْء هَاذَا وْبِالرَّسْمِي هُومَا مَدْيُونِينْ لِيهُمْ، عْلَى خَاطِرْ إِذَا كَانْ الشْعُوبْ الأُخْرِينْ جَاوْ بَاشْ يْشَارْكُوا فِي البَرَكَاتْ الرُّوحِيَّة مْتَاعْهُمْ رَاهُمْ يِلْزِمْهُمْ زَادَا يِخْدْمُوهُمْ بِالمَادِّيَّاتْ.</div>
<div class="v" id="v28"><span class="vn">28</span> هَاذَاكَا عْلاَشْ بَعْدْ مَا نْكَمِّلْ الشَّيْء هَاذَا وْنَعْطِيهُمْ الشَّيْء الِّي تْلَمْ، نِتْعَدَّالْكُمْ وْآنَا فِي طْرِيقِي لْإِسْبَانْيَا.</div>
<div class="v" id="v29"><span class="vn">29</span> وْنَعْرِفْ الِّي آنَا بَاشْ نْجِيكُمْ بِالبَرْكَة مْتَاعْ المَسِيحْ كَامْلَة.</div>
<div class="v" id="v30"><span class="vn">30</span> <span class="br-p"><br><br></span>نُطْلُبْ مِنْكُمْ، يَا الإِخْوَة، بْإِسْمْ رَبّْنَا يَسُوعْ المَسِيحْ وْبِالمْحَبَّة مْتَاعْ الرُّوحْ القُدُسْ، إِنّْكُمْ تْجَاهْدُوا مْعَايَا بِصْلاَتْكُمْ للهْ، عْلَى خَاطْرِي،</div>
<div class="v" id="v31"><span class="vn">31</span> بَاشْ يْمَنَّعْنِي مِلِّي مَا هُمْشْ مُؤْمْنِينْ فِي مَنْطِقْةْ اليَهُودِيَّة وِيْخَلِّي خِدْمْتِي فِي أُورْشَلِيمْ مَقْبُولَة عِنْدْ الإِخْوَة المُؤْمْنِينْ،</div>
<div class="v" id="v32"><span class="vn">32</span> وْهَكَّا نْجِيكُمْ وْآنَا مَلْيَانْ بِالفَرْحَة، إِذَا كَانْ رَبِّي حَبْ، وْنَرْتَاحْ عِنْدْكُمْ.</div>
<div class="v" id="v33"><span class="vn">33</span> وْإِلاَهْ السَّلاَمْ يْكُونْ مْعَاكُمْ الكُلْكُمْ. آمِينْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->مز ٦٩‏:٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->مز ١٨‏:٤٩ ؛ II صم ٢٢‏:٥٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->تث ٣٢‏:٤٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->مز ١١٧‏:١<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->إش ١١‏:١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->إش ٥٢‏:١٥<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>