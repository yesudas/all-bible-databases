<html><head>
<meta http-equiv="Content-Type" content="text/html;charset=utf-8" />
<title>Rom 16 &ndash; رُومِيَة &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 16);">
<div id="navbar"><a href="../index.html">العهد الجديد بالعربية التونسية</a> &ndash; <b>رُومِيَة</b> &ndash; <a href="Rom_1.html">1</a> ... <a href="Rom_14.html">14</a> <a href="Rom_15.html">15</a> <b>16</b> </div><hr>
<h1>Rom 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>تَحِيَّاتْ</h2><span class="vn">1</span> <span class="br-p"><br><br></span>نْوَصِّيكُمْ عْلَى أُخْتْنَا فِيبِي، الخَادْمَة فِي كَنِيسِةْ كَنْخَرِيَّةَ.</div>
<div class="v" id="v2"><span class="vn">2</span> إِنّْكُمْ تِقْبْلُوهَا فِي الرَّبْ كِيفْ مَا يْلِيقْ بِالمُؤْمْنِينْ، وْعَاوْنُوهَا فِلِّي تِحْتَاجْلُو مِنْ عِنْدْكُمْ الكُلُّو، رَاهِي عَاوْنِتْ بَرْشَة نَاسْ وْعَاوْنِتْنِي آنَا زَادَا.</div>
<div class="v" id="v3"><span class="vn">3</span> <span class="br-p"><br><br></span>سَلّْمُوا عْلَى بْرِيسْكِلَّة وْأَكِيلاَ، الِّي يِخْدْمُوا مْعَايَا فِي المَسِيحْ يَسُوعْ،</div>
<div class="v" id="v4"><span class="vn">4</span> الِّي خَاطْرُوا بِحْيَاتْهُمْ عْلَى خَاطْرِي. وْمُوشْ آنَا وَحْدِي نُشْكُرْهُمْ، آمَا الكَنَايِسْ مْتَاعْ الشْعُوبْ الأُخْرِينْ الكُلْهُمْ يُشْكْرُوهُمْ.</div>
<div class="v" id="v5"><span class="vn">5</span> سَلّْمُوا زَادَا عْلَى الكَنِيسَة الِّي تِجْتَمَعْ فِي بِيتْهُمْ. <span class="br-p"><br><br></span>سَلّْمُوا عْلَى حْبِيبِي أَبَيْنِتُوسْ، أَوِّلْ وَاحِدْ إِمِّنْ بِالمَسِيحْ فِي مَنْطِقْةْ أَسِيَّة.</div>
<div class="v" id="v6"><span class="vn">6</span> سَلّْمُوا عْلَى مَرْيَمْ الِّي خِدْمِتْكُمْ بَرْشَة</div>
<div class="v" id="v7"><span class="vn">7</span> سَلّْمُوا عْلَى أنْدْرُونِيكُوسْ وْنِيَاسْ، أَقَارْبِي وِلِّي تْرُبْطُوا مْعَايَ فِي الحَبْسْ، هُومَا نَاسْ مَشْهُورِينْ بِينَاتْ الرُّسُلْ، وْإِمّْنُوا بِالمَسِيحْ قَبْلِي.</div>
<div class="v" id="v8"><span class="vn">8</span> <span class="br-p"><br><br></span>سَلّْمُوا عْلَى أَمْبِلْيَاتُوسْ حْبِيبِي فِي الرَّبْ،</div>
<div class="v" id="v9"><span class="vn">9</span> سَلّْمُوا عْلَى أُورْبَانُوسْ الِّي يِخْدِمْ مْعَايَا فِي المَسِيحْ، وِعْلَى حْبِيبِي إِسْتَاخِيسْ.</div>
<div class="v" id="v10"><span class="vn">10</span> سَلّْمُوا عْلَى أَبُلُّسْ الِّي وَرَّى الِّي هُوَ بِالرَّسْمِي ثَابِتْ فِي المَسِيحْ. سَلّْمُوا عْلَى بِيتْ أَرِسْتُوبُولُسْ</div>
<div class="v" id="v11"><span class="vn">11</span> سَلّْمُوا عْلَى هِيرُودِيُونْ قْرِيبِي. سَلّْمُوا عَلِّي هُومَا يِمّْنُوا بِالرَّبْ مِنْ عَايِلْةْ نَرْكِيسُّوسْ.</div>
<div class="v" id="v12"><span class="vn">12</span> سَلّْمُوا عْلَى تَرِيفَيْنَة وْتَرِيفُوسَة الِّي يِخْدْمُوا فِي الرَّبْ. سَلّْمُوا عْلَى حْبِيبِتْنَا بَرِسِيسْ الِّي خِدْمِتْ الرَّبْ بَرْشَة.</div>
<div class="v" id="v13"><span class="vn">13</span> سَلّْمُوا عْلَى رُوفُسْ الِّي مُخْتَارْ فِي الرَّبْ، وِعْلَى أُمُّو الِّي هِيَ كِيفْ أُمِّي.</div>
<div class="v" id="v14"><span class="vn">14</span> سَلّْمُوا عْلَى أَسِينْكِرِيتُسْ وْفِلِيغُونْ وْهَرْمِيسْ وْبَتْرُوبَاسْ وْهَرْمَاسْ وِعْلَى الإِخْوَة الِّي مْعَاهُمْ.</div>
<div class="v" id="v15"><span class="vn">15</span> سَلّْمُوا عْلَى فِيلُولُوغُسْ وْجُولْيَا وْنِيرْيُوسْ وْأُخْتُو، وِعْلَى أُولَمْبَاسْ وِالإِخْوَة المُؤْمْنِينْ الِّي مْعَاهُمْ الكُلْهُمْ.</div>
<div class="v" id="v16"><span class="vn">16</span> سَلّْمُوا عْلَى بْعَضْكُمْ ابُّوسَة مُقَدّْسَة. كَنَايِسْ المَسِيحْ الكُلْهُمْ يْسَلْمُوا عْلِيكُمْ.</div>
<div class="v" id="v17"><h2>وْصَايَا إِخْرَانِيَّة</h2><span class="vn">17</span> <span class="br-p"><br><br></span>وْنُطْلُبْ مِنْكُمْ، يَا الإِخْوَة، إِنّْكُمْ تْرُدُّوا بَالْكُمْ مِالنَّاسْ الِّي يْفَرّْقُوا وْيَعْمْلُوا فِي المَشَاكِلْ وِيْدَمّْرُوا فِي الإِيمَانْ مْتَاعْ الأُخْرِينْ وِيْجِيوْ ضِدْ الشَّيْء الِّي تْعَلِّمْتُوهْ. إِبْعْدُوا عْلِيهُمْ،</div>
<div class="v" id="v18"><span class="vn">18</span> رَاهُمْ النَّاسْ الِّي يَعْمْلُوا فِي الحَاجَاتْ هَاذِي مَا هُمْشْ يِخْدْمُوا فِي رَبّْنَا المَسِيحْ، آمَا يِجْرِيوْ عْلَى كْرُوشْهِمْ، وْيَخْدْعُوا فِي النَّاسْ البُسَطَاءْ كِيْقُولُولْهُمْ كْلاَمْ حْلُو وْيَمْدْحُوهُمْ.</div>
<div class="v" id="v19"><span class="vn">19</span> النَّاسْ الكُلْهُمْ يَعْرْفُوا الِّي إِنْتُومَا اطِّيعُوا فِي الإِنْجِيلْ، هَاذَاكَا عْلاَشْ آنَا فَرْحَانْ بِيكُمْ. نْحِبّْكُمْ تْكُونُوا حُكَمَاءْ فِي عَمْلاَنْ الخِيرْ، وْأَبْرِيَاءْ كِمَا تَعْمْلُوشْ الشَّرْ.</div>
<div class="v" id="v20"><span class="vn">20</span> وِالله الِّي يَعْطِينَا السَّلاَمْ عْلَى قْرِيبْ بَاشْ يْحُطْ الشِّيطَانْ تَحْتْ سَاقِيكُمْ. نِعْمِةْ رَبّْنَا يَسُوعْ المَسِيحْ مْعَاكُمْ.</div>
<div class="v" id="v21"><span class="vn">21</span> <span class="br-p"><br><br></span>يْسَلِّمْ عْلِيكُمْ تِيمُوثَاوُسْ الِّي يِخْدِمْ مْعَايَا وْأَقَارْبِي لُوكِيُوسْ وْيَاسُونْ وْسُوسِيبَاتْرُسْ.</div>
<div class="v" id="v22"><span class="vn">22</span> <span class="br-p"><br><br></span>وِنْسِلِّمْ عْلِيكُمْ فِي الرَّبْ، آنَا تَرْتِيُوسْ، الِّي كْتِبْتْ الرِّسَالَة هَاذِي.</div>
<div class="v" id="v23"><span class="vn">23</span> <span class="br-p"><br><br></span>يْسَلِّمْ عْلِيكُمْ غَايُوسْ الِّي مْضَيِّفْنِي وِلِّي الكَنِيسَة تِجْتَمَعْ فِي دَارُو. وِيْسَلِّمْ عْلِيكُمْ أَرَاسْتُسْ، المَسْؤُولْ عْلَى الكَاسَة مْتَاعْ المْدِينَة، وِيْسَلِّمْ عْلِيكُمْ خُونَا كَوَارْتُسْ.</div>
<div class="v" id="v24"><span class="vn">24</span> [نِعْمِةْ رَبّْنَا يَسُوعْ المَسِيحْ مْعَاكُمْ الكُلْكُمْ. آمِينْ.]</div>
<div class="v" id="v25"><h2>المَجْدْ للهْ</h2><span class="vn">25</span> <span class="br-p"><br><br></span>المَجْدْ للهْ الِّي قَادِرْ بَاشْ يْثَبِّتْكُمْ فِي الإِنْجِيلْ مْتَاعْ يَسُوعْ المَسِيحْ الِّي نْبَشِّرْ بِيهْ وْفِي الرُّؤْيَا مْتَاعْ السِّرْ الغَامِضْ الِّي بْقَى مْخُبِّي لْوَقْتْ طْوِيلْ قْبَلْ</div>
<div class="v" id="v26"><span class="vn">26</span> آمَا تَوَّا تِكْشِفْ وْعَرْفُوهْ الشْعُوبْ الكُلْهُمْ عْلَى طْرِيقْ الكْتُبْ مْتَاعْ الأَنْبِيَاءْ. وِالله الخَالِدْ أْمَرْ بَاشْ يِتْعْرَفْ عِنْدْ الشْعُوبْ الكُلْهُمْ بَاشْ يِمّْنُوا وِيْطِيعُوا.</div>
<div class="v" id="v27"><span class="vn">27</span> <span class="br-p"><br><br></span>المَجْدْ لِلأَبَدْ للهْ الِّي هُوَ وَحْدُو حَكِيمْ، عْلَى طْرِيقْ يَسُوعْ المَسِيحْ. آمِينْ.</div>
</div>
<!-- PARSED ABOVE; EDITING MAY BREAK PARSER -->
</body></html>