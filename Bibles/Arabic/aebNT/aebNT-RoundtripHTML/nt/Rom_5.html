<html><head>
<meta http-equiv="Content-Type" content="text/html;charset=utf-8" />
<title>Rom 5 &ndash; رُومِيَة &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 5);">
<div id="navbar"><a href="../index.html">العهد الجديد بالعربية التونسية</a> &ndash; <b>رُومِيَة</b> &ndash; <a href="Rom_1.html">1</a> ... <a href="Rom_3.html">3</a> <a href="Rom_4.html">4</a> <b>5</b> <a href="Rom_6.html">6</a> <a href="Rom_7.html">7</a> ... <a href="Rom_16.html">16</a> </div><hr>
<h1>Rom 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>البِرْ وِالخَلاَصْ</h2><span class="vn">1</span> <span class="br-p"><br><br></span>إِمَّالاَ مَادَامْنَا وَلِّينَا أَبْرَارْ بِالإِيمَانْ خَلّي يْكُونْ عِنْدْنَا سَلاَمْ مْعَ اللهْ بْرَبّْنَا يَسُوعْ المَسِيحْ</div>
<div class="v" id="v2"><span class="vn">2</span> الّي بِيهْ هُوَ وَلِّينَا انَّجّْمُوا نُدْخْلُوا بِالإِيمَانْ لِلنِّعْمَة الِّي أَحْنَا فِيهَا تَوَّا ونِفْتَخْرُوا بِالأَمَلْ الِّي عِنْدْنَا فِي مَجْدْ اللهْ</div>
<div class="v" id="v3"><span class="vn">3</span> وْأَكْثِرْ مِنْ هَكَّا نَفْرْحُوا زَادَا فِي الأَوْقَاتْ الصْعِيبَة وْإِحْنَا عَارْفِينْ الِّي الأَوْقَاتْ الصْعِيبَة تْجِيبْ الصَّبْرْ.</div>
<div class="v" id="v4"><span class="vn">4</span> وْفِي الصَّبْرْ اخْبِبَارْ، وْفِي الاخْتِبَارْ رَجَاءْ،</div>
<div class="v" id="v5"><span class="vn">5</span> وِالرّجَاءْ فِي اللهْ مَا يْخَيِّبْنَاشْ، عْلَى خَاطِرْ اللهْ صَبْ مْحَبّْتُو في قْلُوبْنَا بِالرُّوحْ القُدُسْ الِّي عْطَاهُولْنَا.</div>
<div class="v" id="v6"><span class="vn">6</span> وْإِحْنَا مَازِلْنَا ضْعَافْ، مَاتْ المَسِيحْ عْلَى خَاطِرْ المِذْنْبِينْ فِي الوَقْتْ الِّي خْتَارُو اللهْ.</div>
<div class="v" id="v7"><span class="vn">7</span> صْعِيبْ بَاشْ الوَاحِدْ يْمُوتْ عْلَى خَاطِرْ إِنْسَانْ بَارْ، وْمُمْكِنْ الوَاحِدْ يِتْشَجَّعْ وِيْمُوتْ عْلَى خَاطِرْ إِنْسَانْ بَاهِي.</div>
<div class="v" id="v8"><span class="vn">8</span> آمَا اللهْ وَرَّانَا مْحَبّْتُو كِمَاتْ المَسِيحْ عْلَى خَاطِرْنَا وَقْتِلِّي أَحْنَا مَازِلْنَا مِذْنْبِينْ.</div>
<div class="v" id="v9"><span class="vn">9</span> مَا دَامْنَا تَوَّا وَلِّينَا مِتْبَرَرِينْ بْدَمُّو، زِيدْ عْلَى هَذا بَاشْ نُخْلْصُوا بِيهْ هُوَ مِالغَضَبْ مْتَاعْ اللهْ.</div>
<div class="v" id="v10"><span class="vn">10</span> رَاهُو إِذَا كُنَّا، وْنِحْنَا أَعْدَاءْ مْتَاعْ اللهْ تْصَالِحْنَا مْعَ اللهْ بِالمُوتْ مْتَاعْ إِبْنُو، إِمَّالاَ أَكْثِرْ مِنْ هَذَا تَوَّا وْإِحْنَا مِتْصَالْحِينْ مْعَاهْ بَاشْ نُخْلْصُوا بِحْيَاةْ إِبْنُو.</div>
<div class="v" id="v11"><span class="vn">11</span> وْإِحْنَا زَادَا نَفْرْحُوا فِي اللهْ بْرَبّْنَا يَسُوعْ المَسِيحْ الِّي عْلَى طْرِيقُو تَوَّا تْصَالِحْنَا مْعَ اللهْ.</div>
<div class="v" id="v12"><h2>آدَمْ وِالمَسِيحْ</h2><span class="vn">12</span> <span class="br-p"><br><br></span>هَاذَاكَا عْلاَشْ الخَطِيئَة جَاتْ لِلدِّنْيَا عْلَى طْرِيقْ إِنْسَانْ وَاحِدْ، وِالمُوتْ عْلَى طْرِيقْ الْخَطِيّة. وْهَكَّا النَّاسْ الكُلْهُمْ وَلاَّوْ يْمُوتُوا عْلَى خَاطِرْ الكُلْهُمْ عَمْلُوا الْخَطَايِا.</div>
<div class="v" id="v13"><span class="vn">13</span> الْخَطِيّة كَانتْ فِي العَالَمْ قْبَلْ مَا تِتْعْطَى الشَّرِيعَة. آمَا وِينْ مَا ثَمَّاشْ شَرِيعَةْ، الْخَطِيّة مَا يِتْحْسِبْشْ.</div>
<div class="v" id="v14"><span class="vn">14</span> آمَا مِنْ آدَمْ لْوَقْتْ مُوسَى المُوتْ حْكُمْ فِي البَشَرْ الكُلْهُمْ، حَتَّى فِي النَّاسْ الِّي مَا عَمْلُوشْ الْخَطَايا كِيفْ مَا عْمَلْ آدَمْ. وْكَانْ آدَمْ مِثَالْ لِلِّي بَاشْ يْجِي بَعْدُو.</div>
<div class="v" id="v15"><span class="vn">15</span> آمَا المَوْهْبَة مْتَاعْ اللهْ مَا هِيشْ كِيفْ الْخَطِيّة. إِذَا كَانْ بَرْشَة نَاسْ مَاتُوا بِسْبَبْ خَطِيّة إِنْسَانْ وَاحِدْ، رَاهِي النِّعْمَة مْتَاعْ اللهْ أَكْبِرْ ابَّرْشَة وِالعْطِيَّة مْتَاعُو الِّي عْطَاهَا لْبَرْشَة نَاسْ عْلَى طْرِيقْ النِّعْمَة مْتَاعْ إِنْسَانْ وَاحِدْ الِّي هُوَ يَسُوعْ المَسِيحْ.</div>
<div class="v" id="v16"><span class="vn">16</span> وْرَاهِي العْطِيَّة مَا هِيشْ كِيفْ الإِنْسَانْ الوَاحِدْ الِّي عْمَلْ خَطِيّة. الحُكْمْ الِّي جَا مِنْ خَطِيّة الإِنْسَانْ الوَاحِدْ خَلَّى النَّاسْ يِتْحْكُمْ عْلِيهُمْ. آمَا العْطِيَّة بِالنِّعْمَة، رَغْمِلِّي ثَمَّة بَرْشَة خَطايَا، جَابِتْ التَّبْرِيرْ.</div>
<div class="v" id="v17"><span class="vn">17</span> إِذَا كَانْ بِسْبَبْ الْخَطيّة مْتَاعْ الإِنْسَانْ الوَاحِدْ المُوتْ حْكُمْ فِي النَّاسْ عْلَى طْرِيقُو، قَدَّاشْ الِّي خْذَاوْ النِّعْمَة العْظِيمَة وِالعْطِيَّة مْتَاعْ البِرْ يُحْكْمُوا فِي الحَيَاةْ عْلَى طْرِيقْ إِنْسَانْ وَاحِدْ الِّي هُوَ يَسُوعْ المَسِيحْ!</div>
<div class="v" id="v18"><span class="vn">18</span> <span class="br-p"><br><br></span>كِيفْ مَا خَطيّة وَاحِدْ خَلَّات النَّاسْ الكُلْهُمْ يِتْحْكَمْ عْلِيهُمْ، زَادَا بِرْ وَاحِدْ يْهِزْ النَّاسْ الكُلْهُمْ لِلبِرْ وِالحَيَاةْ.</div>
<div class="v" id="v19"><span class="vn">19</span> كِيفْ مَا بِالمَعْصْيَة مْتَاعْ الإِنْسَانْ الوَاحِدْ بَرْشَة نَاسْ تْرَدُّوا خَاطْئين، زَادَا بِالطَّاعَة مْتَاعْ الإِنْسَانْ الوَاحِدْ بَرْشَة نَاسْ بَاشْ يِتْرَدُّوا أَبْرَارْ.</div>
<div class="v" id="v20"><span class="vn">20</span> الشَّرِيعَة جَاتْ بَاشْ الْخَطَايا تُكْثُرْ، آمَا وِينْ تُكْثُرْ الْخَطَايا تْزِيدْ تُكْثُرْ النِّعْمَة.</div>
<div class="v" id="v21"><span class="vn">21</span> بَاشْ كِيفْ مَا الخَطِيئَة حُكْمِتْ بَاشْ تْخَلِّي النَّاسْ يْمُوتُوا، النِّعْمَة زَادَا تُحْكُمْ عْلَى طْرِيقْ البِرْ بَاشْ تْخَلِّي النَّاسْ يَاخْذُوا الحَيَاةْ الأَبَدِيَّة عْلَى طْرِيقْ يَسُوعْ المَسِيحْ رَبّْنَا.</div>
</div>
<!-- PARSED ABOVE; EDITING MAY BREAK PARSER -->
</body></html>