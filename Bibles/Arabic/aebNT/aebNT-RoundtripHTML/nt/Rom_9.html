<html><head>
<meta http-equiv="Content-Type" content="text/html;charset=utf-8" />
<title>Rom 9 &ndash; رُومِيَة &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 9);">
<div id="navbar"><a href="../index.html">العهد الجديد بالعربية التونسية</a> &ndash; <b>رُومِيَة</b> &ndash; <a href="Rom_1.html">1</a> ... <a href="Rom_7.html">7</a> <a href="Rom_8.html">8</a> <b>9</b> <a href="Rom_10.html">10</a> <a href="Rom_11.html">11</a> ... <a href="Rom_16.html">16</a> </div><hr>
<h1>Rom 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>اللهْ وْشَعْبُو</h2><span class="vn">1</span> <span class="br-p"><br><br></span>نْقُولْ الحَقْ فِي المَسِيحْ وْمَا نِيشْ نِكْذِبْ. وْضَمِيرِي يِشْهِدْلِي فِي الرُّوحْ القُدُسْ</div>
<div class="v" id="v2"><span class="vn">2</span> الِّي آنَا حْزِينْ بَرْشَة وْعِنْدِي وْجِيعَة فِي قَلْبِي مَا تُوفَاشْ</div>
<div class="v" id="v3"><span class="vn">3</span> رَانِي تْمَنِّيتْ لُوكَانْ آنَا بِيدِي مَحْرُومْ مِ المَسِيحْ عْلَى خَاطِرْ خْوَاتِي وْأَقَارْبِي فِي الدَّمْ.</div>
<div class="v" id="v4"><span class="vn">4</span> هُومَا شَعْبْ إِسْرَائِيلْ الِّي خْتَارُو اللهْ وْرَدّْهُمْ وْلاَدُو وْظَهّْرِلْهُمْ مَجْدُو وِعْطَاهُمْ عَهْدُو وِالشَّرِيعَة وِالعِبَادَة وِالوُعُودْ مْتَاعُو،</div>
<div class="v" id="v5"><span class="vn">5</span> وْمِنْهُمْ كَانُوا الجْدُودْ وْمِنْهُمْ جَا المَسِيحْ فِي البْدَنْ، الِّي هُوَ فُوقْ كُلْ شَيْء، إِلاَهْ مُبَارَكْ لِلأَبَدْ. آمِينْ.</div>
<div class="v" id="v6"><span class="vn">6</span> <span class="br-p"><br><br></span>وْمَا نْقُولِشْ الِّي الوَعْدْ مْتَاعْ اللهْ مَا تَمِّشْ. رَاهُو مُوشْ بَنِي إِسْرَائِيلْ الكُلْهُمْ مِنْ بَنِي إِسْرَائِيلْ بِالحَقْ،</div>
<div class="v" id="v7"><span class="vn">7</span> <sup class="fnm"><a name="fnm1" href="#fn1">1</a></sup>وْمُوشْ ذُرِّيِّةْ إِبْرَاهِيمْ الكُلْهُمْ بَاشْ يْكُونُوا وْلاَدْ اللهْ. آمَا اللهْ قَالْ: «عْلَى طْرِيقْ إِسْحَاقْ بَاشْ تْكُونْ عِنْدِكْ ذُرِّيَّة.»</div>
<div class="v" id="v8"><span class="vn">8</span> وْهَاذَا مَعْنَاهْ الِّي مُوشْ الوْلاَدْ الِّي يْجِيوْ مِ اللحَمْ هُومَا وْلاَدْ اللهْ، آمَا الوْلاَدْ الِّي تُوعِدْ بِيهُمْ هُومَا الِّي يِتْحِسْبُوا ذُرِّيَّة.</div>
<div class="v" id="v9"><span class="vn">9</span> <sup class="fnm"><a name="fnm2" href="#fn2">2</a></sup>رَاهُو هَاذَا هُوَ الشَّيْء الِّي وْعِدْ بِيهْ اللهْ: «تَوْ نَرْجَعْلِكْ العَامْ الجَّايْ فِي الوَقْتْ هَاذَا وْسَارَّة بَاشْ تْجِيبْ وْلِدْ.»</div>
<div class="v" id="v10"><span class="vn">10</span> <sup class="fnm"><a name="fnm3" href="#fn3">3</a></sup>وْمُوشْ هَاذَا آكَاهُو، آمَا زَادَا وَقْتِلِّي رِفْقَة حِبْلِتْ وْجَابِتْ وْلاَدْ مِنْ رَاجِلْ وَاحِدْ الِّي هُوَ بُونَا إِسْحَاقْ.</div>
<div class="v" id="v11"><span class="vn">11</span> وْبَاشْ يَبْقَى الشَّيْء الِّي عْلَى خَاطْرُو خْتَارْهُمْ اللهْ، وِلِّي هُوَ الدَّعْوَة مْتَاعُو مُوشْ الأَعْمَالْ، وَقْتِلِّي هُومَا مَازَالُوا مَا تْوِلْدُوشْ وْمَا زَالُوا مَا عَمْلُوشْ لاَ الخِيرْ وْلاَ الشَّرْ</div>
<div class="v" id="v12"><span class="vn">12</span> <sup class="fnm"><a name="fnm4" href="#fn4">4</a></sup>قَالِلْهَا اللهْ: «الكْبِيرْ بَاشْ يِخْدِمْ الصْغِيرْ.»</div>
<div class="v" id="v13"><span class="vn">13</span> <sup class="fnm"><a name="fnm5" href="#fn5">5</a></sup>كِيفْ مَا تِكْتِبْ فِي الكْتَابْ المُقَدَّسْ: «حَبِّيتْ يَعْقُوبْ وْ أقَلْ مِنُّو مْحَبّة عِيسُو.»</div>
<div class="v" id="v14"><span class="vn">14</span> <span class="br-p"><br><br></span>إِمَّالاَ آشْ بَاشْ نْقُولُوا؟ يَاخِي اللهْ ظَالِمْ؟ حَاشَا!</div>
<div class="v" id="v15"><span class="vn">15</span> <sup class="fnm"><a name="fnm6" href="#fn6">6</a></sup>رَاهُو اللهْ قَالْ لْمُوسَى: <span class="br-p"><br><br></span><span class="br-ind"><br><span class="indent">&nbsp;</span></span>نَرْحِمْ الِّي نَرْحِمْ<br> <span class="br-ind"><br><span class="indent">&nbsp;</span></span>وِنْحِنْ عَلِّي نْحِنْ عْلِيهْ.<br></div>
<div class="v" id="v16"><span class="vn">16</span> <span class="br-p"><br><br></span>إِمَّالاَ مَا هِيشْ حْكَايِةْ قَدَّاشْ الإِنْسَانْ يْحِبْ وْيَسْعَى، آمَا بْرَحْمِةْ اللهْ.</div>
<div class="v" id="v17"><span class="vn">17</span> <sup class="fnm"><a name="fnm7" href="#fn7">7</a></sup>رَاهُو اللهْ قَالْ فِي الكْتَابْ المُقَدَّسْ لْفَرْعُونْ: «رْفَعْتِكْ بَاشْ نْوَرِّي فِيكْ قُوتِي وْإِسْمِي يِتْخَبِّرْ بِيهْ فِي الأَرْضْ الكُلْهَا.»</div>
<div class="v" id="v18"><span class="vn">18</span> إِمَّالاَ هُوَ يَرْحِمْ الِّي يْحِبْ وِيْقَسِّي قَلْبْ الِّي يْحِبْ.</div>
<div class="v" id="v19"><h2>الغَضَبْ مْتَاعْ اللهْ وْرَحْمْتُو</h2><span class="vn">19</span> <span class="br-p"><br><br></span>بَاشْ تْقُولُولِي: «عْلاَشْ اللهْ يْلُومْ فِي العْبَادْ؟ شْكُونُو الِّي يْنَجِّمْ يْخَالِفْ إِرَادْتُو؟»</div>
<div class="v" id="v20"><span class="vn">20</span> آمَا شْكُونِكْ إِنْتِ يَا إِنْسَانْ بَاشْ تِتْشَكَّى عْلَى رَبِّي؟ يَاخِي الحَاجَة المَصْنُوعَة تْنَجِّمْ تْنَاقِشْ الِّي صْنَعْهَا وِتْقُلُّو: «عْلاَشْ صْنَعْتْنِي هَكَّا؟»</div>
<div class="v" id="v21"><span class="vn">21</span> تَوّا مُوشْ الِّي يَصْنَعْ فِي القْلاَلْ عَنْدُو سُلْطَة عْلَى الفُخَّارْ بَاشْ يَصْنَعْ مِالطِّينْ هُوَ بِيدُو قُلَّة عِنْدْهَا قِيمة وْقُلَّة مَا عِنْدْهَاشْ؟</div>
<div class="v" id="v22"><span class="vn">22</span> <sup class="fnm"><a name="fnm8" href="#fn8">8</a></sup>وِالله زَادَا، كِحَبْ يْوَرِّي الغَضَبْ مْتَاعُو وِيْظَهِّرْ قُوتُو، تْحَمِّلْ بْصَبْرْ كْبِيرْ قْلاَلْ مْتَاعْ غَضَبْ تْصَنْعِتْ بَاشْ تِتْكَسِّرْ؟</div>
<div class="v" id="v23"><span class="vn">23</span> بَاشْ يْظَهِّرْ الغْنَى مْتَاعْ مَجْدُو فِي القْلاَلْ مْتَاعْ الرَّحْمَة الِّي سْبِقْ وْحَضِّرْهَا لِلمَجْدْ،</div>
<div class="v" id="v24"><span class="vn">24</span> وْمِنْ بِينْهُمْ أَحْنَا الِّي دْعَانَا مُوشْ مِاليْهُودْ آكَاهُو آمَا مِالشْعُوبْ الأُخْرِينْ زَادَا.</div>
<div class="v" id="v25"><span class="vn">25</span> <sup class="fnm"><a name="fnm9" href="#fn9">9</a></sup>هَاذَا الشَّيْء الِّي قَالُو فِي كْتَابْ هُوشَعْ: <span class="br-p"><br><br></span><span class="br-ind"><br><span class="indent">&nbsp;</span></span>الِّي مَا كَانُوشْ شَعْبِي<br> <span class="br-ind"><br><span class="indent">&nbsp;</span></span>بَاشْ انَّادِيلْهُمْ «شَعْبِي»<br> <span class="br-ind"><br><span class="indent">&nbsp;</span></span>وِلِّي مَا كَانِتْشْ حْبِيبْتِي<br> <span class="br-ind"><br><span class="indent">&nbsp;</span></span>بَاشْ انَّادِيهَا «حْبِيبْتِي»<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span><sup class="fnm"><a name="fnm10" href="#fn10">10</a></sup>وْفِي الكْتَابْ بِيدُو الِّي تقَالِلْهُمْ فِيهْ:<br> <span class="br-ind"><br><span class="indent">&nbsp;</span></span>مَا كُمْشْ شَعْبِي،<br> <span class="br-ind"><br><span class="indent">&nbsp;</span></span>بَاشْ يْنَادُولْهُمْ «وْلاَدْ اللهْ الحَيْ.»<br></div>
<div class="v" id="v27"><span class="vn">27</span> <span class="br-p"><br><br></span><sup class="fnm"><a name="fnm11" href="#fn11">11</a></sup>وْإِشَعْيَاءْ يْصِيحْ عْلَى خَاطِرْ بَنِي إِسْرَائِيلْ: «حَتَّى إِذَا كَانْ بَنِي إِسْرَائِيلْ قَدْ الرْمَلْ مْتَاعْ البْحَرْ، بَاشْ يُخْلْصُوا شْوَيَّة مِنْهُمْ آكَاهُو،</div>
<div class="v" id="v28"><span class="vn">28</span> رَاهُو الرَّبْ بَاشْ يُحْكُمْ عْلَى الأَرْضْ الحُكْمْ الإِخْرَانِي بْسُرْعَة.»</div>
<div class="v" id="v29"><span class="vn">29</span> <sup class="fnm"><a name="fnm12" href="#fn12">12</a></sup>وْكِيفْ مَا قَالْ إِشَعْيَاءْ مِنْ قْبَلْ: <span class="br-p"><br><br></span><span class="br-ind"><br><span class="indent">&nbsp;</span></span>إِذَا كَانْ رَبْ الجُنُودْ مَا خَلاَّشْ لِينَا ذُرِّيَّة،<br> <span class="br-ind"><br><span class="indent">&nbsp;</span></span>تَالِي رَانَا وَلِّينَا كِيفْ سَدُومْ وْوَلِّينَا نِشْبْهُوا لْعَمُورَة.<br></div>
<div class="v" id="v30"><h2>شَعْبْ إِسْرَائِيلْ وِالإِنْجِيلْ</h2><span class="vn">30</span> <span class="br-p"><br><br></span>إِمَّالاَ آشْ بَاشْ نْقُولْ؟ الشْعُوبْ الأُخْرِينْ الِّي مَا سْعَاوْشْ بَاشْ يْكُونُوا أَبْرَارْ وَلُّوا أَبْرَارْ بِالإِيمَانْ.</div>
<div class="v" id="v31"><span class="vn">31</span> آمَا شَعْبْ إِسْرَائِيلْ الِّي سْعَى بَاشْ يْكُونْ بَارْ عْلَى طْرِيقْ الشَّرِيعَة مَا نَجِّمْشْ يْتَمِّمْ الشَّرِيعَة.</div>
<div class="v" id="v32"><span class="vn">32</span> عْلاَشْ؟ عْلَى خَاطِرْهُمْ مَا سْعَاوْشْ لِلبِرْ بِالإِيمَانْ آمَا بِالأَعْمَالْ الِّي تُفْرُضْهَا الشَّرِيعَة، يَاخِي ادَّعْثْرُوا فِي الحَجْرَة الِّي تْعَثِّرْ،</div>
<div class="v" id="v33"><span class="vn">33</span> <sup class="fnm"><a name="fnm13" href="#fn13">13</a></sup>كِيفْ مَا هُو مَكْتُوبْ فِي الكْتَابْ المُقَدَّسْ: <span class="br-p"><br><br></span><span class="br-ind"><br><span class="indent">&nbsp;</span></span>هَانِي نْحُطْ فِي صِهْيُونْ حَجْرَة<br> <span class="br-ind"><br><span class="indent">&nbsp;</span></span>بَاشْ تْخَلِّي النَّاسْ يِتْعَثّْرُوا<br> <span class="br-ind"><br><span class="indent">&nbsp;</span></span>حَجْرَة بَاشْ تْخَلِّيهُمْ يْطِيحُوا<br> <span class="br-ind"><br><span class="indent">&nbsp;</span></span>آمَا الِّي يِمِّنْ بِيهْ مَا يْخِيبِشْ.<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->تك ٢١‏:١٢ ؛ عب ١١‏:١٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->تك ١٨‏:١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->تك ٢٥‏:٢١<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->تك ٢٥‏:٢٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->ملا ١‏:٢‏-٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->خر ٣٣‏:١٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><span class='RTL'><!--endraw 1-->خر ٩‏:١٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><span class='RTL'><!--endraw 1-->أم ١٦‏:٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><span class='RTL'><!--endraw 1-->هو ٢‏:٢٣ ؛ I بط ٢‏:١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn10" href="#fnm10">10</a></sup> <!--raw 1 bo --><span class='RTL'><!--endraw 1-->هو ١‏:١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn11" href="#fnm11">11</a></sup> <!--raw 1 bo --><span class='RTL'><!--endraw 1-->إش ١٠‏:٢٢‏-٢٣ ؛ إش ١١‏:١١<!--raw 1 bo --></span><!--endraw 1--></div>
<div class="fn"><sup class="fnt"><a name="fn12" href="#fnm12">12</a></sup> <!--raw 1 bo --><span class='RTL'><!--endraw 1-->إش ١‏:٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn13" href="#fnm13">13</a></sup> <!--raw 1 bo --><span class='RTL'><!--endraw 1-->إش ٢٨‏:١٦ ؛ رو ١٠‏:١١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>