<html><head>
<meta http-equiv="Content-Type" content="text/html;charset=utf-8" />
<title>Titus 3 &ndash; تِيطُسْ &ndash; العهد الجديد بالعربية التونسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Titus', 3);">
<div id="navbar"><a href="../index.html">العهد الجديد بالعربية التونسية</a> &ndash; <b>تِيطُسْ</b> &ndash; <a href="Titus_1.html">1</a> <a href="Titus_2.html">2</a> <b>3</b> </div><hr>
<h1>Titus 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>السِّيرَة مْتَاعْ المَسِيحِيِّينْ</h2><span class="vn">1</span> <span class="br-p"><br><br></span>ذَكِّرْ المُؤْمْنِينْ بَاشْ يِسْمْعُوا كْلاَمْ الحُكَّامْ وِالنَّاسْ الِّي عِنْدْهُمْ سُلْطَة وِيْطِيعُوهُمْ وِيْكُونُوا مُسْتْعَدِّينْ بَاشْ يَعْمْلُوا الأَعْمَالْ الصَّالْحَة الكُلْهَا،</div>
<div class="v" id="v2"><span class="vn">2</span> وْمَا يْسِبُّوشْ حَتَّى حَدْ وْمَا يِتْعَارْكُوشْ مْعَ حَتَّى حَدْ، آمَا يْكُونُوا طَيّْبِينْ يِتْصَرّْفُوا مْعَ النَّاسْ الكُلْهُمْ بِسْيَاسَة.</div>
<div class="v" id="v3"><span class="vn">3</span> رَانَا أَحْنَا زَادَا قْبَلْ كُنَّا جَاهْلِينْ عَاصِينْ وْضَالِّينْ، عَبِيدْ مْتَاعْ الشْهَاوِي وِالشِّيخَاتْ الكُلْهَا، نْعِيشُوا فِي الخُبْثْ وِالحُسْدْ، مَكْرُوهِينْ وْنَكْرْهُوا بْعَضْنَا.</div>
<div class="v" id="v4"><span class="vn">4</span> وْوَقْتِلِّي ظْهُرْ لُطْفْ اللهْ مُخَلِّصْنَا وإِحْسَانُو مْعَ البَشَرْ،</div>
<div class="v" id="v5"><span class="vn">5</span> خَلِّصْنَا، مُوشْ عْلَى خَاطِرْ حَاجَة صَالْحَة عْمَلْنَاهَا، آمَا عْلَى خَاطْرُو حَبْ بْرَحْمْتُو وِبْغَسْلاَنْ الوْلاَدَة الثَّانْيَة وِالرُّوحْ القُدُسْ الِّي جَدِّدْنَا</div>
<div class="v" id="v6"><span class="vn">6</span> الِّي اللهْ خَلاَّهْ يْفِيضْ عْلِينَا بَرْشَة بْيَسُوعْ المَسِيحْ مُخَلِّصْنَا،</div>
<div class="v" id="v7"><span class="vn">7</span> بَاشْ نِتْبَرَرُوا بْنِعْمِةْ المَسِيحْ وِنْوَلِّيوْ وَارْثِينْ بِالرَّجَاءْ مْتَاعْ الحَيَاةْ الأَبَدِيَّة.</div>
<div class="v" id="v8"><h2>وْصَايَا لْتِيطُسْ</h2><span class="vn">8</span> <span class="br-p"><br><br></span>الكْلاَمْ هَاذَا صْحِيحْ، وِنْحِبِّكْ تْكُونْ صْعِيبْ فِي الحَاجَة هَاذِي بَاشْ المُؤْمْنِينْ بِالله يِتْلْهَاوْ بِالأَعْمَالْ الصَّالْحَة، رَاهُو الشَّيْء هَاذَا بَاهِي وْفِيهْ فَايْدَة لِلنَّاسْ.</div>
<div class="v" id="v9"><span class="vn">9</span> آمَا النِّقَاشَاتْ الفَارْغَة وِحْكَايَاتْ الأَصْلْ مْتَاعْ العَايْلاَتْ وِالعَرْكْ وِالنِّقَاشْ عْلَى الشَّرِيعَة تْجَنِّبْهَا عْلَى خَاطِرْهَا مَا تْفِيدِشْ وْمَا تِنْفَعْشْ.</div>
<div class="v" id="v10"><span class="vn">10</span> وِلِّي يْجِيبْ حْكَايَاتْ غَالْطَة ابْعِدْ عْلِيهْ بَعْدْ مَا تْنَبّْهُو مَرَّة وْمَرّْتِينْ،</div>
<div class="v" id="v11"><span class="vn">11</span> وْإِنْتِ تَعْرِفْ إِنُّو النَّاسْ الِّي كِيفُو يْضِيعُوا وْيَعْمْلُوا الذْنُوبْ وْيُحْكُمُوا عْلَى رْوَاحْهُمْ.</div>
<div class="v" id="v12"><span class="vn">12</span> <span class="br-p"><br><br></span>وْوَقْتِلِّي نَبْعِثْلِكْ أَرْتِيمَاسْ وِلاَّ تِيخِيكُسْ إِيجَا فِيسَعْ وْتَبَّعْنِي لْنِيكُوبُولِيسْ عْلَى خَاطِرْنِي قَرِرْتْ بَاشْ نْعَدِّي الشْتَاء لْغَادِي.</div>
<div class="v" id="v13"><span class="vn">13</span> <span class="br-p"><br><br></span>عَاوِنْ زِينَاسْ المُحَامِي وْأَبُلُّوسْ عْلَى قَدْرْ مَا تِقْدِرْ بَاشْ يْحَضّْرُوا رْوَاحْهُمْ لِلسْفَرْ وْمَا يُنْقُصْهُمْ حَتَّى شَيْء.</div>
<div class="v" id="v14"><span class="vn">14</span> وِجْمَاعِتْنَا المُؤْمْنِينْ يِلْزِمْهُمْ يِتْعَلّْمُوا كِيفَاشْ يَعْمْلُوا الحَاجَاتْ الصَّالْحَة بِالبَاهِي بَاشْ يْتَمَمُوا الحَاجَاتْ اللاَّزْمَة، بَاشْ حْيَاتْهُمْ مَا تْكُونِشْ فَارْغَة.</div>
<div class="v" id="v15"><span class="vn">15</span> <span class="br-p"><br><br></span>يْسَلْمُوا عْلِيكْ الِّي مْعَايَا الكُلْهُمْ. سَلِّمْ عْلَى حْبَابْنَا فِي الإِيمَانْ. وِالنِّعْمَة تْكُونْ مْعَاكُمْ الكُلْكُمْ.</div>
</div>
<!-- PARSED ABOVE; EDITING MAY BREAK PARSER -->
</body></html>