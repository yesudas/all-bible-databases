<html><head>
<meta http-equiv="Content-Type" content="text/html;charset=utf-8" />
<title>1Cor 10 &ndash; كُورِنْتُوسْ اللّْوّْلَى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 10);">
<div id="navbar"><a href="../index.html">الترجمة المغربية القياسية</a> &ndash; <b>كُورِنْتُوسْ اللّْوّْلَى</b> &ndash; <a href="1Cor_1.html">1</a> ... <a href="1Cor_8.html">8</a> <a href="1Cor_9.html">9</a> <b>10</b> <a href="1Cor_11.html">11</a> <a href="1Cor_12.html">12</a> ... <a href="1Cor_16.html">16</a> </div><hr>
<h1>1Cor 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>تْعَلّْمُو مْنْ تَجْرِبَةْ إِسْرَائِيلْ فْالصَّحْرَا</h2><span class="vn">1</span> <span class="css" style="font-style: italic; myBibleType=note"><b>الْفَصْلْ الْعَاشْرْ</b></span> <span class="br-p"><br><br></span>وْرَانِي آ الْخُوتْ بْغِيتْكُمْ تْعَرْفُو بْلِّي جْدُودْنَا كُلّْهُمْ كَانُو تَحْتْ السّْحَابَة، وْكُلّْهُمْ قْطْعُو الْبْحَرْ،</div>
<div class="v" id="v2"><span class="vn">2</span> وْكُلّْهُمْ تّْعَمّْدُو فْالسّْحَابَة وْفْالْبْحَرْ بْحَالْ إِلَا هُمَ تْلَامْدْ دْيَالْ مُوسَى.</div>
<div class="v" id="v3"><span class="vn">3</span> وْكُلّْهُمْ كْلَاوْ مَاكْلَة رُوحِيَّة وَحْدَة،</div>
<div class="v" id="v4"><span class="vn">4</span> وْكُلّْهُمْ شَرْبُو شْرَابْ رُوحِي وَاحْدْ، حِيتْ كَانُو كَيْشَرْبُو مْنْ وَاحْدْ الصَّخْرَة رُوحِيَّة كَانْتْ مْعَاهُمْ، وْهَادْ الصَّخْرَة كَانْتْ هِيَ الْمَسِيحْ.</div>
<div class="v" id="v5"><span class="vn">5</span> وْوَاخَّا هَكَّاكْ، اللَّهْ مَا كَانْشْ فْرْحَانْ بْبْزَّافْ مْنّْهُمْ، وْتّْقْتْلُو فْالصَّحْرَا.</div>
<div class="v" id="v6"><span class="vn">6</span> وْهَادْ الْأُمُورْ وْقْعَاتْ مْتَالْ لِينَا، بَاشْ حْتَّى حْنَا مَا نْتّْشْهَّاوْشْ الشَّرّْ كِيفْ تّْشْهَّاوْهْ هُمَ،</div>
<div class="v" id="v7"><span class="vn">7</span> وْمَا تْعَبْدُوشْ الْأَصْنَامْ بْحَالْ شِي وْحْدِينْ مْنّْهُمْ، كِيفْ مْكْتُوبْ فْكْتَابْ اللَّهْ: «ݣْلَسْ الشَّعْبْ بَاشْ يَاكُلْ وْيْشَرْبْ، وْمْنْ بَعْدْ نَاضُو يْنَشْطُو».</div>
<div class="v" id="v8"><span class="vn">8</span> وْمَا نْفَسْدُوشْ كِمَا فْسْدُو شِي وْحْدِينْ مْنّْهُمْ، وْفْنْهَارْ وَاحْدْ مَاتُو تْلَاتَة وْعْشْرِينْ أَلْفْ وَاحْدْ،</div>
<div class="v" id="v9"><span class="vn">9</span> وْمَا نْجَرّْبُوشْ الْمَسِيحْ كِيفْ جَرّْبُوهْ شِي وْحْدِينْ مْنّْهُمْ، وْهْلْكُوهُمْ اللّْفَاعِي.</div>
<div class="v" id="v10"><span class="vn">10</span> وْمَا نْݣَمْݣْمُوشْ كِمَا ݣْمْݣْمُو شِي وْحْدِينْ مْنّْهُمْ، وْهْلَكْهُمْ مَلَاكْ الْمُوتْ.</div>
<div class="v" id="v11"><span class="vn">11</span> <span class="br-p"><br><br></span>وْهَادْ الْأُمُورْ كُلّْهَا وْقْعَاتْ لِيهُمْ بَاشْ تْكُونْ مْتَالْ، وْتّْكَتْبَاتْ لِينَا حْنَا اللِّي كَنْعِيشُو فْهَادْ الزّْمَانْ بَاشْ تْنَبّْهْنَا.</div>
<div class="v" id="v12"><span class="vn">12</span> إِيوَا كُلّْ مْنْ كَيْضَنّْ بْلِّي هُوَ تَابْتْ، يْرَدّْ بَالُه لَيْطِيحْ.</div>
<div class="v" id="v13"><span class="vn">13</span> وْفِينْ مَا تْجَرّْبْتُو، خَاصّْكُمْ تْعَرْفُو بْلِّي بْنَادْمْ كَيْدُوزْ فْهَادْ التَّجَارِبْ، وَلَكِنْ اللَّهْ رَاهْ أَمِينْ، وْمَا غَيْخَلِّيكُمْشْ تْتْجَرّْبُو كْتَرْ مْنْ جَهْدْكُمْ وْغَيْدِيرْ لِيكُمْ مْعَ التَّجْرِبَة حَلّْ بَاشْ تْقَدْرُو تْصَبْرُو.</div>
<div class="v" id="v14"><h2>بَعّْدُو عْلَى الْأَصْنَامْ</h2><span class="vn">14</span> <span class="br-p"><br><br></span>عْلَى دَاكْشِّي آ حْبَابِي، بَعّْدُو عْلَى عِبَادَةْ الْأَصْنَامْ.</div>
<div class="v" id="v15"><span class="vn">15</span> رَانِي كَنْتّْكَلّْمْ بْحَالْ إِلَا كَنْتّْكَلّْمْ مْعَ الْحُكَمَا، وْنْتُمَ حْكْمُو فْهَادْشِّي اللِّي كَنْݣُولْ:</div>
<div class="v" id="v16"><span class="vn">16</span> كَاسْ الْبَرَكَة اللِّي كَنْبَارْكُوهْ، وَاشْ مَاشِي هُوَ الشّْرْكَة فْدْمّْ الْمَسِيحْ؟ الْخُبْزْ اللِّي كَنْقَطّْعُوهْ، وَاشْ مَاشِي هُوَ الشّْرْكَة فْالدَّاتْ دْيَالْ الْمَسِيحْ؟<sup class="fnm"><a name="fnm1" href="#fn1">1</a></sup></div>
<div class="v" id="v17"><span class="vn">17</span> عْلَاحْقَّاشْ كَايْنَة خُبْزَة وَحْدَة، حْنَا كُلّْنَا دَاتْ وَحْدَة، حِيتْ كُلّْنَا كَنْشَارْكُو فْخُبْزَة وَحْدَة.</div>
<div class="v" id="v18"><span class="vn">18</span> شُوفُو شَعْبْ إِسْرَائِيلْ: وَاشْ مَاشِي اللِّي كَيَاكْلُو الدّْبَايْحْ، هُمَ اللِّي كَيْشَارْكُو فْخْدْمَةْ اللَّهْ فْالْمَدْبَحْ؟</div>
<div class="v" id="v19"><span class="vn">19</span> إِيوَا أَشْنُو غَنْݣُولْ؟ وَاشْ الدّْبِيحَة دْيَالْ الصَّنَمْ عَنْدْهَا شِي قِيمَة وْلَا الصَّنَمْ هُوَ اللِّي عَنْدُه الْقِيمَة؟</div>
<div class="v" id="v20"><span class="vn">20</span> لَّا! وَلَكِنْ اللِّي كَيْدَبْحُوهْ الشّْعُوبْ اللِّي مَا كَيْعَبْدُوشْ اللَّهْ، رَاهْ هُوَ مْدْبُوحْ لْلشَّيَاطِينْ مَاشِي لْلَّهْ. وْمَا بْغِيتْكُمْشْ نْتُمَ تْكُونُو مْشَارْكِينْ مْعَ الشَّيَاطِينْ.</div>
<div class="v" id="v21"><span class="vn">21</span> رَاهْ مَا تْقَدْرُوشْ تْشَرْبُو كَاسْ الرَّبّْ وْكَاسْ الشَّيَاطِينْ. وْمَا تْقَدْرُوشْ تْشَارْكُو فْمِيدْةْ الرَّبّْ وْمِيدْةْ الشَّيَاطِينْ.</div>
<div class="v" id="v22"><span class="vn">22</span> وْلَّا وَاشْ بْغِينَا نْتّْسَبّْبُو فْالْغِيرَة دْيَالْ الرَّبّْ؟ وَاشْ حْنَا قْوَى مْنُّه؟</div>
<div class="v" id="v23"><h2>دِيرُو كُلّْشِي بَاشْ يْتّْعْطَى الْعَزّْ لْلَّهْ</h2><span class="vn">23</span> <span class="br-p"><br><br></span>كُلّْشِي حْلَالْ وَلَكِنْ مَاشِي كُلّْشِي كَيْنْفَعْ. كُلّْشِي حْلَالْ وَلَكِنْ مَاشِي كُلّْشِي كَيْبْنِي!<sup class="fnm"><a name="fnm2" href="#fn2">2</a></sup></div>
<div class="v" id="v24"><span class="vn">24</span> وْحْتَّى وَاحْدْ مَا خَاصُّه يْطْلَبْ الْخِيرْ غِيرْ لْرَاسُه، وَلَكِنْ خَاصُّه يْطْلَبْ الْخِيرْ لْغِيرُه.</div>
<div class="v" id="v25"><span class="vn">25</span> كُلّْ مَا كَيْتّْبَاعْ فْسُوقْ اللّْحَمْ، كُولُوهْ بْلَا مَا تْسْوّْلُو بَاشْ تْرْضِيوْ الضَّمِيرْ دْيَالْكُمْ.</div>
<div class="v" id="v26"><span class="vn">26</span> حِيتْ «الْأَرْضْ وْݣَاعْ دَاكْشِّي اللِّي فِيهَا هُوَ لْلرَّبّْ».</div>
<div class="v" id="v27"><span class="vn">27</span> وْإِلَا عْرَضْ عْلِيكُمْ شِي وَاحْدْ مَاشِي مُومْنْ وْقْبَلْتُو بَاشْ تْمْشِيوْ عَنْدُه، كُولُو مْنْ كُلّْ مَا كَيْتّْعْطَاكُمْ بْلَا مَا تْسْوّْلُو بَاشْ تْرْضِيوْ الضَّمِيرْ دْيَالْكُمْ.</div>
<div class="v" id="v28"><span class="vn">28</span> وَلَكِنْ إِلَا شِي وَاحْدْ ݣَالْ لِيكْ: «هَادْ الدّْبِيحَة رَاهَا دْيَالْ الْأَصْنَامْ»، مَا تَاكُلْشْ مْنّْهَا، بَاشْ تْدِيرْ بْحْسَابْ هَادَاكْ اللِّي ݣَالْهَا لِيكْ وْبْحْسَابْ الضَّمِيرْ.</div>
<div class="v" id="v29"><span class="vn">29</span> أَنَا مَا كَنْقْصَدْشْ الضَّمِيرْ دْيَالْكْ نْتَ، وَلَكِنْ الضَّمِيرْ دْيَالْ لَاخُرْ. إِيوَا عْلَاشْ الضَّمِيرْ دْيَالْ وَاحْدْ آخُرْ يْحْكَمْ عْلَى الْحُرِّيَّة دْيَالِي؟</div>
<div class="v" id="v30"><span class="vn">30</span> إِلَا كْنْتْ كَنْشْكَرْ اللَّهْ عْلَى دَاكْشِّي اللِّي كَنَاكُلْ، عْلَاشْ غَيْلُومْنِي وَاحْدْ آخُرْ عْلَى دَاكْشِّي اللِّي كَنْشْكَرْ اللَّهْ عْلِيهْ؟</div>
<div class="v" id="v31"><span class="vn">31</span> إِيوَا، إِلَا كْنْتُو كَتَاكْلُو وْلَا كَتْشَرْبُو وْلَا كَتْدِيرُو أَيّْ حَاجَة، دِيرُو كُلّْشِي بَاشْ تْعْطِيوْ الْعَزّْ لْلَّهْ،</div>
<div class="v" id="v32"><span class="vn">32</span> مَا تّْسَبّْبُوشْ فْالدّْنُوبْ، لَا لْلِيهُودْ وَلَا لْلْيُونَانِيِّينْ وَلَا لْكْنِيسْةْ اللَّهْ،</div>
<div class="v" id="v33"><span class="vn">33</span> دِيرُو بْحَالِي حْتَّى أَنَا اللِّي كَنْحَاوْلْ نْرْضِي ݣَاعْ النَّاسْ فْكُلّْشِي، وْمَا كَنْقَلّْبْشْ عْلَى مْصْلَحْتِي وَلَكِنْ عْلَى مْصْلَحْةْ نَاسْ كْتَارْ بَاشْ يْنْجَاوْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ٢٦‏:٢٦‏-٢٨؛ مرقس ١٤‏:٢٢‏-٢٤؛ لوقا ٢٢‏:١٩‏،٢٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->١كورنتوس ٦‏:١٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>