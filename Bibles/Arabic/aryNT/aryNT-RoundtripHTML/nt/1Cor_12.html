<html><head>
<meta http-equiv="Content-Type" content="text/html;charset=utf-8" />
<title>1Cor 12 &ndash; كُورِنْتُوسْ اللّْوّْلَى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 12);">
<div id="navbar"><a href="../index.html">الترجمة المغربية القياسية</a> &ndash; <b>كُورِنْتُوسْ اللّْوّْلَى</b> &ndash; <a href="1Cor_1.html">1</a> ... <a href="1Cor_10.html">10</a> <a href="1Cor_11.html">11</a> <b>12</b> <a href="1Cor_13.html">13</a> <a href="1Cor_14.html">14</a> ... <a href="1Cor_16.html">16</a> </div><hr>
<h1>1Cor 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْمَوَاهِبْ الرُّوحِيَّة</h2><span class="vn">1</span> <span class="css" style="font-style: italic; myBibleType=note"><b>الْفَصْلْ طْنَاشْ</b></span> <span class="br-p"><br><br></span>أَمَّا مْنْ جِهْةْ الْمَوَاهِبْ الرُّوحِيَّة، رَانِي مَا بْغِيتْشْ آ الْخُوتْ تْكُونُو مَا عَارْفِينْهُمْشْ.</div>
<div class="v" id="v2"><span class="vn">2</span> وْرَاكُمْ كَتْعَرْفُو بْلِّي فْالْوَقْتْ فَاشْ كْنْتُو مْنْ الشّْعُوبْ اللِّي مَا كَيْعَبْدُوشْ اللَّهْ، كْنْتُو كَتْعَبْدُو الْأَصْنَامْ اللِّي مَا كَيْهَدْرُوشْ وْمْجْرُورِينْ وْرَاهُمْ.</div>
<div class="v" id="v3"><span class="vn">3</span> هَادْشِّي عْلَاشْ بْغِيتْكُمْ تْعَرْفُو بْلِّي مَا كَايْنْشْ شِي حَدّْ وْهُوَ كَيْتّْكَلّْمْ بْرُوحْ اللَّهْ كَيْݣُولْ: يَسُوعْ مْلْعُونْ، وْمَا كَايْنْشْ شِي حَدّْ يْقْدَرْ يْݣُولْ: يَسُوعْ هُوَ رَبّْ، مْنْ غِيرْ بْالرُّوحْ الْقُدُسْ.</div>
<div class="v" id="v4"><span class="vn">4</span> <span class="br-p"><br><br></span>رَاهْ كَايْنِينْ نْوَاعْ كْتَارْ دْ الْمَوَاهِبْ الرُّوحِيَّة، وَلَكِنْ كَيْجِيوْ مْنْ رُوحْ وَاحْدْ.<sup class="fnm"><a name="fnm1" href="#fn1">1</a></sup></div>
<div class="v" id="v5"><span class="vn">5</span> وْكَايْنِينْ نْوَاعْ كْتَارْ دْ الْمْسْؤُولِيَّاتْ، وَلَكِنْ الرَّبّْ وَاحْدْ.</div>
<div class="v" id="v6"><span class="vn">6</span> وْكَايْنِينْ نْوَاعْ كْتَارْ دْ الْخْدْمَاتْ، وَلَكِنْ اللَّهْ وَاحْدْ، هُوَ اللِّي كَيْعَاوْنْ النَّاسْ بَاشْ كُلّْ وَاحْدْ يْدِيرْ خْدَمْتُه.</div>
<div class="v" id="v7"><span class="vn">7</span> وَلَكِنْ كُلّْ وَاحْدْ كَيْتّْعْطَاهْ الرُّوحْ الْقُدُسْ بَاشْ يْبَيّْنْ الْمَوْهِبَة اللِّي كَتْنْفَعْ.</div>
<div class="v" id="v8"><span class="vn">8</span> وْهَكَّا، رَاهْ وَاحْدْ تّْعْطَاهْ بْالرُّوحْ كْلَامْ الْحْكْمَة، وْوَاحْدْ آخُرْ كْلَامْ الْمَعْرِفَة، وْكُلّْهُمْ مْنْ رُوحْ وَاحْدْ.</div>
<div class="v" id="v9"><span class="vn">9</span> وْبْنَفْسْ الرُّوحْ تّْعْطَى لْوَاحْدْ الْإِيمَانْ، وْلْوَاحْدْ آخُرْ مَوْهِبَةْ الشِّفَا بْنَفْسْ الرُّوحْ،</div>
<div class="v" id="v10"><span class="vn">10</span> وْلْوَاحْدْ آخُرْ تّْعْطَاتْ الْقُوَّة بَاشْ يْدِيرْ الْمُعْجِزَاتْ، وْلَاخُرْ النُّبُوَّة، وْلَاخُرْ تَمْيِيزْ الْأَرْوَاحْ، وْلَاخُرْ يْتّْكَلّْمْ بْلُغَاتْ مْخْتَلْفَة، وْلَاخُرْ التَّرْجَمَة دْ هَادْ اللُّغَاتْ.</div>
<div class="v" id="v11"><span class="vn">11</span> هَادْ الْأُمُورْ كُلّْهَا كَيْدِيرْهَا نَفْسْ الرُّوحْ، وْكَيْفَرّْقْهَا عْلَى كُلّْ وَاحْدْ كِمَا بْغَا هُوَ.</div>
<div class="v" id="v12"><h2>الدَّاتْ وَحْدَة وْالطّْرَافْ كْتَارْ</h2><span class="vn">12</span> <span class="br-p"><br><br></span>وْكِمَا الدَّاتْ وَحْدَة وْفِيهَا بْزَّافْ دْيَالْ الطّْرَافْ، وْهَادْ الطّْرَافْ وَاخَّا كْتَارْ هُمَ دَاتْ وَحْدَة، رَاهْ هَكَّا حْتَّى الْمَسِيحْ.<sup class="fnm"><a name="fnm2" href="#fn2">2</a></sup></div>
<div class="v" id="v13"><span class="vn">13</span> حِيتْ كُلّْنَا تْعَمّْدْنَا بْرُوحْ وَاحْدْ بَاشْ نْوَلِّيوْ دَاتْ وَحْدَة، سْوَا يْهُودْ وْلَا يُونَانِيِّينْ، عْبِيدْ وْلَا حْرَارْ، كُلّْنَا تّْسْقِينَا بْرُوحْ وَاحْدْ.</div>
<div class="v" id="v14"><span class="vn">14</span> وْحْتَّى الدَّاتْ رَاهَا مَاشِي غِيرْ طَرْفْ وَاحْدْ، وَلَكِنْ بْزَّافْ دْيَالْ الطّْرَافْ.</div>
<div class="v" id="v15"><span class="vn">15</span> إِلَا ݣَالْتْ الرّْجَلْ: «عْلَاحْقَّاشْ أَنَا مَاشِي يْدّْ، أَنَا مَاشِي مْنْ الدَّاتْ»، وَاشْ هَادَا كَيْعْنِي بْلِّي هِيَ مَاشِي مْنْ الدَّاتْ؟</div>
<div class="v" id="v16"><span class="vn">16</span> وْإِلَا ݣَالْتْ الْوْدَنْ: «عْلَاحْقَّاشْ أَنَا مَاشِي عِينْ، أَنَا مَاشِي مْنْ الدَّاتْ»، وَاشْ هَادَا كَيْعْنِي بْلِّي هِيَ مَاشِي مْنْ الدَّاتْ؟</div>
<div class="v" id="v17"><span class="vn">17</span> إِلَا كَانْتْ الدَّاتْ كُلّْهَا عِينْ، فِينْ هُوَ السّْمَعْ؟ وْإِلَا كَانْتْ كُلّْهَا سْمَعْ، فِينْ هُوَ الشّْمّْ؟</div>
<div class="v" id="v18"><span class="vn">18</span> وَلَكِنْ اللَّهْ رْتّْبْ كُلّْ طَرْفْ فْالدَّاتْ كِمَا بْغَا.</div>
<div class="v" id="v19"><span class="vn">19</span> إِيوَا كُونْ كَانُو كُلّْهُمْ طَرْفْ وَاحْدْ، فِينْ هِيَ الدَّاتْ؟</div>
<div class="v" id="v20"><span class="vn">20</span> فْالْحَقِيقَة الطّْرَافْ رَاهْ كْتَارْ، وَلَكِنْ الدَّاتْ وَحْدَة.</div>
<div class="v" id="v21"><span class="vn">21</span> <span class="br-p"><br><br></span>وْعْلَى هَادْشِّي مَا تْقْدَرْشْ الْعِينْ تْݣُولْ لْلْيْدّْ: «أَنَا مَا مْحْتَاجَاشْ لِيكْ!». وْلَا الرَّاسْ يْݣُولْ لْلرّْجْلِينْ: «أَنَا مَا مْحْتَاجْشْ لِيكُمْ!».</div>
<div class="v" id="v22"><span class="vn">22</span> وْزْيَادَة عْلَى هَادْشِّي، حْتَّى الطّْرَافْ دْيَالْ الدَّاتْ اللِّي كَيْبَانُو ضْعَافْ، رَاهُمْ مُهِمِّينْ،</div>
<div class="v" id="v23"><span class="vn">23</span> وْالطّْرَافْ دْيَالْ الدَّاتْ اللِّي كَنْحَسْبُوهُمْ مَا عَنْدْهُمْ قِيمَة كَنْعْطِيوْهُمْ قِيمَة كْتَرْ، وْالطّْرَافْ اللِّي مَا بَايْنِينْشْ كَنْتّْهَلَّاوْ فِيهُمْ بْزَّافْ.</div>
<div class="v" id="v24"><span class="vn">24</span> أَمَّا الطّْرَافْ اللِّي بَايْنِينْ رَاهُمْ مَا مْحْتَاجِينْشْ لْهَادْ التَّهَلُّو. وَلَكِنْ اللَّهْ صَايْبْ الدَّاتْ وْتّْهَلَّى فْالطّْرَافْ اللِّي مَا عَنْدْهُمْ قِيمَة،</div>
<div class="v" id="v25"><span class="vn">25</span> بَاشْ مَا يْكُونْشْ التَّفْرِيقْ فْالدَّاتْ، وَلَكِنْ يْكُونْ نَفْسْ الْإِهْتِمَامْ عَنْدْ الطّْرَافْ لْبَعْضِيَّاتْهُمْ.</div>
<div class="v" id="v26"><span class="vn">26</span> وْإِلَا كَانْ طَرْفْ وَاحْدْ كَيْتّْعَدّْبْ، رَاهْ ݣَاعْ الطّْرَافْ لْخْرِينْ كَيْتّْعَدّْبُو مْعَاهْ. وْإِلَا طَرْفْ وَاحْدْ تّْعْطَاتُه الْقِيمَة، رَاهْ ݣَاعْ الطّْرَافْ لْخْرِينْ كَيْفَرْحُو مْعَاهْ.</div>
<div class="v" id="v27"><span class="vn">27</span> <span class="br-p"><br><br></span>وْنْتُمَ رَاكُمْ دَاتْ الْمَسِيحْ، وْكُلّْ وَاحْدْ مْنّْكُمْ طَرْفْ فِيهَا.</div>
<div class="v" id="v28"><span class="vn">28</span> وْاللَّهْ حَطّْ كُلّْ وَاحْدْ فْبْلَاصْتُه فْالْكْنِيسَة، الرُّسُلْ هُمَ اللّْوّْلِينْ، وْالْأَنْبِيَا هُمَ التَّانْيِينْ، وْالْمُعَلِّمِينْ هُمَ التَّالْتِينْ، وْمْنْ بَعْدْ اللِّي كَيْدِيرُو الْمُعْجِزَاتْ، وْمْنْ بَعْدْ اللِّي عَنْدْهُمْ مَوَاهِبْ الشِّفَا، وْاللِّي كَيْعَاوْنُو، وْالْمْسْؤُولِينْ عْلَى الْخْدْمَاتْ، وْاللِّي كَيْتّْكَلّْمُو بْلُغَاتْ مْخْتَلْفَة.<sup class="fnm"><a name="fnm3" href="#fn3">3</a></sup></div>
<div class="v" id="v29"><span class="vn">29</span> وَاشْ كُلّْهُمْ رُسُلْ؟ وَاشْ كُلّْهُمْ أَنْبِيَا؟ وَاشْ كُلّْهُمْ مُعَلِّمِينْ؟ وَاشْ كُلّْهُمْ كَيْدِيرُو الْمُعْجِزَاتْ؟</div>
<div class="v" id="v30"><span class="vn">30</span> وَاشْ كُلّْهُمْ عَنْدْهُمْ الْمَوَاهِبْ دْ الشِّفَا؟ وَاشْ كُلّْهُمْ كَيْتّْكَلّْمُو بْلُغَاتْ؟ وَاشْ كُلّْهُمْ كَيْتَرْجْمُو؟</div>
<div class="v" id="v31"><span class="vn">31</span> وَلَكِنْ بْغِيوْ بْزَّافْ الْمَوَاهِبْ الْمُهِمَّة، وْأَنَا نْبَيّْنْ لِيكُمْ الطّْرِيقْ الْمْخَيّْرَة.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->روما ١٢‏:٦‏-٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->روما ١٢‏:٤‏،٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->أفسس ٤‏:١١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>