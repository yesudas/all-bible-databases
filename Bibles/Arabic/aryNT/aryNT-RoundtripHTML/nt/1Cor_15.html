<html><head>
<meta http-equiv="Content-Type" content="text/html;charset=utf-8" />
<title>1Cor 15 &ndash; كُورِنْتُوسْ اللّْوّْلَى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 15);">
<div id="navbar"><a href="../index.html">الترجمة المغربية القياسية</a> &ndash; <b>كُورِنْتُوسْ اللّْوّْلَى</b> &ndash; <a href="1Cor_1.html">1</a> ... <a href="1Cor_13.html">13</a> <a href="1Cor_14.html">14</a> <b>15</b> <a href="1Cor_16.html">16</a> </div><hr>
<h1>1Cor 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْمَسِيحْ تّْبْعَتْ مْنْ الْمُوتْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ خْمْسْطَاشْ</b></span> <span class="br-p"><br><br></span>وْرَانِي كَنْفَكّْرْكُمْ آ الْخُوتْ بْالْإِنْجِيلْ اللِّي خَبّْرْتْكُمْ بِيهْ وْقْبَلْتُوهْ وْمَازَالْ تَابْتِينْ فِيهْ،</div>
<div class="v" id="v2"><span class="vn">2</span> وْبِيهْ غَتْنْجَاوْ إِلَا بْقِيتُو تَابْتِينْ فْالْكْلَامْ اللِّي خَبّْرْتْكُمْ بِيهْ، مْنْ غِيرْ إِلَا كْنْتُو آمْنْتُو بْلَا فَايْدَة.</div>
<div class="v" id="v3"><span class="vn">3</span> <span class="br-p"><br><br></span>رَانِي وَصّْلْتْ لِيكُمْ فْاللّْوّْلْ دَاكْشِّي اللِّي قْبَلْتُه حْتَّى أَنَا، بْلِّي الْمَسِيحْ مَاتْ عْلَى وْدّْ دْنُوبْنَا كِيفْ مْكْتُوبْ فْكْتَابْ اللَّهْ،</div>
<div class="v" id="v4"><span class="vn">4</span> وْتّْدْفَنْ، وْفْالنّْهَارْ التَّالْتْ تّْبْعَتْ مْنْ الْمُوتْ كِيفْ مْكْتُوبْ فْكْتَابْ اللَّهْ.<sup class="fnm"><a name="fnm1" href="#fn1">1</a></sup></div>
<div class="v" id="v5"><span class="vn">5</span> وْبَانْ لْصَفَا وْمْنْ بَعْدْ لْلتّْلَامْدْ بْطْنَاشْ،<sup class="fnm"><a name="fnm2" href="#fn2">2</a></sup></div>
<div class="v" id="v6"><span class="vn">6</span> وْمْنْ بَعْدْ بَانْ لْكْتَرْ مْنْ خَمْسْمِيَّةْ خُو فْمَرَّة وَحْدَة، بْزَّافْ مْنّْهُمْ بَاقْيِينْ حَيِّينْ وَلَكِنْ شِي وْحْدِينْ مْنّْهُمْ مَاتُو.</div>
<div class="v" id="v7"><span class="vn">7</span> وْمْنْ بَعْدْ بَانْ لْيَعْقُوبْ، وْمْنْ بَعْدْ لْلرُّسُلْ كُلّْهُمْ.</div>
<div class="v" id="v8"><span class="vn">8</span> وْفْاللّْخْرْ مْنْ بَعْدْ كُلّْشِي، بَانْ لِيَّ حْتَّى أَنَا، بْحَالْ إِلَا تّْوْلَدْتْ قْبَلْ مْنْ الْوَقْتْ.<sup class="fnm"><a name="fnm3" href="#fn3">3</a></sup></div>
<div class="v" id="v9"><span class="vn">9</span> حِيتْ شَانِي صْغَرْ مْنْ شَانْ الرُّسُلْ وْمَا نْسْتَاهْلْشْ نْتّْسَمَّى رَسُولْ، عْلَاحْقَّاشْ كْنْتْ كَنْتّْعَدَّى عْلَى كْنِيسْةْ اللَّهْ.<sup class="fnm"><a name="fnm4" href="#fn4">4</a></sup></div>
<div class="v" id="v10"><span class="vn">10</span> وَلَكِنْ بْالنِّعْمَة دْ اللَّهْ وْلِّيتْ فْهَادْشِّي اللِّي أَنَا فِيهْ دَابَا، وْالنِّعْمَة دْيَالُه اللِّي تّْعْطَاتْ لِيَّ مَا كَانْتْشْ بَاطْلْ، عْلَاحْقَّاشْ ضْرَبْتْ تَمَارَة كْتَرْ مْنّْهُمْ كَامْلِينْ. مَاشِي أَنَا اللِّي دْرْتْ هَادْشِّي، وَلَكِنْ نِعْمَةْ اللَّهْ هِيَ اللِّي كَتْخْدَمْ فِيَّ.</div>
<div class="v" id="v11"><span class="vn">11</span> وْسْوَا أَنَا وْلَا هُمَ، رَاهْ هَكَّا كَنْخَبّْرُو بْالْبْشَارَة وْهَكَّا آمْنْتُو.</div>
<div class="v" id="v12"><h2>الْمُوتَى كَيْتّْبَعْتُو</h2><span class="vn">12</span> <span class="br-p"><br><br></span>وْإِلَا كَانْ الْمَسِيحْ اللِّي كَنْخَبّْرُو بِيهْ تّْبْعَتْ مْنْ الْمُوتْ، كِيفَاشْ شِي وْحْدِينْ مْنّْكُمْ كَيْݣُولُو: مَا كَايْنْشْ الْبَعْتْ مْنْ الْمُوتْ؟</div>
<div class="v" id="v13"><span class="vn">13</span> وْإِلَا الْبَعْتْ مْنْ الْمُوتْ مَا كَايْنْشْ، رَاهْ حْتَّى الْمَسِيحْ مَا تّْبْعَتْشْ مْنْ الْمُوتْ.</div>
<div class="v" id="v14"><span class="vn">14</span> وْإِلَا مَا كَانْشْ الْمَسِيحْ تّْبْعَتْ مْنْ الْمُوتْ، رَاهْ حْتَّى التّْبْشِيرْ دْيَالْنَا بَاطْلْ، وْحْتَّى إِيمَانْكُمْ بَاطْلْ.</div>
<div class="v" id="v15"><span class="vn">15</span> وْحْتَّى حْنَا غَنْكُونُو شْهُودْ دْ الزُّورْ عْلَى اللَّهْ، عْلَاحْقَّاشْ شْهَدْنَا عْلَى اللَّهْ بْلِّي بْعَتْ الْمَسِيحْ مْنْ الْمُوتْ اللِّي هُوَ مَا بْعْتُوشْ، إِلَا مَا كَانُوشْ الْمُوتَى كَيْتّْبَعْتُو مْنْ الْمُوتْ،</div>
<div class="v" id="v16"><span class="vn">16</span> حِيتْ إِلَا مَا كَانُوشْ الْمُوتَى كَيْتّْبَعْتُو مْنْ الْمُوتْ، رَاهْ حْتَّى الْمَسِيحْ مَا غَيْكُونْشْ تّْبْعَتْ مْنْ الْمُوتْ.</div>
<div class="v" id="v17"><span class="vn">17</span> وْإِلَا مَا تّْبْعَتْشْ الْمَسِيحْ، رَاهْ إِيمَانْكُمْ بَاطْلْ، وْرَاكُمْ بَاقْيِينْ فْدْنُوبْكُمْ.</div>
<div class="v" id="v18"><span class="vn">18</span> وْعْلَى هَادْ الْحْسَابْ حْتَّى هَادُوكْ اللِّي مَاتُو وْهُمَ مُومْنِينْ بْالْمَسِيحْ تّْهَلْكُو!</div>
<div class="v" id="v19"><span class="vn">19</span> وْكُونْ كَانْ عَنْدْنَا الرّْجَا فْالْمَسِيحْ غِيرْ فْهَادْ الْحَيَاةْ، كُونْ رَاهْ حْنَا مْتْعُوسِينْ كْتَرْ مْنْ ݣَاعْ النَّاسْ.</div>
<div class="v" id="v20"><span class="vn">20</span> <span class="br-p"><br><br></span>وَلَكِنْ فْالْحَقِيقَة، الْمَسِيحْ تّْبْعَتْ مْنْ بِينْ الْمُوتَى، وْهُوَ الْبْكَرْ بِينْ هَادُوكْ اللِّي مَاتُو.</div>
<div class="v" id="v21"><span class="vn">21</span> وْحِيتْ بْسْبَابْ إِنْسَانْ جَاتْ الْمُوتْ، هَكَّا حْتَّى الْبَعْتْ مْنْ الْمُوتْ جَا بْسْبَابْ إِنْسَانْ.</div>
<div class="v" id="v22"><span class="vn">22</span> عْلَاحْقَّاشْ كِمَا غَيْمُوتْ كُلّْشِي فْآدَمْ، هَكَّا غَيْحْيَا كُلّْشِي فْالْمَسِيحْ،</div>
<div class="v" id="v23"><span class="vn">23</span> وَلَكِنْ كُلّْ وَاحْدْ فْالْمَرْتَبَة دْيَالُه: الْمَسِيحْ هُوَ اللّْوّْلْ، وْمْنْ بَعْدْ الْمُومْنِينْ بِيهْ مْلِّي غَيْرْجَعْ.</div>
<div class="v" id="v24"><span class="vn">24</span> وْمْنْ بَعْدْ هَادْشِّي غَيْجِي يُومْ الْآخِرَة، مْلِّي غَيْرَدّْ الْمَسِيحْ الْمُلْكْ لْلَّهْ الْآبْ، بَعْدْمَا يْغْلَبْ ݣَاعْ الرُّؤَسَا، وْݣَاعْ السُّلُطَاتْ، وْݣَاعْ الْقُوَّاتْ.</div>
<div class="v" id="v25"><span class="vn">25</span> حِيتْ خَاصّْ الْمَسِيحْ يْمْلَكْ حْتَّى يْدِيرْ اللَّهْ عْدْيَانُه كُلّْهُمْ تَحْتْ رْجْلِيهْ.</div>
<div class="v" id="v26"><span class="vn">26</span> وْالْعْدُو اللّْخْرَانِي اللِّي غَيْتّْغْلَبْ هُوَ الْمُوتْ.</div>
<div class="v" id="v27"><span class="vn">27</span> حِيتْ كْتَابْ اللَّهْ كَيْݣُولْ: «اللَّهْ مْلَّكْ كُلّْشِي تَحْتْ رْجْلِيهْ». وْمْلِّي كَيْݣُولْ: «مْلَّكْ كُلّْشِي»، رَاهْ كَيْبَانْ بْلِّي كْلْمَةْ "كُلّْشِي" مَا دَاخَلْشْ فِيهَا اللَّهْ اللِّي مْلَّكْ الْمَسِيحْ عْلَى كُلّْشِي.</div>
<div class="v" id="v28"><span class="vn">28</span> وَلَكِنْ مْلِّي غَيْكُونْ كُلّْشِي تَحْتْ رْجْلِيهْ، دِيكْ السَّاعَة الْوَلْدْ بْرَاسُه غَيْكُونْ خَاضْعْ لْلَّهْ اللِّي مَلّْكُه عْلَى كُلّْشِي، بَاشْ يْكُونْ اللَّهْ هُوَ اللِّي غَيْمْلَكْ عْلَى كُلّْشِي.</div>
<div class="v" id="v29"><span class="vn">29</span> <span class="br-p"><br><br></span>وْإِلَا كَانُو الْمُوتَى مَا كَيْتّْبَعْتُوشْ مْنْ الْمُوتْ، آشْ مْنْ فَايْدَة عَنْدْ هَادُوكْ اللِّي كَيْتّْعَمّْدُو عْلَى وْدّْ الْمُوتَى؟ وْعْلَاشْ كَيْتّْعَمّْدُو عْلَى وْدّْهُمْ؟</div>
<div class="v" id="v30"><span class="vn">30</span> وْعْلَاشْ كَنْخَاطْرُو حْنَا بْحْيَاتْنَا كُلّْ سَاعَة؟</div>
<div class="v" id="v31"><span class="vn">31</span> رَاهْ كُلَّ نْهَارْ كَنْشُوفْ الْمُوتْ، وْأَنَا كَنْݣُولْ هَادْشِّي آ الْخُوتْ، حِيتْ كَنْفْتَخْرْ بِيكُمْ فْالْمَسِيحْ يَسُوعْ رَبّْنَا.</div>
<div class="v" id="v32"><span class="vn">32</span> وْإِلَا أَنَا غِيرْ بْنَادْمْ وْتّْحَارْبْتْ مْعَ الْوْحُوشْ اللِّي فْأَفَسُسْ، آشْ مْنْ فَايْدَة عَنْدِي؟ وْإِلَا الْمُوتَى مَا كَيْتّْبَعْتُوشْ، خَلِّيوْنَا نَاكْلُو وْنْشَرْبُو حِيتْ غْدَّا غَنْمُوتُو.</div>
<div class="v" id="v33"><span class="vn">33</span> مَا تْغَلْطُوشْ: «الْعْشْرَة الْفَاسْدَة كَتْفْسَدْ التَّرْبِيَّة الْمْزْيَانَة».</div>
<div class="v" id="v34"><span class="vn">34</span> رْجْعُو لْلرّْزَانَة دْيَالْكُمْ وْمَا تْدَنْبُوشْ، حِيتْ كَايْنِينْ شِي وْحْدِينْ مَا كَيْعَرْفُوشْ اللَّهْ. كَنْݣُولْ لِيكُمْ هَادْشِّي بَاشْ نْحَشّْمْكُمْ.</div>
<div class="v" id="v35"><h2>الدَّاتْ كَتّْبْعَتْ مْنْ الْمُوتْ</h2><span class="vn">35</span> <span class="br-p"><br><br></span>وَلَكِنْ غَيْسْوّْلْ شِي حَدّْ: «كِيفَاشْ غَيْتّْبَعْتُو الْمُوتَى؟ وْبْآشْ مْنْ دَاتْ غَيْرْجْعُو؟».</div>
<div class="v" id="v36"><span class="vn">36</span> آ الْحْمَقْ! رَاهْ الزّْرِّيعَة اللِّي كَتْزْرَعْهَا مَا غَتْحْيَاشْ إِلَا مَا مَاتْتْشْ.</div>
<div class="v" id="v37"><span class="vn">37</span> وْرَاهْ دَاكْشِّي اللِّي كَتْزَرْعُه مَاشِي هُوَ النّْبْتَة اللِّي غَتْطْلَعْ مْنْ بَعْدْ، وَلَكِنْ هُوَ الزّْرِّيعَة اللِّي تْقْدَرْ تْكُونْ دْيَالْ الْݣْمْحْ وْلَا شِي زْرِّيعَة خْرَى،</div>
<div class="v" id="v38"><span class="vn">38</span> وْاللَّهْ غَيْعْطِيهَا الدَّاتْ اللِّي بْغَا هُوَ، وْكُلّْ زْرِّيعَة غَيْعْطِيهَا دَاتْ خَاصَّة بِيهَا.</div>
<div class="v" id="v39"><span class="vn">39</span> رَاهْ حْتَّى دَاتْ مَا كَتْشْبَهْ لْدَاتْ خْرَى، الدَّاتْ دْيَالْ بْنَادْمْ بُوحْدْهَا، وْالدَّاتْ دْيَالْ الْبْهَايْمْ بُوحْدْهَا، وْالدَّاتْ دْيَالْ الطّْيُورْ بُوحْدْهَا، وْالدَّاتْ دْيَالْ الْحُوتْ بُوحْدْهَا.</div>
<div class="v" id="v40"><span class="vn">40</span> وْكَايْنَة الدَّاتْ دْيَالْ السّْمَا وْالدَّاتْ دْيَالْ الْأَرْضْ، وَلَكِنْ الزِّينْ دْيَالْ السّْمَا بُوحْدُه، وْالزِّينْ دْيَالْ الْأَرْضْ بُوحْدُه.</div>
<div class="v" id="v41"><span class="vn">41</span> الزِّينْ دْيَالْ الشّْمْسْ بُوحْدُه، وْالزِّينْ دْيَالْ الْقَمَرْ بُوحْدُه، وْالزِّينْ دْيَالْ النّْجُومْ بُوحْدُه، وْكُلّْ نْجْمَة زِينْهَا مْخْتَلْفْ عْلَى لْخْرَى.</div>
<div class="v" id="v42"><span class="vn">42</span> <span class="br-p"><br><br></span>وْهَكَّا حْتَّى فْالْبَعْتْ دْيَالْ الْمُوتَى: الدَّاتْ كَتّْزْرَعْ مْيّْتَة، وْمْنْ بَعْدْ كَتّْبْعَتْ حَيَّة.</div>
<div class="v" id="v43"><span class="vn">43</span> كَتّْزْرَعْ بْلَا قِيمَة وْكَتّْبْعَتْ فْالْعَزّْ. كَتّْزْرَعْ ضْعِيفَة وْكَتّْبْعَتْ قْوِيَّة.</div>
<div class="v" id="v44"><span class="vn">44</span> كَتّْزْرَعْ دَاتْ طَبِيعِيَّة وْكَتّْبْعَتْ دَاتْ رُوحِيَّة، وْكِمَا كَايْنَة دَاتْ طَبِيعِيَّة رَاهْ كَايْنَة دَاتْ رُوحِيَّة.</div>
<div class="v" id="v45"><span class="vn">45</span> وْهَكَّا كَيْݣُولْ حْتَّى كْتَابْ اللَّهْ: «وْلَّى آدَمْ، بْنَادْمْ اللّْوّْلْ، دَاتْ حَيَّة». وْآدَمْ اللّْخْرْ رُوحْ كَيْعْطِي الْحَيَاةْ.</div>
<div class="v" id="v46"><span class="vn">46</span> فْاللّْوّْلْ مَا كَانْشْ بْنَادْمْ الرُّوحِي، وَلَكِنْ كَانْ بْنَادْمْ الْأَرْضِي وْمْنْ بَعْدْ جَا الرُّوحِي.</div>
<div class="v" id="v47"><span class="vn">47</span> بْنَادْمْ اللّْوّْلْ تّْصْنَعْ مْنْ تْرَابْ الْأَرْضْ، وْبْنَادْمْ التَّانِي جَا مْنْ السّْمَا.</div>
<div class="v" id="v48"><span class="vn">48</span> كِمَا بْنَادْمْ اللِّي تّْصْنَعْ مْنْ التّْرَابْ هَكَّا حْتَّى اللِّي هُمَ مْنْ التّْرَابْ، وْكِمَا بْنَادْمْ اللِّي جَا مْنْ السّْمَا هَكَّا حْتَّى اللِّي هُمَ مْنْ السّْمَا.</div>
<div class="v" id="v49"><span class="vn">49</span> وْكِمَا كْنَّا عْلَى صُورْةْ بْنَادْمْ اللِّي تّْصْنَعْ مْنْ التّْرَابْ، هَكَّا غَنْكُونُو حْتَّى عْلَى صُورْةْ بْنَادْمْ اللِّي جَا مْنْ السّْمَا.</div>
<div class="v" id="v50"><span class="vn">50</span> <span class="br-p"><br><br></span>رَانِي نْݣُولْ آ الْخُوتْ بْلِّي الدَّاتْ اللِّي مْنْ اللّْحَمْ وْالدّْمْ مَا يْمْكَنْشْ تْوَرْتْ مَمْلَكَةْ اللَّهْ، وْاللِّي غَيْفْنَى مَا يْمْكَنْشْ يْوْرَتْ اللِّي مَا غَيْفْنَاشْ.</div>
<div class="v" id="v51"><span class="vn">51</span> هَا هُوَ وَاحْدْ السِّرّْ غَنْݣُولُه لِيكُمْ: رَاهْ مَا غَنْمُوتُوشْ كُلّْنَا، وَلَكِنْ كُلّْنَا غَنْتّْبَدّْلُو،</div>
<div class="v" id="v52"><span class="vn">52</span> وْدْغْيَا فْرَمْشَةْ عِينْ، مْلِّي غَيْتّْسْمَعْ الْبُوقْ اللّْخْرْ، حِيتْ غَيْتّْنْفَخْ فْالْبُوقْ، غَيْتّْبَعْتُو الْمُوتَى حَيِّينْ وْحْنَا غَنْتّْبَدّْلُو.</div>
<div class="v" id="v53"><span class="vn">53</span> حِيتْ لَابْدّْ تْلْبَسْ الدَّاتْ الْفَانْيَة الدَّاتْ اللِّي مَا غَتْفْنَاشْ، وْتْلْبَسْ الدَّاتْ الْمْيّْتَة الدَّاتْ اللِّي مَا غَتْمُوتْشْ.</div>
<div class="v" id="v54"><span class="vn">54</span> وْمْلِّي غَتْلْبَسْ الدَّاتْ الْفَانْيَة الدَّاتْ اللِّي مَا غَتْفْنَاشْ، وْتْلْبَسْ الدَّاتْ الْمْيّْتَة الدَّاتْ اللِّي مَا غَتْمُوتْشْ، دِيكْ السَّاعَة غَيْكْمَلْ الْكْلَامْ اللِّي جَا فْكْتَابْ اللَّهْ: «تّْهَلْكَاتْ الْمُوتْ وْكْمَلْ النّْصَرْ».</div>
<div class="v" id="v55"><span class="vn">55</span> فِينْ هِيَ شُوكْتْكْ آ الْمُوتْ؟ وْفِينْ هُوَ النّْصَرْ دْيَالْكْ؟</div>
<div class="v" id="v56"><span class="vn">56</span> رَاهْ شُوكْةْ الْمُوتْ هِيَ الدّْنُوبْ، وْالْقُوَّة دْ الدّْنُوبْ هِيَ الشّْرَعْ.</div>
<div class="v" id="v57"><span class="vn">57</span> وَلَكِنْ كَنْشَكْرُو اللَّهْ اللِّي عْطَانَا النّْصَرْ بْرَبّْنَا يَسُوعْ الْمَسِيحْ.</div>
<div class="v" id="v58"><span class="vn">58</span> <span class="br-p"><br><br></span>إِيوَا آ خُوتِي الْعْزَازْ، كُونُو تَابْتِينْ وْمَا تّْزَعْزْعُوشْ، كَتّْرُو فْخْدْمَةْ الرَّبّْ فْكُلّْ وَقْتْ، وْرَاكُمْ كَتْعَرْفُو بْلِّي تَمَارَة دْيَالْكُمْ مَاشِي بَاطْلَة فْالرَّبّْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ١٢‏:٤٠؛ الاعمال ٢‏:٢٤‏-٣٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->لوقا ٢٤‏:٣٤؛ متى ٢٨‏:١٦‏،١٧؛ مرقس ١٦‏:١٤؛ لوقا ٢٤‏:٣٦؛ يوحنا ٢٠‏:١٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->الاعمال ٩‏:٣‏-٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->الاعمال ٨‏:٣<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>