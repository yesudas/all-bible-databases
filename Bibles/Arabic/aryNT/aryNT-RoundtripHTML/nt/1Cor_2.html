<html><head>
<meta http-equiv="Content-Type" content="text/html;charset=utf-8" />
<title>1Cor 2 &ndash; كُورِنْتُوسْ اللّْوّْلَى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 2);">
<div id="navbar"><a href="../index.html">الترجمة المغربية القياسية</a> &ndash; <b>كُورِنْتُوسْ اللّْوّْلَى</b> &ndash; <a href="1Cor_1.html">1</a> <b>2</b> <a href="1Cor_3.html">3</a> <a href="1Cor_4.html">4</a> ... <a href="1Cor_16.html">16</a> </div><hr>
<h1>1Cor 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="css" style="font-style: italic; myBibleType=note"><b>الْفَصْلْ التَّانِي</b></span> <span class="br-p"><br><br></span>وْأَنَا مْلِّي جِيتْ لْعَنْدْكُمْ آ الْخُوتْ بَاشْ نْخَبّْرْكُمْ بْسِرّْ اللَّهْ، مَا جِيتْشْ وْأَنَا كَنْتّْكَلّْمْ مْعَاكُمْ بْالْحْكْمَة وْلَا بْكْلَامْ مَا مْفْهُومْشْ.</div>
<div class="v" id="v2"><span class="vn">2</span> حِيتْ قَرّْرْتْ بَاشْ مَا نْعْرَفْ حْتَّى شِي حَاجَة بِينَاتْكُمْ، مْنْ غِيرْ يَسُوعْ الْمَسِيحْ اللِّي تّْصْلَبْ.</div>
<div class="v" id="v3"><span class="vn">3</span> وْمْلِّي جِيتْ لْعَنْدْكُمْ كْنْتْ كَنْحَسّْ بْالضُّعْفْ، وْالْخُوفْ، وْالرّْعْدَة الْكْتِيرَة،<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> وْكْلَامِي وْالتّْبْشِيرْ دْيَالِي مَا كَانْشْ بْالْحْكْمَة دْيَالْ بْنَادْمْ، وَلَكِنْ بْالْبُرْهَانْ دْيَالْ قُوَّةْ رُوحْ اللَّهْ،</div>
<div class="v" id="v5"><span class="vn">5</span> بَاشْ مَا يْكُونْشْ إِيمَانْكُمْ مْبْنِي عْلَى حْكْمَةْ بْنَادْمْ، وَلَكِنْ يْكُونْ مْبْنِي عْلَى قُوَّةْ اللَّهْ.</div>
<div class="v" id="v6"><h2>الْحْكْمَة دْيَالْ اللَّهْ</h2><span class="vn">6</span> <span class="br-p"><br><br></span>وَاخَّا هَكَّاكْ، رَاهْ كَنْتّْكَلّْمُو بْالْحْكْمَة بِينْ الْمُومْنِينْ اللِّي نَاضْجِينْ، مَاشِي بْحْكْمَةْ هَادْ الدّْنْيَا وْلَا بْحْكْمَةْ الرُّؤَسَا دْيَالْهَا اللِّي مَا دَايْمِينْشْ.</div>
<div class="v" id="v7"><span class="vn">7</span> وَلَكِنْ كَنْتّْكَلّْمُو بْحْكْمَةْ اللَّهْ اللِّي فْالسِّرْ. هَادِيكْ الْحْكْمَة اللِّي كَانْتْ مْخَبّْيَة، وْاللِّي وَجّْدْهَا لِينَا اللَّهْ مْنْ قْبَلْ مَا تّْخْلَقْ الدّْنْيَا عْلَى وْدّْ الْعَزّْ دْيَالْنَا،</div>
<div class="v" id="v8"><span class="vn">8</span> وْاللِّي مَا عْرَفْهَا حْتَّى وَاحْدْ مْنْ الرُّؤَسَا دْيَالْ هَادْ الدّْنْيَا، حِيتْ كُونْ عَرْفُوهَا، كُونْ مَا صْلْبُوشْ رَبّْ الْعَزّْ.</div>
<div class="v" id="v9"><span class="vn">9</span> وَلَكِنْ كِيفْ مْكْتُوبْ فْكْتَابْ اللَّهْ: «اللِّي مَا شَافْتُه عِينْ، وْمَا سْمْعَاتُه وْدَنْ، وْمَا جَا عْلَى بَالْ حْتَّى شِي إِنْسَانْ، هُوَ اللِّي وَجّْدُه اللَّهْ لْهَادُوكْ اللِّي كَيْبْغِيوْهْ».</div>
<div class="v" id="v10"><span class="vn">10</span> وْبَيّْنُه لِينَا اللَّهْ بْرُوحُه، حِيتْ رُوحْ اللَّهْ كَيْفْحَصْ كُلّْشِي حْتَّى أَعْمَاقْ اللَّهْ.</div>
<div class="v" id="v11"><span class="vn">11</span> وْشْكُونْ اللِّي كَيْعْرَفْ آشْ كَايْنْ فْأَفْكَارْ بْنَادْمْ مْنْ غِيرْ الرُّوحْ اللِّي فِيهْ؟ هَكَّاكْ حْتَّى أُمُورْ اللَّهْ مَا كَيْعْرَفْهَا حَدّْ مْنْ غِيرْ رُوحْ اللَّهْ.</div>
<div class="v" id="v12"><span class="vn">12</span> وْرَاهْ حْنَا مَا خْدِينَاشْ الرُّوحْ دْيَالْ الدّْنْيَا، وَلَكِنْ خْدِينَا الرُّوحْ اللِّي مْنْ عَنْدْ اللَّهْ، بَاشْ نْعَرْفُو الْأُمُورْ اللِّي وْهَبْهَا لِينَا اللَّهْ،</div>
<div class="v" id="v13"><span class="vn">13</span> وْبْهَادْ الْأُمُورْ كَنْتّْكَلّْمُو، مَاشِي بْكْلَامْ كَتْعَلّْمُه الْحْكْمَة دْ بْنَادْمْ، وَلَكِنْ بْكْلَامْ كَيْعَلّْمُه الرُّوحْ الْقُدُسْ، وْكَنْشَرْحُو الْأُمُورْ الرُّوحِيَّة لْلنَّاسْ اللِّي عَنْدْهُمْ هَادْ الرُّوحْ.</div>
<div class="v" id="v14"><span class="vn">14</span> وَلَكِنْ النَّاسْ دْيَالْ الدّْنْيَا مَا كَيْقَبْلُوشْ دَاكْشِّي اللِّي مْنْ رُوحْ اللَّهْ حِيتْ كَيْحَسْبُوهْ حْمَاقْ، وْمَا يْقَدْرُوشْ يْفَهْمُوهْ عْلَاحْقَّاشْ مَا يْقَدْرُوشْ يْحَكْمُو فِيهْ مْنْ غِيرْ بْالرُّوحْ.</div>
<div class="v" id="v15"><span class="vn">15</span> وَلَكِنْ بْنَادْمْ اللِّي فِيهْ الرُّوحْ الْقُدُسْ كَيْحْكَمْ فْكُلّْشِي، وْهُوَ مَا كَيْحْكَمْ فِيهْ حَدّْ.</div>
<div class="v" id="v16"><span class="vn">16</span> وْكْتَابْ اللَّهْ كَيْݣُولْ: «شْكُونْ اللِّي عْرَفْ أَفْكَارْ الرَّبّْ؟ وْشْكُونْ غَيْقْدَرْ يْنَصْحُه؟». أَمَّا حْنَا رَاهْ عَنْدْنَا أَفْكَارْ الْمَسِيحْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ١٨‏:٩<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>