<html><head>
<meta http-equiv="Content-Type" content="text/html;charset=utf-8" />
<title>1Cor 4 &ndash; كُورِنْتُوسْ اللّْوّْلَى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 4);">
<div id="navbar"><a href="../index.html">الترجمة المغربية القياسية</a> &ndash; <b>كُورِنْتُوسْ اللّْوّْلَى</b> &ndash; <a href="1Cor_1.html">1</a> <a href="1Cor_2.html">2</a> <a href="1Cor_3.html">3</a> <b>4</b> <a href="1Cor_5.html">5</a> <a href="1Cor_6.html">6</a> ... <a href="1Cor_16.html">16</a> </div><hr>
<h1>1Cor 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الرُّسُلْ دْيَالْ الْمَسِيحْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ الرَّابْعْ</b></span> <span class="br-p"><br><br></span>وْهَكَّا، رَاهْ خَاصّْ النَّاسْ يْحَسْبُونَا خْدَّامِينْ لْلْمَسِيحْ وْمْكَلّْفِينْ بْأَسْرَارْ اللَّهْ.</div>
<div class="v" id="v2"><span class="vn">2</span> وْمْطْلُوبْ مْنْ الْمْكَلّْفِينْ يْكُونُو أُمَنَا.</div>
<div class="v" id="v3"><span class="vn">3</span> أَمَّا أَنَا مَا كَيْهَمّْنِيشْ إِلَا حْكَمْتُو عْلِيَّ نْتُمَ، وْلَا شِي مَحْكَمَة دْيَالْ الدّْنْيَا، وْرَاهْ أَنَا مَا كَنْحْكَمْشْ عْلَى رَاسِي،</div>
<div class="v" id="v4"><span class="vn">4</span> حِيتْ الضَّمِيرْ دْيَالِي مَا كَيْلُومْنِي حْتَّى فْشِي حَاجَة، وْهَادْشِّي مَا كَيْعْنِيشْ بْلِّي أَنَا بَارِي، وَلَكِنْ الرَّبّْ هُوَ اللِّي كَيْحْكَمْ عْلِيَّ.</div>
<div class="v" id="v5"><span class="vn">5</span> إِيوَا مَا تْحَكْمُوشْ عْلَى شِي حَدّْ قْبَلْ الْوَقْتْ، حْتَّى يْجِي الرَّبّْ اللِّي غَيْبَيّْنْ الْأُمُورْ الْمْخَبّْيَة فْالضّْلَامْ وْيْبَيّْنْ نِيّْةْ الْقْلُوبْ. دِيكْ السَّاعَة كُلّْ وَاحْدْ غَيَاخُدْ حَقُّه دْيَالْ الشُّكْرْ مْنْ اللَّهْ.</div>
<div class="v" id="v6"><span class="vn">6</span> <span class="br-p"><br><br></span>وْرَاهْ آ الْخُوتْ سْبَقْتْ وْوَضّْحْتْ لِيكُمْ هَادْ الْأُمُورْ، وْكْنْتْ مْتَالْ أَنَا وْأَبُلُّوسْ عْلَى وْدّْكُمْ، بَاشْ تْتْعَلّْمُو مْنَّا وْمَا تْفَكّْرُوشْ فْكْتَرْ مْنْ دَاكْشِّي اللِّي مْكْتُوبْ، وْحْتَّى وَاحْدْ مَا يْتْكَبّْرْ عْلَى لَاخُرْ.</div>
<div class="v" id="v7"><span class="vn">7</span> حِيتْ شْكُونْ اللِّي مَيّْزْكْ نْتَ عْلَى لْخْرِينْ؟ وْأَشْنُو اللِّي مَا تّْعْطَاشْ لِيكْ مْنْ دَاكْشِّي اللِّي عَنْدْكْ؟ إِيوَا إِلَا تّْعْطَى لِيكْ، عْلَاشْ كَتّْكَبّْرْ بْحَالْ إِلَا مَا تّْعْطَى لِيكْ وَالُو؟</div>
<div class="v" id="v8"><span class="vn">8</span> وْدَابَا رَاكُمْ شْبَعْتُو وْدْرْتُو لَبَاسْ! وْوْلِّيتُو مُلُوكْ بْلَا بِينَا! مْصَّابْ كُونْ كْنْتُو بْالصَّحْ مُلُوكْ بَاشْ نْشَارْكُو مْعَاكُمْ حْتَّى حْنَا فْالْمُلْكْ!</div>
<div class="v" id="v9"><span class="vn">9</span> وْأَنَا كَنْشُوفْ بْلِّي حْنَا الرُّسُلْ دَارْنَا اللَّهْ فْاللّْخْرْ، بْحَالْ إِلَا مْحْكُومْ عْلِينَا بْالْمُوتْ. حِيتْ وْلِّينَا فْرَاجَة لْلدّْنْيَا وْلْلْمَلَايْكَة وْلْلنَّاسْ.</div>
<div class="v" id="v10"><span class="vn">10</span> حْنَا حْمَّاقْ عْلَى وْدّْ الْمَسِيحْ أَمَّا نْتُمَ حُكَمَا فْالْمَسِيحْ، حْنَا ضْعَافْ أَمَّا نْتُمَ قْوِيِّينْ، نْتُمَ عَنْدْكُمْ الْقِيمَة أَمَّا حْنَا مْحْݣُورِينْ!</div>
<div class="v" id="v11"><span class="vn">11</span> وْحْتَّى لْدَابَا، رَاهْ حْنَا بَاقْيِينْ كَنْتّْمَحّْنُو بْالجُّوعْ، وْالْعْطَشْ، وْالْعْرَا، وْالضَّرْبْ، وْمَا عَنْدْنَا سُكْنَى،</div>
<div class="v" id="v12"><span class="vn">12</span> وْكَنْضَرْبُو تَمَارَة فْالْخْدْمَة بْيْدِّينَا، كَيْسَبُّونَا وْحْنَا كَنْبَارْكُوهُمْ، كَيْتّْعَدَّاوْ عْلِينَا وْحْنَا صَابْرِينْ،<sup class="fnm"><a name="fnm1" href="#fn1">1</a></sup></div>
<div class="v" id="v13"><span class="vn">13</span> كَيْݣُولُو فِينَا كْلَامْ الْعِيبْ وْحْنَا كَنْجَاوْبُوهُمْ بْاللّْطَافَة، وْوْلِّينَا وْمَازَالْ حْتَّى لْدَابَا بْحَالْ الزّْبَلْ دْ الدّْنْيَا وْالْوْسَخْ دْيَالْ كُلّْشِي.</div>
<div class="v" id="v14"><span class="vn">14</span> <span class="br-p"><br><br></span>مَا كَنْكْتَبْشْ لِيكُمْ هَادْشِّي بَاشْ نْحَشّْمْكُمْ، وَلَكِنْ بَاشْ نّْبّْهْكُمْ بْحَالْ وْلَادِي الْعْزَازْ.</div>
<div class="v" id="v15"><span class="vn">15</span> وْوَاخَّا يْكُونْ عَنْدْكُمْ عَشْرَلَافْ وَاحْدْ كَيْتّْكَلّْفُو بْالتَّعْلِيمْ دْيَالْكُمْ بْالْمَسِيحْ، رَاهْ مَا عَنْدْكُومْشْ بَّاوَاتْ كْتَارْ حِيتْ أَنَا اللِّي وَلْدْتْكُمْ فْالْمَسِيحْ يَسُوعْ بْالْإِنْجِيلْ.</div>
<div class="v" id="v16"><span class="vn">16</span> إِيوَا رَانِي كَنْطْلَبْ مْنّْكُمْ بَاشْ تْكُونُو بْحَالِي.<sup class="fnm"><a name="fnm2" href="#fn2">2</a></sup></div>
<div class="v" id="v17"><span class="vn">17</span> وْعْلَى هَادْشِّي صِيفْطْتْ لِيكُمْ تِيمُوتَاوُسْ وْلْدِي الْحْبِيبْ الْأَمِينْ فْالرَّبّْ، بَاشْ يْفَكّْرْكُمْ بْالْحَيَاةْ دْيَالِي فْالْمَسِيحْ يَسُوعْ كِيفْ كَنْعَلّْمْهَا فْكُلّْ مُوضْعْ وْفْݣَاعْ الْكْنَايْسْ.</div>
<div class="v" id="v18"><span class="vn">18</span> وْرَاهْ شِي وْحْدِينْ مْنّْكُمْ ضْنُّو بْلِّي مَا غَادِيشْ نْجِي لْعَنْدْكُمْ وْتّْنَفْخُو بْالْكِبْرْ دْيَالْهُمْ،</div>
<div class="v" id="v19"><span class="vn">19</span> وَلَكِنْ غَنْجِي لْعَنْدْكُمْ فْقْرِيبْ إِلَا بْغَا الرَّبّْ، مَاشِي بَاشْ نْعْرَفْ آشْ كَيْݣُولُو هَادُوكْ الْمْتْكَبّْرِينْ، وَلَكِنْ بَاشْ نْعْرَفْ عْلَاشْ قَادْرِينْ.</div>
<div class="v" id="v20"><span class="vn">20</span> حِيتْ مَمْلَكَةْ اللَّهْ مَاشِي غِيرْ بْالْهَضْرَة، وَلَكِنْ بْالْقُوَّة دْ الْأَعْمَالْ.</div>
<div class="v" id="v21"><span class="vn">21</span> آشْ كَتْفَضّْلُو؟ نْجِي لْعَنْدْكُمْ بْالْعْصَا، وْلَا بْالْمْحَبَّة وْرُوحْ الضّْرَافَة؟</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ١٨‏:٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->١كورنتوس ١١‏:١؛ فيليبي ٣‏:١٧<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>