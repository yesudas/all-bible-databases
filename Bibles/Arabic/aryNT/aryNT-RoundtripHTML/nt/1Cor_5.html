<html><head>
<meta http-equiv="Content-Type" content="text/html;charset=utf-8" />
<title>1Cor 5 &ndash; كُورِنْتُوسْ اللّْوّْلَى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 5);">
<div id="navbar"><a href="../index.html">الترجمة المغربية القياسية</a> &ndash; <b>كُورِنْتُوسْ اللّْوّْلَى</b> &ndash; <a href="1Cor_1.html">1</a> ... <a href="1Cor_3.html">3</a> <a href="1Cor_4.html">4</a> <b>5</b> <a href="1Cor_6.html">6</a> <a href="1Cor_7.html">7</a> ... <a href="1Cor_16.html">16</a> </div><hr>
<h1>1Cor 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْكْنِيسَة ضْدّْ الْفْسَادْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ الْخَامْسْ</b></span> <span class="br-p"><br><br></span>رَاهْ تّْسْمَعْ بْلِّي عَنْدْكُمْ الْفْسَادْ، وْبْحَالْ هَادْ الْفْسَادْ مَا يْقَدْرُوشْ يْدِيرُوهْ حْتَّى اللِّي مَا كَيْآمْنُوشْ بْاللَّهْ، رَاهْ كَايْنْ مْعَاكُمْ شِي رَاجْلْ عَنْدُه عَلَاقَة مْعَ مْرَاةْ بَّاهْ.</div>
<div class="v" id="v2"><span class="vn">2</span> وْوَاخَّا هَكَّاكْ رَاكُمْ مَازَالْ مْتْكَبّْرِينْ! رَاهْ كَانْ خَاصّْكُمْ تْحَزْنُو حْتَّى يْخْرَجْ مْنْ بِينَاتْكُمْ هَادَاكْ اللِّي دَارْ هَادْ الْفْعْلَة!</div>
<div class="v" id="v3"><span class="vn">3</span> وْأَنَا وَاخَّا غَايْبْ عْلِيكُمْ بْالدَّاتْ رَانِي حَاضْرْ مْعَاكُمْ بْالرُّوحْ، وْرَانِي حْكَمْتْ عْلَى مُولْ هَادْ الْفْعْلَة بْحَالْ إِلَا كْنْتْ حَاضْرْ.</div>
<div class="v" id="v4"><span class="vn">4</span> وْمْلِّي كَتْجْتَمْعُو فْإِسْمْ رَبّْنَا يَسُوعْ، كَنْكُونْ مْعَاكُمْ بْرُوحِي وْبْقُوَّةْ رَبّْنَا يَسُوعْ،</div>
<div class="v" id="v5"><span class="vn">5</span> بْحَالْ هَادْ الرَّاجْلْ رَاهْ خَاصُّه يْتّْعْطَى لْلشِّيطَانْ، بَاشْ تّْهْلَكْ دَاتُه وْتْنْجَا الرُّوحْ دْيَالُه نْهَارْ رْجُوعْ الرَّبّْ.</div>
<div class="v" id="v6"><span class="vn">6</span> <span class="br-p"><br><br></span>الْإِفْتِخَارْ دْيَالْكُمْ مَاشِي مْعْقُولْ! وَاشْ مَا كَتْعَرْفُوشْ الْمْتَالْ اللِّي كَيْݣُولْ: «رَاهْ شْوِيَّة دْ الْخْمِيرَة كَتْخَمّْرْ الْعْجِينَة كُلّْهَا»؟<sup class="fnm"><a name="fnm1" href="#fn1">1</a></sup></div>
<div class="v" id="v7"><span class="vn">7</span> إِيوَا حَيّْدُو مْنّْكُمْ الْخْمِيرَة الْقْدِيمَة بَاشْ تْكُونُو عْجِينَة جْدِيدَة، كِمَا نْتُمَ خُبْزْ فْطِيرْ. حِيتْ الْفِصْحْ دْيَالْنَا هُوَ الْمَسِيحْ اللِّي تّْقَدّْمْ دْبِيحَة عْلَى وْدّْنَا.</div>
<div class="v" id="v8"><span class="vn">8</span> إِيوَا خَاصّْنَا نْحْتَفْلُو بْالْعِيدْ، مَاشِي بْالْخْمِيرَة الْقْدِيمَة وْلَا بْخْمِيرَةْ الشَّرّْ وْالْفْسَادْ، وَلَكِنْ بْالْخُبْزْ الْفْطِيرْ دْ النّْقَا وْالْحَقّْ.</div>
<div class="v" id="v9"><span class="vn">9</span> <span class="br-p"><br><br></span>كْتَبْتْ لِيكُمْ فْالرِّسَالَة دْيَالِي بَاشْ مَا تّْعَاشْرُوشْ مْعَ النَّاسْ الْفَاسْدِينْ.</div>
<div class="v" id="v10"><span class="vn">10</span> وْأَنَا مَا كَنْقْصَدْشْ النَّاسْ الْفَاسْدِينْ دْيَاوْلْ الدّْنْيَا، وْلَا الطّْمَّاعِينْ، وْلَا الشّْفَارَا، وْلَا اللِّي كَيْعَبْدُو الْأَصْنَامْ، وَإِلَّا غَيْخَصّْكُمْ تْتْعَزْلُو مْنْ نَاسْ الدّْنْيَا.</div>
<div class="v" id="v11"><span class="vn">11</span> وَلَكِنْ كْتَبْتْ لِيكُمْ بَاشْ إِلَا كَايْنْ اللِّي كَيْݣُولْ بْلِّي هُوَ خُو، وْهُوَ فَاسْدْ، وْلَا طْمَّاعْ، وْلَا كَيْعْبَدْ الْأَصْنَامْ، وْلَا كَيْسَبّْ، وْلَا سْكَايْرِي، وْلَا شْفَّارْ، رَاهْ مَا خَاصّْكُمْشْ تّْعَاشْرُو وَلَا تَاكْلُو مْعَ بْحَالْ هَادَا.</div>
<div class="v" id="v12"><span class="vn">12</span> حِيتْ أَشْنُو بِينِي وْبِينْ النَّاسْ اللِّي مَاشِي مُومْنِينْ بَاشْ نْحَاسْبْهُمْ؟ وَاشْ مَاشِي خَاصّْكُمْ تْحَاسْبُو الْمُومْنِينْ اللِّي فْالْكْنِيسَة؟</div>
<div class="v" id="v13"><span class="vn">13</span> عْلَاحْقَّاشْ اللِّي مَاشِي مُومْنِينْ، اللَّهْ اللِّي غَيْحَاسْبْهُمْ. وْالْكْتَابْ كَيْݣُولْ: «خَرّْجُو بْنَادْمْ الْمْشْرَارْ مْنْ بِينَاتْكُمْ».</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->غلاطية ٥‏:٩<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>