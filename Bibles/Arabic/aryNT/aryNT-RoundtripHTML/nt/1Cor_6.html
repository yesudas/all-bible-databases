<html><head>
<meta http-equiv="Content-Type" content="text/html;charset=utf-8" />
<title>1Cor 6 &ndash; كُورِنْتُوسْ اللّْوّْلَى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 6);">
<div id="navbar"><a href="../index.html">الترجمة المغربية القياسية</a> &ndash; <b>كُورِنْتُوسْ اللّْوّْلَى</b> &ndash; <a href="1Cor_1.html">1</a> ... <a href="1Cor_4.html">4</a> <a href="1Cor_5.html">5</a> <b>6</b> <a href="1Cor_7.html">7</a> <a href="1Cor_8.html">8</a> ... <a href="1Cor_16.html">16</a> </div><hr>
<h1>1Cor 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الدّْعَاوِي بِينْ الْخُوتْ الْمُومْنِينْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ السَّادْسْ</b></span> <span class="br-p"><br><br></span>وَاشْ يْقْدَرْ شِي وَاحْدْ مْنّْكُمْ يْدْعِي وَاحْدْ آخْرْ عَنْدْ الْحُكَّامْ اللِّي مَاشِي مُومْنِينْ، فْعُوضْ مَا يْمْشِي عَنْدْ الْمُومْنِينْ؟</div>
<div class="v" id="v2"><span class="vn">2</span> وَاشْ مَا كَتْعَرْفُوشْ بْلِّي الْمُومْنِينْ غَيْحَكْمُو عْلَى هَادْ الدّْنْيَا؟ وْإِلَا كْنْتُو نْتُمَ اللِّي غَتْحَكْمُو عْلَى الدّْنْيَا، وَاشْ مَا تْقَدْرُوشْ تْحَكْمُو فْالدّْعَاوِي الصّْغَارْ؟</div>
<div class="v" id="v3"><span class="vn">3</span> وَاشْ مَا كَتْعَرْفُوشْ بْلِّي حْنَا اللِّي غَادِي نْحَكْمُو عْلَى الْمَلَايْكَة؟ وْعْسَّاكْ الْأُمُورْ دْيَالْ هَادْ الدّْنْيَا.</div>
<div class="v" id="v4"><span class="vn">4</span> إِيوَا إِلَا كَانْتْ عَنْدْكُمْ شِي دْعَاوِي فْالْأُمُورْ دْيَالْ هَادْ الدّْنْيَا، وَاشْ غَتْقَدّْمُوهَا لْلْقُضَاةْ اللِّي مَا عَنْدْهُمْ قِيمَة عَنْدْ الْكْنِيسَة؟</div>
<div class="v" id="v5"><span class="vn">5</span> كَنْݣُولْ لِيكُمْ هَادْشِّي بَاشْ نْحَشّْمْكُمْ! وَاشْ مَا كَايْنْ فِيكُمْ حْتَّى شِي وَاحْدْ حْكِيمْ اللِّي يْقْدَرْ يْحْكَمْ بِينْ خُوتُه؟</div>
<div class="v" id="v6"><span class="vn">6</span> وَاشْ الْخُو كَيْحَاكْمْ خُوهْ عَنْدْ الْحُكَّامْ اللِّي مَاشِي مُومْنِينْ؟</div>
<div class="v" id="v7"><span class="vn">7</span> رَاهْ الْعِيبْ دْيَالْكُمْ كْبِيرْ، حِيتْ عَنْدْكُمْ شِي دْعَاوِي مْعَ بْعْضِيَّاتْكُمْ، عْلَاشْ مَا كَتْصَبْرُوشْ لْلضُّلْمْ؟ عْلَاشْ مَا كَتْقَبْلُوشْ يْتّْخَادْ لِيكُمْ حَقّْكُمْ؟</div>
<div class="v" id="v8"><span class="vn">8</span> وَلَكِنْ نْتُمَ كَتْضَلْمُو وْكَتَاخْدُو حَقّْ لْخْرِينْ، وْبْالْخُصُوصْ خُوتْكُمْ الْمُومْنِينْ!</div>
<div class="v" id="v9"><span class="vn">9</span> وَاشْ مَا كَتْعَرْفُوشْ بْلِّي الضَّالْمِينْ مَا غَيْوَرْتُوشْ مَمْلَكَةْ اللَّهْ؟ إِيوَا مَا تْغَلّْطُوشْ رَاسْكُمْ، رَاهْ لَا اللِّي كَيْزْنِيوْ، وَلَا اللِّي كَيْعَبْدُو الْأَصْنَامْ، وَلَا اللِّي كَيْفَسْدُو، وَلَا الْعْيَالَاتْ اللِّي كَيْفَسْدُو مْعَ بْعْضِيَّاتْهُمْ، وَلَا الرّْجَالْ اللِّي كَيْفَسْدُو مْعَ بْعْضِيَّاتْهُمْ،</div>
<div class="v" id="v10"><span class="vn">10</span> وَلَا الشّْفَارَا، وَلَا الطّْمَّاعَا، وَلَا السّْكَايْرِيَة، وَلَا اللِّي كَيْسَبُّو، وَلَا الْخْطَّافَا، حْتَّى وَاحْدْ فِيهُمْ مَا غَيْوْرَتْ مَمْلَكَةْ اللَّهْ.</div>
<div class="v" id="v11"><span class="vn">11</span> وْبْحَالْ هَكَّا كَانُو شِي وْحْدِينْ مْنّْكُمْ. وَلَكِنْ رَاكُمْ تّْغْسَلْتُو وْتّْقَدّْسْتُو، وْوْلِّيتُو مْقْبُولِينْ عَنْدْ اللَّهْ بْإِسْمْ الرَّبّْ يَسُوعْ الْمَسِيحْ وْبْالرُّوحْ دْيَالْ إِلَاهْنَا.</div>
<div class="v" id="v12"><h2>عْطِيوْ الْعَزّْ لْلَّهْ بْالدَّاتْ دْيَالْكُمْ</h2><span class="vn">12</span> <span class="br-p"><br><br></span>«كُلّْشِي حْلَالْ لِيَّ»، وَلَكِنْ مَاشِي كُلّْشِي كَيْنْفَعْ. «كُلّْشِي حْلَالْ لِيَّ»، وَلَكِنْ مَا غَنْخَلِّي حْتَّى حَاجَة تْتْحَكّْمْ فِيَّ.<sup class="fnm"><a name="fnm1" href="#fn1">1</a></sup></div>
<div class="v" id="v13"><span class="vn">13</span> الْمَاكْلَة لْلْكَرْشْ وْالْكَرْشْ لْلْمَاكْلَة، وْاللَّهْ غَيْهْلَكْ هَادِي وْهَادِيكْ بْجُوجْ. وَلَكِنْ الدَّاتْ مَاشِي دْيَالْ الْفْسَادْ، رَاهَا لْلرَّبّْ وْالرَّبّْ لْلدَّاتْ.</div>
<div class="v" id="v14"><span class="vn">14</span> وْاللَّهْ اللِّي بْعَتْ الرَّبّْ يَسُوعْ مْنْ الْمُوتْ غَيْبْعَتْنَا حْتَّى حْنَا بْالْقُوَّة دْيَالُه.</div>
<div class="v" id="v15"><span class="vn">15</span> <span class="br-p"><br><br></span>وَاشْ مَا كَتْعَرْفُوشْ بْلِّي الدَّاتْ دْيَالْكُمْ هِيَ طَرْفْ فْالدَّاتْ دْ الْمَسِيحْ؟ وَاشْ نْقْدَرْ نَاخُدْ الطّْرَافْ دْيَالْ الدَّاتْ دْ الْمَسِيحْ وْنْرَدّْهُمْ طْرَافْ فْالدَّاتْ دْيَالْ شِي وْحْدَة فَاسْدَة؟ حَاشَا!</div>
<div class="v" id="v16"><span class="vn">16</span> وَاشْ مَا كَتْعَرْفُوشْ بْلِّي اللِّي عَاشْرْ شِي وْحْدَة فَاسْدَة غَيْوَلِّي هُوَ وْيَّاهَا دَاتْ وَحْدَة؟ حِيتْ كْتَابْ اللَّهْ كَيْݣُولْ: «غَيْوَلِّيوْ بْجُوجْ، دَاتْ وَحْدَة».</div>
<div class="v" id="v17"><span class="vn">17</span> أَمَّا اللِّي كَيْتَّاحْدْ مْعَ الرَّبّْ رَاهْ كَيْوَلِّي هُوَ وْيَّاهْ رُوحْ وَاحْدْ.</div>
<div class="v" id="v18"><span class="vn">18</span> <span class="br-p"><br><br></span>بَعّْدُو عْلَى الْفْسَادْ. كُلّْ دَنْبْ كَيْدِيرُه بْنَادْمْ رَاهْ مَا مْحْسُوبْشْ عْلَى دَاتُه، وَلَكِنْ اللِّي كَيْفْسَدْ رَاهْ كَيْدْنَبْ فْحَقّْ دَاتُه.</div>
<div class="v" id="v19"><span class="vn">19</span> وَاشْ مَا كَتْعَرْفُوشْ بْلِّي الدَّاتْ دْيَالْكُمْ هِيَ السُّكْنَى دْيَالْ الرُّوحْ الْقُدُسْ اللِّي فِيكُمْ، وْاللِّي عْطَاهْ لِيكُمْ اللَّهْ. وْنْتُمَ رَاهْ مَاشِي دْيَالْ رْيُوسْكُمْ،<sup class="fnm"><a name="fnm2" href="#fn2">2</a></sup></div>
<div class="v" id="v20"><span class="vn">20</span> حِيتْ تّْشْرِيتُو بْالتَّمَنْ. إِيوَا عْطِيوْ الْعَزّْ لْلَّهْ بْالدَّاتْ دْيَالْكُمْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->١كورنتوس ١٠‏:٢٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->١كورنتوس ٣‏:١٦؛ ٢كورنتوس ٦‏:١٦<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>