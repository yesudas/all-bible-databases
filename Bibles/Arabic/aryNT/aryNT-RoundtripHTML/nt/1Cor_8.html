<html><head>
<meta http-equiv="Content-Type" content="text/html;charset=utf-8" />
<title>1Cor 8 &ndash; كُورِنْتُوسْ اللّْوّْلَى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 8);">
<div id="navbar"><a href="../index.html">الترجمة المغربية القياسية</a> &ndash; <b>كُورِنْتُوسْ اللّْوّْلَى</b> &ndash; <a href="1Cor_1.html">1</a> ... <a href="1Cor_6.html">6</a> <a href="1Cor_7.html">7</a> <b>8</b> <a href="1Cor_9.html">9</a> <a href="1Cor_10.html">10</a> ... <a href="1Cor_16.html">16</a> </div><hr>
<h1>1Cor 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الدّْبَايْحْ اللِّي كَيْتّْقَدّْمُو لْلْأَصْنَامْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّامْنْ</b></span> <span class="br-p"><br><br></span>أَمَّا مْنْ جِهْةْ الدّْبَايْحْ اللِّي كَيْتّْقَدّْمُو لْلْأَصْنَامْ، رَاهْ كُلّْنَا كَنْعَرْفُو عْلَى هَادْ الْأُمُورْ، وْالْمَعْرِفَة كَتْخَلِّي الْوَاحْدْ يْتّْنْفَخْ بْالْكِبْرْ، وَلَكِنْ الْمْحَبَّة رَاهَا كَتْبْنِي.</div>
<div class="v" id="v2"><span class="vn">2</span> وْإِلَا كَانْ شِي وَاحْدْ كَيْضَنّْ بْلِّي كَيْعْرَفْ شِي حَاجَة، رَاهْ هُوَ مَا كَيْعْرَفْ وَالُو كِيفْ خَاصُّه يْعْرَفْ.</div>
<div class="v" id="v3"><span class="vn">3</span> وَلَكِنْ اللِّي كَيْبْغِي اللَّهْ رَاهْ اللَّهْ كَيْعَرْفُه.</div>
<div class="v" id="v4"><span class="vn">4</span> <span class="br-p"><br><br></span>وْمْنْ جِهْةْ مَاكْلَةْ الدّْبَايْحْ اللِّي كَيْتّْقَدّْمُو لْلْأَصْنَامْ، رَاهْ حْنَا كَنْعَرْفُو بْلِّي الصَّنَمْ مَا كَايْنْشْ فْهَادْ الدّْنْيَا، وْمَا كَايْنْشْ شِي إِلَاهْ مْنْ غِيرْ إِلَاهْ وَاحْدْ.</div>
<div class="v" id="v5"><span class="vn">5</span> حِيتْ وَاخَّا يْكُونُو فْالسّْمَا وْفْالْأَرْضْ بْزَّافْ دْ الْحْوَايْجْ اللِّي كَيْتّْسْمَّاوْ إِلَاهَاتْ، كِمَا كَايْنِينْ بْزَّافْ دْ الْإِلَاهَاتْ وْبْزَّافْ دْ الْأَرْبَابْ،</div>
<div class="v" id="v6"><span class="vn">6</span> رَاهْ عَنْدْنَا إِلَاهْ وَاحْدْ هُوَ الْآبْ، اللِّي مْنُّه تّْخْلَقْ كُلّْشِي وْلِيهْ كَنْحْيَاوْ، وْعَنْدْنَا رَبّْ وَاحْدْ هُوَ يَسُوعْ الْمَسِيحْ، اللِّي بِيهْ تّْخْلَقْ كُلّْشِي وْبِيهْ كَنْحْيَاوْ.</div>
<div class="v" id="v7"><span class="vn">7</span> <span class="br-p"><br><br></span>هَادْ الْحَقِيقَة مَاشِي ݣَاعْ النَّاسْ كَيْعَرْفُوهَا، شِي وْحْدِينْ مَازَالْ مُّولْفِينْ الْأَصْنَامْ وْكَيَاكْلُو مْنْ الدّْبَايْحْ بْحَالْ إِلَا رَاهَا مْقَدّْمَة لْلْأَصْنَامْ، وْحِيتْ الضَّمِيرْ دْيَالْهُمْ ضْعِيفْ، كَيْوَلِّي مْنْجُوسْ.</div>
<div class="v" id="v8"><span class="vn">8</span> وَلَكِنْ رَاهْ مَاشِي الْمَاكْلَة هِيَ اللِّي كَتْقَرّْبْنَا لْلَّهْ، حِيتْ إِلَا كْلِينَا مَا غَنْزِيدُوشْ وْإِلَا مَا كْلِينَاشْ مَا غَنْقْصُوشْ.</div>
<div class="v" id="v9"><span class="vn">9</span> <span class="br-p"><br><br></span>رْدُّو الْبَالْ بَاشْ مَا تْكُونْشْ هَادْ الْحُرِّيَّة دْيَالْكُمْ عَتْرَة لْلنَّاسْ الضّْعَافْ.</div>
<div class="v" id="v10"><span class="vn">10</span> حِيتْ إِلَا شَافْكْ شِي وَاحْدْ آ اللِّي فَاهْمْ فْهَادْ الْأُمُورْ، فْدَارْ الْعِبَادَة دْيَالْ الصَّنَمْ، وَاشْ مَا غَيْتّْشَجّْعْشْ هُوَ اللِّي الضَّمِيرْ دْيَالُه ضْعِيفْ، وْغَيْݣْلَسْ يَاكُلْ مْنْ الدّْبِيحَة اللِّي كَتّْقَدّْمْ لْلْأَصْنَامْ؟</div>
<div class="v" id="v11"><span class="vn">11</span> وْغَتْكُونْ الْمَعْرِفَة دْيَالْكْ هِيَ السَّبَبْ فْهْلَاكْ هَادْ بْنَادْمْ الضّْعِيفْ، اللِّي هُوَ خُوكْ وْالْمَسِيحْ مَاتْ عْلَى وْدُّه.</div>
<div class="v" id="v12"><span class="vn">12</span> وْهَكَّا رَاهْ مْلِّي كَتْدَنْبُو فْحَقّْ خُوتْكُمْ الْمُومْنِينْ، وْكَتْجَرْحُو الضَّمِيرْ دْيَالْهُمْ الضّْعِيفْ، رَاكُمْ كَتْدَنْبُو فْحَقّْ الْمَسِيحْ.</div>
<div class="v" id="v13"><span class="vn">13</span> وْهَادَا عْلَاشْ إِلَا كَانْ شِي نُوعْ دْ الْمَاكْلَة هُوَ اللِّي غَيْطِيّْحْ خُويَا فْالدَّنْبْ، رَاهْ عَمّْرْنِي مَا غَنَاكُلْ اللّْحَمْ بَاشْ مَا نْخَلِّيشْ خُويَا يْطِيحْ فْالدَّنْبْ.</div>
</div>
<!-- PARSED ABOVE; EDITING MAY BREAK PARSER -->
</body></html>