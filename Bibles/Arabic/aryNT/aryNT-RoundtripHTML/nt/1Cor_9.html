<html><head>
<meta http-equiv="Content-Type" content="text/html;charset=utf-8" />
<title>1Cor 9 &ndash; كُورِنْتُوسْ اللّْوّْلَى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 9);">
<div id="navbar"><a href="../index.html">الترجمة المغربية القياسية</a> &ndash; <b>كُورِنْتُوسْ اللّْوّْلَى</b> &ndash; <a href="1Cor_1.html">1</a> ... <a href="1Cor_7.html">7</a> <a href="1Cor_8.html">8</a> <b>9</b> <a href="1Cor_10.html">10</a> <a href="1Cor_11.html">11</a> ... <a href="1Cor_16.html">16</a> </div><hr>
<h1>1Cor 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْوَاجْبْ اللِّي خَاصّْ يْدِيرُوهْ خُدَّامْ الْمَسِيحْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّاسْعْ</b></span> <span class="br-p"><br><br></span>وَاشْ أَنَا مَاشِي حُرّْ؟ وَاشْ أَنَا مَاشِي رَسُولْ؟ وَاشْ مَا شْفْتْشْ يَسُوعْ رَبّْنَا؟ وَاشْ مَاشِي نْتُمَ الْغْلَّة دْ الْخْدْمَة دْيَالِي فْالرَّبّْ؟</div>
<div class="v" id="v2"><span class="vn">2</span> إِلَا مَا كَنْتْشْ رَسُولْ لْلنَّاسْ لْخْرِينْ رَانِي رَسُولْ لِيكُمْ نْتُمَ، حِيتْ نْتُمَ اللِّي كَتْبَيّْنُو بْلِّي أَنَا رَسُولْ فْالرَّبّْ.</div>
<div class="v" id="v3"><span class="vn">3</span> <span class="br-p"><br><br></span>وْهَادِي هِيَ الْحُجَّة دْيَالِي لْهَادُوكْ اللِّي كَيْحَاسْبُونِي:</div>
<div class="v" id="v4"><span class="vn">4</span> وَاشْ مَا عَنْدْنَاشْ الْحَقّْ نَاكْلُو وْنْشَرْبُو؟</div>
<div class="v" id="v5"><span class="vn">5</span> وَاشْ مَا عَنْدْنَاشْ الْحَقّْ نْتّْزَوْجُو شِي أُخْتْ مُومْنَة بَاشْ تْمْشِي مْعَانَا فْالسّْفَرْ، كِيفْ كَيْدِيرُو الرُّسُلْ لْخْرِينْ وْخُوتْ رَبّْنَا يَسُوعْ وْصَفَا؟</div>
<div class="v" id="v6"><span class="vn">6</span> وْلَا غِيرْ أَنَا وْبَرْنَابَا اللِّي خَاصّْنَا نْكَسْبُو رْزَقْنَا مْنْ خْدْمَةْ يْدِّينَا؟</div>
<div class="v" id="v7"><span class="vn">7</span> فِينْ عَمّْرْ شِي وَاحْدْ دْخَلْ لْلْعَسْكَرْ عْلَى حْسَابُه؟ وْفِينْ عَمّْرْ شِي وَاحْدْ غْرَسْ الدَّالْيَة وْمَا كْلَاشْ مْنْ غَلّْتْهَا؟ وْلَا فِينْ عَمّْرْ شِي وَاحْدْ سْرَحْ شِي قْطْعَة وْمَا شْرَبْشْ مْنْ حْلِيبْهَا؟</div>
<div class="v" id="v8"><span class="vn">8</span> <span class="br-p"><br><br></span>وَاشْ كَتْضَنُّو بْلِّي أَنَا كَنْتّْكَلّْمْ عْلَى هَادْ الْأُمُورْ بْالْمَنْطِقْ دْيَالِي؟ وَاشْ مَا كَيْݣُولْشْ الشّْرَعْ حْتَّى هُوَ هَادْ الْأُمُورْ؟</div>
<div class="v" id="v9"><span class="vn">9</span> رَاهْ مْكْتُوبْ فْشْرَعْ مُوسَى: «مَا تْدِيرْشْ الْكْمَامَة عْلَى فُمّْ التُّورْ وْهُوَ كَيْدْرَسْ». وَاشْ اللَّهْ كَيْهَمُّوهْ التِّيرَانْ؟<sup class="fnm"><a name="fnm1" href="#fn1">1</a></sup></div>
<div class="v" id="v10"><span class="vn">10</span> وْلَا كَيْݣُولْ هَادْشِّي كُلُّه عْلَى وْدّْنَا؟ إِيِّهْ، رَاهْ تّْكْتَبْ عْلَى وْدّْنَا. عْلَاحْقَّاشْ خَاصّْ اللِّي كَيْحْرَتْ وْاللِّي كَيْدْرَسْ يْكُونْ عَنْدْهُمْ الرّْجَا بْلِّي كُلّْ وَاحْدْ غَيَاخُدْ حَقُّه.</div>
<div class="v" id="v11"><span class="vn">11</span> إِيوَا إِلَا كْنَّا حْنَا زْرَعْنَا فِيكُمْ الْأُمُورْ الرُّوحِيَّة، وَاشْ بْزَّافْ عْلِينَا إِلَا حْصَدْنَا مْنّْكُمْ الْأُمُورْ الْمَادِيَّة؟<sup class="fnm"><a name="fnm2" href="#fn2">2</a></sup></div>
<div class="v" id="v12"><span class="vn">12</span> وْإِلَا كَانُو شِي وْحْدِينْ خْرِينْ عَنْدْهُمْ الْحَقّْ فِيكُمْ، وَاشْ مَاشِي حْنَا أَوْلَى مْنّْهُمْ؟ وَلَكِنْ حْنَا مَا طْلَبْنَاشْ هَادْ الْحَقّْ، وْصْبَرْنَا عْلَى كُلّْشِي بَاشْ مَا نْكُونُوشْ عَتْرَة لْإِنْجِيلْ الْمَسِيحْ.</div>
<div class="v" id="v13"><span class="vn">13</span> وَاشْ مَا كَتْعَرْفُوشْ بْلِّي هَادُوكْ اللِّي كَانُو كَيْخَدْمُو فْبِيتْ اللَّهْ، كَانُو كَيَاكْلُو مْنْ دَاكْشِّي اللِّي كَيْتّْقَدّْمْ فْبِيتْ اللَّهْ، وْهَادُوكْ اللِّي كَانُو كَيْخَدْمُو فْالْمَدْبَحْ كَانُو كَيَاخْدُو حَقّْهُمْ مْنْ دَاكْشِّي اللِّي كَيْتّْقَدّْمْ فْالْمَدْبَحْ.</div>
<div class="v" id="v14"><span class="vn">14</span> إِيوَا رَاهْ هَكَّا آمْرْ الرَّبّْ بَاشْ حْتَّى اللِّي كَيْخَبّْرُو بْالْإِنْجِيلْ يْعِيشُو مْنْ الْإِنْجِيلْ.<sup class="fnm"><a name="fnm3" href="#fn3">3</a></sup></div>
<div class="v" id="v15"><span class="vn">15</span> <span class="br-p"><br><br></span>وَلَكِنْ أَنَا عَمّْرِي مَا سْتَافْدْتْ مْنْ هَادْ الْأُمُورْ، وْمَا كَنْكْتَبْشْ هَادْشِّي بَاشْ نْطْلَبْ شِي حَاجَة، حِيتْ خْيَرْ لِيَّ نْمُوتْ وَلَا يْحْرَمْنِي شِي حَدّْ مْنْ هَادْ الْإِفْتِخَارْ.</div>
<div class="v" id="v16"><span class="vn">16</span> إِلَا كَنْخَبّْرْ بْالْإِنْجِيلْ رَاهْ مَا عَنْدِي عْلَاشْ نْفْتَخْرْ، حِيتْ هَادْشِّي وَاجْبْ وْمْفْرُوضْ عْلِيَّ، وْيَا وِيلِي إِلَا مَا كَنْخَبّْرْشْ بْالْإِنْجِيلْ!</div>
<div class="v" id="v17"><span class="vn">17</span> حِيتْ كُونْ كْنْتْ كَنْدِيرْ هَادْ الْخْدْمَة بْخَاطْرِي، غَيْخَصّْنِي نْتّْخَلّْصْ، وَلَكِنْ إِلَا مَا كَنْدِيرْهَاشْ بْخَاطْرِي، رَاهْ هِيَ مْسْؤُولِيَة أَمّْنِّي عْلِيهَا الرَّبّْ،</div>
<div class="v" id="v18"><span class="vn">18</span> وْأَشْنُو هِيَ الْأُجْرَة دْيَالِي؟ هِيَ نْخَبّْرْ بْالْإِنْجِيلْ بْلَا خْلَاصْ، وْبْلَا مَا نْطْلَبْ الْحَقّْ دْيَالِي اللِّي عْطَاهْ لِيَّ الْإِنْجِيلْ فْخْدَمْتِي.</div>
<div class="v" id="v19"><span class="vn">19</span> <span class="br-p"><br><br></span>أَنَا حُرّْ وْمَا عَبْدْ لْحَدّْ، وَلَكِنْ وْلِّيتْ عَبْدْ لْكُلّْ وَاحْدْ بَاشْ نْرْبَحْ بْزَّافْ دْ النَّاسْ.</div>
<div class="v" id="v20"><span class="vn">20</span> وْوْلِّيتْ عَنْدْ لِيهُودْ بْحَالْ شِي يْهُودِي بَاشْ نْرْبَحْهُمْ، وْوْلِّيتْ عَنْدْ النَّاسْ اللِّي تَحْتْ الشّْرَعْ بْحَالْ إِلَا أَنَا تَحْتْ الشّْرَعْ وَاخَّا أَنَا مَاشِي تَحْتْ الشّْرَعْ بَاشْ نْرْبَحْهُمْ،</div>
<div class="v" id="v21"><span class="vn">21</span> وْعَنْدْ اللِّي مَا عَنْدْهُمْ شْرَعْ بْحَالْ إِلَا مَا عَنْدِي شْرَعْ بَاشْ نْرْبَحْهُمْ، وَاخَّا عَنْدِي الشّْرَعْ دْيَالِي مْنْ اللَّهْ وْأَنَا تَحْتْ شْرَعْ الْمَسِيحْ،</div>
<div class="v" id="v22"><span class="vn">22</span> وْوْلِّيتْ عَنْدْ الضّْعَافْ فْالْإِيمَانْ بْحَالْ إِلَا ضْعِيفْ بَاشْ نْرْبَحْهُمْ، وْوْلِّيتْ لْݣَاعْ النَّاسْ كُلّْ حَاجَة بَاشْ نْجِّي شِي وْحْدِينْ مْنّْهُمْ كِمَا كَانْ الْحَالْ.</div>
<div class="v" id="v23"><span class="vn">23</span> وْهَادْشِّي كُلُّه رَاهْ كَنْدِيرُه عْلَى وْدّْ الْإِنْجِيلْ بَاشْ نْكُونْ مْشَارْكْ فْالْبَرَكَاتْ دْيَالُه.</div>
<div class="v" id="v24"><span class="vn">24</span> <span class="br-p"><br><br></span>وَاشْ مَا كَتْعَرْفُوشْ بْلِّي اللِّي كَيْتّْسَابْقُو فْالجّْرِي كُلّْهُمْ كَيْجْرِيوْ، وَلَكِنْ وَاحْدْ مْنّْهُمْ هُوَ اللِّي كَيْرْبَحْ الْجَائِزَة؟ إِيوَا جْرِيوْ حْتَّى نْتُمَ بَاشْ تْرَبْحُو!</div>
<div class="v" id="v25"><span class="vn">25</span> وْرَاهْ ݣَاعْ اللِّي كَيْتّْسَابْقُو، كَيْتّْدَرّْبُو مْزْيَانْ بَاشْ يْرَبْحُو الْمِيدَالِيَّاتْ اللِّي كَيْفْنَاوْ وَلَكِنْ مِيدَالِيَّاتْنَا حْنَا مَا كَيْفْنَاوْشْ.</div>
<div class="v" id="v26"><span class="vn">26</span> وْهَكَّا، رَانِي مَا كَنْجْرِيشْ بْلَا مَا نْعْرَفْ فِينْ غَادِي، وْمَا كَنْضْرَبْشْ قُدَّامِي بْحَالْ هَادَاكْ اللِّي كَيْضْرَبْ فْالْهْوَا،</div>
<div class="v" id="v27"><span class="vn">27</span> وْكَنْقْهَرْ الدَّاتْ دْيَالِي وْكَنْغْلَبْ عْلِيهَا بَاشْ مَا نْخْسَرْشْ رَاسِي بَعْدْمَا خَبّْرْتْ النَّاسْ لْخْرِينْ بْالْإِنْجِيلْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->١تيموتاوس ٥‏:١٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->روما ١٥‏:٢٧<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->متى ١٠‏:١٠؛ لوقا ١٠‏:٧<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>