<html><head>
<meta http-equiv="Content-Type" content="text/html;charset=utf-8" />
<title>1John 3 &ndash; يُوحَنَّا اللّْوّْلَى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1John', 3);">
<div id="navbar"><a href="../index.html">الترجمة المغربية القياسية</a> &ndash; <b>يُوحَنَّا اللّْوّْلَى</b> &ndash; <a href="1John_1.html">1</a> <a href="1John_2.html">2</a> <b>3</b> <a href="1John_4.html">4</a> <a href="1John_5.html">5</a> </div><hr>
<h1>1John 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>وْلَادْ اللَّهْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّالْتْ</b></span> <span class="br-p"><br><br></span>شُوفُو شْحَالْ كَيْبْغِينَا الْآبْ حْتَّى وْلِّينَا كَنْتّْسَمَّاوْ وْلَادْ اللَّهْ! وْفْالْحَقِيقَة حْنَا وْلَادُه، وْهَادْشِّي عْلَاشْ مَا كَيْعَرْفُونَاشْ النَّاسْ دْ الدّْنْيَا، عْلَاحْقَّاشْ مَا كَيْعَرْفُوشْ اللَّهْ.<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> آ خُوتِي الْعْزَازْ، حْنَا دَابَا وْلَادْ اللَّهْ، وْمَازَالْ مَا بَانْ آشْنُو غَنْكُونُو مْنْ بَعْدْ، وَلَكِنْ كَنْعَرْفُو بْلِّي فْالْوَقْتْ اللِّي غَيْبَانْ فِيهْ الْمَسِيحْ، غَنْكُونُو بْحَالُه عْلَاحْقَّاشْ غَنْشُوفُوهْ كِمَا هُوَ.</div>
<div class="v" id="v3"><span class="vn">3</span> اللِّي عَنْدُه هَادْ الرّْجَا فْالْمَسِيحْ، كَيْوَلِّي نْقِي كِمَا الْمَسِيحْ نْقِي.</div>
<div class="v" id="v4"><span class="vn">4</span> اللِّي كَيْدِيرْ الدّْنُوبْ رَاهْ كَيْتّْعَدَّى عْلَى شْرَعْ اللَّهْ. حِيتْ الدَّنْبْ هُوَ التَّعَدُّو عْلَى شْرَعْ اللَّهْ.</div>
<div class="v" id="v5"><span class="vn">5</span> وْنْتُمَ كَتْعَرْفُو بْلِّي الْمَسِيحْ بَانْ بَاشْ يْحَيّْدْ الدّْنُوبْ، وْهُوَ مَا فِيهْ حْتَّى شِي دَنْبْ.<sup class="fnm"><a name="fnm2" href="#fn2">2</a></sup></div>
<div class="v" id="v6"><span class="vn">6</span> كُلّْ وَاحْدْ كَيْتْبَتْ فِيهْ مَا كَيْدِيرْشْ الدّْنُوبْ، وْاللِّي كَيْدِيرْ الدّْنُوبْ عَمّْرُه مَا شَافُه وَلَا عَرْفُه.</div>
<div class="v" id="v7"><span class="vn">7</span> آ الْوْلِيدَاتْ، مَا تْخَلِّيوْشْ شِي وَاحْدْ يْغَلّْطْكُمْ، اللِّي كَيْدِيرْ الْأَعْمَالْ اللِّي كَتْرْضِي اللَّهْ رَاهْ مْتَّاقِي اللَّهْ بْحَالْ الْمَسِيحْ.</div>
<div class="v" id="v8"><span class="vn">8</span> وْاللِّي كَيْدِيرْ الدّْنُوبْ رَاهْ هُوَ مْنْ إِبْلِيسْ، عْلَاحْقَّاشْ مْنْ اللّْوّْلْ وْإِبْلِيسْ كَيْدِيرْ الدّْنُوبْ. هَادْشِّي عْلَاشْ جَا وَلْدْ اللَّهْ بَاشْ يْخَرّْبْ أَعْمَالْ إِبْلِيسْ.</div>
<div class="v" id="v9"><span class="vn">9</span> اللِّي تّْوْلَدْ مْنْ اللَّهْ رَاهْ مَا كَيْدِيرْشْ الدّْنُوبْ، عْلَاحْقَّاشْ الزّْرِّيعَة اللِّي زْرَعْهَا فِيهْ اللَّهْ كَتْتْبَتْ فِيهْ، وْمَا يْقْدَرْشْ يْدِيرْ الدّْنُوبْ عْلَاحْقَّاشْ تّْوْلَدْ مْنْ اللَّهْ.</div>
<div class="v" id="v10"><span class="vn">10</span> بْهَادْشِّي كَيْبَانُو وْلَادْ اللَّهْ وْوْلَادْ إِبْلِيسْ: اللِّي مَا كَيْدِيرْشْ الْأَعْمَالْ اللِّي كَتْرْضِي اللَّهْ وْحْتَّى اللِّي مَا كَيْبْغِيشْ خُوهْ رَاهْ هُوَ مَاشِي مْنْ اللَّهْ.</div>
<div class="v" id="v11"><h2>بْغِيوْ بْعْضِيَّاتْكُمْ</h2><span class="vn">11</span> <span class="br-p"><br><br></span>هَادِي هِيَ الْخْبَارْ اللِّي سْمَعْتُوهَا مْنْ اللّْوّْلْ: خَاصّْنَا نْبْغِيوْ بْعْضِيَّاتْنَا.<sup class="fnm"><a name="fnm3" href="#fn3">3</a></sup></div>
<div class="v" id="v12"><span class="vn">12</span> مَاشِي بْحَالْ قَايِينْ اللِّي كَانْ مْنْ إِبْلِيسْ وْقْتَلْ خُوهْ. وْعْلَاشْ قْتْلُه؟ حِيتْ أَعْمَالُه كَانْتْ دْيَالْ الشَّرّْ، وْالْأَعْمَالْ دْيَالْ خُوهْ كَانْتْ مْزْيَانَة.</div>
<div class="v" id="v13"><span class="vn">13</span> <span class="br-p"><br><br></span>إِيوَا آ خُوتِي، بْلَا مَا تْتّْعَجّْبُو إِلَا كْرْهُوكُمْ نَاسْ الدّْنْيَا.</div>
<div class="v" id="v14"><span class="vn">14</span> حْنَا كَنْعَرْفُو بْلِّي دْزْنَا مْنْ الْمُوتْ لْلْحَيَاةْ، عْلَاحْقَّاشْ كَنْبْغِيوْ خُوتْنَا. اللِّي مَا كَيْبْغِيشْ خُوهْ كَيْبْقَى تَحْتْ حْكَامْ الْمُوتْ.<sup class="fnm"><a name="fnm4" href="#fn4">4</a></sup></div>
<div class="v" id="v15"><span class="vn">15</span> اللِّي كَيْكْرَهْ خُوهْ رَاهْ هُوَ قْتَّالْ، وْنْتُمَ كَتْعَرْفُو بْلِّي الْقْتَّالْ مَا غَتْكُونْشْ عَنْدُه الْحَيَاةْ الدَّايْمَة.</div>
<div class="v" id="v16"><span class="vn">16</span> بْهَادْشِّي عْرَفْنَا الْمْحَبَّة: يَسُوعْ عْطَى حْيَاتُه عْلَى وْدّْنَا. إِيوَا حْتَّى حْنَا خَاصّْنَا نْعْطِيوْ حْيَاتْنَا عْلَى وْدّْ خُوتْنَا.</div>
<div class="v" id="v17"><span class="vn">17</span> إِلَا كَانْ شِي وَاحْدْ لَبَاسْ عْلِيهْ، وْشَافْ خُوهْ مْحْتَاجْ، وْمَا حَنّْشْ عْلِيهْ، كِيفَاشْ غَتْكُونْ مْحَبَّةْ اللَّهْ تَابْتَة فِيهْ؟</div>
<div class="v" id="v18"><span class="vn">18</span> آ الْوْلِيدَاتْ، مَا خَاصّْشْ الْمْحَبَّة دْيَالْنَا تْكُونْ غِيرْ بْالْهَضْرَة وْلَا بْاللّْسَانْ، وَلَكِنْ خَاصّْهَا تْكُونْ بْالْأَعْمَالْ وْالْحَقّْ.</div>
<div class="v" id="v19"><span class="vn">19</span> هَكَّا غَنْعَرْفُو بْلِّي حْنَا مْنْ الْحَقّْ وْغَيْكُونْ قَلْبْنَا مْرْتَاحْ قُدَّامْ اللَّهْ.</div>
<div class="v" id="v20"><span class="vn">20</span> وْإِلَا قَلْبْنَا تَّهْمْنَا، رَاهْ اللَّهْ كْبَرْ مْنْ قَلْبْنَا وْهُوَ كَيْعْرَفْ كُلّْشِي.</div>
<div class="v" id="v21"><span class="vn">21</span> <span class="br-p"><br><br></span>آ خُوتِي الْعْزَازْ، إِلَا مَا كَانْشْ قَلْبْنَا كَيْتَّهْمْنَا، رَاهْ عَنْدْنَا تِقَة كْبِيرَة فْاللَّهْ.</div>
<div class="v" id="v22"><span class="vn">22</span> وْݣَاعْ دَاكْشِّي اللِّي كَنْطْلْبُوهْ مْنُّه كَنَاخْدُوهْ، عْلَاحْقَّاشْ كَنْطِيعُو الْوْصِيَّاتْ دْيَالُه، وْكَنْدِيرُو دَاكْشِّي اللِّي كَيْرْضِيهْ.</div>
<div class="v" id="v23"><span class="vn">23</span> وْهَادِي هِيَ الْوْصِيَّة دْيَالُه: خَاصّْنَا نْآمْنُو بْالْإِسْمْ دْيَالْ وَلْدُه يَسُوعْ الْمَسِيحْ، وْنْبْغِيوْ بْعْضِيَّاتْنَا كِمَا وْصَّانَا.<sup class="fnm"><a name="fnm5" href="#fn5">5</a></sup></div>
<div class="v" id="v24"><span class="vn">24</span> وْاللِّي كَيْطِيعْ الْوْصِيَّاتْ دْيَالْ اللَّهْ، رَاهْ كَيْتْبَتْ فْاللَّهْ وْاللَّهْ كَيْتْبَتْ فِيهْ. وْهَكَّا كَنْعَرْفُو بْلِّي اللَّهْ كَيْتْبَتْ فِينَا بْالرُّوحْ الْقُدُسْ اللِّي عْطَاهْ لِينَا.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->يوحنا ١‏:١٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->يوحنا ١‏:٢٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->يوحنا ١٣‏:٣٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->يوحنا ٥‏:٢٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->يوحنا ١٣‏:٣٤؛ ١٥‏:١٢‏،١٧<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>