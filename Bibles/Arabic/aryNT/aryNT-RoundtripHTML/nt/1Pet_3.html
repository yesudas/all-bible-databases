<html><head>
<meta http-equiv="Content-Type" content="text/html;charset=utf-8" />
<title>1Pet 3 &ndash; بُطْرُسْ اللّْوّْلَى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Pet', 3);">
<div id="navbar"><a href="../index.html">الترجمة المغربية القياسية</a> &ndash; <b>بُطْرُسْ اللّْوّْلَى</b> &ndash; <a href="1Pet_1.html">1</a> <a href="1Pet_2.html">2</a> <b>3</b> <a href="1Pet_4.html">4</a> <a href="1Pet_5.html">5</a> </div><hr>
<h1>1Pet 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>بُطْرُسْ كَيْنْصَحْ اللِّي مْزَوّْجِينْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّالْتْ</b></span> <span class="br-p"><br><br></span>وْهَكَّا حْتَّى نْتُمَ آ الْعْيَالَاتْ، طِيعُو رْجَالْكُمْ، بَاشْ حْتَّى إِلَا كَانُو شِي وْحْدِينْ مْنّْهُمْ مَا كَيْآمْنُوشْ بْكْلَامْ اللَّهْ، غَتْرَبْحُوهُمْ لْلْإِيمَانْ غِيرْ بْالتَّصَرُّفْ دْيَالْكُمْ بْلَا مَا تْحْتَاجُو تّْكَلّْمُو،<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> مْلِّي غَيْشُوفُو بْلِّي التَّصَرُّفْ دْيَالْكُمْ نْقِي وْمْحْتَرْمْ.</div>
<div class="v" id="v3"><span class="vn">3</span> وْخَاصّْ التَّزْيِينْ دْيَالْكُمْ مَا يْكُونْشْ مْنْ عْلَى بْرَّا، بْحَالْ تْصْوَابْ الشّْعَرْ الْغَالِي، وْالتَّزْيِينْ بْالدّْهَبْ، وْاللّْبَاسْ دْ الْحْوَايْجْ الرّْفَاعْ،<sup class="fnm"><a name="fnm2" href="#fn2">2</a></sup></div>
<div class="v" id="v4"><span class="vn">4</span> وَلَكِنْ خَاصُّه يْكُونْ مْنْ لْدَاخْلْ، مْنْ الْقَلْبْ. زِينْ الرُّوحْ الضّْرِيّْفْ الْمْهَدّْنْ، هَادَا هُوَ الزِّينْ اللِّي مَا غَيْفْنَاشْ وْقِيمْتُه كْبِيرَة عَنْدْ اللَّهْ.</div>
<div class="v" id="v5"><span class="vn">5</span> رَاهْ مْنْ قْبَلْ، هَكَّا كَانُو كَيْتّْزَيّْنُو الْعْيَالَاتْ الْمْقَدّْسَاتْ اللِّي كَيْتّْكْلُو عْلَى اللَّهْ، حِيتْ كَيْطِيعُو رْجَالْهُمْ،</div>
<div class="v" id="v6"><span class="vn">6</span> كِيفْ كَانْتْ سَارَة كَتْطِيعْ إِبْرَاهِيمْ وْكَتْݣُولْ لِيهْ «سِيدِي». وْرَاكُمْ دَابَا وْلِّيتُو بْنَاتْهَا إِلَا كَتْدِيرُو الْخِيرْ وْمَا كَتْخَافُو مْنْ حْتَّى حَاجَة.</div>
<div class="v" id="v7"><span class="vn">7</span> <span class="br-p"><br><br></span>حْتَّى نْتُمَ آ الرّْجَالْ، عِيشُو مْعَ عْيَالَاتْكُمْ وْدِيرُو بْحْسَابْ الطّْبِيعَة دْيَالْهُمْ الضّْعِيفَة، وْخَاصّْكُمْ تْحْتَرْمُوهُمْ حِيتْ حْتَّى هُمَ غَيْوَرْتُو مْعَاكُمْ نِعْمَةْ الْحَيَاةْ، بَاشْ حْتَّى حَاجَة مَا تْوْقَفْ ضْدّْ صْلَاتْكُمْ.<sup class="fnm"><a name="fnm3" href="#fn3">3</a></sup></div>
<div class="v" id="v8"><h2>سْعْدَاتْ اللِّي كَيْتّْعَدّْبْ عْلَى وْدّْ التَّقْوَى اللِّي كَيْدِيرْ</h2><span class="vn">8</span> <span class="br-p"><br><br></span>وْفْاللّْخْرْ، كُونُو كُلّْكُمْ مْتَّافْقِينْ عْلَى رَأْيْ وَاحْدْ، وْحْسُّو بْبَعْضِيَّاتْكُمْ، وْبْغِيوْ بْعْضِيَّاتْكُمْ بْحَالْ الْخُوتْ، وْكُونُو حْنَانْ وْمْتْوَاضْعِينْ،</div>
<div class="v" id="v9"><span class="vn">9</span> مَا تْرَدُّوشْ الشَّرّْ بْالشَّرّْ، وْلَا الْمْعْيَارْ بْالْمْعْيَارْ، وَلَكِنْ بْالْعَكْسْ طْلْبُو اللَّهْ بَاشْ يْبَارْكْهُمْ، عْلَاحْقَّاشْ هَادْشِّي عْلَاشْ عَيّْطْ لِيكُمْ اللَّهْ بَاشْ تْوَرْتُو الْبَرَكَة دْيَالُه.</div>
<div class="v" id="v10"><span class="vn">10</span> حِيتْ مْكْتُوبْ فْكْتَابْ اللَّهْ: <span class="br-p"><br><br></span><span class="br-ind"><br><span class="indent">&nbsp;</span></span>«اللِّي بْغَا يْتّْمَتّْعْ بْالْحَيَاةْ وْيْشُوفْ يَّامْ زْوِينَة،<br> <span class="br-ind"><br><span class="indent">&nbsp;</span></span>خَاصُّه يْحْضِي لْسَانُه مْنْ الشَّرّْ وْفُمُّه مْنْ كْلَامْ الْغْشّْ،<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>وْيْبَعّْدْ عْلَى الشَّرّْ وْيْدِيرْ الْخِيرْ،<br> <span class="br-ind"><br><span class="indent">&nbsp;</span></span>وْيْقَلّْبْ عْلَى الْهْنَا وْيْتْبْعُه.<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>عْلَاحْقَّاشْ عِينِينْ الرَّبّْ عْلَى اللِّي مْتَّاقْيِينُه،<br> <span class="br-ind"><br><span class="indent">&nbsp;</span></span>وْوْدْنِيهْ كَيْسَمْعُو لْصْلَاتْهُمْ،<br> <span class="br-ind"><br><span class="indent">&nbsp;</span></span>وَلَكِنْ الرَّبّْ رَاهْ ضْدّْ هَادُوكْ اللِّي كَيْدِيرُو الشَّرّْ».<br></div>
<div class="v" id="v13"><span class="vn">13</span> <span class="br-p"><br><br></span>وْشْكُونْ يْقْدَرْ يْآدِيكُمْ إِلَا كَانْتْ عَنْدْكُمْ الْغِيرَة بَاشْ تْدِيرُو الْخِيرْ؟</div>
<div class="v" id="v14"><span class="vn">14</span> وَلَكِنْ سْعْدَاتْكُمْ إِلَا كَانْ خَاصّْكُمْ تْتْعَدّْبُو عْلَى وْدّْ التَّقْوَى اللِّي كَتْدِيرُوهَا. مَا تْخَافُوشْ مْنْ اللِّي كَيْآدِيوْكُمْ وْمَا تّْخَلْعُوشْ،</div>
<div class="v" id="v15"><span class="vn">15</span> وَلَكِنْ قَدّْسُو الْمَسِيحْ اللِّي هُوَ الرَّبّْ فْقْلُوبْكُمْ، وْكُونُو دِيمَا مُوجُودِينْ بَاشْ تْجَاوْبُو ݣَاعْ هَادُوكْ اللِّي كَيْسْوّْلُوكُمْ عْلَى الرّْجَا اللِّي فِيكُمْ.</div>
<div class="v" id="v16"><span class="vn">16</span> وْدِيرُو هَادْشِّي بْالضّْرَافَة وْالْإِحْتِرَامْ وْبْضَمِيرْ نْقِي، بَاشْ اللِّي كَيْتّْكَلّْمُو بْالشَّرّْ عْلَى الْحَيَاةْ دْيَالْكُمْ الْمْزْيَانَة فْالْمَسِيحْ، يْتّْحَشّْمُو بْالْكْدُوبْ اللِّي كَيْتَّهْمُوكُمْ بِيهْ.</div>
<div class="v" id="v17"><span class="vn">17</span> حِيتْ خْيَرْ لِيكُمْ تْتْعَدّْبُو وْنْتُمَ كَتْدِيرُو الْخِيرْ، إِلَا كَانْ هَادَا هُوَ مُرَادْ اللَّهْ، وْمَا تْتْعَدّْبُوشْ وْنْتُمَ كَتْدِيرُو الشَّرّْ.</div>
<div class="v" id="v18"><span class="vn">18</span> عْلَاحْقَّاشْ حْتَّى الْمَسِيحْ تّْعَدّْبْ مَرَّة وَحْدَة عْلَى وْدّْ دْنُوبْ النَّاسْ، هُوَ الْبَارِي مَاتْ عْلَى وْدّْ الْمُدْنِبِينْ بَاشْ يْجِيبْنَا لْلَّهْ، مَاتْ فْالدَّاتْ وَلَكِنْ حْيَا بْالرُّوحْ الْقُدُسْ.</div>
<div class="v" id="v19"><span class="vn">19</span> وْبْهَادْ الرُّوحْ مْشَى بَشّْرْ الْأَرْوَاحْ الْمْسْجُونِينْ،</div>
<div class="v" id="v20"><span class="vn">20</span> اللِّي مْنْ زْمَانْ رْفْضُو يْطِيعُو، مْلِّي كَانْ اللَّهْ كَيْتّْسْنَّاهُمْ بْالصّْبَرْ فْالْوَقْتْ اللِّي كَانْ فِيهْ نُوحْ كَيْصَاوْبْ السّْفِينَة، اللِّي نْجَاوْ فِيهَا بْالْمَا نَاسْ قْلَالْ، وْكَانُو غِيرْ تْمَنْيَة.</div>
<div class="v" id="v21"><span class="vn">21</span> وْهَادْشِّي رَاهْ مْتَالْ دْيَالْ الْمَعْمُودِيَّة اللِّي كَتْنَجِّيكُمْ دَابَا، وْهِيَ مَاشِي الْغْسِيلْ دْ الْوْسَخْ دْيَالْ الدَّاتْ، وَلَكِنْ هِيَ عَهْدْ بْضَمِيرْ صَالْحْ قُدَّامْ اللَّهْ بْالْبَعْتْ دْيَالْ يَسُوعْ الْمَسِيحْ،</div>
<div class="v" id="v22"><span class="vn">22</span> اللِّي طْلَعْ لْلسّْمَا وْݣْلَسْ عْلَى لِيمْنْ دْيَالْ اللَّهْ، وْرَاهْ الْمَلَايْكَة وْالسُّلُطَاتْ وْالْقُوَّاتْ دْيَالْ السّْمَا كَيْخَضْعُو لِيهْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->أفسس ٥‏:٢٢؛ كولوسي ٣‏:١٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->١تيموتاوس ٢‏:٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->أفسس ٥‏:٢٥؛ كولوسي ٣‏:١٩<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>