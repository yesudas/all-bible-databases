<html><head>
<meta http-equiv="Content-Type" content="text/html;charset=utf-8" />
<title>1Pet 4 &ndash; بُطْرُسْ اللّْوّْلَى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Pet', 4);">
<div id="navbar"><a href="../index.html">الترجمة المغربية القياسية</a> &ndash; <b>بُطْرُسْ اللّْوّْلَى</b> &ndash; <a href="1Pet_1.html">1</a> <a href="1Pet_2.html">2</a> <a href="1Pet_3.html">3</a> <b>4</b> <a href="1Pet_5.html">5</a> </div><hr>
<h1>1Pet 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْحَيَاةْ الجّْدِيدَة دْيَالْ الْمُومْنِينْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ الرَّابْعْ</b></span> <span class="br-p"><br><br></span>إِيوَا حِيتْ الْمَسِيحْ تّْعَدّْبْ فْالدَّاتْ، كُونُو حْتَّى نْتُمَ مُوجُودِينْ بَاشْ تْتْعَدّْبُو بْحَالُه. عْلَاحْقَّاشْ اللِّي تّْعَدّْبْ فْالدَّاتْ مَا كَيْبْقَاشْ يْدْنَبْ،</div>
<div class="v" id="v2"><span class="vn">2</span> بَاشْ يْعِيشْ دَاكْشِّي اللِّي بَاقِي فْحْيَاتُه مَاشِي عْلَى حْسَابْ الشَّهْوَة دْيَالْ النَّاسْ وَلَكِنْ عْلَى حْسَابْ مُرَادْ اللَّهْ.</div>
<div class="v" id="v3"><span class="vn">3</span> بَرَكَا عْلِيكُمْ مْنْ الْوَقْتْ اللِّي ضَيّْعْتُوهْ فْالْحْوَايْجْ اللِّي كَيْرْضِيوْ النَّاسْ اللِّي مَا كَيْآمْنُوشْ بْاللَّهْ، وْنْتُمَ عَايْشِينْ فْالْفْسَادْ وْالشَّهَوَاتْ وْالسّْكْرَة وْالْقْصَارَة وْالتّْعَرْبِيطَة وْالْعِبَادَة دْيَالْ الْأَصْنَامْ الْمْحَرّْمَة.</div>
<div class="v" id="v4"><span class="vn">4</span> وْرَاهُمْ دَابَا كَيْتّْعَجّْبُو حِيتْ مَا بْقِيتُوشْ كَتْشَارْكُوهُمْ فْالْفْسَادْ، وْهَادْشِّي عْلَاشْ كَيْعَايْرُوكُمْ.</div>
<div class="v" id="v5"><span class="vn">5</span> وَلَكِنْ غَيْعْطِيوْ الْحْسَابْ لْهَادَاكْ اللِّي مُوجُودْ بَاشْ يْحَاسْبْ الْحَيِّينْ وْالْمْيّْتِينْ.</div>
<div class="v" id="v6"><span class="vn">6</span> حِيتْ هَادْشِّي عْلَاشْ حْتَّى الْمْيّْتِينْ تْخَبّْرُو بْالْبْشَارَة، بَاشْ يْتّْحَاسْبُو فْالدَّاتْ بْحَالْ النَّاسْ، وْيْحْيَاوْ بْحَالْ اللَّهْ بْالرُّوحْ الْقُدُسْ.</div>
<div class="v" id="v7"><span class="vn">7</span> <span class="br-p"><br><br></span>دَابَا رَاهْ قَرّْبْ اللّْخْرْ دْيَالْ كُلّْ حَاجَة، إِيوَا دِيرُو عْقَلْكُمْ وْكُونُو مْوَݣّْضِينْ بَاشْ تْقَدْرُو تْصَلِّيوْ.</div>
<div class="v" id="v8"><span class="vn">8</span> وْقْبَلْ مْنْ كُلّْشِي، بْغِيوْ بْعْضِيَّاتْكُمْ بْزَّافْ، عْلَاحْقَّاشْ الْمْحَبَّة كَتْسْتَرْ دْنُوبْ كْتَارْ.</div>
<div class="v" id="v9"><span class="vn">9</span> ضَايْفُو بْعْضِيَّاتْكُمْ بْلَا مَا تّْشْكَّاوْ.</div>
<div class="v" id="v10"><span class="vn">10</span> وْكُلّْ وَاحْدْ مْنّْكُمْ خَاصُّه يْخَدّْمْ الْمَوْهِبَة اللِّي تّْعْطَاتْ لِيهْ، بَاشْ تْعَاوْنُو بْعْضِيَّاتْكُمْ وْهَكَّا غَتْكُونُو مْسْؤُولِينْ مْزْيَانِينْ عْلَى النِّعْمَة دْيَالْ اللَّهْ الْمْتْنَوّْعَة.</div>
<div class="v" id="v11"><span class="vn">11</span> إِلَا شِي حَدّْ كَيْتّْكَلّْمْ خَاصُّه يْتّْكَلّْمْ بْكْلَامْ اللَّهْ. وْإِلَا شِي حَدّْ كَيْخْدَمْ لْلَّهْ خَاصُّه يْخْدَمْ بْالْقُوَّة اللِّي كَيْعْطِيهْ اللَّهْ، بَاشْ يْتّْعْطَى الْعَزّْ لْلَّهْ فْكُلّْشِي بْيَسُوعْ الْمَسِيحْ، اللِّي لِيهْ الْعَزّْ وْالْقُوَّة دِيمَا وْعْلَى الدّْوَامْ. آمِينْ.</div>
<div class="v" id="v12"><h2>سْعْدَاتْ اللِّي كَيْتّْعَدّْبْ عْلَى وْدّْ الْمَسِيحْ</h2><span class="vn">12</span> <span class="br-p"><br><br></span>آ خُوتِي الْعْزَازْ، مَا تّْعَجّْبُوشْ مْنْ الْمْحْنَة الصّْعِيبَة اللِّي كَتْدُوزُو فِيهَا بْحَالْ إِلَا رَاهَا شِي حَاجَة غْرِيبَة نْزْلَاتْ عْلِيكُمْ.</div>
<div class="v" id="v13"><span class="vn">13</span> وَلَكِنْ كِمَا كَتّْشَارْكُو مْعَ الْمَسِيحْ فْالْعْدَابْ دْيَالُه، فْرْحُو حْتَّى مْلِّي غَيْبَانْ الْعَزّْ دْيَالُه بَاشْ تْفَرْحُو كْتَرْ.</div>
<div class="v" id="v14"><span class="vn">14</span> سْعْدَاتْكُمْ إِلَا كَانُو كَيْعَايْرُوكُمْ عْلَى وْدّْ إِسْمْ الْمَسِيحْ، عْلَاحْقَّاشْ رُوحْ الْعَزّْ اللِّي هُوَ رُوحْ اللَّهْ كَيْسْكُنْ فِيكُمْ.</div>
<div class="v" id="v15"><span class="vn">15</span> مَا خَاصّْشْ يْكُونْ فِيكُمْ شِي حَدّْ كَيْتّْعَدّْبْ حِيتْ هُوَ قْتَّالْ وْلَا شْفَّارْ وْلَا مْشْرَارْ وْلَا فْضُولِي.</div>
<div class="v" id="v16"><span class="vn">16</span> وَلَكِنْ إِلَا تّْعَدّْبْ حِيتْ هُوَ مَسِيحِي، مَا خَاصُّوشْ يْحْشَمْ، رَاهْ خَاصُّه يْعْطِي الْعَزّْ لْلَّهْ عْلَى وْدّْ هَادْ الْإِسْمْ.</div>
<div class="v" id="v17"><span class="vn">17</span> عْلَاحْقَّاشْ هَادَا هُوَ الْوَقْتْ اللِّي غَيْبْدَا فِيهْ الْحْكَامْ مْنْ بِيتْ اللَّهْ. إِيوَا إِلَا كَانْ الْحْكَامْ غَيْبْدَا بِينَا، كِيفَاشْ غَيْكُونْ اللّْخْرْ دْيَالْ هَادُوكْ اللِّي مَا آمْنُوشْ بْإِنْجِيلْ اللَّهْ؟</div>
<div class="v" id="v18"><span class="vn">18</span> وْكِيفْ كَيْݣُولْ كْتَابْ اللَّهْ: <span class="br-p"><br><br></span><span class="br-ind"><br><span class="indent">&nbsp;</span></span>«إِلَا كَانْ صْعِيبْ عْلَى اللِّي مْتَّاقِي اللَّهْ بَاشْ يْنْجَا،<br> <span class="br-ind"><br><span class="indent">&nbsp;</span></span>إِيوَا آشْ غَيْجْرَا لْلْمْشْرَارْ وْالْمُدْنِبْ؟».<br></div>
<div class="v" id="v19"><span class="vn">19</span> <span class="br-p"><br><br></span>وْهَكَّا حْتَّى اللِّي كَيْتّْعَدّْبُو عْلَى وْدّْ مُرَادْ اللَّهْ، خَاصّْهُمْ يْسَلّْمُو حْيَاتْهُمْ لْلْخَالْقْ اللِّي أَمِينْ، وْيْدِيرُو أَعْمَالْ الْخِيرْ.</div>
</div>
<!-- PARSED ABOVE; EDITING MAY BREAK PARSER -->
</body></html>