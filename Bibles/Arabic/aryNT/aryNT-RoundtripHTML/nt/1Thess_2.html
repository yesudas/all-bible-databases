<html><head>
<meta http-equiv="Content-Type" content="text/html;charset=utf-8" />
<title>1Thess 2 &ndash; رِسَالَةْ تْسَالُونِيكِي اللّْوّْلَى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Thess', 2);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ تْسَالُونِيكِي اللّْوّْلَى</b> &ndash; <a href="1Thess_1.html">1</a> <b>2</b> <a href="1Thess_3.html">3</a> <a href="1Thess_4.html">4</a> <a href="1Thess_5.html">5</a> </div><hr>
<h1>1Thess 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْخْدْمَة اللِّي دَارْهَا بُولُسْ فْتْسَالُونِيكِي</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّانِي</b></span> <span class="br-p"><br><br></span>آ الْخُوتْ، رَاكُمْ كَتْعَرْفُو مْزْيَانْ بْلِّي الْمْجِي دْيَالْنَا لْعَنْدْكُمْ مَا كَانْشْ بْلَا فَايْدَة.</div>
<div class="v" id="v2"><span class="vn">2</span> وْوَاخَّا تْعَدّْبْنَا مْنْ قْبَلْ وْعَايْرُونَا فْمْدِينْةْ فِيلِبِّي كِيفْ كَتْعَرْفُو، رَاهْ اللَّهْ شَجّْعْنَا بَاشْ نْخَبّْرُوكُمْ بْالْإِنْجِيلْ دْيَالُه فْوَسْطْ بْزَّافْ دْ الْمَشَاكِيلْ.<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> حِيتْ التَّعْلِيمْ دْيَالْنَا مَاشِي غَالْطْ، وْلَا مْنْجُوسْ، وْلَا فِيهْ الْخْدِيعَة،</div>
<div class="v" id="v4"><span class="vn">4</span> وَلَكِنْ اللَّهْ جَرّْبْنَا بَاشْ يْأَمّْنَّا عْلَى كْلَامُه، وْهَا حْنَا كَنْخَبّْرُو، مَاشِي بَاشْ نْرْضِيوْ النَّاسْ، وَلَكِنْ بَاشْ نْرْضِيوْ اللَّهْ اللِّي كَيْمْتَحْنْ قْلُوبْنَا.</div>
<div class="v" id="v5"><span class="vn">5</span> وْكِيفْ كَتْعَرْفُو، رَاهْ عَمّْرْنَا مَا نَافْقْنَاكُمْ وَلَا فَكّْرْنَا نْطَمْعُو فْشِي حَدّْ، وْاللَّهْ شَاهْدْ.</div>
<div class="v" id="v6"><span class="vn">6</span> وْمَا عَمّْرْنَا قَلّْبْنَا عْلَى الْعَزّْ مْنْ عَنْدْ النَّاسْ، لَا مْنْ عَنْدْكُمْ وَلَا مْنْ عَنْدْ غِيرْكُمْ،</div>
<div class="v" id="v7"><span class="vn">7</span> وَاخَّا كَانْ مْنْ حَقّْنَا نْلَزّْمُو عْلِيكُمْ رَاسْنَا حِيتْ حْنَا رُسُلْ دْ الْمَسِيحْ، وَلَكِنْ حْنِّينَا عْلِيكُمْ مْلِّي كْنَّا مْعَاكُمْ كِيفْ كَتْحَنّْ الْأُمْ عْلَى وْلَادْهَا،</div>
<div class="v" id="v8"><span class="vn">8</span> وْبْسْبَابْ الْمْحَنَّة دْيَالْنَا، كْنَّا مُوجُودِينْ مَاشِي غِيرْ بَاشْ نْعْطِيوْكُمْ الْإِنْجِيلْ دْ اللَّهْ، وَلَكِنْ بَاشْ نْعْطِيوْ حْتَّى حْيَاتْنَا عْلَى قْبَلْكُمْ، عْلَاحْقَّاشْ وْلِّيتُو عْزَازْ عْلِينَا.</div>
<div class="v" id="v9"><span class="vn">9</span> وْرَاكُمْ عْقَلْتُو آ الْخُوتْ، شْحَالْ كَافْحْنَا وْدْمَرْنَا فْالْخْدْمَة لِيلْ وْنْهَارْ بَاشْ مَا نْتَقّْلُو عْلَى حْتَّى وَاحْدْ فِيكُمْ، مْلِّي كْنَّا كَنْخَبّْرُوكُمْ بْإِنْجِيلْ اللَّهْ.</div>
<div class="v" id="v10"><span class="vn">10</span> وْنْتُمَ شْهُودْ، وْاللَّهْ حْتَّى هُوَ شَاهْدْ عْلَى كِيفَاشْ كْنَّا كَنْتّْعَامْلُو مْعَاكُمْ نْتُمَ الْمُومْنِينْ بْالنّْقَاوَة وْالتَّقْوَى وْبْلَا لُومْ.</div>
<div class="v" id="v11"><span class="vn">11</span> وْرَاكُمْ كَتْعَرْفُو بْلِّي كْنَّا مْعَ كُلّْ وَاحْدْ فِيكُمْ بْحَالْ الْبُو مْعَ وْلَادُه،</div>
<div class="v" id="v12"><span class="vn">12</span> وْنْصَحْنَاكُمْ، وْشَجّْعْنَاكُمْ، وْرْغَبْنَاكُمْ بَاشْ تْعِيشُو كِيفْ كَيْبْغِي اللَّهْ اللِّي عَيّْطْ لِيكُمْ بَاشْ تْشَارْكُو فْمَمْلَكْتُه وْالْعَزّْ دْيَالُه.</div>
<div class="v" id="v13"><span class="vn">13</span> <span class="br-p"><br><br></span>وْهَادْشِّي عْلَاشْ كَنْشَكْرُو اللَّهْ دِيمَا، حِيتْ مْلِّي خَبّْرْنَاكُمْ بْكْلَامْ اللَّهْ، سْمَعْتُوهْ وْقْبَلْتُوهْ مَاشِي بْحَالْ إِلَا هُوَ كْلَامْ النَّاسْ، وَلَكِنْ قْبَلْتُوهْ كِمَا هُوَ فْالْحَقِيقَة، قْبَلْتُو بْلِّي هُوَ كْلَامْ اللَّهْ اللِّي كَيْخْدَمْ فِيكُمْ نْتُمَ الْمُومْنِينْ.</div>
<div class="v" id="v14"><span class="vn">14</span> وْرَاكُمْ آ الْخُوتْ وْلِّيتُو بْحَالْ كْنَايْسْ اللَّهْ اللِّي فْبْلَادْ الْيَهُودِيَّة، اللِّي هُمَ فْالْمَسِيحْ يَسُوعْ، عْلَاحْقَّاشْ حْتَّى نْتُمَ تْعَدّْبْتُو عْلَى يْدِّينْ وْلَادْ قْبِيلْتْكُمْ، كِيفْ تّْعَدّْبُو حْتَّى هُمَ عْلَى يْدّْ لِيهُودْ،<sup class="fnm"><a name="fnm2" href="#fn2">2</a></sup></div>
<div class="v" id="v15"><span class="vn">15</span> اللِّي قْتْلُو الرَّبّْ يَسُوعْ وْالْأَنْبِيَا دْيَاوْلْهُمْ، وْتّْعَدَّاوْ عْلِينَا حْنَا، وْمَا كَيْرْضِيوْشْ اللَّهْ وْمْعَادْيِينْ مْعَ النَّاسْ كُلّْهُمْ.<sup class="fnm"><a name="fnm3" href="#fn3">3</a></sup></div>
<div class="v" id="v16"><span class="vn">16</span> وْمَا كَيْخَلِّيوْنَاشْ نْخَبّْرُو الشّْعُوبْ اللِّي مَاشِي يْهُودْ بْكْلَامْ اللَّهْ بَاشْ يْنْجَاوْ، وْهَكَّا كَيْزِيدُو فْدْنُوبْهُمْ كُلّْ وَقْتْ، وَلَكِنْ فْاللّْخْرْ نْزَلْ عْلِيهُمْ غَضَبْ اللَّهْ.</div>
<div class="v" id="v17"><span class="vn">17</span> <span class="br-p"><br><br></span>أَمَّا حْنَا آ الْخُوتْ، رَاهْ مْلِّي بَعّْدْنَا عْلِيكُمْ شِي وَقْتْ بْالْوْجَهْ مَاشِي بْالْقَلْبْ، دْرْنَا كْتَرْ مْنْ جَهْدْنَا بَاشْ نْشُوفُوكُمْ حِيتْ كْنَّا مْشْتَاقِينْ لِيكُمْ.</div>
<div class="v" id="v18"><span class="vn">18</span> عْلَى هَادْشِّي كْنَّا بَاغْيِينْ نْجِيوْ لْعَنْدْكُمْ بْزَّافْ دْ الْمَرَّاتْ، بْالْخُصُوصْ أَنَا بُولُسْ، وَلَكِنْ الشِّيطَانْ حْصَرْنَا.</div>
<div class="v" id="v19"><span class="vn">19</span> حِيتْ شْكُونْ هُوَ رْجَانَا وْالْفَرْحَة دْيَالْنَا، وْتَاجْنَا اللِّي غَنْفْتَخْرُو بِيهْ قُدَّامْ رَبّْنَا يَسُوعْ الْمَسِيحْ نْهَارْ يْرْجَعْ، وَاشْ مَاشِي نْتُمَ؟</div>
<div class="v" id="v20"><span class="vn">20</span> رَاهْ نْتُمَ الْعَزّْ دْيَالْنَا وْالْفَرْحَة دْيَالْنَا.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ١٦‏:١٩‏-٢٤؛ الاعمال ١٧‏:١‏-٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الاعمال ١٧‏:٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->الاعمال ٩‏:٢٣‏،٢٩؛ ١٣‏:٤٥‏،٥٠؛ ١٤‏:٢‏،٥‏،١٩؛ ١٧‏:٥‏،١٣؛ ١٨‏:١٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>