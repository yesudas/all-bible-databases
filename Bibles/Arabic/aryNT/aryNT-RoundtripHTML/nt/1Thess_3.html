<html><head>
<meta http-equiv="Content-Type" content="text/html;charset=utf-8" />
<title>1Thess 3 &ndash; رِسَالَةْ تْسَالُونِيكِي اللّْوّْلَى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Thess', 3);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ تْسَالُونِيكِي اللّْوّْلَى</b> &ndash; <a href="1Thess_1.html">1</a> <a href="1Thess_2.html">2</a> <b>3</b> <a href="1Thess_4.html">4</a> <a href="1Thess_5.html">5</a> </div><hr>
<h1>1Thess 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>بُولُسْ كَيْصِيفْطْ تِيمُوتَاوُسْ لْتْسَالُونِيكِي</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّالْتْ</b></span> <span class="br-p"><br><br></span>وْحِيتْ مَا قْدَرْنَاشْ نْتّْحَمّْلُو، فَكّْرْنَا بْلِّي حْسَنْ نْبْقَاوْ بُوحْدْنَا فْأَتِينَا.<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> وْصِيفْطْنَا خُونَا تِيمُوتَاوُسْ اللِّي كَيْخْدَمْ لْلَّهْ وْكَيْعَاوْنَّا نْخَبّْرُو بْإِنْجِيلْ الْمَسِيحْ، بَاشْ يْقَوِّيكُمْ وْيْشَجّْعْكُمْ فْإِيمَانْكُمْ،</div>
<div class="v" id="v3"><span class="vn">3</span> وْبَاشْ حْتَّى وَاحْدْ فِيكُمْ مَا يْرْجَعْ عْلَى إِيمَانُه بْسْبَابْ هَادْ الْمْحَايْنْ. وْرَاكُمْ كَتْعَرْفُو بْلِّي تّْخْتَارِينَا لْهَادْشِّي.</div>
<div class="v" id="v4"><span class="vn">4</span> حِيتْ مْلِّي كْنَّا عَنْدْكُمْ، سْبَقْ وْݣْلْنَا لِيكُمْ بْلِّي غَنْتّْمَحّْنُو، وْهَادْشِّي نِيتْ اللِّي جْرَا كِيفْ كَتْعَرْفُو.</div>
<div class="v" id="v5"><span class="vn">5</span> وْعْلَى وْدّْ هَادْشِّي، مْلِّي مَا قْدَرْتْشْ مَازَالْ نْصْبَرْ، صِيفْطْتْ لِيكُمْ تِيمُوتَاوُسْ بَاشْ نْعْرَفْ فِينْ وْصَلْ إِيمَانْكُمْ، حِيتْ كْنْتْ خَايْفْ لَيْكُونْ الشِّيطَانْ جَرّْبْكُمْ، وْتْوَلِّي تَمَارَة اللِّي ضْرَبْنَاهَا عْلَى وْدّْكُمْ بْلَا فَايْدَة.</div>
<div class="v" id="v6"><span class="vn">6</span> <span class="br-p"><br><br></span>وَلَكِنْ دَابَا رْجَعْ تِيمُوتَاوُسْ مْنْ عَنْدْكُمْ، وْخَبّْرْنَا عْلَى إِيمَانْكُمْ وْمْحَبّْتْكُمْ، وْبْلِّي كَتّْفَكّْرُونَا دِيمَا بْالْخِيرْ، وْمْشْتَاقِينْ تْشُوفُونَا كِمَا حْتَّى حْنَا مْشْتَاقِينْ نْشُوفُوكُمْ،<sup class="fnm"><a name="fnm2" href="#fn2">2</a></sup></div>
<div class="v" id="v7"><span class="vn">7</span> عْلَى هَادْشِّي، تْشَجّْعْنَا مْنْ جِهْتْكُمْ آ الْخُوتْ عْلَى وْدّْ إِيمَانْكُمْ، وَاخَّا حْنَا فْوَسْطْ الْمْحَايْنْ وْالْعْدَابْ.</div>
<div class="v" id="v8"><span class="vn">8</span> عْلَاحْقَّاشْ دَابَا كَنْعِيشُو هَانْيِينْ مَا دَامْ نْتُمَ تَابْتِينْ فْالرَّبّْ.</div>
<div class="v" id="v9"><span class="vn">9</span> إِيوَا كِيفَاشْ نْقَدْرُو نْشَكْرُو اللَّهْ مْنْ جِهْتْكُمْ عْلَى وْدّْ الْفَرْحَة الْكْبِيرَة اللِّي كَنْحَسُّو بِيهَا بْسْبَابْكُمْ قُدَّامْ إِلَاهْنَا؟</div>
<div class="v" id="v10"><span class="vn">10</span> وْرَاهْ كَنْطْلْبُو اللَّهْ لِيلْ وْنْهَارْ بَاشْ نْشُوفُوكُمْ، وْنْكَمّْلُو دَاكْشِّي اللِّي مَازَالْ نَاقْصْ فْإِيمَانْكُمْ.</div>
<div class="v" id="v11"><span class="vn">11</span> وْكَنْطْلَبْ مْنْ اللَّهْ بَّانَا بْنَفْسُه وْرَبّْنَا يَسُوعْ، بَاشْ يْوَجّْدْ لِينَا الطّْرِيقْ نْجِيوْ لْعَنْدْكُمْ.</div>
<div class="v" id="v12"><span class="vn">12</span> وْكَنْطْلَبْ مْنْ الرَّبّْ يْزِيدْ يْكَبّْرْكُمْ وْيْكَتّْرْ فِيكُمْ الْمْحَبَّة لْبَعْضِيَّاتْكُمْ وْلْݣَاعْ النَّاسْ، بْحَالْ مْحَبّْتْنَا لِيكُمْ حْتَّى حْنَا،</div>
<div class="v" id="v13"><span class="vn">13</span> بَاشْ يْتَبّْتْ قْلُوبْكُمْ وْتْكُونُو مْقَدّْسِينْ وْبْلَا لُومْ قُدَّامْ اللَّهْ بَّانَا مْلِّي غَيْرْجَعْ رَبّْنَا يَسُوعْ مْعَ ݣَاعْ الْمُومْنِينْ الْمْقَدّْسِينْ دْيَالُه. [آمِينْ]</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ١٧‏:١٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الاعمال ١٨‏:٥<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>