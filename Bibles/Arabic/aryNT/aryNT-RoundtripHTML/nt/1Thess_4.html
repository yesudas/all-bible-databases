<html><head>
<meta http-equiv="Content-Type" content="text/html;charset=utf-8" />
<title>1Thess 4 &ndash; رِسَالَةْ تْسَالُونِيكِي اللّْوّْلَى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Thess', 4);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ تْسَالُونِيكِي اللّْوّْلَى</b> &ndash; <a href="1Thess_1.html">1</a> <a href="1Thess_2.html">2</a> <a href="1Thess_3.html">3</a> <b>4</b> <a href="1Thess_5.html">5</a> </div><hr>
<h1>1Thess 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْحَيَاةْ اللِّي كَتْرْضِي اللَّهْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ الرَّابْعْ</b></span> <span class="br-p"><br><br></span>وْدَابَا آ الْخُوتْ، رَاكُمْ تْعَلّْمْتُو مْنَّا كِيفَاشْ تْعِيشُو بَاشْ تْرْضِيوْ اللَّهْ، وْهَادْشِّي هُوَ اللِّي كَتْدِيرُو، وَلَكِنْ دَابَا كَنْطْلْبُو مْنّْكُمْ وْكَنْتّْرَجَّاوْكُمْ فْإِسْمْ رَبّْنَا يَسُوعْ بَاشْ تْزِيدُو تْدِيرُوهْ كْتَرْ.</div>
<div class="v" id="v2"><span class="vn">2</span> حِيتْ رَاكُمْ كَتْعَرْفُو الْوْصِيَّاتْ اللِّي عْطِينَاكُمْ مْنْ عَنْدْ الرَّبّْ يَسُوعْ.</div>
<div class="v" id="v3"><span class="vn">3</span> وْرَاهْ اللَّهْ بْغَاكُمْ تْعِيشُو مْقَدّْسِينْ، وْتْبَعّْدُو عْلَى الْفْسَادْ،</div>
<div class="v" id="v4"><span class="vn">4</span> وْكُلّْ وَاحْدْ فِيكُمْ خَاصُّه يْعْرَفْ كِيفَاشْ يْسْتَخْدَمْ الدَّاتْ دْيَالُه بْالْقَدَاسَة وْالشَّرَفْ،</div>
<div class="v" id="v5"><span class="vn">5</span> وْمَا يْعِيشْ فْالشَّهْوَة الْفَاسْدَة بْحَالْ الشّْعُوبْ اللِّي مَا كَيْآمْنُوشْ بْاللَّهْ وْمَا كَيْعَرْفُوهْشْ.</div>
<div class="v" id="v6"><span class="vn">6</span> وْحْتَّى وَاحْدْ مَا يْآدِي خُوهْ وْلَا يْضَرُّه فْهَادْشِّي، عْلَاحْقَّاشْ اللَّهْ غَيْعَاقْبْ كُلّْ مْنْ كَيْدِيرْ بْحَالْ هَادْشِّي كِيفْ ݣْلْنَا لِيكُمْ مْنْ قْبَلْ وْنَبّْهْنَاكُمْ.</div>
<div class="v" id="v7"><span class="vn">7</span> حِيتْ اللَّهْ مَا خْتَارْنَاشْ بَاشْ نْعِيشُو مْنْجُوسِينْ، وَلَكِنْ بَاشْ نْعِيشُو مْقَدّْسِينْ.</div>
<div class="v" id="v8"><span class="vn">8</span> عْلَى هَادْشِّي، رَاهْ اللِّي مَا كَيْقْبَلْشْ هَادْ الْوْصِيَّاتْ مَاشِي مَا كَيْقْبَلْشْ النَّاسْ، وَلَكِنْ مَا كَيْقْبَلْشْ اللَّهْ اللِّي كَيْعْطِيكُمْ الرُّوحْ الْقُدُسْ دْيَالُه.</div>
<div class="v" id="v9"><span class="vn">9</span> <span class="br-p"><br><br></span>أَمَّا بْالنّْسْبَة لْمْحَبَّةْ الْخُوتْ، رَاكُمْ مَا مْحْتَاجِينْشْ نْكْتَبْ لِيكُمْ عْلِيهَا، حِيتْ نْتُمَ بْرَاسْكُمْ تْعَلّْمْتُو مْنْ اللَّهْ كِيفَاشْ تْبْغِيوْ بْعْضِيَّاتْكُمْ.</div>
<div class="v" id="v10"><span class="vn">10</span> وْرَاكُمْ بْالصَّحْ كَتْبْغِيوْ ݣَاعْ الْخُوتْ اللِّي فْمَكِدُونِيَة كُلّْهَا. وَلَكِنْ كَنْطْلْبُو مْنّْكُمْ آ الْخُوتْ تْدِيرُو كْتَرْ مْنْ هَادْشِّي،</div>
<div class="v" id="v11"><span class="vn">11</span> وْتْرَدُّو بَالْكُمْ بَاشْ تْعِيشُو هَانْيِينْ، وْتْدِّيوْهَا فْدَاكْشِّي اللِّي كَيْهَمّْكُمْ، وْتْخَدْمُو بْدْرَاعْكُمْ كِيفْ وْصِّينَاكُمْ،</div>
<div class="v" id="v12"><span class="vn">12</span> بَاشْ تْعِيشُو مْحْتَرْمِينْ قُدَّامْ النَّاسْ اللِّي مَاشِي مُومْنِينْ، وْمَا تْحْتَاجُو لْحَدّْ حْتَّى فْشِي حَاجَة.</div>
<div class="v" id="v13"><h2>الرّْجُوعْ دْيَالْ الرَّبّْ</h2><span class="vn">13</span> <span class="br-p"><br><br></span>بْغِينَاكُمْ آ الْخُوتْ تْكُونُو عَارْفِينْ آشْ غَيْجْرَا لْهَادُوكْ اللِّي مَاتُو، بَاشْ مَا تْحَزْنُوشْ بْحَالْ النَّاسْ لْخْرِينْ اللِّي مَا عَنْدْهُمْ رْجَا.</div>
<div class="v" id="v14"><span class="vn">14</span> حِيتْ إِلَا كَنْآمْنُو بْلِّي يَسُوعْ مَاتْ وْتّْبْعَتْ مْنْ الْمُوتْ، رَاهْ كَنْآمْنُو بْلِّي حْتَّى هَادُوكْ اللِّي مَاتُو غَيْبْعَتْهُمْ اللَّهْ مْعَ يَسُوعْ.</div>
<div class="v" id="v15"><span class="vn">15</span> وْهَادْشِّي اللِّي كَنْݣُولُوهْ لِيكُمْ رَاهْ هُوَ كْلَامْ الرَّبّْ: حْنَا اللِّي غَنْبْقَاوْ حَيِّينْ حْتَّى لْلْمْجِي دْيَالْ الرَّبّْ مَا غَادِيشْ نْسَبْقُو هَادُوكْ اللِّي مَاتُو.</div>
<div class="v" id="v16"><span class="vn">16</span> عْلَاحْقَّاشْ الرَّبّْ بْرَاسُه غَادِي يْنْزَلْ مْنْ السّْمَا مْلِّي يْتّْسْمَعْ صُوتْ قْوِي، وْصُوتْ رَئِيسْ الْمَلَايْكَة وْصُوتْ الْبُوقْ دْيَالْ اللَّهْ، وْهَادُوكْ اللِّي مَاتُو وْهُمَ كَيْآمْنُو بْالْمَسِيحْ غَيْتّْبَعْتُو هُمَ اللّْوّْلِينْ.</div>
<div class="v" id="v17"><span class="vn">17</span> مْنْ بَعْدْ حْنَا اللِّي بَاقْيِينْ حَيِّينْ، غَنْتّْخَطْفُو مْعَاهُمْ فْالسّْحَابْ بَاشْ نْتّْلَاقَاوْ مْعَ الرَّبّْ فْالسّْمَا، وْهَكَّا غَنْكُونُو دِيمَا مْعَ الرَّبّْ.</div>
<div class="v" id="v18"><span class="vn">18</span> عْلَى هَادْشِّي شَجّْعُو بْعْضِيَّاتْكُمْ بْهَادْ الْكْلَامْ.</div>
</div>
<!-- PARSED ABOVE; EDITING MAY BREAK PARSER -->
</body></html>