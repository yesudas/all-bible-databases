<html><head>
<meta http-equiv="Content-Type" content="text/html;charset=utf-8" />
<title>1Thess 5 &ndash; رِسَالَةْ تْسَالُونِيكِي اللّْوّْلَى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Thess', 5);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ تْسَالُونِيكِي اللّْوّْلَى</b> &ndash; <a href="1Thess_1.html">1</a> ... <a href="1Thess_3.html">3</a> <a href="1Thess_4.html">4</a> <b>5</b> </div><hr>
<h1>1Thess 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>وَجّْدُو لْرْجُوعْ الرَّبّْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ الْخَامْسْ</b></span> <span class="br-p"><br><br></span>أَمَّا بْالنّْسْبَة لْلزّْمَانْ وْالْوَقْتْ، رَاهْ مَا تْحْتَاجُوشْ آ الْخُوتْ نْكْتَبْ لِيكُمْ عْلِيهُمْ،</div>
<div class="v" id="v2"><span class="vn">2</span> وْرَاكُمْ كَتْعَرْفُو بْالتَّدْقِيقْ بْلِّي النّْهَارْ اللِّي غَيْرْجَعْ فِيهْ الرَّبّْ غَيْجِي بْحَالْ الشّْفَارْ فْاللِّيلْ.<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> وْمْلِّي غَيْݣُولُو النَّاسْ: «وْلَّى الْهْنَا وْالْأَمَانْ»، دِيكْ السَّاعَة غَيْنْزَلْ عْلِيهُمْ الْهْلَاكْ عْلَى غَفْلَة، بْحَالْ الْوْجَعْ دْ الْمْرَاة الْحَامْلَة اللِّي غَتْوْلَدْ، وْمَا غَيْقَدْرُوشْ يْهَرْبُو.</div>
<div class="v" id="v4"><span class="vn">4</span> وَلَكِنْ نْتُمَ آ الْخُوتْ، رَاكُمْ مَاشِي فْالضّْلَامْ بَاشْ يْجِيكُمْ دَاكْ النّْهَارْ عْلَى غَفْلَة بْحَالْ الشّْفَارْ.</div>
<div class="v" id="v5"><span class="vn">5</span> كُلّْكُمْ وْلَادْ النُّورْ وْوْلَادْ النّْهَارْ. رَاهْ حْنَا مَاشِي دْيَالْ اللِّيلْ وْلَا دْيَالْ الضّْلَامْ.</div>
<div class="v" id="v6"><span class="vn">6</span> هَادْشِّي عْلَاشْ مَا خَاصّْنَاشْ نّْعْسُو بْحَالْ لْخْرِينْ، وَلَكِنْ خَاصّْنَا نْسَهْرُو وْنْكُونُو عْلَى بَالْ.</div>
<div class="v" id="v7"><span class="vn">7</span> حِيتْ اللِّي كَيْنَعْسُو، كَيْنَعْسُو بْاللِّيلْ، وْاللِّي كَيْسَكْرُو، كَيْسَكْرُو بْاللِّيلْ.</div>
<div class="v" id="v8"><span class="vn">8</span> أَمَّا حْنَا اللِّي دْيَالْ النّْهَارْ، رَاهْ خَاصّْنَا نْكُونُو فَايْقِينْ، لَابْسِينْ الضّْرَّاݣَة دْ الْإِيمَانْ وْالْمْحَبَّة، وْالْكَاسْكْ اللِّي هُوَ الرّْجَا دْيَالْ النّْجَا.<sup class="fnm"><a name="fnm2" href="#fn2">2</a></sup></div>
<div class="v" id="v9"><span class="vn">9</span> عْلَاحْقَّاشْ اللَّهْ مَا خْتَارْنَاشْ بَاشْ يْنَزّْلْ عْلِينَا الْغَضَبْ، وَلَكِنْ بَاشْ يْكُونْ لِينَا النّْجَا بْرَبّْنَا يَسُوعْ الْمَسِيحْ،</div>
<div class="v" id="v10"><span class="vn">10</span> اللِّي مَاتْ عْلَى وْدّْنَا بَاشْ نْحْيَاوْ كُلّْنَا مْعَاهْ سْوَا كْنَّا حَيِّينْ وْلَا مْيّْتِينْ.</div>
<div class="v" id="v11"><span class="vn">11</span> عْلَى دَاكْشِّي شَجّْعُو بْعْضِيَّاتْكُمْ وْبْنِيوْ بْعْضِيَّاتْكُمْ كِمَا كَتْدِيرُو.</div>
<div class="v" id="v12"><h2>الْوْصِيَّاتْ اللّْخْرِينْ وْالسّْلَامْ</h2><span class="vn">12</span> <span class="br-p"><br><br></span>آ الْخُوتْ، كَنْطْلْبُو مْنّْكُمْ بَاشْ تْحْتَرْمُو اللِّي كَيْخَدْمُو بِينَاتْكُمْ فْالْكْنِيسَة وْاللِّي مْسْؤُولِينْ عْلِيكُمْ فْالرَّبّْ وْكَيْنَبّْهُوكُمْ،</div>
<div class="v" id="v13"><span class="vn">13</span> حْتَرْمُوهُمْ بْزَّافْ وْبْغِيوْهُمْ عْلَى وْدّْ الْخْدْمَة دْيَالْهُمْ. عِيشُو فْالْهْنَا مْعَ بْعْضِيَّاتْكُمْ.</div>
<div class="v" id="v14"><span class="vn">14</span> وْكَنْطْلْبُو مْنّْكُمْ آ الْخُوتْ بَاشْ تْنَبّْهُو الْمْعْݣَازِينْ، وْتْشَجّْعُو اللِّي كَيْخَافُو، وْتْعَاوْنُو الْمْحْتَاجِينْ، وْتْصَبْرُو مْعَ ݣَاعْ النَّاسْ.</div>
<div class="v" id="v15"><span class="vn">15</span> رْدُّو بَالْكُمْ بَاشْ حْتَّى وَاحْدْ مَا يْجَازِي لَاخُرْ عْلَى الشَّرّْ بْالشَّرّْ، وَلَكِنْ بْغِيوْ دِيمَا الْخِيرْ لْبَعْضِيَّاتْكُمْ وْلْݣَاعْ النَّاسْ.</div>
<div class="v" id="v16"><span class="vn">16</span> <span class="br-p"><br><br></span>كُونُو دِيمَا فْرْحَانِينْ،</div>
<div class="v" id="v17"><span class="vn">17</span> دَاوْمُو عْلَى الصّْلَاة،</div>
<div class="v" id="v18"><span class="vn">18</span> شْكْرُو اللَّهْ كِمَا بْغَا يْكُونْ الْحَالْ، حِيتْ هَادَا هُوَ مُرَادْ اللَّهْ لِيكُمْ نْتُمَ اللِّي فْالْمَسِيحْ يَسُوعْ.</div>
<div class="v" id="v19"><span class="vn">19</span> مَا تْطْفِيوْشْ الرُّوحْ الْقُدُسْ،</div>
<div class="v" id="v20"><span class="vn">20</span> مَا تْحْتَقْرُوشْ كْلَامْ النُّبُوَّاتْ.</div>
<div class="v" id="v21"><span class="vn">21</span> جَرّْبُو كُلّْشِي، وْشْدُّو فْالْحَاجَة الْمْزْيَانَة.</div>
<div class="v" id="v22"><span class="vn">22</span> بَعّْدُو عْلَى كُلّْ حَاجَة كَتْشْبَهْ لْلشَّرّْ.</div>
<div class="v" id="v23"><span class="vn">23</span> <span class="br-p"><br><br></span>وْإِلَاهْ الْهْنَا بْرَاسُه يْقَدّْسْكُمْ، وْيْحْفَضْ رُوحْكُمْ وْنْفْسْكُمْ وْدَاتْكُمْ، بَاشْ تْكُونُو بْلَا لُومْ مْلِّي يْرْجَعْ رَبّْنَا يَسُوعْ الْمَسِيحْ.</div>
<div class="v" id="v24"><span class="vn">24</span> وْرَاهْ هَادَاكْ اللِّي كَيْعَيّْطْ لِيكُمْ أَمِينْ وْغَيْوْفِي بْكْلْمْتُه.</div>
<div class="v" id="v25"><span class="vn">25</span> <span class="br-p"><br><br></span>آ الْخُوتْ، صْلِّيوْ مْنْ جِهْتْنَا.</div>
<div class="v" id="v26"><span class="vn">26</span> <span class="br-p"><br><br></span>سَلّْمُو عْلَى الْخُوتْ كُلّْهُمْ بْبُوسَة مْقَدّْسَة.</div>
<div class="v" id="v27"><span class="vn">27</span> وْرَانِي كَنْرْغَبْكُمْ فْإِسْمْ الرَّبّْ بَاشْ تْقْرَاوْ هَادْ الرِّسَالَة عْلَى ݣَاعْ الْخُوتْ.</div>
<div class="v" id="v28"><span class="vn">28</span> <span class="br-p"><br><br></span>وْالنِّعْمَة دْيَالْ رَبّْنَا يَسُوعْ الْمَسِيحْ تْكُونْ مْعَاكُمْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ٢٤‏:٤٣؛ لوقا ١٢‏:٣٩؛ ٢بطرس ٣‏:١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->أفسس ٦‏:١٣‏-١٧<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>