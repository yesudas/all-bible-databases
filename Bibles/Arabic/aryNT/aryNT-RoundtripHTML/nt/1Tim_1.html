<html><head>
<meta http-equiv="Content-Type" content="text/html;charset=utf-8" />
<title>1Tim 1 &ndash; رِسَالَةْ تِيمُوتَاوُسْ اللّْوّْلَى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 1);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ تِيمُوتَاوُسْ اللّْوّْلَى</b> &ndash; <b>1</b> <a href="1Tim_2.html">2</a> <a href="1Tim_3.html">3</a> ... <a href="1Tim_6.html">6</a> </div><hr>
<h1>1Tim 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>السّْلَامْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ اللّْوّْلْ</b></span> <span class="br-p"><br><br></span>مْنْ بُولُسْ، رَسُولْ الْمَسِيحْ يَسُوعْ، عْلَى حْسَابْ الْأَمْرْ دْيَالْ اللَّهْ مُنَجِّينَا وْالْمَسِيحْ يَسُوعْ رْجَانَا،</div>
<div class="v" id="v2"><span class="vn">2</span> لْتِيمُوتَاوُسْ وْلْدِي الْحْقِيقِي فْالْإِيمَانْ، النِّعْمَة وْالرَّحْمَة وْالْهْنَا مْنْ اللَّهْ الْآبْ وْالْمَسِيحْ يَسُوعْ رَبّْنَا.<sup class="fnm"><a name="fnm1" href="#fn1">1</a></sup></div>
<div class="v" id="v3"><h2>رَدّْ بَالْكْ مْنْ التَّعْلِيمْ الْغَالْطْ</h2><span class="vn">3</span> <span class="br-p"><br><br></span>مْلِّي كْنْتْ غَادِي لْمَكِدُونِيَة، طْلَبْتْ مْنّْكْ تْبْقَى فْأَفَسُسْ، بَاشْ تْوَصِّي شِي وْحْدِينْ مَا يْعَلّْمُوشْ شِي تَعْلِيمْ آخُرْ،</div>
<div class="v" id="v4"><span class="vn">4</span> وْمَا يْدِّيوْهَاشْ فْالْخْرَايْفْ، وْالْأَصْلْ دْيَالْ جْدُودْهُمْ اللِّي مَا لِيهْ حَدّْ، حِيتْ هَادْ الْأُمُورْ كَتْجْبَدْ غِيرْ الصّْدَاعْ، وْمَا كَتْخَلِّيشْ خْدْمَةْ اللَّهْ اللِّي مْبْنِيَة عْلَى الْإِيمَانْ تْزِيدْ.</div>
<div class="v" id="v5"><span class="vn">5</span> وْرَاهْ الْمْزِيَّة دْيَالْ هَادْ الْوْصِيَّة، هِيَ الْمْحَبَّة مْنْ قَلْبْ صَافِي، وْضَمِيرْ نْقِي، وْإِيمَانْ مَا فِيهْشْ النِّفَاقْ.</div>
<div class="v" id="v6"><span class="vn">6</span> وْشِي وْحْدِينْ رَاهُمْ بَعّْدُو عْلَى هَادْ الْأُمُورْ وْدَّاوْهَا غِيرْ فْالْكْلَامْ الْخَاوِي،</div>
<div class="v" id="v7"><span class="vn">7</span> وْبْغَاوْ يْكُونُو عُلَمَا دْ الشّْرَعْ، وْهُمَ مَا كَيْفَهْمُو لَا دَاكْشِّي اللِّي كَيْݣُولُوهْ وَلَا دَاكْشِّي اللِّي كَيْأَكّْدُو عْلِيهْ.</div>
<div class="v" id="v8"><span class="vn">8</span> <span class="br-p"><br><br></span>وَلَكِنْ حْنَا كَنْعَرْفُو بْلِّي الشّْرَعْ نَافْعْ إِلَا خَدّْمْنَاهْ كِيفْ خَاصُّه يْكُونْ،</div>
<div class="v" id="v9"><span class="vn">9</span> حِيتْ كَنْعَرْفُو بْلِّي الشّْرَعْ مَاشِي لْلنَّاسْ اللِّي مْتَّاقْيِينْ اللَّهْ وَلَكِنْ لْهَادُوكْ اللِّي مَا كَيْطِيعُوهْشْ وْاللِّي مْتْمَرّْدِينْ، وْلْلْكُفَّارْ وْالْمُدْنِبِينْ، وْلْهَادُوكْ اللِّي مَا كَيْحْتَرْمُو لَا اللَّهْ وَلَا الْحَاجَة الْمْقَدّْسَة، وْلْهَادُوكْ اللِّي كَيْقْتْلُو بَّاوَاتْهُمْ وْمَّاوَاتْهُمْ، وْلْلْقْتَّالَا،</div>
<div class="v" id="v10"><span class="vn">10</span> وْلْهَادُوكْ اللِّي كَيْفَسْدُو، وْلْلرّْجَالْ اللِّي كَيْفَسْدُو مْعَ بْعْضِيَّاتْهُمْ، وْلْهَادُوكْ اللِّي كَيْتَاجْرُو فْالْعْبِيدْ، وْلْلْكْدَّابِينْ، وْلْهَادُوكْ اللِّي كَيْحَلْفُو عْلَى الْبَاطْلْ، وْلْكُلّْ وَاحْدْ كَيْضَادّْ التَّعْلِيمْ الصّْحِيحْ</div>
<div class="v" id="v11"><span class="vn">11</span> اللِّي كَيْوَافْقْ الْإِنْجِيلْ اللِّي أَمّْنِّي عْلِيهْ اللَّهْ، إِنْجِيلْ اللَّهْ الْمُبَارَكْ، لِيهْ الْعَزّْ.</div>
<div class="v" id="v12"><h2>بُولُسْ كَيْشْكَرْ اللَّهْ عْلَى الرَّحْمَة دْيَالُه</h2><span class="vn">12</span> <span class="br-p"><br><br></span>كَنْشْكَرْ الْمَسِيحْ يَسُوعْ رَبّْنَا اللِّي عْطَانِي الْقُوَّة، وْشَافْ بْلِّي نْسْتَاهْلْ نْكُونْ أَمِينْ، وْخْتَارْنِي لْخْدَمْتُه،</div>
<div class="v" id="v13"><span class="vn">13</span> أَنَا اللِّي كْنْتْ مْنْ قْبَلْ كَنْتّْكَلّْمْ بْكْلَامْ الْكُفْرْ وْكَنْتّْعَدَّى عْلَى النَّاسْ اللِّي آمْنُو بِيهْ وْكَنْعَايْرْهُمْ. وَلَكِنْ اللَّهْ رْحَمْنِي عْلَاحْقَّاشْ مَا كَنْتْشْ عَارْفْ أَشْنُو كَنْدِيرْ وْمَا كَنْتْشْ كَنْآمْنْ بْالْمَسِيحْ.<sup class="fnm"><a name="fnm2" href="#fn2">2</a></sup></div>
<div class="v" id="v14"><span class="vn">14</span> وْفَاضْتْ عْلِيَّ النِّعْمَة دْيَالْ رَبّْنَا، وْمْعَاهَا الْإِيمَانْ وْالْمْحَبَّة اللِّي فْالْمَسِيحْ يَسُوعْ.</div>
<div class="v" id="v15"><span class="vn">15</span> رَاهْ هَادْ الْكْلَامْ اللِّي غَنْݣُولْ صَادْقْ، وْيْسْتَاهْلْ يْتّْقْبَلْ كَامْلْ: الْمَسِيحْ يَسُوعْ جَا لْلدّْنْيَا بَاشْ يْنَجِّي الْمُدْنِبِينْ، اللِّي أَنَا اللّْوّْلْ فِيهُمْ.</div>
<div class="v" id="v16"><span class="vn">16</span> وَلَكِنْ اللَّهْ رْحَمْنِي، بَاشْ يْبَانْ فِيَّ أَنَا اللّْوّْلْ الصّْبَرْ الْكْبِيرْ دْيَالْ الْمَسِيحْ يَسُوعْ، وْنْكُونْ مْتَالْ لْهَادُوكْ اللِّي قَرّْبُو يْآمْنُو بِيهْ وْتْكُونْ لِيهُمْ الْحَيَاةْ الدَّايْمَة.</div>
<div class="v" id="v17"><span class="vn">17</span> وْلْلْمَلِكْ الدَّايْمْ، الْإِلَاهْ الْوَاحْدْ اللِّي مَا كَيْفْنَاشْ وْمَا كَيْتّْشَافْشْ، الْكَرَامَة وْالْعَزّْ دِيمَا وْعْلَى الدّْوَامْ. آمِينْ.</div>
<div class="v" id="v18"><h2>وْصِيّْةْ بُولُسْ لْتِيمُوتَاوُسْ</h2><span class="vn">18</span> <span class="br-p"><br><br></span>هَادِي هِيَ وْصِيْتِي لِيكْ آ وْلْدِي تِيمُوتَاوُسْ، وْرَاهَا كَتْتَّافْقْ مْعَ النُّبُوَّاتْ اللِّي تّْݣَالُو عْلِيكْ مْنْ قْبَلْ. إِيوَا دِيرْ بِيهُمْ بَاشْ تْكَافْحْ الْكِفَاحْ الْمْزْيَانْ،</div>
<div class="v" id="v19"><span class="vn">19</span> وْتْبَتْ فْالْإِيمَانْ وْالضَّمِيرْ النّْقِي اللِّي مَا قْبْلُوهْشْ شِي وْحْدِينْ وْضَيّْعُو إِيمَانْهُمْ.</div>
<div class="v" id="v20"><span class="vn">20</span> وْمْنّْهُمْ هِيمِينَايُسْ وْالْإِسْكَنْدَرْ، اللِّي عْطِيتْهُمْ لْلشِّيطَانْ بَاشْ يْتْرَبَّاوْ وْمَا يْعَاوْدُوشْ يْݣُولُو كْلَامْ الْكُفْرْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ١٦‏:١<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الاعمال ٨‏:٣؛ ٩‏:٤‏،٥<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>