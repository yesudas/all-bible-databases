<html><head>
<meta http-equiv="Content-Type" content="text/html;charset=utf-8" />
<title>1Tim 2 &ndash; رِسَالَةْ تِيمُوتَاوُسْ اللّْوّْلَى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 2);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ تِيمُوتَاوُسْ اللّْوّْلَى</b> &ndash; <a href="1Tim_1.html">1</a> <b>2</b> <a href="1Tim_3.html">3</a> <a href="1Tim_4.html">4</a> ... <a href="1Tim_6.html">6</a> </div><hr>
<h1>1Tim 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْوْصِيَّاتْ عْلَى الْعِبَادَة فْالْكْنِيسَة</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّانِي</b></span> <span class="br-p"><br><br></span>كَنْطْلَبْ مْنّْكُمْ قْبَلْ مْنْ كُلّْشِي، بَاشْ تْطْلْبُو اللَّهْ، وْتْصَلِّيوْ، وْتْدْعِيوْ، وْتْشَكْرُوهْ عْلَى وْدّْ ݣَاعْ النَّاسْ،</div>
<div class="v" id="v2"><span class="vn">2</span> وْعْلَى وْدّْ الْمُلُوكْ وْكُلّْ هَادُوكْ اللِّي عَنْدْهُمْ السُّلْطَة، بَاشْ نْعِيشُو حَيَاةْ مْرْتَاحَة وْهَانْيَة بْالتَّقْوَى وْالْإِحْتِرَامْ،</div>
<div class="v" id="v3"><span class="vn">3</span> هَادْشِّي مْزْيَانْ وْمْقْبُولْ عَنْدْ اللَّهْ الْمُنَجِّي دْيَالْنَا،</div>
<div class="v" id="v4"><span class="vn">4</span> اللِّي كَيْبْغِي ݣَاعْ النَّاسْ يْنْجَاوْ وْيْعَرْفُو الْحَقّْ،</div>
<div class="v" id="v5"><span class="vn">5</span> حِيتْ كَايْنْ إِلَاهْ وَاحْدْ، وْوَسِيطْ وَاحْدْ بِينْ اللَّهْ وْالنَّاسْ، هُوَ الْإِنْسَانْ الْمَسِيحْ يَسُوعْ،</div>
<div class="v" id="v6"><span class="vn">6</span> اللِّي عْطَى حْيَاتُه بَاشْ يْفْدِي النَّاسْ كُلّْهُمْ. وْهَادْ الشّْهَادَة جَاتْ فْوَقْتْهَا.</div>
<div class="v" id="v7"><span class="vn">7</span> وْعْلَى وْدّْهَا دَارْنِي اللَّهْ رَسُولْ كَنْخَبّْرْ بْكْلَامُه، وْكَنْݣُولْ الْحَقّْ وْمَا كَنْكْدَبْشْ، وْكَنْعَلّْمْ النَّاسْ اللِّي مَاشِي يْهُودْ بْالْإِيمَانْ وْالْحَقّْ.<sup class="fnm"><a name="fnm1" href="#fn1">1</a></sup></div>
<div class="v" id="v8"><span class="vn">8</span> <span class="br-p"><br><br></span>هَادْشِّي عْلَاشْ بْغِيتْ الرّْجَالْ يْصَلِّيوْ فْكُلّْ مُوضْعْ، وْهُمَ هَازِّينْ كْفُوفْ نْقِيِّينْ بْلَا غَضَبْ وْبْلَا خْصُومَة.</div>
<div class="v" id="v9"><span class="vn">9</span> وْبْغِيتْ حْتَّى الْعْيَالَاتْ يْلَبْسُو لْبَاسْ مْأَدّْبْ وْيْتّْزَيّْنُو بْشْكَلْ فِيهْ الْحْيَا وْالْحْشْمَة، وْمَا يْضَفْرُوشْ شْعَرْهُمْ بْشْكَلْ مْعَجّْبْ، وْمَا يْدِيرُوشْ الدّْهَبْ وْالجُّوهْرْ، وْمَا يْلَبْسُوشْ حْوَايْجْ غَالْيِينْ،<sup class="fnm"><a name="fnm2" href="#fn2">2</a></sup></div>
<div class="v" id="v10"><span class="vn">10</span> وَلَكِنْ يْتّْزَيّْنُو بْالْأَعْمَالْ اللِّي كَتْرْضِي اللَّهْ كِمَا كَيْلِيقْ بْالْعْيَالَاتْ اللِّي مْتَّاقْيِينْ اللَّهْ.</div>
<div class="v" id="v11"><span class="vn">11</span> وْخَاصّْ الْمْرَاة تّْعَلّْمْ بْالسّْكَاتْ وْالطَّاعَة.</div>
<div class="v" id="v12"><span class="vn">12</span> وْرَانِي مَا مْوَافْقْشْ بَاشْ الْمْرَاة تْعَلّْمْ وَلَا تْحْكَمْ فْالرَّاجْلْ، وَلَكِنْ خَاصّْهَا تْبْقَى سَاكْتَة.</div>
<div class="v" id="v13"><span class="vn">13</span> حِيتْ آدَمْ تّْخْلَقْ هُوَ اللّْوّْلْ وْعَادْ تّْخَلْقَاتْ حَوَّاءْ.</div>
<div class="v" id="v14"><span class="vn">14</span> وْمَاشِي آدَمْ هُوَ اللِّي تّْغَرّْ، وَلَكِنْ الْمْرَاة هِيَ اللِّي تّْغْرَّاتْ وْعْصَاتْ أَمْرْ اللَّهْ.</div>
<div class="v" id="v15"><span class="vn">15</span> وْرَاهَا غَتْنْجَا بْالْوْلَادَة دْيَالْ الدّْرَارِي، إِلَا بْقَاتْ تَابْتَة فْالْإِيمَانْ وْالْمْحَبَّة وْالْقَدَاسَة بْالتَّوَاضُعْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->٢تيموتاوس ١‏:١١<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->١بطرس ٣‏:٣<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>