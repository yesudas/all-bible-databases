<html><head>
<meta http-equiv="Content-Type" content="text/html;charset=utf-8" />
<title>1Tim 4 &ndash; رِسَالَةْ تِيمُوتَاوُسْ اللّْوّْلَى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 4);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ تِيمُوتَاوُسْ اللّْوّْلَى</b> &ndash; <a href="1Tim_1.html">1</a> <a href="1Tim_2.html">2</a> <a href="1Tim_3.html">3</a> <b>4</b> <a href="1Tim_5.html">5</a> <a href="1Tim_6.html">6</a> </div><hr>
<h1>1Tim 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْمُعَلِّمِينْ الْكْدَّابِينْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ الرَّابْعْ</b></span> <span class="br-p"><br><br></span>وْالرُّوحْ الْقُدُسْ كَيْݣُولْ بْصَرَاحَة، بْلِّي شِي وْحْدِينْ غَيْرْجْعُو عْلَى إِيمَانْهُمْ فْاللّْخْرْ دْ الزّْمَانْ، وْغَيْتْبْعُو الْأَرْوَاحْ اللِّي غَيْتَلّْفُوهُمْ عْلَى الطّْرِيقْ، وْغَيْتْبْعُو التَّعَالِيمْ دْيَالْ الشَّيَاطِينْ،</div>
<div class="v" id="v2"><span class="vn">2</span> اللِّي كَيْعَلّْمُوهَا شِي وْحْدِينْ مُنَافِقِينْ وْكْدَّابِينْ، الضَّمِيرْ دْيَالْهُمْ مْيّْتْ بْحَالْ إِلَا مْكْوِي بْالْعَافْيَة،</div>
<div class="v" id="v3"><span class="vn">3</span> وْكَيْحَرّْمُو الزّْوَاجْ، وْكَيْآمْرُو النَّاسْ مَا يَاكْلُوشْ شِي نْوَاعْ دْ الْمَاكْلَة اللِّي خْلَقْهَا اللَّهْ بَاشْ يَاكْلُوهَا اللِّي مْآمْنِينْ وْعَارْفِينْ الْحَقّْ وْيْشَكْرُوهْ عْلِيهَا.</div>
<div class="v" id="v4"><span class="vn">4</span> عْلَاحْقَّاشْ ݣَاعْ دَاكْشِّي اللِّي خَلْقُه اللَّهْ مْزْيَانْ، وْمَا خَاصّْنَا نْرَفْضُو حْتَّى حَاجَة، وَلَكِنْ خَاصّْنَا نْقَبْلُوهَا وْحْنَا كَنْشَكْرُو اللَّهْ،</div>
<div class="v" id="v5"><span class="vn">5</span> حِيتْ بْكْلَامْ اللَّهْ وْبْالصّْلَاة كَتْوَلِّي الْمَاكْلَة مْقَدّْسَة.</div>
<div class="v" id="v6"><h2>بُولُسْ كَيْنْصَحْ تِيمُوتَاوُسْ</h2><span class="vn">6</span> <span class="br-p"><br><br></span>إِلَا بَيّْنْتِي هَادْ الْأُمُورْ لْلْخُوتْ غَتْكُونْ خْدَّامْ مْزْيَانْ دْيَالْ الْمَسِيحْ يَسُوعْ، وْغَتْبَيّْنْ بْلِّي رَاكْ مْرْبِّي بْكْلَامْ الْإِيمَانْ وْالتَّعْلِيمْ الصّْحِيحْ اللِّي تْبَعْتِيهْ.</div>
<div class="v" id="v7"><span class="vn">7</span> وَلَكِنْ بَعّْدْ عْلَى الْخْرَايْفْ اللِّي ضْدّْ الْإِيمَانْ وْاللِّي كَيْعَاوْدُوهَا الْعْݣَايْزْ، وْدَرّْبْ رَاسْكْ عْلَى التَّقْوَى.</div>
<div class="v" id="v8"><span class="vn">8</span> حِيتْ إِلَا كَانْتْ الرّْيَاضَة كَتْنْفَعْ غِيرْ شْوِيَّة، التَّقْوَى رَاهَا نَافْعَة لْكُلّْشِي، حِيتْ فِيهَا الْوَعْدْ دْيَالْ اللَّهْ بْالْحَيَاةْ فْالدّْنْيَا وْفْالْآخِرَة.</div>
<div class="v" id="v9"><span class="vn">9</span> هَادْ الْكْلَامْ صَادْقْ وْكَيْسْتَاهْلْ يْتّْقْبَلْ كَامْلْ.</div>
<div class="v" id="v10"><span class="vn">10</span> حِيتْ عْلَى وْدّْ هَادْشِّي، كَنْكَافْحُو وْكَنْعْيَاوْ، عْلَاحْقَّاشْ دْرْنَا رْجَانَا فْاللَّهْ الْحَيّْ اللِّي هُوَ الْمُنَجِّي دْيَالْ النَّاسْ كُلّْهُمْ، وْبْالْخُصُوصْ الْمُومْنِينْ.</div>
<div class="v" id="v11"><span class="vn">11</span> <span class="br-p"><br><br></span>وْصِّي وْعَلّْمْ هَادْ الْأُمُورْ.</div>
<div class="v" id="v12"><span class="vn">12</span> وْمَا تْخَلِّي حْتَّى شِي وَاحْدْ يْحْتَقْرْكْ بْسْبَابْ الصّْغُرْ دْيَالْكْ، وَلَكِنْ كُونْ مْتَالْ لْلْمُومْنِينْ فْالْكْلَامْ، وْالتَّصَرُّفْ، وْالْمْحَبَّة، وْالْإِيمَانْ، وْالنّْقَاوَة.</div>
<div class="v" id="v13"><span class="vn">13</span> وْعْلَى مَا نْجِي، دَاوْمْ عْلَى الْقْرَايَة دْ كْلَامْ اللَّهْ، وْعْلَى الْوَعْظْ، وْعْلَى التَّعْلِيمْ.</div>
<div class="v" id="v14"><span class="vn">14</span> مَا تْفَرّْطْشْ فْالْمَوْهِبَة اللِّي عَنْدْكْ، وْاللِّي تّْعْطَاتْ لِيكْ بْالنُّبُوَة مْلِّي حَطُّو عْلِيكْ شْيُوخْ الْكْنِيسَة يْدِّيهُمْ.</div>
<div class="v" id="v15"><span class="vn">15</span> طَبّْقْ هَادْ الْأُمُورْ وْدِيرْ فِيهَا جَهْدْكْ، بَاشْ كُلّْشِي يْشُوفْ النَّجَاحْ دْيَالْكْ.</div>
<div class="v" id="v16"><span class="vn">16</span> رَدّْ الْبَالْ لْرَاسْكْ وْلْلتَّعْلِيمْ دْيَالْكْ وْدَاوْمْ عْلَى هَادْشِّي، حِيتْ إِلَا دْرْتِي هَكَّا غَتْنَجِّي رَاسْكْ وْتْنَجِّي اللِّي كَيْسَمْعُوكْ.</div>
</div>
<!-- PARSED ABOVE; EDITING MAY BREAK PARSER -->
</body></html>