<html><head>
<meta http-equiv="Content-Type" content="text/html;charset=utf-8" />
<title>1Tim 6 &ndash; رِسَالَةْ تِيمُوتَاوُسْ اللّْوّْلَى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 6);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ تِيمُوتَاوُسْ اللّْوّْلَى</b> &ndash; <a href="1Tim_1.html">1</a> ... <a href="1Tim_4.html">4</a> <a href="1Tim_5.html">5</a> <b>6</b> </div><hr>
<h1>1Tim 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْوَاجِبَاتْ اللِّي عْلَى الْعْبِيدْ الْمَسِيحِيِّينْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ السَّادْسْ</b></span> <span class="br-p"><br><br></span>ݣَاعْ الْعْبِيدْ وَاجْبْ عْلِيهُمْ يْحْتَرْمُو سْيَادْهُمْ، بَاشْ حْتَّى حَدّْ مَا يْݣُولْ كْلَامْ الْكُفْرْ عْلَى إِسْمْ اللَّهْ وْعْلَى التَّعْلِيمْ دْيَالْنَا.</div>
<div class="v" id="v2"><span class="vn">2</span> وْهَادُوكْ اللِّي سْيَادْهُمْ مُومْنِينْ، مَا خَاصّْهُمْشْ يْقَلّْلُو مْنْ الْإِحْتِرَامْ دْيَالْهُمْ لِيهُمْ، عْلَاحْقَّاشْ هُمَ خُوتْ فْالْإِيمَانْ، وَلَكِنْ خَاصّْهُمْ يْخَدْمُوهُمْ كْتَرْ حِيتْ اللِّي غَيْتّْنَفّْعُو رَاهُمَ مُومْنِينْ وْعْزَازْ عَنْدْ اللَّهْ. <span class="br-p"><br><br></span>عَلّْمْ وْوَصِّي بْهَادْ الْأُمُورْ:</div>
<div class="v" id="v3"><h2>الْمُعَلِّمِينْ الْكْدَّابِينْ وْالْمْحَبَّة دْ الْفْلُوسْ</h2><span class="vn">3</span> إِلَا شِي وَاحْدْ كَيْعَلّْمْ تَعْلِيمْ آخُرْ، وْخَالْفْ الْكْلَامْ الصّْحِيحْ دْيَالْ رَبّْنَا يَسُوعْ الْمَسِيحْ، وْالتَّعْلِيمْ اللِّي حَسَبْ التَّقْوَى،</div>
<div class="v" id="v4"><span class="vn">4</span> رَاهْ عْمَاهْ الْكِبْرْ وْمَا كَيْفْهَمْ حْتَّى حَاجَة، وْرَاهْ مْرِيضْ بْالْمُنَاقَشَاتْ وْالْهَضْرَة الْخَاوْيَة اللِّي مَا فِيهَا نْفَعْ وْكَتْجِيبْ غِيرْ الْحْسَدْ وْالْخْصَامْ وْالسّْبَّانْ وْالْأَفْكَارْ الْخَايْبَة،</div>
<div class="v" id="v5"><span class="vn">5</span> وْالْمْدَابْزَة بِينْ شِي نَاسْ عْقُولْهُمْ فْسْدَاتْ وْضَيّْعُو الْحَقّْ، وْوْلَّاوْ كَيْضَنُّو بْلِّي التَّقْوَى رَاهَا رْبَحْ.</div>
<div class="v" id="v6"><span class="vn">6</span> بْالصَّحْ، رَاهْ التَّقْوَى رْبَحْ كْبِيرْ إِلَا قْنَعْنَا بْدَاكْشِّي اللِّي عَنْدْنَا.</div>
<div class="v" id="v7"><span class="vn">7</span> حِيتْ مَا جْبْنَا مْعَانَا حْتَّى حَاجَة لْلدّْنْيَا، وْمَا غَنْقَدْرُو نْدِّيوْ مْعَانَا حْتَّى حَاجَة.</div>
<div class="v" id="v8"><span class="vn">8</span> وْإِلَا كَانْ عَنْدْنَا مَا نَاكْلُو وْمَا نْلَبْسُو، رَاهْ هَادْشِّي غَيْكْفِينَا.</div>
<div class="v" id="v9"><span class="vn">9</span> أَمَّا النَّاسْ اللِّي كَيْبْغِيوْ يْكُونُو أَغْنِيَا، رَاهُمْ كَيْطِيحُو فْالتَّجْرِبَة وْالْمْصِيدَة وْكْتْرَةْ الشَّهَوَاتْ الْخَايْبِينْ اللِّي فِيهُمْ الْمَضَرَّة، وْكَيْوَصّْلُو النَّاسْ لْلْخَرَابْ وْلْلْهْلَاكْ.</div>
<div class="v" id="v10"><span class="vn">10</span> حِيتْ الْأَصْلْ دْ الشَّرّْ كُلُّه هُوَ الْمْحَبَّة دْيَالْ الْمَالْ، وْرَاهْ شِي نَاسْ مْنْ قُوَّةْ الْمْحَبَّة دْ الْمَالْ بَعّْدُو عْلَى الْإِيمَانْ وْتْسَبّْبُو لْرَاسْهُمْ فْكْتْرَةْ الْمْصَايْبْ.</div>
<div class="v" id="v11"><h2>الْوْصِيَّاتْ اللّْخْرِينْ لْتِيمُوتَاوُسْ</h2><span class="vn">11</span> <span class="br-p"><br><br></span>وَلَكِنْ نْتَ آ رَاجُلْ اللَّهْ، بَعّْدْ مْنْ هَادْشِّي كُلُّه. تْبَعْ طَاعْةْ اللَّهْ وْالتَّقْوَى وْالْإِيمَانْ وْالْمْحَبَّة وْالصّْبَرْ وْالضّْرَافَة.</div>
<div class="v" id="v12"><span class="vn">12</span> كَافْحْ الْكِفَاحْ الْمْزْيَانْ دْ الْإِيمَانْ، وْفُوزْ بْالْحَيَاةْ الدَّايْمَة اللِّي اللَّهْ وَجّْدْكْ لِيهَا، وْالْاعْتِرَافْ اللِّي عْتَرْفْتِي بِيهْ قُدَّامْ بْزَّافْ دْ الشّْهُودْ عْطَى شْهَادَة مْزْيَانَة.</div>
<div class="v" id="v13"><span class="vn">13</span> وْقُدَّامْ اللَّهْ اللِّي كَيْعْطِي الْحَيَاةْ لْكُلّْشِي، وْالْمَسِيحْ يَسُوعْ اللِّي شْهَدْ شْهَادَة مْزْيَانَة قُدَّامْ بِيلَاطُسْ الْبُنْطِي، كَنْوَصِّيكْ<sup class="fnm"><a name="fnm1" href="#fn1">1</a></sup></div>
<div class="v" id="v14"><span class="vn">14</span> بَاشْ تْدِيرْ بْالْوْصِيَّة بْلَا عِيبْ وْبْلَا لُومْ حْتَّى لْلنّْهَارْ اللِّي غَيْبَانْ فِيهْ رَبّْنَا يَسُوعْ الْمَسِيحْ،</div>
<div class="v" id="v15"><span class="vn">15</span> وْرَاهْ غَيْبَانْ فْالْوَقْتْ اللِّي دَارُه اللَّهْ الْمُبَارَكْ، الْحَاكْمْ الْوْحِيدْ، <span class="br-p"><br><br></span><span class="br-ind"><br><span class="indent">&nbsp;</span></span>مَلِكْ الْمُلُوكْ وْرَبّْ الْأَرْبَابْ،<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>هَادَاكْ اللِّي مَا كَيْمُوتْشْ،<br> <span class="br-ind"><br><span class="indent">&nbsp;</span></span>سَاكْنْ فْالنُّورْ اللِّي حْتَّى حَدّْ مَا كَيْقَرّْبْ مْنُّه،<br> <span class="br-ind"><br><span class="indent">&nbsp;</span></span>هَادَاكْ اللِّي حْتَّى وَاحْدْ مَا شَافُه وَلَا يْقْدَرْ يْشُوفُه،<br> <span class="br-ind"><br><span class="indent">&nbsp;</span></span>لِيهْ الْكَرَامَة وْالْقُوَّة الدَّايْمَة. آمِينْ.<br></div>
<div class="v" id="v17"><span class="vn">17</span> <span class="br-p"><br><br></span>وْصِّي الْأَغْنِيَا فْهَادْ الدّْنْيَا بَاشْ مَا يْتّْكَبّْرُوشْ، وْمَا يْدِيرُوشْ رْجَاهُمْ فْالْغِنَى اللِّي مَا دَايْمْشْ. وَلَكِنْ يْدِيرُوهْ فْاللَّهْ اللِّي كَيْرْزَقْنَا ݣَاعْ الْأُمُورْ بْلَا حْسَابْ بَاشْ نْتّْمَتّْعُو بِيهَا.</div>
<div class="v" id="v18"><span class="vn">18</span> وْوَصِّيهُمْ يْدِيرُو الْخِيرْ وْيْكُونُو أَغْنِيَا فْالْأَعْمَالْ الْمْزْيَانَة، وْيْكُونُو سْخِيِّينْ وْمُوجُودِينْ بَاشْ يْشَارْكُو الْخِيرْ دْيَالْهُمْ.</div>
<div class="v" id="v19"><span class="vn">19</span> وْهَكَّا غَيْخَبِّيوْ كَنْزْ لْرْيُوسْهُمْ، غَيْكُونْ سَاسْ صْحِيحْ فْلِيَّامْ الجَّايَّة، بَاشْ يَاخْدُو الْحَيَاةْ الدَّايْمَة.</div>
<div class="v" id="v20"><span class="vn">20</span> <span class="br-p"><br><br></span>آ تِيمُوتَاوُسْ، حَافْضْ عْلَى الْأَمَانَة اللِّي تّْعْطَاتْ لِيكْ، وْبَعّْدْ عْلَى الْكْلَامْ الْخَاوِي اللِّي ضْدّْ الْإِيمَانْ، وْعْلَى الْمُنَاقَشَاتْ دْيَالْ التَّعْلِيمْ الْغَالْطْ اللِّي كَيْتّْسْمَّاوْ مَعْرِفَة،</div>
<div class="v" id="v21"><span class="vn">21</span> وْاللِّي شِي وْحْدِينْ كَيْݣُولُو بْلِّي رَاهَا عَنْدْهُمْ، وْهَكَّا بَعّْدُو عْلَى طْرِيقْ الْإِيمَانْ. <span class="br-p"><br><br></span>وْالنِّعْمَة دْيَالْ اللَّهْ تْكُونْ مْعَاكُمْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->يوحنا ١٨‏:٣٧<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>