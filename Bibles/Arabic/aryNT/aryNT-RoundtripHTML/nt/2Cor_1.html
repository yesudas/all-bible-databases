<html><head>
<meta http-equiv="Content-Type" content="text/html;charset=utf-8" />
<title>2Cor 1 &ndash; كُورِنْتُوسْ التَّانِيَّة &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 1);">
<div id="navbar"><a href="../index.html">الترجمة المغربية القياسية</a> &ndash; <b>كُورِنْتُوسْ التَّانِيَّة</b> &ndash; <b>1</b> <a href="2Cor_2.html">2</a> <a href="2Cor_3.html">3</a> ... <a href="2Cor_13.html">13</a> </div><hr>
<h1>2Cor 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>السّْلَامْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ اللّْوّْلْ</b></span> <span class="br-p"><br><br></span>مْنْ بُولُسْ رَسُولْ الْمَسِيحْ يَسُوعْ بْمُرَادْ اللَّهْ، وْمْنْ تِيمُوتَاوُسْ خُونَا فْالْإِيمَانْ، لْكْنِيسْةْ اللَّهْ اللِّي فْكُورِنْتُوسْ، وْلْݣَاعْ الْمُومْنِينْ الْمْقَدّْسِينْ اللِّي فْأَخَائِيَة كُلّْهَا،<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> النِّعْمَة وْالْهْنَا مْنْ اللَّهْ بَّانَا وْالرَّبّْ يَسُوعْ الْمَسِيحْ لِيكُمْ.</div>
<div class="v" id="v3"><span class="vn">3</span> <span class="br-p"><br><br></span>يْتْبَارْكْ اللَّهْ بُو رَبّْنَا يَسُوعْ الْمَسِيحْ، الْآبْ الرّْحِيمْ وْالْإِلَاهْ دْيَالْ التَّشْجِيعْ،</div>
<div class="v" id="v4"><span class="vn">4</span> حِيتْ هُوَ اللِّي كَيْشَجّْعْنَا فْكُلّْ مْحْنَة، بَاشْ نْقَدْرُو نْشَجّْعُو اللِّي كَيْدُوزُو فْأَيّْ مْحْنَة بْالتَّشْجِيعْ اللِّي خْدِينَاهْ مْنْ عَنْدُه.</div>
<div class="v" id="v5"><span class="vn">5</span> عْلَاحْقَّاشْ كِمَا كَنْقَاسِيوْ الْعْدَابْ عْلَى وْدّْ الْإِيمَانْ بْالْمَسِيحْ، هَكَّاكْ بْالْمَسِيحْ كَنْتّْشَجّْعُو بْزَّافْ.</div>
<div class="v" id="v6"><span class="vn">6</span> إِيوَا إِلَا كْنَّا فْالْمْحْنَة، رَاهْ هَادْشِّي لْلتَّشْجِيعْ وْالنّْجَا دْيَالْكُمْ، وْإِلَا تّْشَجّْعْنَا رَاهْ هَادْشِّي لْلتَّشْجِيعْ دْيَالْكُمْ، اللِّي كَيْدِيرْ فِيكُمْ الصّْبَرْ بَاشْ تْتْحَمّْلُو الْعْدَابْ اللِّي تْعَدّْبْنَاهْ حْتَّى حْنَا.</div>
<div class="v" id="v7"><span class="vn">7</span> وْرَاهْ رْجَانَا فِيكُمْ تَابْتْ، حِيتْ كَنْعَرْفُو بْلِّي كِمَا كَتْشَارْكُونَا فْالْعْدَابْ، كَتْشَارْكُونَا حْتَّى فْالتَّشْجِيعْ.</div>
<div class="v" id="v8"><span class="vn">8</span> <span class="br-p"><br><br></span>وْبْغِينَاكُمْ آ الْخُوتْ تْعَرْفُو الْمْحَايْنْ اللِّي دَازْتْ عْلِينَا فْبْلَادْ آسْيَا، وْاللِّي كَانْتْ قَاسْحَة بْزَّافْ وْكْتَرْ مْنْ جَهْدْنَا، حْتَّى مَا بْقَاشْ عَنْدْنَا الرّْجَا بْلِّي غَنْعِيشُو.<sup class="fnm"><a name="fnm2" href="#fn2">2</a></sup></div>
<div class="v" id="v9"><span class="vn">9</span> وْكْتَرْ مْنْ هَكَّا، حْسِّينَا بْلِّي مْحْكُومْ عْلِينَا بْالْمُوتْ، بَاشْ مَا نْتّْكْلُوشْ عْلَى رَاسْنَا، وَلَكِنْ عْلَى اللَّهْ اللِّي كَيْحْيِي الْمُوتَى.</div>
<div class="v" id="v10"><span class="vn">10</span> وْهُوَ اللِّي نْجَّانَا مْنْ هَادْ الْمُوتْ وْغَيْنَجِّينَا، وْفِيهْ عَنْدْنَا الرّْجَا بْلِّي غَيْعَاوْدْ يْنَجِّينَا مْنْ بَعْدْ.</div>
<div class="v" id="v11"><span class="vn">11</span> إِيوَا عَاوْنُونَا حْتَّى نْتُمَ بْالصّْلَاة دْيَالْكُمْ، حِيتْ الْبَرَكَاتْ اللِّي تّْعْطَاوْنَا هُمَ جْوَابْ الصّْلَاة دْيَالْ بْزَّافْ دْ النَّاسْ، وْهَادْشِّي كَيْخَلِّي بْزَّافْ دْ النَّاسْ يْشَكْرُو اللَّهْ مْنْ جِهْتْنَا.</div>
<div class="v" id="v12"><h2>بُولُسْ كَيْبَدّْلْ طْرِيقْ السّْفَرْ دْيَالُه</h2><span class="vn">12</span> <span class="br-p"><br><br></span>حِيتْ الْإِفْتِخَارْ دْيَالْنَا هُوَ شْهَادْةْ الضَّمِيرْ دْيَالْنَا، بْلِّي كَنْتّْعَامْلُو مْعَ النَّاسْ كُلّْهُمْ، وْخُصُوصًا مْعَاكُمْ نْتُمَ، بْالنِّيَّة وْالْمْعْقُولْ مْنْ عَنْدْ اللَّهْ، وْهَادَا بْفْضَلْ النِّعْمَة دْيَالْ اللَّهْ مَاشِي بْالْحْكْمَة دْيَالْ بْنَادْمْ.</div>
<div class="v" id="v13"><span class="vn">13</span> وْحْنَا مَا كَنْكَتْبُو لِيكُمْ غِيرْ دَاكْشِّي اللِّي كَتْقْرَاوْهْ وْكَتْفَهْمُوهْ، وْكَنْتّْمَنَّى تْفَهْمُو كُلّْشِي</div>
<div class="v" id="v14"><span class="vn">14</span> كِمَا فْهَمْتُونَا شْوِيَّة مْنْ قْبَلْ، بَاشْ نْفْتَخْرُو بِيكُمْ فْيُومْ الْمْجِي دْيَالْ الرَّبّْ يَسُوعْ كِمَا كَتْفْتَخْرُو بِينَا.</div>
<div class="v" id="v15"><span class="vn">15</span> <span class="br-p"><br><br></span>وْبْهَادْ التِّقَة قَرّْرْتْ نْزُورْكُمْ فْاللّْوّْلْ بَاشْ تْسْتَافْدُو جُوجْ دْ الْمَرَّاتْ.</div>
<div class="v" id="v16"><span class="vn">16</span> وْغَنْدُوزْ لْعَنْدْكُمْ مْلِّي نْكُونْ مْسَافْرْ لْبْلَادْ مَكِدُونِيَة، وْمْنْ بَعْدْ غَنْدُوزْ لْعَنْدْكُمْ مْلِّي نْكُونْ رَاجْعْ مْنّْهَا، بَاشْ تْعَاوْنُونِي فْالسّْفَرْ دْيَالِي لْبْلَادْ الْيَهُودِيَّة.<sup class="fnm"><a name="fnm3" href="#fn3">3</a></sup></div>
<div class="v" id="v17"><span class="vn">17</span> وَاشْ تْسَرَّعْتْ مْلِّي خْدِيتْ هَادْ الْقَرَارْ؟ وْلَا وَاشْ قَرّْرْتْ هَادْ الْأُمُورْ كِمَا كَيْقَرّْرُو النَّاسْ دْيَالْ الدّْنْيَا، بَاشْ نْݣُولْ بْحَالْهُمْ: إِيِّهْ، إِيِّهْ وْلَّا، لَّا فْوَقْتْ وَاحْدْ؟</div>
<div class="v" id="v18"><span class="vn">18</span> وَلَكِنْ اللَّهْ أَمِينْ وْعَارْفْ بْلِّي الْكْلَامْ دْيَالْنَا لِيكُمْ مَا كَانْشْ «إِيِّهْ» وْ «لَّا»،</div>
<div class="v" id="v19"><span class="vn">19</span> حِيتْ يَسُوعْ الْمَسِيحْ وَلْدْ اللَّهْ اللِّي خَبّْرْنَاكُمْ بِيهْ، أَنَا وْسِلْوَانُسْ وْتِيمُوتَاوُسْ، مَا كَانْشْ «إِيِّهْ» وْ «لَّا»، وَلَكِنْ كَانْ دِيمَا «إِيِّهْ».<sup class="fnm"><a name="fnm4" href="#fn4">4</a></sup></div>
<div class="v" id="v20"><span class="vn">20</span> حِيتْ فْالْمَسِيحْ الْوُعُودْ دْيَالْ اللَّهْ كُلّْهَا «إِيِّهْ». وْهَادْشِّي عْلَاشْ كَنْعْطِيوْ بِيهْ الْعَزّْ لْلَّهْ مْلِّي كَنْݣُولُو: آمِينْ.</div>
<div class="v" id="v21"><span class="vn">21</span> وَلَكِنْ رَاهْ اللِّي كَيْخَلِّينَا وْكَيْخَلِّيكُمْ تَابْتِينْ فْالْإِيمَانْ بْالْمَسِيحْ، وْاللِّي خْتَارْنَا هُوَ اللَّهْ،</div>
<div class="v" id="v22"><span class="vn">22</span> اللِّي رْشَمْنَا، وْعْطَانَا الرُّوحْ الْقُدُسْ عَرْبُونْ فْقْلُوبْنَا.</div>
<div class="v" id="v23"><span class="vn">23</span> <span class="br-p"><br><br></span>وْاللَّهْ رَاهْ شَاهْدْ عْلِيَّ بْلِّي حِيتْ حْنِّيتْ عْلِيكُمْ مَا جِيتْشْ لْكُورِنْتُوسْ،</div>
<div class="v" id="v24"><span class="vn">24</span> مَاشِي حِيتْ عَنْدْنَا السُّلْطَة عْلَى الْإِيمَانْ دْيَالْكُمْ، وَلَكِنْ رَاهْ حْنَا كَنْخَدْمُو مْعَاكُمْ عْلَى وْدّْ الْفَرْحَة دْيَالْكُمْ، حِيتْ نْتُمَ تَابْتِينْ فْإِيمَانْكُمْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ١٨‏:١<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->١كورنتوس ١٥‏:٣٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->الاعمال ١٩‏:٢١<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->الاعمال ١٨‏:٥<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>