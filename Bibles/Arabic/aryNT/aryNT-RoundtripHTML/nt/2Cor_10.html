<html><head>
<meta http-equiv="Content-Type" content="text/html;charset=utf-8" />
<title>2Cor 10 &ndash; كُورِنْتُوسْ التَّانِيَّة &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 10);">
<div id="navbar"><a href="../index.html">الترجمة المغربية القياسية</a> &ndash; <b>كُورِنْتُوسْ التَّانِيَّة</b> &ndash; <a href="2Cor_1.html">1</a> ... <a href="2Cor_8.html">8</a> <a href="2Cor_9.html">9</a> <b>10</b> <a href="2Cor_11.html">11</a> <a href="2Cor_12.html">12</a> <a href="2Cor_13.html">13</a> </div><hr>
<h1>2Cor 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>بُولُسْ كَيْدَافْعْ عْلَى خْدَمْتُه</h2><span class="vn">1</span> <span class="css" style="font-style: italic; myBibleType=note"><b>الْفَصْلْ الْعَاشْرْ</b></span> <span class="br-p"><br><br></span>كَنْطْلَبْ مْنّْكُمْ أَنَا بُولُسْ بْالضّْرَافَة وْاللّْطَافَة دْيَالْ الْمَسِيحْ، أَنَا اللِّي مْتْوَاضْعْ مْلِّي كَنْكُونْ مْعَاكُمْ، وْزَاعْمْ مْلِّي كَنْكُونْ بْعِيدْ عْلِيكُمْ،</div>
<div class="v" id="v2"><span class="vn">2</span> بَاشْ مَا تْخَلِّيوْنِيشْ نْتّْعَامْلْ مْعَاكُمْ بْالزّْعَامَة وْأَنَا عَنْدْكُمْ، حِيتْ كَنْشُوفْ بْلِّي خَاصّْنِي نْتّْعَامْلْ بِيهَا مْعَ شِي نَاسْ اللِّي كَيْحْسْبُونَا كَنْعِيشُو عْلَى حْسَابْ الدَّاتْ.</div>
<div class="v" id="v3"><span class="vn">3</span> حِيتْ وَاخَّا كَنْعِيشُو بْالدَّاتْ، رَاهْ مَاشِي بْالدَّاتْ كَنْتّْحَارْبُو،</div>
<div class="v" id="v4"><span class="vn">4</span> عْلَاحْقَّاشْ السّْلَاحْ اللِّي كَنْتّْحَارْبُو بِيهْ مَاشِي سْلَاحْ دْيَالْ الدَّاتْ، وَلَكِنْ عَنْدُه الْقُدْرَة مْنْ عَنْدْ اللَّهْ بَاشْ يْرَيّْبْ الْأَسْوَارْ وْبِيهْ كَنْرَيّْبُو الْأَفْكَارْ</div>
<div class="v" id="v5"><span class="vn">5</span> وْݣَاعْ التَّكَبُّرْ اللِّي كَيْوْقَفْ ضْدّْ مَعْرِفَةْ اللَّهْ، وْبِيهْ كَنْحَبْسُو ݣَاعْ الْأَفْكَارْ فْطَاعَةْ الْمَسِيحْ.</div>
<div class="v" id="v6"><span class="vn">6</span> وْرَاهْ حْنَا مُوجُودِينْ بَاشْ نْعَاقْبُو كُلّْ مَعْصِيَّة مْلِّي تْكْمَلْ الطَّاعَة دْيَالْكُمْ.</div>
<div class="v" id="v7"><span class="vn">7</span> <span class="br-p"><br><br></span>إِيوَا شُوفُو الْأُمُورْ عْلَى حَقِيقْتْهَا، إِلَا كَانْ شِي وَاحْدْ تَايْقْ بْلِّي هُوَ دْيَالْ الْمَسِيحْ، خَاصُّه يْتّْفَكّْرْ بْلِّي حْتَّى حْنَا دْيَالْ الْمَسِيحْ كِمَا هُوَ دْيَالُه.</div>
<div class="v" id="v8"><span class="vn">8</span> حِيتْ وَاخَّا نْفْتَخْرْ كْتَرْ مْنْ اللَّازْمْ بْالسُّلْطَة دْيَالْنَا اللِّي عْطَاهَا لِينَا الرَّبّْ بَاشْ نْبْنِيوْكُمْ مَاشِي بَاشْ نْرَيّْبُوكُمْ، رَانِي مَا حْشْمَانْشْ.</div>
<div class="v" id="v9"><span class="vn">9</span> وْرَاهْ مَا بْغِيتْشْ نْبَانْ بْلِّي كَنْحَاوْلْ نْخْلَعْكُمْ بْالرَّسَائِلْ دْيَالِي.</div>
<div class="v" id="v10"><span class="vn">10</span> عْلَاحْقَّاشْ يْقْدَرْ شِي وَاحْدْ يْݣُولْ: «الرَّسَائِلْ قَاسْحِينْ وْقْوِيِّينْ، وَلَكِنْ مْلِّي كَيْكُونْ حَاضْرْ مْعَانَا بْالدَّاتْ كَيْكُونْ ضْعِيفْ وْكْلَامُه خَاوِي».</div>
<div class="v" id="v11"><span class="vn">11</span> رَاهْ بْحَالْ هَادَا، خَاصُّه يْعْرَفْ بْلِّي الْكْلَامْ اللِّي كَنْكَتْبُوهْ فْالرَّسَائِلْ وْحْنَا غَايْبِينْ، غَنْدِيرُو بِيهْ وْحْنَا حَاضْرِينْ مْعَاكُمْ.</div>
<div class="v" id="v12"><span class="vn">12</span> حِيتْ مَا نْزَعْمُوشْ نْحَسْبُو رَاسْنَا مْنْ هَادُوكْ اللِّي كَيْشَكْرُو رَاسْهُمْ وْلَا نْشَبّْهُو رَاسْنَا بِيهُمْ، حِيتْ هَادُو اللِّي كَيْشَبّْهُو رَاسْهُمْ بْرَاسْهُمْ وْكَيْقَارْنُو رَاسْهُمْ بْرَاسْهُمْ، رَاهُمْ مَا كَيْفَهْمُوشْ.</div>
<div class="v" id="v13"><span class="vn">13</span> وْحْنَا، رَاهْ مَا كَنْفْتَخْرُوشْ بْلَا قْيَاسْ، وَلَكِنْ كَنْفْتَخْرُو عْلَى حْسَابْ الْقْيَاسْ دْيَالْ الْخْدْمَة اللِّي قَسّْمْ لِينَا اللَّهْ، وْعْلَى هَادْ الْقْيَاسْ كَنْدِيرُو هَادْشِّي بَاشْ نْوَصْلُو لِيكُمْ حْتَّى نْتُمَ.</div>
<div class="v" id="v14"><span class="vn">14</span> حِيتْ مَا كَنْفُوتُوشْ الْحُدُودْ دْيَالْنَا بْحَالْ إِلَا مَا وْصَلْنَاشْ لِيكُمْ. عْلَاحْقَّاشْ وْصَلْنَا لِيكُمْ بْإِنْجِيلْ الْمَسِيحْ.</div>
<div class="v" id="v15"><span class="vn">15</span> وْمَا كَنْفْتَخْرُوشْ بْلَا قْيَاسْ عْلَى حْسَابْ الْخْدْمَة دْ لْخْرِينْ، وَلَكِنْ كَنْتّْرَجَّاوْ يْكْبَرْ إِيمَانْكُمْ وْتْزِيدْ الْخْدْمَة دْيَالْنَا عْلَى حْسَابْ الْبْلَايْصْ اللِّي مْسْمُوحْ بِيهُمْ.</div>
<div class="v" id="v16"><span class="vn">16</span> بَاشْ نْخَبّْرُو بْالْإِنْجِيلْ فْالْبْلْدَانْ لْخْرِينْ مْنْ غِيرْ بْلَادْكُمْ، بْلَا مَا نْفْتَخْرُو بْالْخْدْمَة اللِّي دَارُوهَا لْخْرِينْ فْالْبْلَاصَة اللِّي خْدْمُو فِيهَا.</div>
<div class="v" id="v17"><span class="vn">17</span> وَلَكِنْ كْتَابْ اللَّهْ كَيْݣُولْ: «اللِّي كَيْفْتَخْرْ، يْفْتَخْرْ بْالرَّبّْ»،</div>
<div class="v" id="v18"><span class="vn">18</span> حِيتْ مَاشِي اللِّي كَيْشْكَرْ رَاسُه هُوَ اللِّي مْقْبُولْ، وَلَكِنْ هَادَاكْ اللِّي كَيْشَكْرُه الرَّبّْ.</div>
</div>
<!-- PARSED ABOVE; EDITING MAY BREAK PARSER -->
</body></html>