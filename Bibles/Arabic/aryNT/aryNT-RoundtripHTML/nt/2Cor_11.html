<html><head>
<meta http-equiv="Content-Type" content="text/html;charset=utf-8" />
<title>2Cor 11 &ndash; كُورِنْتُوسْ التَّانِيَّة &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 11);">
<div id="navbar"><a href="../index.html">الترجمة المغربية القياسية</a> &ndash; <b>كُورِنْتُوسْ التَّانِيَّة</b> &ndash; <a href="2Cor_1.html">1</a> ... <a href="2Cor_9.html">9</a> <a href="2Cor_10.html">10</a> <b>11</b> <a href="2Cor_12.html">12</a> <a href="2Cor_13.html">13</a> </div><hr>
<h1>2Cor 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>بُولُسْ وْالرُّسُلْ الْكْدَّابِينْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ حْضَاشْ</b></span> <span class="br-p"><br><br></span>مْصَّابْ تْصَبْرُو شْوِيَّة عْلَى الْحْمَاقْ دْيَالِي! إِيِّهْ، صْبْرُو مْعَايَ!</div>
<div class="v" id="v2"><span class="vn">2</span> رَانِي كَنْغِيرْ عْلِيكُمْ غِيرَة مْنْ اللَّهْ، حِيتْ خْطَبْتْكُمْ لْرَاجْلْ وَاحْدْ، وْقَدّْمْتْكُمْ عْزْبَة نْقِيَّة لْلْمَسِيحْ.</div>
<div class="v" id="v3"><span class="vn">3</span> وَلَكِنْ كَنْخَافْ بْاللِّي كِمَا غْرَّاتْ اللّْفْعَى حَوَّاءْ بْالْحِيلَة دْيَالْهَا، غَيْفَسْدُو عْقُولْكُمْ وْيْبَعّْدُو عْلَى الْمْحَبَّة الصَّادْقَة وْالنّْقِيَّة اللِّي فْالْمَسِيحْ.</div>
<div class="v" id="v4"><span class="vn">4</span> حِيتْ كُونْ جَا شِي وَاحْدْ وْخَبّْرْكُمْ عْلَى شِي يَسُوعْ آخُرْ مْنْ غِيرْ اللِّي خَبّْرْنَاكُمْ عْلِيهْ، وْلَا كُونْ قْبَلْتُو شِي رُوحْ آخُرْ مْنْ غِيرْ الرُّوحْ اللِّي خْدِيتُوهْ، وْلَا شِي إِنْجِيلْ آخُرْ مْنْ غِيرْ هَادَاكْ اللِّي قْبَلْتُوهْ، كُونْ رَاهْ غَتّْحَمّْلُوهْ بْزَّافْ.</div>
<div class="v" id="v5"><span class="vn">5</span> حِيتْ مَا كَنْشُوفْشْ بْلِّي نَاقْصَانِي شِي حَاجَة عْلَى الرُّسُلْ الْكْبَارْ،</div>
<div class="v" id="v6"><span class="vn">6</span> وَلَكِنْ إِلَا كْنْتْ مَا كَنْعْرَفْشْ نْهْضَرْ مْزْيَانْ، رَاهْ مَا كَتْنْقَصْنِيشْ الْمَعْرِفَة، وْحْنَا بَيّْنَّا لِيكُمْ مْزْيَانْ هَادْ الْأُمُورْ بْطُرُقْ مْخْتَلْفَة.</div>
<div class="v" id="v7"><span class="vn">7</span> وْلَا وَاشْ غْلَطْتْ مْلِّي طِيّْحْتْ مْنْ شَانِي بَاشْ يْعْلَى شَانْكُمْ نْتُمَ، عْلَاحْقَّاشْ خَبّْرْتْكُمْ بْإِنْجِيلْ اللَّهْ بْلَا خْلَاصْ؟</div>
<div class="v" id="v8"><span class="vn">8</span> رَاهْ خْدِيتْ مْنْ كْنَايْسْ خْرِينْ الْخُلْصَة عْلَى وْدّْ خْدَمْتِي لِيكُمْ.</div>
<div class="v" id="v9"><span class="vn">9</span> وْمْلِّي كْنْتْ مْحْتَاجْ وْأَنَا عَنْدْكُمْ، مَا تَقّْلْتْ عْلَى حْتَّى شِي وَاحْدْ، حِيتْ الْخُوتْ اللِّي جَاوْ مْنْ مَكِدُونِيَة عْطَاوْنِي دَاكْشِّي اللِّي كْنْتْ مْحْتَاجْ لِيهْ. وْهَكَّا مَا تَقّْلْتْشْ عْلِيكُمْ، وْعَمّْرِي مَا غَنْتَقّْلْ عْلِيكُمْ.<sup class="fnm"><a name="fnm1" href="#fn1">1</a></sup></div>
<div class="v" id="v10"><span class="vn">10</span> وْبْالْحَقّْ دْيَالْ الْمَسِيحْ اللِّي فِيَّ، رَاهْ حْتَّى وَاحْدْ فْمَنْطَقَةْ أَخَائِيَة مَا يْقْدَرْ يْحَيّْدْ لِيَّ هَادْ الْإِفْتِخَارْ.</div>
<div class="v" id="v11"><span class="vn">11</span> عْلَاشْ؟ وَاشْ حِيتْ مَا كَنْبْغِيكُمْشْ؟ رَاهْ اللَّهْ عَارْفْ.</div>
<div class="v" id="v12"><span class="vn">12</span> وَلَكِنْ دَاكْشِّي اللِّي كَنْدِيرُه غَنْبْقَى نْدِيرُه، بَاشْ مَا نْعْطِيشْ الْوْجْبَة لْهَادُوكْ اللِّي بَاغْيِينْ الْوْجْبَة بَاشْ يْبَيّْنُو بْلِّي حْتَّى هُمَ بْحَالْنَا فْالْأُمُورْ اللِّي كَيْفْتَخْرُو بِيهَا.</div>
<div class="v" id="v13"><span class="vn">13</span> حِيتْ بْحَالْ هَادُو، رَاهُمْ رُسُلْ كْدَّابِينْ وْغْشَّاشِينْ، وْكَيْبَيّْنُو رَاسْهُمْ بْحَالْ الرُّسُلْ دْيَالْ الْمَسِيحْ.</div>
<div class="v" id="v14"><span class="vn">14</span> وْمَا عَنْدْنَا عْلَاشْ نْتّْعَجّْبُو، حِيتْ الشِّيطَانْ بْرَاسُه بَيّْنْ رَاسُه بْحَالْ مَلَاكْ النُّورْ.</div>
<div class="v" id="v15"><span class="vn">15</span> إِيوَا مَاشِي شِي حَاجَة كْبِيرَة إِلَا مَا بَيّْنُوشْ الْخْدَّامَا دْيَالُه رَاسْهُمْ بْحَالْ الْخْدَّامَا اللِّي كَيْدِيرُو الْأُمُورْ اللِّي كَتْرْضِي اللَّهْ، وْهَادُو رَاهْ الْعَاقِبَة دْيَالْهُمْ فْاللّْخْرْ غَتْكُونْ عْلَى حْسَابْ أَعْمَالْهُمْ.</div>
<div class="v" id="v16"><h2>الْعْدَابْ اللِّي قَسَاهْ بُولُسْ عْلَى وْدّْ الْخْدْمَة دْيَالْ الْمَسِيحْ</h2><span class="vn">16</span> <span class="br-p"><br><br></span>كَنْعَاوْدْ نْݣُولْ لِيكُمْ: حْتَّى حَدّْ مَا يْفَكّْرْ بْلِّي رَانِي حْمَقْ. وْحْتَّى إِلَا كْنْتْ ݣَاعْ حْمَقْ، غِيرْ قْبْلُونِي، بَاشْ نْفْتَخْرْ حْتَّى أَنَا شْوِيَّة.</div>
<div class="v" id="v17"><span class="vn">17</span> دَاكْشِّي اللِّي كَنْݣُولُه، رَاهْ مَاشِي الرَّبّْ اللِّي بْغَانِي نْݣُولُه، وَلَكِنْ كَنْݣُولُه بْحَالْ شِي حْمَقْ عَنْدُه الزّْعَامَة بَاشْ يْفْتَخْرْ.</div>
<div class="v" id="v18"><span class="vn">18</span> وْحِيتْ بْزَّافْ دْ النَّاسْ كَيْفْتَخْرُو عْلَى حْسَابْ الدَّاتْ، إِيوَا حْتَّى أَنَا غَنْفْتَخْرْ.</div>
<div class="v" id="v19"><span class="vn">19</span> نْتُمَ اللِّي بْعْقَلْكُمْ رَاكُمْ كَتْصَبْرُو بْالْفَرْحَة مْعَ اللِّي مَا عَنْدْهُمْ عْقَلْ.</div>
<div class="v" id="v20"><span class="vn">20</span> وْفْالْحَقِيقَة، رَاكُمْ كَتْصَبْرُو مْعَ كُلّْ وَاحْدْ كَيْدِيرْكُمْ بْحَالْ الْعْبِيدْ، وْلَا كَيْسْتَغْلّْكُمْ، وْلَا كَيْسْرَقْكُمْ، وْلَا كَيْتّْكَبّْرْ عْلِيكُمْ، وْلَا كَيْضْرَبْكُمْ عْلَى وْجْهْكُمْ.</div>
<div class="v" id="v21"><span class="vn">21</span> رَانِي حْشْمَانْ نْݣُولْ بْلِّي كْنَّا ضْعَافْ فْأَيّْ حَاجَة دْرْنَاهَا مْعَاكُمْ، وَلَكِنْ ݣَاعْ اللِّي كَيْفْتَخْرُو بِيهْ هَادُوكْ، وْهْنَا كَنْتّْكَلّْمْ بْحَالْ شِي وَاحْدْ حْمَقْ، كَنْفْتَخْرْ بِيهْ حْتَّى أَنَا.</div>
<div class="v" id="v22"><span class="vn">22</span> وَاشْ هُمَ عِبْرَانِيِّينْ؟ حْتَّى أَنَا. وَاشْ هُمَ إِسْرَائِيلِيِّينْ؟ حْتَّى أَنَا. وَاشْ هُمَ مْنْ تْرِّيكْةْ إِبْرَاهِيمْ؟ حْتَّى أَنَا.</div>
<div class="v" id="v23"><span class="vn">23</span> وَاشْ هُمَ خُدَّامْ دْيَالْ الْمَسِيحْ؟ كَنْتّْكَلّْمْ بْحَالْ شِي حْمَقْ، رَاهْ أَنَا حْسَنْ مْنّْهُمْ، فْتَمَارَة تْكَرْفَصْتْ كْتَرْ مْنّْهُمْ وْفْالْحَبْسْ قَاسِيتْ كْتَرْ مْنّْهُمْ، وْفْالضَّرْبْ صْبَرْتْ كْتَرْ مْنّْهُمْ، وْوْصَلْتْ لْلْمُوتْ بْزَّافْ دْيَالْ الْمَرَّاتْ.<sup class="fnm"><a name="fnm2" href="#fn2">2</a></sup></div>
<div class="v" id="v24"><span class="vn">24</span> صَوّْطُونِي لِيهُودْ خَمْسَة دْ الْمَرَّاتْ، فْكُلّْ مَرَّة تْسْعُودْ وْتْلَاتِينْ ضَرْبَة.</div>
<div class="v" id="v25"><span class="vn">25</span> تْلَاتَة دْ الْمَرَّاتْ تّْضْرَبْتْ بْالْعْصِي، وْمَرَّة وَحْدَة تّْرْجَمْتْ بْالْحْجَرْ، وْتْلَاتَة دْ الْمَرَّاتْ تّْهَرّْسَاتْ بِيَّ السّْفِينَة، وْدَوّْزْتْ لِيلَة وْنْهَارْ فْوَسْطْ الْبْحَرْ.<sup class="fnm"><a name="fnm3" href="#fn3">3</a></sup></div>
<div class="v" id="v26"><span class="vn">26</span> وْفْالسّْفَرْ دْيَالِي الْكْتِيرْ تّْعَرّْضْتْ لْلْخَطَرْ فْالْوِيدَانْ اللِّي كَيْفِيضُو، وْتّْعَرّْضْتْ لْلْخَطَرْ مْنْ الشّْفَارَا، وْالْخَطَرْ مْنْ لِيهُودْ وْمْنْ اللِّي مَاشِي يْهُودْ، وْتّْعَرّْضْتْ لْلْخَطَرْ فْالْمْدُونْ وْفْالْخْلَا وْفْالْبْحَرْ وْتّْعَرّْضْتْ لْلْخَطَرْ مْنْ شِي خُوتْ مُنَافِقِينْ،<sup class="fnm"><a name="fnm4" href="#fn4">4</a></sup></div>
<div class="v" id="v27"><span class="vn">27</span> وْقَاسِيتْ مْنْ الْعْيَا وْتَمَارَة وْمْنْ كْتْرَةْ السّْهِيرْ، وْتّْقْهَرْتْ بْالجُّوعْ وْالْعْطَشْ وْقَلّْةْ الْمَاكْلَة، وْمْنْ الْبَرْدْ وْقَلّْةْ اللّْبَاسْ.</div>
<div class="v" id="v28"><span class="vn">28</span> وْزْيَادَة عْلَى هَادْشِّي، كَنْهَزّْ الْهَمّْ كُلَّ نْهَارْ لْلْكْنَايْسْ كُلّْهُمْ.</div>
<div class="v" id="v29"><span class="vn">29</span> شْكُونْ اللِّي ضْعَافْ فْالْإِيمَانْ وْمَا ضْعَافِيتْشْ مْعَاهْ؟ وْشْكُونْ اللِّي طَاحْ فْالدّْنُوبْ وْمَا تّْحْرَقْتْشْ عْلِيهْ؟</div>
<div class="v" id="v30"><span class="vn">30</span> إِيوَا إِلَا كَانْ خَاصّْنِي نْفْتَخْرْ، رَاهْ غَنْفْتَخْرْ بْالْأُمُورْ اللِّي كَتْبَيّْنْ الضُّعْفْ دْيَالِي.</div>
<div class="v" id="v31"><span class="vn">31</span> وْاللَّهْ بُو رَبّْنَا يَسُوعْ، اللِّي مْبْرُوكْ عْلَى الدّْوَامْ، كَيْعْرَفْ بْلِّي مَا كَنْكْدَبْشْ.</div>
<div class="v" id="v32"><span class="vn">32</span> وْالْحَاكْمْ دْيَالْ دِمَشْقْ اللِّي تَحْتْ السُّلْطَة دْيَالْ الْمَلِكْ الْحَارِتْ، آمْرْ بَاشْ يْعَسُّو عْلَى الْمْدِينَة بَاشْ يْشَدُّونِي،<sup class="fnm"><a name="fnm5" href="#fn5">5</a></sup></div>
<div class="v" id="v33"><span class="vn">33</span> وَلَكِنْ الْخُوتْ حَطُّونِي فْسْلَّة وْنْزّْلُونِي مْنْ وَاحْدْ الشَّرْجَمْ فْالسُّورْ، وْهَكَّا هْرَبْتْ مْنْ يْدِّينْ الْحَاكْمْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->فيليبي ٤‏:١٥‏-١٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الاعمال ١٦‏:٢٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->الاعمال ١٦‏:٢٢؛ الاعمال ١٤‏:١٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->الاعمال ٩‏:٢٣؛ الاعمال ١٤‏:٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->الاعمال ٩‏:٢٣‏-٢٥<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>