<html><head>
<meta http-equiv="Content-Type" content="text/html;charset=utf-8" />
<title>2Cor 13 &ndash; كُورِنْتُوسْ التَّانِيَّة &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 13);">
<div id="navbar"><a href="../index.html">الترجمة المغربية القياسية</a> &ndash; <b>كُورِنْتُوسْ التَّانِيَّة</b> &ndash; <a href="2Cor_1.html">1</a> ... <a href="2Cor_11.html">11</a> <a href="2Cor_12.html">12</a> <b>13</b> </div><hr>
<h1>2Cor 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْوْصِيَّاتْ اللّْخْرِينْ دْيَالْ بُولُسْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ تْلْطَاشْ</b></span> <span class="br-p"><br><br></span>هَادِي هِيَ الْمَرَّة التَّالْتَة اللِّي غَادِي نْجِي فِيهَا لْعَنْدْكُمْ. وْكِمَا كَيْݣُولْ كْتَابْ اللَّهْ: «الْحْكَامْ فْشِي قَضِيَّة كَيْكُونْ بْجُوجْ دْ الشّْهُودْ وْلَا تْلَاتَة».</div>
<div class="v" id="v2"><span class="vn">2</span> وْرَاهْ فْالْمَرَّة اللِّي فَاتْتْ نْبَّهْتْ اللِّي دَارُو الدّْنُوبْ مْنْ قْبَلْ. وْدَابَا وْأَنَا غَايْبْ، كَنْݣُولْ نَفْسْ الْكْلَامْ لْݣَاعْ النَّاسْ لْخْرِينْ، رَاهْ مَا غَنْحَنّْ حْتَّى فْشِي وَاحْدْ مْلِّي غَنْجِي عَنْدْكُمْ عَاوْتَانِي.</div>
<div class="v" id="v3"><span class="vn">3</span> نْتُمَ كَتْقَلّْبُو عْلَى شِي حُجَّة بْلِّي الْمَسِيحْ كَيْتّْكَلّْمْ عْلَى لْسَانِي. رَاهْ الْمَسِيحْ مَاشِي ضْعِيفْ مْلِّي كَيْتّْعَامْلْ مْعَاكُمْ، وَلَكِنْ رَاهْ كَيْبَيّْنْ قُوّْتُه فِيكُمْ.</div>
<div class="v" id="v4"><span class="vn">4</span> حِيتْ وَاخَّا تّْصْلَبْ وْهُوَ ضْعِيفْ، رَاهْ هُوَ دَابَا حَيّْ بْقُوَّةْ اللَّهْ. وْحْتَّى حْنَا رَاهْ ضْعَافْ حِيتْ مْتَّاحْدِينْ مْعَاهْ، وَلَكِنْ غَنْحْيَاوْ مْعَاهْ بْقُوَّةْ اللَّهْ عْلَى وْدّْكُمْ.</div>
<div class="v" id="v5"><span class="vn">5</span> <span class="br-p"><br><br></span>جَرّْبُو رَاسْكُمْ وْشُوفُو وَاشْ نْتُمَ تَابْتِينْ فْالْإِيمَانْ. مْتَحْنُو رَاسْكُمْ، وْلَا مَا عَارْفِينْشْ بْلِّي يَسُوعْ الْمَسِيحْ فِيكُمْ؟ مْنْ غِيرْ إِلَا فْشَلْتُو.</div>
<div class="v" id="v6"><span class="vn">6</span> وَلَكِنْ كَنْتّْمَنَّى تْعَرْفُو بْلِّي حْنَا مَا فْشَلْنَاشْ.</div>
<div class="v" id="v7"><span class="vn">7</span> وْكَنْطْلْبُو مْنْ اللَّهْ بَاشْ مَا تْدِيرُوشْ الشَّرّْ، مَاشِي بَاشْ نْبَانُو حْنَا نَاجْحِينْ، وَلَكِنْ بَاشْ تْدِيرُو الْحَاجَة الْمْزْيَانَة وَاخَّا نْبَانُو حْنَا فَاشْلِينْ.</div>
<div class="v" id="v8"><span class="vn">8</span> حِيتْ مَا نْقَدْرُوشْ نْدِيرُو شِي حَاجَة ضْدّْ الْحَقّْ، وَلَكِنْ كَنْخَدْمُو لْلْحَقّْ.</div>
<div class="v" id="v9"><span class="vn">9</span> وْكَنْفَرْحُو مْلِّي كَنْكُونُو حْنَا ضْعَافْ وْنْتُمَ قْوِيِّينْ، وْكَنْطْلْبُو اللَّهْ بَاشْ تْكُونُو كَامْلِينْ.</div>
<div class="v" id="v10"><span class="vn">10</span> هَادْشِّي عْلَاشْ كَنْكْتَبْ لِيكُمْ هَادْ الْأُمُورْ وْأَنَا غَايْبْ، بَاشْ مَا نْكُونْشْ قَاسْحْ مْعَاكُمْ وْأَنَا حَاضْرْ، عْلَى حْسَابْ السُّلْطَة اللِّي عْطَاهَا لِيَّ الرَّبّْ بَاشْ نْبْنِيكُمْ مَاشِي بَاشْ نْرَيّْبْكُمْ.</div>
<div class="v" id="v11"><span class="vn">11</span> <span class="br-p"><br><br></span>وْفْاللّْخْرْ آ الْخُوتْ، فْرْحُو وْكُونُو مْكْمُولِينْ، شَجّْعُو بْعْضِيَّاتْكُمْ وْكُونُو عْلَى رَأْيْ وَاحْدْ، وْعِيشُو فْالْهْنَا، وْإِلَاهْ الْمْحَبَّة وْالْهْنَا يْكُونْ مْعَاكُمْ.</div>
<div class="v" id="v12"><span class="vn">12</span> سَلّْمُو عْلَى بْعْضِيَّاتْكُمْ بْبُوسَة مْقَدّْسَة، وْرَاهْ ݣَاعْ الْخُوتْ الْمْقَدّْسِينْ كَيْسَلّْمُو عْلِيكُمْ.</div>
<div class="v" id="v13"><span class="vn">13</span> النِّعْمَة دْيَالْ الرَّبّْ يَسُوعْ الْمَسِيحْ، وْالْمْحَبَّة دْيَالْ اللَّهْ وْالشّْرْكَة دْيَالْ الرُّوحْ الْقُدُسْ يْكُونُو مْعَاكُمْ كُلّْكُمْ.</div>
</div>
<!-- PARSED ABOVE; EDITING MAY BREAK PARSER -->
</body></html>