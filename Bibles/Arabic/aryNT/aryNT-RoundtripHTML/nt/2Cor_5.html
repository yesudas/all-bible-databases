<html><head>
<meta http-equiv="Content-Type" content="text/html;charset=utf-8" />
<title>2Cor 5 &ndash; كُورِنْتُوسْ التَّانِيَّة &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 5);">
<div id="navbar"><a href="../index.html">الترجمة المغربية القياسية</a> &ndash; <b>كُورِنْتُوسْ التَّانِيَّة</b> &ndash; <a href="2Cor_1.html">1</a> ... <a href="2Cor_3.html">3</a> <a href="2Cor_4.html">4</a> <b>5</b> <a href="2Cor_6.html">6</a> <a href="2Cor_7.html">7</a> ... <a href="2Cor_13.html">13</a> </div><hr>
<h1>2Cor 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>السُّكْنَى اللِّي مْنْ السّْمَا</h2><span class="vn">1</span> <span class="css" style="font-style: italic; myBibleType=note"><b>الْفَصْلْ الْخَامْسْ</b></span> <span class="br-p"><br><br></span>وْحْنَا كَنْعَرْفُو بْلِّي إِلَا رَابْتْ الْخِيمَة دْيَالْنَا اللِّي كَنْعِيشُو فِيهَا عْلَى الْأَرْضْ، رَاهْ غَتْكُونْ عَنْدْنَا فْالسّْمَا دَارْ دَايْمَة مْنْ عَنْدْ اللَّهْ، مَا مْصَايْبَاشْ بْالْيْدِّينْ.</div>
<div class="v" id="v2"><span class="vn">2</span> فْهَادْ الْخِيمَة كَنْتّْوَجّْعُو، وْحْنَا مْشْتَاقِينْ نْلَبْسُو فُوقْهَا السُّكْنَى اللِّي مْنْ السّْمَا.</div>
<div class="v" id="v3"><span class="vn">3</span> حِيتْ إِلَا لْبَسْنَاهَا مَا غَنْكُونُوشْ عْرْيَانِينْ.</div>
<div class="v" id="v4"><span class="vn">4</span> وْهَكَّا، حْنَا اللِّي فْهَادْ الْخِيمَة كَنْتّْوَجّْعُو بْسْبَابْ التّْقُلْ اللِّي هَازِّينُه، مَاشِي حِيتْ بْغِينَا نْحَيّْدُو هَادْ الْخِيمَة، وَلَكِنْ حِيتْ بْغِينَا نْلَبْسُو فُوقْهَا، بَاشْ الْحَيَاةْ تْحَيّْدْ دَاكْشِّي اللِّي مْيّْتْ فِينَا.</div>
<div class="v" id="v5"><span class="vn">5</span> وْاللَّهْ رَاهْ صْنَعْنَا عْلَى وْدّْ هَادْشِّي بْرَاسُه، وْعْطَانَا الرُّوحْ الْقُدُسْ عَرْبُونْ.</div>
<div class="v" id="v6"><span class="vn">6</span> <span class="br-p"><br><br></span>هَادْشِّي عْلَاشْ دِيمَا عَنْدْنَا التِّقَة، وْعَارْفِينْ بْلِّي مَا حْدّْنَا فْالْأَرْضْ بْهَادْ الدَّاتْ، رَاهْ حْنَا بْعَادْ عْلَى الرَّبّْ.</div>
<div class="v" id="v7"><span class="vn">7</span> حِيتْ بْالْإِيمَانْ كَنْعِيشُو مَاشِي بْدَاكْشِّي اللِّي كَنْشُوفُو.</div>
<div class="v" id="v8"><span class="vn">8</span> إِيوَا رَاهْ حْنَا تَايْقِينْ وْفْرْحَانِينْ بَاشْ نْسَمْحُو فْهَادْ الدَّاتْ، وْنْسَكْنُو مْعَ الرَّبّْ.</div>
<div class="v" id="v9"><span class="vn">9</span> عْلَى دَاكْشِّي، سْوَا كْنَّا سَاكْنِينْ هْنَا وْلَا تْمَّ، الْمُرَادْ دْيَالْنَا هُوَ نْرْضِيوْهْ.</div>
<div class="v" id="v10"><span class="vn">10</span> حِيتْ لَابْدّْ مَا نْوَقْفُو كُلّْنَا قُدَّامْ الْكُرْسِي دْ الْحُكْمْ دْ الْمَسِيحْ، بَاشْ كُلّْ وَاحْدْ يَاخُدْ الْجَزَاءْ دْيَالُه عْلَى أَشْنُو دَارْ فْحْيَاتُه، سْوَا خِيرْ وْلَا شَرّْ.<sup class="fnm"><a name="fnm1" href="#fn1">1</a></sup></div>
<div class="v" id="v11"><h2>الْمُصَالَحَة مْعَ اللَّهْ</h2><span class="vn">11</span> <span class="br-p"><br><br></span>وْحْنَا رَاهْ كَنْعَرْفُو الْخُوفْ دْيَالْ الرَّبّْ، دَاكْشِّي عْلَاشْ كَنْقَنْعُو النَّاسْ. وْاللَّهْ كَيْعْرَفْنَا مْزْيَانْ، وْكَنْتّْمَنَّى حْتَّى نْتُمَ تْعَرْفُونَا مْزْيَانْ مْنْ قْلُوبْكُمْ.</div>
<div class="v" id="v12"><span class="vn">12</span> حْنَا مَا كَنْفْتَخْرُوشْ لِيكُمْ عَاوْتَانِي بْرَاسْنَا، وَلَكِنْ كَنْعْطِيوْكُمْ الْوْجْبَة بَاشْ تْفْتَخْرُو بِينَا، وْتْلْقَاوْ بَاشْ تْجَاوْبُو هَادُوكْ اللِّي كَيْفْتَخْرُو بْالْمَضْهَرْ مَاشِي بْالْقَلْبْ.</div>
<div class="v" id="v13"><span class="vn">13</span> إِلَا كْنَّا حْمَّاقْ، رَاهْ لْلَّهْ، وْإِلَا كْنَّا بْعْقَلْنَا رَاهْ عْلَى وْدّْكُمْ.</div>
<div class="v" id="v14"><span class="vn">14</span> حِيتْ الْمْحَبَّة دْ الْمَسِيحْ كَتْسِيطْرْ عْلِينَا، وْرَاهْ حْنَا عَارْفِينْ بْلِّي إِلَا كَانْ وَاحْدْ مَاتْ عْلَى وْدّْ النَّاسْ كُلّْهُمْ، رَاهْ النَّاسْ كُلّْهُمْ مَاتُو.</div>
<div class="v" id="v15"><span class="vn">15</span> وْهُوَ مَاتْ عْلَى وْدّْ ݣَاعْ النَّاسْ، بَاشْ مَا يْعِيشُوشْ مْنْ بَعْدْ لْرَاسْهُمْ، وَلَكِنْ لْهَادَاكْ اللِّي مَاتْ وْتّْبْعَتْ مْنْ الْمُوتْ عْلَى وْدّْهُمْ.</div>
<div class="v" id="v16"><span class="vn">16</span> <span class="br-p"><br><br></span>إِيوَا مْنْ دَابَا، رَاهْ حْنَا مَا كَنْعَرْفُو حْتَّى وَاحْدْ عْلَى حْسَابْ الدَّاتْ، وْإِلَا عْرَفْنَا الْمَسِيحْ عْلَى حْسَابْ الدَّاتْ، الْمَعْرِفَة دْيَالْنَا لِيهْ دَابَا مَا بْقَاتْشْ هَكَّاكْ.</div>
<div class="v" id="v17"><span class="vn">17</span> إِيوَا إِلَا كَانْ شِي وَاحْدْ فْالْمَسِيحْ، رَاهْ هُوَ مْخْلُوقْ جْدِيدْ. ݣَاعْ الْأُمُورْ الْقْدِيمَة مَا بْقَاتْشْ، وْوْلَّى كُلّْشِي جْدِيدْ.</div>
<div class="v" id="v18"><span class="vn">18</span> وْهَادْشِّي كُلُّه مْنْ اللَّهْ اللِّي صَالْحْنَا مْعَاهْ بْالْمَسِيحْ، وْعْطَانَا الْمْسْؤُولِيَّة بَاشْ نْصَالْحُو لْخْرِينْ مْعَاهْ.</div>
<div class="v" id="v19"><span class="vn">19</span> هَادَا كَيْعْنِي بْلِّي اللَّهْ تّْصَالْحْ مْعَ النَّاسْ بْالْمَسِيحْ، وْمَا حَاسْبْهُمْشْ عْلَى دْنُوبْهُمْ، وْعْطَانَا الْمْسْؤُولِيَّة بَاشْ نْخَبّْرُو بْالْكْلَامْ اللِّي بِيهْ غَنْصَالْحُو النَّاسْ مْعَاهْ.</div>
<div class="v" id="v20"><span class="vn">20</span> عْلَى هَادْ الْحْسَابْ حْنَا سُفَرَا دْيَالْ الْمَسِيحْ، بْحَالْ إِلَا اللَّهْ كَيْتّْكَلّْمْ بِينَا. كَنْطْلْبُو مْنّْكُمْ بْإِسْمْ الْمَسِيحْ بَاشْ تْتْصَالْحُو مْعَ اللَّهْ.</div>
<div class="v" id="v21"><span class="vn">21</span> حِيتْ هَادَاكْ اللِّي عَمّْرُه مَا دَارْ شِي دَنْبْ، خْلَّاهْ اللَّهْ يْهَزّْ الدّْنُوبْ عْلَى وْدّْنَا، بَاشْ بِيهْ نْكُونُو مْقْبُولِينْ عَنْدْ اللَّهْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->روما ١٤‏:١٠<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>