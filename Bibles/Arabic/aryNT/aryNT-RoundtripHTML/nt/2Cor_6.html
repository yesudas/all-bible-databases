<html><head>
<meta http-equiv="Content-Type" content="text/html;charset=utf-8" />
<title>2Cor 6 &ndash; كُورِنْتُوسْ التَّانِيَّة &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 6);">
<div id="navbar"><a href="../index.html">الترجمة المغربية القياسية</a> &ndash; <b>كُورِنْتُوسْ التَّانِيَّة</b> &ndash; <a href="2Cor_1.html">1</a> ... <a href="2Cor_4.html">4</a> <a href="2Cor_5.html">5</a> <b>6</b> <a href="2Cor_7.html">7</a> <a href="2Cor_8.html">8</a> ... <a href="2Cor_13.html">13</a> </div><hr>
<h1>2Cor 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْخْدْمَة دْيَالْنَا مْعَ اللَّهْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ السَّادْسْ</b></span> <span class="br-p"><br><br></span>وْحِيتْ حْنَا كَنْخَدْمُو مْعَ اللَّهْ، رَاهْ كَنْطْلْبُو مْنّْكُمْ بَاشْ مَا تْقَبْلُوشْ النِّعْمَة دْيَالُه بْلَا فَايْدَة.</div>
<div class="v" id="v2"><span class="vn">2</span> حِيتْ اللَّهْ كَيْݣُولْ: «فْالْوَقْتْ دْ الْقُبُولْ سْمَعْتْكْ، وْفْيُومْ النّْجَا عَاوْنْتْكْ». هَا هُوَ دَابَا الْوَقْتْ دْ الْقُبُولْ، وْهَا هُوَ دَابَا يُومْ النّْجَا.</div>
<div class="v" id="v3"><span class="vn">3</span> <span class="br-p"><br><br></span>رَاهْ مَا بْغِينَاشْ نْكُونُو عَتْرَة لْحْتَّى وَاحْدْ فْشِي حَاجَة، بَاشْ الْخْدْمَة دْيَالْنَا مَا تّْلَامْشْ.</div>
<div class="v" id="v4"><span class="vn">4</span> وَلَكِنْ فْݣَاعْ الضُّرُوفْ كَنْقَدّْمُو رَاسْنَا بْحَالْ خُدَّامْ اللَّهْ: بْالصّْبَرْ الْكْبِيرْ فْالْمْحَايْنْ، وْالْعْدَابْ وْالْمَشَقَّاتْ،</div>
<div class="v" id="v5"><span class="vn">5</span> وْفْالضَّرْبْ، وْالْحْبَاسَاتْ، وْالْفُوضَى، وْتَمَارَة، وْالسّْهِيرْ، وْالصّْيَامْ.<sup class="fnm"><a name="fnm1" href="#fn1">1</a></sup></div>
<div class="v" id="v6"><span class="vn">6</span> وْبْالنّْقَاوَة، وْالْمَعْرِفَة، وْالصّْبَرْ، وْاللّْطَافَة، وْالرُّوحْ الْقُدُسْ، وْالْمْحَبَّة اللِّي مَا فِيهَا نِفَاقْ،</div>
<div class="v" id="v7"><span class="vn">7</span> وْبْكْلَامْ الْحَقّْ، وْبْالْقُوَّة دْ اللَّهْ، بْالسّْلَاحْ دْيَالْ التَّقْوَى فْالْهُجُومْ وْالدِّفَاعْ،</div>
<div class="v" id="v8"><span class="vn">8</span> سْوَا كَبّْرُو بِينَا وْلَا حْتَقْرُونَا، ݣَالُو فِينَا الْكْلَامْ الْخَايْبْ وْلَا الْمْزْيَانْ. حْسْبُونَا كْدَّابِينْ وَاخَّا حْنَا صَادْقِينْ،</div>
<div class="v" id="v9"><span class="vn">9</span> بْحَالْ إِلَا مَا مْعْرُوفِينْشْ وَلَكِنْ حْنَا مْعْرُوفِينْ، وْبْحَالْ إِلَا مْيّْتِينْ وَلَكِنْ حْنَا حَيِّينْ. وْبْحَالْ إِلَا مْعَدّْبِينْ وَلَكِنْ مَا مْقْتُولِينْشْ.</div>
<div class="v" id="v10"><span class="vn">10</span> وْحْسْبُونَا بْحَالْ إِلَا حَازْنِينْ وَلَكِنْ حْنَا دِيمَا فْرْحَانِينْ، وْبْحَالْ إِلَا فُقَرَا وَلَكِنْ حْنَا كَنْغْنِيوْ بْزَّافْ دْ النَّاسْ. وْحْسْبُونَا بْحَالْ إِلَا مَا عَنْدْنَا وَالُو وَلَكِنْ حْنَا عَنْدْنَا كُلّْشِي.</div>
<div class="v" id="v11"><span class="vn">11</span> <span class="br-p"><br><br></span>رَاهْ تْكَلّْمْنَا مْعَاكُمْ بْصَرَاحَة آ سُكَّانْ كُورِنْتُوسْ الْعْزَازْ، وْقَلْبْنَا رَاهْ كْبِيرْ.</div>
<div class="v" id="v12"><span class="vn">12</span> حْنَا مَا سْدِّينَاشْ قَلْبْنَا مْنْ جِهْتْكُمْ، وَلَكِنْ نْتُمَ اللِّي سْدِّيتُو قَلْبْكُمْ مْنْ جِهْتْنَا.</div>
<div class="v" id="v13"><span class="vn">13</span> وْهَادْشِّي عْلَاشْ كَنْݣُولْ لِيكُمْ بْحَالْ إِلَا كْنْتُو وْلَادِي، حْلُّو لِينَا حْتَّى نْتُمَ قَلْبْكُمْ.</div>
<div class="v" id="v14"><h2>حْنَا بِيتْ اللَّهْ الْحَيّْ</h2><span class="vn">14</span> <span class="br-p"><br><br></span>حْتَّى حَاجَة مَا خَاصّْ تْرْبَطْكُمْ بْالنَّاسْ اللِّي مَاشِي مُومْنِينْ، حِيتْ آشْ مْنْ عَلَاقَة بِينْ التَّقْوَى وْالْإِتْمْ؟ وْآشْ مْنْ شْرْكَة بِينْ النُّورْ وْالضّْلَامْ؟</div>
<div class="v" id="v15"><span class="vn">15</span> وْآشْ مْنْ تِّفَاقْ بِينْ الْمَسِيحْ وْبَلِيعَالْ؟ وْآشْ مْنْ حَاجَة كَتْجْمَعْ بِينْ الْمُومْنْ وْاللِّي مَاشِي مُومْنْ؟</div>
<div class="v" id="v16"><span class="vn">16</span> وْآشْ مْنْ حَاجَة كَتْجْمَعْ بِينْ بِيتْ اللَّهْ وْالْأَصْنَامْ؟ حِيتْ حْنَا بِيتْ اللَّهْ الْحَيّْ، وْكِمَا ݣَالْ اللَّهْ فْكْلَامُه: <span class="br-p"><br><br></span><span class="br-ind"><br><span class="indent">&nbsp;</span></span>«غَنْسْكُنْ فْوَسْطْ مْنّْهُمْ، وْغَنْمْشِي مْعَاهُمْ.<br> <span class="br-ind"><br><span class="indent">&nbsp;</span></span>وْغَنْكُونْ الْإِلَاهْ دْيَالْهُمْ وْهُمَ غَيْكُونُو الشَّعْبْ دْيَالِي.<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>عْلَى دَاكْشِّي خَرْجُو مْنْ وَسْطْهُمْ وْبَعّْدُو عْلِيهُمْ،<br> <span class="br-ind"><br><span class="indent">&nbsp;</span></span>كَيْݣُولْ الرَّبّْ،<br> <span class="br-ind"><br><span class="indent">&nbsp;</span></span>وْمَا تْمَسُّو حْتَّى حَاجَة مْنْجُوسَة،<br> <span class="br-ind"><br><span class="indent">&nbsp;</span></span>وْأَنَا غَادِي نْقْبَلْكُمْ.<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>وْغَنْكُونْ لِيكُمْ بُو، وْنْتُمَ غَتْكُونُو وْلَادِي وْبْنَاتِي،<br> <span class="br-ind"><br><span class="indent">&nbsp;</span></span>كَيْݣُولْ الرَّبّْ الْقَادْرْ عْلَى كُلّْشِي».<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ١٦‏:٢٣<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>