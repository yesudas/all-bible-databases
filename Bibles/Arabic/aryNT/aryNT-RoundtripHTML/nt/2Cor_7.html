<html><head>
<meta http-equiv="Content-Type" content="text/html;charset=utf-8" />
<title>2Cor 7 &ndash; كُورِنْتُوسْ التَّانِيَّة &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 7);">
<div id="navbar"><a href="../index.html">الترجمة المغربية القياسية</a> &ndash; <b>كُورِنْتُوسْ التَّانِيَّة</b> &ndash; <a href="2Cor_1.html">1</a> ... <a href="2Cor_5.html">5</a> <a href="2Cor_6.html">6</a> <b>7</b> <a href="2Cor_8.html">8</a> <a href="2Cor_9.html">9</a> ... <a href="2Cor_13.html">13</a> </div><hr>
<h1>2Cor 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="css" style="font-style: italic; myBibleType=note"><b>الْفَصْلْ السَّابْعْ</b></span> <span class="br-p"><br><br></span>آ الْخُوتْ الْعْزَازْ، رَاهْ اللَّهْ عْطَانَا دَاكْشِّي اللِّي وَاعْدْنَا بِيهْ، هَادْشِّي عْلَاشْ خَاصّْنَا نْطَهّْرُو رَاسْنَا مْنْ كُلّْ حَاجَة كَتْنَجّْسْ الدَّاتْ وْالرُّوحْ، وْنْعِيشُو حَيَاةْ مْقَدّْسَة فْالْخُوفْ دْيَالْ اللَّهْ.</div>
<div class="v" id="v2"><h2>الْفَرْحَة دْيَالْ بُولُسْ</h2><span class="vn">2</span> <span class="br-p"><br><br></span>دِيرُو لِينَا بْلَاصَة فْقْلُوبْكُمْ، رَاهْ مَا ضْلَمْنَا حَدّْ، وْمَا آدِينَا حَدّْ، وْمَا طْمَعْنَا فْحَدّْ،</div>
<div class="v" id="v3"><span class="vn">3</span> مَا كَنْݣُولْشْ لِيكُمْ هَادْشِّي بَاشْ نْلُومْكُمْ، حِيتْ ݣْلْتْ لِيكُمْ مْنْ قْبَلْ بْلِّي نْتُمَ فْقْلُوبْنَا، وْرَاهْ حْنَا مْتَّاحْدِينْ مْعَاكُمْ فْالْمُوتْ وْفْالْحَيَاةْ.</div>
<div class="v" id="v4"><span class="vn">4</span> أَنَا عَنْدِي تِقَة كْبِيرَة فِيكُمْ، وْكَنْفْتَخْرْ بِيكُمْ بْزَّافْ. <span class="br-p"><br><br></span>رَانِي تْشَجّْعْتْ بْزَّافْ وْقَلْبِي عَامْرْ بْالْفَرْحَة فْݣَاعْ الْمْصَايْبْ اللِّي حْنَا فِيهَا.</div>
<div class="v" id="v5"><span class="vn">5</span> حِيتْ مْلِّي وْصَلْنَا لْمَكِدُونِيَة، مَا شْفْنَاشْ الرَّاحَة. وَلَكِنْ كْنَّا مّْحّْنِينْ فْكُلّْشِي: الْمْخَاصْمَة عْلَى بْرَّا وْالْخُوفْ فْلْدَاخْلْ.<sup class="fnm"><a name="fnm1" href="#fn1">1</a></sup></div>
<div class="v" id="v6"><span class="vn">6</span> وَلَكِنْ اللَّهْ اللِّي كَيْشَجّْعْ الْمْتْوَاضْعِينْ، شَجّْعْنَا بْالْمْجِي دْيَالْ تِيطُسْ.</div>
<div class="v" id="v7"><span class="vn">7</span> وْمَاشِي غِيرْ بْالْمْجِي دْيَالُه، وَلَكِنْ حْتَّى بْالتَّشْجِيعْ اللِّي خْدَاهْ مْنّْكُمْ. وْرَاهْ خْبَرْنَا بْلِّي تّْوَحّْشْتُونَا، وْخْبَرْنَا بْالْحُزْنْ دْيَالْكُمْ وْالْغِيرَة دْيَالْكُمْ عْلِيَّ، وْهَادْشِّي اللِّي زَادْ فَرّْحْنِي كْتَرْ.</div>
<div class="v" id="v8"><span class="vn">8</span> عْلَاحْقَّاشْ وَاخَّا تْسَبّْبْتْ لِيكُمْ فْالْحُزْنْ بْالرِّسَالَة اللِّي كْتَبْتْ لِيكُمْ، رَانِي مَا نَادَمْشْ عْلِيهَا. وَاخَّا نْدَمْتْ مْلِّي شْفْتْ بْاللِّي بْقَى فِيكُمْ الْحَالْ بْسْبَابْهَا وَلَوْ لْشِي وَقْتْ.</div>
<div class="v" id="v9"><span class="vn">9</span> دَابَا رَانِي فْرْحَانْ، مَاشِي حِيتْ تْسَبّْبْتْ لِيكُمْ فْالْحُزْنْ، وَلَكِنْ حِيتْ الْحُزْنْ دْيَالْكُمْ خْلَّاكُمْ تُّوبُو. عْلَاحْقَّاشْ حْزَنْتُو بْحَسَبْ مُرَادْ اللَّهْ، وْحْنَا مَا تْسَبّْبْنَا لِيكُمْ حْتَّى فْشِي مَضْرَّة.</div>
<div class="v" id="v10"><span class="vn">10</span> حِيتْ الْحُزْنْ اللِّي مْنْ عَنْدْ اللَّهْ كَيْوَلِّي تُوبَة كَتْدِّي لْلنّْجَا بْلَا نْدَامَة، وَلَكِنْ الْحُزْنْ دْيَالْ الدّْنْيَا رَاهْ كَيْدِّي لْلْمُوتْ.</div>
<div class="v" id="v11"><span class="vn">11</span> إِيوَا شُوفُو دَابَا النَّتِيجَة دْ الْحُزْنْ دْيَالْكُمْ اللِّي بْحَسَبْ مُرَادْ اللَّهْ، رَاهْ خْلَّاكُمْ تْدِيرُو جَهْدْكُمْ، وْتْدَافْعُو عْلَى رَاسْكُمْ، وْخْلَّاكُمْ مْقَلّْقِينْ، وْخَايْفِينْ، وْمْوَحّْشِينَّا، وْكَتْغِيرُو عْلِينَا، وْكَتْنْتَقْمُو مْنْ الشَّرّْ. وْرَاهْ فْݣَاعْ هَادْ الْأُمُورْ بَيّْنْتُو بْلِّي مَا عْلِيكُمْ حْتَّى شِي لُومْ فْهَادْشِّي اللِّي طْرَا.</div>
<div class="v" id="v12"><span class="vn">12</span> وْالرِّسَالَة اللِّي كْتَبْتْ لِيكُمْ، رَاهَا مَا كَانْتْشْ عْلَى وْدّْ الضَّالْمْ وْلَا عْلَى وْدّْ الْمْضْلُومْ، وَلَكِنْ بَاشْ يْبَانْ لِيكُمْ قُدَّامْ اللَّهْ التَّهَلُّو دْيَالْكُمْ فِينَا.</div>
<div class="v" id="v13"><span class="vn">13</span> وْهَادْشِّي خْلَّانَا نْتّْشَجّْعُو. <span class="br-p"><br><br></span>وْزْيَادَة عْلَى التَّشْجِيعْ دْيَالْنَا، رَاهْ فْرَحْنَا بْزَّافْ بْسْبَابْ الْفَرْحَة دْيَالْ تِيطُسْ، عْلَاحْقَّاشْ لْقَا رَاحْتُه مْعَاكُمْ كُلّْكُمْ.</div>
<div class="v" id="v14"><span class="vn">14</span> وْرَاكُمْ مَا حَشّْمْتُونِيشْ مْلِّي فْتَخْرْتْ بِيكُمْ قُدَّامُه، وْكِيفْ كْنَّا كَنْتّْكَلّْمُو مْعَاكُمْ بْالْحَقِيقَة عْلَى كُلّْشِي، هَكَّا رَاهْ حْتَّى الْإِفْتِخَارْ دْيَالْنَا بِيكُمْ قُدَّامْ تِيطُسْ وْلَّى حَقّْ.</div>
<div class="v" id="v15"><span class="vn">15</span> وْرَاهْ مْحَبّْتُه لِيكُمْ كَتْزِيدْ مْلِّي كَيْتّْفَكّْرْ الطَّاعَة دْيَالْكُمْ كُلّْكُمْ، وْكِيفَاشْ رَحّْبْتُو بِيهْ بْالْخُوفْ وْالْإِحْتِرَامْ.</div>
<div class="v" id="v16"><span class="vn">16</span> وْأَنَا فْرْحَانْ حِيتْ نْقْدَرْ نْعَوّْلْ عْلِيكُمْ فْكُلّْشِي.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->٢كورنتوس ٢‏:١٣<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>