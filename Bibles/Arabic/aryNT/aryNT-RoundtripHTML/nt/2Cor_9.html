<html><head>
<meta http-equiv="Content-Type" content="text/html;charset=utf-8" />
<title>2Cor 9 &ndash; كُورِنْتُوسْ التَّانِيَّة &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 9);">
<div id="navbar"><a href="../index.html">الترجمة المغربية القياسية</a> &ndash; <b>كُورِنْتُوسْ التَّانِيَّة</b> &ndash; <a href="2Cor_1.html">1</a> ... <a href="2Cor_7.html">7</a> <a href="2Cor_8.html">8</a> <b>9</b> <a href="2Cor_10.html">10</a> <a href="2Cor_11.html">11</a> ... <a href="2Cor_13.html">13</a> </div><hr>
<h1>2Cor 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>اللَّهْ كَيْبَارْكْ اللِّي هُمَ سْخِيِّينْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّاسْعْ</b></span> <span class="br-p"><br><br></span>أَمَّا بْالنّْسْبَة لْلْمُعَاوَنَة دْ الْمُومْنِينْ الْمْقَدّْسِينْ، رَانِي مَا مْحْتَاجْشْ نْكْتَبْ لِيكُمْ عْلِيهَا.</div>
<div class="v" id="v2"><span class="vn">2</span> حِيتْ كَنْعْرَفْ الرّْغْبَة اللِّي عَنْدْكُمْ، وْاللِّي كَنْفْتَخْرْ بِيهَا قُدَّامْ الْمُومْنِينْ اللِّي مْنْ مَكِدُونِيَة، وْرَاهْ ݣْلْتْ لِيهُمْ بْلِّي الْخُوتْ اللِّي فْأَخَائِيَة مُوجُودِينْ بَاشْ يْعْطِيوْ الْمُعَاوَنَة مْنْ الْعَامْ اللِّي فَاتْ. وْالْغِيرَة دْيَالْكُمْ شَجّْعَاتْ بْزَّافْ دْ النَّاسْ.</div>
<div class="v" id="v3"><span class="vn">3</span> وْرَانِي صِيفْطْتْ لِيكُمْ الْخُوتْ بَاشْ مَا يْكُونْشْ الْإِفْتِخَارْ دْيَالْنَا بِيكُمْ بْلَا فَايْدَة، وْبَاشْ تْكُونُو مُوجُودِينْ كِمَا ݣْلْتْ.</div>
<div class="v" id="v4"><span class="vn">4</span> حِيتْ إِلَا جَاوْ مْعَايَ شِي مُومْنِينْ مْنْ مَكِدُونِيَة وْمَا لْقَاوْكُمْشْ مُوجُودِينْ، غَنْتّْحَشّْمُو حْنَا، وْمَا نْݣُولْشْ نْتُمَ، عْلَى وْدّْ هَادْ التِّقَة اللِّي دْرْنَاهَا فِيكُمْ.</div>
<div class="v" id="v5"><span class="vn">5</span> عْلَى هَادْشِّي شْفْتْ بْلِّي ضَرُورِي نْطْلَبْ مْنْ الْخُوتْ يْسَبْقُونِي لْعَنْدْكُمْ، وْيْوَجّْدُو الْمُعَاوَنَة اللِّي وَاعْدْتُو بِيهَا مْنْ قْبَلْ، وْهَكَّا غَتْكُونْ مُوجُودَة وْنْتُمَ عَاطْيِينْهَا بْخَاطْرْكُمْ مَاشِي بَزّْزْ.</div>
<div class="v" id="v6"><span class="vn">6</span> <span class="br-p"><br><br></span>وْتّْفَكّْرُو بْلِّي اللِّي كَيْزْرَعْ قْلِيلْ كَيْحْصَدْ قْلِيلْ، وْاللِّي كَيْزْرَعْ كْتِيرْ كَيْحْصَدْ كْتِيرْ.</div>
<div class="v" id="v7"><span class="vn">7</span> وْخَاصّْ كُلّْ وَاحْدْ يْعْطِي دَاكْشِّي اللِّي نْوَى فْقَلْبُه مَاشِي وْهُوَ نَادْمْ وْلَا بَزّْزْ. حِيتْ اللِّي كَيْعْطِي وْهُوَ فْرْحَانْ كَيْبْغِيهْ اللَّهْ.</div>
<div class="v" id="v8"><span class="vn">8</span> وْرَاهْ اللَّهْ قَادْرْ يْزِيدْكُمْ مْنْ كُلّْ نِعْمَة، بَاشْ فْكُلّْ وَقْتْ يْكُونْ عَنْدْكُمْ دَاكْشِّي اللِّي غَيْكْفِيكُمْ مْنْ كُلّْ حَاجَة، وْهَكَّا تْقَدْرُو تْزِيدُو فْكُلّْ خْدْمَة مْزْيَانَة.</div>
<div class="v" id="v9"><span class="vn">9</span> كِمَا مْكْتُوبْ فْكْتَابْ اللَّهْ: «فَرّْقْ، عْطَى لْلْمْحْتَاجِينْ. وْالْخِيرْ دْيَالُه غَيْبْقَى عْلَى الدّْوَامْ».</div>
<div class="v" id="v10"><span class="vn">10</span> وْاللَّهْ اللِّي كَيْعْطِي الزّْرِّيعَة لْلزَّارْعْ وْالْخُبْزْ لْلْمَاكْلَة، غَيْوَجّْدْ وْيْكَتّْرْ لِيكُمْ الزّْرِّيعَة، وْيْزِيدْ مْنْ الْغْلَّة دْ الْأَعْمَالْ دْيَالْكُمْ اللِّي كَتْرْضِي اللَّهْ.</div>
<div class="v" id="v11"><span class="vn">11</span> وْغَيْغْنِيكُمْ فْكُلّْ حَاجَة، بَاشْ تْكُونُو سْخِيِّينْ فْكُلّْ وَقْتْ. وْهَادْشِّي غَادِي يْخَلِّي النَّاسْ يْشَكْرُو اللَّهْ عْلَى كُلّْ مَا دْرْنَا.</div>
<div class="v" id="v12"><span class="vn">12</span> عْلَاحْقَّاشْ هَادْ الْخْدْمَة اللِّي كَتْدِيرُو، مَاشِي غِيرْ كَتْعَاوْنْ الْمُومْنِينْ الْمْقَدّْسِينْ فْدَاكْشِّي اللِّي خَاصّْهُمْ، وَلَكِنْ كَتْخَلِّي نَاسْ كْتَارْ يْشَكْرُو اللَّهْ بْزَّافْ.</div>
<div class="v" id="v13"><span class="vn">13</span> وْمْلِّي كَيْشُوفُو الْقِيمَة دْيَالْ هَادْ الْخْدْمَة، كَيْعْطِيوْ الْعَزّْ لْلَّهْ عْلَى وْدّْ الطَّاعَة دْيَالْكُمْ لْإِنْجِيلْ الْمَسِيحْ اللِّي كَتْعْتَرْفُو بِيهْ، حِيتْ كَتْعْطِيوْ بْلَا حْسَابْ لِيهُمْ وْلْݣَاعْ النَّاسْ.</div>
<div class="v" id="v14"><span class="vn">14</span> وْرَاهُمَ كَيْطْلْبُو اللَّهْ مْنْ جِهْتْكُمْ، وْمْشْتَاقِينْ لِيكُمْ بْزَّافْ بْسْبَابْ نِعْمَةْ اللَّهْ الْكْتِيرَة اللِّي عْطَاهَا لِيكُمْ.</div>
<div class="v" id="v15"><span class="vn">15</span> كَنْشَكْرُو اللَّهْ عْلَى الْهْدِيَّة دْيَالُه اللِّي مَا نْقَدْرُوشْ نْوَصْفُوهَا.</div>
</div>
<!-- PARSED ABOVE; EDITING MAY BREAK PARSER -->
</body></html>