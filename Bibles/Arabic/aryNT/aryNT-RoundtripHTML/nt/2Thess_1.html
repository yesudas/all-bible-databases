<html><head>
<meta http-equiv="Content-Type" content="text/html;charset=utf-8" />
<title>2Thess 1 &ndash; رِسَالَةْ تْسَالُونِيكِي التَّانِيَّة &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Thess', 1);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ تْسَالُونِيكِي التَّانِيَّة</b> &ndash; <b>1</b> <a href="2Thess_2.html">2</a> <a href="2Thess_3.html">3</a> </div><hr>
<h1>2Thess 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>السّْلَامْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ اللّْوّْلْ</b></span> <span class="br-p"><br><br></span>مْنْ بُولُسْ وْسِلْوَانُسْ وْتِيمُوتَاوُسْ، لْكْنِيسْةْ تْسَالُونِيكِي، اللِّي هِيَ دْيَالْ اللَّهْ بَّانَا وْالرَّبّْ يَسُوعْ الْمَسِيحْ،<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> النِّعْمَة وْالْهْنَا لِيكُمْ مْنْ اللَّهْ بَّانَا وْالرَّبّْ يَسُوعْ الْمَسِيحْ.</div>
<div class="v" id="v3"><h2>يُومْ الْحِسَابْ مْلِّي غَيْرْجَعْ الْمَسِيحْ</h2><span class="vn">3</span> <span class="br-p"><br><br></span>خَاصّْنَا نْشَكْرُو اللَّهْ دِيمَا مْنْ جِهْتْكُمْ آ الْخُوتْ كِمَا كَيْلِيقْ، عْلَاحْقَّاشْ إِيمَانْكُمْ كَيْكْبَرْ بْزَّافْ، وْالْمْحَبَّة دْيَالْكُمْ لْبَعْضِيَّاتْكُمْ كَتْزِيدْ تْكْتَرْ فِيكُمْ كُلّْكُمْ.</div>
<div class="v" id="v4"><span class="vn">4</span> وْحْنَا بْرَاسْنَا وْلِّينَا كَنْفْتَخْرُو بِيكُمْ فْكْنَايْسْ اللَّهْ، مْنْ جِهْةْ صْبَرْكُمْ وْإِيمَانْكُمْ فْوَسْطْ ݣَاعْ التَّعَدُّو وْالْمْحَايْنْ اللِّي كَتّْحَمّْلُوهُمْ.</div>
<div class="v" id="v5"><span class="vn">5</span> وْهَادْشِّي رَاهْ حُجَّة بْلِّي اللَّهْ كَيْحْكَمْ بْالْعَدْلْ، وْعْلِيهَا كَتْسْتَاهْلُو مَمْلَكَةْ اللَّهْ اللِّي عْلَى وْدّْهَا كَتّْعَدّْبُو.</div>
<div class="v" id="v6"><span class="vn">6</span> وْحِيتْ اللَّهْ عَادْلْ فْالْحُكْمْ دْيَالُه، عَنْدُه الْحَقّْ يْمَحّْنْ هَادُوكْ اللِّي كَيْمَحّْنُوكُمْ،</div>
<div class="v" id="v7"><span class="vn">7</span> وْيْعْطِيكُمْ الرَّاحَة نْتُمَ اللِّي كَتّْمَحّْنُو كِمَا غَيْعْطِيهَا لِينَا حْتَّى حْنَا، مْلِّي يْجِي الرَّبّْ يَسُوعْ مْنْ السّْمَا مْعَ الْمَلَايْكَة دْيَالُه الْقْوِيِّينْ،</div>
<div class="v" id="v8"><span class="vn">8</span> فْوَسْطْ شْعَّالَة دْ الْعَافْيَة، بَاشْ يْعَاقْبْ هَادُوكْ اللِّي مَا كَيْعَرْفُوشْ اللَّهْ وْاللِّي مَا كَيْطِيعُوشْ إِنْجِيلْ رَبّْنَا يَسُوعْ.</div>
<div class="v" id="v9"><span class="vn">9</span> هَادُو رَاهُمْ غَيْتّْعَاقْبُو بْالْهْلَاكْ الدَّايْمْ، وْغَيْكُونُو بْعَادْ عْلَى الرَّبّْ وْعْلَى الْعَزّْ دْيَالْ قُوّْتُه،</div>
<div class="v" id="v10"><span class="vn">10</span> مْلِّي غَيْرْجَعْ فْهَادَاكْ النّْهَارْ، بَاشْ يْعْطِيوْهْ الْمْقَدّْسِينْ دْيَالُه الْعَزّْ وْيْتّْعَجّْبُو مْنُّه ݣَاعْ الْمُومْنِينْ اللِّي حْتَّى نْتُمَ مْنّْهُمْ، عْلَاحْقَّاشْ آمْنْتُو بْالْكْلَامْ اللِّي خَبّْرْنَاكُمْ بِيهْ.</div>
<div class="v" id="v11"><span class="vn">11</span> وْهَادْشِّي عْلَاشْ كَنْصَلِّيوْ دِيمَا مْنْ جِهْتْكُمْ، بَاشْ يْرَدّْكُمْ إِلَاهْنَا تْسْتَاهْلُو تْعِيشُو دَاكْشِّي اللِّي عْلَى وْدُّه عَيّْطْ لِيكُمْ، وْبَاشْ يْكَمّْلْ بْالْقُوَّة دْيَالُه ݣَاعْ الْحْوَايْجْ الْمْزْيَانِينْ اللِّي كَتْبْغِيوْ تْدِيرُوهُمْ، وْيْرَدّْ الْخْدْمَة دْ إِيمَانْكُمْ مْكْمُولَة.</div>
<div class="v" id="v12"><span class="vn">12</span> وْهَكَّا غَيْتّْعْطَى الْعَزّْ لْإِسْمْ رَبّْنَا يَسُوعْ بِيكُمْ، وْحْتَّى نْتُمَ غَيْكُونْ لِيكُمْ الْعَزّْ، وْهَادْشِّي بْفْضَلْ نِعْمَةْ إِلَاهْنَا وْالرَّبّْ يَسُوعْ الْمَسِيحْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ١٧‏:١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>