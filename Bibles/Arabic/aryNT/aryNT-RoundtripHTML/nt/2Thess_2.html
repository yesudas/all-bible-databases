<html><head>
<meta http-equiv="Content-Type" content="text/html;charset=utf-8" />
<title>2Thess 2 &ndash; رِسَالَةْ تْسَالُونِيكِي التَّانِيَّة &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Thess', 2);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ تْسَالُونِيكِي التَّانِيَّة</b> &ndash; <a href="2Thess_1.html">1</a> <b>2</b> <a href="2Thess_3.html">3</a> </div><hr>
<h1>2Thess 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>آشْ غَيْجْرَا قْبَلْ رْجُوعْ الْمَسِيحْ؟</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّانِي</b></span> <span class="br-p"><br><br></span>آ الْخُوتْ، رَاهْ رَبّْنَا يَسُوعْ الْمَسِيحْ غَيْرْجَعْ وْغَنْتّْجَمْعُو مْعَاهْ. وْعْلَى هَادْشِّي، كَنْطْلَبْ مْنّْكُمْ<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> بَاشْ مَا تّْزَعْزْعُوشْ فْأَفْكَارْكُمْ دْغْيَا، وْمَا تّْخَلْعُوشْ بْشِي رُوحْ، وْلَا بْشِي كْلَامْ آخُرْ، وْلَا بْشِي رِسَالَة تّْݣَالْ لِيكُمْ بْلِّي هِيَ مْنْ عَنْدْنَا، وَاخَّا يْخَلِّيكُمْ هَادْشِّي تْضَنُّو بْلِّي نْهَارْ الرَّبّْ وْصَلْ.</div>
<div class="v" id="v3"><span class="vn">3</span> مَا تْخَلِّيوْ حْتَّى وَاحْدْ يْخْدَعْكُمْ بْشِي طَرِيقَة كِمَا بْغَاتْ تْكُونْ، حِيتْ قْبَلْ مَا يْوْصَلْ دَاكْ النّْهَارْ لَابْدّْ مَا يْبَانْ الْكُفْرْ فْاللّْوّْلْ، وْبْنَادْمْ الْمْشْرَارْ اللِّي غَيْتّْهْلَكْ فْجَهْنَّمْ،</div>
<div class="v" id="v4"><span class="vn">4</span> هَادَاكْ اللِّي غَيْضَادّْ وْيْدِيرْ رَاسُه فُوقْ ݣَاعْ دَاكْشِّي اللِّي كَيْحَسْبُوهْ النَّاسْ إِلَاهْ وْكَيْعَبْدُوهْ، لْدَرَجْةْ غَيْݣْلَسْ فْبِيتْ اللَّهْ وْغَيْݣُولْ بْلِّي هُوَ اللَّهْ وْغَيْدِيرْ رَاسُه حْسَنْ مْنُّه.</div>
<div class="v" id="v5"><span class="vn">5</span> وَاشْ مَا كَتّْفَكّْرُوشْ بْلِّي ݣْلْتْ لِيكُمْ هَادْشِّي مْلِّي كْنْتْ عَنْدْكُمْ؟</div>
<div class="v" id="v6"><span class="vn">6</span> وْدَابَا رَاكُمْ عَارْفِينْ أَشْنُو كَيْحَبْسُه بَاشْ مَا يْبَانْشْ، حْتَّى يْوْصَلْ الْوَقْتْ دْيَالُه.</div>
<div class="v" id="v7"><span class="vn">7</span> حِيتْ السِّرّْ دْيَالْ الشَّرّْ رَاهْ كَيْخْدَمْ دَابَا، حْتَّى يْتّْحَيّْدْ هَادَاكْ اللِّي كَيْحَبْسُه،</div>
<div class="v" id="v8"><span class="vn">8</span> وْدِيكْ السَّاعَة غَيْبَانْ الْمْشْرَارْ، اللِّي غَيْفْنِيهْ الرَّبّْ يَسُوعْ بْنَفْخَة مْنْ فُمُّه، وْغَيْغَبّْرْ لِيهْ لَاتَرْ بْالْقُوَّة دْ الرّْجُوعْ دْيَالُه.</div>
<div class="v" id="v9"><span class="vn">9</span> الْمْجِي دْيَالْ الْمْشْرَارْ غَيْكُونْ بْالْقُوَّة دْ الشِّيطَانْ، وْغَيْدِيرْ ݣَاعْ الْمُعْجِزَاتْ وْالْعَلَامَاتْ وْالْعْجَايْبْ اللِّي فِيهُمْ الْخْدِيعَة،<sup class="fnm"><a name="fnm2" href="#fn2">2</a></sup></div>
<div class="v" id="v10"><span class="vn">10</span> وْݣَاعْ نْوَاعْ الشَّرّْ، اللِّي بِيهْ غَيْخْدَعْ هَادُوكْ اللِّي غَيْتّْهَلْكُو، عْلَاحْقَّاشْ مَا قْبْلُوشْ مْحَبَّةْ الْحَقّْ بَاشْ يْنْجَاوْ.</div>
<div class="v" id="v11"><span class="vn">11</span> وْعْلَى هَادْشِّي كَيْصِيفْطْ لِيهُمْ اللَّهْ اللِّي يْغَلّْطْهُمْ بَاشْ يْآمْنُو بْالْكْدُوبْ،</div>
<div class="v" id="v12"><span class="vn">12</span> وْهَكَّا غَيْتّْعَاقْبُو ݣَاعْ اللِّي مَا آمْنُوشْ بْالْحَقّْ، وَلَكِنْ فْرْحُو بْالدّْنُوبْ.</div>
<div class="v" id="v13"><h2>اللَّهْ خْتَارْكُمْ بَاشْ تْنْجَاوْ</h2><span class="vn">13</span> <span class="br-p"><br><br></span>وَلَكِنْ حْنَا آ الْخُوتْ الْعْزَازْ عْلَى الرَّبّْ، رَاهْ وَاجْبْ عْلِينَا نْشَكْرُو اللَّهْ دِيمَا عْلَى وْدّْكُمْ، عْلَاحْقَّاشْ اللَّهْ خْتَارْكُمْ مْنْ الْبْدُو بَاشْ تْنْجَاوْ بْالتّْقْدِيسْ دْيَالْ الرُّوحْ الْقُدُسْ، وْبْالْإِيمَانْ دْيَالْكُمْ بْالْحَقّْ.</div>
<div class="v" id="v14"><span class="vn">14</span> وْعْلَى هَادْشِّي عَيّْطْ لِيكُمْ بْالْإِنْجِيلْ اللِّي خَبّْرْنَاكُمْ بِيهْ، بَاشْ يْكُونْ لِيكُمْ الْعَزّْ دْيَالْ رَبّْنَا يَسُوعْ الْمَسِيحْ.</div>
<div class="v" id="v15"><span class="vn">15</span> إِيوَا آ الْخُوتْ، تْبْتُو وْشْدُّو فْالْعَادَاتْ اللِّي تْعَلّْمْتُوهَا مْنَّا، سْوَا بْكْلَامْنَا وْلَا بْالرَّسَائِلْ دْيَالْنَا.</div>
<div class="v" id="v16"><span class="vn">16</span> وْكَنْطْلَبْ رَبّْنَا يَسُوعْ الْمَسِيحْ، وْاللَّهْ بُونَا اللِّي بْغَانَا وْبْالنِّعْمَة دْيَالُه عْطَانَا التَّشْجِيعْ الدَّايْمْ وْالرّْجَا الْمْزْيَانْ،</div>
<div class="v" id="v17"><span class="vn">17</span> بَاشْ يْشَجّْعْكُمْ وْيْتَبّْتْكُمْ فْݣَاعْ الْأُمُورْ الْمْزْيَانَة اللِّي كَتْدِيرُوهَا وْكَتْݣُولُوهَا.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->١تسالونيكي ٤‏:١٥‏-١٧<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->متى ٢٤‏:٢٤<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>