<html><head>
<meta http-equiv="Content-Type" content="text/html;charset=utf-8" />
<title>2Thess 3 &ndash; رِسَالَةْ تْسَالُونِيكِي التَّانِيَّة &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Thess', 3);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ تْسَالُونِيكِي التَّانِيَّة</b> &ndash; <a href="2Thess_1.html">1</a> <a href="2Thess_2.html">2</a> <b>3</b> </div><hr>
<h1>2Thess 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>صْلِّيوْ مْنْ جِهْتْنَا</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّالْتْ</b></span> <span class="br-p"><br><br></span>وْفْاللّْخْرْ آ الْخُوتْ، صْلِّيوْ مْنْ جِهْتْنَا، بَاشْ كْلَامْ الرَّبّْ يْوْصَلْ دْغْيَا، وْبَاشْ يْتّْعْطَى لِيهْ الْعَزّْ كِمَا تّْعْطَى لِيهْ عَنْدْكُمْ حْتَّى نْتُمَ،</div>
<div class="v" id="v2"><span class="vn">2</span> وْبَاشْ اللَّهْ يْعْتَقْنَا مْنْ النَّاسْ الْمْشْرَارِينْ وْالْقْبَاحْ. حِيتْ مَاشِي ݣَاعْ النَّاسْ مُومْنِينْ.</div>
<div class="v" id="v3"><span class="vn">3</span> وَلَكِنْ الرَّبّْ رَاهْ أَمِينْ، وْهُوَ اللِّي غَيْتَبّْتْكُمْ وْغَيْحْفَضْكُمْ مْنْ الشِّيطَانْ.</div>
<div class="v" id="v4"><span class="vn">4</span> وْعَنْدْنَا التِّقَة فْالرَّبّْ مْنْ جِهْتْكُمْ بْلِّي رَاكُمْ كَتْدِيرُو دَاكْشِّي اللِّي وْصِّينَاكُمْ بِيهْ وْغَتْبْقَاوْ تْدِيرُوهْ.</div>
<div class="v" id="v5"><span class="vn">5</span> وْالرَّبّْ يْهْدِيكُمْ بَاشْ تْبْغِيوْ اللَّهْ، وْبَاشْ يْكُونْ عَنْدْكُمْ الصّْبَرْ دْيَالْ الْمَسِيحْ.</div>
<div class="v" id="v6"><h2>خَاصّْ ݣَاعْ الْمَسِيحِيِّينْ يْدِّيوْهَا فْخْدَمْتْهُمْ</h2><span class="vn">6</span> <span class="br-p"><br><br></span>وْنْوَصِّيكُمْ آ الْخُوتْ، فْإِسْمْ رَبّْنَا يَسُوعْ الْمَسِيحْ، بَاشْ تْبَعّْدُو عْلَى كُلّْ خُو مْعْݣَازْ، وْمَا كَيْدِيرْشْ بْدَاكْشِّي اللِّي تْعَلّْمُه مْنَّا.</div>
<div class="v" id="v7"><span class="vn">7</span> وْرَاكُمْ كَتْعَرْفُو مْزْيَانْ كِيفَاشْ خَاصّْكُمْ تْكُونُو بْحَالْنَا، عْلَاحْقَّاشْ مَا كْنَّاشْ مْعْݣَازِينْ مْلِّي كْنَّا مْعَاكُمْ،</div>
<div class="v" id="v8"><span class="vn">8</span> وْعَمّْرْنَا مَا عْشْنَا عْلَى حْسَابْ شِي حَدّْ، وَلَكِنْ كْنَّا كَنْخَدْمُو وْكَنْكَافْحُو لِيلْ وْنْهَارْ بَاشْ مَا نْتَقّْلُو عْلَى حْتَّى وَاحْدْ فِيكُمْ.</div>
<div class="v" id="v9"><span class="vn">9</span> مَاشِي حِيتْ مَا عَنْدْنَاشْ الْحَقّْ فْالْمُعَاوَنَة دْيَالْكُمْ، وَلَكِنْ حِيتْ بْغِينَا نْكُونُو مْتَالْ لِيكُمْ وْتْكُونُو بْحَالْنَا.</div>
<div class="v" id="v10"><span class="vn">10</span> حِيتْ حْتَّى مْلِّي كْنَّا عَنْدْكُمْ، وْصِّينَاكُمْ بْهَادْشِّي: «اللِّي مَا بْغَاشْ يْخْدَمْ، رَاهْ مَا خَاصُّوشْ يَاكُلْ».</div>
<div class="v" id="v11"><span class="vn">11</span> وْݣْلْنَا هَادْشِّي حِيتْ سْمَعْنَا بْلِّي شِي وْحْدِينْ مْنّْكُمْ مْعْݣَازِينْ وْمَا عَنْدْهُمْ حْتَّى خْدْمَة وْفْضُولِيِّينْ.</div>
<div class="v" id="v12"><span class="vn">12</span> بْحَالْ هَادْ النَّاسْ كَنْوَصِّيوْهُمْ وْكَنْرَغْبُوهُمْ فْالرَّبّْ يَسُوعْ الْمَسِيحْ بَاشْ يْدِّيوْهَا فْخْدَمْتْهُمْ، وْيَاكْلُو خُبْزْهُمْ بْعْرَقْ كْتَافْهُمْ.</div>
<div class="v" id="v13"><span class="vn">13</span> أَمَّا نْتُمَ آ الْخُوتْ، مَا تْعْيَاوْشْ مْنْ عَمَلْ الْخِيرْ.</div>
<div class="v" id="v14"><span class="vn">14</span> وْإِلَا مَا بْغَاشْ شِي وَاحْدْ يْدِيرْ بْكْلَامْنَا اللِّي فْهَادْ الرِّسَالَة، عْزْلُوهْ وْمَا تْبْقَاوْشْ تْتْعَامْلُو مْعَاهْ بَاشْ يْحْشَمْ،</div>
<div class="v" id="v15"><span class="vn">15</span> وْمَا تْحَسْبُوهْشْ بْحَالْ عْدُوكُمْ، وَلَكِنْ نَبّْهُوهْ بْحَالْ خُوكُمْ.</div>
<div class="v" id="v16"><span class="vn">16</span> <span class="br-p"><br><br></span>وْكَنْطْلَبْ رَبّْ الْهْنَا بْنَفْسُه يْعْطِيكُمْ الْهْنَا عْلَى الدّْوَامْ كِمَا بْغَا يْكُونْ الْحَالْ. وْالرَّبّْ يْكُونْ مْعَاكُمْ كُلّْكُمْ.</div>
<div class="v" id="v17"><span class="vn">17</span> <span class="br-p"><br><br></span>وْهَادَا سْلَامِي مْكْتُوبْ بْخَطّْ يْدِّي أَنَا بُولُسْ، وْهُوَ الْعَلَامَة بَاشْ تْمَيّْزُو الرَّسَائِلْ دْيَالِي. رَاهْ هَكَّا كَنْكْتَبْ.</div>
<div class="v" id="v18"><span class="vn">18</span> وْالنِّعْمَة دْيَالْ رَبّْنَا يَسُوعْ الْمَسِيحْ تْكُونْ مْعَاكُمْ كُلّْكُمْ.</div>
</div>
<!-- PARSED ABOVE; EDITING MAY BREAK PARSER -->
</body></html>