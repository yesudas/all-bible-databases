<html><head>
<meta http-equiv="Content-Type" content="text/html;charset=utf-8" />
<title>2Tim 1 &ndash; رِسَالَةْ تِيمُوتَاوُسْ التَّانِيَّة &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Tim', 1);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ تِيمُوتَاوُسْ التَّانِيَّة</b> &ndash; <b>1</b> <a href="2Tim_2.html">2</a> <a href="2Tim_3.html">3</a> <a href="2Tim_4.html">4</a> </div><hr>
<h1>2Tim 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>السّْلَامْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ اللّْوّْلْ</b></span> <span class="br-p"><br><br></span>مْنْ بُولُسْ، رَسُولْ الْمَسِيحْ يَسُوعْ بْمُرَادْ اللَّهْ، عْلَى حْسَابْ الْوَعْدْ دْيَالْ الْحَيَاةْ اللِّي عَنْدْنَا فْالْمَسِيحْ يَسُوعْ.</div>
<div class="v" id="v2"><span class="vn">2</span> لْتِيمُوتَاوُسْ وْلْدِي الْعْزِيزْ، النِّعْمَة وْالرَّحْمَة وْالْهْنَا مْنْ اللَّهْ الْآبْ وْالْمَسِيحْ يَسُوعْ رَبّْنَا.<sup class="fnm"><a name="fnm1" href="#fn1">1</a></sup></div>
<div class="v" id="v3"><h2>بُولُسْ كَيْشَجّْعْ وْكَيْنَبّْهْ تِيمُوتَاوُسْ</h2><span class="vn">3</span> <span class="br-p"><br><br></span>كَنْشْكَرْ اللَّهْ اللِّي كَنْعَبْدُه بْضَمِيرْ نْقِي، كِمَا كَانُو كَيْعَبْدُوهْ جْدُودِي، وْكَنْتّْفَكّْرْكْ دِيمَا فْصْلَاتِي لِيلْ وْنْهَارْ.</div>
<div class="v" id="v4"><span class="vn">4</span> وْمْلِّي كَنْتّْفَكّْرْ دْمُوعْكْ، كَنْشْتَاقْ نْشُوفْكْ بَاشْ يْعْمَرْ قَلْبِي بْالْفَرْحَة.</div>
<div class="v" id="v5"><span class="vn">5</span> وْكَنْتّْفَكّْرْ إِيمَانْكْ اللِّي مَا فِيهْشْ النِّفَاقْ، الْإِيمَانْ اللِّي كَانْ فْاللّْوّْلْ عَنْدْ جْدَّاتْكْ لَوْئِيسْ وْعَنْدْ مُّكْ أَفْنِيكَة، وْأَنَا مْتْيِقّْنْ بْلِّي عَنْدْكْ حْتَّى نْتَ.<sup class="fnm"><a name="fnm2" href="#fn2">2</a></sup></div>
<div class="v" id="v6"><span class="vn">6</span> هَادْشِّي عْلَاشْ كَنْفَكّْرَكْ بَاشْ تْحْيِي الْمَوْهِبَة اللِّي عْطَاهَا لِيكْ اللَّهْ مْلِّي حَطِّيتْ عْلِيكْ يْدِّيَّ.</div>
<div class="v" id="v7"><span class="vn">7</span> حِيتْ اللَّهْ مَا عْطَانَاشْ رُوحْ الْحْشْمَة، وَلَكِنْ عْطَانَا رُوحْ الْقُوَّة وْالْمْحَبَّة وْالتَّحَكُّمْ فْالدَّاتْ.</div>
<div class="v" id="v8"><span class="vn">8</span> <span class="br-p"><br><br></span>إِيوَا مَا تْحْشَمْشْ بَاشْ تْشْهَدْ لْرَبّْنَا، وْمَا تْحْشَمْشْ بِيَّ أَنَا اللِّي مْسْجُونْ عْلَى وْدُّه، وَلَكِنْ شَارْكْ مْعَايَ فْالْعْدَابْ عْلَى وْدّْ الْإِنْجِيلْ، وْتْوَكّْلْ عْلَى قُوَّةْ اللَّهْ</div>
<div class="v" id="v9"><span class="vn">9</span> اللِّي نْجَّانَا وْعَيّْطْ عْلِينَا بَاشْ نْكُونُو دْيَالُه، مَاشِي عْلَى حْسَابْ أَعْمَالْنَا، وَلَكِنْ عْلَى حْسَابْ الْمُرَادْ وْالنِّعْمَة دْيَالُه اللِّي عْطَاهَا لِينَا بْالْمَسِيحْ يَسُوعْ قْبَلْ الْبْدُو دْ الزّْمَانْ،</div>
<div class="v" id="v10"><span class="vn">10</span> هَادْ النِّعْمَة اللِّي بَانْتْ لِينَا دَابَا مْلِّي بَانْ الْمُنَجِّي دْيَالْنَا يَسُوعْ الْمَسِيحْ اللِّي غْلَبْ الْمُوتْ، وْنَوّْرْ الْحَيَاةْ الدَّايْمَة اللِّي مَا كَتْفْنَاشْ بْالْإِنْجِيلْ،</div>
<div class="v" id="v11"><span class="vn">11</span> اللِّي خْتَارْنِي بَاشْ نْخَبّْرْ بِيهْ وْدَارْنِي رَسُولْ وْمُعَلِّمْ.<sup class="fnm"><a name="fnm3" href="#fn3">3</a></sup></div>
<div class="v" id="v12"><span class="vn">12</span> وْعْلَى قْبَلْ هَادْ الْأُمُورْ كَنْتْعَدّْبْ. وَلَكِنْ مَا حْشْمَانْشْ، حِيتْ عَارْفْ بْشْكُونْ آمْنْتْ، وْمْتْيِقّْنْ بْلِّي هُوَ قَادْرْ يْحْفَضْ دَاكْشِّي اللِّي أَمّْنِّي عْلِيهْ حْتَّى لْدَاكْ النّْهَارْ.</div>
<div class="v" id="v13"><span class="vn">13</span> إِيوَا دِيرْ بْالْكْلَامْ الصّْحِيحْ اللِّي سْمَعْتِيهْ مْنِّي، فْالْإِيمَانْ وْالْمْحَبَّة اللِّي فْالْمَسِيحْ يَسُوعْ.</div>
<div class="v" id="v14"><span class="vn">14</span> حَافْضْ عْلَى الْأَمَانَة الْمْزْيَانَة اللِّي تّْعْطَاتْ لِيكْ بْالْعْوِينْ دْيَالْ الرُّوحْ الْقُدُسْ اللِّي سَاكْنْ فِينَا.</div>
<div class="v" id="v15"><span class="vn">15</span> <span class="br-p"><br><br></span>رَاكْ كَتْعْرَفْ بْلِّي ݣَاعْ هَادُوكْ اللِّي فْبْلَادْ آسْيَا تّْخْلَّاوْ عْلِيَّ، وْمْنّْهُمْ فِيجَلُّسْ وْهَرْمُوجَانِسْ.</div>
<div class="v" id="v16"><span class="vn">16</span> وْكَنْطْلَبْ مْنْ الرَّبّْ يْنَزّْلْ الرَّحْمَة دْيَالُه عْلَى عَائِلْةْ أُونِيسِيفُورُسْ، حِيتْ بْزَّافْ دْ الْمَرَّاتْ رَيّْحْنِي وْعَمّْرُه مَا حْشَمْ بِيَّ وْأَنَا فْالْحَبْسْ،</div>
<div class="v" id="v17"><span class="vn">17</span> وْمْلِّي وْصَلْ لْرُومَا دَارْ جْهْدُه وْقَلّْبْ عْلِيَّ حْتَّى لْقَانِي.</div>
<div class="v" id="v18"><span class="vn">18</span> كَنْطْلَبْ مْنْ الرَّبّْ يْنَزّْلْ عْلِيهْ الرَّحْمَة دْيَالُه فْدَاكْ النّْهَارْ. وْرَاكْ كَتْعْرَفْ مْزْيَانْ شْحَالْ عَاوْنِّي مْلِّي كْنْتْ فْأَفَسُسْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ١٦‏:١<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الاعمال ١٦‏:١<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->١تيموتاوس ٢‏:٧<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>