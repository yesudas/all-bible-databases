<html><head>
<meta http-equiv="Content-Type" content="text/html;charset=utf-8" />
<title>2Tim 3 &ndash; رِسَالَةْ تِيمُوتَاوُسْ التَّانِيَّة &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Tim', 3);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ تِيمُوتَاوُسْ التَّانِيَّة</b> &ndash; <a href="2Tim_1.html">1</a> <a href="2Tim_2.html">2</a> <b>3</b> <a href="2Tim_4.html">4</a> </div><hr>
<h1>2Tim 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الشَّرّْ فْلِيَّامْ اللّْخْرَة</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّالْتْ</b></span> <span class="br-p"><br><br></span>وْخَاصّْكْ تْعْرَفْ بْلِّي فْلِيَّامْ اللّْخْرَة غَيْجِي وَاحْدْ الْوَقْتْ صْعِيبْ،</div>
<div class="v" id="v2"><span class="vn">2</span> حِيتْ غَيْكُونُو النَّاسْ كَيْبْغِيوْ غِيرْ رَاسْهُمْ وْكَيْبْغِيوْ الْفْلُوسْ، مْتْكَبّْرِينْ وْكَيْفْتَخْرُو بْرَاسْهُمْ، كَيْتّْكَلّْمُو بْكْلَامْ الْكُفْرْ، مَا كَيْطِيعُوشْ وَالِدِيهُمْ، كَيْنَكْرُو الْخِيرْ، فَاسْدِينْ،</div>
<div class="v" id="v3"><span class="vn">3</span> مَا فِيهُمْشْ الْمْحَنَّة، فِيهُمْ الْعْنَادْ وْالنَّمِيمَة، مَا كَيْتّْحَكّْمُوشْ فْرَاسْهُمْ، هَمَجِيِّينْ، مَا كَيْبْغِيوْشْ الْخِيرْ،</div>
<div class="v" id="v4"><span class="vn">4</span> خَايْنِينْ، طَايْشِينْ، مْنْفُوخِينْ بْالْكِبْرْ، كَيْبْغِيوْ الْمَلَدَّاتْ كْتَرْ مَا كَيْبْغِيوْ اللَّهْ،</div>
<div class="v" id="v5"><span class="vn">5</span> كَتْبَانْ عْلِيهُمْ صِفْةْ التَّقْوَى وَلَكِنْ كَيْرَفْضُو الْقُوَّة دْيَالْهَا. إِيوَا بَعّْدْ مْنْ هَادُو.</div>
<div class="v" id="v6"><span class="vn">6</span> حِيتْ شِي وْحْدِينْ مْنّْهُمْ كَيْدَخْلُو لْلدّْيُورْ بْالتّْخَبْيَة، وْكَيْغَرُّو الْعْيَالَاتْ الضّْعَافْ اللِّي مْتَقّْلِينْ بْالدّْنُوبْ وْتَابْعِينْ ݣَاعْ شْكَالْ الشَّهْوَة،</div>
<div class="v" id="v7"><span class="vn">7</span> وْوَاخَّا هَادْ الْعْيَالَاتْ دِيمَا كَيْتّْعَلّْمُو، عَمّْرْهُمْ مَا قَدْرُو يْعَرْفُو الْحَقّْ.</div>
<div class="v" id="v8"><span class="vn">8</span> وْكِمَا وْقَفْ يَنِّيسْ وْيَمْبِرِيسْ ضْدّْ مُوسَى، حْتَّى هَادْ النَّاسْ كَيْوَقْفُو ضْدّْ الْحَقّْ. رَاهْ عْقُولْهُمْ فَاسْدَة، وْمَا كَيْسْتَاهْلُوشْ الْإِيمَانْ.</div>
<div class="v" id="v9"><span class="vn">9</span> وَلَكِنْ مَا غَيْزِيدُوشْ لْلْقُدَّامْ، حِيتْ الْحْمَاقْ دْيَالْهُمْ غَيْوَلِّي بَايْنْ لْلنَّاسْ كُلّْهُمْ، كِمَا بَانْ الْحْمَاقْ دْيَالْ يَنِّيسْ وْيَمْبِرِيسْ.</div>
<div class="v" id="v10"><h2>الْوْصِيَّاتْ دْيَالْ بُولُسْ لْتِيمُوتَاوُسْ</h2><span class="vn">10</span> <span class="br-p"><br><br></span>وَلَكِنْ نْتَ، رَاكْ تْبَعْتِي التَّعْلِيمْ دْيَالِي، وْالْحَيَاةْ دْيَالِي، وْفِينْ بَاغِي نْوْصَلْ، وْإِيمَانِي، وْالصّْبَرْ دْيَالِي، وْمْحَبّْتِي، وْالتَّبَاتْ دْيَالِي فْالْوَقْتْ الصّْعِيبْ،</div>
<div class="v" id="v11"><span class="vn">11</span> وْالتَّعَدُّو وْالْعْدَابْ اللِّي دَزْتْ فِيهُمْ. وْرَاكْ عَارْفْ فَاشْ دَزْتْ مْلِّي كْنْتْ فْأَنْطَاكْيَة وْأَيْقُونِيَّة وْلِسْتْرَة. رَانِي قَاسِيتْ بْزَّافْ دْيَالْ التَّعَدُّو، وَلَكِنْ الرَّبّْ نْجَّانِي مْنْ كُلّْشِي.<sup class="fnm"><a name="fnm1" href="#fn1">1</a></sup></div>
<div class="v" id="v12"><span class="vn">12</span> وْاللِّي بْغَا يْعِيشْ بْالتَّقْوَى فْالْمَسِيحْ يَسُوعْ، غَادِي يْتّْعَدَّاوْ عْلِيهْ النَّاسْ.</div>
<div class="v" id="v13"><span class="vn">13</span> أَمَّا النَّاسْ اللِّي فِيهُمْ الشَّرّْ وْالْغْشّْ، غَيْوَلِّيوْ كْفَسْ مْنْ دَاكْشِّي اللِّي هُمَ فِيهْ، رَاهْ كَيْخَدْعُو غِيرْهُمْ وْهُمَ بْرَاسْهُمْ مْخْدُوعِينْ.</div>
<div class="v" id="v14"><span class="vn">14</span> وَلَكِنْ نْتَ بْقَى تَابْتْ فْالْأُمُورْ اللِّي تْعَلّْمْتِيهَا وْآمْنْتِي بِيهَا، وْرَاكْ عَارْفْ عْلَى يْدّْ مْنْ تْعَلّْمْتِي.</div>
<div class="v" id="v15"><span class="vn">15</span> وْمْنْ صْغْرَكْ وْنْتَ عَارْفْ كْتُبْ اللَّهْ الْمْقَدّْسَة اللِّي تْقْدَرْ تْرَدّْكْ حْكِيمْ بَاشْ تْوْصَلْ لْلنّْجَا بْالْإِيمَانْ فْالْمَسِيحْ يَسُوعْ.</div>
<div class="v" id="v16"><span class="vn">16</span> وْكْتَابْ اللَّهْ كُلُّه جَا بْالْوَحْيْ مْنْ عَنْدْ اللَّهْ، وْنَافْعْ لْلتَّعْلِيمْ وْالتَّنْبِيهْ وْالتَّصْحِيحْ وْالتَّأْدِيبْ فْدَاكْشِّي اللِّي كَيْرْضِي اللَّهْ،</div>
<div class="v" id="v17"><span class="vn">17</span> بَاشْ يْكُونْ رَاجُلْ اللَّهْ قَادْرْ عْلَى كُلّْشِي وْمُوجُودْ يْدِيرْ كُلّْ خْدْمَة مْزْيَانَة.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ١٣‏:١٤‏-٥٢؛ الاعمال ١٤‏:١‏-٧؛ الاعمال ١٤‏:٨‏-٢٠<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>