<html><head>
<meta http-equiv="Content-Type" content="text/html;charset=utf-8" />
<title>يُوحَنَّا التَّالْتَة &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('3John', 1);">
<div id="navbar"><a href="../index.html">الترجمة المغربية القياسية</a> &ndash; <b>يُوحَنَّا التَّالْتَة</b></div><hr>
<h1>3John</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>السّْلَامْ</h2><span class="vn">1</span> <span class="br-p"><br><br></span>مْنْ يُوحَنَّا الْمْسْؤُولْ الْكْبِيرْ دْ الْكْنِيسَة، لْخُويَا الْعْزِيزْ غَايُوسْ اللِّي كَنْبْغِيهْ فْالْحَقّْ.<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> <span class="br-p"><br><br></span>آ خُويَا الْعْزِيزْ، كَنْتّْمَنَّى تْكُونْ بِخِيرْ وْعْلَى خِيرْ، وْتْكُونْ صَحّْتْكْ مْزْيَانَة، كِمَا حْيَاتْكْ الرُّوحِيَّة مْزْيَانَة.</div>
<div class="v" id="v3"><span class="vn">3</span> فْرَحْتْ بْزَّافْ مْلِّي جَاوْ شِي خُوتْ، وْشْهْدُو لِيكْ بْلِّي نْتَ تَابْتْ فْالْحَقّْ وْكَتْعِيشْ فْالْحَقّْ.</div>
<div class="v" id="v4"><span class="vn">4</span> رَاهْ الْفَرْحَة دْيَالِي مَا لِيهَا مْتِيلْ مْلِّي كَنْسْمَعْ بْلِّي وْلَادِي كَيْعِيشُو فْالْحَقّْ.</div>
<div class="v" id="v5"><span class="vn">5</span> <span class="br-p"><br><br></span>آ خُويَا الْعْزِيزْ، نْتَ أَمِينْ فْكُلّْ حَاجَة كَتْدِيرْهَا مْعَ الْخُوتْ الْمُومْنِينْ وْخُصُوصًا الْبْرَّانِيِّينْ،</div>
<div class="v" id="v6"><span class="vn">6</span> اللِّي شْهْدُو بْالْمْحَبَّة دْيَالْكْ قُدَّامْ الْكْنِيسَة. إِيوَا رَاهْ مْزْيَانْ تْعَاوْنْهُمْ بَاشْ يْكَمّْلُو السّْفَرْ دْيَالْهُمْ كِمَا كَيْبْغِي اللَّهْ،</div>
<div class="v" id="v7"><span class="vn">7</span> حِيتْ عْلَى وْدّْ إِسْمْ الرَّبّْ خَرْجُو، وْهُمَ مَا كَيَاخْدُو حْتَّى حَاجَة مْنْ عَنْدْ النَّاسْ اللِّي مَاشِي مُومْنِينْ.</div>
<div class="v" id="v8"><span class="vn">8</span> عْلَى هَادْشِّي، بْحَالْ هَادْ النَّاسْ خَاصّْنَا نْرَحّْبُو بِيهُمْ، بَاشْ نْشَارْكُوهُمْ فْالْخْدْمَة دْيَالْ الْحَقّْ.</div>
<div class="v" id="v9"><h2>دِيُوتْرِيفِسْ وْدِيمِتْرِيُوسْ</h2><span class="vn">9</span> <span class="br-p"><br><br></span>رَانِي كْتَبْتْ شِي حَاجَة لْلْكْنِيسَة، وَلَكِنْ دِيُوتْرِيفِسْ اللِّي كَيْبْغِي يْكُونْ مْسْؤُولْ عْلِيهُمْ، مَا قْبَلْشْ كْلَامْنَا.</div>
<div class="v" id="v10"><span class="vn">10</span> وْعْلَى هَادْشِّي، مْلِّي نْجِي غَنْتّْكَلّْمْ عْلَى دَاكْشِّي اللِّي كَيْدِيرْ، وْعْلَى كِيفَاشْ كَيْتّْكَلّْمْ عْلِينَا بْكْلَامْ خَايْبْ. وْفُوقْ مْنْ هَادْشِّي مَا كَيْرَحّْبْشْ حْتَّى بْالْخُوتْ الْمُومْنِينْ إِلَا جَاوْ، وْمَا كَيْخَلِّيشْ اللِّي يْرَحّْبْ بِيهُمْ، وْكَيْجَرِّي عْلِيهُمْ مْنْ الْكْنِيسَة.</div>
<div class="v" id="v11"><span class="vn">11</span> <span class="br-p"><br><br></span>آ خُويَا الْعْزِيزْ، مَا تّْبَعْشْ الشَّرّْ وَلَكِنْ تْبَعْ الْخِيرْ، حِيتْ اللِّي كَيْدِيرْ الْخِيرْ رَاهْ مْنْ اللَّهْ، وْاللِّي كَيْدِيرْ الشَّرّْ رَاهْ مَا عْرَفْشْ اللَّهْ.</div>
<div class="v" id="v12"><span class="vn">12</span> أَمَّا دِيمِتْرِيُوسْ رَاهْ ݣَاعْ النَّاسْ كَيْشَهْدُو لِيهْ بْالْخِيرْ، وْالْحَقّْ بْرَاسُه كَيْشْهَدْ لِيهْ، وْحْتَّى حْنَا كَنْشَهْدُو لِيهْ، وْرَاكْ كَتْعْرَفْ بْلِّي الشّْهَادَة دْيَالْنَا صْحِيحَة.</div>
<div class="v" id="v13"><span class="vn">13</span> <span class="br-p"><br><br></span>عَنْدِي بْزَّافْ دْ الْأُمُورْ مَا نْكْتَبْ لِيكْ، وَلَكِنْ مَا بْغِيتْشْ نْكْتَبْهَا لِيكْ بْالْمْدَادْ وْالرِّيشَة.</div>
<div class="v" id="v14"><span class="vn">14</span> وْكَنْتّْمَنَّى نْشُوفْكْ قْرِيبْ وْنْتّْكَلّْمُو وْجَهْ لْوْجَهْ.</div>
<div class="v" id="v15"><span class="vn">15</span> وْكَنْطْلَبْ مْنْ اللَّهْ يْعْطِيكْ الْهْنَا. رَاهْ كَيْسَلّْمُو عْلِيكْ ݣَاعْ الْخُوتْ. سَلّْمْ عْلَى الْخُوتْ الْعْزَازْ، كُلّْ وَاحْدْ بْسْمِيتُه.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ١٩‏:٢٩؛ روما ١٦‏:٢٣؛ ١كورنتوس ١‏:١٤<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>