<html><head>
<meta http-equiv="Content-Type" content="text/html;charset=utf-8" />
<title>Acts 11 &ndash; الْأَعْمَالْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 11);">
<div id="navbar"><a href="../index.html">الترجمة المغربية القياسية</a> &ndash; <b>الْأَعْمَالْ</b> &ndash; <a href="Acts_1.html">1</a> ... <a href="Acts_9.html">9</a> <a href="Acts_10.html">10</a> <b>11</b> <a href="Acts_12.html">12</a> <a href="Acts_13.html">13</a> ... <a href="Acts_28.html">28</a> </div><hr>
<h1>Acts 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>بُطْرُسْ كَيْفَسّْرْ اللِّي جْرَا</h2><span class="vn">1</span> <span class="css" style="font-style: italic; myBibleType=note"><b>الْفَصْلْ حْضَاشْ</b></span> <span class="br-p"><br><br></span>وْسْمْعُو الرُّسُلْ وْالْخُوتْ الْمُومْنِينْ فْبْلَادْ الْيَهُودِيَّة، بْلِّي حْتَّى النَّاسْ اللِّي مَاشِي يْهُودْ قْبْلُو كْلَامْ اللَّهْ.</div>
<div class="v" id="v2"><span class="vn">2</span> وْمْلِّي رْجَعْ بُطْرُسْ لْأُورْشَلِيمْ، خَاصْمُو عْلِيهْ الْمُومْنِينْ اللِّي مْنْ أَصْلْ يْهُودِي،</div>
<div class="v" id="v3"><span class="vn">3</span> وْݣَالُو لِيهْ: «رَاكْ دْخَلْتِي لْعَنْدْ نَاسْ مَاشِي يْهُودْ، وْكْلِيتِي مْعَاهُمْ!»</div>
<div class="v" id="v4"><span class="vn">4</span> وْبْدَا بُطْرُسْ كَيْعَاوْدْ لِيهُمْ عْلَى كُلّْ مَا جْرَا كْلْمَة بْكْلْمَة، وْݣَالْ:</div>
<div class="v" id="v5"><span class="vn">5</span> «كْنْتْ كَنْصَلِّي فْمْدِينْةْ يَافَا، وْجَاتْنِي الدُّوخَة وْغَبْتْ، وْشْفْتْ فْرُؤْيَا شِي حَاجَة نَازْلَة بْحَالْ شِي يْزَارْ كْبِيرْ مْعْقُودْ مْنْ طْرَافُه بْرَبْعَة وْنَازْلْ مْنْ السّْمَا حْتَّى وْصَلْ حْدَايَ.</div>
<div class="v" id="v6"><span class="vn">6</span> وْمْلِّي حَقَّقْتْ فِيهْ مْزْيَانْ، بَانْ لِيَّ فِيهْ بْهَايْمْ الْأَرْضْ وْالْوْحُوشْ وْالْحَيَوَانَاتْ اللِّي كَتْزْحَفْ وْطْيُورْ السّْمَا.</div>
<div class="v" id="v7"><span class="vn">7</span> وْسْمَعْتْ وَاحْدْ الصُّوتْ كَيْݣُولْ: آ بُطْرُسْ، نُوضْ دْبَحْ وْكُولْ!.</div>
<div class="v" id="v8"><span class="vn">8</span> وَلَكِنْ أَنَا ݣْلْتْ: لَّا، آ رْبِّي! عَمّْرْ شِي حَاجَة حْرَامْ وْلَا مْنْجُوسَة مَا دْخْلَاتْ لْفُمِّي مْنْ قْبَلْ!.</div>
<div class="v" id="v9"><span class="vn">9</span> وْهُوَ يْجَاوْبْنِي الصُّوتْ مْنْ السّْمَا مَرَّة خْرَى: اللِّي دَارُه اللَّهْ طَاهْرْ، مَا تْرَدُّوشْ نْتَ مْنْجُوسْ.</div>
<div class="v" id="v10"><span class="vn">10</span> وْتّْعَاوْدْ هَادْ الْكْلَامْ تْلَاتَة دْ الْمَرَّاتْ، وْمْنْ بَعْدْ تّْرْفَعْ لِيزَارْ وْݣَاعْ دَاكْشِّي اللِّي فِيهْ لْلسّْمَا.</div>
<div class="v" id="v11"><span class="vn">11</span> وْدِيكْ السَّاعَة، وْقْفُو تْلَاتَة دْ الرّْجَالْ حْدَا بَابْ الدَّارْ اللِّي كْنْتْ فِيهَا، صِيفْطْهُمْ لِيَّ اللَّهْ مْنْ قَيْصَرِيَّة.</div>
<div class="v" id="v12"><span class="vn">12</span> وْݣَالْ لِيَّ رُوحْ اللَّهْ بَاشْ نْمْشِي مْعَاهُمْ بْلَا مَا نْشْكّْ فْحْتَّى حَاجَة. وْمْشَاوْ مْعَايَ هَادْ الْخُوتْ بْسْتَّة. وْمْلِّي دْخَلْنَا لْدَارْ هَادْ الرَّاجْلْ،</div>
<div class="v" id="v13"><span class="vn">13</span> عَاوْدْ لِينَا كِيفَاشْ شَافْ الْمَلَاكْ وَاقْفْ فْدَارُه وْكَيْݣُولْ لِيهْ: صِيفْطْ شِي وَاحْدْ لْيَافَا بَاشْ يْجِيبْ سِمْعَانْ اللِّي مْكَنِّي بُطْرُسْ،</div>
<div class="v" id="v14"><span class="vn">14</span> وْهُوَ غَادِي يْكَلّْمَكْ بْكْلَامْ بِيهْ غَتْنْجَا نْتَ وْعَائِلْتْكْ كُلّْهَا.</div>
<div class="v" id="v15"><span class="vn">15</span> وْمْلِّي بْدِيتْ كَنْتّْكَلّْمْ، نْزَلْ عْلِيهُمْ الرُّوحْ الْقُدُسْ كِمَا نْزَلْ عْلِينَا حْتَّى حْنَا فْالْمَرَّة اللّْوّْلَى.</div>
<div class="v" id="v16"><span class="vn">16</span> وْأَنَا نْتّْفَكّْرْ الْكْلَامْ اللِّي ݣَالْ لِينَا الرَّبّْ يَسُوعْ: يُوحَنَّا عَمّْدْ بْالْمَا، أَمَّا نْتُمَ رَاكُمْ غَادِي تْتْعَمّْدُو بْالرُّوحْ الْقُدُسْ.<sup class="fnm"><a name="fnm1" href="#fn1">1</a></sup></div>
<div class="v" id="v17"><span class="vn">17</span> إِيوَا، إِلَا كَانْ اللَّهْ نْعَمْ عْلَى هَادْ النَّاسْ كِمَا نْعَمْ عْلِينَا حْتَّى حْنَا مْلِّي آمْنَّا بْالرَّبّْ يَسُوعْ الْمَسِيحْ، آشْ نْكُونْ أَنَا حْتَّى نْعْصَى أَمْرْ اللَّهْ؟».</div>
<div class="v" id="v18"><span class="vn">18</span> <span class="br-p"><br><br></span>وْمْلِّي سْمْعُو الْحَاضْرِينْ هَادْ الْكْلَامْ، تْهَدّْنُو وْعْطَاوْ الْعَزّْ لْلَّهْ وْݣَالُو: «حْتَّى النَّاسْ اللِّي مَاشِي يْهُودْ نْعَمْ عْلِيهُمْ اللَّهْ مْنْ عَنْدُه بْالتُّوبَة اللِّي كَتْدِّي لْلْحَيَاةْ!».</div>
<div class="v" id="v19"><h2>الْكْنِيسَة دْيَالْ أَنْطَاكْيَة</h2><span class="vn">19</span> <span class="br-p"><br><br></span>أَمَّا هَادُوكْ اللِّي تّْشَتّْتُو بْسْبَابْ الْخُوفْ وْالْعْدَابْ اللِّي طْرَا لِيهُمْ مْنْ بَعْدْمَا تّْقْتَلْ اسْتِفَانُوسْ، مْشَاوْ لْبْلَادْ فِينِيقِيَة وْقُبْرُصْ وْأَنْطَاكْيَة، وْمَا كَانُوشْ كَيْخَبّْرُو شِي وَاحْدْ مْنْ غِيرْ لِيهُودْ بْالْبْشَارَة.<sup class="fnm"><a name="fnm2" href="#fn2">2</a></sup></div>
<div class="v" id="v20"><span class="vn">20</span> وَلَكِنْ شِي وْحْدِينْ مْنّْهُمْ، مْنْ قُبْرُصْ وْمْدِينْةْ الْقَيْرَوَانْ، مْلِّي جَاوْ لْأَنْطَاكْيَة بْدَاوْ كَيْخَبّْرُو حْتَّى الْيُونَانِيِّينْ، وْكَلّْمُوهُمْ عْلَى الْبْشَارَة دْيَالْ الرَّبّْ يَسُوعْ.</div>
<div class="v" id="v21"><span class="vn">21</span> وْكَانْ الرَّبّْ كَيْعَاوْنْهُمْ، وْآمْنُو نَاسْ كْتَارْ وْرْجْعُو لْطْرِيقْ الرَّبّْ.</div>
<div class="v" id="v22"><span class="vn">22</span> وْمْلِّي وْصْلَاتْ هَادْ الْخْبَارْ لْكْنِيسْةْ أُورْشَلِيمْ، صِيفْطُو بَرْنَابَا لْأَنْطَاكْيَة.</div>
<div class="v" id="v23"><span class="vn">23</span> وْفْالْوَقْتْ فَاشْ جَا وْشَافْ نِعْمَةْ اللَّهْ، فْرَحْ بْزَّافْ وْشَجّْعْهُمْ كُلّْهُمْ بَاشْ يْبْقَاوْ تَابْتِينْ فْالْإِيمَانْ دْيَالْهُمْ بْالرَّبّْ بْقَلْبْ صَافِي.</div>
<div class="v" id="v24"><span class="vn">24</span> عْلَاحْقَّاشْ بَرْنَابَا كَانْ رَاجْلْ مْزْيَانْ، وْمْعَمّْرْ بْالرُّوحْ الْقُدُسْ وْبْالْإِيمَانْ. وْآمْنَاتْ بْالرَّبّْ جْمَاعَة كْبِيرَة دْ النَّاسْ.</div>
<div class="v" id="v25"><span class="vn">25</span> <span class="br-p"><br><br></span>وْمْنْ بَعْدْ، مْشَى بَرْنَابَا لْطَرْسُوسْ بَاشْ يْقَلّْبْ عْلَى شَاوُلْ،</div>
<div class="v" id="v26"><span class="vn">26</span> وْمْلِّي لْقَاهْ جَابُه مْعَاهْ لْأَنْطَاكْيَة. وْبْقَاوْ فِيهَا عَامْ كَامْلْ وْهُمَ كَيْتّْجَمْعُو مْعَ الْخُوتْ فْالْكْنِيسَة، وْكَيْعَلّْمُو بْزَّافْ دْ النَّاسْ. وْفْأَنْطَاكْيَة تّْسْمَّاوْ التّْلَامْدْ أَوَّلْ مَرَّة بْالْمَسِيحِيِّينْ.</div>
<div class="v" id="v27"><span class="vn">27</span> <span class="br-p"><br><br></span>وْفْدِيكْ لِيَّامْ، جَاوْ شِي أَنْبِيَا مْنْ أُورْشَلِيمْ لْأَنْطَاكْيَة.</div>
<div class="v" id="v28"><span class="vn">28</span> وْنَاضْ وَاحْدْ مْنّْهُمْ، سْمِيتُه أَݣَابُوسْ، وْتّْنَبّْأْ بْالْوَحْيْ مْنْ رُوحْ اللَّهْ، وْݣَالْ بْلِّي جُوعْ صْعِيبْ غَادِي يْكُونْ فْالدّْنْيَا كُلّْهَا. وْهُوَ الجُّوعْ اللِّي كَانْ طْرَا فْيَّامَاتْ الْحَاكْمْ كُلُودِيُوسْ.<sup class="fnm"><a name="fnm3" href="#fn3">3</a></sup></div>
<div class="v" id="v29"><span class="vn">29</span> وْتَّافْقُو التّْلَامْدْ، كُلّْ وَاحْدْ وْعْلَاشْ قْدَرْ، بَاشْ يْعَاوْنُو الْخُوتْ اللِّي سَاكْنِينْ فْبْلَادْ الْيَهُودِيَّة.</div>
<div class="v" id="v30"><span class="vn">30</span> وْدَاكْشِّي اللِّي دَارُو، وْالْمُعَاوَنَة اللِّي جْمْعُوهَا صِيفْطُوهَا مْعَ بَرْنَابَا وْشَاوُلْ لْشْيُوخْ الْكْنِيسَة.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ١‏:٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الاعمال ٨‏:١‏-٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->الاعمال ٢١‏:١٠<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>