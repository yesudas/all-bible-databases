<html><head>
<meta http-equiv="Content-Type" content="text/html;charset=utf-8" />
<title>Acts 12 &ndash; الْأَعْمَالْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 12);">
<div id="navbar"><a href="../index.html">الترجمة المغربية القياسية</a> &ndash; <b>الْأَعْمَالْ</b> &ndash; <a href="Acts_1.html">1</a> ... <a href="Acts_10.html">10</a> <a href="Acts_11.html">11</a> <b>12</b> <a href="Acts_13.html">13</a> <a href="Acts_14.html">14</a> ... <a href="Acts_28.html">28</a> </div><hr>
<h1>Acts 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْقْتِيلَة دْيَالْ يَعْقُوبْ وْبُطْرُسْ كَيْتّْشَدّْ فْالْحَبْسْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ طْنَاشْ</b></span> <span class="br-p"><br><br></span>وْفْدِيكْ لِيَّامْ، شْدّْ الْمَلِكْ هِيرُودُسْ شِي مُومْنِينْ مْنْ الْكْنِيسَة بَاشْ يْعَدّْبْهُمْ.</div>
<div class="v" id="v2"><span class="vn">2</span> وْقْتَلْ يَعْقُوبْ خُو يُوحَنَّا بْالسِّيفْ.</div>
<div class="v" id="v3"><span class="vn">3</span> وْحِيتْ شَافْ هَادْشِّي كَيْفَرّْحْ لِيهُودْ، شْدّْ بُطْرُسْ حْتَّى هُوَ. وْطْرَاتْ هَادْ الْأُمُورْ فْيَّامَاتْ عِيدْ الْخُبْزْ الْفْطِيرْ.</div>
<div class="v" id="v4"><span class="vn">4</span> وْمْلِّي شْدُّه دَارُه فْالْحَبْسْ، وْدَارْ عْلِيهْ رْبْعَة دْ الْفَرْقَاتْ دْ الْعَسْكَرْ بَاشْ يْعَسُّو عْلِيهْ، كُلّْ فَرْقَة فِيهَا رْبْعَة دْ الْعْسَاكْرِيَّة. وْكَانْ نَاوِي يْحَاكْمُه قُدَّامْ الشَّعْبْ مْنْ بَعْدْ عِيدْ الْفِصْحْ.</div>
<div class="v" id="v5"><span class="vn">5</span> وْهَكَّا بْقَى بُطْرُسْ فْالْحَبْسْ. وَلَكِنْ الْكْنِيسَة كَانْتْ مْدَاوْمَة عْلَى الصّْلَاة لْلَّهْ مْنْ جِهْةْ بُطْرُسْ.</div>
<div class="v" id="v6"><span class="vn">6</span> <span class="br-p"><br><br></span>وْفْاللِّيلَة اللِّي قْبَلْ النّْهَارْ اللِّي نْوَى فِيهْ هِيرُودُسْ يْحَاكْمْ بُطْرُسْ قُدَّامْ الشَّعْبْ، كَانْ بُطْرُسْ نَاعْسْ بِينْ جُوجْ عْسَاكْرِيَّة. وْكَانْ مْكَتّْفْ بْجُوجْ سْنَاسْلْ، وْفْالْبَابْ وَاقْفِينْ الْعْسَّاسَا اللِّي كَيْحْضِيوْ الْحَبْسْ.</div>
<div class="v" id="v7"><span class="vn">7</span> وْعْلَى غَفْلَة بَانْ مَلَاكْ مْنْ عَنْدْ الرَّبّْ، وْلْمَعْ ضَوّْ فْالْبِيتْ فِينْ كَانْ مْشْدُودْ. وْضْرَبْ الْمَلَاكْ بُطْرُسْ فْجَنْبُه، وْنَوّْضُه وْݣَالْ لِيهْ: «نُوضْ دْغْيَا!» وْطَاحُو السّْنَاسْلْ مْنْ يْدِّيهْ.</div>
<div class="v" id="v8"><span class="vn">8</span> وْݣَالْ لِيهْ الْمَلَاكْ: «سْدّْ حْزَامْكْ وْرْبَطْ سْيُورْ صْبَّاطْكْ». وْدَاكْشِّي نِيتْ اللِّي دَارْ بُطْرُسْ. وْعَاوْدْ ݣَالْ لِيهْ: «لْبَسْ السّْلْهَامْ دْيَالْكْ وْتْبَعْنِي».</div>
<div class="v" id="v9"><span class="vn">9</span> وْخْرَجْ بُطْرُسْ تَابْعْ الْمَلَاكْ، وْحْسَابْ لِيهْ هَادْشِّي اللِّي دَارْ الْمَلَاكْ غِيرْ رُؤْيَا، وْمَا عْرَفْشْ بْلِّي رَاهْ صْحِيحْ.</div>
<div class="v" id="v10"><span class="vn">10</span> وْدَازُو عْلَى الْفَرْقَة دْيَالْ الْعْسَّة اللّْوّْلَى وْالْفَرْقَة التَّانْيَة، وْوَصْلُو لْلْبَابْ دْ الْحْدِيدْ اللِّي كَيْدِّي لْلْمْدِينَة، وْهُوَ يْتّْحَلّْ لِيهُمْ بُوحْدُه وْخَرْجُو، وْغِيرْ قْطْعُو الزَّنْقَة، وْهُوَ يْتّْفَارْقْ الْمَلَاكْ مْعَ بُطْرُسْ.</div>
<div class="v" id="v11"><span class="vn">11</span> وْفْدِيكْ السَّاعَة تّْوَݣّْضْ بُطْرُسْ وْݣَالْ: «دَابَا تْيِقّْنْتْ بْلِّي الرَّبّْ صِيفْطْ لِيَّ الْمَلَاكْ دْيَالُه، وْعْتَقْنِي مْنْ يْدِّينْ هِيرُودُسْ وْمْنْ كُلّْ مَا كَانْ الشَّعْبْ دْ لِيهُودْ بَاغِي يْدِيرْ».</div>
<div class="v" id="v12"><span class="vn">12</span> وْمْلِّي عْرَفْ هَادْشِّي، مْشَى لْدَارْ مَرْيَمْ أُمّْ يُوحَنَّا الْمْكَنِّي مَرْقُسْ. وْكَانُو بْزَّافْ دْ الْمُومْنِينْ مْجْمُوعِينْ تْمَّ كَيْصَلِّيوْ.</div>
<div class="v" id="v13"><span class="vn">13</span> وْهُوَ يْدَقّْ فْبَابْ الدّْخْلَة دْيَالْ الدَّارْ، وْمْشَاتْ وَاحْدْ الْخْدَّامَة سْمِيتْهَا رَوْدَا بَاشْ تْشُوفْ شْكُونْ.</div>
<div class="v" id="v14"><span class="vn">14</span> وْمْلِّي عَرْفَاتْ الصُّوتْ دْيَالْ بُطْرُسْ، رْجْعَاتْ بْالزّْرْبَة بْلَا مَا تْحَلّْ الْبَابْ مْنْ كْتْرَةْ الْفَرْحَة، وْدْخْلَاتْ وْݣَالْتْ لِيهُمْ بْلِّي بُطْرُسْ وَاقْفْ حْدَا الْبَابْ.</div>
<div class="v" id="v15"><span class="vn">15</span> وْهُمَ يْݣُولُو لِيهَا: «رَاكِ غِيرْ كَتّْخَيّْلِي؟». وَلَكِنْ هِيَ بْقَاتْ شَادَّة فْكْلَامْهَا. وْݣَالُو لِيهَا: «هَادَاكْ رَاهْ الْمَلَاكْ دْيَالُه».</div>
<div class="v" id="v16"><span class="vn">16</span> وَلَكِنْ بُطْرُسْ بْقَى كَيْدَقّْ فْالْبَابْ. وْمْلِّي حْلُّو لِيهْ وْشَافُوهْ، تّْعَجّْبُو.</div>
<div class="v" id="v17"><span class="vn">17</span> وْشَيّْرْ لِيهُمْ بْيْدُّه بَاشْ يْسَكْتُو. وْعَاوْدْ لِيهُمْ كِيفَاشْ خَرّْجُه الرَّبّْ مْنْ الْحَبْسْ. وْزَادْ ݣَالْ لِيهُمْ: «خَبّْرُو يَعْقُوبْ وْالْخُوتْ الْمُومْنِينْ بْهَادْشِّي اللِّي طْرَا». وْمْنْ بَعْدْ خْرَجْ مْنْ تْمَّ وْمْشَى لْبْلَاصَة خْرَى.</div>
<div class="v" id="v18"><span class="vn">18</span> <span class="br-p"><br><br></span>وْمْلِّي طْلَعْ الصّْبَاحْ خَافُو الْعْسَّاسَا دْيَالْ الْحَبْسْ وْحَارُو آشْ يْدِيرُو. وْبْدَاوْ كَيْݣُولُو لْبَعْضِيَّاتْهُمْ: «شْنُو جْرَا لْبُطْرُسْ؟».</div>
<div class="v" id="v19"><span class="vn">19</span> وْمْلِّي بْغَاهْ هِيرُودُسْ وْمَا لْقَاهْشْ، سْوّْلْ الْعْسَّاسَا وْحْكَمْ عْلِيهُمْ بْالْمُوتْ. وْمْنْ بَعْدْ هَادْشِّي، مْشَى هِيرُودُسْ مْنْ بْلَادْ الْيَهُودِيَّة لْقَيْصَرِيَّة وْبْقَى تْمَّ.</div>
<div class="v" id="v20"><h2>الْمُوتْ دْيَالْ هِيرُودُسْ</h2><span class="vn">20</span> <span class="br-p"><br><br></span>وْكَانْ هِيرُودُسْ سَاخْطْ عْلَى النَّاسْ دْيَالْ صُورْ وْدْيَالْ صَيْدَا. وْتَّافْقُو بِينَاتْهُمْ وْمْشَاوْ شِي وْحْدِينْ مْنّْهُمْ لْعَنْدُه، وْطْلْبُو مْنْ بَلَاسْتُسْ الْمْسْؤُولْ عْلَى بِيتْ النّْعَاسْ دْ الْمَلِكْ، بَاشْ يْتّْصَالْحُو مْعَ الْمَلِكْ، عْلَاحْقَّاشْ بْلَادْهُمْ كَتَاخُدْ الْمُونَة دْيَالْهَا مْنْ مَمْلَكَةْ هِيرُودُسْ.</div>
<div class="v" id="v21"><span class="vn">21</span> وْفْالنّْهَارْ اللِّي غَيْسْتَقْبَلْهُمْ فِيهْ هِيرُودُسْ لْبَسْ اللّْبْسَة الْمَلَكِيَّة، وْݣْلَسْ عْلَى الْكُرْسِي دْ الْحُكْمْ كَيْخْطُبْ عْلِيهُمْ.</div>
<div class="v" id="v22"><span class="vn">22</span> وْبْدَاتْ الجّْمَاعَة دْ النَّاسْ كَتْݣُولْ بْصُوتْ عَالِي: «هَادَا صُوتْ دْيَالْ إِلَاهْ مَاشِي دْيَالْ بَشَرْ!».</div>
<div class="v" id="v23"><span class="vn">23</span> وْفْدِيكْ السَّاعَة ضْرَبْ مَلَاكْ مْنْ عَنْدْ الرَّبّْ هِيرُودُسْ عْلَاحْقَّاشْ مَا عْطَاشْ الْعَزّْ لْلَّهْ. وْبْدَا الدُّودْ كَيَاكُلْ فِيهْ وْمَاتْ.</div>
<div class="v" id="v24"><span class="vn">24</span> <span class="br-p"><br><br></span>وْكَانْ كْلَامْ اللَّهْ كَيْزِيدْ يْدِيعْ وْيْتّْعْرَفْ.</div>
<div class="v" id="v25"><span class="vn">25</span> وْبَعْدْمَا كَمّْلْ بَرْنَابَا وْشَاوُلْ خْدَمْتْهُمْ، رْجْعُو مْنْ أُورْشَلِيمْ، وْمْعَاهُمْ يُوحَنَّا الْمْكَنِّي مَرْقُسْ.</div>
</div>
<!-- PARSED ABOVE; EDITING MAY BREAK PARSER -->
</body></html>