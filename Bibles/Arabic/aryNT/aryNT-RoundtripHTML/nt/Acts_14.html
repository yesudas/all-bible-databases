<html><head>
<meta http-equiv="Content-Type" content="text/html;charset=utf-8" />
<title>Acts 14 &ndash; الْأَعْمَالْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 14);">
<div id="navbar"><a href="../index.html">الترجمة المغربية القياسية</a> &ndash; <b>الْأَعْمَالْ</b> &ndash; <a href="Acts_1.html">1</a> ... <a href="Acts_12.html">12</a> <a href="Acts_13.html">13</a> <b>14</b> <a href="Acts_15.html">15</a> <a href="Acts_16.html">16</a> ... <a href="Acts_28.html">28</a> </div><hr>
<h1>Acts 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>بُولُسْ وْبَرْنَابَا فْإِيقُونِيَة</h2><span class="vn">1</span> <span class="css" style="font-style: italic; myBibleType=note"><b>الْفَصْلْ رْبَعْطَاشْ</b></span> <span class="br-p"><br><br></span>وْدْخَلْ بُولُسْ وْبَرْنَابَا لْدَارْ الصّْلَاة دْيَالْ لِيهُودْ فْإِيقُونِيَة، وْتّْكَلّْمُو بْكْلَامْ خْلَّا بْزَّافْ دْ النَّاسْ مْنْ لِيهُودْ وْالْيُونَانِيِّينْ يْآمْنُو.</div>
<div class="v" id="v2"><span class="vn">2</span> وَلَكِنْ لِيهُودْ اللِّي مَاشِي مُومْنِينْ فَسّْدُو عْقُولْ النَّاسْ اللِّي مَاشِي يْهُودْ وْحَرّْشُوهُمْ عْلَى الْخُوتْ الْمُومْنِينْ.</div>
<div class="v" id="v3"><span class="vn">3</span> وَاخَّا هَكَّا بْقَى بُولُسْ وْبَرْنَابَا فْإِيقُونِيَة مُدَّة طْوِيلَة كَيْخَبّْرُو النَّاسْ عْلَى الرَّبّْ بْلَا مَا يْخَافُو، وْكَانْ كَيْشْهَدْ عْلَى كْلَامْ النِّعْمَة دْيَالُه، بْالْعَلَامَاتْ وْالْأُمُورْ الْعْجِيبَة اللِّي دَارْهَا عْلَى يْدِّيهُمْ.</div>
<div class="v" id="v4"><span class="vn">4</span> وْتّْقَسْمُو النَّاسْ دْيَالْ الْمْدِينَة، شِي وْحْدِينْ كَانُو مْعَ لِيهُودْ، وْوْحْدِينْ خْرِينْ مْعَ الرُّسُلْ.</div>
<div class="v" id="v5"><span class="vn">5</span> وْفْالْوَقْتْ اللِّي تَّافْقُو فِيهْ لِيهُودْ وْاللِّي مَاشِي يْهُودْ وْمْعَاهُمْ الرُّؤَسَا دْيَالْهُمْ بَاشْ يْهَجْمُو عْلِيهُمْ وْيْرَجْمُوهُمْ،</div>
<div class="v" id="v6"><span class="vn">6</span> عْرَفْ بُولُسْ وْبَرْنَابَا الْخُطَّة دْيَالْهُمْ، وْهُمَ يْهَرْبُو لْمْدُونْ لِسْتْرَة وْدَرْبَة وْلْلْمْدُونْ الْقْرِيبَة لِيهُمْ.</div>
<div class="v" id="v7"><span class="vn">7</span> وْتْمَّ بْدَاوْ كَيْخَبّْرُو النَّاسْ بْالْبْشَارَة.</div>
<div class="v" id="v8"><h2>بُولُسْ وْبَرْنَابَا فْلِسْتْرَة وْدَرْبَة</h2><span class="vn">8</span> <span class="br-p"><br><br></span>وْكَانْ فْلِسْتْرَة وَاحْدْ الرَّاجْلْ مْنْ نْهَارْ تّْزَادْ وْهُوَ زْحَّافْ، عَمّْرُه مَا تّْمْشَّى.</div>
<div class="v" id="v9"><span class="vn">9</span> وْكَانْ هَادْ الرَّاجْلْ ݣَالْسْ كَيْتّْصَنّْتْ لْبُولُسْ مْلِّي كَانْ كَيْتّْكَلّْمْ، وْشَافْ فِيهْ بُولُسْ مْزْيَانْ وْحَسّْ بْلِّي هَادْ الرَّاجْلْ عَنْدُه الْإِيمَانْ بَاشْ يْتّْشَافَى،</div>
<div class="v" id="v10"><span class="vn">10</span> وْهُوَ يْݣُولْ لِيهْ بْصُوتْ عَالِي: «نُوضْ وْقَفْ عْلَى رْجْلِيكْ!» وْنَاضْ وْقَفْ وْبْدَا كَيْمْشِي.</div>
<div class="v" id="v11"><span class="vn">11</span> وْمْلِّي شَافُو الجّْمَاعَاتْ دْ النَّاسْ مَا دَارْ بُولُسْ، ݣَالُو بْلُغْتْهُمْ اللِّيقُونِيَّة: «الْإِلَاهَاتْ خْدَاوْ صُورْةْ الْبَشَرْ وْنْزْلُو لْعَنْدْنَا!».</div>
<div class="v" id="v12"><span class="vn">12</span> وْسْمَّاوْ بَرْنَابَا زَفْسْ، وْبُولُسْ هَرْمَسْ، حِيتْ هُوَ اللِّي كَانْ كَيْتّْكَلّْمْ بْزَّافْ.</div>
<div class="v" id="v13"><span class="vn">13</span> وْجَا رَاجْلْ الدِّينْ الْمْكَلّْفْ بْمَعْبَدْ الصَّنَمْ زَفْسْ اللِّي فْالدّْخْلَة دْيَالْ الْمْدِينَة، وْجَابْ التِّيرَانْ وْتِيجَانْ دْيَالْ الْوَرْدْ حْدَا الْبِيبَانْ، وْبْغَا يْقَدّْمْ الدّْبِيحَة مْعَ الجّْمَاعَاتْ دْيَالْ النَّاسْ.</div>
<div class="v" id="v14"><span class="vn">14</span> وْمْلِّي سْمْعُو الرُّسُلْ بُولُسْ وْبَرْنَابَا هَادْ الْخْبَارْ، قَطّْعُو حْوَايْجْهُمْ وْخَرْجُو بْالزّْرْبَة لْعَنْدْ الجّْمَاعَة دْ النَّاسْ كَيْغَوّْتُو</div>
<div class="v" id="v15"><span class="vn">15</span> وْكَيْݣُولُو: «آ هَادْ النَّاسْ، عْلَاشْ كَتْدِيرُو هَادْشِّي؟ رَاهْ حْتَّى حْنَا بَشَرْ وْكَنْحَسُّو بْحَالْكُمْ، كَنْخَبّْرُوكُمْ بْالْبْشَارَة بَاشْ تْخَلِّيوْ هَادْ الْأُمُورْ الْبَاطْلَة وْتْرْجْعُو لْلَّهْ الْحَيّْ، اللِّي خْلَقْ السّْمَا وْالْأَرْضْ وْالْبْحَرْ وْكُلّْ حَاجَة فِيهُمْ.</div>
<div class="v" id="v16"><span class="vn">16</span> وْهُوَ اللِّي خْلَّا ݣَاعْ الشّْعُوبْ فْقْدِيمْ الزّْمَانْ يْمْشِيوْ فْطْرِيقْهُمْ،</div>
<div class="v" id="v17"><span class="vn">17</span> وْوَاخَّا هَكَّاكْ كَانْ كَيْشْهَدْ لْرَاسُه عْلَى الْخِيرْ اللِّي كَيْدِيرْ: كَيْنَزّْلْ لِيكُمْ الشّْتَا مْنْ السّْمَا، وْكَيْعْطِيكُمْ الصَّابَا فْوَقْتْهَا، وْكَيْرْزَقْكُمْ بْالْمَاكْلَة، وْكَيْعَمّْرْ قْلُوبْكُمْ بْالْفَرْحَة».</div>
<div class="v" id="v18"><span class="vn">18</span> وْغِيرْ بَزّْزْ بَاشْ قَدْرُو الرُّسُلْ بْجُوجْ بْهَادْ الْكْلَامْ يْحَبْسُو النَّاسْ بَاشْ مَا يْقَدّْمُوشْ لِيهُمْ الدّْبِيحَة.</div>
<div class="v" id="v19"><span class="vn">19</span> <span class="br-p"><br><br></span>وْمْنْ بَعْدْ جَاوْ شِي يْهُودْ مْنْ أَنْطَاكْيَة وْإِيقُونِيَة، وْقْنْعُو الجّْمَاعَاتْ دْ النَّاسْ بْكْلَامْهُمْ، وْهُمَ يْرَجْمُو بُولُسْ وْجَرُّوهْ لْبَرَّا دْ الْمْدِينَة وْهُمَ كَيْضَنُّو بْلِّي مَاتْ.</div>
<div class="v" id="v20"><span class="vn">20</span> وْمْلِّي تّْجَمْعُو عْلِيهْ التّْلَامْدْ، نَاضْ وْرْجَعْ لْلْمْدِينَة. وْالْغَدّْ لِيهْ خْرَجْ مْعَ بَرْنَابَا لْدَرْبَة.</div>
<div class="v" id="v21"><h2>بُولُسْ وْبَرْنَابَا كَيْرَجْعُو لْأَنْطَاكْيَة فْسُورِيَا</h2><span class="vn">21</span> <span class="br-p"><br><br></span>وْخَبّْرْ بُولُسْ وْبَرْنَابَا النَّاسْ فْدَرْبَة بْالْبْشَارَة وْعَلّْمُو بْزَّافْ مْنّْهُمْ. وْمْنْ بَعْدْ رْجْعُو لْلِسْتْرَة، وْمْنّْهَا لْإِيقُونِيَة وْأَنْطَاكْيَة،</div>
<div class="v" id="v22"><span class="vn">22</span> كَيْعَاوْنُو التّْلَامْدْ وْكَيْشَجّْعُوهُمْ بَاشْ يْبْقَاوْ تَابْتِينْ فْالْإِيمَانْ دْيَالْهُمْ، وْكَيْݣُولُو: «خَاصّْنَا نْدُوزُو فْبْزَّافْ دْيَالْ الْمْحَايْنْ بَاشْ نْدَخْلُو لْمَمْلَكَةْ اللَّهْ».</div>
<div class="v" id="v23"><span class="vn">23</span> وْمْلِّي بُولُسْ وْبَرْنَابَا خْتَارُو لْلتّْلَامْدْ شْيُوخْ فْكُلّْ كْنِيسَة، صْلَّاوْ وْصَامُو مْعَاهُمْ وْخْلَّاوْهُمْ فْيْدِّينْ الرَّبّْ اللِّي آمْنُو بِيهْ.</div>
<div class="v" id="v24"><span class="vn">24</span> <span class="br-p"><br><br></span>وْمْلِّي دَازُو الرُّسُلْ بْجُوجْ مْنْ بْلَادْ بِيسِيدِيَّة، وْصْلُو لْبْلَادْ بَمْفِيلِيَّة.</div>
<div class="v" id="v25"><span class="vn">25</span> وْخَبّْرُو النَّاسْ بْكْلَامْ اللَّهْ فْبَرْجَة، وْمْنْ بَعْدْ نْزْلُو لْأَتَّالْيَة.</div>
<div class="v" id="v26"><span class="vn">26</span> وْمْنْ تْمَّ سَافْرُو فْالْبْحَرْ رَاجْعِينْ لْأَنْطَاكْيَة، اللِّي مْنّْهَا وَدّْعُوهُمْ الْخُوتْ فْأَمَانْ اللَّهْ لْلْخْدْمَة اللِّي كَمّْلُوهَا.</div>
<div class="v" id="v27"><span class="vn">27</span> وْمْلِّي وْصْلُو لِيهَا جْمْعُو الْمُومْنِينْ دْيَالْ الْكْنِيسَة، وْخَبّْرُوهُمْ بْكُلّْ مَا دَارْ اللَّهْ مْعَاهُمْ، وْكِيفَاشْ فْتَحْ اللَّهْ بَابْ الْإِيمَانْ لْلنَّاسْ اللِّي مَاشِي يْهُودْ.</div>
<div class="v" id="v28"><span class="vn">28</span> وْݣْلْسُو تْمَّ مُدَّة طْوِيلَة مْعَ التّْلَامْدْ.</div>
</div>
<!-- PARSED ABOVE; EDITING MAY BREAK PARSER -->
</body></html>