<html><head>
<meta http-equiv="Content-Type" content="text/html;charset=utf-8" />
<title>Acts 15 &ndash; الْأَعْمَالْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 15);">
<div id="navbar"><a href="../index.html">الترجمة المغربية القياسية</a> &ndash; <b>الْأَعْمَالْ</b> &ndash; <a href="Acts_1.html">1</a> ... <a href="Acts_13.html">13</a> <a href="Acts_14.html">14</a> <b>15</b> <a href="Acts_16.html">16</a> <a href="Acts_17.html">17</a> ... <a href="Acts_28.html">28</a> </div><hr>
<h1>Acts 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>مُشْكِلَة فْأَنْطَاكْيَة</h2><span class="vn">1</span> <span class="css" style="font-style: italic; myBibleType=note"><b>الْفَصْلْ خْمْسْطَاشْ</b></span> <span class="br-p"><br><br></span>وْجَاوْ شِي وْحْدِينْ مْنْ بْلَادْ الْيَهُودِيَّة، وْبْدَاوْ كَيْعَلّْمُو الْخُوتْ الْمُومْنِينْ وْݣَالُو لِيهُمْ: «مَا يْمْكَنْشْ لِيكُمْ تْنْجَاوْ إِلَا مَا تْخَتّْنْتُوشْ كِمَا كَيْݣُولْ الشّْرَعْ دْيَالْ مُوسَى».</div>
<div class="v" id="v2"><span class="vn">2</span> وْمْلِّي طْرَاتْ مُنَاقَشَة قْوِيَّة بِينْهُمْ وْبِينْ بُولُسْ وْبَرْنَابَا، تَّافْقُو بَاشْ يْسَافْرْ بُولُسْ وْبَرْنَابَا وْشِي وْحْدِينْ خْرِينْ مْنّْهُمْ لْأُورْشَلِيمْ، بَاشْ يْتّْشَاوْرُو فْهَادْ الْقَضِيَّة مْعَ الرُّسُلْ وْالشّْيُوخْ.</div>
<div class="v" id="v3"><span class="vn">3</span> وْمْنْ بَعْدْمَا صِيفْطَاتْهُمْ الْكْنِيسَة، دَازُو مْنْ فِينِيقِيَة وْالسَّامِرَة، وْخَبّْرُو بْالتّْفْصِيلْ بْلِّي حْتَّى النَّاسْ اللِّي مَاشِي يْهُودْ آمْنُو بْالْمَسِيحْ. وْهَادْ الْخْبَارْ دَارْتْ فَرْحَة كْبِيرَة بِينْ الْخُوتْ كُلّْهُمْ.</div>
<div class="v" id="v4"><span class="vn">4</span> وْمْلِّي وْصْلُو لْأُورْشَلِيمْ، رَحّْبُو بِيهُمْ الْمُومْنِينْ دْ الْكْنِيسَة وْالرُّسُلْ وْالشّْيُوخْ، وْهُمَ يْخَبّْرُوهُمْ بْكُلّْ مَا دَارْ اللَّهْ مْعَاهُمْ.</div>
<div class="v" id="v5"><span class="vn">5</span> وَلَكِنْ شِي نَاسْ اللِّي كَانُو مْنْ جْمَاعْةْ الْفْرِّيسِيِّينْ وْآمْنُو، نَاضُو وْݣَالُو: «وَاجْبْ عْلَى الْمُومْنِينْ اللِّي مَاشِي يْهُودْ يْتّْخَتّْنُو وْيْدِيرُو بْشْرَعْ مُوسَى».</div>
<div class="v" id="v6"><span class="vn">6</span> <span class="br-p"><br><br></span>وْهُمَ يْتّْجَمْعُو الرُّسُلْ وْالشّْيُوخْ بَاشْ يْشُوفُو فْهَادْ الْقَضِيَّة.</div>
<div class="v" id="v7"><span class="vn">7</span> وْمْنْ بَعْدْ مُنَاقَشَة طْوِيلَة، نَاضْ بُطْرُسْ وْݣَالْ لِيهُمْ: «آ الْخُوتْ، كَتْعَرْفُو بْلِّي اللَّهْ خْتَارْنِي مْنْ بِينَاتْكُمْ هَادِي مُدَّة طْوِيلَة، بَاشْ نْتّْكَلّْمْ مْعَ النَّاسْ اللِّي مَاشِي يْهُودْ عْلَى الْإِنْجِيلْ بَاشْ يْسَمْعُو وْيْآمْنُو.<sup class="fnm"><a name="fnm1" href="#fn1">1</a></sup></div>
<div class="v" id="v8"><span class="vn">8</span> وْاللَّهْ اللِّي كَيْعْرَفْ أَشْنُو فْالْقْلُوبْ، رْضَى عْلِيهُمْ، وْعْطَاهُمْ الرُّوحْ الْقُدُسْ كِمَا عْطَاهْ لِينَا حْتَّى حْنَا،<sup class="fnm"><a name="fnm2" href="#fn2">2</a></sup></div>
<div class="v" id="v9"><span class="vn">9</span> وْمَا فَرّْقْ بِينَّا وْبِينْهُمْ حْتَّى فْشِي حَاجَة. وْهُوَ اللِّي نْقَّى قْلُوبْهُمْ بْالْإِيمَانْ.</div>
<div class="v" id="v10"><span class="vn">10</span> وْدَابَا عْلَاشْ كَتْجَرّْبُو اللَّهْ، وْكَتْحَطُّو عْلَى التّْلَامْدْ تْقُلْ مَا قَدْرُو يْهَزُّوهْ لَا جْدُودْنَا وَلَا حْنَا؟</div>
<div class="v" id="v11"><span class="vn">11</span> حْنَا كَنْآمْنُو بْلِّي بْالنِّعْمَة دْيَالْ رَبّْنَا يَسُوعْ كَنّْجَاوْ، كِمَا كَيْنْجَاوْ حْتَّى هُمَ».</div>
<div class="v" id="v12"><span class="vn">12</span> <span class="br-p"><br><br></span>وْسْكْتُو النَّاسْ كُلّْهُمْ، وْبْدَاوْ كَيْتّْصَنّْتُو لْبَرْنَابَا وْبُولُسْ وْهُمَ كَيْعَاوْدُو لِيهُمْ عْلَى ݣَاعْ الْعَلَامَاتْ وْالْأُمُورْ الْعْجِيبَة اللِّي دَارْ اللَّهْ عْلَى يْدِّيهُمْ فْوَسْطْ النَّاسْ اللِّي مَاشِي يْهُودْ.</div>
<div class="v" id="v13"><span class="vn">13</span> <span class="br-p"><br><br></span>وْمْنْ بَعْدْمَا كَمّْلُو كْلَامْهُمْ ݣَالْ يَعْقُوبْ: «سْمْعُونِي آ الْخُوتْ:</div>
<div class="v" id="v14"><span class="vn">14</span> عَاوْدْ لِينَا سِمْعَانْ كِيفَاشْ مْنْ اللّْوّْلْ كَانْ اللَّهْ كَيْهَمُّه يَاخُدْ مْنْ الشّْعُوبْ اللِّي مَاشِي يْهُودْ شَعْبْ لِيهْ،</div>
<div class="v" id="v15"><span class="vn">15</span> وْهَادَا كَيْوَافْقْ بْزَّافْ كْلَامْ الْأَنْبِيَا فْكْتَابْ اللَّهْ اللِّي كَيْݣُولْ:</div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>غَادِي نْرْجَعْ مْنْ بَعْدْ هَادْشِّي،<br> <span class="br-ind"><br><span class="indent">&nbsp;</span></span>وْغَنْبْنِي تَانِي خِيمْةْ دَاوُدْ اللِّي رَايْبَة،<br> <span class="br-ind"><br><span class="indent">&nbsp;</span></span>وْغَنْبْنِي الرّْدَمْ دْيَالْهَا وْنْعَلِّيهْ.<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>بَاشْ النَّاسْ اللِّي بْقَاوْ،<br> <span class="br-ind"><br><span class="indent">&nbsp;</span></span>وْݣَاعْ الشّْعُوبْ اللِّي مْآمْنِينْ بْالْإِسْمْ دْيَالِي يْقَلّْبُو عْلَى الرَّبّْ.<br> <span class="br-ind"><br><span class="indent">&nbsp;</span></span>هَادْشِّي اللِّي كَيْݣُولْ الرَّبّْ اللِّي خْلَّا هَادْ الْأُمُورْ<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>مْعْرُوفَة مْنْ قْدِيمْ الزّْمَانْ.<br></div>
<div class="v" id="v19"><span class="vn">19</span> <span class="br-p"><br><br></span>عْلَى هَادْشِّي كَنْشُوفْ بْلِّي مَا خَاصّْنَاشْ نْتَقّْلُو عْلَى النَّاسْ اللِّي مَاشِي يْهُودْ اللِّي كَيْرَجْعُو لْلَّهْ،</div>
<div class="v" id="v20"><span class="vn">20</span> وَلَكِنْ خَاصّْنَا نْكَتْبُو لِيهُمْ بَاشْ مَا يْبْقَاوْشْ يَاكْلُو الدّْبِيحَة اللِّي كَتّْقَدّْمْ لْلْأَصْنَامْ، وْمَا يْفَسْدُوشْ وْمَا يَاكْلُوشْ الْحَيَوَانَاتْ الْمْخْنُوقَة وْاللِّي بْدَمّْهَا.</div>
<div class="v" id="v21"><span class="vn">21</span> حِيتْ الشّْرَعْ دْيَالْ مُوسَى عَنْدُه مْنْ قْدِيمْ الزّْمَانْ نَاسْ كَيْخَبّْرُو بِيهْ فْكُلّْ مْدِينَة، وْكَيْقْرَاوْهْ فْدْيُورْ الصّْلَاة كُلّْ سْبْتْ».</div>
<div class="v" id="v22"><h2>الرِّسَالَة لْلْمُومْنِينْ اللِّي فْأَنْطَاكْيَة</h2><span class="vn">22</span> <span class="br-p"><br><br></span>وْفْدَاكْ الْوَقْتْ تَّافْقُو الرُّسُلْ وْالشّْيُوخْ وْالْكْنِيسَة كُلّْهَا بَاشْ يْخْتَارُو مْنّْهُمْ جُوجْ رْجَالْ وْيْصِيفْطُوهُمْ لْأَنْطَاكْيَة مْعَ بُولُسْ وْبَرْنَابَا. وْهُمَ يْخْتَارُو يَهُودَا اللِّي كَيْسَمِّيوْهْ بَرْسَابَا، وْسِيلَا، وْكَانُو مْنْ الْمْسْؤُولِينْ الْكْبَارْ بِينْ الْخُوتْ،</div>
<div class="v" id="v23"><span class="vn">23</span> وْصِيفْطُو مْعَاهُمْ هَادْ الرِّسَالَة اللِّي مْكْتُوبْ فِيهَا: <span class="br-p"><br><br></span>«حْنَا خُوتْكُمْ الرُّسُلْ وْالشّْيُوخْ، كَنْسَلّْمُو عْلَى الْخُوتْ الْمُومْنِينْ اللِّي مَاشِي يْهُودْ اللِّي فْأَنْطَاكْيَة وْسُورِيَا وْكِيلِيكِيَّة.</div>
<div class="v" id="v24"><span class="vn">24</span> رَاهْ سْمَعْنَا بْلِّي شِي نَاسْ مْشَاوْ مْنْ عَنْدْنَا بْلَا مَا نْصِيفْطُوهُمْ، وْشَوّْشُو عْلِيكُمْ وْدَخّْلُو لِيكُمْ الشّْكْ بْالْهَضْرَة دْيَالْهُمْ.</div>
<div class="v" id="v25"><span class="vn">25</span> وْتَّافْقْنَا كُلّْنَا بَاشْ نْخْتَارُو شِي مُومْنِينْ وْنْصِيفْطُوهُمْ لِيكُمْ مْعَ خُوتْنَا الْعْزَازْ بَرْنَابَا وْبُولُسْ،</div>
<div class="v" id="v26"><span class="vn">26</span> اللِّي عْطَاوْ حْيَاتْهُمْ لْإِسْمْ رَبّْنَا يَسُوعْ الْمَسِيحْ.</div>
<div class="v" id="v27"><span class="vn">27</span> وْهَكَّا صِيفْطْنَا يَهُودَا وْسِيلَا بَاشْ يْݣُولُو لِيكُمْ بْفُمّْهُمْ هَادْ الْكْلَامْ اللِّي كْتَبْنَاهْ لِيكُمْ.</div>
<div class="v" id="v28"><span class="vn">28</span> حِيتْ بَانْ لْلرُّوحْ الْقُدُسْ وْلِينَا، بْلِّي مَا خَاصّْنَا نْكَلّْفُوكُمْ غِيرْ بْالْحْوَايْجْ اللِّي وَلَابْدّْ مْنّْهُمْ:</div>
<div class="v" id="v29"><span class="vn">29</span> خَاصّْكُمْ تْبَعّْدُو مْنْ الدّْبَايْحْ اللِّي كَتّْدْبَحْ لْلْأَصْنَامْ، وْمَا تَاكْلُوشْ الدّْمْ وْالدّْبِيحَة الْمْخْنُوقَة، وْمَا تْفَسْدُوشْ. وْرَاهْ غَادِي تْدِيرُو الْخِيرْ فْرَاسْكُمْ إِلَا بَعّْدْتُو مْنْ هَادْشِّي. سْلَامْ اللَّهْ مْعَاكُمْ».</div>
<div class="v" id="v30"><h2>يَهُودَا وْسِيلَا فْأَنْطَاكْيَة</h2><span class="vn">30</span> <span class="br-p"><br><br></span>وْهُمَ يْمْشِيوْ وْسَافْرُو لْأَنْطَاكْيَة، وْجْمْعُو الْمُومْنِينْ وْعْطَاوْهُمْ الرِّسَالَة.</div>
<div class="v" id="v31"><span class="vn">31</span> وْمْلِّي قْرَاوْهَا فْرْحُو بْكْلَامْ التَّشْجِيعْ اللِّي مْكْتُوبْ فِيهَا.</div>
<div class="v" id="v32"><span class="vn">32</span> وْحِيتْ يَهُودَا وْسِيلَا كَانُو أَنْبِيَا، ݣَالُو بْزَّافْ دْيَالْ الْكْلَامْ شَجّْعُو بِيهْ الْخُوتْ وْعَاوْنُوهُمْ بِيهْ.</div>
<div class="v" id="v33"><span class="vn">33</span> وْمْنْ بَعْدْمَا دَوّْزُو وَاحْدْ الْمُدَّة فْأَنْطَاكْيَة، صِيفْطُوهُمْ الْخُوتْ بْالْهْنَا، بَاشْ يْرْجْعُو لْلْخُوتْ اللِّي صِيفْطُوهُمْ. [</div>
<div class="v" id="v34"><span class="vn">34</span> وَلَكِنْ سِيلَا قَرّْرْ بَاشْ يْبْقَى تْمَّ.]</div>
<div class="v" id="v35"><span class="vn">35</span> وْݣْلَسْ بُولُسْ وْبَرْنَابَا فْأَنْطَاكْيَة، كَيْعَلّْمُو وْكَيْخَبّْرُو بْالْإِنْجِيلْ وْبْكْلَامْ الرَّبّْ، وْبْزَّافْ دْيَالْ الْمُومْنِينْ خْرِينْ كَيْعَاوْنُوهُمْ.</div>
<div class="v" id="v36"><h2>بُولُسْ كَيْتّْفَارْقْ مْعَ بَرْنَابَا</h2><span class="vn">36</span> <span class="br-p"><br><br></span>وْمْنْ بَعْدْ شِي يَّامَاتْ، ݣَالْ بُولُسْ لْبَرْنَابَا: «يَالَّاهْ نْرْجْعُو بَاشْ نْزُورُو الْخُوتْ فْكُلّْ مْدِينَة خَبّْرْنَا فِيهَا بْكْلَامْ الرَّبّْ، وْنْعَرْفُو حْوَالْهُمْ».</div>
<div class="v" id="v37"><span class="vn">37</span> وْبْغَا بَرْنَابَا يْدِّي مْعَاهُمْ حْتَّى يُوحَنَّا اللِّي كَيْسَمِّيوْهْ مَرْقُسْ،</div>
<div class="v" id="v38"><span class="vn">38</span> وَلَكِنْ بُولُسْ مَا بْغَاهْشْ يْمْشِي مْعَاهُمْ، حِيتْ سْمَحْ فِيهُمْ فْبَمْفِيلِيَّة وْمَا عَاوْنْهُمْشْ فْالْخْدْمَة.<sup class="fnm"><a name="fnm3" href="#fn3">3</a></sup></div>
<div class="v" id="v39"><span class="vn">39</span> وْطْرَاتْ بِينَاتْهُمْ خْصُومَة كْبِيرَة حْتَّى تّْفَارْقُو عْلَى بْعْضِيَّاتْهُمْ. وْدَّا بَرْنَابَا مَرْقُسْ وْسَافْرُو فْالْبْحَرْ لْقُبْرُصْ.</div>
<div class="v" id="v40"><span class="vn">40</span> وَلَكِنْ بُولُسْ خْتَارْ سِيلَا وْخْرَجْ مْنْ أَنْطَاكْيَة، وْخْلَّاوْهُمْ الْخُوتْ فْأَمَانْ اللَّهْ.</div>
<div class="v" id="v41"><span class="vn">41</span> وْهُوَ يْدُوزْ مْنْ سُورِيَا وْكِيلِيكِيَّة كَيْشَجّْعْ الْكْنَايْسْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ١٠‏:١‏-٤٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الاعمال ١٠‏:٤٤؛ الاعمال ٢‏:٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->الاعمال ١٣‏:١٣<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>