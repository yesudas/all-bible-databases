<html><head>
<meta http-equiv="Content-Type" content="text/html;charset=utf-8" />
<title>Acts 17 &ndash; الْأَعْمَالْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 17);">
<div id="navbar"><a href="../index.html">الترجمة المغربية القياسية</a> &ndash; <b>الْأَعْمَالْ</b> &ndash; <a href="Acts_1.html">1</a> ... <a href="Acts_15.html">15</a> <a href="Acts_16.html">16</a> <b>17</b> <a href="Acts_18.html">18</a> <a href="Acts_19.html">19</a> ... <a href="Acts_28.html">28</a> </div><hr>
<h1>Acts 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>بُولُسْ وْسِيلَا فْمْدِينْةْ تْسَالُونِيكِي</h2><span class="vn">1</span> <span class="css" style="font-style: italic; myBibleType=note"><b>الْفَصْلْ سْبَعْطَاشْ</b></span> <span class="br-p"><br><br></span>وْدَازْ بُولُسْ وْسِيلَا عْلَى أَمْفِيبُولِيسْ وْأَبُولُونِيَّة حْتَّى وْصْلُو لْتْسَالُونِيكِي، وْكَانْتْ فِيهَا دَارْ الصّْلَاة دْيَالْ لِيهُودْ.</div>
<div class="v" id="v2"><span class="vn">2</span> وْدْخَلْ بُولُسْ لْدَارْ الصّْلَاة كِيفْ عَادْتُه، وْبْدَا كَيْتّْنَاقْشْ مْعَ لِيهُودْ مْنْ كْتَابْ اللَّهْ مُدَّةْ تْلَاتَة دْ السّْبُوتَ،</div>
<div class="v" id="v3"><span class="vn">3</span> كَيْشْرَحْ وْكَيْبَيّْنْ لِيهُمْ كِيفَاشْ كَانْ خَاصّْ الْمَسِيحْ يْتّْعَدّْبْ وْيْتّْبْعَتْ مْنْ الْمُوتْ، وْݣَالْ لِيهُمْ: «هَادَا هُوَ الْمَسِيحْ يَسُوعْ اللِّي كَنْخَبّْرْكُمْ عْلِيهْ».</div>
<div class="v" id="v4"><span class="vn">4</span> وْقْتَنْعُو شِي وْحْدِينْ مْنّْهُمْ وْوْلَّاوْ مْعَ بُولُسْ وْسِيلَا، وْمْعَاهُمْ بْزَّافْ دْيَالْ الْيُونَانِيِّينْ اللِّي كَيْعَبْدُو اللَّهْ، وْعْيَالَاتْ كْتَارْ شَانْهُمْ كْبِيرْ.</div>
<div class="v" id="v5"><span class="vn">5</span> وَلَكِنْ لِيهُودْ لْخْرِينْ حْسْدُوهُمْ، وْجْمْعُو مْنْ النَّاسْ دْ السُّوقْ شِي وْحْدِينْ خَايْبِينْ حَرّْشُو النَّاسْ وْدَارُو الْفُوضَى فْالْمْدِينَة، وْمْنْ بَعْدْ هْجْمُو عْلَى دَارْ يَاسُونْ كَيْقَلّْبُو عْلَى بُولُسْ وْسِيلَا بَاشْ يْخَرّْجُوهُمْ قُدَّامْ النَّاسْ.</div>
<div class="v" id="v6"><span class="vn">6</span> وْمْلِّي مَا لْقَاوْهُمْشْ، دَّاوْ يَاسُونْ وْشِي خُوتْ مُومْنِينْ لْلْحُكَّامْ دْ الْمْدِينَة، وْهُمَ كَيْغَوّْتُو وْكَيْݣُولُو: «رَاهْ هَادُوكْ اللِّي دَارُو الْفُوضَى فْكُلّْ بْلَاصَة جَاوْ دَابَا لّْهْنَا،</div>
<div class="v" id="v7"><span class="vn">7</span> وْكَانْ يَاسُونْ مْضَايْفْهُمْ عَنْدُه. وْرَاهْ هَادُو كُلّْهُمْ كَيْعْصَاوْ حْكَامْ قَيْصَرْ، وْكَيْݣُولُو بْلِّي كَايْنْ شِي مَلِكْ آخُرْ سْمِيتُه يَسُوعْ!».</div>
<div class="v" id="v8"><span class="vn">8</span> وْمْلِّي سْمْعُو النَّاسْ وْالْحُكَّامْ هَادْ الْكْلَامْ تْقَلّْقُو بْزَّافْ.</div>
<div class="v" id="v9"><span class="vn">9</span> وْخْدَاوْ الْحُكَّامْ ضَمَانَة دْ الْفْلُوسْ مْنْ عَنْدْ يَاسُونْ وْالْمُومْنِينْ لْخْرِينْ، وْهُمَ يْطَلْقُوهُمْ.</div>
<div class="v" id="v10"><h2>بُولُسْ وْسِيلَا فْمْدِينْةْ بِيرِيَّة</h2><span class="vn">10</span> <span class="br-p"><br><br></span>وْغِيرْ جَا اللِّيلْ، صِيفْطُو الْخُوتْ الْمُومْنِينْ بُولُسْ وْسِيلَا لْبِيرِيَّة، وْمْلِّي وْصْلُو لِيهَا دَخْلُو لْدَارْ الصّْلَاة دْيَالْ لِيهُودْ.</div>
<div class="v" id="v11"><span class="vn">11</span> وَلَكِنْ هَادُوكْ كَانُو مْتْسَامْحِينْ بْزَّافْ كْتَرْ مْنْ اللِّي فْتْسَالُونِيكِي، وْقْبْلُو كْلَامْ اللَّهْ بْفَرْحَة كْبِيرَة، وْبْدَاوْ كُلَّ نْهَارْ كَيْقْرَاوْ وْكَيْقَلّْبُو فْكْتَابْ اللَّهْ وَاشْ هَادْ الْأُمُورْ صْحِيحَة.</div>
<div class="v" id="v12"><span class="vn">12</span> وْآمْنُو بْزَّافْ مْنّْهُمْ وْمْنْ الْعْيَالَاتْ الْيُونَانِيَّاتْ اللِّي لَبَاسْ عْلِيهُمْ، وْبْزَّافْ دْ الرّْجَالْ.</div>
<div class="v" id="v13"><span class="vn">13</span> <span class="br-p"><br><br></span>وَلَكِنْ مْلِّي عَرْفُو لِيهُودْ اللِّي فْتْسَالُونِيكِي بْلِّي بُولُسْ كَيْخَبّْرْ بْكْلَامْ اللَّهْ فْبِيرِيَّة حْتَّى هِيَ، جَاوْ وْبْدَاوْ كَيْحَرّْشُو الجّْمَاعَاتْ دْ النَّاسْ بَاشْ يْدِيرُو الْفُوضَى حْتَّى تْمَّ.</div>
<div class="v" id="v14"><span class="vn">14</span> وْفْدِيكْ السَّاعَة، صِيفْطُو الْخُوتْ بُولُسْ بَاشْ يْسَافْرْ فْالْبْحَرْ، وْبْقَى سِيلَا وْتِيمُوتَاوُسْ تْمَّ.</div>
<div class="v" id="v15"><span class="vn">15</span> وْهَادُوكْ اللِّي مْشَاوْ مْعَ بُولُسْ وَصّْلُوهْ لْأَتِينَا. وْمْلِّي كَانُو رَاجْعِينْ، وْصَّاهُمْ يْݣُولُو لْسِيلَا وْتِيمُوتَاوُسْ بَاشْ يْوَصْلُو عْلِيهْ دْغْيَا.</div>
<div class="v" id="v16"><h2>بُولُسْ فْمْدِينْةْ أَتِينَا</h2><span class="vn">16</span> <span class="br-p"><br><br></span>وْمْلِّي كَانْ بُولُسْ فْأَتِينَا كَيْتّْسَنَّى سِيلَا وْتِيمُوتَاوُسْ، تْقَلّْقْ بْزَّافْ حِيتْ شَافْ الْمْدِينَة عَامْرَة بْالْأَصْنَامْ.</div>
<div class="v" id="v17"><span class="vn">17</span> وْبْدَا كَيْتّْنَاقْشْ مْعَ لِيهُودْ وْمْعَ اللِّي كَيْعَبْدُو اللَّهْ فْدَارْ الصّْلَاة، وْمْعَ النَّاسْ اللِّي كَيْتّْلَاقَى بِيهُمْ كُلَّ نْهَارْ فْالسُّوقْ.</div>
<div class="v" id="v18"><span class="vn">18</span> وْكَانُو شِي وْحْدِينْ مْنْ الْفَلَاسِفَة الْأَبِيقُورِيِّينْ وْالرِّوَاقِيِّينْ كَيْتّْنَاقْشُو مْعَاهْ، وْشِي وْحْدِينْ مْنّْهُمْ ݣَالُو: «آشْ بْغَا يْݣُولْ هَادَا اللِّي فِيهْ غِيرْ كْتْرَةْ الْهَضْرَة؟». وْوْحْدِينْ خْرِينْ ݣَالُو: «رَاهْ كَيْتّْكَلّْمْ عْلَى إِلَاهَاتْ غْرِيبَة». حِيتْ بُولُسْ كَانْ كَيْخَبّْرْ بْيَسُوعْ وْبْالْبَعْتْ مْنْ الْمُوتْ.</div>
<div class="v" id="v19"><span class="vn">19</span> وْشْدُّوهْ وْدَّاوْهْ لْلْأَرْيُوبَاݣُوسْ وْݣَالُو لِيهْ: «وَاشْ يْمْكَنْ لِينَا نْعَرْفُو هَادْ التَّعْلِيمْ الجّْدِيدْ اللِّي كَتّْكَلّْمْ بِيهْ.</div>
<div class="v" id="v20"><span class="vn">20</span> حِيتْ هَادْشِّي اللِّي كَنْسَمْعُوهْ مْنّْكْ غْرِيبْ عْلِينَا، وْحْنَا بْغِينَا نْعَرْفُو أَشْنُو كَيْعْنِي».</div>
<div class="v" id="v21"><span class="vn">21</span> وْكَانُو ݣَاعْ النَّاسْ دْيَالْ أَتِينَا وْالنَّاسْ الْبْرَّانِيِّينْ اللِّي كَيْزُورُو الْمْدِينَة، كَيْدَوّْزُو وَقْتْهُمْ فْوَالُو، إِمَّا كَيْتّْكَلّْمُو وْلَا كَيْسَمْعُو شِي حَاجَة جْدِيدَة.</div>
<div class="v" id="v22"><span class="vn">22</span> <span class="br-p"><br><br></span>وْوْقَفْ بُولُسْ فْوَسْطْ الْأَرْيُوبَاݣُوسْ وْݣَالْ: «آ سُكَّانْ أَتِينَا! كَنْشُوفْ بْلِّي رَاكُمْ مْتْدَيّْنِينْ بْزَّافْ فْكُلّْ حَاجَة.</div>
<div class="v" id="v23"><span class="vn">23</span> حِيتْ وْأَنَا كَنْتّْسَارَا فْمْدِينْتْكُمْ وْكَنْشُوفْ الْحْوَايْجْ اللِّي كَتْعَبْدُوهَا، لْقِيتْ وَاحْدْ الْمَدْبَحْ مْكْتُوبْ عْلِيهْ: لْوَاحْدْ الْإِلَاهْ مَا مْعْرُوفْشْ. إِيوَا هَادَا اللِّي كَتْعَبْدُوهْ وْمَا كَتْعَرْفُوهْشْ، هُوَ اللِّي كَنْخَبّْرْكُمْ عْلِيهْ.</div>
<div class="v" id="v24"><span class="vn">24</span> هُوَ اللَّهْ اللِّي خْلَقْ الدّْنْيَا وْكُلّْ مَا فِيهَا، هُوَ رَبّْ السّْمَا وْالْأَرْضْ، مَا كَيْسْكُنْشْ فْمَعَابِدْ بْنَاوْهَا النَّاسْ،<sup class="fnm"><a name="fnm1" href="#fn1">1</a></sup></div>
<div class="v" id="v25"><span class="vn">25</span> وْمَا كَيْخَدْمُوشْ عْلِيهْ النَّاسْ بْحَالْ إِلَا مْحْتَاجْ لْشِي حَاجَة، عْلَاحْقَّاشْ هُوَ اللِّي كَيْعْطِي لْلنَّاسْ كُلّْهُمْ الْحَيَاةْ وْالنَّفْسْ وْكُلّْ حَاجَة.</div>
<div class="v" id="v26"><span class="vn">26</span> وْخْلَقْ مْنْ إِنْسَانْ وَاحْدْ ݣَاعْ الشّْعُوبْ، وْسَكّْنْهُمْ عْلَى وْجَهْ الْأَرْضْ كُلّْهَا، وْمْنْ قْبَلْ قَسّْمْ لِيهُمْ الْوَقْتْ وْالْحُدُودْ فِينْ يْعِيشُو،</div>
<div class="v" id="v27"><span class="vn">27</span> لَعَلَّ وَعَسَى يْقَلّْبُو عْلَى اللَّهْ وْيْلْقَاوْهْ، حِيتْ رَاهْ هُوَ قْرِيبْ مْنْ كُلّْ وَاحْدْ فِينَا.</div>
<div class="v" id="v28"><span class="vn">28</span> <span class="br-p"><br><br></span>حِيتْ بِيهْ كَنْحْيَاوْ وْكَنْتْحَرّْكُو وْكَايْنِينْ. كِمَا ݣَالُو شِي وْحْدِينْ مْنْ الشُّعَرَا دْيَالْكُمْ: <span class="br-p"><br><br></span><span class="br-ind"><br><span class="indent">&nbsp;</span></span>رَاهْ حْتَّى حْنَا تْرِّيكْتُه.<br></div>
<div class="v" id="v29"><span class="vn">29</span> <span class="br-p"><br><br></span>وْحِيتْ حْنَا تْرِّيكْةْ اللَّهْ، مَا خَاصّْنَاشْ نْفَكّْرُو بْلِّي اللَّهْ بْحَالْ الصَّنَمْ مْنْ الدّْهَبْ وْلَا مْنْ الْفْضَّة وْلَا مْنْ الْحْجَرْ الْمَنْقُوشْ، كَيْصَنْعُه بْنَادْمْ بْالْفَنّْ وْالْفِكْرْ دْيَالُه.</div>
<div class="v" id="v30"><span class="vn">30</span> وَاخَّا اللَّهْ مَا عَاقْبْشْ النَّاسْ فْالزّْمَانْ اللِّي مَا كَانُوشْ كَيْعَرْفُوهْ فِيهْ، رَاهْ دَابَا كَيْآمْرْ النَّاسْ كُلّْهُمْ فْكُلّْ بْلَاصَة بَاشْ يْتُوبُو.</div>
<div class="v" id="v31"><span class="vn">31</span> عْلَاحْقَّاشْ دَارْ وَاحْدْ النّْهَارْ اللِّي فِيهْ غَيْحْكَمْ عْلَى النَّاسْ دْيَالْ الدّْنْيَا بْالْعَدْلْ، عْلَى يْدّْ الرَّاجْلْ اللِّي خْتَارُه لْهَادْشِّي، وْبَيّْنْ بْالْحُجَّة لْلنَّاسْ كُلّْهُمْ بْلِّي خْتَارُه مْلِّي بَعْتُه مْنْ الْمُوتْ!».</div>
<div class="v" id="v32"><span class="vn">32</span> <span class="br-p"><br><br></span>وْمْلِّي سْمْعُو عْلَى الْبَعْتْ دْيَالْ الْمُوتَى، ضَحْكُو عْلِيهْ شِي وْحْدِينْ، وْوْحْدِينْ خْرِينْ ݣَالُو لِيهْ: «بْغِينَا نْسَمْعُو كْلَامْكْ فْهَادْشِّي مَرَّة خْرَى».</div>
<div class="v" id="v33"><span class="vn">33</span> وْهَكَّا خْرَجْ بُولُسْ مْنْ وَسْطْهُمْ.</div>
<div class="v" id="v34"><span class="vn">34</span> وَلَكِنْ شِي وْحْدِينْ مْنّْهُمْ وْلَّاوْ مْعَاهْ وْآمْنُو، مْنّْهُمْ دِيُونِيسْيُوسْ وْهُوَ وَاحْدْ مْنْ الْمْسْؤُولِينْ فْالْأَرْيُوبَاݣُوسْ، وْوَاحْدْ الْمْرَاة سْمِيتْهَا دَامَرِسْ وْوْحْدِينْ خْرِينْ مْعَاهُمْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ٧‏:٤٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>