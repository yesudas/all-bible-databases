<html><head>
<meta http-equiv="Content-Type" content="text/html;charset=utf-8" />
<title>Acts 2 &ndash; الْأَعْمَالْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 2);">
<div id="navbar"><a href="../index.html">الترجمة المغربية القياسية</a> &ndash; <b>الْأَعْمَالْ</b> &ndash; <a href="Acts_1.html">1</a> <b>2</b> <a href="Acts_3.html">3</a> <a href="Acts_4.html">4</a> ... <a href="Acts_28.html">28</a> </div><hr>
<h1>Acts 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الرُّوحْ الْقُدُسْ كَيْنْزَلْ عْلَى الرُّسُلْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّانِي</b></span> <span class="br-p"><br><br></span>وْمْلِّي وْصَلْ يُومْ الْخَمْسِينْ، كَانُو الْمُومْنِينْ كُلّْهُمْ مْجْمُوعِينْ فْبْلَاصَة وَحْدَة،</div>
<div class="v" id="v2"><span class="vn">2</span> وْعْلَى غَفْلَة تّْسْمَعْ صُوتْ مْنْ السّْمَا بْحَالْ شِي رِيحْ قْوِيَّة، وْعَمّْرْ الدَّارْ فِينْ كَانُو ݣَالْسِينْ كُلّْهَا.</div>
<div class="v" id="v3"><span class="vn">3</span> وْبَانُو لِيهُمْ أَلْسِنَة مْفَرّْقِينْ بْحَالْ إِلَا مْنْ الْعَافْيَة وْتّْحَطّْ عْلَى كُلّْ وَاحْدْ مْنّْهُمْ لْسَانْ.</div>
<div class="v" id="v4"><span class="vn">4</span> وْتّْعَمّْرُو كُلّْهُمْ بْالرُّوحْ الْقُدُسْ، وْبْدَاوْ كَيْتّْكَلّْمُو بْلُغَاتْ خْرِينْ، كِمَا عْطَاهُمْ الرُّوحْ يْتّْكَلّْمُو.</div>
<div class="v" id="v5"><span class="vn">5</span> <span class="br-p"><br><br></span>وْكَانُو شِي يْهُودْ مْتَّاقْيِينْ اللَّهْ مْنْ ݣَاعْ الشّْعُوبْ دْيَالْ الدّْنْيَا سَاكْنِينْ فْأُورْشَلِيمْ.</div>
<div class="v" id="v6"><span class="vn">6</span> وْمْلِّي وْقَعْ هَادْ الصُّوتْ، تّْجَمْعُو نَاسْ مْنّْهُمْ وْهُمَ حَايْرِينْ، عْلَاحْقَّاشْ كُلّْ وَاحْدْ مْنّْهُمْ كَانْ كَيْسْمَعْ الْمُومْنِينْ كَيْتّْكَلّْمُو بْلُغْتُه.</div>
<div class="v" id="v7"><span class="vn">7</span> وْدَهْشُو وْتّْعَجّْبُو وْݣَالُو: «وَاشْ مَاشِي ݣَاعْ هَادُو اللِّي كَيْتّْكَلّْمُو مْنْ الْجَلِيلْ؟</div>
<div class="v" id="v8"><span class="vn">8</span> إِيوَا كِيفَاشْ كَيْسْمَعْهُمْ كُلّْ وَاحْدْ مْنَّا بْلُغْةْ بْلَادُه اللِّي تّْوْلَدْ فِيهَا؟</div>
<div class="v" id="v9"><span class="vn">9</span> رَاهْ فِينَا اللِّي مْنْ بْلَادْ فَرْتِيَّة وْمَادِي وْعِيلَامْ، وْاللِّي كَيْسَكْنُو فْبْلَادْ مَا بِينْ النَّهْرَيْنْ وْفْالْيَهُودِيَّة وْكَبَّدُوكِيَّة وْبُنْتُسْ وْآسْيَا،</div>
<div class="v" id="v10"><span class="vn">10</span> وْفِرِيجِيَّة وْبَمْفِيلِيَّة وْمِصْرْ، وْجِهْةْ لِيبِيَا اللِّي قْرِيبَة مْنْ الْقَيْرَوَانْ، وْالرُّومَانِيِّينْ اللِّي كَيْزُورُو الْمْدِينَة،</div>
<div class="v" id="v11"><span class="vn">11</span> لِيهُودْ وْالْبْرَّانِيِّينْ اللِّي وْلَّاوْ يْهُودْ، الْكِرِيتِيِّينْ وْالْعْرَبْ، وْوَاخَّا هَكَّاكْ كَنْسَمْعُوهُمْ كَيْتّْكَلّْمُو بْاللُّغَاتْ دْيَالْنَا عْلَى الْأُمُورْ الْعْجِيبَة دْيَالْ اللَّهْ!».</div>
<div class="v" id="v12"><span class="vn">12</span> وْتّْعَجّْبُو كُلّْهُمْ وْحَارُو، وْسْوّْلُو بْعْضِيَّاتْهُمْ: «أَشْنُو كَيْعْنِي هَادْشِّي؟».</div>
<div class="v" id="v13"><span class="vn">13</span> وَلَكِنْ وْحْدِينْ خْرِينْ كَانُو كَيْضَحْكُو وْكَيْݣُولُو: «رَاهُمْ شَرْبُو الْخْمَرْ بْزَّافْ!».</div>
<div class="v" id="v14"><h2>بُطْرُسْ كَيْخْطُبْ عْلَى النَّاسْ</h2><span class="vn">14</span> <span class="br-p"><br><br></span>وْوْقَفْ بُطْرُسْ مْعَ التّْلَامْدْ الْحْضَاشْ، وْتّْكَلّْمْ بْصُوتْ عَالِي وْݣَالْ لْلنَّاسْ: <span class="br-p"><br><br></span>«آ الرّْجَالْ اللِّي يْهُودْ، وْنْتُمَ اللِّي سَاكْنِينْ فْأُورْشَلِيمْ كُلّْكُمْ، سْمْعُو لْكْلَامِي بَاشْ هَادْشِّي يْكُونْ مْعْرُوفْ عَنْدْكُمْ،</div>
<div class="v" id="v15"><span class="vn">15</span> هَادْ النَّاسْ مَاشِي سْكْرَانِينْ كِمَا كَتْضَنُّو نْتُمَ، حِيتْ هَادِي يَالَّاهْ التّْسْعُودْ دْيَالْ الصّْبَاحْ.</div>
<div class="v" id="v16"><span class="vn">16</span> وَلَكِنْ هَادْشِّي اللِّي ݣَالُه النّْبِي يُوئِيلْ:</div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>كَيْݣُولْ اللَّهْ: فْلِيَّامْ اللّْخْرَة<br> <span class="br-ind"><br><span class="indent">&nbsp;</span></span>غَنْفِيضْ بْرُوحِي عْلَى النَّاسْ كُلّْهُمْ،<br> <span class="br-ind"><br><span class="indent">&nbsp;</span></span>وْغَيْتّْنَبّْأُو وْلَادْكُمْ وْبْنَاتْكُمْ<br> <span class="br-ind"><br><span class="indent">&nbsp;</span></span>وْغَيْشُوفُو الشُّبَّانْ دْيَالْكُمْ رُؤْيَاتْ،<br> <span class="br-ind"><br><span class="indent">&nbsp;</span></span>وْغَيْحَلْمُو الْكْبَارْ مْنّْكُمْ فْالْعْمَرْ حْلْمَاتْ.<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>وْغَنْفِيضْ بْرُوحِي فْدِيكْ لِيَّامْ<br> <span class="br-ind"><br><span class="indent">&nbsp;</span></span>عْلَى الْعْبِيدْ دْيَالِي رْجَالْ وْنْسَا،<br> <span class="br-ind"><br><span class="indent">&nbsp;</span></span>وْغَادِي يْتّْنَبّْأُو.<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>وْغَنْدِيرْ أُمُورْ عْجِيبَة فْالسّْمَا مْنْ الْفُوقْ<br> <span class="br-ind"><br><span class="indent">&nbsp;</span></span>وْعَلَامَاتْ عْلَى الْأَرْضْ مْنْ لْتَحْتْ:<br> <span class="br-ind"><br><span class="indent">&nbsp;</span></span>دْمّْ وْعَافْيَة وْدْخَّانْ دَايْرْ بْحَالْ السّْحَابَة،<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>وْالشّْمْسْ غَتْوَلِّي ضْلَامْ، وْالْقَمَرْ غَيْوَلِّي حْمَرْ بْحَالْ الدّْمْ،<br> <span class="br-ind"><br><span class="indent">&nbsp;</span></span>قْبَلْ مَا يْجِي الْيُومْ الْعْظِيمْ الْمْشْهُورْ دْيَالْ الرَّبّْ.<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>وْغَيْكُونْ بْاللِّي كُلّْ وَاحْدْ كَيْطْلَبْ إِسْمْ الرَّبّْ، غَيْنْجَا.<br></div>
<div class="v" id="v22"><span class="vn">22</span> <span class="br-p"><br><br></span>آ الرّْجَالْ الْإِسْرَائِيلِيِّينْ، سْمْعُو هَادْ الْكْلَامْ: رَاهْ بَانْ لِيكُمْ بْالْبُرْهَانْ بْلِّي يَسُوعْ النَّاصِرِي هُوَ مْنْ عَنْدْ اللَّهْ، بْالْمُعْجِزَاتْ وْالْأُمُورْ الْعْجِيبَة وْالْعَلَامَاتْ اللِّي دَارْهَا اللَّهْ عْلَى يْدِّيهْ وَسْطْكُمْ، كِيفْ كَتْعَرْفُو حْتَّى نْتُمَ.</div>
<div class="v" id="v23"><span class="vn">23</span> وْهُوَ اللِّي سَلّْمُوهْ لِيكُمْ كِمَا هِيَ خُطَّةْ اللَّهْ اللِّي مْوَجّْدْهَا وْالْعِلْمْ دْيَالُه اللِّي سْبَقْ، وْبْيْدِّينْ الْمُدْنِبِينْ صْلَبْتُوهْ وْقْتَلْتُوهْ.<sup class="fnm"><a name="fnm1" href="#fn1">1</a></sup></div>
<div class="v" id="v24"><span class="vn">24</span> وَلَكِنْ اللَّهْ فَكُّه مْنْ قْيُودْ الْمُوتْ وْبَعْتُه حَيّْ، حِيتْ مَا كَانْشْ يْمْكَنْ لْلْمُوتْ تْبْقَى حَابْسَاهْ،<sup class="fnm"><a name="fnm2" href="#fn2">2</a></sup></div>
<div class="v" id="v25"><span class="vn">25</span> حِيتْ دَاوُدْ ݣَالْ عْلِيهْ: <span class="br-p"><br><br></span><span class="br-ind"><br><span class="indent">&nbsp;</span></span>كْنْتْ كَنْشُوفْ الرَّبّْ قُدَّامِي دِيمَا،<br> <span class="br-ind"><br><span class="indent">&nbsp;</span></span>عْلَاحْقَّاشْ هُوَ عْلَى لِيمْنْ دْيَالِي بَاشْ مَا نْتّْزَعْزَعْشْ،<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>عْلَى دَاكْشِّي فْرَحْ قَلْبِي وْسَبّْحْ لْسَانِي،<br> <span class="br-ind"><br><span class="indent">&nbsp;</span></span>وْحْتَّى دَاتِي غَادِي تْمُوتْ وْعَنْدْهَا الرّْجَا،<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>عْلَاحْقَّاشْ مَا غَادِيشْ تْخَلِّينِي فْالْهَاوِيَة<br> <span class="br-ind"><br><span class="indent">&nbsp;</span></span>وْمَا غَادِيشْ تْخَلِّي الْقُدُّوسْ دْيَالْكْ يْتّْعَفّْنْ فْالْقْبَرْ.<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>هْدِيتِينِي لْطْرِيقْ الْحَيَاةْ، وْغَتْعَمّْرْنِي بْالْفَرْحَة مْلِّي نْشُوفْ وْجْهَكْ.<br></div>
<div class="v" id="v29"><span class="vn">29</span> <span class="br-p"><br><br></span>آ الْخُوتْ، سْمْحُو لِيَّ نْݣُولْ لِيكُمْ بْكُلّْ صَرَاحَة: رَاهْ جْدّْنَا دَاوُدْ مَاتْ وْتّْدْفَنْ، وْالْقْبَرْ دْيَالُه مَازَالْ عَنْدْنَا حْتَّى لْهَادْ النّْهَارْ.</div>
<div class="v" id="v30"><span class="vn">30</span> وْحِيتْ كَانْ نْبِي، وْعَارْفْ بْلِّي اللَّهْ وَاعْدُه بْالْحَقّْ بْلِّي مْنْ التّْرِّيكَة دْيَالُه غَيْصِيفْطْ الْمَسِيحْ بَاشْ يْݣَلّْسُه عْلَى الْعَرْشْ دْيَالُه.</div>
<div class="v" id="v31"><span class="vn">31</span> تّْنَبّْأْ وْتّْكَلّْمْ عْلَى الْبَعْتْ دْيَالْ الْمَسِيحْ وْبْلِّي نْفْسُه مَا غَتْبْقَاشْ فْالْهَاوِيَة وْالدَّاتْ دْيَالُه مَا غَتّْعَفّْنْشْ.</div>
<div class="v" id="v32"><span class="vn">32</span> يَسُوعْ هَادَا بَعْتُه اللَّهْ مْنْ الْمُوتْ، وْحْنَا كُلّْنَا شَاهْدِينْ عْلَى هَادْشِّي.</div>
<div class="v" id="v33"><span class="vn">33</span> وْمْلِّي تّْرْفَعْ لْلسّْمَا عْلَى لِيمْنْ دْيَالْ اللَّهْ، وْخْدَا مْنْ عَنْدْ الْآبْ الرُّوحْ الْقُدُسْ اللِّي وْعَدْنَا بِيهْ، نَزّْلُه عْلِينَا كِيفْمَا كَتْشُوفُوهْ وْكَتْسَمْعُوهْ دَابَا.</div>
<div class="v" id="v34"><span class="vn">34</span> حِيتْ دَاوُدْ مَا طْلَعْشْ لْلسَّمَاوَاتْ، وَلَكِنْ بْنَفْسُه كَيْݣُولْ: <span class="br-p"><br><br></span><span class="br-ind"><br><span class="indent">&nbsp;</span></span>ݣَالْ الرَّبّْ لْرَبِّي:<br> <span class="br-ind"><br><span class="indent">&nbsp;</span></span>ݣْلَسْ عْلَى لِيمْنْ دْيَالِي<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>حْتَّى نْدِيرْ عْدْيَانْكْ تَحْتْ رْجْلِيكْ.<br></div>
<div class="v" id="v36"><span class="vn">36</span> <span class="br-p"><br><br></span>إِيوَا خَاصّْ ݣَاعْ شَعْبْ إِسْرَائِيلْ يْعَرْفُو وْيْتّْيِقّْنُو بْلِّي اللَّهْ دَارْ يَسُوعْ هَادَا اللِّي نْتُمَ صْلَبْتُوهْ، رَبّْ وْمَسِيحْ».</div>
<div class="v" id="v37"><h2>الْمُومْنِينْ اللّْوّْلِينْ</h2><span class="vn">37</span> <span class="br-p"><br><br></span>وْمْلِّي سْمْعُو النَّاسْ هَادْ الْكْلَامْ، تْنَادْمْ مْعَاهُمْ الْحَالْ، وْݣَالُو لْبُطْرُسْ وْلْلرُّسُلْ لْخْرِينْ: «آشْ خَاصّْنَا نْدِيرُو آ الْخُوتْ؟»</div>
<div class="v" id="v38"><span class="vn">38</span> وْهُوَ يْݣُولْ لِيهُمْ بُطْرُسْ: «تُوبُو، وْخَاصّْ كُلّْ وَاحْدْ مْنّْكُمْ يْتّْعَمّْدْ بْإِسْمْ يَسُوعْ الْمَسِيحْ بَاشْ تّْغْفَرْ لِيكُمْ دْنُوبْكُمْ، وْغَادِي يْنْعَمْ عْلِيكُمْ اللَّهْ بْالرُّوحْ الْقُدُسْ،</div>
<div class="v" id="v39"><span class="vn">39</span> حِيتْ هُوَ وَاعْدْكُمْ بِيهْ وْوَاعْدْ وْلَادْكُمْ وْݣَاعْ النَّاسْ اللِّي بْعَادْ، كُلّْ وَاحْدْ غَيْعَيّْطْ عْلِيهْ الرَّبّْ إِلَاهْنَا لْعَنْدُه».</div>
<div class="v" id="v40"><span class="vn">40</span> وْكَانْ بُطْرُسْ كَيْخَبّْرْهُمْ وْكَيْشَجّْعْهُمْ بْكْلَامْ آخُرْ كْتِيرْ وْكَيْݣُولْ لِيهُمْ: «نْجِّيوْ رَاسْكُمْ مْنْ هَادْ الْجِيلْ الْفَاسْدْ!»</div>
<div class="v" id="v41"><span class="vn">41</span> وْاللِّي قْبْلُو كْلَامُه بْالْفَرْحَة تّْعَمّْدُو، وْتّْزَادُو عْلَى الجّْمَاعَة دْ الْمُومْنِينْ فْدَاكْ النّْهَارْ شِي تْلْتَالَافْ وَاحْدْ.</div>
<div class="v" id="v42"><span class="vn">42</span> وْكَانُو كَيْدَاوْمُو عْلَى التَّعْلِيمْ دْيَالْ الرُّسُلْ، وْعْلَى الشّْرْكَة مْعَ بْعْضِيَّاتْهُمْ، وْالْعْشَا دْيَالْ الرَّبّْ، وْالصّْلَاة.</div>
<div class="v" id="v43"><h2>كِيفَاشْ كَيْعِيشُو الْمُومْنِينْ؟</h2><span class="vn">43</span> <span class="br-p"><br><br></span>وْوْلَّاوْ ݣَاعْ النَّاسْ خَايْفِينْ، وْكَانُو بْزَّافْ دْ الْعْجَايْبْ وْالْعَلَامَاتْ كَيْتّْدَارُو عْلَى يْدِّينْ الرُّسُلْ.</div>
<div class="v" id="v44"><span class="vn">44</span> وْݣَاعْ هَادُوكْ اللِّي آمْنُو كَانُو مْتَّاحْدِينْ وْكَانْ كُلّْشِي مْشْرُوكْ بِينَاتْهُمْ،<sup class="fnm"><a name="fnm3" href="#fn3">3</a></sup></div>
<div class="v" id="v45"><span class="vn">45</span> وْكَانُو كَيْبِيعُو الْأَمْلَاكْ دْيَالْهُمْ وْݣَاعْ دَاكْشِّي اللِّي عَنْدْهُمْ، وْكَيْقَسْمُو تَمَنُه بِينَاتْهُمْ عْلَى حْسَابْ مَا كَيْحْتَاجْ كُلّْ وَاحْدْ.</div>
<div class="v" id="v46"><span class="vn">46</span> وْكُلَّ نْهَارْ كَانُو كَيْتّْجَمْعُو فْبِيتْ اللَّهْ مْتَّاحْدِينْ، وْكَيْشَرْكُو الطّْعَامْ بِينَاتْهُمْ فْدْيُورْهُمْ، وْكَيَاكْلُو وْهُمَ فْرْحَانِينْ وْمْتْوَاضْعِينْ،</div>
<div class="v" id="v47"><span class="vn">47</span> وْكَيْسَبّْحُو اللَّهْ، وْكَانُو مْقْبُولِينْ عَنْدْ النَّاسْ كُلّْهُمْ. وْكَانْ الرَّبّْ كُلَّ نْهَارْ كَيْزِيدْ النَّاسْ اللِّي نْجَّاهُمْ لْجْمَاعْةْ الْمُومْنِينْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ٢٧‏:٣٥؛ مرقس ١٥‏:٢٤؛ لوقا ٢٣‏:٣٣؛ يوحنا ١٩‏:١٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->متى ٢٨‏:٥‏،٦؛ مرقس ١٦‏:٦؛ لوقا ٢٤‏:٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->الاعمال ٤‏:٣٢‏-٣٥<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>