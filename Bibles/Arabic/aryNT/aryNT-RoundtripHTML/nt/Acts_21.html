<html><head>
<meta http-equiv="Content-Type" content="text/html;charset=utf-8" />
<title>Acts 21 &ndash; الْأَعْمَالْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 21);">
<div id="navbar"><a href="../index.html">الترجمة المغربية القياسية</a> &ndash; <b>الْأَعْمَالْ</b> &ndash; <a href="Acts_1.html">1</a> ... <a href="Acts_19.html">19</a> <a href="Acts_20.html">20</a> <b>21</b> <a href="Acts_22.html">22</a> <a href="Acts_23.html">23</a> ... <a href="Acts_28.html">28</a> </div><hr>
<h1>Acts 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>السّْفَرْ دْيَالْ بُولُسْ لْأُورْشَلِيمْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ وَاحْدْ وْعْشْرِينْ</b></span> <span class="br-p"><br><br></span>وْمْنْ بَعْدْمَا تّْفَارْقْنَا مْعَاهُمْ، سَافْرْنَا نِيشَانْ فْالْبْحَرْ لْكُوسْ، وْالْغَدّْ لِيهْ وْصَلْنَا لْرُودُسْ، وْمْنْ تْمَّ لْبَاتْرَا.</div>
<div class="v" id="v2"><span class="vn">2</span> وْلْقِينَا وَاحْدْ السّْفِينَة غَادْيَة لْفِينِيقِيَة، وْرْكَبْنَا فِيهَا وْمْشِينَا.</div>
<div class="v" id="v3"><span class="vn">3</span> وْمْلِّي بَانْتْ لِينَا قُبْرُصْ خَلِّينَاهَا عْلَى لِيسْرْ دْيَالْنَا، وْمْشِينَا فْطْرِيقْ سُورِيَا. وْوْصَلْنَا لْلْمَرْسَى دْ صُورْ حِيتْ فِيهَا كَانْتْ السّْفِينَة غَتْخْوِي السّْلْعَة دْيَالْهَا.</div>
<div class="v" id="v4"><span class="vn">4</span> وْلْقِينَا التّْلَامْدْ تْمَّ، وْݣْلَسْنَا عَنْدْهُمْ سْبَعْ يَّامْ. وْكَانُو كَيْوَصِّيوْ بُولُسْ بَاشْ مَا يْطْلَعْشْ لْأُورْشَلِيمْ، كِمَا ݣَالْ لِيهُمْ رُوحْ اللَّهْ.</div>
<div class="v" id="v5"><span class="vn">5</span> وَلَكِنْ مْلِّي كْمْلَاتْ السِّيمَانَة، خْرَجْنَا بَاشْ نْكَمّْلُو السّْفَرْ دْيَالْنَا. وْمْشَاوْ مْعَانَا الْمُومْنِينْ كُلّْهُمْ بْعْيَالَاتْهُمْ وْوْلَادْهُمْ بْرَّا دْ الْمْدِينَة بَاشْ يْتّْوَادْعُو مْعَانَا. وْرْكَعْنَا عْلَى رْكَابِينَا فْجَنْبْ الْبْحَرْ وْصَلِّينَا.</div>
<div class="v" id="v6"><span class="vn">6</span> وْمْلِّي تّْوَادْعْنَا مْعَ بْعْضِيَّاتْنَا وْرْكَبْنَا فْالسّْفِينَة، رْجْعُو هُمَ لْدْيُورْهُمْ.</div>
<div class="v" id="v7"><span class="vn">7</span> <span class="br-p"><br><br></span>وْكَمّْلْنَا السّْفَرْ دْيَالْنَا فْالْبْحَرْ مْنْ صُورْ لْبُتُولِمَايِسْ، وْسَلّْمْنَا عْلَى الْخُوتْ تْمَّ وْݣْلَسْنَا عَنْدْهُمْ نْهَارْ وَاحْدْ.</div>
<div class="v" id="v8"><span class="vn">8</span> وْالْغَدّْ لِيهْ خْرَجْنَا، وْوْصَلْنَا لْقَيْصَرِيَّة وْدْخَلْنَا لْدَارْ فِيلُبُّسْ الْمُبَشِّرْ بْالْإِنْجِيلْ، وْهُوَ وَاحْدْ مْنْ السّْبْعَة اللِّي خْتَارْتْهُمْ كْنِيسْةْ أُورْشَلِيمْ بَاشْ يْخَدْمُو الْمُومْنِينْ، وْݣْلَسْنَا عَنْدُه.<sup class="fnm"><a name="fnm1" href="#fn1">1</a></sup></div>
<div class="v" id="v9"><span class="vn">9</span> وْكَانْ عَنْدُه رْبْعَة دْ الْبْنَاتْ عَزْبَاتْ كَيْتّْنَبّْأُو.</div>
<div class="v" id="v10"><span class="vn">10</span> وْفْالْوَقْتْ اللِّي ݣْلَسْنَا عَنْدُه يَّامَاتْ كْتَارْ، وْصَلْ مْنْ بْلَادْ الْيَهُودِيَّة نْبِي سْمِيتُه أَݣَابُوسْ.<sup class="fnm"><a name="fnm2" href="#fn2">2</a></sup></div>
<div class="v" id="v11"><span class="vn">11</span> وْجَا لْعَنْدْنَا وْخْدَا الْحْزَامْ دْيَالْ بُولُسْ وْكَتّْفْ رَاسُه مْنْ رْجْلِيهْ وْيْدِّيهْ وْݣَالْ: «كَيْݣُولْ الرُّوحْ الْقُدُسْ: مُولْ هَادْ الْحْزَامْ غَادِي يْكَتّْفُوهْ لِيهُودْ بْحَالْ هَكَّا فْأُورْشَلِيمْ، وْغَيْسَلّْمُوهْ لْلْيْدِّينْ دْيَالْ النَّاسْ اللِّي مَاشِي يْهُودْ».</div>
<div class="v" id="v12"><span class="vn">12</span> وْمْلِّي سْمَعْنَا هَادْ الْكْلَامْ، بْدِينَا حْنَا وْالنَّاسْ اللِّي مْنْ تْمَّ، كَنْرَغْبُو بُولُسْ بَاشْ مَا يْطْلَعْشْ لْأُورْشَلِيمْ.</div>
<div class="v" id="v13"><span class="vn">13</span> وْهُوَ يْݣُولْ لِينَا: «مَالْكُمْ كَتْقَطّْعُو قَلْبِي بْالْبْكَا دْيَالْكُمْ؟ أَنَا رَاهْ مُوجُودْ مَاشِي غِيرْ نْتْكَتّْفْ فْأُورْشَلِيمْ، وَلَكِنْ نْمُوتْ فِيهَا عْلَى وْدّْ الرَّبّْ يَسُوعْ».</div>
<div class="v" id="v14"><span class="vn">14</span> وْمْلِّي مَا قْدَرْنَاشْ نْقَنْعُوهْ، سْكَتْنَا وْݣْلْنَا: «اللِّي بْغَاهَا الرَّبّْ هِيَ اللِّي تْكُونْ».</div>
<div class="v" id="v15"><span class="vn">15</span> <span class="br-p"><br><br></span>وْمْنْ بَعْدْ شِي يَّامَاتْ وَجّْدْنَا رَاسْنَا لْلسّْفَرْ وْطْلَعْنَا لْأُورْشَلِيمْ،</div>
<div class="v" id="v16"><span class="vn">16</span> وْمْشَاوْ مْعَانَا شِي تْلَامْدْ مْنْ قَيْصَرِيَّة، وْدَّاوْنَا لْدَارْ مَنَاسُونْ اللِّي مْنْ قُبْرُصْ وْهُوَ تْلْمِيدْ قْدِيمْ، بَاشْ نْݣَلْسُو عَنْدُه.</div>
<div class="v" id="v17"><h2>بُولُسْ كَيْزُورْ يَعْقُوبْ</h2><span class="vn">17</span> <span class="br-p"><br><br></span>وْمْلِّي وْصَلْنَا لْأُورْشَلِيمْ سْتَقْبْلُونَا الْخُوتْ وْرَحّْبُو بِينَا.</div>
<div class="v" id="v18"><span class="vn">18</span> وْالْغَدّْ لِيهْ، مْشَا مْعَانَا بُولُسْ عَنْدْ يَعْقُوبْ، وْجَاوْ شْيُوخْ الْكْنِيسَة كُلّْهُمْ حْتَّى هُمَ.</div>
<div class="v" id="v19"><span class="vn">19</span> وْسَلّْمْ عْلِيهُمْ بُولُسْ وْحْكَى لِيهُمْ بْالتَّدْقِيقْ ݣَاعْ دَاكْشِّي اللِّي دَارْ اللَّهْ عْلَى يْدِّيهْ وَسْطْ الشّْعُوبْ اللِّي مَاشِي يْهُودْ.</div>
<div class="v" id="v20"><span class="vn">20</span> وْمْلِّي سْمْعُو لْكْلَامُه عْطَاوْ الْعَزّْ لْلَّهْ وْݣَالُو لِيهْ: «هَا نْتَ كَتْشُوفْ آ خُونَا كِيفَاشْ الْأُلُوفْ دْيَالْ لِيهُودْ آمْنُو، وْكُلّْهُمْ كَيْغِيرُو عْلَى الشّْرَعْ.</div>
<div class="v" id="v21"><span class="vn">21</span> وْرَاهْ سْمْعُو عْلِيكْ بْلِّي كَتْعَلّْمْ لِيهُودْ اللِّي سَاكْنِينْ وَسْطْ الشّْعُوبْ لْخْرِينْ بَاشْ مَا يْبْقَاوْشْ تَابْعِينْ لْشْرَعْ مُوسَى، وْكَتْوَصِّيهُمْ بَاشْ مَا يْخَتّْنُوشْ وْلَادْهُمْ وْمَا يْتْبْعُوشْ الْعَادَاتْ دْيَالْنَا.</div>
<div class="v" id="v22"><span class="vn">22</span> وْدَابَا أَشْنُو الْمَعْمُولْ؟ حِيتْ بْلَا شْكّْ غَادِي يْسَمْعُو بْالْمْجِي دْيَالْكْ.</div>
<div class="v" id="v23"><span class="vn">23</span> وْخَاصّْكْ تْدِيرْ هَادْشِّي اللِّي غَادِي نْݣُولُو لِيكْ: كَايْنِينْ رْبْعَة دْ الرّْجَالْ كَانُو مْوَاعْدِينْ اللَّهْ بْشِي حَاجَة.</div>
<div class="v" id="v24"><span class="vn">24</span> دِّيهُمْ، وْتّْنْقَّى مْعَاهُمْ وْخَلّْصْ عْلِيهُمْ بَاشْ يْحَسّْنُو شْعَرْهُمْ، وْهَكَّا غَادِي يْعْرَفْ كُلّْ وَاحْدْ بْلِّي دَاكْشِّي اللِّي سْمَعْ عْلِيكْ مَاشِي صْحِيحْ، وْبْلِّي حْتَّى نْتَ كَتْدِيرْ بْالشّْرَعْ دْيَالْ مُوسَى.</div>
<div class="v" id="v25"><span class="vn">25</span> أَمَّا النَّاسْ اللِّي مَاشِي يْهُودْ وْآمْنُو، رَاهْ حْنَا كْتَبْنَا لِيهُمْ أَشْنُو قَرّْرْنَا، بَاشْ مَا يْبْقَاوْشْ يَاكْلُو الدّْبَايْحْ اللِّي كَتّْدْبَحْ لْلْأَصْنَامْ، وْمَا يَاكْلُوشْ الدّْمْ وْالجِّيفَة، وْمَا يْزْنِيوْشْ».<sup class="fnm"><a name="fnm3" href="#fn3">3</a></sup></div>
<div class="v" id="v26"><span class="vn">26</span> وْالْغَدّْ لِيهْ، دَّا بُولُسْ مْعَاهْ الرّْجَالْ بْرَبْعَة، وْتّْنْقَّى مْعَاهُمْ وْدْخَلْ لْبِيتْ اللَّهْ بَاشْ يْقَيّْدْ النّْهَارْ اللِّي غَادِي تْكْمَلْ فِيهْ لِيَّامْ اللِّي فْرَضْهَا الشّْرَعْ بَاشْ يْوَلِّيوْ نْقِيِّينْ، وْالْوَقْتْ اللِّي غَادِي تّْعْطَى فِيهْ الدّْبِيحَة عْلَى كُلّْ وَاحْدْ مْنّْهُمْ.</div>
<div class="v" id="v27"><h2>لِيهُودْ كَيْشَدُّو بُولُسْ فْبِيتْ اللَّهْ</h2><span class="vn">27</span> <span class="br-p"><br><br></span>وْمْلِّي قَرّْبَاتْ تْسَالِي سْبَعْ يَّامْ، شَافُو شِي يْهُودْ مْنْ بْلَادْ آسْيَا بُولُسْ فْبِيتْ اللَّهْ. وْهُمَ يْحَرّْشُو عْلِيهْ الجّْمَاعَة دْ النَّاسْ كُلّْهَا، وْشْدُّوهْ،</div>
<div class="v" id="v28"><span class="vn">28</span> وْبْدَاوْ كَيْݣُولُو بْالْغْوَاتْ: «آ وْلَادْ إِسْرَائِيلْ، عَاوْنُونَا! رَاهْ هَادَا هُوَ الرَّاجْلْ اللِّي كَيْعَلّْمْ النَّاسْ كُلّْهُمْ فْكُلّْ بْلَاصَة تَعْلِيمْ ضْدّْ الشَّعْبْ وْضْدّْ الشّْرَعْ وْضْدّْ هَادْ الْمُوضْعْ. وْكْتَرْ مْنْ هَادْشِّي، دَخّْلْ حْتَّى الْيُونَانِيِّينْ لْبِيتْ اللَّهْ، وْنَجّْسْ هَادْ الْمُوضْعْ الْمْقَدّْسْ».</div>
<div class="v" id="v29"><span class="vn">29</span> ݣَالُو هَادْ الْكْلَامْ حِيتْ شَافُو تْرُوفِيمُسْ اللِّي مْنْ أَفَسُسْ مْعَ بُولُسْ فْالْمْدِينَة، وْسْحَابْ لِيهُمْ بْلِّي بُولُسْ دَخّْلُه لْبِيتْ اللَّهْ!<sup class="fnm"><a name="fnm4" href="#fn4">4</a></sup></div>
<div class="v" id="v30"><span class="vn">30</span> وْهِيَ تْنُوضْ الْفُوضَى فْالْمْدِينَة كُلّْهَا، وْتّْجَمْعُو النَّاسْ عْلَى بُولُسْ، وْشْدُّوهْ وْجَرُّوهْ مْخَرّْجِينُه مْنْ بِيتْ اللَّهْ، وْدِيكْ السَّاعَة سْدُّو الْبِيبَانْ.</div>
<div class="v" id="v31"><span class="vn">31</span> وْمْلِّي كَانُو بَاغْيِينْ يْقْتْلُوهْ، سْمَعْ قَايْدْ الْقُيَّادْ دْيَالْ الْفَرْقَة دْ الْعَسْكَرْ الرُّومَانِيَّة بْلِّي أُورْشَلِيمْ كُلّْهَا فِيهَا الْفُوضَى،</div>
<div class="v" id="v32"><span class="vn">32</span> وْدْغْيَا خْدَا الْعَسْكَرْ وْالْقُيَّادْ دْ الْعَسْكَرْ مْعَاهْ، وْجْرَى جِيهْةْ النَّاسْ، وْغِيرْ شَافُو قَايْدْ الْقُيَّادْ وْالْعَسْكَرْ، حَبْسُو وْمَا بْقَاوْشْ كَيْضْرْبُو بُولُسْ.</div>
<div class="v" id="v33"><span class="vn">33</span> وْدِيكْ السَّاعَة قَرّْبْ مْنُّه قَايْدْ الْقُيَّادْ وْشْدُّه، وْآمْرْ الْعَسْكَرْ بَاشْ يْكَتّْفُوهْ بْجُوجْ سْنَاسْلْ. وْمْنْ بَعْدْ سْوّْلْ عْلِيهْ بَاشْ يْعْرَفْ شْكُونْ هُوَ وْأَشْنُو دَارْ.</div>
<div class="v" id="v34"><span class="vn">34</span> وْكَانُو شِي وْحْدِينْ مْنْ الجّْمَاعَة دْ النَّاسْ كَيْغَوْتُو وْكَيْݣُولُو شِي حَاجَة، وْوْحْدِينْ خْرِينْ كَيْغَوْتُو وْكَيْݣُولُو حَاجَة خْرَى. وْمْلِّي صْعَابْ عْلِيهْ يْعْرَفْ الْحَقِيقَة وَسْطْ هَادْ الْفُوضَى، آمْرْ الْعَسْكَرْ دْيَالُه بَاشْ يْدِّيوْ بُولُسْ لْلْقَشْلَة.</div>
<div class="v" id="v35"><span class="vn">35</span> وْمْلِّي وْصْلُو بِيهْ لْلدّْرُوجْ، هْزُّوهْ الْعَسْكَرْ عْلَاحْقَّاشْ خَافُو مْنْ الجّْمَاعَة دْ النَّاسْ لَيْتّْكَرْفْصُو عْلِيهْ.</div>
<div class="v" id="v36"><span class="vn">36</span> حِيتْ كَانُو تَابْعِينُه وْكَيْغَوّْتُو: «قْتْلُوهْ!».</div>
<div class="v" id="v37"><h2>بُولُسْ كَيْدَافْعْ عْلَى رَاسُه</h2><span class="vn">37</span> <span class="br-p"><br><br></span>وْمْلِّي كَانُو غَادْيِينْ يْدَخّْلُو بُولُسْ لْلْقَشْلَة، ݣَالْ بُولُسْ لْقَايْدْ الْقُيَّادْ دْ الْعَسْكَرْ: «وَاشْ تْسْمَحْ لِيَّ نْݣُولْ لِيكْ شِي حَاجَة؟». وْرَدّْ عْلِيهْ قَايْدْ الْقُيَّادْ دْ الْعَسْكَرْ: «كَتْعْرَفْ الْيُونَانِيَّة؟</div>
<div class="v" id="v38"><span class="vn">38</span> وَاشْ مَاشِي نْتَ هُوَ دَاكْ الْمِصْرِي اللِّي دَارْ الْفُوضَى هَادِي شِي يَّامَاتْ، وْخَرّْجْ رَبْعَالَافْ قْتَّالْ لْلصَّحْرَا؟».</div>
<div class="v" id="v39"><span class="vn">39</span> وْهُوَ يْجَاوْبُه بُولُسْ: «أَنَا يْهُودِي، وْمُوَاطِنْ مْنْ طَرْسُوسْ، وْهِيَ مْدِينَة مْعْرُوفَة فْبْلَادْ كِيلِيكِيَّة. وْدَابَا كَنْطْلَبْ مْنّْكْ بَاشْ تْسْمَحْ لِيَّ نْهْضَرْ مْعَ هَادْ النَّاسْ».</div>
<div class="v" id="v40"><span class="vn">40</span> وْسْمَحْ لِيهْ قَايْدْ الْقُيَّادْ دْ الْعَسْكَرْ بَاشْ يْتّْكَلّْمْ، وْوْقَفْ بُولُسْ فْالدّْرُوجْ وْهْزّْ يْدُّه لْلنَّاسْ بَاشْ يْسَكْتُو. وْمْلِّي سْكْتُو كُلّْهُمْ، تّْكَلّْمْ مْعَاهُمْ بُولُسْ بْاللُّغَة الْعِبْرِيَّة وْݣَالْ:</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ٦‏:٥؛ ٨‏:٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الاعمال ١١‏:٢٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->الاعمال ١٥‏:٢٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->الاعمال ٢٠‏:٤<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>