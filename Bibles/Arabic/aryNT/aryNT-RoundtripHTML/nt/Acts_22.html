<html><head>
<meta http-equiv="Content-Type" content="text/html;charset=utf-8" />
<title>Acts 22 &ndash; الْأَعْمَالْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 22);">
<div id="navbar"><a href="../index.html">الترجمة المغربية القياسية</a> &ndash; <b>الْأَعْمَالْ</b> &ndash; <a href="Acts_1.html">1</a> ... <a href="Acts_20.html">20</a> <a href="Acts_21.html">21</a> <b>22</b> <a href="Acts_23.html">23</a> <a href="Acts_24.html">24</a> ... <a href="Acts_28.html">28</a> </div><hr>
<h1>Acts 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="css" style="font-style: italic; myBibleType=note"><b>الْفَصْلْ تْنِينْ وْعْشْرِينْ</b></span> <span class="br-p"><br><br></span>«آ خُوتِي وْسْيَادِي، سْمْعُو دَابَا بَاشْ غَنْدَافْعْ عْلَى رَاسِي».</div>
<div class="v" id="v2"><span class="vn">2</span> وْمْلِّي سْمْعُوهْ كَيْهْضَرْ مْعَاهُمْ بْاللُّغَة الْعِبْرِيَّة زَادُو تْهَدّْنُو، وْهُوَ يْݣُولْ:</div>
<div class="v" id="v3"><span class="vn">3</span> «أَنَا يْهُودِي تّْوْلَدْتْ فْطَرْسُوسْ مْنْ بْلَادْ كِيلِيكِيَّة، وَلَكِنْ كْبَرْتْ هْنَا فْهَادْ الْمْدِينَة، وْعْلَى يْدّْ الْأُسْتَادْ غَمَالَائِيلْ تْعَلّْمْتْ مْزْيَانْ شْرَعْ جْدُودْنَا، وْكَانْتْ عَنْدِي الْغِيرَة عْلَى اللَّهْ بْحَالْ كُلّْ وَاحْدْ مْنّْكُمْ الْيُومْ.<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> وْتّْعَدِّيتْ حْتَّى لْلْمُوتْ عْلَى كُلّْ وَاحْدْ تَابْعْ طْرِيقْ يَسُوعْ، وْهَكَّا شْدِّيتْ الرّْجَالْ وْالْعْيَالَاتْ وْدَخّْلْتْهُمْ لْلْحَبْسْ.<sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> وْكَيْشْهَدْ لِيَّ بْهَادْشِّي رَئِيسْ رْجَالْ الدِّينْ وْشْيُوخْ الشَّعْبْ كُلّْهُمْ، اللِّي مْنّْهُمْ خْدِيتْ رَسَائِلْ دِّيتْهُمْ لْخُوتْنَا لِيهُودْ فْدِمَشْقْ، وْمْشِيتْ بَاشْ نْشَدّْ هَادُوكْ اللِّي تْمَّ وْنْجِيبْهُمْ لْأُورْشَلِيمْ بَاشْ يْتّْعَاقْبُو.</div>
<div class="v" id="v6"><span class="vn">6</span> <span class="br-p"><br><br></span>وْمْلِّي كْنْتْ غَادِي فْالطّْرِيقْ وْقَرّْبْتْ لْدِمَشْقْ، لْمَعْ عْلَى غَفْلَة مْعَ جْوَايْهْ الضّْهُرْ ضَوّْ قْوِي مْنْ السّْمَا ضَايْرْ بِيَّ،</div>
<div class="v" id="v7"><span class="vn">7</span> وْأَنَا نْطِيحْ لْلْأَرْضْ، وْسْمَعْتْ صُوتْ كَيْݣُولْ لِيَّ: شَاوُلْ، شَاوُلْ، عْلَاشْ كَتّْعَدَّى عْلِيَّ؟.</div>
<div class="v" id="v8"><span class="vn">8</span> وْجَاوْبْتُه: شْكُونْ نْتَ آ سِيدِي؟. وْهُوَ يْݣُولْ لِيَّ: أَنَا يَسُوعْ النَّاصِرِي اللِّي نْتَ كَتّْعَدَّى عْلِيهْ.</div>
<div class="v" id="v9"><span class="vn">9</span> وْكَانُو الرّْجَالْ اللِّي مْعَايَ كَيْشُوفُو الضُّو، وَلَيْنِّي مَا كَيْسَمْعُوشْ الصُّوتْ اللِّي كَيْتّْكَلّْمْ مْعَايَ.</div>
<div class="v" id="v10"><span class="vn">10</span> وْݣْلْتْ لِيهْ: أَشْنُو خَاصّْنِي نْدِيرْ آ سِيدِي؟ وْجَاوْبْنِي الرَّبّْ: نُوضْ وْدْخُلْ لْدِمَشْقْ، وْتْمَّ غَادِي يْتّْݣَالْ لِيكْ دَاكْشِّي اللِّي خَاصّْكْ تْدِيرْ.</div>
<div class="v" id="v11"><span class="vn">11</span> وْعْلَاحْقَّاشْ مَا بْقِيتْشْ كَنْشُوفْ بْسْبَابْ دَاكْ الضُّو الْقْوِي، شْدُّونِي مْنْ يْدِّي هَادُوكْ اللِّي كَانُو مْعَايَ، وْوَصْلُونِي لْدِمَشْقْ.</div>
<div class="v" id="v12"><span class="vn">12</span> <span class="br-p"><br><br></span>وْكَانْ تْمَّ وَاحْدْ الرَّاجْلْ مْتَّاقِي اللَّهْ وْكَيْطِيعْ شْرَعْ مُوسَى سْمِيتُه حَنَانْيَا، السُّمْعَة دْيَالُه مْزْيَانَة بِينْ ݣَاعْ لِيهُودْ اللِّي سَاكْنِينْ فْدِمَشْقْ.</div>
<div class="v" id="v13"><span class="vn">13</span> وْهُوَ يْجِي لْعَنْدِي وْوْقَفْ وْݣَالْ: آ خُويَا شَاوُلْ، شُوفْ! وْفْدِيكْ السَّاعَة وْلِّيتْ كَنْشُوفْ، وْشْفْتْ فِيهْ.</div>
<div class="v" id="v14"><span class="vn">14</span> وْهُوَ يْݣُولْ لِيَّ: إِلَاهْ جْدُودْنَا خْتَارْكْ بَاشْ تْعْرَفْ الْمُرَادْ دْيَالُه، وْتْشُوفْ الصَّالِحْ، وْتْسَمْعُهْ كَيْكَلّْمْكْ بْفُمُّه.</div>
<div class="v" id="v15"><span class="vn">15</span> عْلَاحْقَّاشْ غَادِي تْوَلِّي كَتْشْهَدْ بِيهْ لْلنَّاسْ كُلّْهُمْ عْلَى كُلّْ مَا شْفْتِي وْسْمَعْتِي.</div>
<div class="v" id="v16"><span class="vn">16</span> وْدَابَا آشْ كَتّْسَنَّى؟ نُوضْ تْعَمّْدْ، وْتّْنْقَّى مْنْ دْنُوبْكْ، وْنْتَ كَتْعَيّْطْ بْالْإِسْمْ دْيَالُه.</div>
<div class="v" id="v17"><span class="vn">17</span> <span class="br-p"><br><br></span>وْمْنْ بَعْدْمَا رْجَعْتْ لْأُورْشَلِيمْ وْكْنْتْ كَنْصَلِّي فْبِيتْ اللَّهْ شْفْتْ رُؤْيَا،</div>
<div class="v" id="v18"><span class="vn">18</span> شْفْتْ الرَّبّْ كَيْݣُولْ لِيَّ: سَرْبِي! خْرُجْ مْنْ أُورْشَلِيمْ بْالزّْرْبَة، حِيتْ مَا غَيْقْبْلُوشْ الشّْهَادَة دْيَالْكْ لِيَّ.</div>
<div class="v" id="v19"><span class="vn">19</span> وْأَنَا نْݣُولْ: آ رْبِّي، رَاهُمْ كَيْعَرْفُو مْزْيَانْ بْلِّي كْنْتْ كَنْدْخُلْ لْدْيُورْ الصّْلَاة بَاشْ نْشَدّْ فْالْحَبْسْ هَادُوكْ اللِّي كَيْآمْنُو بِيكْ وْنْضْرَبْهُمْ،</div>
<div class="v" id="v20"><span class="vn">20</span> وْمْلِّي تّْقْتَلْ اسْتِفَانُوسْ الشَّهِيدْ دْيَالْكْ كْنْتْ حَاضْرْ تْمَّ، وْأَنَا رَاضِي عْلَى دَاكْشِّي وْحَاضِي الْحْوَايْجْ دْيَالْ هَادُوكْ اللِّي قْتْلُوهْ.<sup class="fnm"><a name="fnm3" href="#fn3">3</a></sup></div>
<div class="v" id="v21"><span class="vn">21</span> وْهُوَ يْݣُولْ لِيَّ الرَّبّْ: سِيرْ، عْلَاحْقَّاشْ غَادِي نْصِيفْطْكْ لْبْلَاصَة بْعِيدَة، لْلشّْعُوبْ اللِّي مَاشِي يْهُودْ».</div>
<div class="v" id="v22"><span class="vn">22</span> <span class="br-p"><br><br></span>وْكَانُو النَّاسْ كَيْتّْصَنّْتُو لْبُولُسْ حْتَّى ݣَالْ هَادْ الْكْلَامْ، وْمْنْ بَعْدْ بْدَاوْ كَيْغَوّْتُو وْكَيْݣُولُو: «حَيّْدُو هَادْ الرَّاجْلْ مْنْ عْلَى وْجَهْ الْأَرْضْ حِيتْ ݣَاعْ مَا يْسْتَاهْلْ يْعِيشْ!».</div>
<div class="v" id="v23"><span class="vn">23</span> وْبْدَاوْ كَيْغَوّْتُو، وْكَيْشَيّْرُو بْحْوَايْجْهُمْ، وْكَيْرْمِيوْ التّْرَابْ لْلسّْمَا.</div>
<div class="v" id="v24"><span class="vn">24</span> وْآمْرْ قَايْدْ الْقُيَّادْ دْ الْعَسْكَرْ الرّْجَالْ دْيَالُه بَاشْ يْدَخّْلُو بُولُسْ لْلْقَشْلَة وْيْضْرْبُوهْ حْتَّى يْݣَرّْ بَاشْ يْعْرَفْ السَّبَبْ اللِّي خْلَّاهُمْ دَايْرِينْ عْلِيهْ هَادْ الصّْدَاعْ كُلُّه.</div>
<div class="v" id="v25"><span class="vn">25</span> وْمْلِّي جْبّْدُوهْ بَاشْ يْضْرْبُوهْ، ݣَالْ بُولُسْ لْلْقَايْدْ دْ الْعَسْكَرْ اللِّي وَاقْفْ فْجَنْبُه: «وَاشْ عَنْدْكُمْ الْحَقّْ تْضَرْبُو مُوَاطِنْ رُومَانِي بْلَا مَا تْحَاكْمُوهْ؟»</div>
<div class="v" id="v26"><span class="vn">26</span> وْمْلِّي سْمَعْ الْقَايْدْ دْ الْعَسْكَرْ هَادْ الْكْلَامْ، مْشَى كَيْجْرِّي لْعَنْدْ قَايْدْ الْقُيَّادْ دْ الْعَسْكَرْ وْݣَالْ لِيهْ: «أَشْنُو كْنْتِ غَتْدِيرْ؟ هَادْ الرَّاجْلْ رَاهْ رُومَانِي!»</div>
<div class="v" id="v27"><span class="vn">27</span> وْجَا قَايْدْ الْقُيَّادْ دْ الْعَسْكَرْ لْعَنْدْ بُولُسْ وْݣَالْ لِيهْ: «ݣُولْ لِيَّ: وَاشْ نْتَ رُومَانِي؟» وْهُوَ يْجَاوْبُه: «إِيِّهْ».</div>
<div class="v" id="v28"><span class="vn">28</span> وْݣَالْ لِيهْ قَايْدْ الْقُيَّادْ دْ الْعَسْكَرْ: «أَنَا دْفَعْتْ بْزَّافْ دْ الْفْلُوسْ بَاشْ نَاخُدْ الْجِنْسِيَّة الرُّومَانِيَّة». وْهُوَ يْرَدّْ عْلِيهْ بُولُسْ: «أَمَّا أَنَا رَانِي تّْوْلَدْتْ بِيهَا».</div>
<div class="v" id="v29"><span class="vn">29</span> وْدِيكْ السَّاعَة بَعّْدُو عْلِيهْ هَادُوكْ اللِّي كَانُو غَيْحَقّْقُو مْعَاهْ. وْحْتَّى قَايْدْ الْقُيَّادْ دْ الْعَسْكَرْ خَافْ مْلِّي عَرْفُه رُومَانِي حِيتْ كَتّْفُه بْالسّْنَاسْلْ.</div>
<div class="v" id="v30"><h2>بُولُسْ فْالْمَجْلِسْ دْيَالْ لِيهُودْ</h2><span class="vn">30</span> <span class="br-p"><br><br></span>وْالْغَدّْ لِيهْ بْغَا قَايْدْ الْقُيَّادْ دْ الْعَسْكَرْ يْعْرَفْ الْحَقِيقَة، وْيْعْرَفْ بَاشْ كَيْتَّهْمُو لِيهُودْ بُولُسْ. وْحَلّْ لِيهْ السّْنَاسْلْ، وْآمْرْ الرُّؤَسَا دْ رْجَالْ الدِّينْ وْݣَاعْ الْمْسْؤُولِينْ فْالْمَجْلِسْ دْيَالْ لِيهُودْ بَاشْ يْتّْجَمْعُو، وْمْنْ بَعْدْ نَزّْلْ بُولُسْ وْوَقّْفُه قُدَّامْهُمْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ٥‏:٣٤‏-٣٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الاعمال ٨‏:٣؛ ٢٦‏:٩‏-١١<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->الاعمال ٧‏:٥٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>