<html><head>
<meta http-equiv="Content-Type" content="text/html;charset=utf-8" />
<title>Acts 23 &ndash; الْأَعْمَالْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 23);">
<div id="navbar"><a href="../index.html">الترجمة المغربية القياسية</a> &ndash; <b>الْأَعْمَالْ</b> &ndash; <a href="Acts_1.html">1</a> ... <a href="Acts_21.html">21</a> <a href="Acts_22.html">22</a> <b>23</b> <a href="Acts_24.html">24</a> <a href="Acts_25.html">25</a> ... <a href="Acts_28.html">28</a> </div><hr>
<h1>Acts 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="css" style="font-style: italic; myBibleType=note"><b>الْفَصْلْ تْلَاتَة وْعْشْرِينْ</b></span> <span class="br-p"><br><br></span>وْشَافْ بُولُسْ مْزْيَانْ فْالْمَجْلِسْ وْݣَالْ: «آ الْخُوتْ، أَنَا عْشْتْ قُدَّامْ اللَّهْ بْضَمِيرْ نْقِي حْتَّى لْهَادْ النّْهَارْ».</div>
<div class="v" id="v2"><span class="vn">2</span> وْآمْرْ حَنَانْيَا اللِّي هُوَ رَئِيسْ رْجَالْ الدِّينْ، هَادُوكْ اللِّي وَاقْفِينْ مْعَاهْ بَاشْ يْضْرْبُو بُولُسْ عْلَى فُمُّه.</div>
<div class="v" id="v3"><span class="vn">3</span> وْهُوَ يْݣُولْ لِيهْ بُولُسْ: «غَيْضْرْبَكْ اللَّهْ آ هَادْ الْحِيطْ الْبْيَضْ! نْتَ ݣْلَسْتِي بَاشْ تْحَاكْمْنِي عْلَى حْسَابْ الشّْرَعْ، وْوَاخَّا هَكَّاكْ كَتْخَالْفْ الشّْرَعْ وْكَتْآمْرْهُمْ يْضْرْبُونِي؟»<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> وْهُمَ يْݣُولُو اللِّي حَاضْرِينْ لْبُولُسْ: «وَاشْ كَتْسَبّْ رَئِيسْ رْجَالْ الدِّينْ دْيَالْ اللَّهْ!»</div>
<div class="v" id="v5"><span class="vn">5</span> وْرَدّْ عْلِيهُمْ بُولُسْ: «مَا كَنْتْشْ عَارْفْ آ الْخُوتْ بْلِّي هَادَا رَئِيسْ رْجَالْ الدِّينْ، حِيتْ كْتَابْ اللَّهْ كَيْݣُولْ: مَا تْݣُولْشْ كْلَامْ خَايْبْ عْلَى رَئِيسْ الشَّعْبْ دْيَالْكْ».</div>
<div class="v" id="v6"><span class="vn">6</span> <span class="br-p"><br><br></span>وْمْلِّي عْرَفْ بُولُسْ بْلِّي شِي وْحْدِينْ مْنّْهُمْ مْنْ الصّْدُّوقِيِّينْ وْوْحْدِينْ خْرِينْ مْنْ الْفْرِّيسِيِّينْ، ݣَالْ بْصُوتْ عَالِي لْلنَّاسْ اللِّي فْالْمَجْلِسْ: «آ الْخُوتْ، أَنَا فْرِّيسِي وَلْدْ فْرِّيسِي. وْأَنَا دَابَا كَنْتّْحَاكْمْ حِيتْ عَنْدِي الرّْجَا بْلِّي الْمُوتَى غَادِي يْتّْبَعْتُو مْنْ الْمُوتْ».<sup class="fnm"><a name="fnm2" href="#fn2">2</a></sup></div>
<div class="v" id="v7"><span class="vn">7</span> وْغِيرْ ݣَالْ هَادْ الْكْلَامْ، وْقَعْ الصّْدَاعْ بِينْ الْفْرِّيسِيِّينْ وْالصّْدُّوقِيِّينْ، وْتّْقَسْمُو النَّاسْ اللِّي فْالْمَجْلِسْ،</div>
<div class="v" id="v8"><span class="vn">8</span> حِيتْ الصّْدُّوقِيِّينْ مَا كَيْآمْنُوشْ بْلِّي الْمُوتَى غَادِي يْتّْبَعْتُو وْمَا كَيْآمْنُو لَا بْالْمَلَايْكَة وَلَا بْالرُّوحْ، وَلَكِنْ الْفْرِّيسِيِّينْ كَيْآمْنُو بْهَادْشِّي كُلُّه.<sup class="fnm"><a name="fnm3" href="#fn3">3</a></sup></div>
<div class="v" id="v9"><span class="vn">9</span> وْتّْزَادْ الْغْوَاتْ، وْنَاضُو شِي عُلَمَا دْ الشّْرَعْ مْنْ الْفْرِّيسِيِّينْ وْبْدَاوْ كَيْعَارْضُو وْݣَالُو: «مَا لْقِينَا حْتَّى شِي دَنْبْ عْلَى هَادْ الرَّاجْلْ، يْمْكَنْ تّْكَلّْمْ مْعَاهْ شِي رُوحْ وْلَا شِي مَلَاكْ!»</div>
<div class="v" id="v10"><span class="vn">10</span> وْمْلِّي كْتَرْ الصّْدَاعْ، وْلَّى قَايْدْ الْقُيَّادْ دْ الْعَسْكَرْ خَايْفْ لَيْتّْكَرْفْصُو عْلَى بُولُسْ، وْهُوَ يْآمْرْ الْعَسْكَرْ بَاشْ يْنَزْلُو لْعَنْدْ بُولُسْ وْيْجِيبُوهْ مْنْ وَسْطْهُمْ، وْيْدِّيوْهْ لْلْقَشْلَة.</div>
<div class="v" id="v11"><span class="vn">11</span> <span class="br-p"><br><br></span>وْفْاللِّيلَة التَّانْيَة، وْقَفْ الرَّبّْ عْلَى بُولُسْ وْݣَالْ لِيهْ: «تْشَجّْعْ! كِمَا شْهَدْتِي لِيَّ فْأُورْشَلِيمْ، هَكَّا خَاصّْكْ تْشْهَدْ لِيَّ حْتَّى فْرُومَا».</div>
<div class="v" id="v12"><h2>لِيهُودْ كَيْتَّافْقُو بَاشْ يْقْتْلُو بُولُسْ</h2><span class="vn">12</span> <span class="br-p"><br><br></span>وْمْلِّي طْلَعْ الصّْبَاحْ تَّافْقُو شِي وْحْدِينْ مْنْ لِيهُودْ، وْحَلْفُو بْلِّي مَا غَيَاكْلُو وْلَا يْشَرْبُو حْتَّى يْقْتْلُو بُولُسْ.</div>
<div class="v" id="v13"><span class="vn">13</span> وْكَانُو هَادُوكْ اللِّي تَّافْقُو عْلِيهْ كْتَرْ مْنْ رْبْعِينْ وَاحْدْ.</div>
<div class="v" id="v14"><span class="vn">14</span> وْجَاوْ لْعَنْدْ الرُّؤَسَا دْ رْجَالْ الدِّينْ وْالشّْيُوخْ وْݣَالُو لِيهُمْ: «حْلَفْنَا مَا نْدُوقُو النّْعْمَة حْتَّى نْقْتْلُو بُولُسْ.</div>
<div class="v" id="v15"><span class="vn">15</span> وْدَابَا خَاصّْكُمْ نْتُمَ وْاللِّي مْسْؤُولِينْ عْلَى الْمَجْلِسْ تْطْلْبُو مْنْ قَايْدْ الْقُيَّادْ دْ الْعَسْكَرْ بَاشْ يْصِيفْطْ لِيكُمْ بُولُسْ، بْحَالْ إِلَا بْغِيتُو تْشُوفُو مْزْيَانْ فْالْقَضِيَّة دْيَالُه. وْحْنَا غَادِي نْكُونُو مُوجُودِينْ بَاشْ نْقْتْلُوهْ قْبَلْ مَا يْوْصَلْ».</div>
<div class="v" id="v16"><span class="vn">16</span> وْسْمَعْ وَلْدْ خْتْ بُولُسْ بْهَادْ الْحِيلَة، وْهُوَ يْمْشِي لْلْقَشْلَة وْدْخَلْ لْعَنْدْ بُولُسْ وْخَبّْرُه بْالْكْلَامْ اللِّي سْمَعْ.</div>
<div class="v" id="v17"><span class="vn">17</span> وْعَيّْطْ بُولُسْ عْلَى وَاحْدْ مْنْ الْقُيَّادْ دْ الْعَسْكَرْ وْݣَالْ لِيهْ: «دِّي هَادْ الشَّابْ لْعَنْدْ قَايْدْ الْقُيَّادْ دْ الْعَسْكَرْ حِيتْ عَنْدُه مَا يْݣُولْ لِيهْ».</div>
<div class="v" id="v18"><span class="vn">18</span> وْدَّاهْ الْقَايْدْ دْ الْعَسْكَرْ لْعَنْدْ قَايْدْ الْقُيَّادْ دْ الْعَسْكَرْ وْݣَالْ لِيهْ: «عَيّْطْ عْلِيَّ الْمْسْجُونْ بُولُسْ وْطْلَبْ مْنِّي بَاشْ نْجِيبْ هَادْ الشَّابْ لْعَنْدْكْ، حِيتْ عَنْدُه مَا يْݣُولْ لِيكْ»،</div>
<div class="v" id="v19"><span class="vn">19</span> وْهُوَ يْشْدُّه قَايْدْ الْقُيَّادْ دْ الْعَسْكَرْ مْنْ يْدُّه، وْبْقَى غِيرْ هُوَ وْيَّاهْ وْسْوّْلُه: «شْنُو بْغِيتِي تْݣُولْ لِيَّ؟»</div>
<div class="v" id="v20"><span class="vn">20</span> وْرَدّْ عْلِيهْ: «رَاهْ تَّافْقُو لِيهُودْ بَاشْ يْدِيرُو السّْبَّة وْيْطْلْبُو مْنّْكْ تْخَرّْجْ لِيهُمْ بُولُسْ غْدَّا، وْتْجِيبُه لْلْمَجْلِسْ بْحَالْ إِلَا غَيْعَاوْدُو يْشُوفُو فْالْقَضِيَّة دْيَالُه.</div>
<div class="v" id="v21"><span class="vn">21</span> مَا خَاصّْكْشْ تِّيّْقْهُمْ، حِيتْ كْتَرْ مْنْ رْبْعِينْ رَاجْلْ مْنّْهُمْ مْخَبّْيِينْ كَيْتّْسْنَّاوْهْ، وْحَلْفُو مَا يَاكْلُو وَلَا يْشَرْبُو حْتَّى يْقْتْلُوهْ. وْرَاهُمْ دَابَا مُوجُودِينْ، وْكَيْتّْسْنَّاوْكْ تْوَافْقْ عْلَى كْلَامْهُمْ».</div>
<div class="v" id="v22"><span class="vn">22</span> وْصِيفْطْ قَايْدْ الْقُيَّادْ دْ الْعَسْكَرْ الْوَلْدْ وْوْصَّاهْ وْݣَالْ لِيهْ: «مَا تْݣُولْ لْحْتَّى وَاحْدْ بْلِّي خَبّْرْتِينِي بْهَادْ الْكْلَامْ».</div>
<div class="v" id="v23"><h2>بُولُسْ فْقَيْصَرِيَّة عَنْدْ الْحَاكْمْ فِيلِكْسْ</h2><span class="vn">23</span> <span class="br-p"><br><br></span>وْمْنْ بَعْدْ عَيّْطْ قَايْدْ الْقُيَّادْ دْ الْعَسْكَرْ عْلَى جُوجْ دْ الْقُيَّادْ دْ الْعَسْكَرْ، وْآمْرْهُمْ وْݣَالْ: «وَجّْدُو مْيَتَايْنْ عَسْكْرِي، وْسْبْعِينْ دْ الْخْيَّالَة وْمْيَتَايْنْ وَاحْدْ مْسَلّْحْ بْالْحَرْبَة، بَاشْ يْمْشِيوْ لْقَيْصَرِيَّة مْعَ التّْسْعُودْ دْ اللِّيلْ.</div>
<div class="v" id="v24"><span class="vn">24</span> وْوَجّْدُو لْبُولُسْ الْخِيلْ بَاشْ يْوَصّْلُوهْ سَالْمْ لْعَنْدْ الْحَاكْمْ فِيلِكْسْ».</div>
<div class="v" id="v25"><span class="vn">25</span> وْكْتَبْ قَايْدْ الْقُيَّادْ دْ الْعَسْكَرْ لْلْحَاكْمْ رِسَالَة كَيْݣُولْ لِيهْ فِيهَا:</div>
<div class="v" id="v26"><span class="vn">26</span> «مْنْ كُلُودِيُوسْ لِيسِيَاسْ، لْسَعَادَةْ الْحَاكْمْ فِيلِكْسْ، تَحِيَّة وْسْلَامْ لِيكْ:</div>
<div class="v" id="v27"><span class="vn">27</span> هَادْ الرَّاجْلْ شْدُّوهْ لِيهُودْ وْكَانُو غَادْيِينْ يْقْتْلُوهْ. وْمْلِّي عْرَفْتْ بْلِّي هُوَ رُومَانِي، صِيفْطْتْ دْغْيَا الْعَسْكَرْ دْيَالِي وْعْتَقْتُه.</div>
<div class="v" id="v28"><span class="vn">28</span> وْحِيتْ بْغِيتْ نْعْرَفْ بَاشْ كَيْتَّهْمُوهْ، دِّيتُه لْلْمَجْلِسْ دْيَالْهُمْ،</div>
<div class="v" id="v29"><span class="vn">29</span> وْبَانْ لِيَّ بْلِّي كَيْتَّهْمُوهْ بْشِي حَاجَة كَتْمَسّْ الشّْرَعْ دْيَالْهُمْ، وَلَكِنْ مَا لْقِيتْ عْلِيهْ حْتَّى شِي حَاجَة اللِّي كَيْسْتَاهْلْ عْلِيهَا الْمُوتْ وْلَا الْحَبْسْ.</div>
<div class="v" id="v30"><span class="vn">30</span> وْمْنْ بَعْدْ سْمَعْتْ بْلِّي شِي يْهُودْ تَّافْقُو بَاشْ يْدِيرُو شِي حَاجَة ضْدُّه، وْدِيكْ السَّاعَة صِيفْطْتُه لِيكْ، وْݣْلْتْ لْهَادُوكْ اللِّي مْخَاصْمِينْ مْعَاهْ بَاشْ يْرَفْعُو الدَّعْوَة دْيَالْهُمْ لْعَنْدْكْ».</div>
<div class="v" id="v31"><span class="vn">31</span> <span class="br-p"><br><br></span>وْدَارُو الْعْسَاكْرِيَّة دَاكْشِّي اللِّي آمْرْهُمْ بِيهْ قَايْدْ الْقُيَّادْ دْ الْعَسْكَرْ، وْفْدِيكْ اللِّيلَة دَّاوْ بُولُسْ لْمْدِينْةْ أَنْتِيبَاتْرِيسْ.</div>
<div class="v" id="v32"><span class="vn">32</span> وْالْغَدّْ لِيهْ رْجْعُو الْعْسَاكْرِيَّة لْلْقَشْلَة وْخْلَّاوْ الْخْيَّالَة يْكَمّْلُو السّْفَرْ دْيَالْهُمْ مْعَاهْ.</div>
<div class="v" id="v33"><span class="vn">33</span> وْمْلِّي وْصْلُو الْخْيَّالَة لْقَيْصَرِيَّة، عْطَاوْ الرِّسَالَة لْلْحَاكْمْ وْدَخّْلُو لِيهْ بُولُسْ حْتَّى هُوَ.</div>
<div class="v" id="v34"><span class="vn">34</span> وْقْرَاهَا الْحَاكْمْ وْسْوّْلْ بُولُسْ عْلَى الْبْلَادْ اللِّي تّْزَادْ فِيهَا، وْمْلِّي عْرَفْ بْلِّي هُوَ مْنْ كِيلِيكِيَّة،</div>
<div class="v" id="v35"><span class="vn">35</span> ݣَالْ لِيهْ: «غَادِي نْسْمَعْ لْكْلَامْكْ مْلِّي يْوَصْلُو هَادُوكْ اللِّي مْتَّهْمِينْكْ». وْآمْرْ الْعَسْكَرْ دْيَالُه بَاشْ يْعَسُّو عْلَى بُولُسْ فْقْصَرْ هِيرُودُسْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ٢٣‏:٢٧‏،٢٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الاعمال ٢٦‏:٥؛ فيليبي ٣‏:٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->متى ٢٢‏:٢٣؛ مرقس ١٢‏:١٨؛ لوقا ٢٠‏:٢٧<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>