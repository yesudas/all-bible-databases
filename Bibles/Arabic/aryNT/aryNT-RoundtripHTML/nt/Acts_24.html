<html><head>
<meta http-equiv="Content-Type" content="text/html;charset=utf-8" />
<title>Acts 24 &ndash; الْأَعْمَالْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 24);">
<div id="navbar"><a href="../index.html">الترجمة المغربية القياسية</a> &ndash; <b>الْأَعْمَالْ</b> &ndash; <a href="Acts_1.html">1</a> ... <a href="Acts_22.html">22</a> <a href="Acts_23.html">23</a> <b>24</b> <a href="Acts_25.html">25</a> <a href="Acts_26.html">26</a> ... <a href="Acts_28.html">28</a> </div><hr>
<h1>Acts 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>لِيهُودْ كَيْدْعِيوْ بُولُسْ عَنْدْ الْحَاكْمْ فِيلِكْسْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ رْبْعَة وْعْشْرِينْ</b></span> <span class="br-p"><br><br></span>وْمْنْ بَعْدْ خَمْسْ يَّامْ، مْشَى رَئِيسْ رْجَالْ الدِّينْ حَنَانْيَا لْقَيْصَرِيَّة وْمْعَاهْ الشّْيُوخْ وْمُحَامِي سْمِيتُه تَرْتُلُّسْ، وْدْعَاوْ بُولُسْ لْعَنْدْ الْحَاكْمْ فِيلِكْسْ.</div>
<div class="v" id="v2"><span class="vn">2</span> وْمْلِّي سْتَدْعَى الْحَاكْمْ بُولُسْ، بْدَا تَرْتُلُّسْ كَيْتَّهْمْ بُولُسْ وْكَيْݣُولْ: «كَيْرْجَعْ الْفْضَلْ دْيَالْ هَادْ الْهْنَا اللِّي كَنْعِيشُو فِيهْ وْدْيَالْ الْبْلَادْ اللِّي تّْصْلْحَاتْ، لْلْخْدْمَة دْيَالْكْ،</div>
<div class="v" id="v3"><span class="vn">3</span> وْحْنَا آ سِيدْ الْحَاكْمْ فِيلِكْسْ، كَنْقْبْلُو هَادْشِّي كُلُّه حَامْدِينْ وْشَاكْرِينْ فْكُلّْ وَقْتْ وْفْكُلّْ بْلَاصَة.</div>
<div class="v" id="v4"><span class="vn">4</span> وْبَاشْ مَا نْطَوّْلْشْ عْلِيكْ فْالْكْلَامْ، كَنْطْلَبْ مْنّْكْ تْوَسّْعْ خَاطْرْكْ مْعَانَا وْتْسْمَعْ لِينَا شْوِيَّة:</div>
<div class="v" id="v5"><span class="vn">5</span> رَاهْ لْقِينَا هَادْ الرَّاجْلْ مُفْسِدْ، وْكَيْنَوّْضْ الصّْدَاعْ وَسْطْ لِيهُودْ فْكُلّْ بْلَاصَة، وْمْتْرَأّْسْ جْمَاعْةْ النّْصَارَى.</div>
<div class="v" id="v6"><span class="vn">6</span> وْكْتَرْ مْنْ هَادْشِّي بْغَا يْنَجّْسْ بِيتْ اللَّهْ. وْحْنَا نْشَدُّوهْ، [وْبْغِينَا نْحَاكْمُوهْ عْلَى حْسَابْ الشّْرَعْ دْيَالْنَا.</div>
<div class="v" id="v7"><span class="vn">7</span> وَلَكِنْ جَا قَايْدْ الْقُيَّادْ دْ الْعَسْكَرْ لِيسِيَاسْ وْحَيّْدُه لِينَا بَزّْزْ مْنْ يْدِّينَا،</div>
<div class="v" id="v8"><span class="vn">8</span> وْآمْرْ هَادُوكْ اللِّي كَيْتَّهْمُوهْ بَاشْ يْجِيوْ لْعَنْدْكْ.] وْإِلَا سْوّْلْتِي بُولُسْ عْلَى هَادْشِّي كُلُّه، غَادِي تْعْرَفْ بْلِّي هَادْ الْكْلَامْ اللِّي كَنْتَّهْمُوهْ بِيهْ صْحِيحْ».</div>
<div class="v" id="v9"><span class="vn">9</span> وْوَافْقُوهْ لِيهُودْ اللِّي كَانُو حَاضْرِينْ حْتَّى هُمَ، وْݣَالُو بْلِّي هَادْ الْأُمُورْ صْحِيحَة.</div>
<div class="v" id="v10"><h2>بُولُسْ كَيْدَافْعْ عْلَى رَاسُه</h2><span class="vn">10</span> <span class="br-p"><br><br></span>وْݣَالْ بُولُسْ مْنْ بَعْدْ مَا شْيّْرْ الْحَاكْمْ لِيهْ بَاشْ يْتّْكَلّْمْ: «كَنْعْرَفْ بْلِّي نْتَ قَاضِي عْلَى هَادْ الشَّعْبْ هَادِي مُدَّة طْوِيلَة، وْعْلَى دَاكْشِّي كَنْدَافْعْ عْلَى رَاسِي وْأَنَا مْرْتَاحْ.</div>
<div class="v" id="v11"><span class="vn">11</span> وْنْتَ قَادْرْ تْعْرَفْ بْلِّي هَادِي قَلّْ مْنْ طْنَاشْرْ يُومْ بَاشْ طْلَعْتْ لْأُورْشَلِيمْ نْعْبَدْ اللَّهْ.</div>
<div class="v" id="v12"><span class="vn">12</span> وْعَمّْرْهُمْ مَا لْقَاوْنِي فْبِيتْ اللَّهْ كَنْتّْنَاقْشْ مْعَ شِي وَاحْدْ، وْلَا كَنْتّْكَلّْمْ مْعَ شِي جْمَاعَة بَاشْ تْدِيرْ الْفُوضَى لَا فْدْيُورْ الصّْلَاة وَلَا فْالْمْدِينَة كُلّْهَا.</div>
<div class="v" id="v13"><span class="vn">13</span> وْمَا يْقَدْرُوشْ يْتَبْتُو عْلِيَّ هَادْشِّي اللِّي كَيْتَّهْمُونِي بِيهْ دَابَا.</div>
<div class="v" id="v14"><span class="vn">14</span> وَلَكِنْ كَنْعْتَرْفْ لِيكْ بْلِّي كَنْعْبَدْ إِلَاهْ جْدُودْنَا عْلَى حْسَابْ الطّْرِيقْ اللِّي كَيْݣُولُو هُمَ رَاهْ عْوَجْ، وْكَنْآمْنْ بْݣَاعْ دَاكْشِّي اللِّي جَا فْالشّْرَعْ وْكْتُبْ الْأَنْبِيَا.</div>
<div class="v" id="v15"><span class="vn">15</span> وْكَنْتّْرَجَّا مْنْ اللَّهْ دَاكْشِّي اللِّي كَيْتّْسْنَّاوْ حْتَّى هُمَ، بْلِّي ݣَاعْ النَّاسْ الصَّالْحِينْ وْالضَّالْمِينْ غَادِي يْتّْبَعْتُو مْنْ الْمُوتْ.</div>
<div class="v" id="v16"><span class="vn">16</span> عْلَى هَادْشِّي حْتَّى أَنَا كَنْدِيرْ دِيمَا جْهْدِي بَاشْ يْكُونْ الضَّمِيرْ دْيَالِي صَافِي قُدَّامْ اللَّهْ وْقُدَّامْ النَّاسْ.</div>
<div class="v" id="v17"><span class="vn">17</span> وْمْنْ بَعْدْ غِيبَة طْوِيلَة رْجَعْتْ لْأُورْشَلِيمْ وْجَبْتْ مْعَايَ تَبَرُّعَاتْ لْلشَّعْبْ دْيَالِي، وْجِيتْ بَاشْ نْقَدّْمْ التَّقْدِمَاتْ لْلَّهْ.<sup class="fnm"><a name="fnm1" href="#fn1">1</a></sup></div>
<div class="v" id="v18"><span class="vn">18</span> وْمْلِّي كْنْتْ كَنْدِيرْ هَادْشِّي لْقَاوْنِي فْبِيتْ اللَّهْ، وْكْنْتْ تْنَقِّيتْ، وْمَا كَانْتْ مْعَايَ حْتَّى شِي جْمَاعَة دْ النَّاسْ وْلَا دْرْتْ شِي فُوضَى.</div>
<div class="v" id="v19"><span class="vn">19</span> وْكَانْ وَاجْبْ عْلَى لِيهُودْ اللِّي مْنْ آسْيَا يْجِيوْ لْعَنْدْكْ وْيْتَّهْمُونِي، إِلَا كَانْتْ عَنْدْهُمْ شِي حَاجَة ضْدِّي.</div>
<div class="v" id="v20"><span class="vn">20</span> وْلَا هَادُو بْرَاسْهُمْ اللِّي حَاضْرِينْ هْنَا يْݣُولُو، آشْ مْنْ دَنْبْ حَصّْلُو عْلِيَّ مْلِّي وْقَفْتْ نْدَافْعْ عْلَى رَاسِي قُدَّامْ الْمَجْلِسْ؟</div>
<div class="v" id="v21"><span class="vn">21</span> مْنْ غِيرْ عْلَى هَادْ الْكْلَامْ اللِّي ݣْلْتُه وْأَنَا وَاقْفْ وَسْطْهُمْ: نْتُمَ كَتْحَاكْمُونِي الْيُومْ حِيتْ كَنْآمْنْ بْلِّي الْمُوتَى كَيْتّْبَعْتُو».<sup class="fnm"><a name="fnm2" href="#fn2">2</a></sup></div>
<div class="v" id="v22"><span class="vn">22</span> <span class="br-p"><br><br></span>وْحِيتْ كَانْ فِيلِكْسْ عَارْفْ بْزَّافْ عْلَى طْرِيقْ يَسُوعْ، أَجّْلْ الْجَلْسَة وْݣَالْ: «وَقْتْمَا وْصَلْ قَايْدْ الْقُيَّادْ دْ الْعَسْكَرْ لِيسِيَاسْ لّْهْنَا، غَادِي نْشُوفْ الدَّعْوَة دْيَالْكُمْ».</div>
<div class="v" id="v23"><span class="vn">23</span> وْآمْرْ الْحَاكْمْ وَاحْدْ مْنْ الْقُيَّادْ دْ الْعَسْكَرْ اللِّي مْكَلّْفْ بْبُولُسْ، بَاشْ يْحْضِيهْ وَلَكِنْ يْخَلِّيهْ حُرّْ شْوِيَّة، وْمَا يْمْنَعْ حْتَّى شِي وَاحْدْ مْنْ صْحَابُه بَاشْ يْتّْسَخّْرْ عْلِيهْ وْلَا يْزُورُه.</div>
<div class="v" id="v24"><h2>بُولُسْ فْالْحَبْسْ دْيَالْ مْدِينْةْ قَيْصَرِيَّة</h2><span class="vn">24</span> <span class="br-p"><br><br></span>وْمْنْ بَعْدْ شِي يَّامَاتْ، جَا فِيلِكْسْ وْمْعَاهْ مْرَاتُه دُرُوسِلَا وْهِيَ يْهُودِيَّة، وْسْتَدْعَى بُولُسْ وْسْمَعْ كْلَامُه عْلَى الْإِيمَانْ بْالْمَسِيحْ يَسُوعْ.</div>
<div class="v" id="v25"><span class="vn">25</span> وْمْلِّي تّْكَلّْمْ بُولُسْ عْلَى التَّقْوَى وْالرّْزَانَة وْيُومْ الْحِسَابْ، خَافْ فِيلِكْسْ وْݣَالْ لِيهْ: «تْقْدَرْ تْمْشِي دَابَا، وْمْلِّي نْلْقَا شِي وَقْتْ غَنْصِيفْطْ عْلِيكْ».</div>
<div class="v" id="v26"><span class="vn">26</span> وْكَانْ فِيلِكْسْ كَيْتّْمَنَّى يْعْطِيهْ بُولُسْ الْفْلُوسْ بَاشْ يْطَلْقُه، عْلَى دَاكْشِّي كَانْ كَيْصِيفْطْ عْلِيهْ بْزَّافْ دْيَالْ الْمَرَّاتْ وْكَيْتّْكَلّْمْ مْعَاهْ.</div>
<div class="v" id="v27"><span class="vn">27</span> وْمْنْ بَعْدْ عَامَيْنْ وْلَّى بُورْكِيُّوسْ فَسْتُوسْ حَاكْمْ فْبْلَاصْةْ فِيلِكْسْ. وْحِيتْ كَانْ فِيلِكْسْ بَاغِي يْرْضِي لِيهُودْ، خْلَّا بُولُسْ فْالْحَبْسْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ٢١‏:١٧‏-٢٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الاعمال ٢٣‏:٦<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>