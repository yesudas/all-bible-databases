<html><head>
<meta http-equiv="Content-Type" content="text/html;charset=utf-8" />
<title>Acts 25 &ndash; الْأَعْمَالْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 25);">
<div id="navbar"><a href="../index.html">الترجمة المغربية القياسية</a> &ndash; <b>الْأَعْمَالْ</b> &ndash; <a href="Acts_1.html">1</a> ... <a href="Acts_23.html">23</a> <a href="Acts_24.html">24</a> <b>25</b> <a href="Acts_26.html">26</a> <a href="Acts_27.html">27</a> <a href="Acts_28.html">28</a> </div><hr>
<h1>Acts 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>بُولُسْ كَيْقَدّْمْ الدَّعْوَة دْيَالُه لْقَيْصَرْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ خَمْسَة وْعْشْرِينْ</b></span> <span class="br-p"><br><br></span>وْمْلِّي خْدَا فَسْتُوسْ الْحُكْمْ، طْلَعْ مْنْ قَيْصَرِيَّة لْأُورْشَلِيمْ مْنْ بَعْدْ تْلْتْ يَّامْ.</div>
<div class="v" id="v2"><span class="vn">2</span> وْقَدّْمُو لِيهْ الرُّؤَسَا دْ رْجَالْ الدِّينْ وْالزُّعَمَا دْيَالْ لِيهُودْ الدَّعْوَة دْيَالْهُمْ ضْدّْ بُولُسْ وْرَغْبُوهْ،</div>
<div class="v" id="v3"><span class="vn">3</span> وْبَاشْ يْرْضِيهُمْ طْلْبُو مْنُّه يْجِيبْ لِيهُمْ بُولُسْ لْأُورْشَلِيمْ، حِيتْ دَارُو لِيهْ حِيلَة بَاشْ يْقْتْلُوهْ فْالطّْرِيقْ.</div>
<div class="v" id="v4"><span class="vn">4</span> وْجَاوْبْهُمْ فَسْتُوسْ بْلِّي بُولُسْ غَادِي يْبْقَى مْسْجُونْ فْقَيْصَرِيَّة، وْبْلِّي هُوَ بْرَاسُه قْرِيبْ يْرْجَعْ لِيهَا.</div>
<div class="v" id="v5"><span class="vn">5</span> وْݣَالْ لِيهُمْ: «صِيفْطُو مْعَايَ الزُّعَمَا دْيَالْكُمْ لْقَيْصَرِيَّة، وْإِلَا كَانْ هَادْ الرَّاجْلْ دْنَبْ فْشِي حَاجَة، يْقَدّْمُو دْعَوْتْهُمْ ضْدُّه قُدَّامِي».</div>
<div class="v" id="v6"><span class="vn">6</span> <span class="br-p"><br><br></span>وْݣْلَسْ عَنْدْهُمْ فَسْتُوسْ تْمَنْ يَّامْ وْلَا عَشْرْ يَّامْ، وْمْنْ بَعْدْ رْجَعْ لْقَيْصَرِيَّة. وْالْغَدّْ لِيهْ ݣْلَسْ عْلَى الْكُرْسِي دْ الْحُكْمْ، وْآمْرْ بَاشْ يْجِيبُو بُولُسْ.</div>
<div class="v" id="v7"><span class="vn">7</span> وْمْلِّي وْصَلْ بُولُسْ ضَارُو بِيهْ لِيهُودْ اللِّي جَاوْ مْنْ أُورْشَلِيمْ، وْتَّهْمُوهْ بْبْزَّافْ دْيَالْ التُّهَمْ الصّْعِيبَة، اللِّي مَا قَدْرُوشْ يْتَبْتُوهَا عْلِيهْ.</div>
<div class="v" id="v8"><span class="vn">8</span> وْدَافْعْ بُولُسْ عْلَى رَاسُه وْݣَالْ: «مَا دْنَبْتْ حْتَّى فْشِي حَاجَة، لَا فْشْرَعْ لِيهُودْ وْلَا فْبِيتْ اللَّهْ وْلَا فْحَقّْ الْقَيْصَرْ».</div>
<div class="v" id="v9"><span class="vn">9</span> وَلَكِنْ حِيتْ فَسْتُوسْ بْغَا يْرْضِي لِيهُودْ، ݣَالْ لْبُولُسْ: «وَاشْ تْبْغِي تْطْلَعْ لْأُورْشَلِيمْ، وْتّْحَاكْمْ تْمَّ قُدَّامِي عْلَى هَادْ الْأُمُورْ؟»</div>
<div class="v" id="v10"><span class="vn">10</span> وْهُوَ يْجَاوْبُه بُولُسْ: «أَنَا وَاقْفْ دَابَا قُدَّامْ الْمَحْكَمَة دْيَالْ الْقَيْصَرْ، وْفِيهَا خَاصّْنِي نْتّْحَاكْمْ. أَنَا مَا غْلَطْتْ حْتَّى فْشِي حَاجَة فْحَقّْ لِيهُودْ، وْنْتَ عَارْفْ هَادْشِّي مْزْيَانْ.</div>
<div class="v" id="v11"><span class="vn">11</span> وْإِلَا لْقِيتُو بْلِّي دْنَبْتْ، وْلَا دْرْتْ شِي حَاجَة كَتْسْتَاهْلْ الْمُوتْ، أَنَا رَاهْ مَا كَنْتّْهَرّْبْشْ مْنْ الْمُوتْ. وَلَكِنْ إِلَا كَانْ هَادْشِّي اللِّي كَيْتَّهْمُونِي بِيهْ بَاطْلْ، حْتَّى شِي وَاحْدْ مَا يْقْدَرْ يْسَلّْمْنِي لِيهُمْ. أَنَا كَنْسْتَانْفْ الدَّعْوَة دْيَالِي لْقَيْصَرْ».</div>
<div class="v" id="v12"><span class="vn">12</span> وْدِيكْ السَّاعَة تّْشَاوْرْ فَسْتُوسْ مْعَ اللِّي كَيْعَاوْنُوهْ، وْهُوَ يْجَاوْبْ بُولُسْ: «نْتَ سْتَانْفْتِي الدَّعْوَة دْيَالْكْ لْقَيْصَرْ، إِيوَا رَاهْ لْقَيْصَرْ غَادِي تْمْشِي».</div>
<div class="v" id="v13"><h2>بُولُسْ قُدَّامْ الْمَلِكْ أَݣْرِيبَاسْ وْبَرْنِيكَة</h2><span class="vn">13</span> <span class="br-p"><br><br></span>وْمْنْ بَعْدْ شِي يَّامَاتْ، جَا الْمَلِكْ أَݣْرِيبَاسْ وْبَرْنِيكَة لْقَيْصَرِيَّة بَاشْ يْسَلّْمُو عْلَى فَسْتُوسْ.</div>
<div class="v" id="v14"><span class="vn">14</span> وْمْلِّي ݣَلْسُو تْمَّ يَّامَاتْ كْتَارْ، حْكَى فَسْتُوسْ لْلْمَلِكْ أَݣْرِيبَاسْ عْلَى قَضِيَّةْ بُولُسْ وْݣَالْ لِيهْ: «كَايْنْ هْنَا وَاحْدْ الرَّاجْلْ خْلَّاهْ الْحَاكْمْ فِيلِكْسْ فْالْحَبْسْ.</div>
<div class="v" id="v15"><span class="vn">15</span> وْمْلِّي كْنْتْ فْأُورْشَلِيمْ، شْكَاوْ لِيَّ بِيهْ الرُّؤَسَا دْ رْجَالْ الدِّينْ وْشْيُوخْ لِيهُودْ، وْطْلْبُو مْنِّي نْحْكَمْ عْلِيهْ.</div>
<div class="v" id="v16"><span class="vn">16</span> وْجَاوْبْتْهُمْ بْلِّي مْنْ الْعَادَة دْيَالْ الرُّومَانْ مَا يْسَلّْمُوشْ شِي وَاحْدْ عْلِيهْ شِي تُهْمَة حْتَّى يْوَاجْهْ اللِّي مْتَّهْمِينُه وْيْدَافْعْ عْلَى رَاسُه ضْدّْ الدَّعْوَة دْيَالْهُمْ.</div>
<div class="v" id="v17"><span class="vn">17</span> وْمْلِّي جَاوْ لّْهْنَا، مَا ضَيّْعْتْشْ الْوَقْتْ، وْالْغَدّْ لِيهْ ݣْلَسْتْ عْلَى الْكُرْسِي دْ الْحُكْمْ، وْآمْرْتْ بَاشْ يْجِيبُو هَادْ الرَّاجْلْ.</div>
<div class="v" id="v18"><span class="vn">18</span> وْمْلِّي وْقْفُو هَادُوكْ اللِّي مْتَّهْمِينُه، مَا دْكْرُو حْتَّى شِي تُهْمَة مْنْ دَاكْشِّي اللِّي كْنْتْ كَنْتّْسَنَّى،</div>
<div class="v" id="v19"><span class="vn">19</span> وَلَكِنْ كَانْ بِينْهُمْ وْبِينُه شِي قَضِيَّة عْلَى الدِّينْ دْيَالْهُمْ، وْعْلَى وَاحْدْ الرَّاجْلْ سْمِيتُه يَسُوعْ مَاتْ، وْبُولُسْ كَيْݣُولْ بْلِّي هُوَ حَيّْ.</div>
<div class="v" id="v20"><span class="vn">20</span> وْمْلِّي حَرْتْ فْهَادْ الْقَضِيَّة، سْوّْلْتْ بُولُسْ وَاشْ يْبْغِي يْطْلَعْ لْأُورْشَلِيمْ بَاشْ يْتّْحَاكْمْ فِيهَا عْلَى هَادْ الْأُمُورْ.</div>
<div class="v" id="v21"><span class="vn">21</span> وَلَكِنْ بُولُسْ سْتَانْفْ الدَّعْوَة دْيَالُه لْقَيْصَرْ بَاشْ يْقَرّْرْ فِيهَا، دَاكْشِّي عْلَاشْ آمْرْتْ بَاشْ يْبْقَى فْالْحَبْسْ حْتَّى نْصِيفْطُه لْقَيْصَرْ».</div>
<div class="v" id="v22"><span class="vn">22</span> وْهُوَ يْݣُولْ أَݣْرِيبَاسْ لْفَسْتُوسْ: «حْتَّى أَنَا بْغِيتْ نْسْمَعْ هَادْ الرَّاجْلْ». وْجَاوْبُه فَسْتُوسْ: «غْدَّا غَتْسَمْعُه».</div>
<div class="v" id="v23"><span class="vn">23</span> <span class="br-p"><br><br></span>وْالْغَدّْ لِيهْ، جَا أَݣْرِيبَاسْ وْبَرْنِيكَة وْسْتَقْبْلُوهُمْ النَّاسْ سْتِقْبَالْ كْبِيرْ. وْدَخْلُو لْلْبْلَاصَة فِينْ غَيْسَمْعُو الْحُكْمْ، مْعَ الرُّؤَسَا دْ الْعَسْكَرْ وْالنَّاسْ اللِّي مْعْرُوفِينْ فْالْمْدِينَة. وْآمْرْ فَسْتُوسْ بَاشْ يْجِيبُو بُولُسْ.</div>
<div class="v" id="v24"><span class="vn">24</span> وْݣَالْ فَسْتُوسْ: «بْغِيتْ نْݣُولْ لِيكُمْ آ سَعَادَةْ الْمَلِكْ أَݣْرِيبَاسْ وْنْتُمَ آ اللِّي حَاضْرِينْ مْعَانَا هْنَا، بْلِّي هَادْ الرَّاجْلْ اللِّي كَتْشُوفُو فِيهْ شْكَا لِيَّ بِيهْ ݣَاعْ الشَّعْبْ دْ لِيهُودْ فْأُورْشَلِيمْ وْهْنَا. وْكَانُو كَيْغَوّْتُو وْكَيْݣُولُو بْلِّي مَا خَاصُّوشْ يْبْقَى حَيّْ.</div>
<div class="v" id="v25"><span class="vn">25</span> أَمَّا أَنَا، رَاهْ كَنْشُوفْ بْلِّي مَا دَارْ حْتَّى شِي حَاجَة كَتْسْتَاهْلْ الْمُوتْ، وَلَكِنْ هُوَ سْتَانْفْ الدَّعْوَة دْيَالُه لْقَيْصَرْ، وْقَرّْرْتْ بَاشْ نْصِيفْطُه.</div>
<div class="v" id="v26"><span class="vn">26</span> وْمَا عَنْدِي حْتَّى شِي حَاجَة مْتْأَكّْدْ مْنّْهَا بَاشْ نْكْتَبْهَا لْقَيْصَرْ. عْلَى دَاكْشِّي جْبْتُه قُدَّامْكُمْ، وْبْالضَّبْطْ قُدَّامْكْ آ سَعَادَةْ الْمَلِكْ أَݣْرِيبَاسْ، بَاشْ إِلَا حَقّْقْتُو مْعَاهْ فْالْقَضِيَّة دْيَالُه نْلْقَا مَا نْكْتَبْ.</div>
<div class="v" id="v27"><span class="vn">27</span> حِيتْ كَنْشُوفْ بْلِّي مَاشِي مْعْقُولْ نْصِيفْطْ مْسْجُونْ بْلَا مَا نْبَيّْنْ التُّهَمْ اللِّي ضْدُّه».</div>
</div>
<!-- PARSED ABOVE; EDITING MAY BREAK PARSER -->
</body></html>