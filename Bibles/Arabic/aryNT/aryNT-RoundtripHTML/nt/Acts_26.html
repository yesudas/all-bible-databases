<html><head>
<meta http-equiv="Content-Type" content="text/html;charset=utf-8" />
<title>Acts 26 &ndash; الْأَعْمَالْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 26);">
<div id="navbar"><a href="../index.html">الترجمة المغربية القياسية</a> &ndash; <b>الْأَعْمَالْ</b> &ndash; <a href="Acts_1.html">1</a> ... <a href="Acts_24.html">24</a> <a href="Acts_25.html">25</a> <b>26</b> <a href="Acts_27.html">27</a> <a href="Acts_28.html">28</a> </div><hr>
<h1>Acts 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>بُولُسْ كَيْدَافْعْ عْلَى رَاسُه قُدَّامْ الْمَلِكْ أَݣْرِيبَاسْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ سْتَّة وْعْشْرِينْ</b></span> <span class="br-p"><br><br></span>وْهُوَ يْݣُولْ أَݣْرِيبَاسْ لْبُولُسْ: «كَنْسَمْحُو لِيكْ بَاشْ تْدَافْعْ عْلَى رَاسْكْ». وْدِيكْ السَّاعَة بْدَا بُولُسْ كَيْدَافْعْ عْلَى رَاسُه وْݣَالْ:</div>
<div class="v" id="v2"><span class="vn">2</span> «آ سَعَادَةْ الْمَلِكْ أَݣْرِيبَاسْ! كَيْفَرّْحْنِي نْدَافْعْ عْلَى رَاسِي قُدَّامْكْ الْيُومْ، وْنْرَدّْ عْلَى كُلّْ حَاجَة كَيْتَّهْمُونِي بِيهَا لِيهُودْ،</div>
<div class="v" id="v3"><span class="vn">3</span> بْالْخُصُوصْ حِيتْ نْتَ كَتْعْرَفْ مْزْيَانْ التَّقَالِيدْ دْيَالْ لِيهُودْ وْالْمُنَاقَشَاتْ دْيَالْهُمْ. عْلَى هَادْشِّي كَنْطْلَبْ مْنّْكْ بَاشْ تْوَسّْعْ خَاطْرْكْ وْتْسْمَعْ لْكْلَامِي.</div>
<div class="v" id="v4"><span class="vn">4</span> ݣَاعْ لِيهُودْ كَيْعَرْفُو كِيفَاشْ كَانْتْ حْيَاتِي مْنْ الصّْغُرْ، وْكِيفَاشْ تْرَبِّيتْ وْعْشْتْ وَسْطْ الشَّعْبْ دْيَالِي فْأُورْشَلِيمْ.</div>
<div class="v" id="v5"><span class="vn">5</span> وْرَاهُمْ كَيْعَرْفُونِي مْنْ وَقْتْ طْوِيلْ، وْكُونْ بْغَاوْ، كُونْ شْهْدُو لِيَّ بْلِّي عْشْتْ فْرِّيسِي مْنْ الجّْمَاعَة اللِّي مْتْعَصّْبَة بْزَّافْ فْالدِّينْ دْيَالْنَا.<sup class="fnm"><a name="fnm1" href="#fn1">1</a></sup></div>
<div class="v" id="v6"><span class="vn">6</span> وْأَنَا دَابَا وَاقْفْ كَنْتّْحَاكْمْ حِيتْ كَنْتّْرَجَّا دَاكْشِّي اللِّي وْعَدْ بِيهْ اللَّهْ جْدُودْنَا،</div>
<div class="v" id="v7"><span class="vn">7</span> وْهُوَ اللِّي كَيْتّْرَجَّاوْ الْقْبَايْلْ دْيَالْنَا بْطْنَاشْ بَاشْ يْتّْحَقّْقْ وْهُمَ كَيْعَبْدُو اللَّهْ بْاللِّيلْ وْبْالنّْهَارْ. وْعْلَى هَادْ الرّْجَا كَيْتَّهْمُونِي لِيهُودْ، آ سَعَادَةْ الْمَلِكْ.</div>
<div class="v" id="v8"><span class="vn">8</span> عْلَاشْ مَا كَتْصَدّْقُوشْ بْلِّي اللَّهْ كَيْبْعَتْ الْمُوتَى؟</div>
<div class="v" id="v9"><span class="vn">9</span> رَاهْ أَنَا بْرَاسِي كْنْتْ كَنْضَنّْ بْلِّي وَاجْبْ عْلِيَّ نْضَادّْ إِسْمْ يَسُوعْ النَّاصِرِي بْالْقُوَّة دْيَالِي كُلّْهَا.<sup class="fnm"><a name="fnm2" href="#fn2">2</a></sup></div>
<div class="v" id="v10"><span class="vn">10</span> وْهَادْشِّي اللِّي دْرْتْ حْتَّى فْأُورْشَلِيمْ، وْبْالسُّلْطَة اللِّي خْدِيتْ مْنْ الرُّؤَسَا دْ رْجَالْ الدِّينْ حْبَسْتْ بْزَّافْ دْ الْمُومْنِينْ، وْمْلِّي كَانُو كَيْتّْقْتْلُو كْنْتْ مْوَافْقْ عْلَى الْمُوتْ دْيَالْهُمْ.</div>
<div class="v" id="v11"><span class="vn">11</span> وْكْنْتْ كَنْعَاقْبْهُمْ فْدْيُورْ الصّْلَاة شْحَالْ مْنْ مَرَّة، وْكَنْبَزّْزْ عْلِيهُمْ يْݣُولُو كْلَامْ الْكُفْرْ. وْتّْزَادْ الْكُرْهْ دْيَالِي لِيهُمْ وْبْدِيتْ كَنْجْرِي مْنْ وْرَاهُمْ فْالْمْدُونْ اللِّي خَارْجَة عْلَى بْلَادْ الْيَهُودِيَّة بَاشْ نْعَدّْبْهُمْ».</div>
<div class="v" id="v12"><h2>بُولُسْ كَيْتّْكَلّْمْ عْلَى الْإِيمَانْ دْيَالُه</h2><span class="vn">12</span> <span class="br-p"><br><br></span>«وْسَافْرْتْ لْدِمَشْقْ، وْعَنْدِي السُّلْطَة وْالْوْكَالَة مْنْ عَنْدْ الرُّؤَسَا دْ رْجَالْ الدِّينْ بَاشْ نْشَدّْ الْمُومْنِينْ بْيَسُوعْ.</div>
<div class="v" id="v13"><span class="vn">13</span> وْفْالطّْرِيقْ مْعَ وَقْتْ الضّْهُرْ، شْفْتْ آ سَعَادَةْ الْمَلِكْ، ضَوّْ كَيْلْمَعْ مْنْ السّْمَا قْوَى مْنْ ضَوّْ الشّْمْسْ، ضَايْرْ بِيَّ وْبْهَادُوكْ اللِّي مْسَافْرِينْ مْعَايَ.</div>
<div class="v" id="v14"><span class="vn">14</span> وْطْحْنَا كُلّْنَا لْلْأَرْضْ، وْسْمَعْتْ صُوتْ كَيْݣُولْ لِيَّ بْاللُّغَة الْعِبْرِيَّة: شَاوُلْ! شَاوُلْ! عْلَاشْ كَتّْعَدَّى عْلِيَّ؟ رَاهْ صْعِيبْ عْلِيكْ تْوْقَفْ فْوَجْهِي.</div>
<div class="v" id="v15"><span class="vn">15</span> وْأَنَا نْسْوّْلُه: شْكُونْ نْتَ آ سِيدِي؟ وْهُوَ يْجَاوْبْنِي الرَّبّْ: أَنَا يَسُوعْ اللِّي نْتَ كَتّْعَدَّى عْلِيهْ.</div>
<div class="v" id="v16"><span class="vn">16</span> نُوضْ وْقَفْ عْلَى رْجْلِيكْ، حِيتْ رَانِي بَنْتْ لِيكْ بَاشْ نْدِيرْ مْنّْكْ خْدَّامْ دْيَالِي، وْتْكُونْ شَاهْدْ عْلَى هَادْ الرُّؤْيَا اللِّي شْفْتِينِي فِيهَا، وْعْلَى غِيرْهَا مْنْ الرُّؤْيَاتْ اللِّي غَادِي نْبَانْ لِيكْ فِيهُمْ.</div>
<div class="v" id="v17"><span class="vn">17</span> وْغَادِي نّْجِّيكْ مْنْ الشَّعْبْ، وْمْنْ ݣَاعْ الشّْعُوبْ اللِّي غَادِي نْصِيفْطْكْ لِيهُمْ،</div>
<div class="v" id="v18"><span class="vn">18</span> بَاشْ تْحَلّْ لِيهُمْ عِينِيهُمْ وْيْرْجْعُو مْنْ الضّْلَامْ لْلنُّورْ، وْمْنْ السُّلْطَة دْيَالْ الشِّيطَانْ يْرْجْعُو لْلَّهْ. وْمْلِّي يْآمْنُو بِيَّ يْتّْغَفْرُو لِيهُمْ دْنُوبْهُمْ، وْيْوَرْتُو مْعَ النَّاسْ الْمْقَدّْسِينْ.</div>
<div class="v" id="v19"><span class="vn">19</span> <span class="br-p"><br><br></span>وْمْنْ دِيكْ السَّاعَة، آ سَعَادَةْ الْمَلِكْ أَݣْرِيبَاسْ، مَا عْصِيتْشْ هَادْ الرُّؤْيَا اللِّي جَاتْنِي مْنْ السّْمَا،</div>
<div class="v" id="v20"><span class="vn">20</span> وْخَبّْرْتْ فْاللّْوّْلْ النَّاسْ دْيَالْ دِمَشْقْ، وْمْنْ بَعْدْ، النَّاسْ دْيَالْ أُورْشَلِيمْ وْالْبْلَادْ دْيَالْ الْيَهُودِيَّة كُلّْهَا، وْمْنْ بَعْدْ، ݣَاعْ الشّْعُوبْ اللِّي مَا كَيْآمْنُوشْ بْاللَّهْ، بْلِّي خَاصّْهُمْ يْتُوبُو وْيْرْجْعُو لْطْرِيقْ اللَّهْ، وْيْدِيرُو الْحْوَايْجْ الْمْزْيَانِينْ اللِّي كَيْبَيّْنُو التُّوبَة دْيَالْهُمْ.<sup class="fnm"><a name="fnm3" href="#fn3">3</a></sup></div>
<div class="v" id="v21"><span class="vn">21</span> وْعْلَى هَادْشِّي شْدُّونِي لِيهُودْ وْأَنَا فْبِيتْ اللَّهْ، وْبْغَاوْ يْقْتْلُونِي،</div>
<div class="v" id="v22"><span class="vn">22</span> وَلَكِنْ اللَّهْ عَاوْنِّي حْتَّى لْهَادْ النّْهَارْ، وْبْقِيتْ كَنْشْهَدْ بْيَسُوعْ لْلصّْغِيرْ وْالْكْبِيرْ. وْأَنَا مَا كَنْݣُولْ غِيرْ دَاكْشِّي اللِّي ݣَالُو الْأَنْبِيَا وْمُوسَى بْلِّي لَابْدّْ مَا يْطْرَا.</div>
<div class="v" id="v23"><span class="vn">23</span> رَاهْ الْمَسِيحْ غَادِي يْتّْعَدّْبْ، وْغَادِي يْكُونْ هُوَ اللّْوّْلْ اللِّي غَادِي يْتّْبْعَتْ مْنْ الْمُوتْ، وْيْخَبّْرْ بْالنُّورْ هَادْ الشَّعْبْ وْݣَاعْ الشّْعُوبْ لْخْرِينْ».<sup class="fnm"><a name="fnm4" href="#fn4">4</a></sup></div>
<div class="v" id="v24"><span class="vn">24</span> <span class="br-p"><br><br></span>وْمْلِّي كَانْ بُولُسْ كَيْدَافْعْ عْلَى رَاسُه بْهَادْ الْكْلَامْ، غَوّْتْ عْلِيهْ فَسْتُوسْ بْصُوتْ عَالِي وْݣَالْ: «نْتَ رَاكْ حْمَاقِتِي آ بُولُسْ! وْالْعِلْمْ دْيَالْكْ الْكْتِيرْ تَلّْفْ لِيكْ عَقْلَكْ!».</div>
<div class="v" id="v25"><span class="vn">25</span> وْهُوَ يْجَاوْبْ بُولُسْ: «أَنَا مَاشِي حْمَقْ آ سَعَادَةْ فَسْتُوسْ، وْمَا كَنْݣُولْ غِيرْ الْحَقّْ وْالصَّحْ.</div>
<div class="v" id="v26"><span class="vn">26</span> حِيتْ الْمَلِكْ أَݣْرِيبَاسْ اللِّي كَنْتّْكَلّْمْ مْعَاهْ دَابَا بْكُلّْ صَرَاحَة كَيْعْرَفْ هَادْشِّي، وْكَنْتِيقْ بْلِّي مَا كَتْخْفَى عْلِيهْ حْتَّى شِي حَاجَة مْنْ هَادْ الْأُمُورْ، حِيتْ مَا طْرَاتْشْ فْشِي قَنْتْ مَا مْعْرُوفْشْ.</div>
<div class="v" id="v27"><span class="vn">27</span> وَاشْ كَتْآمْنْ آ سَعَادَةْ الْمَلِكْ أَݣْرِيبَاسْ بْالْأَنْبِيَا؟ أَنَا كَنْعْرَفْ بْلِّي رَاكْ كَتْآمْنْ بِيهُمْ».</div>
<div class="v" id="v28"><span class="vn">28</span> وْݣَالْ أَݣْرِيبَاسْ لْبُولُسْ: «وَاشْ كَتْضَنّْ بْلِّي فْهَادْ الشّْوِيَة دْ الْوَقْتْ بْغِيتِي تْرَدّْنِي مَسِيحِي؟».</div>
<div class="v" id="v29"><span class="vn">29</span> وْهُوَ يْجَاوْبُه بُولُسْ: «بْالْقْلِيلْ وْلَا بْالْكْتِيرْ مْنْ الْوَقْتْ، كَنْطْلَبْ مْنْ اللَّهْ لِيكْ وْلْݣَاعْ هَادُو اللِّي كَيْسَمْعُونِي الْيُومْ بَاشْ تْوَلِّيوْ بْحَالِي، وَلَكِنْ بْلَا هَادْ السّْنَاسْلْ».</div>
<div class="v" id="v30"><span class="vn">30</span> <span class="br-p"><br><br></span>وْمْلِّي ݣَالْ هَادْ الْكْلَامْ نَاضْ الْمَلِكْ وْالْحَاكْمْ وْبَرْنِيكَة وْاللِّي ݣَالْسِينْ مْعَاهُمْ،</div>
<div class="v" id="v31"><span class="vn">31</span> وْݣَالُو لْبَعْضِيَّاتْهُمْ وْهُمَ خَارْجِينْ: «هَادْ الرَّاجْلْ مَا دَارْ حْتَّى شِي حَاجَة اللِّي كَتْسْتَاهْلْ الْمُوتْ وْلَا الْحَبْسْ».</div>
<div class="v" id="v32"><span class="vn">32</span> وْݣَالْ أَݣْرِيبَاسْ لْفَسْتُوسْ: «كَانْ مُمْكِنْ يْتّْطْلَقْ هَادْ الرَّاجْلْ كُونْ مَا سْتَانْفْشْ الدَّعْوَة دْيَالُه لْقَيْصَرْ».</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ٢٣‏:٦؛ فيليبي ٣‏:٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الاعمال ٨‏:٣؛ ٢٢‏:٤‏،٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->الاعمال ٩‏:٢٠‏،٢٨‏،٢٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->١كورنتوس ١٥‏:٢٠؛ إشعيا ٤٩‏:٦<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>