<html><head>
<meta http-equiv="Content-Type" content="text/html;charset=utf-8" />
<title>Acts 7 &ndash; الْأَعْمَالْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 7);">
<div id="navbar"><a href="../index.html">الترجمة المغربية القياسية</a> &ndash; <b>الْأَعْمَالْ</b> &ndash; <a href="Acts_1.html">1</a> ... <a href="Acts_5.html">5</a> <a href="Acts_6.html">6</a> <b>7</b> <a href="Acts_8.html">8</a> <a href="Acts_9.html">9</a> ... <a href="Acts_28.html">28</a> </div><hr>
<h1>Acts 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>اسْتِفَانُوسْ كَيْخْطُبْ عْلَى النَّاسْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ السَّابْعْ</b></span> <span class="br-p"><br><br></span>وْسْوّْلْ رَئِيسْ رْجَالْ الدِّينْ اسْتِفَانُوسْ وْݣَالْ لِيهْ: «وَاشْ هَادْشِّي اللِّي كَيْݣُولُو عْلِيكْ كَايْنْ بْالصَّحْ؟».</div>
<div class="v" id="v2"><span class="vn">2</span> وْهُوَ يْجَاوْبْ اسْتِفَانُوسْ: «سْمْعُو آ خُوتِي وْسْيَادِي: بَانْ إِلَاهْ الْعَزّْ لْبُونَا إِبْرَاهِيمْ مْلِّي كَانْ فْبْلَادْ مَا بِينْ النَّهْرَيْنْ، قْبَلْ مَا يْسْكُنْ فْحَارَانْ،</div>
<div class="v" id="v3"><span class="vn">3</span> وْݣَالْ لِيهْ: خْرُجْ مْنْ بْلَادْكْ وْمْنْ قْبِيلْتْكْ وْسِيرْ لْلْبْلَادْ اللِّي غَنْوَرِّيكْ.</div>
<div class="v" id="v4"><span class="vn">4</span> وْدِيكْ السَّاعَة خْرَجْ مْنْ بْلَادْ الْكَلْدَانِيِّينْ وْسْكَنْ فْحَارَانْ. وْمْنْ تْمَّ، مْنْ بَعْدْمَا مَاتْ بَّاهْ، جَابُه اللَّهْ لْهَادْ الْبْلَادْ اللِّي نْتُمَ سَاكْنِينْ فِيهَا دَابَا،</div>
<div class="v" id="v5"><span class="vn">5</span> وْمَا عْطَاهْ فِيهَا لَا وَرْتْ وَلَا حْتَّى شْبَرْ دْ الْأَرْضْ، وَلَكِنْ وَاعْدُه بَاشْ يْعْطِيهَا مْلْكْ لِيهْ وْلْتْرِّيكْتُه مْنْ بَعْدْ مْنُّه، وْكَانْ بَاقِي مَا عَنْدُه حْتَّى وَلْدْ.</div>
<div class="v" id="v6"><span class="vn">6</span> وْهَادْشِّي اللِّي ݣَالْ لِيهْ اللَّهْ: غَتْكُونْ تْرِّيكْتْكْ مْتْغَرّْبَة فْبْلَادْ غْرِيبَة، وْغَيْكُونُو عْبِيدْ وْغَيْتّْكَرْفْصُو عْلِيهُمْ رْبَعْمِيَةْ عَامْ.</div>
<div class="v" id="v7"><span class="vn">7</span> وَلَكِنْ كَيْݣُولْ اللَّهْ: أَنَا غَنْعَاقْبْ الْأُمَّة اللِّي غَيْكُونُو عَنْدْهَا عْبِيدْ. وْمْنْ بَعْدْ هَادْشِّي غَيْخَرْجُو وْغَيْعَبْدُونِي فْهَادْ الْمُوضْعْ.</div>
<div class="v" id="v8"><span class="vn">8</span> وْعْطَى اللَّهْ لْإِبْرَاهِيمْ عَهْدْ الْخْتَانَة، وْهَكَّا وْلَدْ إِبْرَاهِيمْ إِسْحَاقْ وْخَتّْنُه فْالْيُومْ التَّامْنْ. وْإِسْحَاقْ وْلَدْ يَعْقُوبْ، وْيَعْقُوبْ وْلَدْ جْدُودْنَا الطّْنَاشْ.</div>
<div class="v" id="v9"><span class="vn">9</span> <span class="br-p"><br><br></span>وْجْدُودْنَا حْسْدُو يُوسْفْ وْبَاعُوهْ لْمِصْرْ، وَلَكِنْ اللَّهْ كَانْ مْعَاهْ،</div>
<div class="v" id="v10"><span class="vn">10</span> وْنْجَّاهْ مْنْ ݣَاعْ الْمْصَايْبْ، وْعْطَاهْ النِّعْمَة وْالْحْكْمَة قُدَّامْ فِرْعَوْنْ مَلِكْ مِصْرْ، وْدَارُه فِرْعَوْنْ مْسْؤُولْ عْلَى مِصْرْ وْعْلَى الْقْصَرْ دْيَالُه كُلُّه.</div>
<div class="v" id="v11"><span class="vn">11</span> وْجَا الجُّوعْ فْمِصْرْ كُلّْهَا وْكَنْعَانْ، وْصْعَابْتْ الْمَعِيشَة بْزَّافْ، وْمَا لْقَاوْ جْدُودْنَا مَا يَاكْلُو.</div>
<div class="v" id="v12"><span class="vn">12</span> وْفْالْمَرَّة اللّْوّْلَى، مْلِّي سْمَعْ يَعْقُوبْ بْلِّي كَايْنْ الْݣْمْحْ فْمِصْرْ، صِيفْطْ جْدُودْنَا.</div>
<div class="v" id="v13"><span class="vn">13</span> وْفْالْمَرَّة التَّانْيَة، تّْعَارْفْ يُوسْفْ مْعَ خُوتُه، وْسْمَعْ فِرْعَوْنْ عْلَى عَائِلْةْ يُوسْفْ.</div>
<div class="v" id="v14"><span class="vn">14</span> وْصِيفْطْ يُوسْفْ عْلَى بَّاهْ يَعْقُوبْ بَاشْ يْجِي هُوَ وْالْعَائِلَة دْيَالُه كُلّْهَا، وْكَانُو خَمْسَة وْسْبْعِينْ وَاحْدْ.</div>
<div class="v" id="v15"><span class="vn">15</span> وْسَافْرْ يَعْقُوبْ لْمِصْرْ، وْبْقَى سَاكْنْ فِيهَا حْتَّى مَاتْ هُوَ وْجْدُودْنَا.</div>
<div class="v" id="v16"><span class="vn">16</span> وْدَّاوْهُمْ لْبْلَادْ شَكِيمْ وْدْفْنُوهُمْ فْالْقْبَرْ اللِّي شْرَاهْ إِبْرَاهِيمْ بْوَاحْدْ الْقْدَرْ دْ الْفْضَّة مْنْ وْلَادْ حَمُورْ فْشَكِيمْ.<sup class="fnm"><a name="fnm1" href="#fn1">1</a></sup></div>
<div class="v" id="v17"><span class="vn">17</span> <span class="br-p"><br><br></span>وْقْدّْمَا كَانْ كَيْقَرّْبْ وَقْتْ الْوَعْدْ اللِّي عْطَاهْ اللَّهْ لْإِبْرَاهِيمْ، كَانْ الشَّعْبْ كَيْكْتَرْ وْكَيْتّْزَادْ فْمِصْرْ،</div>
<div class="v" id="v18"><span class="vn">18</span> حْتَّى وْلَّى فْمِصْرْ مَلِكْ آخُرْ مَا كَانْشْ كَيْعْرَفْ يُوسْفْ،</div>
<div class="v" id="v19"><span class="vn">19</span> وْهُوَ يْغْدَرْ بْالشَّعْبْ دْيَالْنَا، وْدْلّْ جْدُودْنَا، حْتَّى وْلَّى كَيْبَزّْزْ عْلِيهُمْ يْسَمْحُو فْوْلَادْهُمْ بَاشْ مَا يْبْقَاوْشْ عَايْشِينْ.</div>
<div class="v" id="v20"><span class="vn">20</span> وْفْدِيكْ لِيَّامْ تّْوْلَدْ مُوسَى، وْكَانْ زْوِينْ بْزَّافْ. وْتْرَبَّى تْلْتْ شْهُورْ فْدَارْ بَّاهْ.</div>
<div class="v" id="v21"><span class="vn">21</span> وْمْلِّي سْمْحُو فِيهْ وَالِدِيهْ، خْدَاتُه بَنْتْ فِرْعَوْنْ وْرْبَّاتُه بَاشْ يْكُونْ وَلْدْهَا.</div>
<div class="v" id="v22"><span class="vn">22</span> وْتْرَبَّى مُوسَى وْتْعَلّْمْ الْحْكْمَة دْيَالْ الْمِصْرِيِّينْ كُلّْهَا، وْكَانْ قَادّْ بْفُمُّه وْدْرَاعُه.</div>
<div class="v" id="v23"><span class="vn">23</span> <span class="br-p"><br><br></span>وْمْلِّي كَمّْلْ رْبْعِينْ عَامْ، فَكّْرْ بَاشْ يْزُورْ خُوتُه وْلَادْ إِسْرَائِيلْ.</div>
<div class="v" id="v24"><span class="vn">24</span> وْهُوَ يْشُوفْ وَاحْدْ الْمِصْرِي كَيْتّْعَدَّى عْلَى وَاحْدْ مْنّْهُمْ، وْحَامَى عْلَى الْمْضْلُومْ، وْخْدَا لِيهْ حَقُّه وْقْتَلْ الْمِصْرِي.</div>
<div class="v" id="v25"><span class="vn">25</span> وْكَانْ كَيْضَنّْ بْلِّي خُوتُه كَيْفَهْمُو بْلِّي اللَّهْ غَيْنَجِّيهُمْ عْلَى يْدُّه. وَلَكِنْ هُمَ مَا كَانُوشْ فَاهْمِينْ.</div>
<div class="v" id="v26"><span class="vn">26</span> وْالْغَدّْ لِيهْ شَافْ جُوجْ مْنّْهُمْ كَيْتّْضَارْبُو، وْطْلَبْ مْنّْهُمْ بَاشْ يْتّْصَالْحُو، وْݣَالْ لِيهُمْ: آ هَادْ الرّْجَالْ، رَاكُمْ خُوتْ! عْلَاشْ كَتْضَلْمُو بْعْضِيَّاتْكُمْ؟.</div>
<div class="v" id="v27"><span class="vn">27</span> وَلَكِنْ هَادَاكْ اللِّي كَانْ ضَالْمْ دْفَعْ مُوسَى لْلجّْنْبْ وْرَدّْ عْلِيهْ: شْكُونْ اللِّي دَارْكْ رَئِيسْ وْقَاضِي عْلِينَا؟</div>
<div class="v" id="v28"><span class="vn">28</span> وَاشْ بْغِيتِي تْقْتَلْنِي كِمَا قْتَلْتِي الْمِصْرِي الْبَارْحْ؟</div>
<div class="v" id="v29"><span class="vn">29</span> وْبْسْبَابْ هَادْ الْكْلَامْ، هْرَبْ مُوسَى وْعَاشْ غْرِيبْ فْبْلَادْ مِدْيَانْ اللِّي وْلَدْ فِيهَا جُوجْ وْلَادْ.</div>
<div class="v" id="v30"><span class="vn">30</span> <span class="br-p"><br><br></span>وْمْلِّي دَازْتْ رْبْعِينْ عَامْ، بَانْ لِيهْ مَلَاكْ الرَّبّْ فْالصَّحْرَا دْيَالْ جْبَلْ سِينَاءْ فْعَافْيَة شَاعْلَة فْالسّْدْرَة.</div>
<div class="v" id="v31"><span class="vn">31</span> وْمْلِّي شَافْ مُوسَى هَادْشِّي، تّْعَجّْبْ مْنْ هَادْ الْمَنْضَرْ. وْمْلِّي قَرّْبْ بَاشْ يْشُوفْ، سْمَعْ صُوتْ الرَّبّْ كَيْݣُولْ:</div>
<div class="v" id="v32"><span class="vn">32</span> أَنَا هُوَ إِلَاهْ جْدُودْكْ، إِلَاهْ إِبْرَاهِيمْ وْإِسْحَاقْ وْيَعْقُوبْ. وْبْدَا مُوسَى كُلُّه كَيْتّْرَعّْدْ وْمَا زْعَمْشْ يْشُوفْ.</div>
<div class="v" id="v33"><span class="vn">33</span> وْهُوَ يْݣُولْ لِيهْ الرَّبّْ: حَيّْدْ الصّْبَّاطْ مْنْ رْجْلِيكْ، حِيتْ الْمُوضْعْ اللِّي نْتَ وَاقْفْ عْلِيهْ رَاهْ أَرْضْ مْقَدّْسَة.</div>
<div class="v" id="v34"><span class="vn">34</span> رَانِي شْفْتْ تَمَارَة دْ الشَّعْبْ دْيَالِي فْمِصْرْ، وْسْمَعْتْهُمْ كَيْنِينُو، وْنْزَلْتْ بَاشْ نّْجِّيهُمْ. إِيوَا دَابَا آجِي بَاشْ نْصِيفْطْكْ لْمِصْرْ.</div>
<div class="v" id="v35"><span class="vn">35</span> <span class="br-p"><br><br></span>وْهَادْ مُوسَى اللِّي نْكْرُوهْ وْݣَالُو لِيهْ: شْكُونْ اللِّي دَارْكْ حَاكْمْ وْقَاضِي عْلِينَا؟ هُوَ اللِّي صِيفْطُه اللَّهْ رَئِيسْ وْمُنَجِّي عْلَى يْدّْ الْمَلَاكْ اللِّي بَانْ لِيهْ فْالسّْدْرَة.</div>
<div class="v" id="v36"><span class="vn">36</span> وْرَاهْ هُوَ اللِّي خَرّْجْ شَعْبُه مْنْ بْلَادْ مِصْرْ بْالْأُمُورْ الْعْجِيبَة وْالْعَلَامَاتْ اللِّي دَارْ تْمَّ وْفْالْبْحَرْ الْأَحْمَرْ وْفْالصَّحْرَا مُدَّةْ رْبْعِينْ عَامْ،</div>
<div class="v" id="v37"><span class="vn">37</span> وْهَادَا هُوَ مُوسَى اللِّي ݣَالْ لْوْلَادْ إِسْرَائِيلْ: اللَّهْ غَادِي يْبْعَتْ لِيكُمْ نْبِي بْحَالِي مْنْ وَسْطْ خُوتْكُمْ.</div>
<div class="v" id="v38"><span class="vn">38</span> وْهَادَا هُوَ اللِّي كَانْ كَيْتّْوَسّْطْ بِينْ جْدُودْنَا وْالْمَلَاكْ اللِّي تّْكَلّْمْ مْعَاهْ فْجْبَلْ سِينَاءْ مْلِّي كَانْ شَعْبْ إِسْرَائِيلْ مْجْمُوعْ فْالصَّحْرَا. وْهُوَ اللِّي قْبَلْ الْكْلَامْ الْحَيّْ، بَاشْ يْعْطِيهْ لِينَا.</div>
<div class="v" id="v39"><span class="vn">39</span> وَلَكِنْ جْدُودْنَا مَا بْغَاوْشْ يْكُونُو طَايْعِينْ لْمُوسَى، وْمَا قْبْلُوهْشْ، وْشْتَاقُو فْقَلْبْهُمْ يْرْجْعُو لْمِصْرْ.</div>
<div class="v" id="v40"><span class="vn">40</span> وْݣَالُو لْهَارُونْ: صَايْبْ لِينَا إِلَاهَاتْ تْكُونْ قُدَّامْنَا فْالطّْرِيقْ، حِيتْ هَادْ مُوسَى اللِّي خَرّْجْنَا مْنْ بْلَادْ مِصْرْ مَا عْرَفْنَاشْ آشْ طْرَا لِيهْ!.</div>
<div class="v" id="v41"><span class="vn">41</span> وْهُمَ يْصَايْبُو فْدِيكْ لِيَّامْ وَاحْدْ الصَّنَمْ فْصُورْةْ عْجَلْ، وْقَدّْمُو لِيهْ الدّْبِيحَة، وْفْرْحُو بْدَاكْشِّي اللِّي دَارْتْ يْدِّيهُمْ.</div>
<div class="v" id="v42"><span class="vn">42</span> وْسْمَحْ فِيهُمْ اللَّهْ، وْخْلَّاهُمْ يْعَبْدُو النّْجُومْ، كِمَا مْكْتُوبْ فْكْتَابْ الْأَنْبِيَا: <span class="br-p"><br><br></span><span class="br-ind"><br><span class="indent">&nbsp;</span></span>آ وْلَادْ إِسْرَائِيلْ،<br> <span class="br-ind"><br><span class="indent">&nbsp;</span></span>وَاشْ جْبْتُو لِيَّ الدّْبَايْحْ وْالتَّقْدِمَاتْ<br> <span class="br-ind"><br><span class="indent">&nbsp;</span></span>لْمُدَّةْ رْبْعِينْ عَامْ فْالصَّحْرَا؟<br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>رَاكُمْ هْزِّيتُو خِيمْةْ مُولُوكْ الصَّنَمْ<br> <span class="br-ind"><br><span class="indent">&nbsp;</span></span>وْنْجْمَةْ إِلَاهْكُمْ رَمْفَانْ،<br> <span class="br-ind"><br><span class="indent">&nbsp;</span></span>الْأَصْنَامْ اللِّي صْنَعْتُوهَا بَاشْ تْعَبْدُوهَا.<br> <span class="br-ind"><br><span class="indent">&nbsp;</span></span>عْلَى هَادْشِّي أَنَا غَادِي نّْفِيكُمْ وْرَا بْلَادْ بَابِلْ.<br></div>
<div class="v" id="v44"><span class="vn">44</span> <span class="br-p"><br><br></span>وْكَانْتْ خِيمْةْ الشّْهَادَة عَنْدْ جْدُودْنَا فْالصَّحْرَا، كِمَا وْصَّى اللَّهْ مُوسَى بَاشْ يْدِيرْهَا، عْلَى الشّْكَلْ اللِّي كَانْ وْرَّاهْ لِيهْ.</div>
<div class="v" id="v45"><span class="vn">45</span> وْمْلِّي خْدَاوْهَا جْدُودْنَا، دَخْلُو بِيهَا مْعَ يَشُوعْ لْلْبْلَادْ اللِّي مْلْكُوهَا مْنْ الشّْعُوبْ اللِّي نْصَرْ اللَّهْ جْدُودْنَا عْلِيهُمْ، وْبْقَاتْ الْخِيمَة تْمَّ حْتَّى لْيَّامْ دَاوُدْ،<sup class="fnm"><a name="fnm2" href="#fn2">2</a></sup></div>
<div class="v" id="v46"><span class="vn">46</span> اللِّي رْضَى عْلِيهْ اللَّهْ، وْطْلَبْ بَاشْ يْلْقَى بْلَاصَة يْتّْعْبَدْ فِيهَا إِلَاهْ يَعْقُوبْ.</div>
<div class="v" id="v47"><span class="vn">47</span> وْسُلَيْمَانْ هُوَ اللِّي بْنَى بِيتْ اللَّهْ.</div>
<div class="v" id="v48"><span class="vn">48</span> وَلَكِنْ اللَّهْ الْعَالِي مَا كَيْسْكُنْشْ فْدْيُورْ بَانْيِينْهَا النَّاسْ، كِمَا ݣَالْ النّْبِي فْكْتَابْ اللَّهْ:</div>
<div class="v" id="v49"><span class="vn">49</span> <span class="br-p"><br><br></span><span class="br-ind"><br><span class="indent">&nbsp;</span></span>السّْمَا الْعَرْشْ دْيَالِي،<br> <span class="br-ind"><br><span class="indent">&nbsp;</span></span>وْالْأَرْضْ مُوضْعْ رْجْلِيَّ،<br> <span class="br-ind"><br><span class="indent">&nbsp;</span></span>آشْ مْنْ دَارْ غَادِي تْبْنِيوْ لِيَّ؟<br> <span class="br-ind"><br><span class="indent">&nbsp;</span></span>وْلَا آشْ مْنْ مُوضْعْ نْرْتَاحْ فِيهْ؟<br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>وَاشْ مَاشِي أَنَا اللِّي خْلَقْتْ ݣَاعْ هَادْشِّي؟».<br></div>
<div class="v" id="v51"><span class="vn">51</span> <span class="br-p"><br><br></span>«آ هَادْ الشَّعْبْ اللِّي رَاسُه قَاسْحْ، آ صْحَابْ الْقْلُوبْ الْقَاسْحَة وْالْوْدْنِينْ الصَّمْكِينْ! نْتُمَ دِيمَا كَتْقَاوْمُو الرُّوحْ الْقُدُسْ، وْرَاهْ بْحَالْكُمْ بْحَالْ جْدُودْكُمْ.</div>
<div class="v" id="v52"><span class="vn">52</span> شْكُونْ هَادَا فْالْأَنْبِيَا اللِّي فْلَتْ مْنْ التَّعَدُّو دْيَالْهُمْ؟ رَاهُمْ قْتْلُو الْأَنْبِيَا اللِّي تّْنَبّْأُو بْالْمْجِي دْيَالْ هَادَاكْ اللِّي بْلَا دَنْبْ، هَادَاكْ اللِّي دَابَا سَلّْمْتُوهْ وْقْتَلْتُوهْ.</div>
<div class="v" id="v53"><span class="vn">53</span> رَاكُمْ خْدِيتُو شْرَعْ مُوسَى مْنْ يْدِّينْ الْمَلَايْكَة وْمَا دْرْتُوشْ بِيهْ».</div>
<div class="v" id="v54"><h2>الْقْتِيلَة دْيَالْ اسْتِفَانُوسْ الشَّهِيدْ</h2><span class="vn">54</span> <span class="br-p"><br><br></span>وْمْلِّي سْمْعُو الْمْسْؤُولِينْ دْ الْمَحْكَمَة هَادْ الْكْلَامْ تْقَلّْقُو بْزَّافْ، وْتْغَدّْدُو عْلِيهْ.</div>
<div class="v" id="v55"><span class="vn">55</span> وَلَكِنْ اسْتِفَانُوسْ وْهُوَ عَامْرْ بْالرُّوحْ الْقُدُسْ، هْزّْ عِينِيهْ لْلسّْمَا، وْشَافْ الْعَزّْ دْيَالْ اللَّهْ وْيَسُوعْ وَاقْفْ عْلَى لِيمْنْ دْ اللَّهْ.</div>
<div class="v" id="v56"><span class="vn">56</span> وْݣَالْ: «هَانِي كَنْشُوفْ السَّمَاوَاتْ مْحْلُولَة وْوَلْدْ الْإِنْسَانْ وَاقْفْ عْلَى لِيمْنْ دْ اللَّهْ».</div>
<div class="v" id="v57"><span class="vn">57</span> وْهُمَ يْغَوّْتُو بْصُوتْ عَالِي، وْسْدُّو وْدْنِيهُمْ، وْهْجْمُو عْلِيهْ كُلّْهُمْ مَرَّة وَحْدَة.</div>
<div class="v" id="v58"><span class="vn">58</span> وْخَرّْجُوهْ عْلَى بْرَّا دْ الْمْدِينَة وْرْجْمُوهْ. وْحَيّْدُو الشّْهُودْ حْوَايْجْهُمْ الْفُوقَانِيِّينْ وْحَطُّوهُمْ حْدَا رْجْلِينْ شَابّْ سْمِيتُه شَاوُلْ.</div>
<div class="v" id="v59"><span class="vn">59</span> وْكَانُو كَيْرَجْمُو اسْتِفَانُوسْ وْهُوَ كَيْطْلَبْ اللَّهْ وْكَيْݣُولْ: «آ رْبِّي يَسُوعْ، قْبَلْ رُوحِي!».</div>
<div class="v" id="v60"><span class="vn">60</span> وْطَاحْ عْلَى رْكَابِيهْ وْݣَالْ بْصُوتْ عَالِي: «آ رْبِّي، مَا تْحْسَبْشْ عْلِيهُمْ هَادْ الدَّنْبْ!». وْمْلِّي ݣَالْ هَادْ الْكْلَامْ، مَاتْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->التكوين ٣٣‏:١٩؛ ٥٠‏:٧‏-١٣؛ يشوع ٢٤‏:٣٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->يعقوب ٣‏:١٤‏-١٧<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>