<html><head>
<meta http-equiv="Content-Type" content="text/html;charset=utf-8" />
<title>Acts 9 &ndash; الْأَعْمَالْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 9);">
<div id="navbar"><a href="../index.html">الترجمة المغربية القياسية</a> &ndash; <b>الْأَعْمَالْ</b> &ndash; <a href="Acts_1.html">1</a> ... <a href="Acts_7.html">7</a> <a href="Acts_8.html">8</a> <b>9</b> <a href="Acts_10.html">10</a> <a href="Acts_11.html">11</a> ... <a href="Acts_28.html">28</a> </div><hr>
<h1>Acts 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْإِيمَانْ دْيَالْ شَاوُلْ بْيَسُوعْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّاسْعْ</b></span> <span class="br-p"><br><br></span>وْكَانْ شَاوُلْ بَاقِي مْغَدّْدْ عْلَى التّْلَامْدْ دْيَالْ الرَّبّْ وْكَيْهَدّْدْ بَاشْ يْقْتَلْهُمْ. وْمْشَى لْعَنْدْ رَئِيسْ رْجَالْ الدِّينْ</div>
<div class="v" id="v2"><span class="vn">2</span> وْطْلَبْ مْنُّه يْعْطِيهْ رَسَائِلْ يْدِّيهُمْ لْدْيُورْ الصّْلَاة فْدِمَشْقْ، بَاشْ يَاخُدْ الْإِدْنْ وْيْشَدّْ الرّْجَالْ وْالْعْيَالَاتْ اللِّي غَيْلْقَاهُمْ تَابْعِينْ هَادْ الطّْرِيقْ، وْيْجِيبْهُمْ مْكَتّْفِينْ لْأُورْشَلِيمْ.</div>
<div class="v" id="v3"><span class="vn">3</span> <span class="br-p"><br><br></span>وْمْلِّي كَانْ غَادِي فْالطّْرِيقْ وْقَرّْبْ لْدِمَشْقْ، لْمَعْ حْدَاهْ عْلَى غَفْلَة ضَوّْ مْنْ السّْمَا،</div>
<div class="v" id="v4"><span class="vn">4</span> وْهُوَ يْطِيحْ لْلْأَرْضْ، وْسْمَعْ صُوتْ كَيْݣُولْ لِيهْ: «شَاوُلْ، شَاوُلْ، عْلَاشْ كَتّْعَدَّى عْلِيَّ؟».</div>
<div class="v" id="v5"><span class="vn">5</span> وْجَاوْبْ شَاوُلْ: «شْكُونْ نْتَ آ سِيدِي؟». وْهُوَ يْݣُولْ لِيهْ: «أَنَا يَسُوعْ اللِّي نْتَ كَتّْعَدَّى عْلِيهْ،</div>
<div class="v" id="v6"><span class="vn">6</span> نُوضْ وْدْخُلْ لْلْمْدِينَة، وْتْمَّ غَادِي تْعْرَفْ أَشْنُو خَاصّْكْ تْدِيرْ».</div>
<div class="v" id="v7"><span class="vn">7</span> وْالرّْجَالْ اللِّي كَانُو مْسَافْرِينْ مْعَ شَاوُلْ بْقَاوْ وَاقْفِينْ مَا كَيْتّْكَلّْمُوشْ، كَيْسَمْعُو الصُّوتْ وَلَكِنْ مَا كَيْشُوفُو حْتَّى وَاحْدْ.</div>
<div class="v" id="v8"><span class="vn">8</span> وْهُوَ يْنُوضْ شَاوُلْ مْنْ الْأَرْضْ وْعِينِيهْ مْحْلُولِينْ وْمَا كَيْشُوفْ وَالُو. وْشْدُّوهْ صْحَابُه مْنْ يْدُّه وْدَخّْلُوهْ لْدِمَشْقْ.</div>
<div class="v" id="v9"><span class="vn">9</span> وْبْقَى تْلْتْ يَّامْ وْهُوَ مَا كَيْشُوفْشْ، وْمَا كْلَا مَا شْرَبْ.</div>
<div class="v" id="v10"><span class="vn">10</span> <span class="br-p"><br><br></span>وْكَانْ فْدِمَشْقْ وَاحْدْ التّْلْمِيدْ سْمِيتُه حَنَانْيَا. وْتّْكَلّْمْ الرَّبّْ مْعَاهْ فْرُؤْيَا وْݣَالْ لِيهْ: «آ حَنَانْيَا!» وْجَاوْبُه حَنَانْيَا: «هَانِي آ رْبِّي!».</div>
<div class="v" id="v11"><span class="vn">11</span> وْهُوَ يْݣُولْ لِيهْ الرَّبّْ: «نُوضْ سِيرْ لْلزَّنْقَة الْمْعْرُوفَة بْسْمِيّْةْ الزَّنْقَة الْمْقَادَّة، وْسْوّْلْ فْدَارْ يَهُودَا عْلَى وَاحْدْ الرَّاجْلْ مْنْ طَرْسُوسْ سْمِيتُه شَاوُلْ. حِيتْ رَاهْ كَيْصَلِّي،</div>
<div class="v" id="v12"><span class="vn">12</span> وْشَافْ فْرُؤْيَا وَاحْدْ الرَّاجْلْ سْمِيتُه حَنَانْيَا دْخَلْ وْحَطّْ يْدِّيهْ عْلِيهْ بَاشْ يْوَلِّي كَيْشُوفْ».</div>
<div class="v" id="v13"><span class="vn">13</span> وْݣَالْ حَنَانْيَا لْلرَّبّْ: «يَا رَبّْ، سْمَعْتْ مْنْ بْزَّافْ دْ النَّاسْ شْحَالْ تْكَرْفْصْ هَادْ الرَّاجْلْ عْلَى الْمُومْنِينْ دْيَالْكْ فْأُورْشَلِيمْ.</div>
<div class="v" id="v14"><span class="vn">14</span> وْدَابَا رَاهْ جَا لّْهْنَا، وْتّْعْطَاتُه السُّلْطَة مْنْ الرُّؤَسَا دْ رْجَالْ الدِّينْ بَاشْ يْشَدّْ فْالْحَبْسْ ݣَاعْ اللِّي كَيْآمْنُو بْالْإِسْمْ دْيَالْكْ».</div>
<div class="v" id="v15"><span class="vn">15</span> وَلَكِنْ الرَّبّْ ݣَالْ لِيهْ: «سِيرْ، حِيتْ أَنَا خْتَارِيتْ هَادْ الرَّاجْلْ رَسُولْ يْخَبّْرْ بْالْإِسْمْ دْيَالِي الشّْعُوبْ اللِّي مَا كَيْعَبْدُوشْ اللَّهْ، وْالْمُلُوكْ وْوْلَادْ إِسْرَائِيلْ.</div>
<div class="v" id="v16"><span class="vn">16</span> وْغَادِي نْوَرِّيهْ شْحَالْ خَاصُّه يْتّْعَدّْبْ عْلَى وْدّْ الْإِسْمْ دْيَالِي».</div>
<div class="v" id="v17"><span class="vn">17</span> <span class="br-p"><br><br></span>وْمْشَى حَنَانْيَا وْدْخَلْ لْلدَّارْ، وْحَطّْ يْدِّيهْ عْلَى شَاوُلْ وْݣَالْ لِيهْ: «آ خُويَا شَاوُلْ، رَاهْ صِيفْطْنِي لْعَنْدْكْ الرَّبّْ يَسُوعْ اللِّي بَانْ لِيكْ فْالطّْرِيقْ اللِّي جِيتِي مْنّْهَا، بَاشْ يْرْجَعْ لِيكْ الشُّوفْ دْيَالْكْ وْتّْعَمّْرْ بْالرُّوحْ الْقُدُسْ».</div>
<div class="v" id="v18"><span class="vn">18</span> وْدِيكْ السَّاعَة طَاحْتْ مْنْ عِينِينْ شَاوُلْ شِي حَاجَة بْحَالْ الْقْشُورْ، وْرْجَعْ لِيهْ الشُّوفْ، وْنَاضْ وْتّْعَمّْدْ.</div>
<div class="v" id="v19"><span class="vn">19</span> وْمْلِّي كْلَا، رْجْعَاتْ فِيهْ الرُّوحْ. <span class="br-p"><br><br></span>وْمْنْ بَعْدْ ݣْلَسْ شَاوُلْ شِي يَّامَاتْ مْعَ التّْلَامْدْ اللِّي فْدِمَشْقْ،</div>
<div class="v" id="v20"><h2>شَاوُلْ كَيْخَبّْرْ بْيَسُوعْ الْمَسِيحْ فْدِمَشْقْ</h2><span class="vn">20</span> وْدْغْيَا بْدَا كَيْخَبّْرْ النَّاسْ فْدْيُورْ الصّْلَاة بْلِّي يَسُوعْ الْمَسِيحْ هُوَ وَلْدْ اللَّهْ.</div>
<div class="v" id="v21"><span class="vn">21</span> وْݣَاعْ اللِّي سْمْعُوهْ كَانُو كَيْتّْعَجّْبُو وْكَيْݣُولُو: «وَاشْ مَاشِي هَادَا هُوَ الرَّاجْلْ اللِّي كَانْ فْأُورْشَلِيمْ كَيْهْلَكْ كُلّْ وَاحْدْ كَيْتّْكَلّْمْ بْهَادْ الْإِسْمْ؟ وَاشْ مَا جَاشْ لْدِمَشْقْ غِيرْ بَاشْ يْشَدّْهُمْ وْيْرْجَعْ بِيهُمْ مْكَتّْفِينْ لْلرُّؤَسَا دْ رْجَالْ الدِّينْ؟».</div>
<div class="v" id="v22"><span class="vn">22</span> وَلَكِنْ شَاوُلْ كَانْ كَيْزِيدْ يْتّْقُوَّى، وْحَيّْرْ عْقُولْ لِيهُودْ اللِّي سَاكْنِينْ فْدِمَشْقْ، وْبَيّْنْ بْلِّي يَسُوعْ هُوَ الْمَسِيحْ.</div>
<div class="v" id="v23"><span class="vn">23</span> <span class="br-p"><br><br></span>وْمْنْ بَعْدْ يَّامَاتْ كْتَارْ، تَّافْقُو لِيهُودْ بَاشْ يْقْتْلُوهْ،<sup class="fnm"><a name="fnm1" href="#fn1">1</a></sup></div>
<div class="v" id="v24"><span class="vn">24</span> وْهِيَ تْوْصَلْ هَادْ الْخْبَارْ لْشَاوُلْ. وْكَانُو كَيْحْضِيوْ الْبِيبَانْ دْيَالْ الْمْدِينَة لِيلْ وْنْهَارْ بَاشْ يْقْتْلُوهْ.</div>
<div class="v" id="v25"><span class="vn">25</span> وَلَكِنْ التّْلَامْدْ دَّاوْهْ بْاللِّيلْ وْدْلَّاوْهْ فْسْلَّة مْنْ فُوقْ السُّورْ.</div>
<div class="v" id="v26"><h2>شَاوُلْ فْأُورْشَلِيمْ</h2><span class="vn">26</span> <span class="br-p"><br><br></span>وْمْلِّي وْصَلْ شَاوُلْ لْأُورْشَلِيمْ حَاوْلْ بَاشْ يْكُونْ مْعَ التّْلَامْدْ. وَلَكِنْ كَانُو كُلّْهُمْ خَايْفِينْ مْنُّه، وْمَا تِيّْقُوشْ بْلِّي وْلَّى تْلْمِيدْ دْ الْمَسِيحْ.</div>
<div class="v" id="v27"><span class="vn">27</span> وْهُوَ يْتْكَلّْفْ بَرْنَابَا وْجَابُه لْعَنْدْ الرُّسُلْ، وْعَاوْدْ لِيهُمْ كِيفَاشْ بَانْ الرَّبّْ لْشَاوُلْ فْالطّْرِيقْ وْتّْكَلّْمْ مْعَاهْ، وْكِيفَاشْ خَبّْرْ شَاوُلْ النَّاسْ بْإِسْمْ يَسُوعْ فْدِمَشْقْ بْلَا مَا يْخَافْ.</div>
<div class="v" id="v28"><span class="vn">28</span> وْمْنْ دَاكْ الْوَقْتْ بْدَا شَاوُلْ كَيْعِيشْ مْعَ التّْلَامْدْ وْكَيْدْخَلْ وْيْخْرُجْ لْأُورْشَلِيمْ بْحُرِّيَّة، وْكَيْتّْكَلّْمْ مْعَ النَّاسْ بْإِسْمْ الرَّبّْ بْلَا خُوفْ.</div>
<div class="v" id="v29"><span class="vn">29</span> وْكَانْ كَيْتّْكَلّْمْ وْكَيْتّْنَاقْشْ مْعَ لِيهُودْ اللِّي كَيْتّْكَلّْمُو بْالْيُونَانِيَّة، وْبْدَاوْ كَيْقَلّْبُو كِيفَاشْ يْدِيرُو بَاشْ يْقْتْلُوهْ.</div>
<div class="v" id="v30"><span class="vn">30</span> وَلَكِنْ مْلِّي عَرْفُو الْخُوتْ الْمُومْنِينْ هَادْشِّي، دَّاوْهْ لْقَيْصَرِيَّة وْمْنْ تْمَّ صِيفْطُوهْ لْطَرْسُوسْ.</div>
<div class="v" id="v31"><span class="vn">31</span> <span class="br-p"><br><br></span>وْفْدَاكْ الْوَقْتْ كَانُو الْكْنَايْسْ كُلّْهُمْ فْالْيَهُودِيَّة وْالْجَلِيلْ وْالسَّامِرَة كَيْعِيشُو فْالْهْنَا، وْكَيْكَبْرُو وْكَيْمْشِيوْ فْطَاعَةْ الرَّبّْ، وْكَيْتّْزَادُو بْالْعْوِينْ دْيَالْ الرُّوحْ الْقُدُسْ.</div>
<div class="v" id="v32"><h2>بُطْرُسْ كَيْشَافِي مْشْلُولْ فْلُدَّة وْكَيْحْيِي طَابِيتَا فْيَافَا</h2><span class="vn">32</span> <span class="br-p"><br><br></span>وْمْلِّي كَانْ بُطْرُسْ كَيْسَافْرْ مْنْ بْلَاصَة لْبْلَاصَة، دَازْ لْعَنْدْ الْخُوتْ الْمُومْنِينْ اللِّي سَاكْنِينْ فْلُدَّة،</div>
<div class="v" id="v33"><span class="vn">33</span> وْلْقَا فِيهَا وَاحْدْ الرَّاجْلْ مْشْلُولْ سْمِيتُه إِينِيَاسْ، تْمَنْ سْنِينْ وْهُوَ طَايْحْ فْالْفْرَاشْ،</div>
<div class="v" id="v34"><span class="vn">34</span> وْݣَالْ لِيهْ بُطْرُسْ: «آ إِينِيَاسْ! يَسُوعْ الْمَسِيحْ شَافَاكْ، نُوضْ وْجْمَعْ فْرَاشْكْ بْيْدِّيكْ!». وْهُوَ يْنُوضْ دِيكْ السَّاعَة.</div>
<div class="v" id="v35"><span class="vn">35</span> وْشَافُوهْ ݣَاعْ النَّاسْ اللِّي سَاكْنِينْ فْلُدَّة وْسَارُونْ، وْآمْنُو بْالرَّبّْ.</div>
<div class="v" id="v36"><span class="vn">36</span> <span class="br-p"><br><br></span>وْكَانْتْ فْيَافَا وَاحْدْ الْمُومْنَة سْمِيتْهَا طَابِيتَا، اللِّي كَتْعْنِي بْالْيُونَانِيَّة دُورْكَاسْ، وْكَانْتْ كَتْدِيرْ الْخِيرْ بْزَّافْ وْكَتْعَاوْنْ الْمْحْتَاجِينْ.</div>
<div class="v" id="v37"><span class="vn">37</span> وْفْدَاكْ الْوَقْتْ مَرْضَاتْ وْمَاتْتْ. وْغَسّْلُوهَا وْحَطُّوهَا فْالْبِيتْ الْفُوقَانِي.</div>
<div class="v" id="v38"><span class="vn">38</span> وْحِيتْ يَافَا قْرِيبَة لْلُدَّة، سْمْعُو التّْلَامْدْ اللِّي فْيَافَا بْلِّي بُطْرُسْ فْلُدَّة، وْهُمَ يْصِيفْطُو لِيهْ جُوجْ دْ الرّْجَالْ بَاشْ يْطْلْبُو مْنُّه يْجِي لْعَنْدْهُمْ دْغْيَا.</div>
<div class="v" id="v39"><span class="vn">39</span> وْنَاضْ بُطْرُسْ دِيكْ السَّاعَة وْمْشَا مْعَاهُمْ لْيَافَا. وْمْلِّي وْصَلْ، طَلّْعُوهْ لْلْبِيتْ الْفُوقَانِي، وْجَاوْ لْحْدَاهْ الْهْجَّالَاتْ كُلّْهُمْ كَيْبْكِيوْ وْكَيْوْرِّيوْهْ الْحْوَايْجْ وْالْقْمَايْصْ اللِّي خَيّْطَاتْ دُورْكَاسْ مْلِّي كَانْتْ مْعَاهُمْ فْالْحَيَاةْ.</div>
<div class="v" id="v40"><span class="vn">40</span> وْخَرّْجْ بُطْرُسْ النَّاسْ كُلّْهُمْ عْلَى بْرَّا، وْهُوَ يْسْجَدْ وْصْلَّى. وْمْنْ بَعْدْ ضَارْ جِهْةْ الدَّاتْ الْمْيّْتَة وْݣَالْ: «طَابِيتَا، نُوضِي!». وْفْدِيكْ السَّاعَة حْلَّاتْ عِينِيهَا. وْمْلِّي شَافْتْ بُطْرُسْ ݣْلْسَاتْ.</div>
<div class="v" id="v41"><span class="vn">41</span> وْمْدّْ لِيهَا يْدُّه وْنَوّْضْهَا، وْعَيّْطْ عْلَى الْمُومْنِينْ وْالْهْجَّالَاتْ وْقَدّْمْهَا لِيهُمْ حَيَّة.</div>
<div class="v" id="v42"><span class="vn">42</span> وْدَاعْتْ الْخْبَارْ فْيَافَا كُلّْهَا، وْآمْنُو بْالرَّبّْ بْزَّافْ دْ النَّاسْ.</div>
<div class="v" id="v43"><span class="vn">43</span> وْݣْلَسْ بُطْرُسْ مُدَّة طْوِيلَة فْيَافَا عَنْدْ وَاحْدْ الرَّاجْلْ دْبَّاغْ سْمِيتُه سِمْعَانْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->٢كورنتوس ١١‏:٣٢‏،٣٣<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>