<html><head>
<meta http-equiv="Content-Type" content="text/html;charset=utf-8" />
<title>Col 1 &ndash; رِسَالَةْ كُولُوسِّي &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Col', 1);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ كُولُوسِّي</b> &ndash; <b>1</b> <a href="Col_2.html">2</a> <a href="Col_3.html">3</a> <a href="Col_4.html">4</a> </div><hr>
<h1>Col 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>السّْلَامْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ اللّْوّْلْ</b></span> <span class="br-p"><br><br></span>مْنْ بُولُسْ، رَسُولْ الْمَسِيحْ يَسُوعْ بْمُرَادْ اللَّهْ، وْمْنْ خُونَا تِيمُوتَاوُسْ،</div>
<div class="v" id="v2"><span class="vn">2</span> لْلْمُومْنِينْ الْمْقَدّْسِينْ فْكُولُوسِّي، وْالْخُوتْ الْأُمَنَا فْالْمَسِيحْ، النِّعْمَة وْالْهْنَا لِيكُمْ مْنْ اللَّهْ بَّانَا.</div>
<div class="v" id="v3"><h2>بُولُسْ كَيْشْكَرْ اللَّهْ عْلَى الْمُومْنِينْ دْيَالْ كُولُوسِّي</h2><span class="vn">3</span> <span class="br-p"><br><br></span>كَنْشَكْرُو اللَّهْ بُو رَبّْنَا يَسُوعْ الْمَسِيحْ، وَقْتْمَا صْلِّينَا مْنْ جِهْتْكُمْ،</div>
<div class="v" id="v4"><span class="vn">4</span> مْلِّي سْمَعْنَا عْلَى إِيمَانْكُمْ بْالْمَسِيحْ يَسُوعْ، وْمْحَبّْتْكُمْ لْݣَاعْ الْمُومْنِينْ الْمْقَدّْسِينْ،</div>
<div class="v" id="v5"><span class="vn">5</span> عْلَى وْدّْ الرّْجَا اللِّي كَيْتّْسْنَّاكُمْ فْالسَّمَاوَاتْ، اللِّي سْمَعْتُو بِيهْ مْنْ قْبَلْ فْكْلَامْ الْحَقّْ دْ الْإِنْجِيلْ،</div>
<div class="v" id="v6"><span class="vn">6</span> اللِّي وْصَلْ لِيكُمْ كِمَا وْصَلْ لْلدّْنْيَا كُلّْهَا، وْعْطَى الْغْلَّة وْكْبْرَاتْ كِمَا كْبْرَاتْ فِيكُمْ حْتَّى نْتُمَ مْنْ الْوَقْتْ اللِّي فِيهْ سْمَعْتُو وْعْرَفْتُو بْالْحَقّْ نِعْمَةْ اللَّهْ.</div>
<div class="v" id="v7"><span class="vn">7</span> وْهَادْشِّي رَاكُمْ تْعَلّْمْتُوهْ مْنْ أَبَفْرَاسْ صَاحْبْنَا الْعْزِيزْ اللِّي كَيْخْدَمْ مْعَانَا، وْاللِّي أَمِينْ فْخْدَمْتُه لْلْمَسِيحْ عْلَى وْدّْكُمْ.<sup class="fnm"><a name="fnm1" href="#fn1">1</a></sup></div>
<div class="v" id="v8"><span class="vn">8</span> وْرَاهْ هُوَ اللِّي خْبَرْنَا عْلَى الْمْحَبَّة اللِّي عْطَاهَا لِيكُمْ الرُّوحْ الْقُدُسْ.</div>
<div class="v" id="v9"><span class="vn">9</span> <span class="br-p"><br><br></span>وْهَادْشِّي عْلَاشْ حْتَّى حْنَا، مْنْ نْهَارْ سْمَعْنَا هَادْشِّي وْحْنَا كَنْصَلِّيوْ مْنْ جِهْتْكُمْ، وْكَنْطْلْبُو اللَّهْ بَاشْ تْعَرْفُو مْزْيَانْ الْمُرَادْ دْيَالُه بْالْحْكْمَة وْالْفْهَامَة اللِّي كَيْعْطِيهَا الرُّوحْ الْقُدُسْ،</div>
<div class="v" id="v10"><span class="vn">10</span> وْهَكَّا غَتْقَدْرُو تْعِيشُو كِيفْ كَيْبْغِي الرَّبّْ، وْتْدِيرُو ݣَاعْ دَاكْشِّي اللِّي كَيْرْضِيهْ، وْتْكْتَرْ غَلّْتْكُمْ فْكُلّْ خْدْمَة مْزْيَانَة، وْتْكَبْرُو فْمَعْرِفَةْ اللَّهْ،</div>
<div class="v" id="v11"><span class="vn">11</span> وْتّْقُوَّاوْ بْكُلّْ قُوَّة عْلَى حْسَابْ الْقُدْرَة دْ الْعَزّْ دْيَالُه، بَاشْ تْكُونُو قَادْرِينْ تْصَبْرُو عْلَى كُلّْشِي. <span class="br-p"><br><br></span>وْبْالْفَرْحَة</div>
<div class="v" id="v12"><span class="vn">12</span> تْشَكْرُو الْآبْ اللِّي رْدّْكُمْ قَادْرِينْ تْشَارْكُو مْعَ الْمُومْنِينْ الْمْقَدّْسِينْ فْالْوَرْتْ دْيَالْ مَمْلَكَةْ النُّورْ.</div>
<div class="v" id="v13"><span class="vn">13</span> وْرَاهْ هُوَ اللِّي عْتَقْنَا مْنْ السُّلْطَة دْيَالْ الضّْلَامْ، وْجَابْنَا لْمَمْلَكَةْ وَلْدُه الْحْبِيبْ،</div>
<div class="v" id="v14"><span class="vn">14</span> اللِّي بِيهْ تّْفْدِينَا، وْتّْغَفْرُو دْنُوبْنَا.<sup class="fnm"><a name="fnm2" href="#fn2">2</a></sup></div>
<div class="v" id="v15"><h2>الْعَزّْ دْيَالْ الْمَسِيحْ</h2><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>هُوَ صُورْةْ اللَّهْ اللِّي مَا كَيْتّْشَافْشْ،<br> <span class="br-ind"><br><span class="indent">&nbsp;</span></span>وْهُوَ الْبْكَرْ فْݣَاعْ الْمْخْلُوقَاتْ.<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>عْلَاحْقَّاشْ بِيهْ تّْخْلَقْ كُلّْشِي<br> <span class="br-ind"><br><span class="indent">&nbsp;</span></span>فْالسَّمَاوَاتْ وْفْالْأَرْضْ،<br> <span class="br-ind"><br><span class="indent">&nbsp;</span></span>اللِّي كَيْتّْشَافْ وْاللِّي مَا كَيْتّْشَافْشْ،<br> <span class="br-ind"><br><span class="indent">&nbsp;</span></span>الْقُوَّاتْ الرُّوحِيَّة، وْالْمْسْؤُولِينْ، وْالرِّيَاسَاتْ، وْالسُّلُطَاتْ.<br> <span class="br-ind"><br><span class="indent">&nbsp;</span></span>كُلّْشِي بِيهْ وْلِيهْ تّْخْلَقْ.<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>وْرَاهْ هُوَ قْبَلْ مْنْ كُلّْشِي،<br> <span class="br-ind"><br><span class="indent">&nbsp;</span></span>وْبِيهْ كَايْنْ كُلّْشِي.<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>وْهُوَ رَاسْ الدَّاتْ، يَعْنِي الْكْنِيسَة.<sup class="fnm"><a name="fnm3" href="#fn3">3</a></sup><br> <span class="br-ind"><br><span class="indent">&nbsp;</span></span>وْهُوَ الْبْدُو،<br> <span class="br-ind"><br><span class="indent">&nbsp;</span></span>وْاللّْوّْلْ اللِّي تّْبْعَتْ مْنْ بِينْ الْمُوتَى،<br> <span class="br-ind"><br><span class="indent">&nbsp;</span></span>بَاشْ يْكُونْ هُوَ اللّْوّْلْ فْكُلّْشِي.<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>عْلَاحْقَّاشْ اللَّهْ بْغَا الْكَمَالْ كُلُّه يْكُونْ فْالْمَسِيحْ،<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>وْبِيهْ بْغَا اللَّهْ يْصَالْحْ كُلّْشِي مْعَاهْ،<sup class="fnm"><a name="fnm4" href="#fn4">4</a></sup><br> <span class="br-ind"><br><span class="indent">&nbsp;</span></span>وْبْالدّْمْ دْيَالُه اللِّي سَالْ عْلَى الصّْلِيبْ دَارْ الْهْنَا مْعَ كُلّْشِي،<br> <span class="br-ind"><br><span class="indent">&nbsp;</span></span>سْوَا اللِّي فْالْأَرْضْ وْلَا اللِّي فْالسَّمَاوَاتْ.<br></div>
<div class="v" id="v21"><span class="vn">21</span> <span class="br-p"><br><br></span>وْحْتَّى نْتُمَ اللِّي كْنْتُو مْنْ قْبَلْ بْعَادْ عْلَى اللَّهْ، وْكْنْتُو عْدْيَانْ دْيَالُه بْسْبَابْ أَفْكَارْكُمْ وْأَعْمَالْكُمْ دْيَالْ الشَّرّْ،</div>
<div class="v" id="v22"><span class="vn">22</span> رَاهْ دَابَا تّْصَالْحْ مْعَاكُمْ بْالْمُوتْ دْيَالْ وَلْدُه بْالدَّاتْ اللِّي كَتْفْنَى، بَاشْ يْجِيبْكُمْ قُدَّامُه وْنْتُمَ مْقَدّْسِينْ وْنْقِيِّينْ وْبْلَا عِيبْ.</div>
<div class="v" id="v23"><span class="vn">23</span> وَلَكِنْ خَاصّْكُمْ تّْبْتُو فْإِيمَانْكُمْ اللِّي مْبْنِي عْلَى السَّاسْ الصّْحِيحْ، بْلَا مَا تْبَعّْدُو عْلَى الرّْجَا دْيَالْ الْإِنْجِيلْ اللِّي سْمَعْتُوهْ، وْاللِّي تّْخَبّْرُو بِيهْ ݣَاعْ الْمْخْلُوقَاتْ اللِّي تَحْتْ السّْمَا، الْإِنْجِيلْ اللِّي وْلِّيتْ أَنَا بُولُسْ كَنْخْدَمْ لِيهْ.</div>
<div class="v" id="v24"><h2>بُولُسْ كَيْكَافْحْ فْخْدْمَةْ الْكْنِيسَة</h2><span class="vn">24</span> <span class="br-p"><br><br></span>وْدَابَا رَانِي فْرْحَانْ بْالْعْدَابْ اللِّي كَنْقَاسِيهْ عْلَى وْدّْكُمْ، وْرَاهْ بَاقِي كَنْشَارْكْ فْعْدَابْ الْمَسِيحْ فْالدَّاتْ دْيَالِي عْلَى وْدّْ الدَّاتْ دْيَالُه، اللِّي هِيَ الْكْنِيسَة،</div>
<div class="v" id="v25"><span class="vn">25</span> اللِّي وْلِّيتْ كَنْخْدَمْ لِيهَا، عْلَى حْسَابْ الْخْدْمَة دْ اللَّهْ اللِّي تّْعْطَاتْنِي عْلَى وْدّْكُمْ، بَاشْ نْخَبّْرْ بْكْلَامْ اللَّهْ،</div>
<div class="v" id="v26"><span class="vn">26</span> اللِّي هُوَ السِّرّْ الْمْخْفِي مْنْ قْدِيمْ الزّْمَانْ مْنْ جِيلْ لْجِيلْ، وَلَكِنْ دَابَا اللَّهْ بَيّْنُه لْلْمُومْنِينْ الْمْقَدّْسِينْ دْيَالُه.</div>
<div class="v" id="v27"><span class="vn">27</span> وْبْغَاهُمْ يْعَرْفُو أَشْنُو هِيَ الْقِيمَة وْالْعَزّْ دْيَالْ هَادْ السِّرّْ بِينْ ݣَاعْ الشّْعُوبْ، وْهَادْ السِّرّْ هُوَ الْمَسِيحْ اللِّي فِيكُمْ، وْهُوَ الرّْجَا دْيَالْ الْعَزّْ.</div>
<div class="v" id="v28"><span class="vn">28</span> وْرَاهْ بِيهْ كَنْخَبّْرُو، وْكَنّْصْحُو وْنْعَلّْمُو ݣَاعْ النَّاسْ بْكُلّْ حْكْمَة، بَاشْ نْرَدُّو كُلّْ وَاحْدْ مْكْمُولْ فْالْمَسِيحْ.</div>
<div class="v" id="v29"><span class="vn">29</span> وْعْلَى هَادْشِّي كَنْضْرَبْ تَمَارَة وْكَنْكَافْحْ بْفْضَلْ الْقُدْرَة دْيَالْ الْمَسِيحْ اللِّي كَتْخْدَمْ فِيَّ بْالْقُوَّة.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->كولوسي ٤‏:١٢؛ فيلمون ٢٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->أفسس ١‏:٧<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->أفسس ١‏:٢٢‏،٢٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->أفسس ٢‏:١٦<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>