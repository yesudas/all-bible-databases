<html><head>
<meta http-equiv="Content-Type" content="text/html;charset=utf-8" />
<title>Col 2 &ndash; رِسَالَةْ كُولُوسِّي &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Col', 2);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ كُولُوسِّي</b> &ndash; <a href="Col_1.html">1</a> <b>2</b> <a href="Col_3.html">3</a> <a href="Col_4.html">4</a> </div><hr>
<h1>Col 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="css" style="font-style: italic; myBibleType=note"><b>الْفَصْلْ التَّانِي</b></span> <span class="br-p"><br><br></span>بْغِيتْكُمْ تْعَرْفُو شْحَالْ كَنْكَافْحْ عْلَى وْدّْكُمْ، وْعْلَى وْدّْ هَادُوكْ اللِّي فْلَاوُدِكِيَّة، وْعْلَى وْدّْ ݣَاعْ هَادُوكْ اللِّي عَمّْرْهُمْ مَا شَافُونِي.</div>
<div class="v" id="v2"><span class="vn">2</span> بَاشْ يْكُونُو مْتْشَجّْعِينْ وْمْتَّاحْدِينْ فْالْمْحَبَّة، وْتْكُونْ عَنْدْهُمْ الْفْهَامَة الْكَامْلَة، وْيْعَرْفُو سِرّْ اللَّهْ اللِّي هُوَ الْمَسِيحْ،</div>
<div class="v" id="v3"><span class="vn">3</span> وْاللِّي فِيهْ مْجْمُوعِينْ ݣَاعْ كْنُوزْ الْحْكْمَة وْالْمَعْرِفَة.</div>
<div class="v" id="v4"><span class="vn">4</span> وْرَانِي كَنْݣُولْ هَادْشِّي بَاشْ مَا يْخْدَعْكُمْ حَدّْ بْكْلَامُه الْحْلُو.</div>
<div class="v" id="v5"><span class="vn">5</span> حِيتْ وَاخَّا أَنَا مَا حَاضْرْشْ مْعَاكُمْ بْالدَّاتْ دْيَالِي رَانِي حَاضْرْ بْالرُّوحْ، وْرَاهْ كَنْفْرَحْ مْلِّي كَنْشُوفْكُمْ مْنَضّْمِينْ وْتَابْتِينْ فْإِيمَانْكُمْ بْالْمَسِيحْ.</div>
<div class="v" id="v6"><h2>الْحَيَاةْ الجّْدِيدَة فْالْمَسِيحْ</h2><span class="vn">6</span> <span class="br-p"><br><br></span>وْكِمَا قْبَلْتُو الْمَسِيحْ يَسُوعْ الرَّبّْ، عِيشُو مْتَّاحْدِينْ مْعَاهْ،</div>
<div class="v" id="v7"><span class="vn">7</span> وْكُونُو مْجَدّْرِينْ وْمْبْنِيِّينْ فِيهْ، وْتَابْتِينْ فْالْإِيمَانْ كِمَا تْعَلّْمْتُو، وْكُونُو دِيمَا كَتْشَكْرُو.</div>
<div class="v" id="v8"><span class="vn">8</span> رْدُّو بَالْكُمْ لَيْغَلّْطْكُمْ شِي حَدّْ بْالْفْلْسَفَة الْغَالْطَة، وْيْغَرّْكُمْ بْالْبَاطْلْ عْلَى حْسَابْ الْعَادَة دْيَالْ النَّاسْ، وْعْلَى حْسَابْ قُوَّاتْ الشَّرّْ اللِّي فْالدّْنْيَا، وْمَاشِي عْلَى حْسَابْ الْمَسِيحْ.</div>
<div class="v" id="v9"><span class="vn">9</span> عْلَاحْقَّاشْ اللَّهْ كُلُّه كَيْسْكُنْ فْالدَّاتْ دْيَالْ الْمَسِيحْ،</div>
<div class="v" id="v10"><span class="vn">10</span> وْرَاهْ بِيهْ وْلِّيتُو مْكْمُولِينْ، وْهُوَ فُوقْ كُلّْ رِيَاسَة وْسُلْطَة.</div>
<div class="v" id="v11"><span class="vn">11</span> <span class="br-p"><br><br></span>فِيهْ رَاكُمْ تّْخَتّْنْتُو خْتَانَة مَاشِي بْالْيْدّْ، وْهَكَّا تّْحَيّْدَاتْ مْنّْكُمْ طْبِيعْةْ الدَّاتْ دْيَالْ الدّْنُوبْ، وْهَادِي هِيَ الْخْتَانَة دْيَالْ الْمَسِيحْ.</div>
<div class="v" id="v12"><span class="vn">12</span> تّْدْفَنْتُو مْعَاهْ فْالْمَعْمُودِيَّة، وْتّْبْعَتُّو مْعَاهْ حْتَّى مْنْ الْمُوتْ حِيتْ آمْنْتُو بْقُدْرَةْ اللَّهْ اللِّي بَعْتُه مْنْ بِينْ الْمُوتَى.<sup class="fnm"><a name="fnm1" href="#fn1">1</a></sup></div>
<div class="v" id="v13"><span class="vn">13</span> وْكْنْتُو مْيّْتِينْ بْسْبَابْ الدّْنُوبْ وْمَا مْخَتّْنِينْشْ فْالدَّاتْ، وْاللَّهْ حْيَاكُمْ مْعَ الْمَسِيحْ، وْسَامْحْنَا عْلَى ݣَاعْ دْنُوبْنَا.<sup class="fnm"><a name="fnm2" href="#fn2">2</a></sup></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>مْلِّي مْحَا الْحُجَّة<sup class="fnm"><a name="fnm3" href="#fn3">3</a></sup><br> <span class="br-ind"><br><span class="indent">&nbsp;</span></span>دْيَالْ الْفْرَايْضْ اللِّي كَانْتْ ضْدّْنَا،<br> <span class="br-ind"><br><span class="indent">&nbsp;</span></span>حَيّْدْهَا كُلّْهَا،<br> <span class="br-ind"><br><span class="indent">&nbsp;</span></span>وْسَمّْرْهَا عْلَى الصّْلِيبْ،<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>وْحَيّْدْ لْلرُّؤَسَا وْالسُّلُطَاتْ الرُّوحِيِّينْ،<br> <span class="br-ind"><br><span class="indent">&nbsp;</span></span>الْقُوَّة دْيَالْهُمْ وْفْضَحْهُمْ قُدَّامْ كُلّْشِي،<br> <span class="br-ind"><br><span class="indent">&nbsp;</span></span>وْغْلَبْهُمْ بْالصّْلِيبْ.<br></div>
<div class="v" id="v16"><span class="vn">16</span> <span class="br-p"><br><br></span>إِيوَا مَا تْخَلِّيوْ حْتَّى وَاحْدْ يْحْكَمْ عْلِيكُمْ مْنْ جِهَة الْمَاكْلَة وْلَا الشّْرَابْ، وْلَا مْنْ جِهْةْ شِي عِيدْ، وْلَا رَاسْ الشّْهَرْ وْلَا يَّامَاتْ السّْبْتْ.<sup class="fnm"><a name="fnm4" href="#fn4">4</a></sup></div>
<div class="v" id="v17"><span class="vn">17</span> رَاهْ ݣَاعْ هَادْشِّي غِيرْ خْيَالْ دْيَالْ الْأُمُورْ اللِّي غَتْجِي مْنْ بَعْدْ، وَلَكِنْ الْحَقِيقَة رَاهْ هِيَ الْمَسِيحْ.</div>
<div class="v" id="v18"><span class="vn">18</span> مَا تْخَلِّيوْ حْتَّى وَاحْدْ يْحْرَمْكُمْ مْنْ الْجَائِزَة دْيَالْكُمْ، مْنْ هَادُوكْ اللِّي كَيْتّْوَاضْعُو بْالْكْدُوبْ وْكَيْعَبْدُو الْمَلَايْكَة، وْكَيْعْطِيوْ الْقِيمَة لْلرُّؤْيَاتْ دْيَالْهُمْ وْكَيْتّْنَفْخُو بْالْكِبْرْ بْدَاكْشِّي اللِّي كَيْفَكّْرُو فِيهْ بْعْقَلْهُمْ.</div>
<div class="v" id="v19"><span class="vn">19</span> وْهُمَ مَا تَابْتِينْشْ فْالرَّاسْ، اللِّي بِيهْ كَتّْقُوَّى الدَّاتْ كُلّْهَا وْكَتْوَلِّي مْتَّاحْدَة بْالْمْفَاصْلْ، وْالْعْصَابْ، وْكَتْكْبَرْ كِيفْ بْغَا اللَّهْ.<sup class="fnm"><a name="fnm5" href="#fn5">5</a></sup></div>
<div class="v" id="v20"><span class="vn">20</span> <span class="br-p"><br><br></span>وْمَا دَامْ مْتُّو مْعَ الْمَسِيحْ مْنْ جِهْةْ الْقُوَّاتْ دْيَالْ الشَّرّْ اللِّي فْالدّْنْيَا، إِيوَا عْلَاشْ كَتْعِيشُو بْحَالْ إِلَا نْتُمَ مْنْ الدّْنْيَا وْكَتْقَبْلُو تْدِيرُو بْهَادْ الْفْرَايْضْ:</div>
<div class="v" id="v21"><span class="vn">21</span> «مَا تَاخْدْشْ، مَا تْدُوقْشْ، مَا تْمَسْشْ؟»</div>
<div class="v" id="v22"><span class="vn">22</span> هَادْشِّي كُلُّه رَاهْ مَا دَايْمْشْ مْلِّي كَيْتّْدَارْ بِيهْ، حِيتْ هُوَ غِيرْ وْصِيَّاتْ دْيَالْ النَّاسْ وْتَعَالِيمْ دْيَالْهُمْ!</div>
<div class="v" id="v23"><span class="vn">23</span> رَاهْ كَيْبَانْ بْحَالْ وْصِيَّاتْ دْ الْحْكْمَة، فِيهُمْ نِضَامْ خَاصّْ بْالْعِبَادَة وْالتَّوَاضُعْ اللِّي كَيْعَدّْبْ الدَّاتْ، وْهَادْ الْوْصِيَّاتْ مَا عَنْدْهُمْ قِيمَة وْمَا يْقَدْرُوشْ يْتّْحَكّْمُو فْالشَّهْوَة دْيَالْ الدَّاتْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->روما ٦‏:٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->أفسس ٢‏:١‏-٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->أفسس ٢‏:١٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->روما ١٤‏:١‏-٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->أفسس ٤‏:١٦<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>