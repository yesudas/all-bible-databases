<html><head>
<meta http-equiv="Content-Type" content="text/html;charset=utf-8" />
<title>Col 4 &ndash; رِسَالَةْ كُولُوسِّي &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Col', 4);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ كُولُوسِّي</b> &ndash; <a href="Col_1.html">1</a> <a href="Col_2.html">2</a> <a href="Col_3.html">3</a> <b>4</b> </div><hr>
<h1>Col 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="css" style="font-style: italic; myBibleType=note"><b>الْفَصْلْ الرَّابْعْ</b></span> <span class="br-p"><br><br></span>آ الْسْيَادْ، تْعَامْلُو مْعَ عْبِيدْكُمْ بْالْحَقّْ وْالْعَدْلْ، وْتّْفَكّْرُو بْلِّي حْتَّى نْتُمَ عَنْدْكُمْ سِيّْدْ فْالسّْمَا.<sup class="fnm"><a name="fnm1" href="#fn1">1</a></sup></div>
<div class="v" id="v2"><h2>وْصِيَّاتْ خْرِينْ</h2><span class="vn">2</span> <span class="br-p"><br><br></span>دَاوْمُو عْلَى الصّْلَاة، وْكُونُو دِيمَا مُوجُودِينْ بَاشْ تْشَكْرُو اللَّهْ فْصْلَاتْكُمْ.</div>
<div class="v" id="v3"><span class="vn">3</span> وْصَلِّيوْ مْنْ جِهْتْنَا حْتَّى حْنَا بَاشْ يْحَلّْ لِينَا اللَّهْ الْبَابْ لْلْكْلَامْ دْيَالُه، وْنْخَبّْرُو بْالسِّرّْ دْ الْمَسِيحْ اللِّي عْلَى وْدُّه أَنَا مْشْدُودْ فْالْحَبْسْ،</div>
<div class="v" id="v4"><span class="vn">4</span> وْهَكَّا غَادِي نْبَيّْنُه كِيفْ وَاجْبْ عْلِيَّ نْدِيرْ.</div>
<div class="v" id="v5"><span class="vn">5</span> عِيشُو بْالْحْكْمَة مْعَ النَّاسْ اللِّي مَاشِي مُومْنِينْ، وْغْتَنْمُو الْفُرْصَة.<sup class="fnm"><a name="fnm2" href="#fn2">2</a></sup></div>
<div class="v" id="v6"><span class="vn">6</span> خَلِّيوْ كْلَامْكُمْ مْقْبُولْ وْفِيهْ الْفَايْدَة، بَاشْ تْعَرْفُو كِيفَاشْ خَاصّْكُمْ تْجَاوْبُو كُلّْ وَاحْدْ.</div>
<div class="v" id="v7"><h2>السّْلَامْ</h2><span class="vn">7</span> <span class="br-p"><br><br></span><sup class="fnm"><a name="fnm3" href="#fn3">3</a></sup>رَاهْ ݣَاعْ الْخْبَارْ دْيَالِي غَادِي يْخَبّْرْكُمْ بِيهَا خُويَا الْعْزِيزْ تِيخِيكُسْ اللِّي أَمِينْ فْخْدَمْتُه، وْكَيْشَارْكْ مْعَايَ فْخْدْمَةْ الرَّبّْ.<sup class="fnm"><a name="fnm4" href="#fn4">4</a></sup></div>
<div class="v" id="v8"><span class="vn">8</span> رَانِي صِيفْطْتُه لِيكُمْ عْلَى وْدّْ هَادْشِّي، بَاشْ يْوَصّْلْ لِيكُمْ خْبَارْنَا وْيْشَجّْعْ قْلُوبْكُمْ،</div>
<div class="v" id="v9"><span class="vn">9</span> وْمْعَاهْ أُنِسِيمُسْ الْخُو الْأَمِينْ وْالْعْزِيزْ اللِّي هُوَ وَاحْدْ مْنّْكُمْ. وْهُمَ غَيْعَاوْدُو لِيكُمْ عْلَى كُلّْ مَا كَيْجْرَا هْنَا.<sup class="fnm"><a name="fnm5" href="#fn5">5</a></sup></div>
<div class="v" id="v10"><span class="vn">10</span> <span class="br-p"><br><br></span>كَيْسَلّْمْ عْلِيكُمْ أَرِسْتَرْخُسْ اللِّي مْشْدُودْ مْعَايَ فْالْحَبْسْ، وْمَرْقُسْ اللِّي مْنْ عَائِلْةْ بَرْنَابَا اللِّي وْصِّيتْكُمْ عْلِيهْ، إِيوَا إِلَا جَا عَنْدْكُمْ رَحّْبُو بِيهْ.<sup class="fnm"><a name="fnm6" href="#fn6">6</a></sup></div>
<div class="v" id="v11"><span class="vn">11</span> وْكَيْسَلّْمْ عْلِيكُمْ يَشُوعْ اللِّي مْكَنِّي يُسْطُسْ، رَاهْ هَادُو أَصْلْهُمْ مْنْ لِيهُودْ، وْهُمَ بُوحْدْهُمْ اللِّي كَيْخَدْمُو مْعَايَ فْمَمْلَكَةْ اللَّهْ، وْهُمَ اللِّي كَيْشَجّْعُونِي.</div>
<div class="v" id="v12"><span class="vn">12</span> كَيْسَلّْمْ عْلِيكُمْ أَبَفْرَاسْ اللِّي هُوَ وَاحْدْ مْنّْكُمْ وْهُوَ عَبْدْ دْ الْمَسِيحْ يَسُوعْ، رَاهْ دِيمَا كَيْكَافْحْ بْالصّْلَاة عْلَى وْدّْكُمْ، بَاشْ تْبْقَاوْ تَابْتِينْ وْنْتُمَ مْكْمُولِينْ وْعَنْدْكُمْ تِقَة كْبِيرَة فْمُرَادْ اللَّهْ.<sup class="fnm"><a name="fnm7" href="#fn7">7</a></sup></div>
<div class="v" id="v13"><span class="vn">13</span> وْرَانِي كَنْشْهَدْ لِيهْ بْلِّي كَيْضْرَبْ تَمَارَة بْزَّافْ عْلَى وْدّْكُمْ، وْعْلَى وْدّْ هَادُوكْ اللِّي فْلَاوُدِكِيَّة وْفْهِيَرَابُولِيسْ.</div>
<div class="v" id="v14"><span class="vn">14</span> كَيْسَلّْمْ عْلِيكُمْ لُوقَا الطّْبِيبْ الْعْزِيزْ، وْدِيمَاسْ.<sup class="fnm"><a name="fnm8" href="#fn8">8</a></sup></div>
<div class="v" id="v15"><span class="vn">15</span> <span class="br-p"><br><br></span>سَلّْمُو عْلَى الْخُوتْ اللِّي فْلَاوُدِكِيَّة، وْعْلَى نِمْفَاسْ وْالْكْنِيسَة اللِّي كَتّْجْمَعْ فْدَارْهَا.</div>
<div class="v" id="v16"><span class="vn">16</span> وْمْلِّي تّْقْرَا عَنْدْكُمْ هَادْ الرِّسَالَة، صِيفْطُوهَا بَاشْ تّْقْرَا حْتَّى فْالْكْنِيسَة دْيَالْ لَاوُدِكِيَّة، وْالرِّسَالَة اللِّي صِيفْطْتْ لْلَاوُدِكِيَّة قْرَاوْهَا حْتَّى نْتُمَ.</div>
<div class="v" id="v17"><span class="vn">17</span> وْݣُولُو لْأَرْخِبُّسْ: «رَدّْ بَالْكْ مْزْيَانْ بَاشْ تْكَمّْلْ الْخْدْمَة اللِّي قْبَلْتِيهَا مْنْ عَنْدْ الرَّبّْ».<sup class="fnm"><a name="fnm9" href="#fn9">9</a></sup></div>
<div class="v" id="v18"><span class="vn">18</span> <span class="br-p"><br><br></span>السّْلَامْ كَنْكَتْبُه لِيكُمْ بْيْدِّي أَنَا بُولُسْ. تّْفَكّْرُو بْلِّي رَانِي مْشْدُودْ فْالْحَبْسْ، وْنِعْمَةْ اللَّهْ تْكُونْ مْعَاكُمْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->أفسس ٦‏:٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->أفسس ٥‏:١٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->أفسس ٦‏:٢١‏،٢٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->الاعمال ٢٠‏:٤؛ ٢تيموتاوس ٤‏:١٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->فيلمون ١٠‏-١٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->الاعمال ١٩‏:٢٩؛ ٢٧‏:٢؛ فيلمون ٢٤؛ الاعمال ١٢‏:١٢‏،٢٥؛ ١٣‏:١٣؛ ١٥‏:٣٧‏-٣٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><span class='RTL'><!--endraw 1-->كولوسي ١‏:٧؛ فيلمون ٢٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><span class='RTL'><!--endraw 1-->٢تيموتاوس ٤‏:١١؛ فيلمون ٢٤؛ ٢تيموتاوس ٤‏:١٠؛ فيلمون ٢٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><span class='RTL'><!--endraw 1-->فيلمون ٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>