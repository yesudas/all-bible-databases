<html><head>
<meta http-equiv="Content-Type" content="text/html;charset=utf-8" />
<title>Eph 2 &ndash; رِسَالَةْ أَفَسُسْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eph', 2);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ أَفَسُسْ</b> &ndash; <a href="Eph_1.html">1</a> <b>2</b> <a href="Eph_3.html">3</a> <a href="Eph_4.html">4</a> ... <a href="Eph_6.html">6</a> </div><hr>
<h1>Eph 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْحَيَاةْ الجّْدِيدَة فْالْمَسِيحْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّانِي</b></span> <span class="br-p"><br><br></span>وْنْتُمَ كْنْتُو مْيّْتِينْ بْالدّْنُوبْ وْالْمَعْصِيَّاتْ دْيَالْكُمْ،<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> اللِّي كْنْتُو عَايْشِينْ فِيهُمْ مْنْ قْبَلْ فْهَادْ الدّْنْيَا، مْلِّي كْنْتُو تَابْعِينْ رَئِيسْ قُوَّاتْ الشَّرّْ الرُّوحِيَّة اللِّي بِينْ السّْمَا وْالْأَرْضْ، وْرَاهْ هُوَ الرُّوحْ اللِّي دَابَا كَيْتّْحَكّْمْ فْالنَّاسْ اللِّي مَا كَيْطِيعُوشْ اللَّهْ.</div>
<div class="v" id="v3"><span class="vn">3</span> وْحْتَّى حْنَا كَامْلِينْ كْنَّا كَنْعِيشُو بْحَالْهُمْ عْلَى حْسَابْ الشَّهَوَاتْ دْيَالْ الدَّاتْ دْيَالْنَا، وْكَنْدِيرُو دَاكْشِّي اللِّي كَتْبْغِيهْ الدَّاتْ وْالْأَفْكَارْ دْيَالْنَا. وْبْالطّْبِيعَة دْيَالْنَا كْنَّا كَنْسْتَاهْلُو الْغَضَبْ دْيَالْ اللَّهْ بْحَالْ لْخْرِينْ.</div>
<div class="v" id="v4"><span class="vn">4</span> وَلَكِنْ الرَّحْمَة دْيَالْ اللَّهْ كْتِيرَة، وْبْسْبَابْ الْمْحَبَّة دْيَالُه الْكْبِيرَة اللِّي بْغَانَا بِيهَا،</div>
<div class="v" id="v5"><span class="vn">5</span> وْحْتَّى مْلِّي كْنَّا مْيّْتِينْ فْالدّْنُوبْ دْيَالْنَا، حْيَانَا مْعَ الْمَسِيحْ، وْهَكَّا بْالنِّعْمَة دْيَالْ اللَّهْ نْجِيتُو.</div>
<div class="v" id="v6"><span class="vn">6</span> وْفْالْمَسِيحْ يَسُوعْ، بْعَتْنَا مْنْ الْمُوتْ وْݣَلّْسْنَا مْعَاهْ فْالسّْمَا.</div>
<div class="v" id="v7"><span class="vn">7</span> بَاشْ يْبَيّْنْ فْالزّْمَانْ اللِّي جَايْ، النِّعْمَة دْيَالُه الْكْبِيرَة بْزَّافْ بْاللُّطْفْ دْيَالُه لِينَا فْالْمَسِيحْ يَسُوعْ.</div>
<div class="v" id="v8"><span class="vn">8</span> حِيتْ بْالنِّعْمَة دْيَالْ اللَّهْ نْجِيتُو بْالْإِيمَانْ، وْهَادْشِّي مَاشِي مْنّْكُمْ وَلَكِنْ رَاهْ اللَّهْ نْعَمْ عْلِيكُمْ بِيهْ.</div>
<div class="v" id="v9"><span class="vn">9</span> مَاشِي بْالْأَعْمَالْ دْيَالْكُمْ بَاشْ حْتَّى وَاحْدْ مَا يْفْتَخْرْ.</div>
<div class="v" id="v10"><span class="vn">10</span> حِيتْ حْنَا الْخَلِيقَة دْيَالُه، مْخْلُوقِينْ فْالْمَسِيحْ يَسُوعْ بَاشْ نْدِيرُو الْأَعْمَالْ الْمْزْيَانَة، اللِّي وَجّْدْهَا لِينَا اللَّهْ مْنْ قْبَلْ.</div>
<div class="v" id="v11"><h2>فْالْمَسِيحْ كَيْتَّاحْدْ كُلّْشِي</h2><span class="vn">11</span> <span class="br-p"><br><br></span>عْلَى دَاكْشِّي تْفَكّْرُو نْتُمَ آ اللِّي مَاشِي يْهُودْ فْالْأَصْلْ، كِيفَاشْ كَانْتْ حَالْتْكُمْ مْنْ قْبَلْ! رَاهْ لِيهُودْ كَانُو كَيْسَمِّيوْكُمْ مَا مْخَتّْنِينْشْ وْكَيْسَمِّيوْ رَاسْهُمْ مْخَتّْنِينْ، الْخْتَانَة اللِّي كَتْدَارْ فْالدَّاتْ بْالْيْدّْ.</div>
<div class="v" id="v12"><span class="vn">12</span> وْتّْفَكّْرُو بْلِّي فْدَاكْ الْوَقْتْ كْنْتُو بْلَا الْمَسِيحْ، بْرَّانِيِّينْ عْلَى شَعْبْ إِسْرَائِيلْ، وْبْرَّانِيِّينْ عْلَى الْعُهُودْ اللِّي مْبْنِيِّينْ عْلَى الْوَعْدْ دْ اللَّهْ، وْمَا كَانْ عَنْدْكُمْ لَا رْجَا وَلَا إِلَاهْ فْهَادْ الدّْنْيَا.</div>
<div class="v" id="v13"><span class="vn">13</span> وَلَكِنْ دَابَا فْالْمَسِيحْ يَسُوعْ، نْتُمَ اللِّي كْنْتُو مْنْ قْبَلْ بْعَادْ، وْلِّيتُو قْرَابْ بْدْمّْ الْمَسِيحْ.</div>
<div class="v" id="v14"><span class="vn">14</span> حِيتْ هُوَ الْهْنَا دْيَالْنَا، اللِّي رَدّْ لِيهُودْ وْالشّْعُوبْ اللِّي مَاشِي يْهُودْ شَعْبْ وَاحْدْ، وْرَيّْبْ الْحِيطْ دْيَالْ الْعْدَاوَة اللِّي كَانْ كَيْفَرّْقْ بِينَاتْهُمْ.</div>
<div class="v" id="v15"><span class="vn">15</span> وْلْغَى الْوْصِيَّاتْ وْالْفْرَايْضْ دْيَالْ الشّْرَعْ، بَاشْ يْدِيرْ مْنّْهُمْ بْجُوجْ شَعْبْ وَاحْدْ جْدِيدْ، وْدَارْ الْهْنَا بِينَاتْهُمْ.<sup class="fnm"><a name="fnm2" href="#fn2">2</a></sup></div>
<div class="v" id="v16"><span class="vn">16</span> وْهَكَّا صَالْحْهُمْ بْجُوجْ مْعَ اللَّهْ فْدَاتْ وَحْدَة بْالصّْلِيبْ، اللِّي بِيهْ قْتَلْ الْعْدَاوَة.<sup class="fnm"><a name="fnm3" href="#fn3">3</a></sup></div>
<div class="v" id="v17"><span class="vn">17</span> وْجَا وْبَشّْرْكُمْ بْالْهْنَا، نْتُمَ اللِّي بْعَادْ وْحْتَّى نْتُمَ اللِّي قْرَابْ.</div>
<div class="v" id="v18"><span class="vn">18</span> عْلَاحْقَّاشْ بْالْمَسِيحْ نْقَدْرُو نْجِيوْ كُلّْنَا عَنْدْ الْآبْ بْرُوحْ وَاحْدْ.</div>
<div class="v" id="v19"><span class="vn">19</span> إِيوَا رَاكُمْ مَا بْقِيتُوشْ غْرَابْ وْبْرَّانِيِّينْ، وَلَكِنْ وْلِّيتُو مُوَاطِنِينْ مْعَ النَّاسْ الْمْقَدّْسِينْ وْوْلِّيتُو مْنْ شَعْبْ اللَّهْ،</div>
<div class="v" id="v20"><span class="vn">20</span> مْبْنِيِّينْ عْلَى السَّاسْ دْيَالْ الرُّسُلْ وْالْأَنْبِيَا، وْالْمَسِيحْ يَسُوعْ بْرَاسُه هُوَ الْحَجْرَة دْيَالْ السَّاسْ،</div>
<div class="v" id="v21"><span class="vn">21</span> اللِّي فِيهْ كَيْطْلَعْ الْبْنِي كُلُّه مْعَ بْعْضِيَّاتُه وْكَيْعْلَى، بَاشْ يْوَلِّي بِيتْ اللَّهْ الْمْقَدّْسْ لْلرَّبّْ،</div>
<div class="v" id="v22"><span class="vn">22</span> اللِّي فِيهْ حْتَّى نْتُمَ تّْبْنِيتُو مْعَ بْعْضِيَّاتْكُمْ بَاشْ تْوَلِّيوْ السُّكْنَى دْ اللَّهْ بْالرُّوحْ دْيَالُه.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->كولوسي ٢‏:١٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->كولوسي ٢‏:١٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->كولوسي ١‏:٢٠<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>