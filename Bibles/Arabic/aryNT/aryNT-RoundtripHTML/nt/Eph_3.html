<html><head>
<meta http-equiv="Content-Type" content="text/html;charset=utf-8" />
<title>Eph 3 &ndash; رِسَالَةْ أَفَسُسْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eph', 3);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ أَفَسُسْ</b> &ndash; <a href="Eph_1.html">1</a> <a href="Eph_2.html">2</a> <b>3</b> <a href="Eph_4.html">4</a> <a href="Eph_5.html">5</a> <a href="Eph_6.html">6</a> </div><hr>
<h1>Eph 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>بُولُسْ كَيْخْدَمْ اللَّهْ فْوَسْطْ الشّْعُوبْ اللِّي مَاشِي يْهُودْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّالْتْ</b></span> <span class="br-p"><br><br></span>وْهَادَا عْلَاشْ أَنَا بُولُسْ، مْسْجُونْ عْلَى وْدّْ الْمَسِيحْ يَسُوعْ وْعْلَى وْدّْكُمْ نْتُمَ آ الشّْعُوبْ اللِّي مَاشِي يْهُودْ،</div>
<div class="v" id="v2"><span class="vn">2</span> وْبْلَا شْكّْ رَاكُمْ سْمَعْتُو عْلَى الْخْدْمَة اللِّي بْالنِّعْمَة دْ اللَّهْ تّْعْطَاتْ لِيَّ عْلَى وْدّْكُمْ،</div>
<div class="v" id="v3"><span class="vn">3</span> وْبْلِّي فْالرُّؤْيَا وْرَّانِي السِّرّْ، كِيفْ سْبَقْ لِيَّ وْكْتَبْتُو لِيكُمْ بْاخْتِصَارْ.</div>
<div class="v" id="v4"><span class="vn">4</span> وْرَاكُمْ إِلَا قْرِيتُو دَاكْشِّي اللِّي كْتَبْتْ، غَتْقَدْرُو تْفَهْمُو الْمَعْرِفَة دْيَالِي لْلسِّرّْ دْ الْمَسِيحْ.<sup class="fnm"><a name="fnm1" href="#fn1">1</a></sup></div>
<div class="v" id="v5"><span class="vn">5</span> هَادْ السِّرّْ رَاهْ مَا بَيّْنُوشْ اللَّهْ لْلنَّاسْ اللّْوّْلِينْ، كِمَا بَيّْنُو دَابَا بْالرُّوحْ لْلرُّسُلْ الْمْقَدّْسِينْ وْالْأَنْبِيَا دْيَالُه:</div>
<div class="v" id="v6"><span class="vn">6</span> بْلِّي بْالْإِنْجِيلْ غَيْتّْشَارْكُو الشّْعُوبْ اللِّي مَاشِي يْهُودْ مْعَ لِيهُودْ فْوْرْتْ وَاحْدْ، وْغَيْتّْشَارْكُو فْدَاتْ وَحْدَة، وْغَيْكُونْ عَنْدْهُمْ الْحَقّْ فْدَاكْشِّي اللِّي وَاعْدْ بِيهْ اللَّهْ فْالْمَسِيحْ.</div>
<div class="v" id="v7"><span class="vn">7</span> <span class="br-p"><br><br></span>وْرَانِي وْلِّيتْ كَنْخْدَمْ لْلْإِنْجِيلْ بْالنِّعْمَة اللِّي نْعَمْ بِيهَا عْلِيَّ اللَّهْ عْلَى حْسَابْ الْقُوَّة دْيَالُه.</div>
<div class="v" id="v8"><span class="vn">8</span> وْرَاهْ أَنَا اللِّي شَانِي صْغَرْ مْنْ شَانْ ݣَاعْ الْمُومْنِينْ الْمْقَدّْسِينْ، تّْعْطَاتْنِي هَادْ النِّعْمَة بَاشْ نْخَبّْرْ وَسْطْ الشّْعُوبْ اللِّي مَاشِي يْهُودْ بْالْبَرَكَاتْ دْيَالْ الْمَسِيحْ اللِّي بْلَا حْسَابْ.</div>
<div class="v" id="v9"><span class="vn">9</span> وْنْبَيّْنْ لْلنَّاسْ كُلّْهُمْ السِّرّْ اللِّي كَانْ مْخْفِي مْنْ زْمَانْ عَنْدْ اللَّهْ اللِّي خْلَقْ كُلّْشِي.</div>
<div class="v" id="v10"><span class="vn">10</span> وْهَادْشِّي بَاشْ بْالْكْنِيسَة تّْعْرَفْ دَابَا حْكْمَةْ اللَّهْ الْمْتْنَوّْعَة عَنْدْ الرُّؤَسَا وْالْقُوَّاتْ اللِّي فْالسّْمَا،</div>
<div class="v" id="v11"><span class="vn">11</span> عْلَى حْسَابْ الْقَصْدْ الدَّايْمْ اللِّي حَقّْقُه اللَّهْ فْالْمَسِيحْ يَسُوعْ رَبّْنَا،</div>
<div class="v" id="v12"><span class="vn">12</span> اللِّي بِيهْ عَنْدْنَا الشَّجَاعَة بَاشْ نْتّْقَرّْبُو لْلَّهْ بْكُلّْ تِقَة بْالْإِيمَانْ دْيَالْنَا بِيهْ.</div>
<div class="v" id="v13"><span class="vn">13</span> عْلَى هَادْشِّي، كَنْطْلَبْ مْنّْكُمْ بَاشْ مَا تْفَشْلُوشْ بْسْبَابْ الْمْحَايْنْ اللِّي كَنْدُوزْ فِيهُمْ عْلَى وْدّْكُمْ، حِيتْ هُمَ الْإِفْتِخَارْ دْيَالْكُمْ.</div>
<div class="v" id="v14"><h2>الصّْلَاة دْيَالْ بُولُسْ</h2><span class="vn">14</span> <span class="br-p"><br><br></span>هَادْشِّي عْلَاشْ كَنْتّْحْنَى عْلَى رْكَابِيَ قُدَّامْ الْآبْ،</div>
<div class="v" id="v15"><span class="vn">15</span> اللِّي مْنُّه كُلّْ عَائِلَة فْالسّْمَا وْفْالْأَرْضْ كَتَاخُدْ الْإِسْمْ دْيَالْهَا.</div>
<div class="v" id="v16"><span class="vn">16</span> بَاشْ يْعْطِيكُمْ عْلَى حْسَابْ الْعَزّْ دْيَالُه الْكْتِيرْ، الْقُوَّة بْالرُّوحْ دْيَالُه اللِّي غَيْقَوِّي لْدَاخْلْ دْيَالْكُمْ،</div>
<div class="v" id="v17"><span class="vn">17</span> وْبَاشْ يْسْكُنْ الْمَسِيحْ فْقْلُوبْكُمْ بْالْإِيمَانْ، وْتْكُونُو مْجَدّْرِينْ وْتَابْتِينْ فْالْمْحَبَّة.</div>
<div class="v" id="v18"><span class="vn">18</span> بَاشْ تْقَدْرُو تْفَهْمُو مْعَ ݣَاعْ الْمُومْنِينْ الْمْقَدّْسِينْ، شْحَالْ كْبِيرَة الْمْحَبَّة دْيَالْ الْمَسِيحْ فْالْعَرْضْ، وْالطُّولْ، وْالْعْلُو، وْالْغُرْقْ.</div>
<div class="v" id="v19"><span class="vn">19</span> وْتْعَرْفُو هَادْ الْمْحَبَّة اللِّي فُوقْ كُلّْ مَعْرِفَة، بَاشْ تّْعَمّْرُو حْتَّى تْوَصْلُو لْلْكَمَالْ دْيَالُه.</div>
<div class="v" id="v20"><span class="vn">20</span> <span class="br-p"><br><br></span>وْاللَّهْ اللِّي قَادْرْ يْدِيرْ كْتَرْ مْنْ ݣَاعْ دَاكْشِّي اللِّي كَنْطْلْبُوهْ وْلَا كَنْتْخَيّْلُوهْ، عْلَى حْسَابْ الْقُوَّة دْيَالُه اللِّي كَتْخْدَمْ فِينَا،</div>
<div class="v" id="v21"><span class="vn">21</span> لِيهْ الْعَزّْ فْالْكْنِيسَة فْإِسْمْ الْمَسِيحْ يَسُوعْ لْݣَاعْ الْجْيَالْ دِيمَا وْعْلَى الدّْوَامْ. آمِينْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->كولوسي ١‏:٢٦‏،٢٧<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>