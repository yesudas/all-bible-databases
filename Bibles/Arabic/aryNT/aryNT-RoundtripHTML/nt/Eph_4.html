<html><head>
<meta http-equiv="Content-Type" content="text/html;charset=utf-8" />
<title>Eph 4 &ndash; رِسَالَةْ أَفَسُسْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eph', 4);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ أَفَسُسْ</b> &ndash; <a href="Eph_1.html">1</a> <a href="Eph_2.html">2</a> <a href="Eph_3.html">3</a> <b>4</b> <a href="Eph_5.html">5</a> <a href="Eph_6.html">6</a> </div><hr>
<h1>Eph 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْمُومْنِينْ مْتَّاحْدِينْ فْدَاتْ وَحْدَة</h2><span class="vn">1</span> <span class="css" style="font-style: italic; myBibleType=note"><b>الْفَصْلْ الرَّابْعْ</b></span> <span class="br-p"><br><br></span>عْلَى هَادْشِّي، كَنْطْلَبْ مْنّْكُمْ أَنَا الْمْسْجُونْ عْلَى وْدّْ الرَّبّْ، بَاشْ تْعِيشُو الْحَيَاةْ اللِّي كَتْرْضِي اللَّهْ وْاللِّي عْلَى وْدّْهَا عَيّْطْ لِيكُمْ.</div>
<div class="v" id="v2"><span class="vn">2</span> كُونُو دِيمَا مْتْوَاضْعِينْ، وْلْطَافْ، وْصْبَّارِينْ، وْتّْحَمّْلُو بْعْضِيَّاتْكُمْ فْالْمْحَبَّة.<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> وْدِيرُو جَهْدْكُمْ بَاشْ تْبْقَاوْ مْحَافْضِينْ عْلَى الْوَحْدَة دْيَالْ الرُّوحْ الْقُدُسْ بْالْهْنَا اللِّي كَيْجْمَعْكُمْ.</div>
<div class="v" id="v4"><span class="vn">4</span> رَاهْ كَايْنَة دَاتْ وَحْدَة، وْرُوحْ قُدُسْ وَاحْدْ، كِمَا كَايْنْ رْجَا وَاحْدْ اللِّي لِيهْ عَيّْطْ لِيكُمْ اللَّهْ.</div>
<div class="v" id="v5"><span class="vn">5</span> كَايْنْ رَبّْ وَاحْدْ، وْإِيمَانْ وَاحْدْ، وْمَعْمُودِيَّة وَحْدَة.</div>
<div class="v" id="v6"><span class="vn">6</span> إِلَاهْ وَاحْدْ، وْهُوَ الْبُو دْيَالْ كُلّْ وَاحْدْ، كَيْحْكَمْ عْلَى كُلّْ وَاحْدْ، وْكَيْخْدَمْ فْكُلّْ وَاحْدْ، وْسَاكْنْ فْكُلّْ وَاحْدْ.</div>
<div class="v" id="v7"><span class="vn">7</span> <span class="br-p"><br><br></span>وَلَكِنْ كُلّْ وَاحْدْ فِينَا تّْعْطَاتْ لِيهْ النِّعْمَة عْلَى حْسَابْ الْقْيَاسْ اللِّي كَيْوَهْبُه الْمَسِيحْ.</div>
<div class="v" id="v8"><span class="vn">8</span> عْلَى دَاكْشِّي كَيْݣُولْ الْكْتَابْ: <span class="br-p"><br><br></span><span class="br-ind"><br><span class="indent">&nbsp;</span></span>«مْلِّي طْلَعْ لْلْعْلُو دَّا مْعَاهْ الْمْسْجُونِينْ،<br> <span class="br-ind"><br><span class="indent">&nbsp;</span></span>وْعْطَى لْلنَّاسْ مَوَاهِبْ».<br></div>
<div class="v" id="v9"><span class="vn">9</span> <span class="br-p"><br><br></span>أَشْنُو كَتْعْنِي «طْلَعْ»، رَاهَا كَتْعْنِي بْلِّي فْاللّْوّْلْ نْزَلْ لْقَاعْ الْأَرْضْ.</div>
<div class="v" id="v10"><span class="vn">10</span> وْهَادَاكْ اللِّي نْزَلْ، رَاهْ هُوَ بْرَاسُه اللِّي طْلَعْ فُوقْ ݣَاعْ السَّمَاوَاتْ بَاشْ يْعَمّْرْ ݣَاعْ الدّْنْيَا بْالْحُضُورْ دْيَالُه.</div>
<div class="v" id="v11"><span class="vn">11</span> وْهُوَ اللِّي عْطَى لْشِي وْحْدِينْ بَاشْ يْكُونُو رُسُلْ، وْشِي وْحْدِينْ يْكُونُو أَنْبِيَا، وْشِي وْحْدِينْ يْكُونُو مُبَشِّرِينْ، وْشِي وْحْدِينْ يْكُونُو مْسْؤُولِينْ دْ الْكْنِيسَة وْمُعَلِّمِينْ،</div>
<div class="v" id="v12"><span class="vn">12</span> بَاشْ يْوَجّْدْ الْمُومْنِينْ الْمْقَدّْسِينْ يْدِيرُو الْخْدْمَة دْيَالْ الرَّبّْ، وْهَكَّا يْبْنِيوْ الدَّاتْ دْيَالْ الْمَسِيحْ،</div>
<div class="v" id="v13"><span class="vn">13</span> حْتَّى نْوَلِّيوْ كُلّْنَا مْتَّاحْدِينْ فْالْإِيمَانْ وْفْمَعْرِفَةْ وَلْدْ اللَّهْ، وْنْوَلِّيوْ نَاضْجِينْ وْكَامْلِينْ فْالْمَسِيحْ.</div>
<div class="v" id="v14"><span class="vn">14</span> بَاشْ مَا نْبْقَاوْشْ وْلَادْ صْغَارْ كَيْضْرْبُونَا الْمَّاجْ، وْكَتْدِّينَا كُلّْ رِيحْ دْيَالْ التَّعْلِيمْ اللِّي كَيْجِي مْنْ النَّاسْ وْاللِّي كَيْخْدَعْ، وْبْالْحِيلَة كَيْجَرّْ لْلْغَلَطْ.</div>
<div class="v" id="v15"><span class="vn">15</span> وَلَكِنْ نْݣُولُو الْحَقّْ بْالْمْحَبَّة، بَاشْ نْكَبْرُو فْكُلّْشِي لْعَنْدْ الْمَسِيحْ اللِّي هُوَ الرَّاسْ.</div>
<div class="v" id="v16"><span class="vn">16</span> اللِّي بِيهْ الدَّاتْ كُلّْهَا مْجْمُوعَة مْزْيَانْ، وْمْتَّاحْدَة بْالْمْفَاصْلْ. وْهَكَّا مْلِّي كُلّْ مْفْصَلْ كَيْدِيرْ خْدَمْتُه، كَتْكْبَرْ الدَّاتْ كُلّْهَا وْكَتّْبْنَى بْالْمْحَبَّة.<sup class="fnm"><a name="fnm2" href="#fn2">2</a></sup></div>
<div class="v" id="v17"><h2>الْحَيَاةْ الجّْدِيدَة فْالْمَسِيحْ</h2><span class="vn">17</span> <span class="br-p"><br><br></span>رَانِي كَنْݣُولْ لِيكُمْ وْكَنْأَكّْدْ عْلِيكُمْ فْالرَّبّْ: مَا تْبْقَاوْشْ تْعِيشُو كِيفْ كَيْعِيشُو الشّْعُوبْ اللِّي مَا كَيْآمْنُوشْ بْاللَّهْ، بْالْفْهَامَة دْيَالْهُمْ الْخَاوْيَة،</div>
<div class="v" id="v18"><span class="vn">18</span> وْرَاهْ أَفْكَارْهُمْ مْضَلّْمَة، وْهُمَ بْعَادْ عْلَى الْحَيَاةْ دْيَالْ اللَّهْ بْسْبَابْ قَلّْةْ الْمَعْرِفَة دْيَالْهُمْ، وْبْسْبَابْ الْقْسُوحِيَّة دْيَالْ قْلُوبْهُمْ.</div>
<div class="v" id="v19"><span class="vn">19</span> وْحِيتْ مَا بْقَاوْشْ كَيْحَشْمُو، عْطَاوْ رَاسْهُمْ لْلْفْسَادْ بَاشْ يْدِيرُو كُلّْ حَاجَة مْنْجُوسَة بْلَا قْيَاسْ.</div>
<div class="v" id="v20"><span class="vn">20</span> أَمَّا نْتُمَ، رَاهْ مَاشِي هَكَّا تْعَلّْمْتُو عْلَى الْمَسِيحْ،</div>
<div class="v" id="v21"><span class="vn">21</span> إِلَا كْنْتُو بْالصَّحْ سْمَعْتُو عْلَى يَسُوعْ وْتْعَلّْمْتُو الْحَقّْ اللِّي كَايْنْ فِيهْ،</div>
<div class="v" id="v22"><span class="vn">22</span> رَاهْ خَاصّْكُمْ تْحَيّْدُو مْنّْكُمْ الطّْبِيعَة الْقْدِيمَة اللِّي كَانْتْ فِيكُمْ مْنْ قْبَلْ، اللِّي فْسْدَاتْ بْسْبَابْ الشَّهْوَة اللِّي كَتْغَرّْكُمْ،<sup class="fnm"><a name="fnm3" href="#fn3">3</a></sup></div>
<div class="v" id="v23"><span class="vn">23</span> وْخَاصّْكُمْ تْخَلِّيوْ الرُّوحْ يْجَدّْدْ الْأَفْكَارْ دْيَالْكُمْ،</div>
<div class="v" id="v24"><span class="vn">24</span> وْتْلَبْسُو الطّْبِيعَة الجّْدِيدَة اللِّي خْلَقْهَا اللَّهْ عْلَى حْسَابْ الصُّورَة دْيَالُه فْالتَّقْوَى وْالْحَقّْ دْيَالُه الْمْقَدّْسْ.</div>
<div class="v" id="v25"><span class="vn">25</span> <span class="br-p"><br><br></span>عْلَى دَاكْشِّي، بَعّْدُو مْنْ الْكْدُوبْ، وْكُلّْ وَاحْدْ خَاصُّه يْتّْكَلّْمْ بْالْحَقّْ مْعَ لَاخُرْ، عْلَاحْقَّاشْ كُلّْنَا طْرَافْ فْدَاتْ وَحْدَة.</div>
<div class="v" id="v26"><span class="vn">26</span> إِلَا تْقَلّْقْتُو مَا تْدَنْبُوشْ. مَا تْخَلِّيوْشْ الشّْمْسْ تْغْرَبْ وْنْتُمَ مَازَالْ مْقَلّْقِينْ،</div>
<div class="v" id="v27"><span class="vn">27</span> مَا تْعْطِيوْشْ لْإِبْلِيسْ الْوْجْبَة فِينْ يْدْخَلْ.</div>
<div class="v" id="v28"><span class="vn">28</span> اللِّي كَانْ كَيْسْرَقْ مَا خَاصُّوشْ يْبْقَى يْسْرَقْ، وَلَكِنْ خَاصُّه يْخْدَمْ شِي خْدْمَة شْرِيفَة بْيْدِّيهْ بَاشْ يْعِيشْ وْيْعْطِي لْلِّي مْحْتَاجْ.</div>
<div class="v" id="v29"><span class="vn">29</span> مَا تْخْرُجْ حْتَّى كْلْمَة خَايْبَة مْنْ فُمّْكُمْ، وَلَكِنْ خَاصّْ كْلَامْكُمْ يْكُونْ مْزْيَانْ بَاشْ تْبْنِيوْ بْعْضِيَّاتْكُمْ عْلَى حْسَابْ الْإِحْتِيَاجْ دْيَالْكُمْ، بَاشْ يْكُونْ بَرَكَة لْلِّي كَيْسَمْعُوهْ.</div>
<div class="v" id="v30"><span class="vn">30</span> مَا تْخَلِّيوْشْ الرُّوحْ الْقُدُسْ دْ اللَّهْ يْحْزَنْ، اللِّي بِيهْ تّْرْشَمْتُو لْلنّْهَارْ اللِّي غَادِي تّْفْدَاوْ فِيهْ.</div>
<div class="v" id="v31"><span class="vn">31</span> مَا تْحَقْدُوشْ، مَا تْسَخْطُوشْ، مَا تْغَضْبُوشْ، مَا تْغَوّْتُوشْ، مَا تْسَبُّوشْ، وْبَعّْدُو مْنْ ݣَاعْ الشَّرّْ.</div>
<div class="v" id="v32"><span class="vn">32</span> وْكُونُو لْطَافْ مْعَ بْعْضِيَّاتْكُمْ، وْحْنَانْ، وْمْتْسَامْحِينْ كِمَا سَامْحْكُمْ اللَّهْ حْتَّى هُوَ فْالْمَسِيحْ.<sup class="fnm"><a name="fnm4" href="#fn4">4</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->كولوسي ٣‏:١٢‏،١٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->كولوسي ٢‏:١٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->كولوسي ٣‏:٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->كولوسي ٣‏:١٣<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>