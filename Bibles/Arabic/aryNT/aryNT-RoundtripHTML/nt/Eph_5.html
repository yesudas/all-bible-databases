<html><head>
<meta http-equiv="Content-Type" content="text/html;charset=utf-8" />
<title>Eph 5 &ndash; رِسَالَةْ أَفَسُسْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eph', 5);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ أَفَسُسْ</b> &ndash; <a href="Eph_1.html">1</a> ... <a href="Eph_3.html">3</a> <a href="Eph_4.html">4</a> <b>5</b> <a href="Eph_6.html">6</a> </div><hr>
<h1>Eph 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>عِيشُو فْالنُّورْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ الْخَامْسْ</b></span> <span class="br-p"><br><br></span>إِيوَا حِيتْ نْتُمَ وْلَادْ اللَّهْ الْعْزَازْ، دِيرُو بْحَالُه.</div>
<div class="v" id="v2"><span class="vn">2</span> وْعِيشُو فْالْمْحَبَّة، كِمَا بْغَانَا الْمَسِيحْ وْعْطَى حْيَاتُه عْلَى وْدّْنَا، تَقْدِمَة وْدْبِيحَة كَتْرْضِي اللَّهْ.</div>
<div class="v" id="v3"><span class="vn">3</span> <span class="br-p"><br><br></span>وَلَكِنْ الْفْسَادْ وْݣَاعْ الْأُمُورْ الْمْنْجُوسَة وْالطّْمَعْ مَا خَاصّْكُمْشْ حْتَّى تْدْكْرُوهَا بِينَاتْكُمْ، حِيتْ هَادْشِّي مَا كَيْلِيقْشْ بْالْمُومْنِينْ الْمْقَدّْسِينْ.</div>
<div class="v" id="v4"><span class="vn">4</span> وْحْتَّى الْكْلَامْ الْخَايْبْ، وْالْكْلَامْ اللِّي مَا عَنْدُه مْعْنَى، وْالنُّكَتْ الْخَايْبِينْ، رَاهْ مَا كَيْلِيقُوشْ بِيكُمْ، وْفْعُوضْ هَادْشِّي خَاصّْكُمْ تْشَكْرُو اللَّهْ.</div>
<div class="v" id="v5"><span class="vn">5</span> حِيتْ رَاكُمْ كَتْعَرْفُو مْزْيَانْ بْلِّي الْفَاسْدْ، وْالْمْنْجُوسْ، وْالطّْمَّاعْ -حِيتْ الطّْمَعْ هُوَ الْعِبَادَة دْيَالْ الْأَصْنَامْ- مَا غَادِيشْ يْوَرْتُو فْالْمَمْلَكَة دْيَالْ الْمَسِيحْ وْاللَّهْ.</div>
<div class="v" id="v6"><span class="vn">6</span> مَا تْخَلِّيوْ حْتَّى وَاحْدْ يْخْدَعْكُمْ بْالْكْلَامْ الْبَاطْلْ، عْلَاحْقَّاشْ بْسْبَابْ هَادْ الْأُمُورْ كَيْنْزَلْ غَضَبْ اللَّهْ عْلَى النَّاسْ اللِّي مَا كَيْطِيعُوهْشْ.</div>
<div class="v" id="v7"><span class="vn">7</span> إِيوَا مَا تْكُونُوشْ مْشَارْكِينْ مْعَاهُمْ.</div>
<div class="v" id="v8"><span class="vn">8</span> حِيتْ كْنْتُو مْنْ قْبَلْ ضْلَامْ، وَلَكِنْ دَابَا رَاكُمْ نُورْ فْالرَّبّْ، إِيوَا عِيشُو بْحَالْ وْلَادْ النُّورْ،</div>
<div class="v" id="v9"><span class="vn">9</span> عْلَاحْقَّاشْ الْغْلَّة دْيَالْ النُّورْ هِيَ أَعْمَالْ الْخِيرْ وْالتَّقْوَى وْالْحَقّْ.</div>
<div class="v" id="v10"><span class="vn">10</span> مَيّْزُو الْأُمُورْ اللِّي كَتْرْضِي الرَّبّْ.</div>
<div class="v" id="v11"><span class="vn">11</span> وْمَا تْشَارْكُوشْ فْالْأَعْمَالْ دْيَالْ الضّْلَامْ اللِّي مَا كَتْعْطِي غْلَّة، وَلَكِنْ بْالْعَكْسْ خَاصّْكُمْ تْفَضْحُوهَا.</div>
<div class="v" id="v12"><span class="vn">12</span> حِيتْ الْأُمُورْ اللِّي كَيْدِيرُوهَا هَادْ النَّاسْ فْالسِّرْ، رَاهْ حْشُومَة حْتَّى بَاشْ نْتّْكَلّْمُو عْلِيهَا.</div>
<div class="v" id="v13"><span class="vn">13</span> وَلَكِنْ ݣَاعْ الْأُمُورْ اللِّي كَتّْفْضَحْ كَتْوَلِّي بَايْنَة فْالنُّورْ،</div>
<div class="v" id="v14"><span class="vn">14</span> حِيتْ كُلّْ مَا كَيْبَانْ رَاهْ هُوَ نُورْ. وْعْلِيهَا كَيْتّْݣَالْ: <span class="br-p"><br><br></span><span class="br-ind"><br><span class="indent">&nbsp;</span></span>«فِيقْ آ النَّاعْسْ،<br> <span class="br-ind"><br><span class="indent">&nbsp;</span></span>وْنُوضْ مْنْ بِينْ الْمُوتَى،<br> <span class="br-ind"><br><span class="indent">&nbsp;</span></span>وْالْمَسِيحْ غَيْضَوِّي عْلِيكْ».<br></div>
<div class="v" id="v15"><span class="vn">15</span> <span class="br-p"><br><br></span>رْدُّو بَالْكُمْ مْزْيَانْ كِيفَاشْ كَتْعِيشُو، مَاشِي بْحَالْ اللِّي طَايْشِينْ، وَلَكِنْ بْحَالْ الْحُكَمَا.</div>
<div class="v" id="v16"><span class="vn">16</span> سْتَغْلُّو الْوَقْتْ فْكُلّْ حَاجَة مْزْيَانَة، عْلَاحْقَّاشْ لِيَّامْ خْيَابْتْ.<sup class="fnm"><a name="fnm1" href="#fn1">1</a></sup></div>
<div class="v" id="v17"><span class="vn">17</span> وْعْلَى هَادْشِّي مَا تْكُونُوشْ بْلَا عْقَلْ، وَلَكِنْ فَهْمُو الْمُرَادْ دْيَالْ الرَّبّْ.</div>
<div class="v" id="v18"><span class="vn">18</span> وْمَا تْسَكْرُوشْ بْالْخْمَرْ حِيتْ كَيْتّْسَبّْبْ فْالْفْسَادْ، وَلَكِنْ تْعَمّْرُو بْالرُّوحْ الْقُدُسْ،</div>
<div class="v" id="v19"><span class="vn">19</span> وْنْتُمَ كَتّْكَلّْمُو مْعَ بْعْضِيَّاتْكُمْ بْالْمَزَامِيرْ وْالتَّرَانِيمْ وْالْأَغَانِي الرُّوحِيَّة، وْسَبّْحُو الرَّبّْ وْحْمْدُوهْ مْنْ كُلّْ قْلُوبْكُمْ.<sup class="fnm"><a name="fnm2" href="#fn2">2</a></sup></div>
<div class="v" id="v20"><span class="vn">20</span> وْشْكْرُو اللَّهْ الْآبْ فْكُلّْ وَقْتْ وْعْلَى كُلّْشِي فْإِسْمْ رَبّْنَا يَسُوعْ الْمَسِيحْ.</div>
<div class="v" id="v21"><h2>الْعَلَاقَاتْ بِينْ الْعْيَالَاتْ وْرْجَالْهُمْ</h2><span class="vn">21</span> <span class="br-p"><br><br></span>خْضْعُو لْبَعْضِيَّاتْكُمْ حِيتْ كَتْخَافُو الْمَسِيحْ.</div>
<div class="v" id="v22"><span class="vn">22</span> آ الْعْيَالَاتْ، خْضْعُو لْرْجَالْكُمْ كِمَا كَتْخَضْعُو لْلرَّبّْ.<sup class="fnm"><a name="fnm3" href="#fn3">3</a></sup></div>
<div class="v" id="v23"><span class="vn">23</span> عْلَاحْقَّاشْ الرَّاجْلْ هُوَ الرَّاسْ دْيَالْ الْمْرَاة، كِمَا الْمَسِيحْ حْتَّى هُوَ الرَّاسْ دْيَالْ الْكْنِيسَة، وْهُوَ الْمُنَجِّي دْيَالْ الدَّاتْ.</div>
<div class="v" id="v24"><span class="vn">24</span> وْكِمَا كَتْخْضَعْ الْكْنِيسَة لْلْمَسِيحْ، هَكَّا حْتَّى الْعْيَالَاتْ كَيْخَصّْ يْخَضْعُو لْرْجَالْهُمْ فْكُلّْشِي.</div>
<div class="v" id="v25"><span class="vn">25</span> آ الرّْجَالْ، بْغِيوْ عْيَالَاتْكُمْ كِمَا بْغَا الْمَسِيحْ حْتَّى هُوَ الْكْنِيسَة وْعْطَى حْيَاتُه عْلَى وْدّْهَا،<sup class="fnm"><a name="fnm4" href="#fn4">4</a></sup></div>
<div class="v" id="v26"><span class="vn">26</span> بَاشْ يْقَدّْسْهَا وْيْرَدّْهَا طَاهْرَة بْالْمَا وْبْالْكَلِمَة،</div>
<div class="v" id="v27"><span class="vn">27</span> وْبَاشْ يْقَدّْمْهَا لْرَاسُه كْنِيسَة زْوِينَة بْزَّافْ، مَا فِيهَا لَا وْسَخْ وَلَا تْكْمَاشْ وَلَا حْتَّى حَاجَة نَاقْصَة، وَلَكِنْ تْكُونْ مْقَدّْسَة وْبْلَا عِيبْ.</div>
<div class="v" id="v28"><span class="vn">28</span> وْهَكَّا كُلّْ رَاجْلْ وَاجْبْ عْلِيهْ يْبْغِي مْرَاتُه كِمَا كَيْبْغِي الدَّاتْ دْيَالُه. رَاهْ اللِّي كَيْبْغِي مْرَاتُه، كَيْبْغِي رَاسُه.</div>
<div class="v" id="v29"><span class="vn">29</span> حِيتْ عَمّْرْ شِي وَاحْدْ مَا كْرَهْ دَاتُه، وَلَكِنْ رَاهْ كَيْوَكّْلْهَا وْكَيْتّْهَلَّى فِيهَا، كِمَا كَيْدِيرْ حْتَّى الْمَسِيحْ مْعَ الْكْنِيسَة،</div>
<div class="v" id="v30"><span class="vn">30</span> عْلَاحْقَّاشْ حْنَا طْرَافْ فْالدَّاتْ دْيَالُه.</div>
<div class="v" id="v31"><span class="vn">31</span> «هَادْشِّي عْلَاشْ غَيْخَلِّي الرَّاجْلْ بَّاهْ وْمُّه وْغَيْتَّاحْدْ مْعَ مْرَاتُه، وْغَيْوَلِّيوْ بْجُوجْهُمْ دَاتْ وَحْدَة».</div>
<div class="v" id="v32"><span class="vn">32</span> هَادْ السِّرّْ رَاهْ كْبِيرْ، وَلَكِنْ أَنَا كَنْقْصَدْ بِيهْ الْمَسِيحْ وْالْكْنِيسَة.</div>
<div class="v" id="v33"><span class="vn">33</span> وَلَكِنْ نْتُمَ خَاصّْ كُلّْ وَاحْدْ فِيكُمْ يْبْغِي مْرَاتُه كِمَا كَيْبْغِي رَاسُه، وْالْمْرَاة خَاصّْهَا تْحْتَرْمْ رَاجْلْهَا.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->كولوسي ٤‏:٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->كولوسي ٣‏:١٦‏،١٧<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->كولوسي ٣‏:١٨؛ ١بطرس ٣‏:١<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->كولوسي ٣‏:١٩؛ ١بطرس ٣‏:٧<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>