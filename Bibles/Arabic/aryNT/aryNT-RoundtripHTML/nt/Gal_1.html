<html><head>
<meta http-equiv="Content-Type" content="text/html;charset=utf-8" />
<title>Gal 1 &ndash; رِسَالَةْ غَلَاطِيَّة &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gal', 1);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ غَلَاطِيَّة</b> &ndash; <b>1</b> <a href="Gal_2.html">2</a> <a href="Gal_3.html">3</a> ... <a href="Gal_6.html">6</a> </div><hr>
<h1>Gal 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>السّْلَامْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ اللّْوّْلْ</b></span> <span class="br-p"><br><br></span>مْنْ بُولُسْ، اللِّي هُوَ رَسُولْ مَاشِي بْالسُّلْطَة دْيَالْ النَّاسْ وْلَا مْنْ جِهْةْ شِي وَاحْدْ، وَلَكِنْ بْالسُّلْطَة دْيَالْ يَسُوعْ الْمَسِيحْ وْاللَّهْ الْآبْ اللِّي بْعَتْ يَسُوعْ مْنْ بِينْ الْمُوتَى،</div>
<div class="v" id="v2"><span class="vn">2</span> وْمْنْ ݣَاعْ الْخُوتْ الْمُومْنِينْ اللِّي مْعَايَ، لْلْكْنَايْسْ اللِّي فْبْلَادْ غَلَاطِيَّة.</div>
<div class="v" id="v3"><span class="vn">3</span> النِّعْمَة وْالْهْنَا مْنْ اللَّهْ بَّانَا وْالرَّبّْ يَسُوعْ الْمَسِيحْ لِيكُمْ،</div>
<div class="v" id="v4"><span class="vn">4</span> اللِّي عْطَى حْيَاتُه بَاشْ يْنَجِّينَا مْنْ الدّْنُوبْ دْيَالْنَا، وْيْخَرّْجْنَا مْنْ هَادْ الدّْنْيَا دْيَالْ الشَّرّْ عْلَى حْسَابْ مُرَادْ اللَّهْ اللِّي هُوَ بَّانَا،</div>
<div class="v" id="v5"><span class="vn">5</span> لِيهْ الْعَزّْ دِيمَا وْعْلَى الدّْوَامْ. آمِينْ.</div>
<div class="v" id="v6"><h2>مَا كَايْنْ حْتَّى شِي إِنْجِيلْ آخُرْ</h2><span class="vn">6</span> <span class="br-p"><br><br></span>رَانِي كَنْتّْعَجّْبْ حِيتْ دْغْيَا سْمَحْتُو فْاللَّهْ اللِّي عَيّْطْ لِيكُمْ بْالنِّعْمَة دْ الْمَسِيحْ، وْقْبَلْتُو إِنْجِيلْ آخُرْ.</div>
<div class="v" id="v7"><span class="vn">7</span> وْفْالْحَقِيقَة رَاهْ مَا كَايْنْشْ شِي إِنْجِيلْ آخُرْ، وَلَكِنْ كَايْنِينْ شِي نَاسْ كَيْتَلّْفُوكُمْ وْبْغَاوْ يْبَدّْلُو إِنْجِيلْ الْمَسِيحْ.</div>
<div class="v" id="v8"><span class="vn">8</span> وَلَكِنْ إِلَا خَبّْرْكُمْ شِي وَاحْدْ، وَاخَّا نْكُونُو حْنَا وْلَا شِي مَلَاكْ مْنْ السّْمَا، بْإِنْجِيلْ آخُرْ مْنْ غِيرْ هَادَاكْ اللِّي خَبّْرْنَاكُمْ بِيهْ، رَاهْ غَيْكُونْ مْلْعُونْ.</div>
<div class="v" id="v9"><span class="vn">9</span> وْكِيفْ ݣْلْنَا مْنْ قْبَلْ، كَنْݣُولْ دَابَا عَاوْتَانِي: إِلَا خَبّْرْكُمْ شِي وَاحْدْ بْإِنْجِيلْ آخُرْ مْنْ غِيرْ هَادَاكْ اللِّي قْبَلْتُوهْ، رَاهْ غَيْكُونْ مْلْعُونْ.</div>
<div class="v" id="v10"><span class="vn">10</span> إِيوَا دَابَا، وَاشْ كَنْحَاوْلْ نْرْضِي النَّاسْ وْلَا اللَّهْ؟ وَاشْ كَنْطْلَبْ نْرْضِي النَّاسْ؟ إِلَا كْنْتْ بَاقِي كَنْرْضِي النَّاسْ، رَانِي مَاشِي خْدَّامْ دْيَالْ الْمَسِيحْ.</div>
<div class="v" id="v11"><h2>كِيفْ خْتَارْ اللَّهْ بُولُسْ يْكُونْ رَسُولْ</h2><span class="vn">11</span> <span class="br-p"><br><br></span>وْبْغِيتْكُمْ تْعَرْفُو آ الْخُوتْ بْلِّي الْإِنْجِيلْ اللِّي خَبّْرْتْكُمْ بِيهْ مَا جَاشْ مْنْ عَنْدْ النَّاسْ،</div>
<div class="v" id="v12"><span class="vn">12</span> وْلَا وْصَلْنِي مْنْ شِي حَدّْ وْلَا تْعَلّْمْتُه، وَلَكِنْ يَسُوعْ الْمَسِيحْ هُوَ اللِّي بَيّْنُه لِيَّ.</div>
<div class="v" id="v13"><span class="vn">13</span> <span class="br-p"><br><br></span>وْرَاكُمْ سْمَعْتُو عْلَى التَّعَامُلْ دْيَالِي مْنْ قْبَلْ مْلِّي كْنْتْ كَنْتْبَعْ الدِّينْ دْيَالْ لِيهُودْ، رَاهْ كْنْتْ كَنْتّْعَدَّى بْلَا قْيَاسْ عْلَى كْنِيسْةْ اللَّهْ وْكَنْشَتّْتْهَا،<sup class="fnm"><a name="fnm1" href="#fn1">1</a></sup></div>
<div class="v" id="v14"><span class="vn">14</span> وْكْنْتْ فْالدِّينْ دْيَالْ لِيهُودْ حْسَنْ مْنْ بْزَّافْ دْ لِيهُودْ اللِّي قْدِّي فْالْعْمَرْ، وْكْنْتْ كَنْغِيرْ كْتَرْ مْنّْهُمْ عْلَى الْعَادَاتْ دْيَالْ جْدُودِي.<sup class="fnm"><a name="fnm2" href="#fn2">2</a></sup></div>
<div class="v" id="v15"><span class="vn">15</span> وَلَكِنْ رَاهْ اللَّهْ خْتَارْنِي وْأَنَا فْكَرْشْ مِّي وْبْالنِّعْمَة دْيَالُه عَيّْطْ لِيَّ، وْمْلِّي بْغَا<sup class="fnm"><a name="fnm3" href="#fn3">3</a></sup></div>
<div class="v" id="v16"><span class="vn">16</span> يْبَيّْنْ لِيَّ الْوَلْدْ دْيَالُه بَاشْ نْخَبّْرْ الشّْعُوبْ اللِّي مَاشِي يْهُودْ بْالْبْشَارَة، رَاهْ مَا طْلَبْتْ الشّْوَارْ مْنْ حْتَّى وَاحْدْ،</div>
<div class="v" id="v17"><span class="vn">17</span> وْمَا طْلَعْتْشْ لْأُورْشَلِيمْ عَنْدْ الرُّسُلْ اللِّي كَانُو قْبَلْ مْنِّي، وَلَكِنْ مْشِيتْ لْبْلَادْ الْعْرَبْ وْمْنْ بَعْدْ رْجَعْتْ لْدِمَشْقْ.</div>
<div class="v" id="v18"><span class="vn">18</span> <span class="br-p"><br><br></span>وْمْنْ بَعْدْ تْلْتْ سْنِينْ، طْلَعْتْ لْأُورْشَلِيمْ بَاشْ نْتّْعَارْفْ مْعَ صَفَا، وْبْقِيتْ عَنْدُه خْمْسْطَاشْرْ يُومْ،<sup class="fnm"><a name="fnm4" href="#fn4">4</a></sup></div>
<div class="v" id="v19"><span class="vn">19</span> وَلَكِنْ مَا شْفْتْ حْتَّى رَسُولْ آخُرْ مْنْ غِيرْ يَعْقُوبْ خُو الرَّبّْ.</div>
<div class="v" id="v20"><span class="vn">20</span> وْهَادْ الْكْلَامْ اللِّي كَنْكَتْبُه لِيكُمْ كَنْݣُولُه قُدَّامْ اللَّهْ، وْمَا كَنْكْدَبْشْ.</div>
<div class="v" id="v21"><span class="vn">21</span> وْمْنْ بَعْدْ مْشِيتْ لْمَنْطَقَةْ سُورِيَا وْكِيلِيكِيَّة،</div>
<div class="v" id="v22"><span class="vn">22</span> وَلَكِنْ وْجْهِي مَا كَانْشْ مْعْرُوفْ فْكْنَايْسْ الْمَسِيحْ اللِّي فْبْلَادْ الْيَهُودِيَّة،</div>
<div class="v" id="v23"><span class="vn">23</span> وْكَانُو غِيرْ كَيْسَمْعُو: «رَاهْ الرَّاجْلْ اللِّي كَانْ كَيْتّْعَدَّى عْلِينَا وْلَّى دَابَا كَيْخَبّْرْ بْالْإِيمَانْ اللِّي كَانْ كَيْخَرّْبُه مْنْ قْبَلْ»</div>
<div class="v" id="v24"><span class="vn">24</span> وْكَانُو كَيْعْطِيوْ الْعَزّْ لْلَّهْ بْسْبَابِي.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ٨‏:٣؛ ٢٢‏:٤‏،٥؛ ٢٦‏:٩‏-١١<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الاعمال ٢٢‏:٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->الاعمال ٩‏:٣‏-٦؛ ٢٢‏:٦‏-١٠؛ ٢٦‏:١٣‏-١٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->الاعمال ٩‏:٢٦‏-٣٠<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>