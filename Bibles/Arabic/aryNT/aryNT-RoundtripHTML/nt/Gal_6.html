<html><head>
<meta http-equiv="Content-Type" content="text/html;charset=utf-8" />
<title>Gal 6 &ndash; رِسَالَةْ غَلَاطِيَّة &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gal', 6);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ غَلَاطِيَّة</b> &ndash; <a href="Gal_1.html">1</a> ... <a href="Gal_4.html">4</a> <a href="Gal_5.html">5</a> <b>6</b> </div><hr>
<h1>Gal 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>هْزُّو الْحْمَلْ عْلَى بْعْضِيَّاتْكُمْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ السَّادْسْ</b></span> <span class="br-p"><br><br></span>آ الْخُوتْ، إِلَا دَارْ شِي وَاحْدْ شِي دَنْبْ، رَاهْ وَاجْبْ عْلِيكُمْ نْتُمَ اللِّي كَتْعِيشُو بْحَسَبْ الرُّوحْ الْقُدُسْ تْرَدُّوهْ لْلطّْرِيقْ بْرُوحْ الضّْرَافَة. وْكُلّْ وَاحْدْ مْنّْكُمْ خَاصُّه يْرَدّْ الْبَالْ بَاشْ مَا يْطِيحْشْ حْتَّى هُوَ فْالتَّجْرِبَة.</div>
<div class="v" id="v2"><span class="vn">2</span> هْزُّو الْحْمَلْ عْلَى بْعْضِيَّاتْكُمْ، وْهَكَّا غَتْكَمّْلُو الشّْرَعْ دْيَالْ الْمَسِيحْ.</div>
<div class="v" id="v3"><span class="vn">3</span> إِلَا كَانْ شِي وَاحْدْ كَيْحَسّْ بْرَاسُه مُهِمّْ وْهُوَ وَالُو، رَاهْ كَيْخْدَعْ رَاسُه.</div>
<div class="v" id="v4"><span class="vn">4</span> وَلَكِنْ وَاجْبْ عْلَى كُلّْ وَاحْدْ يْشُوفْ دَاكْشِّي اللِّي كَيْدِيرْ، وْدِيكْ السَّاعَة يْقْدَرْ يْفْتَخْرْ بْرَاسُه، بْلَا مَا يْقَارْنُه مْعَ لْخْرِينْ،</div>
<div class="v" id="v5"><span class="vn">5</span> حِيتْ كُلّْ وَاحْدْ غَيْهَزّْ الْحْمَلْ دْيَالُه.</div>
<div class="v" id="v6"><span class="vn">6</span> وْاللِّي كَيْتّْعَلّْمْ كْلَامْ اللَّهْ، خَاصُّه يْشَارْكْ ݣَاعْ الْخِيرْ اللِّي عَنْدُه مْعَ الْمُعَلِّمْ دْيَالُه.</div>
<div class="v" id="v7"><span class="vn">7</span> مَا تْخَدْعُوشْ رَاسْكُمْ حِيتْ اللَّهْ مَا كَتْخْفَى عْلِيهْ حْتَّى حَاجَة. وْرَاهْ دَاكْشِّي اللِّي كَيْزْرْعُه بْنَادْمْ كَيْحَصْدُه،</div>
<div class="v" id="v8"><span class="vn">8</span> حِيتْ اللِّي كَيْزْرَعْ دَاكْشِّي اللِّي كَتْبْغِيهْ الدَّاتْ دْيَالُه، غَيْحْصَدْ دَاكْشِّي اللِّي كَتْبْغِيهْ هَادْ الدَّاتْ، اللِّي هُوَ الْهْلَاكْ. وْاللِّي كَيْزْرَعْ دَاكْشِّي اللِّي كَيْبْغِيهْ الرُّوحْ الْقُدُسْ، غَيْحْصَدْ دَاكْشِّي اللِّي كَيْبْغِيهْ هَادْ الرُّوحْ، اللِّي هُوَ الْحَيَاةْ الدَّايْمَة.</div>
<div class="v" id="v9"><span class="vn">9</span> وْهَكَّا خَاصّْنَا نْدِيرُو الْخِيرْ بْلَا مَا نْفَشْلُو، حِيتْ إِلَا بْقِينَا كَنْدِيرُوهْ بْلَا مَا نْعْيَاوْ غَنْحَصْدُو فْالْوَقْتْ دْيَالُه.</div>
<div class="v" id="v10"><span class="vn">10</span> وْمَا حَدّْ عَنْدْنَا الْوْجْبَة خَاصّْنَا نْدِيرُو الْخِيرْ مْعَ النَّاسْ كَامْلِينْ وْبْالْخُصُوصْ مْعَ الْخُوتْ الْمُومْنِينْ.</div>
<div class="v" id="v11"><h2>الْوْصِيَّاتْ اللّْخْرِينْ وْالسّْلَامْ</h2><span class="vn">11</span> <span class="br-p"><br><br></span>شُوفُو شْحَالْ كْبِيرَة الْكْتْبَة اللِّي كْتَبْتْهَا لِيكُمْ بْيْدِّي!</div>
<div class="v" id="v12"><span class="vn">12</span> رَاهْ هَادُوكْ اللِّي كَيْلَزّْمُو عْلِيكُمْ بَاشْ تْتْخَتّْنُو، كَيْبْغِيوْ غِيرْ يْبَانُو وْيْكُونُو مْقْبُولِينْ قُدَّامْ النَّاسْ، وْكَيْدِيرُو هَادْ الْأُمُورْ بَاشْ النَّاسْ مَا يْتّْعَدَّاوْشْ عْلِيهُمْ بْسْبَابْ الصّْلِيبْ دْ الْمَسِيحْ.</div>
<div class="v" id="v13"><span class="vn">13</span> حِيتْ هَادُوكْ اللِّي مْخَتّْنِينْ بْرَاسْهُمْ مَا كَيْدِيرُوشْ بْفْرَايْضْ الشّْرَعْ، وَلَكِنْ رَاهُمَ بْغَاوْكُمْ تْتْخَتّْنُو بَاشْ يْفْتَخْرُو حِيتْ دْرْتُو بْكْلَامْهُمْ.</div>
<div class="v" id="v14"><span class="vn">14</span> أَمَّا مْنْ جِهْتِي أَنَا، رَاهْ مَا غَنْفْتَخْرْ غِيرْ بْالصّْلِيبْ دْيَالْ رَبّْنَا يَسُوعْ الْمَسِيحْ، اللِّي بِيهْ تّْصَلْبَاتْ الدّْنْيَا مْنْ جِهْتِي وْتّْصْلَبْتْ حْتَّى أَنَا مْنْ جِهْةْ الدّْنْيَا.</div>
<div class="v" id="v15"><span class="vn">15</span> عْلَاحْقَّاشْ مَاشِي مُهِمّْ يْكُونْ الْوَاحْدْ مْخَتّْنْ وْلَا مَا مْخَتّْنْشْ، وَلَكِنْ الْمُهِمّْ هُوَ يْتّْخْلَقْ الْوَاحْدْ مْنْ جْدِيدْ فْاللَّهْ.</div>
<div class="v" id="v16"><span class="vn">16</span> وْيْكُونْ الْهْنَا وْالرَّحْمَة لْݣَاعْ النَّاسْ اللِّي كَيْدِيرُو بْهَادْ الْكْلَامْ وْلْإِسْرَائِيلْ شَعْبْ اللَّهْ.</div>
<div class="v" id="v17"><span class="vn">17</span> <span class="br-p"><br><br></span>رَاهْ مْنْ دَابَا، مَا خَاصّْ حْتَّى وَاحْدْ مْنّْكُمْ يْقَلّْقْنِي فْرَاحْتِي، حِيتْ عَنْدِي فْالدَّاتْ دْيَالِي عَلَامَاتْ كَتْبَيّْنْ بْلِّي أَنَا دْيَالْ يَسُوعْ.</div>
<div class="v" id="v18"><span class="vn">18</span> النِّعْمَة دْيَالْ رَبّْنَا يَسُوعْ الْمَسِيحْ تْكُونْ مْعَ رُوحْكُمْ آ الْخُوتْ. آمِينْ.</div>
</div>
<!-- PARSED ABOVE; EDITING MAY BREAK PARSER -->
</body></html>