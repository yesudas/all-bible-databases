<html><head>
<meta http-equiv="Content-Type" content="text/html;charset=utf-8" />
<title>Heb 1 &ndash; الرِّسَالَة لْلْعِبْرَانِيِّينْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 1);">
<div id="navbar"><a href="../index.html">الترجمة المغربية القياسية</a> &ndash; <b>الرِّسَالَة لْلْعِبْرَانِيِّينْ</b> &ndash; <b>1</b> <a href="Heb_2.html">2</a> <a href="Heb_3.html">3</a> ... <a href="Heb_13.html">13</a> </div><hr>
<h1>Heb 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>اللَّهْ تّْكَلّْمْ مْعَانَا بْوَلْدُه يَسُوعْ الْمَسِيحْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ اللّْوّْلْ</b></span> <span class="br-p"><br><br></span>فْقْدِيمْ الزّْمَانْ، تّْكَلّْمْ اللَّهْ مْعَ جْدُودْنَا بْلْسَانْ الْأَنْبِيَا بْزَّافْ دْ الْمَرَّاتْ وْبْطُرُقْ مْخْتَلْفَة،</div>
<div class="v" id="v2"><span class="vn">2</span> وَلَكِنْ فْهَادْ لِيَّامْ اللّْخْرَة، تّْكَلّْمْ مْعَانَا بْوَلْدُه اللِّي بِيهْ خْلَقْ الدّْنْيَا، وْدَارُه وَارْتْ لْكُلّْشِي.</div>
<div class="v" id="v3"><span class="vn">3</span> هُوَ نُورْ الْعَزّْ دْيَالْ اللَّهْ، وْهُوَ الصُّورَة الْأَصْلِيَّة دْيَالْ الطّْبِيعَة دْيَالُه، كَيْحْفَضْ كُلّْ مَا فْالدّْنْيَا بْكْلْمْتُه الْقَادْرَة عْلَى كُلّْشِي، وْمْنْ بَعْدْمَا نْقَّانَا مْنْ الدّْنُوبْ ݣْلَسْ عْلَى لِيمْنْ دْيَالْ اللَّهْ فْالسّْمَا،</div>
<div class="v" id="v4"><span class="vn">4</span> وْخْدَا مْقَامْ عَالِي كْتَرْ مْنْ مْقَامْ الْمَلَايْكَة، وْكْتَرْ مْنْ هَادْشِّي وْرَتْ إِسْمْ حْسَنْ بْزَّافْ مْنْ سْمِيَّاتْهُمْ.</div>
<div class="v" id="v5"><span class="vn">5</span> <span class="br-p"><br><br></span>حِيتْ لَمّْنْ فْالْمَلَايْكَة عَمّْرْ اللَّهْ ݣَالْ: «نْتَ وْلْدِي وْمْنْ الْيُومْ رَانِي بَّاكْ». وْعَاوْدْ ݣَالْ: «أَنَا غَنْكُونْ بَّاهْ وْهُوَ غَيْكُونْ وْلْدِي»؟.</div>
<div class="v" id="v6"><span class="vn">6</span> وْمْلِّي صِيفْطْ وْلْدُه الْبْكَرْ لْلدّْنْيَا ݣَالْ: «خَاصّْ يْسَجْدُو لِيهْ ݣَاعْ الْمَلَايْكَة دْ اللَّهْ».</div>
<div class="v" id="v7"><span class="vn">7</span> وْعْلَى الْمَلَايْكَة ݣَالْ: «اللَّهْ دَارْ الْمَلَايْكَة دْيَالُه رِيحْ، وْالْخُدَّامْ دْيَالُه شْعَّالَة دْ الْعَافْيَة».</div>
<div class="v" id="v8"><span class="vn">8</span> أَمَّا عْلَى الْوَلْدْ دْيَالُه ݣَالْ: «الْعَرْشْ دْيَالْكْ يَا اللَّهْ تَابْتْ دِيمَا وْعْلَى الدّْوَامْ. وْكَتْحْكَمْ الشَّعْبْ دْيَالْكْ بْالْعَدْلْ.</div>
<div class="v" id="v9"><span class="vn">9</span> كَتْبْغِي التَّقْوَى وْكَتْكْرَهْ الْإِتْمْ. عْلَى دَاكْشِّي اللَّهْ إِلَاهْكْ خْتَارْكْ مْلِّي دْهْنْكْ بْزِيتْ الْفَرْحَة وْفَضّْلْكْ عْلَى صْحَابْكْ».</div>
<div class="v" id="v10"><span class="vn">10</span> وْݣَالْ: «نْتَ يَا رَبّْ مْنْ الْبْدُو خْلَقْتِي الْأَرْضْ، وْبْيْدِّيكْ صْنَعْتِي السَّمَاوَاتْ،</div>
<div class="v" id="v11"><span class="vn">11</span> هُمَ غَيْفْنَاوْ وَلَكِنْ نْتَ كَتْبْقَى، وْغَيْقْدَامُو كُلّْهُمْ بْحَالْ الْحْوَايْجْ،</div>
<div class="v" id="v12"><span class="vn">12</span> وْبْحَالْ اللّْبَاسْ غَتْطْوِيهُمْ وْغَيْتّْبَدّْلُو، وَلَكِنْ نْتَ هُوَ هُوَ، وْالْعْمَرْ دْيَالْكْ مَا لِيهْ حَدّْ».</div>
<div class="v" id="v13"><span class="vn">13</span> وْلَمّْنْ فْالْمَلَايْكَة عَمّْرْ اللَّهْ ݣَالْ: «ݣْلَسْ عْلَى لِيمْنْ دْيَالِي حْتَّى نْدِيرْ عْدْيَانْكْ تَحْتْ رْجْلِيكْ؟»</div>
<div class="v" id="v14"><span class="vn">14</span> وَاشْ مَاشِي كُلّْهُمْ رُوحْ كَيْخَدْمُو اللَّهْ وْمْصِيفْطْهُمْ بَاشْ يْعَاوْنُو اللِّي غَيْوَرْتُو النّْجَا!</div>
</div>
<!-- PARSED ABOVE; EDITING MAY BREAK PARSER -->
</body></html>