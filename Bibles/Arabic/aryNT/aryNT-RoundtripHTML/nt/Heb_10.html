<html><head>
<meta http-equiv="Content-Type" content="text/html;charset=utf-8" />
<title>Heb 10 &ndash; الرِّسَالَة لْلْعِبْرَانِيِّينْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 10);">
<div id="navbar"><a href="../index.html">الترجمة المغربية القياسية</a> &ndash; <b>الرِّسَالَة لْلْعِبْرَانِيِّينْ</b> &ndash; <a href="Heb_1.html">1</a> ... <a href="Heb_8.html">8</a> <a href="Heb_9.html">9</a> <b>10</b> <a href="Heb_11.html">11</a> <a href="Heb_12.html">12</a> <a href="Heb_13.html">13</a> </div><hr>
<h1>Heb 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="css" style="font-style: italic; myBibleType=note"><b>الْفَصْلْ الْعَاشْرْ</b></span> <span class="br-p"><br><br></span>الشّْرَعْ مَاشِي هُوَ الْخِيرْ الْحْقِيقِي، وَلَكِنْ هُوَ غِيرْ خْيَالْ دْيَالْ الْخِيرْ اللِّي غَيْجِي مْنْ بَعْدْ، هَادْشِّي عْلَاشْ عَمّْرُه مَا قْدَرْ يْرَدّْ النَّاسْ مْكْمُولِينْ بْالدّْبَايْحْ اللِّي دِيمَا كَيْقَدّْمُوهُمْ لْلَّهْ كُلّْ عَامْ.</div>
<div class="v" id="v2"><span class="vn">2</span> وْكُونْ كَانُو الدّْنُوبْ كَيْتّْغَفْرُو بْالدّْبَايْحْ، كُونْ مَا بْقَاوْشْ النَّاسْ كَيْقَدّْمُوهُمْ عْلَاحْقَّاشْ وْلَّاوْ طَاهْرِينْ فْمَرَّة، وْكُونْ مَا بْقَاوْشْ كَيْحَسُّو بْالدّْنُوبْ فْضَمِيرْهُمْ.</div>
<div class="v" id="v3"><span class="vn">3</span> وَلَكِنْ بْهَادْ الدّْبَايْحْ اللِّي كَيْتّْقَدّْمُو كُلّْ عَامْ كَانُو النَّاسْ غِيرْ كَيْتّْفَكّْرُو دْنُوبْهُمْ،</div>
<div class="v" id="v4"><span class="vn">4</span> حِيتْ مَا يْمْكَنْشْ لْلدّْمْ دْيَالْ التِّيرَانْ وْالْعْتَارْسْ يْمْحِي الدّْنُوبْ.</div>
<div class="v" id="v5"><span class="vn">5</span> عْلَى هَادْشِّي، ݣَالْ الْمَسِيحْ مْلِّي كَانْ جَايْ لْلدّْنْيَا: «نْتَ مَا بْغِيتِي لَا دْبِيحَة وَلَا تَقْدِمَة، وَلَكِنْ عْطِيتِينِي دَاتْ دْيَالْ بْنَادْمْ،</div>
<div class="v" id="v6"><span class="vn">6</span> حِيتْ مَا كَتْفْرَحْشْ بْالدّْبَايْحْ اللِّي كَتّْحْرَقْ وْبْالدّْبَايْحْ اللِّي كَتّْقَدّْمْ عْلَى وْدّْ الدّْنُوبْ.</div>
<div class="v" id="v7"><span class="vn">7</span> وْأَنَا ݣْلْتْ لِيكْ: هَانِي آ رْبِّي جِيتْ نْدِيرْ مُرَادْكْ كِمَا تّْكْتَبْ عْلِيَّ فْكْتَابْكْ».</div>
<div class="v" id="v8"><span class="vn">8</span> رَاهْ الْمَسِيحْ ݣَالْ فْاللّْوّْلْ: «نْتَ مَا كَتْقْبَلْشْ وْمَا كَتْفْرَحْشْ بْالدّْبَايْحْ وْالتَّقْدِمَاتْ وْبْالدّْبَايْحْ اللِّي كَتّْحْرَقْ وْالدّْبَايْحْ اللِّي كَتّْقَدّْمْ عْلَى وْدّْ الدّْنُوبْ». وَاخَّا كَانُو النَّاسْ كَيْقَدّْمُوهَا عْلَى حْسَابْ الشّْرَعْ.</div>
<div class="v" id="v9"><span class="vn">9</span> وْزَادْ ݣَالْ: «هَانِي جِيتْ بَاشْ نْدِيرْ مُرَادْكْ يَا اللَّهْ». وْبْهَادْ الْكْلَامْ لْغَى الدّْبَايْحْ اللّْوّْلِينْ وْبَدّْلْهُمْ بْالدّْبِيحَة التَّانْيَة.</div>
<div class="v" id="v10"><span class="vn">10</span> وْعْلَى حْسَابْ مُرَادْ اللَّهْ قَدّْمْ يَسُوعْ الْمَسِيحْ الدَّاتْ دْيَالُه دْبِيحَة عْلَى وْدّْنَا مَرَّة وَحْدَة، وْهَكَّا وْلِّينَا مْقَدّْسِينْ.</div>
<div class="v" id="v11"><span class="vn">11</span> <span class="br-p"><br><br></span>كُلَّ نْهَارْ كَانْ كُلّْ وَاحْدْ مْنْ رْجَالْ الدِّينْ كَيْدِيرْ خْدَمْتُه، وْكَيْقَدّْمْ نَفْسْ الدّْبَايْحْ لْلَّهْ بْزَّافْ دْ الْمَرَّاتْ، وْعَمّْرْ هَادْ الدّْبَايْحْ مَا قَدْرُو يْمْحِيوْ الدّْنُوبْ.</div>
<div class="v" id="v12"><span class="vn">12</span> وَلَكِنْ الْمَسِيحْ مْنْ بَعْدْمَا قَدّْمْ دْبِيحَة وَحْدَة لْلَّهْ عْلَى وْدّْ دْنُوبْنَا، ݣْلَسْ عْلَى لِيمْنْ دْيَالْ اللَّهْ عْلَى الدّْوَامْ،</div>
<div class="v" id="v13"><span class="vn">13</span> وْدَابَا، كَيْتّْسَنَّى يْدِيرْ اللَّهْ عْدْيَانُه تَحْتْ رْجْلِيهْ.</div>
<div class="v" id="v14"><span class="vn">14</span> حِيتْ بْدْبِيحَة وَحْدَة رَدّْ هَادُوكْ اللِّي قَدّْسْهُمْ اللَّهْ مْكْمُولِينْ عْلَى الدّْوَامْ.</div>
<div class="v" id="v15"><span class="vn">15</span> وْحْتَّى الرُّوحْ الْقُدُسْ كَيْشْهَدْ لِينَا عْلَى هَادْ الْأُمُورْ، حِيتْ ݣَالْ مْنْ قْبَلْ:</div>
<div class="v" id="v16"><span class="vn">16</span> «هَادَا هُوَ الْعَهْدْ اللِّي غَنْدِيرْ مْعَاهُمْ مْنْ بَعْدْ هَادْ لِيَّامْ، كَيْݣُولْ الرَّبّْ، رَاهْ غَنْدِيرْ الشّْرَعْ دْيَالِي فْقْلُوبْهُمْ، وْغَنْكَتْبُه فْعْقُولْهُمْ،</div>
<div class="v" id="v17"><span class="vn">17</span> وْعَمّْرْنِي مَا غَنْعَاوْدْ نْتّْفَكّْرْ دْنُوبْهُمْ وْالْإِتْمْ دْيَالْهُمْ».</div>
<div class="v" id="v18"><span class="vn">18</span> عْلَى هَادْشِّي، مْلِّي كَيْتّْغَفْرُو الدّْنُوبْ رَاهْ مَا كَنْحْتَاجُوشْ لْتَقْدِمَة خْرَى عْلَى وْدّْهُمْ.</div>
<div class="v" id="v19"><h2>الْمَسِيحْ دَارْ لِينَا طْرِيقْ جْدِيدَة</h2><span class="vn">19</span> <span class="br-p"><br><br></span>وْهَادْشِّي عْلَاشْ آ الْخُوتْ، عَنْدْنَا التِّقَة بْلِّي نْقَدْرُو نْدَخْلُو لْلْمُوضْعْ الْمْقَدّْسْ بْزَّافْ بْالدّْمْ دْيَالْ يَسُوعْ.</div>
<div class="v" id="v20"><span class="vn">20</span> رَاهْ حَلّْ لِينَا طْرِيقْ حَيَّة وْجْدِيدَة مْلِّي تّْشَرّْݣَاتْ الْخَامِيَّة دْيَالْ الْمُوضْعْ الْمْقَدّْسْ، اللِّي هِيَ الدَّاتْ دْيَالُه،</div>
<div class="v" id="v21"><span class="vn">21</span> وْرَاهْ عَنْدْنَا رَئِيسْ رْجَالْ الدِّينْ هُوَ اللِّي مْسْؤُولْ عْلَى بِيتْ اللَّهْ.</div>
<div class="v" id="v22"><span class="vn">22</span> عْلِيهَا خَاصّْنَا نْجِيوْ قُدَّامْ اللَّهْ بْقَلْبْ صَادْقْ، وْبْالتِّقَة الْكَامْلَة بْالْإِيمَانْ، وْقَلْبْنَا نْقِي مْنْ أَفْكَارْ الشَّرّْ، وْدَاتْنَا مْغْسُولَة بْالْمَا النّْقِي.</div>
<div class="v" id="v23"><span class="vn">23</span> وْخَاصّْنَا نْتَبْتُو فْالرّْجَا اللِّي كَنْعْتَرْفُو بِيهْ، حِيتْ اللَّهْ أَمِينْ فْدَاكْشِّي اللِّي كَيْوْعَدْ بِيهْ.</div>
<div class="v" id="v24"><span class="vn">24</span> وْخَاصّْنَا نْرَدُّو الْبَالْ لْبَعْضِيَّاتْنَا بَاشْ نْتّْشَجّْعُو عْلَى الْمْحَبَّة وْالْأَعْمَالْ الْمْزْيَانَة.</div>
<div class="v" id="v25"><span class="vn">25</span> وْمَا نْغَيّْبُوشْ عْلَى الْإِجْتِمَاعَاتْ دْيَالْنَا كِيفْ وْلّْفُو شِي وْحْدِينْ يْدِيرُو، وَلَكِنْ خَاصّْنَا نْشَجّْعُو بْعْضِيَّاتْنَا بْزَّافْ، وْبْالْخُصُوصْ وْنْتُمَ كَتْشُوفُو بْاللِّي يُومْ الرَّبّْ غَادِي وْكَيْقَرّْبْ.</div>
<div class="v" id="v26"><span class="vn">26</span> <span class="br-p"><br><br></span>حِيتْ إِلَا دْنَبْنَا بْخَاطْرْنَا بَعْدْمَا عْرَفْنَا الْحَقّْ، رَاهْ مَا بْقَاتْ حْتَّى دْبِيحَة اللِّي غَتْغْفَرْ الدّْنُوبْ،</div>
<div class="v" id="v27"><span class="vn">27</span> وْمَا بْقَى لِينَا غِيرْ نْتّْسْنَّاوْ بْالْخُوفْ يُومْ الْحِسَابْ وْالْعَافْيَة الْقْوِيَّة اللِّي غَتْحْرَقْ عْدْيَانْ اللَّهْ.</div>
<div class="v" id="v28"><span class="vn">28</span> إِلَا شْهْدُو جُوجْ وْلَا تْلَاتَة دْيَالْ الشّْهُودْ ضْدّْ شِي وَاحْدْ مَا كَيْدِيرْشْ بْالشّْرَعْ دْ مُوسَى، رَاهْ كَيْتّْقْتَلْ بْلَا رَحْمَة.</div>
<div class="v" id="v29"><span class="vn">29</span> إِيوَا شْحَالْ كَتْضَنُّو غَيْتّْعَاقْبْ هَادَاكْ اللِّي كَيْحْتَقْرْ وَلْدْ اللَّهْ، وْكَيْحْسَبْ الدّْمْ دْيَالْ الْعَهْدْ اللِّي قَدّْسُه مْنْجُوسْ، وْكَيْسَبّْ رُوحْ النِّعْمَة؟</div>
<div class="v" id="v30"><span class="vn">30</span> رَاهْ حْنَا كَنْعَرْفُو شْكُونْ اللِّي ݣَالْ: «أَنَا اللِّي كَنّْتَقْمْ وْكَنْجَازِي كُلّْ وَاحْدْ». وْكَيْݣُولْ عَاوْتَانِي: «الرَّبّْ غَيْحَاكْمْ الشَّعْبْ دْيَالُه».</div>
<div class="v" id="v31"><span class="vn">31</span> يَا وِيلْ هَادَاكْ اللِّي غَيْطِيحْ بِينْ يْدِّينْ اللَّهْ الْحَيّْ.</div>
<div class="v" id="v32"><span class="vn">32</span> <span class="br-p"><br><br></span>وَلَكِنْ تْفَكّْرُو لِيَّامْ اللِّي فَاتْتْ، رَاهْ فْدِيكْ لِيَّامْ مْنْ بَعْدْمَا نَوّْرْ عْلِيكُمْ اللَّهْ، كَافْحْتُو وْصْبَرْتُو بْزَّافْ عْلَى الْعْدَابْ.</div>
<div class="v" id="v33"><span class="vn">33</span> مْنْ جِهَة رَاهْ شِي وْحْدِينْ سْبُّوكُمْ وْتّْعَدَّاوْ عْلِيكُمْ، وْمْنْ جِهَة خْرَى وْلِّيتُو مْشَارْكِينْ مْعَ هَادُوكْ اللِّي تْعَدَّاوْ عْلِيهُمْ بْحَالْكُمْ.</div>
<div class="v" id="v34"><span class="vn">34</span> رَاكُمْ شَارْكْتُو الْمْسْجُونِينْ فْعْدَابْهُمْ، وْمْلِّي تّْخَادْ مْنّْكُمْ كُلّْ مَا كَتْمَلْكُو، صْبَرْتُو وْنْتُمَ فْرْحَانِينْ، حِيتْ كْنْتُو عَارْفِينْ بْلِّي كَتْمَلْكُو اللِّي هُوَ حْسَنْ وْدَايْمْ.</div>
<div class="v" id="v35"><span class="vn">35</span> إِيوَا مَا تْضَيّْعُوشْ التِّقَة دْيَالْكُمْ، رَاكُمْ غَتَاخْدُو عْلِيهَا أَجْرْ كْبِيرْ.</div>
<div class="v" id="v36"><span class="vn">36</span> حِيتْ نْتُمَ مْحْتَاجِينْ لْلصّْبَرْ، بَاشْ مْلِّي تْدِيرُو مُرَادْ اللَّهْ، غَادِي تَاخْدُو دَاكْشِّي اللِّي وَاعْدْكُمْ بِيهْ.</div>
<div class="v" id="v37"><span class="vn">37</span> وْكِمَا مْكْتُوبْ فْكْتَابْ اللَّهْ: «مْنْ بَعْدْ وَقْتْ قْلِيلْ بْزَّافْ، غَيْجِي هَادَاكْ اللِّي جَايْ وْمَا غَادِيشْ يْتّْعَطّْلْ.</div>
<div class="v" id="v38"><span class="vn">38</span> رَاهْ بْنَادْمْ اللِّي مْتَّاقِي اللَّهْ بْالْإِيمَانْ غَيْعِيشْ، وَلَكِنْ إِلَا رْجَعْ عْلَى إِيمَانُه مَا غَنْفْرَحْشْ بِيهْ».</div>
<div class="v" id="v39"><span class="vn">39</span> أَمَّا حْنَا رَاهْ مَاشِي مْنْ هَادُوكْ اللِّي رْجْعُو عْلَى الْإِيمَانْ وْتّْهَلْكُو، وَلَكِنْ مْنْ هَادُوكْ اللِّي عَنْدْهُمْ الْإِيمَانْ بَاشْ يْحَافْضُو عْلَى نْفُوسْهُمْ.</div>
</div>
<!-- PARSED ABOVE; EDITING MAY BREAK PARSER -->
</body></html>