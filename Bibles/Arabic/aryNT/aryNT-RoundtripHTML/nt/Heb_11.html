<html><head>
<meta http-equiv="Content-Type" content="text/html;charset=utf-8" />
<title>Heb 11 &ndash; الرِّسَالَة لْلْعِبْرَانِيِّينْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 11);">
<div id="navbar"><a href="../index.html">الترجمة المغربية القياسية</a> &ndash; <b>الرِّسَالَة لْلْعِبْرَانِيِّينْ</b> &ndash; <a href="Heb_1.html">1</a> ... <a href="Heb_9.html">9</a> <a href="Heb_10.html">10</a> <b>11</b> <a href="Heb_12.html">12</a> <a href="Heb_13.html">13</a> </div><hr>
<h1>Heb 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْإِيمَانْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ حْضَاشْ</b></span> <span class="br-p"><br><br></span>الْإِيمَانْ هُوَ نْتِيقُو بْلِّي دَاكْشِّي اللِّي كَنْتّْرَجَّاوْهْ غَيْتّْحَقّْقْ، وْنْتْيِقّْنُو بْلِّي الْأُمُورْ اللِّي مَا كَتّْشَافْشْ كَايْنَة بْالصَّحْ.</div>
<div class="v" id="v2"><span class="vn">2</span> رَاهْ بْسْبَابْ هَادْشِّي رْضَى اللَّهْ عْلَى النَّاسْ دْيَالْ زْمَانْ.</div>
<div class="v" id="v3"><span class="vn">3</span> <span class="br-p"><br><br></span>بْالْإِيمَانْ، كَنْعَرْفُو بْلِّي اللَّهْ خْلَقْ الدّْنْيَا بْكْلْمَة مْنُّه، وْهَكَّا رَاهْ الْأُمُورْ اللِّي كَنْشُوفُوهَا جَاتْ مْنْ الْأُمُورْ اللِّي مَا كَنْشُوفُوهَاشْ.<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> <span class="br-p"><br><br></span>بْالْإِيمَانْ قَدّْمْ هَابِيلْ لْلَّهْ دْبِيحَة حْسَنْ مْنْ الْهْدِيَّة دْيَالْ قَايِينْ. وْبْالْإِيمَانْ قْبَلْ اللَّهْ التَّقْدِمَة دْيَالُه، وْشْهَدْ لِيهْ بْلِّي هُوَ مْتَّاقِي اللَّهْ. وْبْالْإِيمَانْ دْيَالُه، وَاخَّا مَاتْ رَاهْ هُوَ بَاقِي كَيْتّْكَلّْمْ.</div>
<div class="v" id="v5"><span class="vn">5</span> <span class="br-p"><br><br></span>بْالْإِيمَانْ، تّْرْفَعْ أَخْنُوخْ لْلسّْمَا بْلَا مَا يْمُوتْ وْمَا بْقَاشْ عْلَى الْأَرْضْ، عْلَاحْقَّاشْ اللَّهْ رْفْعُه لْعَنْدُه. وْقْبَلْ مَا يْتّْرْفَعْ لْلسّْمَا، تّْشْهَدْ لِيهْ بْلِّي هُوَ مْرْضِي عَنْدْ اللَّهْ.</div>
<div class="v" id="v6"><span class="vn">6</span> وْبْلَا إِيمَانْ مَا يْمْكَنْشْ نْرْضِيوْ اللَّهْ، حِيتْ اللِّي بْغَا يْجِي لْعَنْدُه خَاصُّه يْآمْنْ بْلِّي هُوَ كَايْنْ وْكَيْجَازِي النَّاسْ اللِّي كَيْطْلْبُوهْ.</div>
<div class="v" id="v7"><span class="vn">7</span> <span class="br-p"><br><br></span>بْالْإِيمَانْ، دَارْ نُوحْ بْكْلَامْ اللَّهْ مْلِّي نَبّْهُه عْلَى الْأُمُورْ اللِّي غَتْوْقَعْ وْمَا كَتّْشَافْشْ، وْبْنَى السّْفِينَة بَاشْ يْنَجِّي عَائِلْتُه، وْبْهَادْشِّي حْكَمْ عْلَى الدّْنْيَا وْوْرَتْ التَّقْوَى اللِّي كَتّْعْطَى عْلَى حْسَابْ الْإِيمَانْ.</div>
<div class="v" id="v8"><span class="vn">8</span> <span class="br-p"><br><br></span>بْالْإِيمَانْ، سْمَعْ إِبْرَاهِيمْ لْلَّهْ مْلِّي عَيّْطْ عْلِيهْ، وْطَاعْ وْخْرَجْ لْلْأَرْضْ اللِّي وَاعْدُه بَاشْ يْوْرَتْهَا. خْرَجْ بْلَا مَا يْعْرَفْ فِينْ غَيْمْشِي.</div>
<div class="v" id="v9"><span class="vn">9</span> بْالْإِيمَانْ، تّْغَرّْبْ فْالْأَرْضْ اللِّي وَاعْدُه بِيهَا اللَّهْ. وْسْكَنْ فْالْخْيَامْ مْعَ إِسْحَاقْ وْيَعْقُوبْ اللِّي وَارْتِينْ مْعَاهْ نَفْسْ الْوَعْدْ.</div>
<div class="v" id="v10"><span class="vn">10</span> حِيتْ كَانْ إِبْرَاهِيمْ كَيْتّْسَنَّى الْمْدِينَة اللِّي عَنْدْهَا السَّاسْ، وْاللِّي اللَّهْ خَطّْطْ لِيهَا وْبْنَاهَا.</div>
<div class="v" id="v11"><span class="vn">11</span> <span class="br-p"><br><br></span>بْالْإِيمَانْ، سَارَة حْتَّى هِيَ عْطَاهَا اللَّهْ الْقُدْرَة بَاشْ تْوْلَدْ وَاخَّا كْبْرَاتْ فْالْعْمَرْ، حِيتْ آمْنَاتْ بْلِّي اللَّهْ أَمِينْ وْكَيْدِيرْ دَاكْشِّي اللِّي كَيْوْعَدْ بِيهْ.</div>
<div class="v" id="v12"><span class="vn">12</span> عْلَى دَاكْشِّي، تّْوْلَدْ مْنْ رَاجْلْ وَاحْدْ اللِّي هُوَ إِبْرَاهِيمْ وْاللِّي كَانْ قْرِيبْ يْمُوتْ، شَعْبْ بْحَالْ نْجُومْ السّْمَا فْالْكْتْرَة دْيَالُه، وْبْحَالْ الرّْمْلَة دْ الْبْحَرْ اللِّي مَا يْمْكَنْشْ تّْحْسَبْ.</div>
<div class="v" id="v13"><span class="vn">13</span> <span class="br-p"><br><br></span>فْالْإِيمَانْ مَاتُو هَادْ النَّاسْ كُلّْهُمْ، بْلَا مَا يَاخْدُو دَاكْشِّي اللِّي وَاعْدْهُمْ بِيهْ اللَّهْ، وَلَكِنْ مْنْ بْعِيدْ شَافُو هَادْ الْأُمُورْ وْفْرْحُو بِيهَا، وْعْتَرْفُو بْلِّي هُمَ بْرَّانِيِّينْ وْضْيَافْ فْهَادْ الْأَرْضْ.</div>
<div class="v" id="v14"><span class="vn">14</span> حِيتْ اللِّي كَيْݣُولُو بْحَالْ هَادْ الْكْلَامْ كَيْبَيّْنُو بْلِّي رَاهُمْ كَيْقَلّْبُو عْلَى أَرْضْ غَتْكُونْ هِيَ بْلَادْهُمْ.</div>
<div class="v" id="v15"><span class="vn">15</span> وْكُونْ فَكّْرُو فْالْبْلَادْ اللِّي خَرْجُو مْنّْهَا، كُونْ كَانْتْ عَنْدْهُمْ الْوْجْبَة بَاشْ يْرْجْعُو لِيهَا.</div>
<div class="v" id="v16"><span class="vn">16</span> وَلَكِنْ هُمَ كَانُو كَيْتّْرَجَّاوْ بْلَادْ حْسَنْ، الْبْلَادْ اللِّي كَايْنَة فْالسّْمَا. هَادْشِّي عْلَاشْ مَا حْشَمْشْ اللَّهْ بَاشْ يْتّْسَمَّى الْإِلَاهْ دْيَالْهُمْ، حِيتْ وَجّْدْ لِيهُمْ وَاحْدْ الْمْدِينَة.</div>
<div class="v" id="v17"><span class="vn">17</span> <span class="br-p"><br><br></span>بْالْإِيمَانْ، قَدّْمْ إِبْرَاهِيمْ وَلْدُه إِسْحَاقْ دْبِيحَة مْلِّي جَرّْبُه اللَّهْ. هَادَاكْ اللِّي قْبَلْ الْوَعْدْ دْيَالْ اللَّهْ قَدّْمْ وَلْدُه الْوْحِيدْ.</div>
<div class="v" id="v18"><span class="vn">18</span> وَاخَّا ݣَالْ لِيهْ اللَّهْ: «رَاهْ بْإِسْحَاقْ غَتْكُونْ عَنْدْكْ التّْرِّيكَة».</div>
<div class="v" id="v19"><span class="vn">19</span> وْآمْنْ إِبْرَاهِيمْ بْلِّي اللَّهْ قَادْرْ يْبْعَتْ الْمُوتَى، وْهَكَّا رْجّْعْ لِيهْ اللَّهْ وَلْدُه إِسْحَاقْ بْحَالْ إِلَا بَعْتُه مْنْ الْمُوتْ.</div>
<div class="v" id="v20"><span class="vn">20</span> <span class="br-p"><br><br></span>بْالْإِيمَانْ، بَارْكْ إِسْحَاقْ يَعْقُوبْ وْعِيسُو مْنْ جِهْةْ الْمُسْتَقْبَلْ دْيَالْهُمْ.</div>
<div class="v" id="v21"><span class="vn">21</span> بْالْإِيمَانْ، مْلِّي قَرّْبْ يَعْقُوبْ يْمُوتْ بَارْكْ وْلَادْ يُوسْفْ بْجُوجْ، وْسْجَدْ لْلَّهْ وْهُوَ مْتَكِّي عْلَى عْكَّازُه.</div>
<div class="v" id="v22"><span class="vn">22</span> بْالْإِيمَانْ، مْلِّي قَرّْبْ يُوسْفْ يْمُوتْ تّْكَلّْمْ عْلَى النّْهَارْ اللِّي غَيْخْرُجْ فِيهْ شَعْبْ إِسْرَائِيلْ مْنْ مِصْرْ وْوْصَّى بَاشْ يَاخْدُو مْعَاهُمْ الْعْضَامْ دْيَالُه.</div>
<div class="v" id="v23"><span class="vn">23</span> <span class="br-p"><br><br></span>بْالْإِيمَانْ، بَعْدْمَا تّْوْلَدْ مُوسَى، خْبَّاوْهْ وَالِدِيهْ مُدَّةْ تْلْتْ شْهُورْ، حِيتْ شَافُو بْلِّي هُوَ وَلْدْ زْوِينْ وْمَا خَافُوشْ مْنْ الْأَمْرْ دْيَالْ الْمَلِكْ.</div>
<div class="v" id="v24"><span class="vn">24</span> بْالْإِيمَانْ، مْلِّي كْبَرْ مُوسَى مَا قْبَلْشْ يْعَيْطُو لِيهْ النَّاسْ وَلْدْ بَنْتْ فِرْعَوْنْ،</div>
<div class="v" id="v25"><span class="vn">25</span> وْفَضّْلْ بَاشْ يْتّْعَدّْبْ مْعَ شَعْبْ اللَّهْ فْعُوضْ مَا يْتّْمَتّْعْ وَقْتْ قْلِيلْ بْالدَّنْبْ.</div>
<div class="v" id="v26"><span class="vn">26</span> وْحْسَبْ الْعْدَابْ اللِّي غَيْقَاسِيهْ الْمَسِيحْ كَنْزْ عْظِيمْ كْبَرْ مْنْ كْنُوزْ مِصْرْ، حِيتْ عِينِيهْ كَانُو عْلَى الْجَائِزَة.</div>
<div class="v" id="v27"><span class="vn">27</span> بْالْإِيمَانْ، سْمَحْ مُوسَى فْأَرْضْ مِصْرْ بْلَا مَا يْخَافْ مْنْ الْغَضَبْ دْيَالْ الْمَلِكْ، وْبْقَى تَابْتْ فْالرَّأْيْ دْيَالُه بْحَالْ إِلَا كَانْ كَيْشُوفْ اللَّهْ اللِّي مَا كَيْتّْشَافْشْ.</div>
<div class="v" id="v28"><span class="vn">28</span> <span class="br-p"><br><br></span>بْالْإِيمَانْ، دَارْ عِيدْ الْفِصْحْ وْرَشّْ الدّْمْ بَاشْ مَا يْمَسّْشْ مَلَاكْ الْمُوتْ حْتَّى بْكَرْ مْنْ شَعْبْ إِسْرَائِيلْ.</div>
<div class="v" id="v29"><span class="vn">29</span> بْالْإِيمَانْ، قْطَعْ الشَّعْبْ الْبْحَرْ الْأَحْمَرْ بْحَالْ الْأَرْضْ الْيَابْسَة، وَلَكِنْ مْلِّي بْغَاوْ الْمِصْرِيِّينْ يْقْطْعُوهْ غَرْقُو.</div>
<div class="v" id="v30"><span class="vn">30</span> بْالْإِيمَانْ، طَاحُو أَسْوَارْ أَرِيحَا بَعْدْمَا ضَارْ عْلِيهُمْ الشَّعْبْ مُدَّةْ سْبَعْ يَّامْ.<sup class="fnm"><a name="fnm2" href="#fn2">2</a></sup></div>
<div class="v" id="v31"><span class="vn">31</span> بْالْإِيمَانْ، رَاحَابْ اللِّي كَتْفْسَدْ مَا تّْهَلْكَاتْشْ مْعَ عْدْيَانْ اللَّهْ، حِيتْ رَحّْبَاتْ بْهَادُوكْ اللِّي جَاوْ بَاشْ يْدِّيوْ الْخْبَارْ لْشَعْبْ إِسْرَائِيلْ.<sup class="fnm"><a name="fnm3" href="#fn3">3</a></sup></div>
<div class="v" id="v32"><span class="vn">32</span> <span class="br-p"><br><br></span>إِيوَا آشْ يْمْكَنْ نْݣُولْ كْتَرْ مْنْ هَادْشِّي؟ رَاهْ مَا عَنْدِيشْ الْوَقْتْ بَاشْ نْتّْكَلّْمْ عْلَى جِدْعُونْ، وْبَارَاقْ، وْشَمْشُونْ، وْيَفْتَاحْ، وْدَاوُدْ، وْصَمُوئِيلْ، وْالْأَنْبِيَا.</div>
<div class="v" id="v33"><span class="vn">33</span> بْالْإِيمَانْ، رَاهُمْ غْلْبُو الْمَمْلَكَاتْ، وْحْكْمُو بْالْحَقّْ، وْخْدَاوْ دَاكْشِّي اللِّي وَاعْدْهُمْ بِيهْ اللَّهْ، وْسْدُّو فَّامْ السّْبُوعَ،</div>
<div class="v" id="v34"><span class="vn">34</span> وْطْفَاوْ الْعَافْيَة الْقْوِيَّة، وْنْجَاوْ مْنْ الْمُوتْ فْالْحَرْبْ، كَانُو ضْعَافْ وْوْلَّاوْ قْوِيِّينْ، وْوْلَّاوْ شْدَادْ فْالْحَرْبْ، وْغْلْبُو بْزَّافْ دْيَالْ الْعَسْكَرْ الْبْرَّانِيِّينْ.</div>
<div class="v" id="v35"><span class="vn">35</span> شِي عْيَالَاتْ رْجْعُو لِيهُمْ الْمُوتَى دْيَالْهُمْ مْنْ بَعْدْمَا تّْبَعْتُو مْنْ الْمُوتْ. وَلَكِنْ وْحْدِينْ خْرِينْ تّْعَدّْبُو وْرْفْضُو يْنْجَاوْ حِيتْ بْغَاوْ يْتّْبَعْتُو مْنْ الْمُوتْ وْتْكُونْ عَنْدْهُمْ الْحَيَاةْ الْمْزْيَانَة.</div>
<div class="v" id="v36"><span class="vn">36</span> وْوْحْدِينْ خْرِينْ تّْضَلْمُو، وْتّْضْرْبُو، وْتّْرْمَاوْ فْالْحَبْسْ وْهُمَ مْكَتّْفِينْ بْالسّْنَاسْلْ.</div>
<div class="v" id="v37"><span class="vn">37</span> وْمَاتُو مْرْجُومِينْ، وْتّْقَطّْعُو عْلَى جُوجْ طْرَافْ بْالْمْنْشَارْ، وْتّْقْتْلُو بْالسِّيفْ، وْمْنّْهُمْ اللِّي كَانُو دَايْعِينْ فْكُلّْ بْلَاصَة وْهُمَ لَابْسِينْ جْلُودْ الْغْنَمْ وْالْمَاعْزْ، وْمَا كَانْشْ عَنْدْهُمْ بَاشْ يْعِيشُو، وْكَانُو مْقْهُورِينْ وْمْضْلُومِينْ.</div>
<div class="v" id="v38"><span class="vn">38</span> هَادْ النَّاسْ مَا كَتْسْتَاهْلْهُمْشْ الدّْنْيَا. كَانُو مُّوضّْرِينْ فْالصَّحْرَا وْالجّْبَالْ وْفْالْغِيرَانْ وْالْحْفَارِي.</div>
<div class="v" id="v39"><span class="vn">39</span> ݣَاعْ هَادْ النَّاسْ كَانْ مْشْهُودْ لِيهُمْ بْإِيمَانْهُمْ، وْوَاخَّا هَكَّاكْ مَا خْدَاوْشْ الْوَعْدْ اللِّي وَاعْدْهُمْ بِيهْ اللَّهْ.</div>
<div class="v" id="v40"><span class="vn">40</span> حِيتْ مْنْ قْبَلْ وَجّْدْ لِينَا اللَّهْ الْحَاجَة الْمْخَيّْرَة، وْمَا بْغَاهُمْشْ يْكُونُو مْكْمُولِينْ بْلَا بِينَا.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->يوحنا ١‏:٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->يشوع ٦‏:١٢‏-٢١<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->يشوع ٦‏:٢٢‏-٢٥؛ يشوع ٢‏:١‏-٢١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>