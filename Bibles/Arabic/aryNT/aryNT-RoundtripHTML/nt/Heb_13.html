<html><head>
<meta http-equiv="Content-Type" content="text/html;charset=utf-8" />
<title>Heb 13 &ndash; الرِّسَالَة لْلْعِبْرَانِيِّينْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 13);">
<div id="navbar"><a href="../index.html">الترجمة المغربية القياسية</a> &ndash; <b>الرِّسَالَة لْلْعِبْرَانِيِّينْ</b> &ndash; <a href="Heb_1.html">1</a> ... <a href="Heb_11.html">11</a> <a href="Heb_12.html">12</a> <b>13</b> </div><hr>
<h1>Heb 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>كِيفَاشْ نْرْضِيوْ اللَّهْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ تْلْطَاشْ</b></span> <span class="br-p"><br><br></span>خَلِّيوْ مْحَبّْتْكُمْ لْلْخُوتْ تْزِيدْ.</div>
<div class="v" id="v2"><span class="vn">2</span> وْمَا تْنْسَاوْشْ تْكُونُو مْضْيَافِينْ، حِيتْ شِي نَاسْ دَارُو هَادْشِّي وْضَايْفُو مَلَايْكَة بْلَا مَا يْعَرْفُو.<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> تّْفَكّْرُو الْمْسْجُونِينْ بْحَالْ إِلَا كْنْتُو مْسْجُونِينْ مْعَاهُمْ، وْتّْفَكّْرُو اللِّي كَيْتّْعَدّْبُو بْحَالْ إِلَا نْتُمَ نِيتْ اللِّي كَتّْعَدّْبُو فْالدَّاتْ.</div>
<div class="v" id="v4"><span class="vn">4</span> خَاصّْ كُلّْ وَاحْدْ فِيكُمْ يْحْتَرْمْ الزّْوَاجْ، وْتْكُونْ الْعَلَاقَة مَا بِينْ الرَّاجْلْ وْمْرَاتُه نْقِيَّة، حِيتْ اللَّهْ غَيْعَاقْبْ اللِّي كَيْزْنِيوْ وْاللِّي كَيْفَسْدُو.</div>
<div class="v" id="v5"><span class="vn">5</span> وْمَا تْخَلِّيوْشْ مْحَبّْتْكُمْ لْلْفْلُوسْ تْأَتّْرْ عْلَى حْيَاتْكُمْ، وْقْنْعُو بْدَاكْشِّي اللِّي عَنْدْكُمْ، حِيتْ اللَّهْ كَيْݣُولْ: «عَمّْرْنِي مَا غَنْخَلِّيكْ وَلَا غَنْسْمَحْ فِيكْ».<sup class="fnm"><a name="fnm2" href="#fn2">2</a></sup></div>
<div class="v" id="v6"><span class="vn">6</span> دَاكْشِّي عْلَاشْ كَنْݣُولُو وْحْنَا تَايْقِينْ فْنْفُوسْنَا: «الرَّبّْ هُوَ اللِّي كَيْعَاوْنِّي وْمَا غَادِيشْ نْخَافْ. آشْ غَيْدِيرْ لِيَّ بْنَادْمْ؟».</div>
<div class="v" id="v7"><span class="vn">7</span> <span class="br-p"><br><br></span>تْفَكّْرُو الْمْسْؤُولِينْ دْيَالْكُمْ اللِّي خَبّْرُوكُمْ بْكْلَامْ اللَّهْ، وْشُوفُو مْزْيَانْ كِيفَاشْ كْمْلَاتْ حْيَاتْهُمْ، كُونُو بْحَالْهُمْ فْالْإِيمَانْ.</div>
<div class="v" id="v8"><span class="vn">8</span> يَسُوعْ الْمَسِيحْ رَاهْ هُوَ هُوَ، الْبَارْحْ وْالْيُومْ وْعْلَى الدّْوَامْ.</div>
<div class="v" id="v9"><span class="vn">9</span> مَا تْخَلِّيوْشْ التَّعَالِيمْ الْمْتْنَوّْعَة وْالْغْرِيبَة تْجَرّْكُمْ، حِيتْ مْزْيَانْ يْكُونْ الْقَلْبْ تَابْتْ بْالنِّعْمَة مَاشِي بْالْمَاكْلَة اللِّي مَا نْفْعَاتْشْ هَادُوكْ اللِّي دَارُو بِيهَا.</div>
<div class="v" id="v10"><span class="vn">10</span> حْنَا عَنْدْنَا مَدْبَحْ، وْاللِّي كَيْخَدْمُو فْالسُّكْنَى الْمْقَدّْسَة مَا عَنْدْهُمْشْ الْحَقّْ يَاكْلُو مْنُّه.</div>
<div class="v" id="v11"><span class="vn">11</span> وْرَاهْ رَئِيسْ رْجَالْ الدِّينْ كَانْ كَيَاخُدْ الدّْمْ دْيَالْ الْحَيَوَانَاتْ وْكَيْدْخَلْ بِيهْ لْلْمُوضْعْ الْمْقَدّْسْ بْزَّافْ، وْكَيْقَدّْمُه لْلَّهْ عْلَى وْدّْ الدّْنُوبْ، وْكَيْحْرَقْ الدّْبَايْحْ عْلَى بْرَّا دْ الْخْيَامْ.</div>
<div class="v" id="v12"><span class="vn">12</span> هَادْشِّي عْلَاشْ، حْتَّى يَسُوعْ مَاتْ عْلَى بْرَّا دْيَالْ بَابْ أُورْشَلِيمْ بَاشْ بْالدّْمْ دْيَالُه يْقَدّْسْ الشَّعْبْ.</div>
<div class="v" id="v13"><span class="vn">13</span> إِيوَا خَاصّْنَا نْخَرْجُو لْعَنْدُه عْلَى بْرَّا دْ الْخْيَامْ وْحْنَا هَازِّينْ اللَّعْنَة دْيَالُه.</div>
<div class="v" id="v14"><span class="vn">14</span> حِيتْ فْهَادْ الدّْنْيَا كَنْسَكْنُو فْمْدِينَة مَا دَايْمَاشْ، وَلَكِنْ كَنْقَلّْبُو عْلَى الْمْدِينَة اللِّي دَايْمَة.</div>
<div class="v" id="v15"><span class="vn">15</span> عْلِيهَا خَاصّْنَا بْيَسُوعْ نْقَدّْمُو لْلَّهْ فْكُلّْ وَقْتْ الدّْبِيحَة دْيَالْ التَّسْبِيحْ، اللِّي هِيَ الْغْلَّة دْيَالْ الشّْفَايْفْ اللِّي كَيْعْتَرْفُو بْإِسْمْ الرَّبّْ.</div>
<div class="v" id="v16"><span class="vn">16</span> وَلَكِنْ مَا تْنْسَاوْشْ تْدِيرُو الْخِيرْ، وْتْشَرْكُو مْعَ النَّاسْ دَاكْشِّي اللِّي عَنْدْكُمْ، حِيتْ بْحَالْ هَادْ الدّْبَايْحْ هُمَ اللِّي كَيْفَرّْحُو اللَّهْ.</div>
<div class="v" id="v17"><span class="vn">17</span> <span class="br-p"><br><br></span>طِيعُو الْمْسْؤُولِينْ دْيَالْكُمْ وْدِيرُو بْكْلَامْهُمْ، حِيتْ كَيْرَدُّو لِيكُمْ الْبَالْ بْحَالْ إِلَا غَيْتّْحَاسْبُو عْلَى هَادْشِّي، بَاشْ يْدِيرُو خْدَمْتْهُمْ بْالْفَرْحَة مَاشِي بْالجّْمِيلْ حِيتْ هَادْشِّي مَا عَنْدْكُمْ فِيهْ رْبَحْ.</div>
<div class="v" id="v18"><span class="vn">18</span> <span class="br-p"><br><br></span>صْلِّيوْ مْنْ جِهْتْنَا، حِيتْ حْنَا مْتْيِقّْنِينْ بْلِّي ضَمِيرْنَا نْقِي، وْكَنْبْغِيوْ نْتّْعَامْلُو مْزْيَانْ فْكُلّْشِي.</div>
<div class="v" id="v19"><span class="vn">19</span> وْكَنْطْلَبْ مْنّْكُمْ بْالْخُصُوصْ، تْصَلِّيوْ مْنْ جِهْتِي بَاشْ يْرَدّْنِي اللَّهْ دْغْيَا لْعَنْدْكُمْ.</div>
<div class="v" id="v20"><h2>الصّْلَاة</h2><span class="vn">20</span> <span class="br-p"><br><br></span>وْكَنْطْلَبْ مْنْ اللَّهْ اللِّي كَيْعْطِي الْهْنَا، وْاللِّي بْعَتْ مْنْ الْمُوتْ رَبّْنَا يَسُوعْ الرَّاعِي الْكْبِيرْ دْيَالْ الْخْرْفَانْ بْدْمّْ الْعَهْدْ الدَّايْمْ،</div>
<div class="v" id="v21"><span class="vn">21</span> بَاشْ يْخَلِّيكُمْ قَادْرِينْ تْدِيرُو كُلّْ حَاجَة مْزْيَانَة، وْتْدِيرُو مُرَادُه، وْيْدِيرْ فِينَا دَاكْشِّي اللِّي كَيْرْضِيهْ بْيَسُوعْ الْمَسِيحْ اللِّي لِيهْ الْعَزّْ دِيمَا وْعْلَى الدّْوَامْ. آمِينْ.</div>
<div class="v" id="v22"><span class="vn">22</span> <span class="br-p"><br><br></span>وْكَنْطْلَبْ مْنّْكُمْ آ الْخُوتْ بَاشْ تْقْبْلُو بْالصّْبَرْ كْلَامْ التَّشْجِيعْ اللِّي كْتَبْتُه لِيكُمْ فْهَادْ الرِّسَالَة، حِيتْ رَاهْ هُوَ كْلَامْ قْلِيلْ.</div>
<div class="v" id="v23"><span class="vn">23</span> وْكَنْعْلَمْكُمْ بْلِّي خُونَا تِيمُوتَاوُسْ خْرَجْ مْنْ الْحَبْسْ، وْإِلَا جَا عَنْدِي دْغْيَا غَادِي نْجِي مْعَاهْ بَاشْ نْشُوفْكُمْ.</div>
<div class="v" id="v24"><span class="vn">24</span> سَلّْمُو عْلَى ݣَاعْ الْمْسْؤُولِينْ دْيَاوْلْكُمْ وْعْلَى ݣَاعْ الْمُومْنِينْ الْمْقَدّْسِينْ. كَيْسَلّْمُو عْلِيكُمْ الْخُوتْ اللِّي فْإِيطَالِيَا.</div>
<div class="v" id="v25"><span class="vn">25</span> وْالنِّعْمَة دْيَالْ اللَّهْ تْكُونْ مْعَاكُمْ كُلّْكُمْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->التكوين ١٩‏:١‏-٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->يشوع ١‏:٥<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>