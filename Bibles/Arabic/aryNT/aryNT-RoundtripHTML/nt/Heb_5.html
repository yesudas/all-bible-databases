<html><head>
<meta http-equiv="Content-Type" content="text/html;charset=utf-8" />
<title>Heb 5 &ndash; الرِّسَالَة لْلْعِبْرَانِيِّينْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 5);">
<div id="navbar"><a href="../index.html">الترجمة المغربية القياسية</a> &ndash; <b>الرِّسَالَة لْلْعِبْرَانِيِّينْ</b> &ndash; <a href="Heb_1.html">1</a> ... <a href="Heb_3.html">3</a> <a href="Heb_4.html">4</a> <b>5</b> <a href="Heb_6.html">6</a> <a href="Heb_7.html">7</a> ... <a href="Heb_13.html">13</a> </div><hr>
<h1>Heb 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="css" style="font-style: italic; myBibleType=note"><b>الْفَصْلْ الْخَامْسْ</b></span> <span class="br-p"><br><br></span>كُلّْ وَاحْدْ مْنْ الرُّؤَسَا دْ رْجَالْ الدِّينْ كَيْتّْخْتَارْ مْنْ بِينْ النَّاسْ، بَاشْ يْنُوبْ عْلِيهُمْ قُدَّامْ اللَّهْ وْيْقَرّْبْ الْهْدِيَّاتْ وْالدّْبَايْحْ دْيَالْهُمْ عْلَى وْدّْ الدّْنُوبْ.</div>
<div class="v" id="v2"><span class="vn">2</span> هُوَ قَادْرْ يْحَنّْ عْلَى اللِّي مَا عَارْفِينْشْ وْعْلَى اللِّي خَارْجِينْ عْلَى الطّْرِيقْ، وَاخَّا حْتَّى هُوَ كَيْدْنَبْ.</div>
<div class="v" id="v3"><span class="vn">3</span> وْهَادْشِّي عْلَاشْ كَانْ لَازْمْ عْلِيهْ يْقَدّْمْ الدّْبَايْحْ لْلَّهْ حْتَّى عْلَى وْدّْ دْنُوبُه، كِمَا كَيْقَدّْمْ الدّْبَايْحْ عْلَى وْدّْ الشَّعْبْ.</div>
<div class="v" id="v4"><span class="vn">4</span> وْرَاهْ حْتَّى وَاحْدْ مَا كَيَاخُدْ هَادْ الْخْدْمَة بْرَاسُه، وَلَكِنْ كَيَاخْدْهَا اللِّي اللَّهْ عَيّْطْ لِيهْ، كِمَا عَيّْطْ لْهَارُونْ حْتَّى هُوَ.</div>
<div class="v" id="v5"><span class="vn">5</span> وْهَكَّا حْتَّى الْمَسِيحْ مَا عْطَاشْ الْعَزّْ لْرَاسُه بَاشْ يْوَلِّي رَئِيسْ رْجَالْ الدِّينْ، وَلَكِنْ اللَّهْ هُوَ اللِّي ݣَالْ لِيهْ: «نْتَ الْوَلْدْ دْيَالِي، وْمْنْ الْيُومْ رَانِي بَّاكْ».</div>
<div class="v" id="v6"><span class="vn">6</span> وْݣَالْ فْبْلَاصَة خْرَى: «نْتَ رَاجْلْ الدِّينْ عْلَى الدّْوَامْ فْمْقَامْ مَلْكِي صَادِقْ».</div>
<div class="v" id="v7"><span class="vn">7</span> وْرَاهْ فْالْوَقْتْ اللِّي كَانْ عَايْشْ فِيهْ الْمَسِيحْ عْلَى الْأَرْضْ، كَانْ كَيْصَلِّي بْصُوتْ عَالِي وْبْالدّْمُوعْ وْكَيْطْلَبْ اللَّهْ اللِّي قَادْرْ يْنَجِّيهْ مْنْ الْمُوتْ، وْسْتَاجْبْ اللَّهْ لْصْلَاتُه عْلَى حْسَابْ التَّقْوَى دْيَالُه.<sup class="fnm"><a name="fnm1" href="#fn1">1</a></sup></div>
<div class="v" id="v8"><span class="vn">8</span> وْوَاخَّا كَانْ وَلْدْ اللَّهْ، تْعَلّْمْ الطَّاعَة بْالْعْدَابْ اللِّي قَاسَاهْ.</div>
<div class="v" id="v9"><span class="vn">9</span> وْمْلِّي وْلَّى مْكْمُولْ، وْلَّى هُوَ سْبَابْ النّْجَا الدَّايْمْ لْݣَاعْ النَّاسْ اللِّي كَيْطِيعُوهْ.</div>
<div class="v" id="v10"><span class="vn">10</span> حِيتْ اللَّهْ عَيّْطْ لِيهْ بَاشْ يْكُونْ رَئِيسْ رْجَالْ الدِّينْ فْمْقَامْ مَلْكِي صَادِقْ.</div>
<div class="v" id="v11"><span class="vn">11</span> عَنْدِي بْزَّافْ دْ الْكْلَامْ فْهَادْشِّي، وَلَكِنْ صْعِيبْ يْتّْشْرَحْ حِيتْ نْتُمَ تْقَالْ فْالْفْهَامَة.</div>
<div class="v" id="v12"><span class="vn">12</span> رَاهْ كَانْ خَاصّْكُمْ تْكُونُو مُعَلِّمِينْ حِيتْ كَانْ عَنْدْكُمْ الْوَقْتْ الْكَافِي، وَلَكِنْ نْتُمَ بَاقِي خَاصّْ اللِّي يْعَلّْمْكُمْ الدُّرُوسْ اللّْوّْلِينْ فْكْلَامْ اللَّهْ، وْمَازَالْ مْحْتَاجِينْ لْلْحْلِيبْ مَاشِي لْلْمَاكْلَة دْيَالْ الْكْبَارْ.<sup class="fnm"><a name="fnm2" href="#fn2">2</a></sup></div>
<div class="v" id="v13"><span class="vn">13</span> حِيتْ اللِّي كَيْعِيشْ بْالْحْلِيبْ، مَا كَيْفْهَمْشْ كْلَامْ الْحَقّْ، حِيتْ مَازَالْ دْرِّي صْغِيرْ فْالْإِيمَانْ.</div>
<div class="v" id="v14"><span class="vn">14</span> أَمَّا الْمَاكْلَة دْ الْكْبَارْ، رَاهَا لْلِّي نَاضْجِينْ، عْلَاحْقَّاشْ تْدَرّْبُو مْزْيَانْ عْلَى كِيفَاشْ يْفَرّْقُو بِينْ الْخِيرْ وْالشَّرّْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ٢٦‏:٣٦‏-٤٦؛ مرقس ١٤‏:٣٢‏-٤٢؛ لوقا ٢٢‏:٣٩‏-٤٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->١كورنتوس ٣‏:٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>