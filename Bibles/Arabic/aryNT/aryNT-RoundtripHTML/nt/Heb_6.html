<html><head>
<meta http-equiv="Content-Type" content="text/html;charset=utf-8" />
<title>Heb 6 &ndash; الرِّسَالَة لْلْعِبْرَانِيِّينْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 6);">
<div id="navbar"><a href="../index.html">الترجمة المغربية القياسية</a> &ndash; <b>الرِّسَالَة لْلْعِبْرَانِيِّينْ</b> &ndash; <a href="Heb_1.html">1</a> ... <a href="Heb_4.html">4</a> <a href="Heb_5.html">5</a> <b>6</b> <a href="Heb_7.html">7</a> <a href="Heb_8.html">8</a> ... <a href="Heb_13.html">13</a> </div><hr>
<h1>Heb 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>رْدُّو بَالْكُمْ لَتْرْجْعُو عْلَى الْإِيمَانْ بْالْمَسِيحْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ السَّادْسْ</b></span> <span class="br-p"><br><br></span>عْلَى هَادْشِّي، خَاصّْنَا نْخَلِّيوْ الدُّرُوسْ اللّْوّْلِينْ اللِّي تّْعَلّْمْنَاهُمْ عْلَى الْمَسِيحْ، وْنْزِيدُو نْتّْعَلّْمُو بَاشْ نْكُونُو كَامْلِينْ، وْمَا خَاصّْنَاشْ نْعَاوْدُو نْتّْكَلّْمُو عْلَى السَّاسْ اللِّي هُوَ التُّوبَة مْنْ الْأَعْمَالْ الْمْيّْتَة، وْالْإِيمَانْ بْاللَّهْ،</div>
<div class="v" id="v2"><span class="vn">2</span> وْالتَّعْلِيمْ عْلَى الْمَعْمُودِيَّة، وْحْطَّانْ الْيْدِّينْ، وْالْبَعْتْ مْنْ الْمُوتْ، وْيُومْ الْحِسَابْ،</div>
<div class="v" id="v3"><span class="vn">3</span> وْهَادْشِّي اللِّي غَنْدِيرُو إِلَا بْغَا اللَّهْ.</div>
<div class="v" id="v4"><span class="vn">4</span> حِيتْ اللِّي جَاوْ لْلنُّورْ وَاحْدْ الْمَرَّة، وْدَاقُو الْعَطِيَّة دْ اللَّهْ مْنْ السّْمَا، وْوْلَّاتْ عَنْدْهُمْ الشّْرْكَة مْعَ الرُّوحْ الْقُدُسْ،</div>
<div class="v" id="v5"><span class="vn">5</span> وْدَاقُو كْلَامْ اللَّهْ الْمْزْيَانْ وْالْقُوَّاتْ دْيَالْ الزّْمَانْ اللِّي غَيْجِي،</div>
<div class="v" id="v6"><span class="vn">6</span> وْمْنْ بَعْدْ رْجْعُو عْلَى إِيمَانْهُمْ، مَا يْمْكَنْشْ تْرْجّْعْهُمْ مَرَّة خْرَى بَاشْ يْتُوبُو، حِيتْ هُمَ بْرَاسْهُمْ كَيْصَلْبُو وَلْدْ اللَّهْ مَرَّة خْرَى، وْكَيْشَوّْهُو السُّمْعَة دْيَالُه.</div>
<div class="v" id="v7"><span class="vn">7</span> عْلَاحْقَّاشْ الْأَرْضْ إِلَا رْوَاتْ مْنْ كْتْرَةْ الشّْتَا اللِّي صْبَّاتْ عْلِيهَا، وْنْبّْتَّاتْ رْبِيعْ نَافْعْ لْهَادُوكْ اللِّي تّْحَرْتَاتْ عْلَى وْدّْهُمْ، اللَّهْ غَيْبَارْكْهَا.</div>
<div class="v" id="v8"><span class="vn">8</span> وَلَكِنْ إِلَا نْبّْتَاتْ الشُّوكْ وْالسّْدْرَة، رَاهَا بْلَا قِيمَة وْتْسْتَاهْلْ اللَّعْنَة، وْفْاللّْخْرْ غَتّْحْرَقْ.</div>
<div class="v" id="v9"><span class="vn">9</span> <span class="br-p"><br><br></span>كَنْݣُولُو هَادْ الْكْلَامْ آ خُوتِي الْعْزَازْ، وَلَكِنْ رَاهْ حْنَا مْتْيِقّْنِينْ بْلِّي نْتُمَ فْالطّْرِيقْ الْمْزْيَانَة اللِّي كَتْدِّي لْلنّْجَا.</div>
<div class="v" id="v10"><span class="vn">10</span> حِيتْ اللَّهْ مَاشِي ضَالْمْ بَاشْ يْنْسَى الْخْدْمَة دْيَالْكُمْ، وْالْمْحَبَّة اللِّي بَيّْنْتُوهَا عْلَى وْدّْ الْإِسْمْ دْيَالُه، مْلِّي عَاوْنْتُو الْمُومْنِينْ الْمْقَدّْسِينْ وْمَازَالْ كَتْعَاوْنُوهُمْ.</div>
<div class="v" id="v11"><span class="vn">11</span> وْرَاهْ بْغِينَا يْبَيّْنْ كُلّْ وَاحْدْ مْنّْكُمْ بْحَالْ هَادْ الْحْدَاݣَة، وْيْبْقَى تَابْتْ فْالرّْجَا حْتَّى لْلّْخْرْ،</div>
<div class="v" id="v12"><span class="vn">12</span> بَاشْ مَا تْكُونُوشْ مْعْݣَازِينْ، وَلَكِنْ تْكُونُو بْحَالْ هَادُوكْ اللِّي بْالْإِيمَانْ وْالصّْبَرْ كَيْوَرْتُو دَاكْشِّي اللِّي وَاعْدْ بِيهْ اللَّهْ.</div>
<div class="v" id="v13"><h2>اللَّهْ كَيْوَاعْدْ وْمَا كَيْخَالْفْشْ</h2><span class="vn">13</span> <span class="br-p"><br><br></span>حِيتْ مْلِّي اللَّهْ وَاعْدْ إِبْرَاهِيمْ حْلَفْ لِيهْ بْرَاسُه، حِيتْ مَا كَايْنْشْ مَا فْضَلْ مْنْ رَاسُه بَاشْ يْحْلَفْ بِيهْ.</div>
<div class="v" id="v14"><span class="vn">14</span> وْݣَالْ لْإِبْرَاهِيمْ: «غَنْبَارْكْكْ وْغَنْكَتّْرْ تْرِّيكْتْكْ».</div>
<div class="v" id="v15"><span class="vn">15</span> وْهَكَّا صْبَرْ إِبْرَاهِيمْ حْتَّى خْدَا الْوَعْدْ.</div>
<div class="v" id="v16"><span class="vn">16</span> حِيتْ النَّاسْ كَيْحَلْفُو بْشِي حَدّْ فْضَلْ مْنّْهُمْ، بَاشْ يْأَكّْدُو كْلَامْهُمْ بْالْحْلُوفْ وْيْوَقّْفُو الْخْصُومَة بِينَاتْهُمْ.</div>
<div class="v" id="v17"><span class="vn">17</span> وْهَكَّا حْتَّى اللَّهْ مْلِّي بْغَا يْأَكّْدْ لْلِّي غَيْوَرْتُو الْوَعْدْ بْلِّي مُرَادُه عَمّْرُه مَا غَيْتْبَدّْلْ، أَكّْدْ كْلَامُه بْالْحْلُوفْ،</div>
<div class="v" id="v18"><span class="vn">18</span> هَادْ الجُّوجْ دْ الْأُمُورْ مَا كَيْتّْبَدّْلُوشْ، وْمَا يْمْكَنْشْ اللَّهْ يْكْدَبْ فِيهُمْ، وْبِيهُمْ كَنْتّْشَجّْعُو بْزَّافْ حْنَا اللِّي دْرْنَا تِقْتْنَا فْاللَّهْ بَاشْ نْتَبْتُو فْالرّْجَا اللِّي عْطَاهْ لِينَا.</div>
<div class="v" id="v19"><span class="vn">19</span> وْهَادْ الرّْجَا رَاهْ لْنْفُوسْنَا بْحَالْ الْفَاسْ دْ السّْفِينَة اللِّي تَابْتْ وْفِيهْ الْأَمَانْ، كَيْدْخَلْ مُورَا الْخَامِيَّة دْيَالْ الْمُوضْعْ الْمْقَدّْسْ،</div>
<div class="v" id="v20"><span class="vn">20</span> لْلْبْلَاصَة فِينْ دْخَلْ يَسُوعْ مْنْ قْبَلْ عْلَى وْدّْنَا، وْوْلَّى رَئِيسْ رْجَالْ الدِّينْ عْلَى الدّْوَامْ فْمْقَامْ مَلْكِي صَادِقْ.</div>
</div>
<!-- PARSED ABOVE; EDITING MAY BREAK PARSER -->
</body></html>