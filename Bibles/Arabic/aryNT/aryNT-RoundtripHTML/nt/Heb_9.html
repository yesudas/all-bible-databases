<html><head>
<meta http-equiv="Content-Type" content="text/html;charset=utf-8" />
<title>Heb 9 &ndash; الرِّسَالَة لْلْعِبْرَانِيِّينْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 9);">
<div id="navbar"><a href="../index.html">الترجمة المغربية القياسية</a> &ndash; <b>الرِّسَالَة لْلْعِبْرَانِيِّينْ</b> &ndash; <a href="Heb_1.html">1</a> ... <a href="Heb_7.html">7</a> <a href="Heb_8.html">8</a> <b>9</b> <a href="Heb_10.html">10</a> <a href="Heb_11.html">11</a> ... <a href="Heb_13.html">13</a> </div><hr>
<h1>Heb 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْمَسِيحْ هُوَ الْوَسِيطْ دْيَالْ الْعَهْدْ الجّْدِيدْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّاسْعْ</b></span> <span class="br-p"><br><br></span>الْعَهْدْ اللّْوّْلْ كَانُو عَنْدُه فْرَايْضْ دْ الْعِبَادَة، وْمُوضْعْ مْقَدّْسْ فْالْأَرْضْ،</div>
<div class="v" id="v2"><span class="vn">2</span> عْلَى هَادْشِّي تّْبْنَاتْ وَاحْدْ الْخِيمَة كَيْتّْسْمَّى الْمُوضْعْ اللّْوّْلْ فِيهَا «الْمُوضْعْ الْمْقَدّْسْ»، وْفِيهْ كَايْنَة الْحَسْكَة وْالْمِيدَة وْخُبْزْ التَّقْدِمَة.</div>
<div class="v" id="v3"><span class="vn">3</span> وْمْنْ وْرَا الْخَامِيَّة التَّانْيَة كَايْنْ الْمُوضْعْ اللِّي كَيْتّْسْمَّى «الْمُوضْعْ الْمْقَدّْسْ بْزَّافْ»،</div>
<div class="v" id="v4"><span class="vn">4</span> وْفِيهْ كَايْنْ مَدْبَحْ الدّْهَبْ دْيَالْ الْبْخُورْ، وْالتَّابُوتْ دْيَالْ الْعَهْدْ اللِّي مْغَطِّي كُلُّه بْالدّْهَبْ، وْفْلْدَاخْلْ دْيَالُه كَانْ وَاحْدْ الْمَاعُونْ دْيَالْ الدّْهَبْ فِيهْ خُبْزْ الْمَنّْ، وْالْعْصَا دْيَالْ هَارُونْ اللِّي نْبّْتَاتْ، وْجُوجْ لْوَاحْ دْ الْحْجَرْ فِيهُمْ وْصِيَّاتْ الْعَهْدْ.</div>
<div class="v" id="v5"><span class="vn">5</span> وْفُوقْ التَّابُوتْ كَايْنِينْ جُوجْ دْ الْمَلَايْكَة مْنْ الْكَرُوبِيمْ كَيْرَمْزُو لْلْحُضُورْ دْيَالْ اللَّهْ، وْبْضْلّْ جْنَاوْحْهُمْ كَيْغَطِّيوْ الْغْطَا دْيَالْ التَّابُوتْ. وَلَكِنْ دَابَا مَاشِي هَادَا هُوَ الْوَقْتْ فَاشْ غَنْفَسّْرْ هَادْ الْأُمُورْ بْالتَّدْقِيقْ.</div>
<div class="v" id="v6"><span class="vn">6</span> هَادْ الْأُمُورْ كَانْتْ مْرَتّْبَة بْهَادْ الشّْكَلْ، وْكَانُو رْجَالْ الدِّينْ كَيْدَخْلُو كُلَّ نْهَارْ لْلْمُوضْعْ اللّْوّْلْ بَاشْ يْدِيرُو خْدَمْتْهُمْ.</div>
<div class="v" id="v7"><span class="vn">7</span> أَمَّا الْمُوضْعْ التَّانِي رَاهْ مَا كَيْدْخَلْ لِيهْ غِيرْ رَئِيسْ رْجَالْ الدِّينْ مَرَّة وَحْدَة فْالْعَامْ، وْخَاصُّه يْدَخّْلْ مْعَاهْ دْمّْ الدّْبِيحَة بَاشْ يْقَدّْمُه لْلَّهْ عْلَى وْدّْ دْنُوبُه وْالدّْنُوبْ اللِّي دَارُوهُمْ الشَّعْبْ وْهُمَ مَا عَارْفِينْشْ،</div>
<div class="v" id="v8"><span class="vn">8</span> وْبْهَادْشِّي كَيْبَيّْنْ الرُّوحْ الْقُدُسْ بْلِّي الطّْرِيقْ اللِّي كَتْدِّي لْلْمُوضْعْ الْمْقَدّْسْ بْزَّافْ مَازَالْ مَا تّْحَلَّاتْ، حِيتْ الْخِيمَة اللِّي فْالْأَرْضْ بَاقْيَة كَايْنَة.</div>
<div class="v" id="v9"><span class="vn">9</span> وْهَادْشِّي كَيْرْمَزْ لْهَادْ الزّْمَانْ، اللِّي فِيهْ كَيْتّْقَدّْمُو هْدِيَّاتْ وْدْبَايْحْ مَا يْقَدْرُوشْ يْنَقِّيوْ الضَّمِيرْ دْيَالْ هَادَاكْ اللِّي كَيْخْدَمْ.</div>
<div class="v" id="v10"><span class="vn">10</span> حِيتْ هُمَ غِيرْ فْرَايْضْ دْيَالْ الدَّاتْ مْبْنِيِّينْ عْلَى الْمَاكْلَة وْالْمْشْرُوبَاتْ وْالْعَادَاتْ الْكْتِيرَة دْيَالْ الْغْسِيلْ، وْݣَاعْ هَادْ الْأُمُورْ كَانْتْ مْفْرُوضَة حْتَّى لْلْوَقْتْ اللِّي غَيْبَدّْلْ فِيهْ اللَّهْ كُلّْشِي.</div>
<div class="v" id="v11"><span class="vn">11</span> وَلَكِنْ الْمَسِيحْ، جَا بْحَالْ رَئِيسْ رْجَالْ الدِّينْ بَاشْ يْعْطِينَا الْبَرَكَاتْ اللِّي كَانُو مُوجُودِينْ مْنْ قْبَلْ، وْدْخَلْ لْوَاحْدْ الْخِيمَة مْكْمُولَة وْكْبِيرَة، مَا صَايْبُوهَاشْ النَّاسْ وْمَا مْحْسُوبَاشْ عْلَى هَادْ الدّْنْيَا.</div>
<div class="v" id="v12"><span class="vn">12</span> رَاهْ دْخَلْ مَرَّة وَحْدَة لْلْمُوضْعْ الْمْقَدّْسْ بْزَّافْ وْمَا قَدّْمْ لَا دْمّْ الْعْتَارْسْ وَلَا دْمّْ الْعْجُولْ، وَلَكِنْ قَدّْمْ الدّْمْ دْيَالُه وْبِيهْ عْطَانَا الْفِدَاءْ الدَّايْمْ.</div>
<div class="v" id="v13"><span class="vn">13</span> حِيتْ إِلَا كَانْ دْمّْ الْعْتَارْسْ وْالتِّيرَانْ وْرْمَادْ الْعْجْلَة الْمْحْرُوقَة كَيْتّْرَشْ عْلَى النَّاسْ الْمْنْجُوسِينْ بَاشْ يْقَدّْسْهُمْ وْيْرَدّْ الدَّاتْ دْيَالْهُمْ طَاهْرَة،</div>
<div class="v" id="v14"><span class="vn">14</span> إِيوَا رَاهْ دْمّْ الْمَسِيحْ اللِّي قَدّْمْ حْيَاتُه لْلَّهْ بْالرُّوحْ الدَّايْمْ بْلَا مَا يْكُونْ فِيهْ حْتَّى عِيبْ حْسَنْ بْزَّافْ، وْالدّْمْ دْيَالُه غَادِي يْنَقِّي ضَمِيرْنَا مْنْ الْأَعْمَالْ اللِّي كَتْدِّي لْلْمُوتْ، بَاشْ نْعَبْدُو اللَّهْ الْحَيّْ.</div>
<div class="v" id="v15"><span class="vn">15</span> <span class="br-p"><br><br></span>هَادْشِّي عْلَاشْ الْمَسِيحْ هُوَ الْوَسِيطْ دْيَالْ الْعَهْدْ الجّْدِيدْ، حِيتْ مَاتْ بَاشْ يْفْدِي النَّاسْ مْنْ الدّْنُوبْ اللِّي دَارُوهُمْ فْالْعَهْدْ اللّْوّْلْ، وْبَاشْ هَادُوكْ اللِّي خْتَارْهُمْ اللَّهْ يَاخْدُو الْوَرْتْ الدَّايْمْ اللِّي وَاعْدْهُمْ بِيهْ اللَّهْ.</div>
<div class="v" id="v16"><span class="vn">16</span> حِيتْ فِينْ مَا كَانْتْ شِي وْصِيَّة، خَاصّْ يْبَانْ بْلِّي مُولَاهَا مْيّْتْ،</div>
<div class="v" id="v17"><span class="vn">17</span> حِيتْ الْوْصِيَّة كَتْكُونْ صَالْحَة غِيرْ إِلَا مَاتْ مُولَاهَا، عْلَاحْقَّاشْ إِلَا كَانْ بَاقِي فْالْحَيَاةْ رَاهَا مَا صَالْحَاشْ.</div>
<div class="v" id="v18"><span class="vn">18</span> وْهَكَّا حْتَّى الْعَهْدْ اللّْوّْلْ مَا كَانْشْ صَالْحْ حْتَّى سَالْ الدّْمْ،</div>
<div class="v" id="v19"><span class="vn">19</span> حِيتْ مُوسَى بَعْدْمَا خَبّْرْ الشَّعْبْ كُلُّه بْݣَاعْ الْوْصِيَّاتْ دْيَالْ الشّْرَعْ، خْدَا دْمّْ الْعْجُولْ وْالْعْتَارْسْ، وْخْدَا مْعَاهْ الْمَا، وْرْشُّه بْوَاحْدْ الطَّرْفْ دْيَالْ الصُّوفَة حَمْرَا وْبْعَرْشْ دْيَالْ عَشْبَةْ الزُّوفَا عْلَى كْتَابْ الشّْرَعْ وْعْلَى الشَّعْبْ كُلُّه،</div>
<div class="v" id="v20"><span class="vn">20</span> وْݣَالْ: «هَادَا هُوَ دْمّْ الْعَهْدْ اللِّي وْصَّاكُمْ بِيهْ اللَّهْ».</div>
<div class="v" id="v21"><span class="vn">21</span> وْمْنْ بَعْدْ رَشّْ الدّْمْ حْتَّى عْلَى الْخِيمَة وْعْلَى ݣَاعْ الْمَّاعْنْ دْيَالْ الْعِبَادَة.</div>
<div class="v" id="v22"><span class="vn">22</span> وْعْلَى حْسَابْ الشّْرَعْ كُلّْ حَاجَة تْقْرِيبًا كَتّْنَقَّى بْالدّْمْ، وْبْلَا مَا يْسِيلْ الدّْمْ مَا كَيْتّْغَفْرُوشْ الدّْنُوبْ.</div>
<div class="v" id="v23"><h2>الْمَسِيحْ هُوَ الدّْبِيحَة دْيَالْ مَغْفِرَةْ الدّْنُوبْ</h2><span class="vn">23</span> <span class="br-p"><br><br></span>إِيوَا إِلَا كَانْتْ الْأُمُورْ اللِّي كَتْرْمَزْ لْلْأُمُورْ اللِّي فْالسَّمَاوَاتْ كَتْحْتَاجْ تْتّْنَقَّى بْهَادْ الشّْكَلْ، رَاهْ الْأُمُورْ اللِّي فْالسّْمَا خَاصّْهَا تّْنَقَّى بْدْبَايْحْ حْسَنْ مْنْ هَادُو،</div>
<div class="v" id="v24"><span class="vn">24</span> حِيتْ الْمَسِيحْ مَا دْخَلْشْ لْلْمُوضْعْ الْمْقَدّْسْ بْزَّافْ اللِّي صَايْبُوهْ النَّاسْ وْاللِّي كَيْشْبَهْ لْلْمُوضْعْ الْحْقِيقِي، وَلَكِنْ رَاهْ دْخَلْ لْلسّْمَا نِيتْ، وْهُوَ دَابَا وَاقْفْ قُدَّامْ اللَّهْ عْلَى وْدّْنَا.</div>
<div class="v" id="v25"><span class="vn">25</span> وْمَا دْخَلْشْ بَاشْ يْقَدّْمْ رَاسُه بْزَّافْ دْ الْمَرَّاتْ، كِمَا كَيْدْخَلْ رَئِيسْ رْجَالْ الدِّينْ كُلّْ عَامْ لْلْمُوضْعْ الْمْقَدّْسْ بْزَّافْ وْكَيْدِّي مْعَاهْ الدّْمْ دْيَالْ الدّْبِيحَة،</div>
<div class="v" id="v26"><span class="vn">26</span> وَإِلَّا كَانْ خَاصُّه يْتّْعَدّْبْ بْزَّافْ دْ الْمَرَّاتْ مْنْ الْوَقْتْ اللِّي خْلَقْ فِيهْ اللَّهْ الدّْنْيَا، وَلَكِنْ دَابَا فْهَادْ لِيَّامْ اللّْخْرَة، رَاهْ بَانْ مَرَّة وَحْدَة بَاشْ يْمْحِي الدّْنُوبْ مْلِّي عْطَى حْيَاتُه دْبِيحَة لْلَّهْ.</div>
<div class="v" id="v27"><span class="vn">27</span> وْكِيفْ كَيْمُوتُو النَّاسْ مَرَّة وَحْدَة، وْمْنْ بَعْدْ غَيْجِي يُومْ الْحِسَابْ،</div>
<div class="v" id="v28"><span class="vn">28</span> هَكَّا حْتَّى الْمَسِيحْ قَدّْمْ حْيَاتُه دْبِيحَة لْلَّهْ مَرَّة وَحْدَة بَاشْ يْمْحِي الدّْنُوبْ دْيَالْ بْزَّافْ دْ النَّاسْ، وْرَاهْ غَيْرْجَعْ مَرَّة خْرَى مَاشِي بَاشْ يْحَيّْدْ الدّْنُوبْ، وَلَكِنْ بَاشْ يْنَجِّي اللِّي كَيْتّْسْنَّاوْ الْمْجِي دْيَالُه.</div>
</div>
<!-- PARSED ABOVE; EDITING MAY BREAK PARSER -->
</body></html>