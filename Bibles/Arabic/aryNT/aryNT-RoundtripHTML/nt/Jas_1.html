<html><head>
<meta http-equiv="Content-Type" content="text/html;charset=utf-8" />
<title>Jas 1 &ndash; يَعْقُوبْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jas', 1);">
<div id="navbar"><a href="../index.html">الترجمة المغربية القياسية</a> &ndash; <b>يَعْقُوبْ</b> &ndash; <b>1</b> <a href="Jas_2.html">2</a> <a href="Jas_3.html">3</a> ... <a href="Jas_5.html">5</a> </div><hr>
<h1>Jas 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>السّْلَامْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ اللّْوّْلْ</b></span> <span class="br-p"><br><br></span>مْنْ يَعْقُوبْ، الْعَبْدْ دْيَالْ اللَّهْ وْالرَّبّْ يَسُوعْ الْمَسِيحْ، كَنْسَلّْمْ عْلَى الْقْبَايْلْ الطّْنَاشْ اللِّي مْشَتّْتِينْ.<sup class="fnm"><a name="fnm1" href="#fn1">1</a></sup></div>
<div class="v" id="v2"><h2>الْإِيمَانْ وْالْحْكْمَة</h2><span class="vn">2</span> <span class="br-p"><br><br></span>فْرْحُو مْنْ كُلّْ قَلْبْكُمْ آ خُوتِي مْلِّي تْكُونُو كَتْدُوزُو فْݣَاعْ الْمْحَايْنْ،</div>
<div class="v" id="v3"><span class="vn">3</span> وْرَاكُمْ عَارْفِينْ بْلِّي وَقْتْمَا تْجَرّْبْتُو فْإِيمَانْكُمْ كَيْوَلِّي عَنْدْكُمْ الصّْبَرْ.</div>
<div class="v" id="v4"><span class="vn">4</span> إِيوَا خَلِّيوْ صْبَرْكُمْ يْكْمَلْ، بَاشْ تْكُونُو مْكْمُولِينْ وْمَا نَاقْصِينْ فْحْتَّى حَاجَة.</div>
<div class="v" id="v5"><span class="vn">5</span> وَلَكِنْ إِلَا كَانْ شِي وَاحْدْ مْنّْكُمْ نَاقْصَاهْ الْحْكْمَة، خَاصُّه يْطْلَبْهَا مْنْ اللَّهْ اللِّي كَيْعْطِي لْكُلّْ وَاحْدْ بْالسّْخَاوَة بْلَا مَا يْلُومْ حَدّْ، وْهُوَ غَيْعْطِيهَا لِيهْ.</div>
<div class="v" id="v6"><span class="vn">6</span> وَلَكِنْ خَاصُّه يْطْلَبْهَا بْالْإِيمَانْ بْلَا مَا يْشَكّْ، حِيتْ الْمْشْكَاكْ كَيْشْبَهْ لْلْمُوجَة دْ الْبْحَرْ اللِّي كَتّْهَزّْهَا الرِّيحْ وْكَتْقْلَبْهَا.</div>
<div class="v" id="v7"><span class="vn">7</span> بْحَالْ هَادَا، بْلَا مَا يْفَكّْرْ يَاخُدْ شِي حَاجَة مْنْ عَنْدْ الرَّبّْ.</div>
<div class="v" id="v8"><span class="vn">8</span> حِيتْ بْنَادْمْ اللِّي عَنْدُه جُوجْ دْ الْأَرَاءْ مَا كَيْبْقَاشْ تَابْتْ فْطْرْقَانُه.</div>
<div class="v" id="v9"><h2>الْغَنِي وْالْفَقِيرْ</h2><span class="vn">9</span> <span class="br-p"><br><br></span>خَاصّْ الْخُو الْمُومْنْ الْفَقِيرْ يْفْتَخْرْ حِيتْ اللَّهْ رْفَعْ مْنْ شَانُه.</div>
<div class="v" id="v10"><span class="vn">10</span> وْاللِّي لَبَاسْ عْلِيهْ خَاصُّه يْفْتَخْرْ حِيتْ اللَّهْ رْدُّه مْتْوَاضْعْ، عْلَاحْقَّاشْ هُوَ بْحَالْ نُوَّارْ الرّْبِيعْ اللِّي مَا كَيْدُومْشْ.</div>
<div class="v" id="v11"><span class="vn">11</span> حِيتْ مْلِّي كَتْشْرَقْ الشّْمْسْ الْحَارَّة، كَتْيَبّْسْ الرّْبِيعْ، وْكَيْطِيحْ النُّوَّارْ دْيَالُه وْكَيْفْنَى زِينُه. هَكَّا حْتَّى اللِّي لَبَاسْ عْلِيهْ غَيْدْبَالْ وْهُوَ مْشْغُولْ فْحْيَاتُه.</div>
<div class="v" id="v12"><span class="vn">12</span> سْعْدَاتْ اللِّي كَيْصْبَرْ فْالتَّجْرِبَة، عْلَاحْقَّاشْ مْلِّي يْخْرُجْ مْنّْهَا غَيَاخُدْ تَاجْ الْحَيَاةْ اللِّي وَاعْدْ بِيهْ الرَّبّْ هَادُوكْ اللِّي كَيْبْغِيوْهْ.</div>
<div class="v" id="v13"><span class="vn">13</span> إِلَا شِي وَاحْدْ كَيْتّْجَرّْبْ، مَا خَاصُّوشْ يْݣُولْ: «رَاهْ اللَّهْ كَيْجَرّْبْنِي»، حِيتْ اللَّهْ مَا كَيْتّْجَرّْبْشْ بْالشَّرّْ، وْهُوَ مَا كَيْجَرّْبْ حَدّْ.</div>
<div class="v" id="v14"><span class="vn">14</span> وَلَكِنْ رَاهْ كُلّْ وَاحْدْ كَيْتّْجَرّْبْ مْلِّي كَيْتّْغَرْ وْكَيْمْشِي وْرَا الشَّهْوَة دْيَالُه.</div>
<div class="v" id="v15"><span class="vn">15</span> وْالشَّهْوَة إِلَا حْمْلَاتْ كَتْوْلَدْ الدّْنُوبْ، وْالدّْنُوبْ إِلَا كْبْرُو كَيْدِّيوْ لْلْمُوتْ.</div>
<div class="v" id="v16"><span class="vn">16</span> مَا تّْخَدْعُوشْ آ خُوتِي الْعْزَازْ.</div>
<div class="v" id="v17"><span class="vn">17</span> <span class="br-p"><br><br></span>كُلّْ هْدِيَّة مْزْيَانَة وْكُلّْ مَوْهِبَة مْكْمُولَة رَاهَا مْنْ الْفُوقْ، جَايَّانَا مْنْ عَنْدْ الْآبْ دْيَالْ النُّورْ، اللِّي مَا كَيْتّْبَدّْلْشْ وْمَا كَيْدِيرْشْ الْخْيَالْ مْلِّي كَيْتّْحَرّْكْ.</div>
<div class="v" id="v18"><span class="vn">18</span> بْالْمُرَادْ دْيَالُه وْلَدْنَا بْكْلْمَةْ الْحَقّْ بَاشْ نْكُونُو الْغْلَّة اللّْوّْلَى بِينْ الْمْخْلُوقَاتْ دْيَالُه.</div>
<div class="v" id="v19"><h2>سْمْعُو وْدِيرُو بْكْلَامْ اللَّهْ</h2><span class="vn">19</span> <span class="br-p"><br><br></span>خَاصّْكُمْ تْعَرْفُو آ خُوتِي الْعْزَازْ، بْلِّي كُلّْ وَاحْدْ فِيكُمْ خَاصّْ يْكُونْ كَيْسْمَعْ دْغْيَا، وْيْكُونْ تْقِيلْ فْكْلَامُه، وْمَا كَيْتّْقَلّْقْشْ دْغْيَا.</div>
<div class="v" id="v20"><span class="vn">20</span> حِيتْ بْنَادْمْ اللِّي كَيْتّْقَلّْقْ مَا كَيْرْضِيشْ اللَّهْ.</div>
<div class="v" id="v21"><span class="vn">21</span> عْلَى هَادْشِّي رْمِيوْ عْلِيكُمْ كُلّْ حَاجَة مْنْجُوسَة وْكْتْرَةْ الشَّرّْ، وْقْبْلُو بْالتَّوَاضُعْ الْكْلَامْ اللِّي زْرْعُه اللَّهْ فِيكُمْ، رَاهْ هَادْ الْكْلَامْ هُوَ اللِّي قَادْرْ يْنَجِّي حْيَاتْكُمْ.</div>
<div class="v" id="v22"><span class="vn">22</span> دِيرُو بْكْلَامْ اللَّهْ مَاشِي غِيرْ تْسَمْعُوهْ، وْلَا رَاهْ غَتْكُونُو كَتْخَدْعُو رَاسْكُمْ.</div>
<div class="v" id="v23"><span class="vn">23</span> عْلَاحْقَّاشْ اللِّي كَيْسْمَعْ كْلَامْ اللَّهْ وْمَا كَيْدِيرْشْ بِيهْ، كَيْشْبَهْ لْشِي وَاحْدْ كَيْشُوفْ فْالْمْرَايَة وْجْهُه اللِّي بِيهْ تّْوْلَدْ،</div>
<div class="v" id="v24"><span class="vn">24</span> وْغِيرْ كَيْشُوفْ رَاسُه وْكَيْمْشِي، كَيْنْسَى شَكْلُه كِيفْ دَايْرْ.</div>
<div class="v" id="v25"><span class="vn">25</span> وَلَكِنْ اللِّي كَيْشُوفْ مْزْيَانْ فْالشّْرَعْ الْمْكْمُولْ اللِّي هُوَ شْرَعْ الْحُرِّيَّة، وْمَاشِي غِيرْ كَيْسَمْعُه وْمْنْ بَعْدْ كَيْنْسَاهْ وَلَكِنْ كَيْتْبَتْ فِيهْ وْكَيْدِيرْ بِيهْ، غَيْبَارْكُه اللَّهْ فْݣَاعْ دَاكْشِّي اللِّي كَيْدِيرْ.</div>
<div class="v" id="v26"><span class="vn">26</span> إِلَا كَانْ شِي وَاحْدْ كَيْشُوفْ رَاسُه مْتْدَيّْنْ، وْهُوَ مَا كَيْتّْحَكّْمْشْ فْلْسَانُه، رَاهْ كَيْخْدَعْ رَاسُه، وْالدِّينْ دْيَالُه بَاطْلْ.</div>
<div class="v" id="v27"><span class="vn">27</span> رَاهْ الدِّينْ الصّْحِيحْ وْالنّْقِي عَنْدْ اللَّهْ الْآبْ هُوَ يْتّْهَلَّى الْوَاحْدْ فْالْيَتَامَى وْالْهْجَّالَاتْ اللِّي عَايْشِينْ فْالْمْحْنَة، وْيْحْفَضْ رَاسُه مْنْ وْسَخْ الدّْنْيَا.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ١٣‏:٥٥؛ مرقس ٦‏:٣؛ الاعمال ١٥‏:١٣؛ غلاطية ١‏:١٩<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>