<html><head>
<meta http-equiv="Content-Type" content="text/html;charset=utf-8" />
<title>Jas 2 &ndash; يَعْقُوبْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jas', 2);">
<div id="navbar"><a href="../index.html">الترجمة المغربية القياسية</a> &ndash; <b>يَعْقُوبْ</b> &ndash; <a href="Jas_1.html">1</a> <b>2</b> <a href="Jas_3.html">3</a> <a href="Jas_4.html">4</a> <a href="Jas_5.html">5</a> </div><hr>
<h1>Jas 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>مَا تْدِيرُوشْ الْوْجْهِيَّاتْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّانِي</b></span> <span class="br-p"><br><br></span>آ خُوتِي، حِيتْ نْتُمَ كَتْآمْنُو بْرَبّْنَا يَسُوعْ الْمَسِيحْ مُولْ الْعَزّْ، مَا خَاصّْكُمْشْ تْدِيرُو الْوْجْهِيَّاتْ.</div>
<div class="v" id="v2"><span class="vn">2</span> حِيتْ إِلَا دْخَلْ شِي رَاجْلْ لْلْإِجْتِمَاعْ دْيَالْكُمْ وْهُوَ دَايْرْ الْخْوَاتْمْ دْيَالْ الدّْهَبْ وْلَابْسْ الْحْوَايْجْ الرّْفَاعْ، وْدْخَلْ وَاحْدْ آخُرْ مَا فْحَالُوشْ لَابْسْ حْوَايْجْ مْقَطّْعِينْ،</div>
<div class="v" id="v3"><span class="vn">3</span> وْدِّيتُوهَا فْهَادَاكْ اللِّي لَابْسْ الْحْوَايْجْ الرّْفَاعْ، وْݣْلْتُو لِيهْ: «ݣْلَسْ هْنَا فْهَادْ الْمُوضْعْ الْمْزْيَانْ». وْݣْلْتُو لْلِّي مَا فْحَالُوشْ: «وْقَفْ نْتَ تْمَّ» وْلَا: «ݣْلَسْ حْدَا رْجْلِيَّ».</div>
<div class="v" id="v4"><span class="vn">4</span> وَاشْ مَا غَتْكُونُوشْ كَتْدِيرُو الْوْجْهِيَّاتْ بِينَاتْكُمْ، وْوْلِّيتُو كَتْحَكْمُو بْأَفْكَارْ الشَّرّْ؟</div>
<div class="v" id="v5"><span class="vn">5</span> سْمْعُو آ خُوتِي الْعْزَازْ: وَاشْ اللَّهْ مَا خْتَارْشْ الْفُقَرَا دْيَالْ هَادْ الدّْنْيَا بَاشْ يْكُونُو أَغْنِيَا فْالْإِيمَانْ، وْيْوَرْتُو مَمْلَكَةْ اللَّهْ اللِّي وَاعْدْ بِيهَا هَادُوكْ اللِّي كَيْبْغِيوْهْ؟</div>
<div class="v" id="v6"><span class="vn">6</span> وَلَكِنْ نْتُمَ طِيّْحْتُو مْنْ قِيمْةْ الْفُقَرَا. وَاشْ مَاشِي الْأَغْنِيَا هُمَ اللِّي كَيْضَلْمُوكُمْ وْكَيْجَرُّوكُمْ لْلْمَحَاكِمْ؟</div>
<div class="v" id="v7"><span class="vn">7</span> وَاشْ مَاشِي هُمَ اللِّي كَيْݣُولُو كْلَامْ الْكُفْرْ عْلَى الْإِسْمْ الْمْزْيَانْ اللِّي تّْسْمِّيتُو بِيهْ؟</div>
<div class="v" id="v8"><span class="vn">8</span> إِلَا كَتْدِيرُو بْالْوْصِيَّة الْمُهِمَّة فْالشّْرَعْ، اللِّي مْدْكُورَة فْكْتَابْ اللَّهْ وْاللِّي كَتْݣُولْ: «خَاصّْكْ تْبْغِي اللِّي قْرِيبْ لِيكْ كِيفْ كَتْبْغِي رَاسْكْ»، رَاكُمْ كَتْدِيرُو شِي حَاجَة مْزْيَانَة.</div>
<div class="v" id="v9"><span class="vn">9</span> وَلَكِنْ إِلَا كْنْتُو كَتْدِيرُو الْوْجْهِيَّاتْ رَاكُمْ كَتْدَنْبُو، وْالشّْرَعْ كَيْحْكَمْ عْلِيكُمْ حِيتْ مَا كَتْدِيرُوشْ بِيهْ.</div>
<div class="v" id="v10"><span class="vn">10</span> عْلَاحْقَّاشْ اللِّي دَارْ بْشْرَعْ مُوسَى كُلُّه وْغْلَطْ غِيرْ فْوْصِيَّة وَحْدَة، رَاهْ دْنَبْ فْحَقّْ الشّْرَعْ كُلُّه.</div>
<div class="v" id="v11"><span class="vn">11</span> حِيتْ اللِّي ݣَالْ: «مَا تْفْسَدْشْ»، ݣَالْ عَاوْتَانِي: «مَا تْقْتَلْشْ»، وْإِلَا مَا فْسَدْتِيشْ وَلَكِنْ قْتَلْتِي، رَاكْ مَا دْرْتِيشْ بْالشّْرَعْ.</div>
<div class="v" id="v12"><span class="vn">12</span> إِيوَا تّْكَلّْمُو وْتّْعَامْلُو بْحَالْ النَّاسْ اللِّي غَيْحَاكْمْهُمْ اللَّهْ بْالشّْرَعْ دْ الْحُرِّيَّة.</div>
<div class="v" id="v13"><span class="vn">13</span> حِيتْ الْحُكْمْ مَا كَيْرْحَمْشْ اللِّي مَا فِيهُمْشْ الرَّحْمَة، وَلَكِنْ الرَّحْمَة كَتْغْلَبْ الْحُكْمْ.</div>
<div class="v" id="v14"><h2>الْإِيمَانْ وْالْأَعْمَالْ</h2><span class="vn">14</span> <span class="br-p"><br><br></span>آشْ مْنْ فَايْدَة آ خُوتِي إِلَا ݣَالْ شِي وَاحْدْ بْلِّي عَنْدُه الْإِيمَانْ، وَلَكِنْ مَا عَنْدُوشْ الْأَعْمَالْ، وَاشْ بْحَالْ هَادْ الْإِيمَانْ يْقْدَرْ يْنَجِّيهْ؟</div>
<div class="v" id="v15"><span class="vn">15</span> وْإِلَا كَانْ شِي خُو وْلَا أُخْتْ مَا عَنْدْهُمْ مَا يْلَبْسُو وْمَا عَنْدْهُمْ مَا يَاكْلُو،</div>
<div class="v" id="v16"><span class="vn">16</span> وْݣَالْ لِيهُمْ شِي وَاحْدْ فِيكُمْ: «سِيرُو اللَّهْ يْسَهّْلْ عْلِيكُمْ، لْبْسُو حْوَايْجْ سْخَانْ وْكُولُو مْزْيَانْ»، وَلَكِنْ مَا عْطِيتُوهُمْشْ دَاكْشِّي اللِّي كَيْحْتَاجُوهْ، آشْ مْنْ فَايْدَة فْهَادْشِّي؟</div>
<div class="v" id="v17"><span class="vn">17</span> وْهَكَّا، حْتَّى الْإِيمَانْ إِلَا كَانْ بُوحْدُه بْلَا أَعْمَالْ، رَاهْ مْيّْتْ.</div>
<div class="v" id="v18"><span class="vn">18</span> وَلَكِنْ يْقْدَرْ شِي وَاحْدْ يْݣُولْ: «نْتَ عَنْدْكْ الْإِيمَانْ وْأَنَا عَنْدِي الْأَعْمَالْ» غَنْݣُولْ لِيهْ: «وْرِّينِي الْإِيمَانْ دْيَالْكْ بْلَا أَعْمَالْ وْأَنَا غَنْوَرِّيكْ الْإِيمَانْ دْيَالِي بْالْأَعْمَالْ دْيَالِي».</div>
<div class="v" id="v19"><span class="vn">19</span> نْتَ كَتْآمْنْ بْلِّي اللَّهْ وَاحْدْ، هَادْشِّي مْزْيَانْ. رَاهْ حْتَّى الشَّيَاطِينْ كَيْآمْنُو بِيهْ وْكَيْتّْرَعّْدُو بْالْخُوفْ!</div>
<div class="v" id="v20"><span class="vn">20</span> وَلَكِنْ وَاشْ بْغِيتِي تْعْرَفْ آ قْلِيلْ الْفْهَامَة بْلِّي الْإِيمَانْ بْلَا أَعْمَالْ مْيّْتْ؟</div>
<div class="v" id="v21"><span class="vn">21</span> وَاشْ مَاشِي بْالْأَعْمَالْ وْلَّى بُونَا إِبْرَاهِيمْ مْتَّاقِي اللَّهْ مْلِّي قَدّْمْ وَلْدُه إِسْحَاقْ عْلَى الْمَدْبَحْ؟</div>
<div class="v" id="v22"><span class="vn">22</span> إِيوَا شْفْتِي بْلِّي الْإِيمَانْ دْيَالُه كَانْ مْعَ أَعْمَالُه، وْبْلِّي بْالْأَعْمَالْ كْمَلْ الْإِيمَانْ،</div>
<div class="v" id="v23"><span class="vn">23</span> وْهَكَّا كْمَلْ دَاكْشِّي اللِّي جَا فْالْكْتَابْ: «آمْنْ إِبْرَاهِيمْ بْاللَّهْ وْحْسْبُه اللَّهْ مْتَّاقِي عْلَى قْبَلْ الْإِيمَانْ دْيَالُه»، وْهَادْشِّي عْلَاشْ تّْسَمَّى خَلِيلْ اللَّهْ.</div>
<div class="v" id="v24"><span class="vn">24</span> هَا نْتُمَ شْفْتُو كِيفَاشْ بْالْأَعْمَالْ كَيْوَلِّي بْنَادْمْ مْتَّاقِي اللَّهْ، مَاشِي غِيرْ بْالْإِيمَانْ بُوحْدُه.</div>
<div class="v" id="v25"><span class="vn">25</span> وْحْتَّى رَاحَابْ الْمْرَاة الْفَاسْدَة، وَاشْ مَا وْلَّاتْشْ مْتَّاقْيَة اللَّهْ بْالْأَعْمَالْ مْلِّي رَحّْبَاتْ بْالرُّسُلْ وْهَرّْبَاتْهُمْ مْنْ طْرِيقْ خْرَى؟<sup class="fnm"><a name="fnm1" href="#fn1">1</a></sup></div>
<div class="v" id="v26"><span class="vn">26</span> حِيتْ كِمَا الدَّاتْ بْلَا رُوحْ رَاهَا مْيّْتَة، هَكَّا حْتَّى الْإِيمَانْ بْلَا الْأَعْمَالْ رَاهْ مْيّْتْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->يعقوب ٢‏:١‏-٢١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>