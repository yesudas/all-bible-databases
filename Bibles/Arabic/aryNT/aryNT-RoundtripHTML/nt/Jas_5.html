<html><head>
<meta http-equiv="Content-Type" content="text/html;charset=utf-8" />
<title>Jas 5 &ndash; يَعْقُوبْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jas', 5);">
<div id="navbar"><a href="../index.html">الترجمة المغربية القياسية</a> &ndash; <b>يَعْقُوبْ</b> &ndash; <a href="Jas_1.html">1</a> ... <a href="Jas_3.html">3</a> <a href="Jas_4.html">4</a> <b>5</b> </div><hr>
<h1>Jas 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْحْكَامْ عْلَى الْأَغْنِيَا</h2><span class="vn">1</span> <span class="css" style="font-style: italic; myBibleType=note"><b>الْفَصْلْ الْخَامْسْ</b></span> <span class="br-p"><br><br></span>وْدَابَا نْتُمَ آ الْأَغْنِيَا، بْكِيوْ وْنْوّْحُو عْلَى الْمْصَايْبْ اللِّي غَيْنَزْلُو عْلِيكُمْ.</div>
<div class="v" id="v2"><span class="vn">2</span> رَاهْ الْكَنْزْ دْيَالْكُمْ فْسَدْ، وْلْبَاسْكُمْ كْلَاتُه التُّونْيَا.<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> الدّْهَبْ وْالْفْضَّة دْيَالْكُمْ صْدَّاوْ، وْهَادْ الصّْدَا غَادِي يْشْهَدْ ضَدّْكُمْ وْغَيَاكُلْ لْحَمْكُمْ بْحَالْ الْعَافْيَة! رَاكُمْ كَتْجَمْعُو الْكَنْزْ فْلِيَّامْ اللّْخْرَة.</div>
<div class="v" id="v4"><span class="vn">4</span> هَا هِيَ الْأُجْرَة اللِّي دِّيتُوهَا لْلْحْصَّادَا اللِّي حْصْدُو فْدَادْنْكُمْ كَتْغَوّْتْ، وْغْوَاتْ الْحْصَّادَا سْمْعُه الرَّبّْ الْقَادْرْ عْلَى كُلّْشِي.</div>
<div class="v" id="v5"><span class="vn">5</span> رَاكُمْ عْشْتُو فْالرَّفَاهِيَّة وْتّْمَتّْعُو فْهَادْ الدّْنْيَا، وْعَلّْفْتُو رَاسْكُمْ بْحَالْ إِلَا كَتّْوَجّْدُوهْ لْنْهَارْ الدّْبِيحَة.</div>
<div class="v" id="v6"><span class="vn">6</span> وْحْكَمْتُو عْلَى رَاجْلْ مْتَّاقِي اللَّهْ وْقْتَلْتُوهْ، وْهُوَ مَا قَاوْمْكُومْشْ!</div>
<div class="v" id="v7"><h2>الصّْبَرْ وْالصّْلَاة بْالْإِيمَانْ</h2><span class="vn">7</span> <span class="br-p"><br><br></span>إِيوَا صْبْرُو آ خُوتِي حْتَّى يْرْجَعْ الرَّبّْ. شُوفُو الْفْلَّاحْ كِيفَاشْ كَيْتّْسَنَّى الْغْلَّة الْمْزْيَانَة دْ الْأَرْضْ دْيَالُه، كَيْصْبَرْ عْلِيهَا حْتَّى تْطِيحْ الشّْتَا الْبْكْرِيَّة وْالْمَازُوزِيَّة.</div>
<div class="v" id="v8"><span class="vn">8</span> إِيوَا صْبْرُو حْتَّى نْتُمَ وْتّْشَجّْعُو، عْلَاحْقَّاشْ الرَّبّْ قْرِيبْ يْرْجَعْ.</div>
<div class="v" id="v9"><span class="vn">9</span> مَا تْلُومُوشْ بْعْضِيَّاتْكُمْ آ الْخُوتْ، بَاشْ مَا يْحَاسْبْكُمْشْ اللَّهْ. رَاهْ هَادَاكْ اللِّي كَيْحْكَمْ وَاقْفْ قُدَّامْ الْبَابْ.</div>
<div class="v" id="v10"><span class="vn">10</span> كُونُو آ خُوتِي بْحَالْ الْأَنْبِيَا اللِّي تّْكَلّْمُو بْإِسْمْ الرَّبّْ وْتّْعَدّْبُو وْصْبْرُو.</div>
<div class="v" id="v11"><span class="vn">11</span> هَا حْنَا كَنْݣُولُو لْهَادُوكْ اللِّي صْبْرُو سْعْدَاتْكُمْ. وْرَاكُمْ سْمَعْتُو عْلَى صْبَرْ أَيُّوبْ، وْشْفْتُو آشْ دَارْ مْعَاهْ الرَّبّْ فْاللّْخْرْ، حِيتْ الرَّبّْ كَيْرْحَمْ بْزَّافْ وْكَيْحَنّْ.</div>
<div class="v" id="v12"><span class="vn">12</span> <span class="br-p"><br><br></span>قْبَلْ مْنْ كُلّْشِي آ خُوتِي، مَا تْحَلْفُوشْ، لَا بْالسّْمَا وْلَا بْالْأَرْضْ وْلَا حْتَّى بْشِي حَاجَة خْرَى. وَلَكِنْ خَاصّْ كْلَامْكُمْ يْكُونْ إِيِّهْ إِلَا كَانْ إِيِّهْ، وْلَّا إِلَا كَانْ لَّا، بَاشْ مَا يْحَاكْمْكُمْشْ اللَّهْ.<sup class="fnm"><a name="fnm2" href="#fn2">2</a></sup></div>
<div class="v" id="v13"><span class="vn">13</span> <span class="br-p"><br><br></span>إِلَا كَانْ شِي وَاحْدْ مْنّْكُمْ فْالْمْحْنَة خَاصُّه يْصَلِّي، وْإِلَا كَانْ شِي وَاحْدْ مْنّْكُمْ فْرْحَانْ خَاصُّه يْسَبّْحْ الرَّبّْ.</div>
<div class="v" id="v14"><span class="vn">14</span> إِلَا كَانْ شِي وَاحْدْ مْنّْكُمْ مْرِيضْ، خَاصُّه يْعَيّْطْ عْلَى الْمْسْؤُولِينْ دْ الْكْنِيسَة بَاشْ يْصَلِّيوْ مْنْ جِيهْتُه وْيْدَهْنُوهْ بْالزِّيتْ بْإِسْمْ الرَّبّْ.<sup class="fnm"><a name="fnm3" href="#fn3">3</a></sup></div>
<div class="v" id="v15"><span class="vn">15</span> وْالصّْلَاة بْالْإِيمَانْ غَتْشَافِي الْمْرِيضْ، وْالرَّبّْ غَيْشَافِيهْ، وْإِلَا كَانْ دَارْ شِي دَنْبْ رَاهْ غَيْتّْغْفَرْ لِيهْ.</div>
<div class="v" id="v16"><span class="vn">16</span> عْتَرْفُو لْبَعْضِيَّاتْكُمْ بْدْنُوبْكُمْ وْصَلِّيوْ لْبَعْضِيَّاتْكُمْ بَاشْ تّْشَافَاوْ. رَاهْ صْلَاةْ الْمُومْنْ اللِّي مْتَّاقِي اللَّهْ قْوِيَّة بْزَّافْ وْكَتّْسْتَاجْبْ.</div>
<div class="v" id="v17"><span class="vn">17</span> كَانْ إِيلِيَّا بْنَادْمْ بْحَالْنَا، وْصْلَّى بْقُوَّة بَاشْ مَا تّْصَبّْشْ الشّْتَا، وْمَا صْبَّاتْشْ عْلَى الْأَرْضْ لْمُدَّةْ تْلْتْ سْنِينْ وْسْتّْ شْهُورْ.</div>
<div class="v" id="v18"><span class="vn">18</span> وْصْلَّى عَاوْتَانِي، وْصْبَّاتْ الشّْتَا مْنْ السّْمَا وْعْطَاتْ الْأَرْضْ غَلّْتْهَا.</div>
<div class="v" id="v19"><span class="vn">19</span> <span class="br-p"><br><br></span>آ خُوتِي، إِلَا شِي وَاحْدْ مْنّْكُمْ بَعّْدْ عْلَى الْحَقّْ وْرَدُّه شِي وَاحْدْ آخُرْ،</div>
<div class="v" id="v20"><span class="vn">20</span> رَاهْ خَاصّْكُمْ تْعَرْفُو بْلِّي هَادَاكْ اللِّي رَدّْ الْمُدْنِبْ مْنْ الطّْرِيقْ اللِّي مْشَى فِيهَا، غَيْنَجِّي حَيَاةْ الْمُدْنِبْ مْنْ الْمُوتْ وْغَيْسْتَرْ بْزَّافْ دْيَالْ الدّْنُوبْ.<sup class="fnm"><a name="fnm4" href="#fn4">4</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ٦‏:١٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->متى ٥‏:٣٤‏-٣٧<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->مرقس ٦‏:١٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->١بطرس ٤‏:٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>