<html><head>
<meta http-equiv="Content-Type" content="text/html;charset=utf-8" />
<title>John 10 &ndash; يُوحَنَّا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 10);">
<div id="navbar"><a href="../index.html">الترجمة المغربية القياسية</a> &ndash; <b>يُوحَنَّا</b> &ndash; <a href="John_1.html">1</a> ... <a href="John_8.html">8</a> <a href="John_9.html">9</a> <b>10</b> <a href="John_11.html">11</a> <a href="John_12.html">12</a> ... <a href="John_21.html">21</a> </div><hr>
<h1>John 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ هُوَ الْبَابْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ الْعَاشْرْ</b></span> <span class="br-p"><br><br></span>«نْݣُولْ لِيكُمْ الْحَقّْ: رَاهْ اللِّي مَا كَيْدْخَلْشْ لْلزّْرِيبَة دْ الْخْرْفَانْ مْنْ الْبَابْ، وَلَكِنْ كَيْطْلَعْ لِيهَا مْنْ مُوضْعْ آخُرْ، هَادَاكْ رَاهْ سْرَّاقْ وْشْفَّارْ.</div>
<div class="v" id="v2"><span class="vn">2</span> وْاللِّي كَيْدْخَلْ مْنْ الْبَابْ رَاهْ هُوَ السّْرَّاحْ دْيَالْ الْخْرْفَانْ.</div>
<div class="v" id="v3"><span class="vn">3</span> هَادَا لَمّْنْ كَيْحَلّْ الْعْسَّاسْ الْبَابْ، وْالْخْرْفَانْ كَيْسَمْعُو الصُّوتْ دْيَالُه، وْكَيْعَيّْطْ عْلَى الْخْرْفَانْ دْيَالُه بْسْمِيَّاتْهُمْ وْكَيْخَرّْجْهُمْ.</div>
<div class="v" id="v4"><span class="vn">4</span> وْمْلِّي كَيْخَرّْجْ ݣَاعْ الْخْرْفَانْ دْيَالُه، كَيْمْشِي قُدَّامْهُمْ وْهُمَ كَيْتْبْعُوهْ، عْلَاحْقَّاشْ كَيْعَرْفُو صُوتُه.</div>
<div class="v" id="v5"><span class="vn">5</span> وْمَا عَمّْرْهُمْ غَيْتْبْعُو الْبْرَّانِي وَلَكِنْ غَيْهَرْبُو مْنُّه، حِيتْ مَا كَيْعَرْفُوشْ الصُّوتْ دْ الْبْرَّانِيِّينْ».</div>
<div class="v" id="v6"><span class="vn">6</span> ݣَالْ لِيهُمْ يَسُوعْ هَادْ الْمْتَالْ، وَلَكِنْ هُمَ مَا فَهْمُوشْ آشْ كَانْ كَيْݣُولْ.</div>
<div class="v" id="v7"><span class="vn">7</span> <span class="br-p"><br><br></span>وْݣَالْ لِيهُمْ يَسُوعْ تَانِي: «نْݣُولْ لِيكُمْ الْحَقّْ: رَاهْ أَنَا هُوَ بَابْ الْخْرْفَانْ.</div>
<div class="v" id="v8"><span class="vn">8</span> ݣَاعْ هَادُوكْ اللِّي جَاوْ قْبَلْ مْنِّي رَاهُمْ سْرَّاقَا وْشْفَّارَا، وَلَكِنْ الْخْرْفَانْ مَا سْمْعُوشْ لِيهُمْ.</div>
<div class="v" id="v9"><span class="vn">9</span> أَنَا هُوَ الْبَابْ، إِلَا دْخَلْ مْنِّي شِي وَاحْدْ، غَيْنْجَا وْغَيْدْخَلْ وْغَيْخْرُجْ وْغَيْلْقَا فِينْ يْسْرَحْ.</div>
<div class="v" id="v10"><span class="vn">10</span> الشّْفَارْ مَا كَيْجِي غِيرْ بَاشْ يْسْرَقْ وْيْقْتَلْ وْيْخَرّْبْ، وَلَكِنْ أَنَا جِيتْ بَاشْ تْكُونْ عَنْدْهُمْ حَيَاةْ، حَيَاةْ فَايْضَة بْالْخِيرْ».</div>
<div class="v" id="v11"><h2>يَسُوعْ هُوَ الرَّاعِي الْمْزْيَانْ</h2><span class="vn">11</span> <span class="br-p"><br><br></span>«أَنَا هُوَ الرَّاعِي الْمْزْيَانْ، وْالرَّاعِي الْمْزْيَانْ كَيْوْهَبْ حْيَاتُه عْلَى قْبَلْ الْخْرْفَانْ.</div>
<div class="v" id="v12"><span class="vn">12</span> وَلَكِنْ الْخْدَّامْ اللِّي مْكْرِي وْمَاشِي هُوَ الرَّاعِي وْالْخْرْفَانْ مَاشِي دْيَالُه، غِيرْ كَيْشُوفْ الدِّيبْ جَايْ كَيْسْمَحْ فْالْخْرْفَانْ وْكَيْهْرَبْ، وْهَكَّا كَيْخْطَفْ الدِّيبْ الْخْرْفَانْ وْكَيْشَتّْتْهُمْ.</div>
<div class="v" id="v13"><span class="vn">13</span> الْخْدَّامْ الْمْكْرِي كَيْهْرَبْ حِيتْ هُوَ غِيرْ مْكْرِي، وْمَا كَيْدِّيهَاشْ فْالْخْرْفَانْ.</div>
<div class="v" id="v14"><span class="vn">14</span> أَنَا هُوَ الرَّاعِي الْمْزْيَانْ، وْكَنْعْرَفْ خْرْفَانِي وْخْرْفَانِي كَيْعَرْفُونِي،</div>
<div class="v" id="v15"><span class="vn">15</span> كِمَا الْآبْ كَيْعْرَفْنِي وْأَنَا كَنْعْرَفْ الْآبْ. وْأَنَا كَنْوْهَبْ حْيَاتِي عْلَى قْبَلْ خْرْفَانِي.</div>
<div class="v" id="v16"><span class="vn">16</span> وْعَنْدِي خْرْفَانْ خْرِينْ مَا هُمَاشْ مْنْ هَادْ الزّْرِيبَة، خَاصّْنِي نْجِيبْهُمْ حْتَّى هُمَ وْغَيْسَمْعُو صُوتِي، وْغَيْوَلِّيوْ قْطْعَة وَحْدَة عَنْدْهَا رَاعِي وَاحْدْ.</div>
<div class="v" id="v17"><span class="vn">17</span> عْلَى هَادْشِّي كَيْبْغِينِي الْآبْ، عْلَاحْقَّاشْ كَنْوْهَبْ حْيَاتِي بَاشْ نْرْجّْعْهَا تَانِي.</div>
<div class="v" id="v18"><span class="vn">18</span> حْتَّى شِي وَاحْدْ مَا كَيَاخْدْهَا مْنِّي، وَلَكِنْ كَنْوْهَبْهَا بْخَاطْرِي حِيتْ عَنْدِي السُّلْطَة بَاشْ نْوْهَبْهَا وْعَنْدِي السُّلْطَة بَاشْ نْرْجّْعْهَا. وْالْآبْ هُوَ اللِّي عْطَانِي هَادْ الْوْصِيَّة».</div>
<div class="v" id="v19"><span class="vn">19</span> <span class="br-p"><br><br></span>وْمَا تَّافْقُوشْ لِيهُودْ تَانِي فْهْضَرْتْهُمْ عْلَى قْبَلْ هَادْ الْكْلَامْ،</div>
<div class="v" id="v20"><span class="vn">20</span> وْبْزَّافْ مْنّْهُمْ ݣَالُو: «رَاهْ سَاكْنُه شِي جْنّْ، وْغِيرْ كَيْخَرّْفْ. عْلَاشْ كَتْسَمْعُو لِيهْ؟».</div>
<div class="v" id="v21"><span class="vn">21</span> وْݣَالُو وْحْدِينْ خْرِينْ: «هَادَا مَاشِي كْلَامْ دْيَالْ وَاحْدْ سَاكْنُه جْنّْ، وَاشْ اللِّي سَاكْنُه شِي جْنّْ غَيْقْدَرْ يْحَلّْ عِينِينْ الْعَمْيِينْ؟».</div>
<div class="v" id="v22"><h2>لِيهُودْ مَا قْبْلُوشْ يْآمْنُو الْمَسِيحْ</h2><span class="vn">22</span> <span class="br-p"><br><br></span>وْفْالْوَقْتْ دْيَالْ الشّْتْوَا، كَانْ فْأُورْشَلِيمْ عِيدْ التَّجْدِيدْ.</div>
<div class="v" id="v23"><span class="vn">23</span> وْكَانْ يَسُوعْ كَيْتّْمَشَّى فْبِيتْ اللَّهْ فْالْقَاعَة دْيَالْ سُلَيْمَانْ.</div>
<div class="v" id="v24"><span class="vn">24</span> وْهُمَ يْضُورُو بِيهْ لِيهُودْ وْݣَالُو لِيهْ: «حْتَّى لْإِيمْتَى غَادِي تْخَلِّينَا حَايْرِينْ؟ إِلَا كْنْتِ نْتَ هُوَ الْمَسِيحْ، ݣُولْهَا لِينَا بْصَرَاحَة!».</div>
<div class="v" id="v25"><span class="vn">25</span> وْجَاوْبْهُمْ يَسُوعْ وْݣَالْ: «رَانِي ݣْلْتْهَا لِيكُمْ وْمَا كَتِّيْقُوشْ. الْأَعْمَالْ اللِّي كَنْدِيرْ بْالْإِسْمْ دْيَالْ بَّا، هِيَ كَتْشْهَدْ لِيَّ.</div>
<div class="v" id="v26"><span class="vn">26</span> وَلَكِنْ مَا كَتْآمْنُوشْ حِيتْ نْتُمَ مَاشِي مْنْ الْخْرْفَانْ دْيَالِي.</div>
<div class="v" id="v27"><span class="vn">27</span> خْرْفَانِي كَيْسَمْعُو الصُّوتْ دْيَالِي، وْأَنَا كَنْعْرَفْهُمْ وْهُمَ كَيْتْبْعُونِي.</div>
<div class="v" id="v28"><span class="vn">28</span> وْكَنْعْطِيهُمْ الْحَيَاةْ الدَّايْمَة، وْعَمّْرْهُمْ مَا غَيْمُوتُو، وْمَا غَيْخْطَفْهُمْ حْتَّى حَدّْ مْنْ يْدِّي.</div>
<div class="v" id="v29"><span class="vn">29</span> بَّا اللِّي عْطَاهُمْ لِيَّ، هُوَ قْوَى مْنْ كُلّْشِي، وْحْتَّى حَدّْ مَا يْقْدَرْ يْخْطَفْهُمْ مْنْ يْدّْ بَّا،</div>
<div class="v" id="v30"><span class="vn">30</span> رَاهْ أَنَا وْالْآبْ وَاحْدْ».</div>
<div class="v" id="v31"><span class="vn">31</span> <span class="br-p"><br><br></span>وْهْزُّو لِيهُودْ مَرَّة خْرَى الْحْجَرْ بَاشْ يْرَجْمُوهْ.</div>
<div class="v" id="v32"><span class="vn">32</span> وْݣَالْ لِيهُمْ يَسُوعْ: «وْرِّيتْكُمْ بْزَّافْ دْيَالْ الْأَعْمَالْ الْمْزْيَانَة اللِّي عْطَاهَا لِيَّ بَّا، إِيوَا عْلَى آشْ مْنْ عَمَلْ مْنّْهُمْ بْغِيتُو تْرَجْمُونِي؟».</div>
<div class="v" id="v33"><span class="vn">33</span> وْجَاوْبُوهْ لِيهُودْ: «مَا بْغِينَاشْ نْرَجْمُوكْ عْلَى قْبَلْ شِي عَمَلْ مْزْيَانْ، وَلَكِنْ عْلَى قْبَلْ كْلَامْ الْكُفْرْ دْيَالْكْ، حِيتْ نْتَ غِيرْ بْنَادْمْ وْرْدِّيتِي رَاسْكْ إِلَاهْ!».</div>
<div class="v" id="v34"><span class="vn">34</span> وْجَاوْبْهُمْ يَسُوعْ: «وَاشْ مَا مْكْتُوبْشْ فْالشّْرَعْ دْيَالْكُمْ: أَنَا ݣْلْتْ نْتُمَ آلِهَة؟</div>
<div class="v" id="v35"><span class="vn">35</span> إِيوَا إِلَا سْمَّى هَادُوكْ اللِّي جَاهُمْ كْلَامُه آلِهَة، وْكْلَامْ اللَّهْ عَمّْرُه مَا كَيْطِيحْ</div>
<div class="v" id="v36"><span class="vn">36</span> كِيفَاشْ نْتُمَ كَتْݣُولُو لْهَادَاكْ اللِّي قَدّْسُه الْآبْ وْصِيفْطُه لْلدّْنْيَا: رَاكْ ݣْلْتِي كْلَامْ الْكُفْرْ، عْلَاحْقَّاشْ ݣْلْتْ: أَنَا وَلْدْ اللَّهْ؟</div>
<div class="v" id="v37"><span class="vn">37</span> إِلَا مَا كَنْتْشْ كَنْدِيرْ الْأَعْمَالْ دْيَالْ بَّا، مَا تْآمْنُوشْ بِيَّ.</div>
<div class="v" id="v38"><span class="vn">38</span> وَلَكِنْ إِلَا كْنْتْ كَنْدِيرْهَا، آمْنُو غِيرْ بْالْأَعْمَالْ إِلَا مَا آمْنْتُوشْ بِيَّ. بَاشْ تْعَرْفُو وْتْفَهْمُو بْلِّي الْآبْ فِيَّ وْأَنَا فْالْآبْ».</div>
<div class="v" id="v39"><span class="vn">39</span> <span class="br-p"><br><br></span>وْبْدَاوْ كَيْقَلّْبُو عَاوْتَانِي بَاشْ يْشَدُّوهْ، وَلَكِنْ فْلَتْ مْنْ يْدِّيهُمْ.</div>
<div class="v" id="v40"><span class="vn">40</span> وْرْجَعْ يَسُوعْ لْلجِّهَة لْخْرَى دْيَالْ وَادْ الْأُرْدُنْ فِينْ كَانْ يُوحَنَّا كَيْعَمّْدْ مْنْ قْبَلْ، وْبْقَى تْمَّ.<sup class="fnm"><a name="fnm1" href="#fn1">1</a></sup></div>
<div class="v" id="v41"><span class="vn">41</span> وْجَاوْ عَنْدُه بْزَّافْ دْ النَّاسْ كَيْݣُولُو: «رَاهْ يُوحَنَّا مَا دَارْ حْتَّى شِي عَلَامَة، وَلَكِنْ ݣَاعْ دَاكْشِّي اللِّي ݣَالْ عْلَى هَادْ الرَّاجْلْ كَانْ صْحِيحْ».</div>
<div class="v" id="v42"><span class="vn">42</span> وْآمْنُو بِيهْ نَاسْ كْتَارْ تْمَّ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->يوحنا ١‏:٢٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>