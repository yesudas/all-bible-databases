<html><head>
<meta http-equiv="Content-Type" content="text/html;charset=utf-8" />
<title>John 11 &ndash; يُوحَنَّا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 11);">
<div id="navbar"><a href="../index.html">الترجمة المغربية القياسية</a> &ndash; <b>يُوحَنَّا</b> &ndash; <a href="John_1.html">1</a> ... <a href="John_9.html">9</a> <a href="John_10.html">10</a> <b>11</b> <a href="John_12.html">12</a> <a href="John_13.html">13</a> ... <a href="John_21.html">21</a> </div><hr>
<h1>John 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْمُوتْ دْيَالْ لِعَازَرْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ حْضَاشْ</b></span> <span class="br-p"><br><br></span>وْكَانْ وَاحْدْ الرَّاجْلْ مْرِيضْ سْمِيتُه لِعَازَرْ مْنْ بَيْتْ عَنْيَا، الدُّوَّارْ فِينْ سَاكْنَة مَرْيَمْ وْخْتْهَا مَرْتَا.<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> وْهَادْ مَرْيَمْ هِيَ اللِّي كَانْتْ دْهْنَاتْ الرَّبّْ يَسُوعْ بْالرِّيحَة وْمْسْحَاتْ رْجْلِيهْ بْشْعَرْهَا، وْكَانْ لِعَازَرْ الْمْرِيضْ هُوَ خُوهَا.<sup class="fnm"><a name="fnm2" href="#fn2">2</a></sup></div>
<div class="v" id="v3"><span class="vn">3</span> وْصِيفْطُو الْخْوَاتَاتْ بْجُوجْ لْيَسُوعْ وْݣَالُو لِيهْ: «آ سِيدِي، رَاهْ هَادَاكْ اللِّي عْزِيزْ عْلِيكْ مْرِيضْ».</div>
<div class="v" id="v4"><span class="vn">4</span> <span class="br-p"><br><br></span>وْمْلِّي سْمَعْ يَسُوعْ هَادْ الْكْلَامْ، ݣَالْ: «هَادْ الْمَرْضْ مَا غَيْسَالِيشْ بْالْمُوتْ، وَلَكِنْ غَيْبَيّْنْ الْعَزّْ دْ اللَّهْ وْبِيهْ غَادِي يْتّْعْطَى الْعَزّْ لْوَلْدْ اللَّهْ».</div>
<div class="v" id="v5"><span class="vn">5</span> وْكَانْ يَسُوعْ كَيْبْغِي مَرْتَا وْخْتْهَا وْلِعَازَرْ.</div>
<div class="v" id="v6"><span class="vn">6</span> وْمْلِّي سْمَعْ بْلِّي لِعَازَرْ مْرِيضْ، دَوّْزْ غِيرْ يُومَيْنْ فْالْمُوضْعْ فِينْ كَانْ.</div>
<div class="v" id="v7"><span class="vn">7</span> وْمْنْ بَعْدْ دَاكْشِّي ݣَالْ لْتْلَامْدُه: «يَالَّاهْ نْرْجْعُو لْبْلَادْ الْيَهُودِيَّة».</div>
<div class="v" id="v8"><span class="vn">8</span> وْݣَالُو لِيهْ تْلَامْدُه: «آ الْمُعَلِّمْ، عَادْ كَانُو لِيهُودْ بَاغْيِينْ يْرَجْمُوكْ، وْغَادِي لْتْمَّ تَانِي؟».</div>
<div class="v" id="v9"><span class="vn">9</span> وْهُوَ يْجَاوْبْهُمْ يَسُوعْ: «يَاكْ النّْهَارْ فِيهْ طْنَاشْرْ سَاعَة؟ إِيوَا إِلَا كَانْ شِي وَاحْدْ كَيْمْشِي بْالنّْهَارْ رَاهْ مَا كَيْعْتَرْشْ، عْلَاحْقَّاشْ كَيْشُوفْ الضُّو دْيَالْ هَادْ الدّْنْيَا.</div>
<div class="v" id="v10"><span class="vn">10</span> وَلَكِنْ إِلَا كَانْ شِي حَدّْ كَيْمْشِي فْاللِّيلْ رَاهْ كَيْعْتَرْ، عْلَاحْقَّاشْ مَا فِيهْشْ الضُّو».</div>
<div class="v" id="v11"><span class="vn">11</span> ݣَالْ يَسُوعْ هَادْ الْكْلَامْ، وْزَادْ مْنْ بَعْدْ ݣَالْ لِيهُمْ: «لِعَازَرْ صَاحْبْنَا نَاعْسْ، وَلَكِنْ غَادِي نْمْشِي نْفَيّْقُه».</div>
<div class="v" id="v12"><span class="vn">12</span> وْهُمَ يْݣُولُو لِيهْ تْلَامْدُه: «إِلَا كَانْ آ سِيدِي نَاعْسْ، رَاهْ غَيْتّْشَافَى».</div>
<div class="v" id="v13"><span class="vn">13</span> وَلَكِنْ يَسُوعْ كَانْ كَيْتّْكَلّْمْ لِيهُمْ عْلَى الْمُوتْ دْيَالْ لِعَازَرْ وْهُمَ كَيْحْسَابْ لِيهُمْ بْلِّي كَيْتّْكَلّْمْ عْلَى النّْعَاسْ.</div>
<div class="v" id="v14"><span class="vn">14</span> وْدِيكْ السَّاعَة ݣَالْ لِيهُمْ بْصَرَاحَة: «رَاهْ لِعَازَرْ مَاتْ،</div>
<div class="v" id="v15"><span class="vn">15</span> وْأَنَا فْرْحَانْ عْلَى وْدّْكُمْ، عْلَاحْقَّاشْ مَا كَنْتْشْ تْمَّ، بَاشْ تْقَدْرُو تْآمْنُو. إِيوَا يَالَّاهُو نْمْشِيوْ لْعَنْدُه!».</div>
<div class="v" id="v16"><span class="vn">16</span> وْتُومَا اللِّي مْكَنِّي بْالتّْوِيمِي، ݣَالْ لْلتّْلَامْدْ صْحَابُه: «يَالَّاهُو حْتَّى حْنَا نْمْشِيوْ مْعَ يَسُوعْ بَاشْ نْمُوتُو مْعَاهْ».</div>
<div class="v" id="v17"><span class="vn">17</span> <span class="br-p"><br><br></span>وْمْلِّي وْصَلْ يَسُوعْ، لْقَا بْلِّي لِعَازَرْ دَوّْزْ رْبَعْ يَّامْ فْالْقْبَرْ.</div>
<div class="v" id="v18"><span class="vn">18</span> وْكَانْتْ بَيْتْ عَنْيَا بْعِيدَة عْلَى أُورْشَلِيمْ غِيرْ بْشِي تْلَاتَة كِيلُومِتْرْ.</div>
<div class="v" id="v19"><span class="vn">19</span> وْجَاوْ بْزَّافْ دْيَالْ لِيهُودْ لْعَنْدْ مَرْتَا وْمَرْيَمْ بَاشْ يْعَزِّيوْهُمْ فْخُوهُمْ.</div>
<div class="v" id="v20"><span class="vn">20</span> وْمْلِّي سْمْعَاتْ مَرْتَا بْلِّي يَسُوعْ جَايْ، تْلْقَّاتْ لِيهْ، وَلَكِنْ مَرْيَمْ بْقَاتْ ݣَالْسَة فْالدَّارْ.</div>
<div class="v" id="v21"><span class="vn">21</span> وْݣَالْتْ مَرْتَا لْيَسُوعْ: «آ سِيدِي، كُونْ كْنْتِ هْنَا، كُونْ ݣَاعْ مَا مَاتْ خُويَا!</div>
<div class="v" id="v22"><span class="vn">22</span> وَلَكِنْ حْتَّى دَابَا أَنَا كَنْعْرَفْ بْلِّي الْحَاجَة اللِّي غَادِي تْطْلَبْهَا مْنْ اللَّهْ غَيْعْطِيهَا لِيكْ».</div>
<div class="v" id="v23"><span class="vn">23</span> وْهُوَ يْݣُولْ لِيهَا يَسُوعْ: «خُوكْ غَادِي يْتّْبْعَتْ مَرَّة خْرَى!».</div>
<div class="v" id="v24"><span class="vn">24</span> وْݣَالْتْ لِيهْ مَرْتَا: «رَاهْ عْرَفْتْ بْلِّي غَادِي يْتّْبْعَتْ مْنْ الْمُوتْ فْيُومْ الْبَعْتْ».</div>
<div class="v" id="v25"><span class="vn">25</span> وْجَاوْبْهَا يَسُوعْ: «أَنَا هُوَ اللِّي كَنْبْعَتْ النَّاسْ مْنْ الْمُوتْ وْكَنْعْطِيهُمْ الْحَيَاةْ، اللِّي آمْنْ بِيَّ وَاخَّا يْمُوتْ غَيْحْيَا!</div>
<div class="v" id="v26"><span class="vn">26</span> وْكُلّْ وَاحْدْ حَيّْ وْكَيْآمْنْ بِيَّ، عَمّْرُه مَا غَيْمُوتْ. وَاشْ كَتْآمْنِي بْهَادْ الْكْلَامْ؟».</div>
<div class="v" id="v27"><span class="vn">27</span> وْهِيَ تْݣُولْ لِيهْ: «إِيِّهْ آ سِيدِي! أَنَا آمْنْتْ بْلِّي نْتَ هُوَ الْمَسِيحْ وَلْدْ اللَّهْ اللِّي جَايْ لْلدّْنْيَا».</div>
<div class="v" id="v28"><span class="vn">28</span> <span class="br-p"><br><br></span>وْمْلِّي ݣَالْتْ مَرْتَا هَادْشِّي، مْشَاتْ وْعَيّْطَاتْ عْلَى مَرْيَمْ خْتْهَا فْالسِّرْ وْݣَالْتْ: «رَاهْ الْمُعَلِّمْ جَا وْكَيْعَيّْطْ لِيكْ».</div>
<div class="v" id="v29"><span class="vn">29</span> وْمْلِّي سْمْعَاتْ مَرْيَمْ بْالْمْجِي دْيَالْ يَسُوعْ، نَاضْتْ دْغْيَا وْجَاتْ لْعَنْدُه.</div>
<div class="v" id="v30"><span class="vn">30</span> وْكَانْ يَسُوعْ مَازَالْ مَا وْصَلْ لْلدُّوَّارْ، وَلَكِنْ كَانْ بَاقِي فْالْمُوضْعْ اللِّي تْلَاقَاتْ فِيهْ مَرْتَا مْعَاهْ.</div>
<div class="v" id="v31"><span class="vn">31</span> وْمْلِّي لِيهُودْ اللِّي كَانُو مْعَ مَرْيَمْ فْالدَّارْ كَيْعَزِّيوْهَا، شَافُوهَا نَاضْتْ بْالزّْرْبَة وْخْرْجَاتْ، تْبْعُوهَا حِيتْ ضْنُّو بْلِّي رَاهَا غَادْيَة لْلْقْبَرْ تْبْكِي تْمَّ.</div>
<div class="v" id="v32"><span class="vn">32</span> وْغِيرْ وْصْلَاتْ مَرْيَمْ لْلْمُوضْعْ فِينْ كَانْ يَسُوعْ وْشَافْتُه، سْجْدَاتْ عَنْدْ رْجْلِيهْ وْݣَالْتْ لِيهْ: «آ سِيدِي، كُونْ كْنْتِ هْنَا، كُونْ ݣَاعْ مَا مَاتْ خُويَا!».</div>
<div class="v" id="v33"><span class="vn">33</span> وْمْلِّي شَافْهَا يَسُوعْ كَتْبْكِي هِيَ وْلِيهُودْ اللِّي جَاوْ مْعَاهَا، تْأَتّْرْ بْزَّافْ وْتْأَلّْمْ،</div>
<div class="v" id="v34"><span class="vn">34</span> وْسْوّْلْهُمْ: «فِينْ دْفَنْتُوهْ؟». وْݣَالُو لِيهْ: «أَجِي آ سِيدِي وْشُوفْ!».</div>
<div class="v" id="v35"><span class="vn">35</span> وْبْدَا يَسُوعْ كَيْبْكِي.</div>
<div class="v" id="v36"><span class="vn">36</span> وْݣَالُو لِيهُودْ لْبَعْضِيَّاتْهُمْ: «شُوفُو شْحَالْ كَانْ كَيْبْغِيهْ!».</div>
<div class="v" id="v37"><span class="vn">37</span> وَلَكِنْ شِي وْحْدِينْ مْنّْهُمْ ݣَالُو: «وَاشْ هَادْ الرَّاجْلْ اللِّي حَلّْ الْعِينِينْ دْيَالْ الْعْمَى، مَا كَانْشْ قَادْرْ يْبَعّْدْ الْمُوتْ عْلَى لِعَازَرْ؟».</div>
<div class="v" id="v38"><h2>يَسُوعْ كَيْبْعَتْ لِعَازَرْ مْنْ الْمُوتْ</h2><span class="vn">38</span> <span class="br-p"><br><br></span>وْتْأَتّْرْ يَسُوعْ بْزَّافْ فْخَاطْرُه عَاوْتَانِي، وْقَرّْبْ مْنْ الْقْبَرْ. وْكَانْ هَادْ الْقْبَرْ غَارْ، الْبَابْ دْيَالُه مْسْدُودْ بْحَجْرَة.</div>
<div class="v" id="v39"><span class="vn">39</span> وْݣَالْ يَسُوعْ: «حَيّْدُو الْحَجْرَة!». وْݣَالْتْ لِيهْ مَرْتَا خْتْ الْمْيّْتْ: «آ سِيدِي، رَاهْ غَيْكُونْ خْنَازْ، حِيتْ رْبَعْ يَّامْ هَادِي بَاشْ تّْدْفَنْ!».</div>
<div class="v" id="v40"><span class="vn">40</span> وْݣَالْ لِيهَا يَسُوعْ: «وَاشْ مَا ݣْلْتْشْ لِيكْ: إِلَا آمْنْتِي رَاهْ غَادِي تْشُوفِي الْعَزّْ دْيَالْ اللَّهْ؟».</div>
<div class="v" id="v41"><span class="vn">41</span> وْحَيّْدُو الْحَجْرَة، وْهْزّْ يَسُوعْ عِينِيهْ لْلفُوقْ وْݣَالْ: «آ الْآبْ، كَنْشَكْرْكْ حِيتْ سْمَعْتِي لِيَّ،</div>
<div class="v" id="v42"><span class="vn">42</span> وْكَنْعْرَفْ بْلِّي دِيمَا كَتْسْمَعْ لِيَّ. وَلَكِنْ ݣْلْتْ هَادْ الْكْلَامْ عْلَى قْبَلْ الجّْمَاعَة دْ النَّاسْ اللِّي ضَايْرِينْ بِيَّ، بَاشْ يْآمْنُو بْلِّي نْتَ صِيفْطْتِينِي».</div>
<div class="v" id="v43"><span class="vn">43</span> وْمْلِّي ݣَالْ هَادْ الْكْلَامْ، عَيّْطْ بْصُوتْ قْوِي وْݣَالْ: «آ لِعَازَرْ، خْرُجْ!».</div>
<div class="v" id="v44"><span class="vn">44</span> وْخْرَجْ الْمْيّْتْ بْيْدِّيهْ وْرْجْلِيهْ مْرْبُوطِينْ بْالْكْفَنْ، وْوْجْهُ مَلْوِي عْلِيهْ وَاحْدْ الزِّيفْ. وْݣَالْ لِيهُمْ يَسُوعْ: «فْكُّوهْ وْخَلِّيوْهْ يْمْشِي بْحَالُه!».</div>
<div class="v" id="v45"><h2>لِيهُودْ كَيْتّْشَاوْرُو بَاشْ يْقْتْلُو يَسُوعْ</h2><span class="vn">45</span> <span class="br-p"><br><br></span>وْبْزَّافْ دْيَالْ لِيهُودْ اللِّي جَاوْ لْعَنْدْ مَرْيَمْ لْدَارْهَا، وْشَافُو دَاكْشِّي اللِّي دَارْ يَسُوعْ، آمْنُو بِيهْ.</div>
<div class="v" id="v46"><span class="vn">46</span> وَلَكِنْ شِي وْحْدِينْ مْنّْهُمْ مْشَاوْ لْعَنْدْ الْفْرِّيسِيِّينْ وْعَاوْدُو لِيهُمْ عْلَى دَاكْشِّي اللِّي دَارْ يَسُوعْ.</div>
<div class="v" id="v47"><span class="vn">47</span> وْتّْجَمْعُو الرُّؤَسَا دْ رْجَالْ الدِّينْ وْالْفْرِّيسِيِّينْ بِينَاتْهُمْ وْݣَالُو: «أَشْنُو نْدِيرُو؟ رَاهْ هَادْ الرَّاجْلْ كَيْدِيرْ عَلَامَاتْ كْتَارْ.</div>
<div class="v" id="v48"><span class="vn">48</span> وْإِلَا خَلِّينَاهْ هَكَّا، غَيْآمْنُو بِيهْ النَّاسْ كُلّْهُمْ، وْغَيْجِيوْ الرُّومَانِيِّينْ وْغَيَاخْدُو الْمُوضْعْ الْمْقَدّْسْ دْيَالْنَا وْالشَّعْبْ دْيَالْنَا».</div>
<div class="v" id="v49"><span class="vn">49</span> وْهُوَ يْݣُولْ لِيهُمْ وَاحْدْ الرَّاجْلْ مْنّْهُمْ سْمِيتُه قَيَافَا، كَانْ هُوَ الرَّئِيسْ دْ رْجَالْ الدِّينْ هَادَاكْ الْعَامْ: «نْتُمَ رَاكُمْ مَا كَتْعَرْفُو وَالُو،</div>
<div class="v" id="v50"><span class="vn">50</span> وَلَا كَتْفَهْمُو بْلِّي رَاهْ خِيرْ لِيكُمْ يْمُوتْ رَاجْلْ وَاحْدْ فْبْلَاصْةْ الشَّعْبْ، وْمَا يْمُوتْشْ الشَّعْبْ كُلُّه».</div>
<div class="v" id="v51"><span class="vn">51</span> وْمَا ݣَالْشْ هَادْ الْكْلَامْ غِيرْ مْنْ رَاسُه، وَلَكِنْ حِيتْ كَانْ هُوَ الرَّئِيسْ دْ رْجَالْ الدِّينْ دَاكْ الْعَامْ، تّْنَبّْأْ بْلِّي يَسُوعْ غَادِي يْمُوتْ عْلَى قْبَلْ الشَّعْبْ.</div>
<div class="v" id="v52"><span class="vn">52</span> وْمَاشِي غِيرْ عْلَى قْبَلْ الشَّعْبْ بُوحْدُه، وَلَكِنْ بَاشْ يْجْمَعْ وْلَادْ اللَّهْ اللِّي مْشَتّْتِينْ وْيْوَلِّيوْ وَاحْدْ.</div>
<div class="v" id="v53"><span class="vn">53</span> وْمْنْ دَاكْ النّْهَارْ، وْلِيهُودْ كَيْتّْشَاوْرُو بَاشْ يْقْتْلُو يَسُوعْ.</div>
<div class="v" id="v54"><span class="vn">54</span> وْعْلَى هَادْشِّي مَا بْقَاشْ يَسُوعْ كَيْمْشِي بِينْ لِيهُودْ بْالْعْلَّالِي، وَلَكِنْ مْشَى مْنْ تْمَّ لْوَاحْدْ الْبْلَاصَة قْرِيبَة لْلصَّحْرَا، لْمْدِينَة صْغِيرَة سْمِيتْهَا أَفْرَايْمْ، وْبْقَى تْمَّ مْعَ تْلَامْدُه.</div>
<div class="v" id="v55"><span class="vn">55</span> <span class="br-p"><br><br></span>وْكَانْ عِيدْ الْفِصْحْ دْيَالْ لِيهُودْ قْرِيبْ، وْطْلْعُو بْزَّافْ دْ النَّاسْ مْنْ الدُّوَّارْ لْأُورْشَلِيمْ قْبَلْ مْنْ عِيدْ الْفِصْحْ بَاشْ يْتّْنْقَّاوْ.</div>
<div class="v" id="v56"><span class="vn">56</span> وْكَانُو كَيْقَلّْبُو عْلَى يَسُوعْ وْكَيْسْوّْلُو بْعْضِيَّاتْهُمْ وْهُمَ مْجْمُوعِينْ فْبِيتْ اللَّهْ: «آشْ ضْهَرْ لِيكُمْ؟ بْلَا شْكّْ مَا غَادِيشْ يْجِي لْلْعِيدْ؟».</div>
<div class="v" id="v57"><span class="vn">57</span> وْآمْرُو الرُّؤَسَا دْ رْجَالْ الدِّينْ وْالْفْرِّيسِيِّينْ النَّاسْ وْݣَالُو لِيهُمْ: اللِّي عْرَفْ فِينْ كَايْنْ يَسُوعْ خَاصُّه يْعْلَمْ بِيهْ بَاشْ يْتّْشَدّْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->لوقا ١٠‏:٣٨‏،٣٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->يوحنا ١٢‏:٣<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>