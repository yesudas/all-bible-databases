<html><head>
<meta http-equiv="Content-Type" content="text/html;charset=utf-8" />
<title>John 12 &ndash; يُوحَنَّا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 12);">
<div id="navbar"><a href="../index.html">الترجمة المغربية القياسية</a> &ndash; <b>يُوحَنَّا</b> &ndash; <a href="John_1.html">1</a> ... <a href="John_10.html">10</a> <a href="John_11.html">11</a> <b>12</b> <a href="John_13.html">13</a> <a href="John_14.html">14</a> ... <a href="John_21.html">21</a> </div><hr>
<h1>John 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْمْرَاة اللِّي كْبَّاتْ الرِّيحَة عْلَى يَسُوعْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ طْنَاشْ</b></span> <span class="br-p"><br><br></span>وْقْبَلْ مْنْ عِيدْ الْفِصْحْ بْسْتّْ يَّامْ، جَا يَسُوعْ لْبَيْتْ عَنْيَا فِينْ كَانْ لِعَازَرْ اللِّي بَعْتُه يَسُوعْ مْنْ الْمُوتْ.</div>
<div class="v" id="v2"><span class="vn">2</span> وْوَجّْدُو لِيهْ النَّاسْ الْعْشَا تْمَّ. وْكَانْتْ مَرْتَا كَتّْسَخّْرْ عْلِيهُمْ، وْلِعَازَرْ كَانْ وَاحْدْ مْنْ النَّاسْ اللِّي ݣَالْسِينْ كَيَاكْلُو مْعَ يَسُوعْ.</div>
<div class="v" id="v3"><span class="vn">3</span> وْخْدَاتْ مَرْيَمْ قَرْعَة فِيهَا الرِّيحَة دْيَالْ النَّارْدِينْ الْحُرّْ اللِّي تَمَنُه غَالِي بْزَّافْ، وْدْهْنَاتْ رْجْلِينْ يَسُوعْ، وْمْنْ بَعْدْ مْسْحَاتْهُمْ لِيهْ بْشْعَرْهَا. وْوْلَّاتْ الدَّارْ عَامْرَة بْالرِّيحَة دْيَالْ النَّارْدِينْ،<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> وْݣَالْ وَاحْدْ مْنْ تْلَامْدْ يَسُوعْ اللِّي هُوَ يَهُودَا الْإِسْخَرْيُوطِي اللِّي غَادِي يْخُونُه:</div>
<div class="v" id="v5"><span class="vn">5</span> «عْلَاشْ مَا تّْبَاعْشْ هَادْ الرِّيحَة بْتْلْتْمِيَةْ دِينَارْ وْتّْعْطَى لْلْفُقَرَا؟».</div>
<div class="v" id="v6"><span class="vn">6</span> ݣَالْ هَادْشِّي مَاشِي حِيتْ كَانْ كَيْدِّيهَا فْالْفُقَرَا، وَلَكِنْ حِيتْ كَانْ شْفَّارْ وْكَانْ هُوَ لَمِينْ دْيَالْ الصّْنْدُوقْ، وْكَيْسْرَقْ مْنْ دَاكْشِّي اللِّي كَيْتّْحَطّْ فِيهْ.</div>
<div class="v" id="v7"><span class="vn">7</span> وْهُوَ يْݣُولْ يَسُوعْ: «خَلِّيوْهَا! رَاهَا خْبَّاتْ دَاكْشِّي لْلنّْهَارْ اللِّي غَادِي نْتْكَفّْنْ فِيهْ.</div>
<div class="v" id="v8"><span class="vn">8</span> حِيتْ الْفُقَرَا كَايْنِينْ مْعَاكُمْ فْكُلّْ وَقْتْ، وَلَكِنْ أَنَا مَا غَنْكُونْشْ مْعَاكُمْ دِيمَا».</div>
<div class="v" id="v9"><span class="vn">9</span> <span class="br-p"><br><br></span>وْعَرْفَاتْ جْمَاعَة كْبِيرَة دْ لِيهُودْ بْلِّي يَسُوعْ تْمَّ، وْهُمَ يْجِيوْ مَاشِي غِيرْ عْلَى قْبَلْ يَسُوعْ بُوحْدُه، وَلَكِنْ بَاشْ يْشُوفُو حْتَّى لِعَازَرْ اللِّي بَعْتُه يَسُوعْ مْنْ الْمُوتْ.</div>
<div class="v" id="v10"><span class="vn">10</span> وْتَّافْقُو الرُّؤَسَا دْ رْجَالْ الدِّينْ بَاشْ يْقْتْلُو لِعَازَرْ حْتَّى هُوَ،</div>
<div class="v" id="v11"><span class="vn">11</span> عْلَاحْقَّاشْ بْسْبَابْ لِعَازَرْ كَانُو بْزَّافْ دْيَالْ لِيهُودْ كَيْسَمْحُو فْالرُّؤَسَا دْ رْجَالْ الدِّينْ وْكَيْآمْنُو بْيَسُوعْ.</div>
<div class="v" id="v12"><h2>يَسُوعْ كَيْدْخَلْ لْأُورْشَلِيمْ</h2><span class="vn">12</span> <span class="br-p"><br><br></span>وْالْغَدّْ لِيهْ، سْمْعَاتْ الجّْمَاعَة دْ النَّاسْ اللِّي جَاوْ يْدَوّْزُو عِيدْ الْفِصْحْ، بْلِّي يَسُوعْ جَايْ لْأُورْشَلِيمْ.</div>
<div class="v" id="v13"><span class="vn">13</span> وْهُمَ يَاخْدُو الجّْرِيدْ دْ النّْخَلْ وْخَرْجُو بَاشْ يْتّْلَاقَاوْهْ، وْكَانُو كَيْݣُولُو بْصُوتْ عَالِي: «الْعَزّْ لْلَّهْ! مْبْرُوكْ اللِّي جَايْ بْإِسْمْ الرَّبّْ! مْبْرُوكْ مَلِكْ إِسْرَائِيلْ!».</div>
<div class="v" id="v14"><span class="vn">14</span> وْلْقَا يَسُوعْ وَاحْدْ الدّْحْشْ وْهُوَ يْرْكَبْ عْلِيهْ، كِمَا جَا فْكْتَابْ اللَّهْ اللِّي كَيْݣُولْ:</div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>«مَا تْخَافِيشْ آ بَنْتْ صِهْيَوْنْ:<br> <span class="br-ind"><br><span class="indent">&nbsp;</span></span>هَا هُوَ الْمَلِكْ دْيَالْكْ جَايْ،<br> <span class="br-ind"><br><span class="indent">&nbsp;</span></span>رَاكْبْ عْلَى دْحْشْ وَلْدْ حْمَارَة».<br></div>
<div class="v" id="v16"><span class="vn">16</span> <span class="br-p"><br><br></span>فْاللّْوّْلْ مَا فَهْمُوشْ تْلَامْدُه هَادْ الْأُمُورْ، وَلَكِنْ مْلِّي تّْعْطَى الْعَزّْ لْيَسُوعْ، عَادْ تْفَكّْرُو بْلِّي هَادْشِّي كَانْ تّْݣَالْ عْلِيهْ فْكْتَابْ اللَّهْ، وْبْلِّي هُمَ دَارُو هَادْشِّي نِيتْ عْلَى وْدُّه.</div>
<div class="v" id="v17"><span class="vn">17</span> وْالجّْمَاعَة دْ النَّاسْ اللِّي كَانُو مْعَ يَسُوعْ مْلِّي عَيّْطْ عْلَى لِعَازَرْ مْنْ الْقْبَرْ وْبَعْتُه مْنْ الْمُوتْ، كَانُو كَيْشَهْدُو بْدَاكْشِّي اللِّي شَافُو.</div>
<div class="v" id="v18"><span class="vn">18</span> عْلَى هَادْشِّي خَرْجُو النَّاسْ بَاشْ يْتّْلَاقَاوْهْ حْتَّى هُمَ حِيتْ سْمْعُو عْلَى هَادْ الْعَلَامَاتْ اللِّي دَارْهَا.</div>
<div class="v" id="v19"><span class="vn">19</span> وْهُمَ يْݣُولُو الْفْرِّيسِيِّينْ لْبَعْضِيَّاتْهُمْ: «شُوفُو رَاكُمْ مَا تْنَفْعُو حْتَّى فْحَاجَة. هَا هُمَ النَّاسْ كُلّْهُمْ تْبْعُوهْ!».</div>
<div class="v" id="v20"><h2>يَسُوعْ كَيْتّْنَبّْأْ بْالْمُوتْ وْالْبَعْتْ دْيَالُه</h2><span class="vn">20</span> <span class="br-p"><br><br></span>وْكَانُو شِي يُونَانِيِّينْ بِينْ النَّاسْ اللِّي طْلْعُو لْأُورْشَلِيمْ بَاشْ يْعَبْدُو اللَّهْ فْيَّامَاتْ الْعِيدْ.</div>
<div class="v" id="v21"><span class="vn">21</span> وْهُمَ يْمْشِيوْ لْعَنْدْ فِيلُبُّسْ اللِّي مْنْ بَيْتْ صَيْدَا فْالْجَلِيلْ، وْطْلْبُو مْنُّه وْݣَالُو لِيهْ: «آ سِيدِي، بْغِينَا نْشُوفُو يَسُوعْ».</div>
<div class="v" id="v22"><span class="vn">22</span> وْجَا فِيلُبُّسْ وْݣَالْهَا لْأَنْدْرَاوُسْ، وْمْنْ بَعْدْ مْشَاوْ بْجُوجْ وْݣَالُوهَا لْيَسُوعْ.</div>
<div class="v" id="v23"><span class="vn">23</span> أَمَّا يَسُوعْ جَاوْبْهُمْ وْݣَالْ: «رَاهْ جَاتْ السَّاعَة اللِّي فِيهَا غَادِي يْتّْعْطَى الْعَزّْ لْوَلْدْ الْإِنْسَانْ.</div>
<div class="v" id="v24"><span class="vn">24</span> وْرَانِي نْݣُولْ لِيكُمْ الْحَقّْ: إِلَا طَاحْتْ حَبَّة دْ الْݣْمْحْ فْالْأَرْضْ وْمَا مَاتْتْشْ، رَاهْ كَتْبْقَى بُوحْدْهَا. وَلَكِنْ إِلَا مَاتْتْ رَاهْ كَتْعْطِي غْلَّة كْتِيرَة.</div>
<div class="v" id="v25"><span class="vn">25</span> اللِّي كَيْبْغِي حْيَاتُه رَاهْ غَيْضَيّْعْهَا، وْاللِّي كَيْنْكَرْ حْيَاتُه فْهَادْ الدّْنْيَا رَاهْ غَيْحَافْضْ عْلِيهَا لْلْحَيَاةْ الدَّايْمَة.<sup class="fnm"><a name="fnm2" href="#fn2">2</a></sup></div>
<div class="v" id="v26"><span class="vn">26</span> اللِّي بْغَا يْكُونْ خْدَّامْ دْيَالِي، خَاصُّه يْتْبَعْنِي، وْفِينْ مَا نْكُونْ أَنَا غَيْكُونْ حْتَّى الْخْدَّامْ دْيَالِي. وْاللِّي كَانْ خْدَّامْ دْيَالِي غَادِي يْجَازِيهْ الْآبْ.</div>
<div class="v" id="v27"><span class="vn">27</span> <span class="br-p"><br><br></span>دَابَا رَاهْ نْفْسِي مْغَيّْرَة، وْآشْ غَادِي نْݣُولْ؟ آ الْآبْ، نْجِّينِي مْنْ هَادْ السَّاعَة؟ وَلَكِنْ رَانِي عْلَى وْدّْ هَادْ السَّاعَة جِيتْ.</div>
<div class="v" id="v28"><span class="vn">28</span> آ الْآبْ، عْطِي الْعَزّْ لْلْإِسْمْ دْيَالْكْ!». وْهُوَ يْتّْسْمَعْ وَاحْدْ الصُّوتْ مْنْ السّْمَا كَيْݣُولْ: «رَانِي عْطِيتُه الْعَزّْ وْغَنْزِيدْ نْعْطِيهْ الْعَزّْ!».</div>
<div class="v" id="v29"><span class="vn">29</span> وْالجّْمَاعَة دْ النَّاسْ اللِّي كَانُو حَاضْرِينْ تْمَّ سْمْعُو هَادْ الصُّوتْ وْݣَالُو: «هَادَا رَاهْ رَعْدْ!». وْوْحْدِينْ خْرِينْ ݣَالُو: «هَادَا رَاهْ مَلَاكْ تّْكَلّْمْ مْعَاهْ!».</div>
<div class="v" id="v30"><span class="vn">30</span> وْجَاوْبْ يَسُوعْ وْݣَالْ: «رَاهْ مَاشِي عْلَى وْدِّي أَنَا جَا هَادْ الصُّوتْ، وَلَكِنْ عْلَى وْدّْكُمْ.</div>
<div class="v" id="v31"><span class="vn">31</span> دَابَا وَقْتْ الْحُكْمْ عْلَى الدّْنْيَا. وْدَابَا غَادِي يْتّْرْمَى الرَّئِيسْ دْيَالْ هَادْ الدّْنْيَا عْلَى بْرَّا.</div>
<div class="v" id="v32"><span class="vn">32</span> وْمْلِّي غَادِي نْتّْرْفَعْ مْنْ الْأَرْضْ، غَنْجِيبْ لْعَنْدِي النَّاسْ كُلّْهُمْ».</div>
<div class="v" id="v33"><span class="vn">33</span> ݣَالْ هَادْشِّي بَاشْ يْبَيّْنْ لْلنَّاسْ كِيفَاشْ غَيْمُوتْ.</div>
<div class="v" id="v34"><span class="vn">34</span> وْݣَالْتْ لِيهْ الجّْمَاعَة دْ النَّاسْ: «حْنَا رَاهْ سْمَعْنَا مْنْ الشّْرَعْ بْلِّي الْمَسِيحْ غَادِي يْبْقَى حَيّْ عْلَى الدّْوَامْ، إِيوَا كِيفَاشْ نْتَ دَابَا كَتْݣُولْ لِينَا: وَلْدْ الْإِنْسَانْ خَاصُّه يْتّْرْفَعْ؟ شْكُونْ هُوَ هَادْ وَلْدْ الْإِنْسَانْ؟».</div>
<div class="v" id="v35"><span class="vn">35</span> وْهُوَ يْݣُولْ لِيهُمْ يَسُوعْ: «النُّورْ رَاهْ غَيْبْقَى مْعَاكُمْ غِيرْ وَقْتْ قْلِيلْ، إِيوَا سِيرُو فْطْرِيقْكُمْ مَا حَدّْ عَنْدْكُمْ النُّورْ، بَاشْ مَا يْطِيحْشْ عْلِيكُمْ الضّْلَامْ. حِيتْ اللِّي كَيْمْشِي فْالضّْلَامْ مَا كَيْعْرَفْشْ فِينْ غَادِي.</div>
<div class="v" id="v36"><span class="vn">36</span> وْمَا حَدّْ عَنْدْكُمْ النُّورْ، آمْنُو بْالنُّورْ، بَاشْ تْوَلِّيوْ وْلَادْ النُّورْ». وْمْنْ بَعْدْمَا ݣَالْ لِيهُمْ يَسُوعْ هَادْشِّي، مْشَى وْمَا بْقَاشْ كَيْبَانْ لِيهُمْ.</div>
<div class="v" id="v37"><h2>لِيهُودْ مَا قْبْلُوشْ يْآمْنُو بْيَسُوعْ</h2><span class="vn">37</span> <span class="br-p"><br><br></span>وْوَاخَّا دَارْ قُدَّامْهُمْ هَادْ الْعَلَامَاتْ كُلّْهُمْ، مَا آمْنُوشْ بِيهْ،</div>
<div class="v" id="v38"><span class="vn">38</span> بَاشْ يْتّْحَقّْقْ دَاكْشِّي اللِّي وْحَى بِيهْ الرَّبّْ لْلنّْبِي إِشْعِيَا مْلِّي ݣَالْ: «آ رْبِّي، شْكُونْ اللِّي آمْنْ بْكْلَامْنَا؟ وْلَمّْنْ بَانْتْ قُوَّةْ الرَّبّْ؟».</div>
<div class="v" id="v39"><span class="vn">39</span> وْمَا قَدْرُوشْ يْآمْنُو، حِيتْ إِشْعِيَا عَاوْدْ ݣَالْ:</div>
<div class="v" id="v40"><span class="vn">40</span> «عْمَى عِينِيهُمْ وْقَسّْحْ قَلْبْهُمْ، بَاشْ مَا يْشُوفُوشْ بْعِينِيهُمْ وْمَا يْحَسُّوشْ بْقَلْبْهُمْ، وْيْرْجْعُو لْعَنْدِي، وْأَنَا نْشْفِيهُمْ».</div>
<div class="v" id="v41"><span class="vn">41</span> ݣَالْ إِشْعِيَا هَادْ الْكْلَامْ مْلِّي شَافْ الْعَزّْ دْيَالْ الرَّبّْ يَسُوعْ وْتّْكَلّْمْ عْلِيهْ.</div>
<div class="v" id="v42"><span class="vn">42</span> وَلَكِنْ وَاخَّا هَكَّاكْ، بْزَّافْ دْ الرُّؤَسَا دْ لِيهُودْ آمْنُو حْتَّى هُمَ بْيَسُوعْ، وْبْسْبَابْ الْفْرِّيسِيِّينْ مَا عْتَرْفُوشْ بِيهْ قُدَّامْ النَّاسْ، بَاشْ مَا يْخَرّْجُوهُمْشْ مْنْ دَارْ الصّْلَاة.</div>
<div class="v" id="v43"><span class="vn">43</span> حِيتْ بْغَاوْ الْعَزّْ اللِّي كَيْجِي مْنْ عَنْدْ النَّاسْ كْتَرْ مْنْ الْعَزّْ اللِّي كَيْجِي مْنْ عَنْدْ اللَّهْ.</div>
<div class="v" id="v44"><h2>يَسُوعْ هُوَ النُّورْ</h2><span class="vn">44</span> <span class="br-p"><br><br></span>وْݣَالْ لِيهُمْ يَسُوعْ بْصُوتْ عَالِي: «رَاهْ اللِّي كَيْآمْنْ بِيَّ، مَا كَيْآمْنْشْ بِيَّ أَنَا بُوحْدِي، [وَلَكِنْ كَيْآمْنْ بْهَادَاكْ اللِّي صِيفْطْنِي.</div>
<div class="v" id="v45"><span class="vn">45</span> وْاللِّي شَافْنِي شَافْ حْتَّى هَادَاكْ اللِّي صِيفْطْنِي].</div>
<div class="v" id="v46"><span class="vn">46</span> أَنَا رَاهْ جِيتْ نُورْ لْهَادْ الدّْنْيَا، بَاشْ كُلّْ مْنْ كَيْآمْنْ بِيَّ مَا يْبْقَاشْ فْالضّْلَامْ،</div>
<div class="v" id="v47"><span class="vn">47</span> وْإِلَا سْمَعْ شِي وَاحْدْ كْلَامِي وْمَا دَارْشْ بِيهْ رَانِي مَا غَنْحْكَمْشْ عْلِيهْ، حِيتْ أَنَا مَا جِيتْشْ بَاشْ نْحْكَمْ عْلَى نَاسْ الدّْنْيَا وَلَكِنْ بَاشْ نّْجِّيهُمْ.</div>
<div class="v" id="v48"><span class="vn">48</span> وْاللِّي مَا قْبَلْنِيشْ وْمَا قْبَلْشْ كْلَامِي، رَاهْ كَايْنْ اللِّي غَادِي يْحْكَمْ عْلِيهْ. حِيتْ الْكْلَامْ اللِّي ݣْلْتُه لِيهْ هُوَ اللِّي غَادِي يْحْكَمْ عْلِيهْ يُومْ الْحِسَابْ،</div>
<div class="v" id="v49"><span class="vn">49</span> عْلَاحْقَّاشْ مَا تْكَلّْمْتْشْ مْنْ رَاسِي، وَلَكِنْ رَاهْ الْآبْ اللِّي صِيفْطْنِي هُوَ اللِّي وْصَّانِي آشْ خَاصّْنِي نْݣُولْ وْبْآشْ غَادِي نْتّْكَلّْمْ.</div>
<div class="v" id="v50"><span class="vn">50</span> وْأَنَا كَنْعْرَفْ بْلِّي الْوْصِيَّة دْيَالُه رَاهْ هِيَ حَيَاةْ دَايْمَة. وْهَادْ الْكْلَامْ اللِّي كَنْݣُولْ، رَاهْ كَنْݣُولُه كِمَا وْصَّانِي الْآبْ نْݣُولُه».</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->لوقا ٧‏:٣٧‏،٣٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->متى ١٠‏:٣٩؛ ١٦‏:٢٥؛ مرقس ٨‏:٣٥؛ لوقا ٩‏:٢٤؛ ١٧‏:٣٣<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>