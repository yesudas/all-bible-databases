<html><head>
<meta http-equiv="Content-Type" content="text/html;charset=utf-8" />
<title>John 16 &ndash; يُوحَنَّا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 16);">
<div id="navbar"><a href="../index.html">الترجمة المغربية القياسية</a> &ndash; <b>يُوحَنَّا</b> &ndash; <a href="John_1.html">1</a> ... <a href="John_14.html">14</a> <a href="John_15.html">15</a> <b>16</b> <a href="John_17.html">17</a> <a href="John_18.html">18</a> ... <a href="John_21.html">21</a> </div><hr>
<h1>John 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْمْجِي دْيَالْ الرُّوحْ الْقُدُسْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ سْطَّاشْ</b></span> <span class="br-p"><br><br></span>«ݣْلْتْ لِيكُمْ هَادْشِّي بَاشْ تْبْقَاوْ تَابْتِينْ فْإِيمَانْكُمْ.</div>
<div class="v" id="v2"><span class="vn">2</span> رَاهْ غَيْخَرّْجُوكُمْ مْنْ دْيُورْ الصّْلَاة، وْغَيْجِي الْوَقْتْ اللِّي كَيْضَنّْ فِيهْ كُلّْ وَاحْدْ كَيْقْتَلْكُمْ بْلِّي رَاهْ هُوَ كَيْدِيرْ شِي خْدْمَة لْلَّهْ.</div>
<div class="v" id="v3"><span class="vn">3</span> وْغَيْدِيرُو لِيكُمْ هَادْشِّي عْلَاحْقَّاشْ مَا عَرْفُوشْ الْآبْ وْمَا عَرْفُونِيشْ.</div>
<div class="v" id="v4"><span class="vn">4</span> وَلَكِنْ تّْكَلّْمْتْ مْعَاكُمْ بْهَادْشِّي بَاشْ حْتَّى إِلَا جَا الْوَقْتْ اللِّي غَيْجْرَا فِيهْ، غَتّْفَكّْرُو بْلِّي ݣْلْتْهَا لِيكُمْ. <span class="br-p"><br><br></span>وْرَاهْ مَا ݣْلْتْهَاشْ لِيكُمْ مْنْ اللّْوّْلْ حِيتْ كْنْتْ مْعَاكُمْ.</div>
<div class="v" id="v5"><span class="vn">5</span> أَمَّا دَابَا، هَانِي غَادِي نْرْجَعْ عَنْدْ هَادَاكْ اللِّي صِيفْطْنِي، وْحْتَّى وَاحْدْ فِيكُمْ مَا كَيْسَوّْلْنِي فِينْ غَادِي.</div>
<div class="v" id="v6"><span class="vn">6</span> وَلَكِنْ قَلْبْكُمْ عْمَرْ بْالْحُزْنْ، حِيتْ ݣْلْتْ لِيكُمْ هَادْشِّي.</div>
<div class="v" id="v7"><span class="vn">7</span> وَلَكِنْ نْݣُولْ لِيكُمْ الْحَقّْ: رَاهْ خْيَرْ لِيكُمْ نْمْشِي، حِيتْ إِلَا مَا مْشِيتْشْ، مَا غَيْجِيكُمْشْ الْمُعِينْ. وَلَكِنْ إِلَا مْشِيتْ، غَنْصِيفْطُه لِيكُمْ.</div>
<div class="v" id="v8"><span class="vn">8</span> وْمْلِّي غَيْجِي، غَيْبَيّْنْ لْلنَّاسْ اللِّي فْالدّْنْيَا بْاللِّي كَانُو غَالْطِينْ مْنْ جِهْةْ الدّْنُوبْ، وْالتَّقْوَى، وْالْحُكْمْ دْيَالْ الرَّبّْ.</div>
<div class="v" id="v9"><span class="vn">9</span> مْنْ جِهْةْ الدّْنُوبْ: عْلَاحْقَّاشْ مَا كَيْآمْنُوشْ بِيَّ.</div>
<div class="v" id="v10"><span class="vn">10</span> وْمْنْ جِهْةْ التَّقْوَى: عْلَاحْقَّاشْ غَنْرْجَعْ عَنْدْ الْآبْ وْمَا غَتْعَاوْدُوشْ تْشُوفُونِي.</div>
<div class="v" id="v11"><span class="vn">11</span> وْمْنْ جِهْةْ الْحُكْمْ: عْلَاحْقَّاشْ الرَّئِيسْ دْيَالْ هَادْ الدّْنْيَا اللِّي هُوَ إِبْلِيسْ رَاهْ تّْحْكَمْ.</div>
<div class="v" id="v12"><span class="vn">12</span> رَاهْ بَاقِي عَنْدِي بْزَّافْ دْ الْأُمُورْ مَا نْݣُولْ لِيكُمْ، وَلَكِنْ مَا تْقَدْرُوشْ عْلِيهَا دَابَا.</div>
<div class="v" id="v13"><span class="vn">13</span> وَلَكِنْ مْلِّي يْجِي رُوحْ الْحَقّْ، رَاهْ هُوَ اللِّي غَيْوَرِّيكُمْ الْحَقّْ كُلُّه، حِيتْ مَا غَيْتّْكَلّْمْشْ مْنْ رَاسُه وَلَكِنْ غَيْݣُولْ لِيكُمْ كُلّْ مَا غَيْسْمَعْ وْغَيْخَبّْرْكُمْ بْالْأُمُورْ اللِّي جَايَّة.</div>
<div class="v" id="v14"><span class="vn">14</span> وْهُوَ اللِّي غَيْبَيّْنْ الْعَزّْ دْيَالِي، عْلَاحْقَّاشْ دَاكْشِّي اللِّي غَيْخَبّْرْكُمْ بِيهْ رَاهْ هُوَ مْنْ عَنْدِي.</div>
<div class="v" id="v15"><span class="vn">15</span> كُلّْ حَاجَة عَنْدْ الْآبْ رَاهَا دْيَالِي، عْلِيهَا ݣْلْتْ لِيكُمْ: رَاهْ اللِّي غَيْخَبّْرْكُمْ بِيهْ رُوحْ الْحَقّْ هُوَ مْنْ عَنْدِي.</div>
<div class="v" id="v16"><h2>الْفَرْحَة مْنْ بَعْدْ الْحُزْنْ</h2><span class="vn">16</span> <span class="br-p"><br><br></span>مْنْ دَابَا شْوِيَّة مَا غَادِيشْ تْشُوفُونِي، وْمْنْ بَعْدْ شْوِيَّة عَاوْتَانِي غَتْشُوفُونِي».</div>
<div class="v" id="v17"><span class="vn">17</span> وْسْوّْلُو شِي وْحْدِينْ مْنْ التّْلَامْدْ دْيَالُه بْعْضِيَّاتْهُمْ: «آشْ كَيْعْنِي بْكْلَامُه لِينَا: مْنْ دَابَا شْوِيَّة مَا غَتْشُوفُونِيشْ، وْمْنْ بَعْدْ شْوِيَّة عَاوْتَانِي غَتْشُوفُونِي. وْبْكْلَامُه: عْلَاحْقَّاشْ رَانِي رَاجْعْ عَنْدْ الْآبْ؟»</div>
<div class="v" id="v18"><span class="vn">18</span> وْݣَالُو: «آشْ كَيْعْنِي بْهَادْ الْكْلَامْ مْلِّي ݣَالْ: مْنْ دَابَا شْوِيَّة؟ رَاهْ مَا فْهَمْنَاشْ آشْنُو بْغَا يْݣُولْ».</div>
<div class="v" id="v19"><span class="vn">19</span> وْعْرَفْ يَسُوعْ بْلِّي بْغَاوْ يْسْوّْلُوهْ وْݣَالْ لِيهُمْ: «وَاشْ كَتْسَوّْلُو بْعْضِيَّاتْكُمْ حِيتْ ݣْلْتْ: مْنْ دَابَا شْوِيَّة مَا غَتْشُوفُونِيشْ، وْمْنْ بَعْدْ شْوِيَّة عَاوْتَانِي غَتْشُوفُونِي.</div>
<div class="v" id="v20"><span class="vn">20</span> نْݣُولْ لِيكُمْ الْحَقّْ: رَاكُمْ غَتْبْكِيوْ وْتْنْوّْحُو، أَمَّا نَاسْ الدّْنْيَا غَيْفَرْحُو. نْتُمَ غَتْحَزْنُو، وَلَكِنْ الْحُزْنْ دْيَالْكُمْ غَيْوَلِّي فَرْحَة.</div>
<div class="v" id="v21"><span class="vn">21</span> الْمْرَاة مْلِّي كَيْقَرّْبْ وَقْتْهَا بَاشْ تْوْلَدْ كَتْكُونْ مْقَلّْقَة بْزَّافْ حِيتْ جَا وَقْتْهَا، وَلَكِنْ مْلِّي كَتْوْلَدْ مَا كَتْبْقَاشْ تْفَكّْرْ فْالْوْجَعْ بْسْبَابْ الْفَرْحَة، حِيتْ تّْزَادْ وَاحْدْ بْنَادْمْ فْالدّْنْيَا.</div>
<div class="v" id="v22"><span class="vn">22</span> وْهَكَّا حْتَّى نْتُمَ، رَاكُمْ دَابَا مْقَلّْقِينْ بْزَّافْ، وَلَكِنْ مْلِّي غَنْعَاوْدْ نْشُوفْكُمْ، غَيْفْرَحْ قَلْبْكُمْ وْمَا غَيْقْدَرْ حَدّْ يْحَيّْدْ مْنّْكُمْ الْفَرْحَة دْيَالْكُمْ.</div>
<div class="v" id="v23"><span class="vn">23</span> وْفْدَاكْ النّْهَارْ مَا غَتْطْلْبُو مْنِّي حْتَّى حَاجَة. وْرَانِي نْݣُولْ لِيكُمْ الْحَقّْ: ݣَاعْ اللِّي كَتْطْلْبُوهْ مْنْ الْآبْ بْالْإِسْمْ دْيَالِي غَادِي يْعْطِيهْ لِيكُمْ.</div>
<div class="v" id="v24"><span class="vn">24</span> حْتَّى لْدَابَا مَا طْلَبْتُو حْتَّى حَاجَة بْالْإِسْمْ دْيَالِي. طْلْبُو وْغَتَاخْدُو، بَاشْ تْكْمَلْ الْفَرْحَة دْيَالْكُمْ».</div>
<div class="v" id="v25"><h2>يَسُوعْ غْلَبْ الدّْنْيَا</h2><span class="vn">25</span> <span class="br-p"><br><br></span>«ݣْلْتْ لِيكُمْ هَادْ الْأُمُورْ بْالْمْتُولْ، وَلَكِنْ غَادِي يْجِي وَقْتْ غَنْخَبّْرْكُمْ فِيهْ عْلَى الْآبْ بْكْلَامْ بَايْنْ بْلَا مْتُولْ.</div>
<div class="v" id="v26"><span class="vn">26</span> فْدَاكْ النّْهَارْ غَادِي تْطْلْبُو الْآبْ بْالْإِسْمْ دْيَالِي، وْمَا كَنْݣُولْشْ بْلِّي غَادِي نْطْلَبْ الْآبْ عْلَى وْدّْكُمْ،</div>
<div class="v" id="v27"><span class="vn">27</span> حِيتْ الْآبْ بْرَاسُه كَيْبْغِيكُمْ، عْلَاحْقَّاشْ بْغِيتُونِي وْآمْنْتُو بْلِّي رَانِي مْنْ عَنْدْ اللَّهْ خْرَجْتْ.</div>
<div class="v" id="v28"><span class="vn">28</span> خْرَجْتْ مْنْ عَنْدْ الْآبْ وْجِيتْ لْلدّْنْيَا وْدَابَا غَادِي نْخَلِّي الدّْنْيَا وْنْرْجَعْ عَنْدْ الْآبْ».</div>
<div class="v" id="v29"><span class="vn">29</span> وْهُمَ يْݣُولُو لِيهْ تْلَامْدُه: «هَا نْتَ دَابَا كَتْهْضَرْ بْكْلَامْ بَايْنْ بْلَا مَا تْݣُولْ حْتَّى مْتَالْ وَاحْدْ.</div>
<div class="v" id="v30"><span class="vn">30</span> دَابَا كَنْعَرْفُو بْلِّي رَاكْ كَتْعْرَفْ كُلّْشِي وْمَا كَتْحْتَاجْشْ يْسْوّْلْكْ شِي وَاحْدْ، وْعْلَى هَادْشِّي كَنْآمْنُو بْلِّي رَاكْ جِيتِي مْنْ عَنْدْ اللَّهْ».</div>
<div class="v" id="v31"><span class="vn">31</span> وْرَدّْ عْلِيهُمْ يَسُوعْ: «دَابَا عَادْ كَتْآمْنُو!</div>
<div class="v" id="v32"><span class="vn">32</span> رَاهْ غَادِي يْجِي وَاحْدْ الْوَقْتْ، وْهَا هُوَ جَا دَابَا، فِيهْ غَادِي تْتْفَرّْقُو، كُلّْ وَاحْدْ غَيْمْشِي بْحَالُه وْتْخَلِّيوْنِي بُوحْدِي. وَلَكِنْ أَنَا مَاشِي بُوحْدِي عْلَاحْقَّاشْ الْآبْ مْعَايَ.</div>
<div class="v" id="v33"><span class="vn">33</span> رَانِي ݣْلْتْ لِيكُمْ هَادْ الْأُمُورْ بَاشْ يْكُونْ عَنْدْكُمْ الْهْنَا فِيَّ. فْهَادْ الدّْنْيَا غَادِي تْكُونُو مّْحّْنِينْ، وَلَكِنْ تْشَجّْعُو. رَانِي غْلَبْتْ الدّْنْيَا».</div>
</div>
<!-- PARSED ABOVE; EDITING MAY BREAK PARSER -->
</body></html>