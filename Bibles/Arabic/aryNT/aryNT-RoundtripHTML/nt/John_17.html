<html><head>
<meta http-equiv="Content-Type" content="text/html;charset=utf-8" />
<title>John 17 &ndash; يُوحَنَّا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 17);">
<div id="navbar"><a href="../index.html">الترجمة المغربية القياسية</a> &ndash; <b>يُوحَنَّا</b> &ndash; <a href="John_1.html">1</a> ... <a href="John_15.html">15</a> <a href="John_16.html">16</a> <b>17</b> <a href="John_18.html">18</a> <a href="John_19.html">19</a> ... <a href="John_21.html">21</a> </div><hr>
<h1>John 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الصّْلَاة دْيَالْ يَسُوعْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ سْبَعْطَاشْ</b></span> <span class="br-p"><br><br></span>وْمْنْ بَعْدْمَا تّْكَلّْمْ مْعَاهُمْ يَسُوعْ بْهَادْ الْكْلَامْ، هْزّْ عِينِيهْ لْلسّْمَا وْݣَالْ: «آ الْآبْ، رَاهْ الْوَقْتْ جَا، بَيّْنْ الْعَزّْ دْيَالْ وَلْدْكْ بَاشْ حْتَّى وَلْدْكْ يْبَيّْنْ الْعَزّْ دْيَالْكْ،</div>
<div class="v" id="v2"><span class="vn">2</span> حِيتْ عْطِيتِيهْ السُّلْطَة عْلَى الْبَشَرْ كُلّْهُمْ بَاشْ يْعْطِي الْحَيَاةْ الدَّايْمَة لْݣَاعْ هَادُوكْ اللِّي عْطِيتِيهُمْ لِيهْ.</div>
<div class="v" id="v3"><span class="vn">3</span> وْهَادْ الْحَيَاةْ الدَّايْمَة هِيَ يْعَرْفُو بْلِّي نْتَ الْإِلَاهْ الْحْقِيقِي بُوحْدْكْ، وْيْعَرْفُو يَسُوعْ الْمَسِيحْ اللِّي صِيفْطْتِيهْ.</div>
<div class="v" id="v4"><span class="vn">4</span> أَنَا بَيّْنْتْ الْعَزّْ دْيَالْكْ فْالْأَرْضْ وْكَمّْلْتْ الْخْدْمَة اللِّي عْطِيتِينِي نْدِيرْهَا.</div>
<div class="v" id="v5"><span class="vn">5</span> وْدَابَا آ الْآبْ بَيّْنْ الْعَزّْ دْيَالِي عَنْدْكْ، بْالْعَزّْ اللِّي كَانْ لِيَّ عَنْدْكْ قْبَلْ مَا تْكُونْ الدّْنْيَا.</div>
<div class="v" id="v6"><span class="vn">6</span> <span class="br-p"><br><br></span>أَنَا بَيّْنْتْ الْإِسْمْ دْيَالْكْ لْلنَّاسْ اللِّي عْطِيتِيهُمْ لِيَّ مْنْ الدّْنْيَا. كَانُو دْيَالْكْ وْعْطِيتِيهُمْ لِيَّ، وْرَاهُمْ دَارُو بْكْلَامْكْ.</div>
<div class="v" id="v7"><span class="vn">7</span> وْدَابَا عَرْفُو بْلِّي كُلّْ مَا عْطِيتِينِي رَاهْ هُوَ مْنْ عَنْدْكْ.</div>
<div class="v" id="v8"><span class="vn">8</span> عْلَاحْقَّاشْ الْكْلَامْ اللِّي ݣْلْتِيهْ لِيَّ رَانِي وَصّْلْتُه لِيهُمْ وْقْبْلُوهْ وْتْيِقّْنُو بْلِّي رَانِي جِيتْ مْنْ عَنْدْكْ، وْآمْنُو بْلِّي نْتَ اللِّي صِيفْطْتِينِي.</div>
<div class="v" id="v9"><span class="vn">9</span> وْرَاهْ عْلَى وْدّْهُمْ كَنْصَلِّي، مَا كَنْصَلِّيشْ عْلَى وْدّْ النَّاسْ دْيَالْ الدّْنْيَا وَلَكِنْ كَنْصَلِّي عْلَى وْدّْ النَّاسْ اللِّي عْطِيتِينِي، حِيتْ هُمَ دْيَالْكْ.</div>
<div class="v" id="v10"><span class="vn">10</span> وْݣَاعْ اللِّي دْيَالِي رَاهْ دْيَالْكْ، وْݣَاعْ اللِّي دْيَالْكْ رَاهْ دْيَالِي، وْالْعَزّْ دْيَالِي رَاهْ بَانْ فِيهُمْ.</div>
<div class="v" id="v11"><span class="vn">11</span> أَنَا مَا غَادِيشْ نْبْقَى فْالدّْنْيَا، أَمَّا هُمَ رَاهُمْ بَاقْيِينْ فْالدّْنْيَا، وْأَنَا رَانِي جَايْ لْعَنْدْكْ آ الْآبْ الْقُدُّوسْ. تّْهَلَّى فْهَادُوكْ بْقُوَّةْ الْإِسْمْ دْيَالْكْ اللِّي عْطِيتِينِي، بَاشْ يْكُونُو وَاحْدْ كِمَا حْنَا وَاحْدْ.</div>
<div class="v" id="v12"><span class="vn">12</span> مْلِّي كْنْتْ مْعَاهُمْ فْالدّْنْيَا كْنْتْ كَنْتّْهَلَّى فِيهُمْ بْقُوَّةْ الْإِسْمْ دْيَالْكْ اللِّي عْطِيتِينِي، وْرَانِي تْهَلِّيتْ فِيهُمْ وْمَا تّْهْلَكْ مْنّْهُمْ حَدّْ، مْنْ غِيرْ وَلْدْ الْهْلَاكْ بَاشْ يْتّْحَقّْقْ دَاكْشِّي اللِّي فْالْكْتَابْ.<sup class="fnm"><a name="fnm1" href="#fn1">1</a></sup></div>
<div class="v" id="v13"><span class="vn">13</span> أَمَّا دَابَا، رَانِي رَاجْعْ لْعَنْدْكْ وْكَنْݣُولْ هَادْشِّي وْأَنَا بَاقِي فْالدّْنْيَا بَاشْ تْكُونْ الْفَرْحَة دْيَالِي كَامْلَة فِيهُمْ.</div>
<div class="v" id="v14"><span class="vn">14</span> أَنَا وَصّْلْتْ لِيهُمْ كْلَامْكْ وْالدّْنْيَا كْرْهَاتْهُمْ، حِيتْ هُمَ مَاشِي مْنْ الدّْنْيَا، كِمَا أَنَا مَاشِي مْنْ الدّْنْيَا.</div>
<div class="v" id="v15"><span class="vn">15</span> مَا كَنْصَلِّيشْ بَاشْ تَاخْدْهُمْ مْنْ الدّْنْيَا، وَلَكِنْ بَاشْ تْنْجِّيهُمْ مْنْ الشِّيطَانْ.</div>
<div class="v" id="v16"><span class="vn">16</span> هُمَ مَاشِي مْنْ الدّْنْيَا كِمَا أَنَا مَاشِي مْنْ الدّْنْيَا.</div>
<div class="v" id="v17"><span class="vn">17</span> قَدّْسْهُمْ بْالْحَقّْ دْيَالْكْ حِيتْ كْلَامْكْ هُوَ حَقّْ.</div>
<div class="v" id="v18"><span class="vn">18</span> وْكِيفْ نْتَ صِيفْطْتِينِي لْلدّْنْيَا، رَاهْ حْتَّى أَنَا صِيفْطْتْهُمْ لْلدّْنْيَا.</div>
<div class="v" id="v19"><span class="vn">19</span> وْعْلَى وْدّْهُمْ كَنْوْهَبْ رَاسِي لِيكْ، بَاشْ حْتَّى هُمَ يْكُونُو مْقَدّْسِينْ فْالْحَقّْ دْيَالْكْ.</div>
<div class="v" id="v20"><span class="vn">20</span> <span class="br-p"><br><br></span>وْمَا كَنْصَلِّيشْ غِيرْ عْلَى وْدّْ هَادُو بُوحْدْهُمْ، وَلَكِنْ حْتَّى عْلَى اللِّي غَادِي يْآمْنُو بِيَّ بْسْبَابْ كْلَامْ التّْلَامْدْ دْيَاوْلِي.</div>
<div class="v" id="v21"><span class="vn">21</span> بَاشْ يْكُونُو كُلّْهُمْ وَاحْدْ كِمَا نْتَ آ الْآبْ فِيَّ وْأَنَا فِيكْ، وْبَاشْ يْكُونُو حْتَّى هُمَ وَاحْدْ فِينَا. وْيْآمْنُو النَّاسْ دْيَالْ الدّْنْيَا بْلِّي نْتَ صِيفْطْتِينِي.</div>
<div class="v" id="v22"><span class="vn">22</span> وْأَنَا رَانِي عْطِيتْهُمْ الْعَزّْ اللِّي عْطِيتِينِي، بَاشْ يْكُونُو وَاحْدْ كِمَا حْنَا وَاحْدْ.</div>
<div class="v" id="v23"><span class="vn">23</span> أَنَا فِيهُمْ وْنْتَ فِيَّ بَاشْ يْكُونُو كَامْلِينْ وْمْتَّاحْدِينْ، وْبَاشْ يْعَرْفُو النَّاسْ دْيَالْ الدّْنْيَا بْلِّي نْتَ صِيفْطْتِينِي وْكَتْبْغِيهُمْ كِمَا كَتْبْغِينِي.</div>
<div class="v" id="v24"><span class="vn">24</span> آ الْآبْ، بْغِيتْ هَادُو اللِّي عْطِيتِيهُمْ لِيَّ يْكُونُو مْعَايَ فِينْ غَنْكُونْ أَنَا، بَاشْ يْشُوفُو الْعَزّْ دْيَالِي اللِّي عْطِيتِينِي عْلَاحْقَّاشْ نْتَ بْغِيتِينِي قْبَلْ مَا تّْخْلَقْ الدّْنْيَا.</div>
<div class="v" id="v25"><span class="vn">25</span> آ الْآبْ الصَّالْحْ، رَاهْ النَّاسْ دْيَالْ الدّْنْيَا مَا كَيْعَرْفُوكْشْ وَلَكِنْ أَنَا رَانِي كَنْعَرْفَكْ وْهَادُو عَرْفُو بْلِّي نْتَ اللِّي صِيفْطْتِينِي.</div>
<div class="v" id="v26"><span class="vn">26</span> وْخَلِّيتْهُمْ يْعَرْفُو الْإِسْمْ دْيَالْكْ، وْغَنْخَلِّيهُمْ يْعَرْفُوهْ تَانِي بَاشْ تْكُونْ فِيهُمْ الْمْحَبَّة اللِّي بْغِيتِينِي بِيهَا، وْنْكُونْ أَنَا فِيهُمْ».</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->يوحنا ١٣‏:١٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>