<html><head>
<meta http-equiv="Content-Type" content="text/html;charset=utf-8" />
<title>John 3 &ndash; يُوحَنَّا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 3);">
<div id="navbar"><a href="../index.html">الترجمة المغربية القياسية</a> &ndash; <b>يُوحَنَّا</b> &ndash; <a href="John_1.html">1</a> <a href="John_2.html">2</a> <b>3</b> <a href="John_4.html">4</a> <a href="John_5.html">5</a> ... <a href="John_21.html">21</a> </div><hr>
<h1>John 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ كَيْتّْلَاقَى مْعَ نِيقُودِيمُوسْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّالْتْ</b></span> <span class="br-p"><br><br></span>كَانْ وَاحْدْ الرَّاجْلْ مْنْ الْفْرِّيسِيِّينْ مْنْ كْبَارْ لِيهُودْ سْمِيتُه نِيقُودِيمُوسْ.</div>
<div class="v" id="v2"><span class="vn">2</span> جَا لْعَنْدْ يَسُوعْ فْاللِّيلْ وْݣَالْ لِيهْ: «آ الْمُعَلِّمْ، حْنَا كَنْعَرْفُو بْلِّي نْتَ مُعَلِّمْ جِيتِي مْنْ عَنْدْ اللَّهْ، عْلَاحْقَّاشْ حْتَّى وَاحْدْ مَا يْقْدَرْ يْدِيرْ هَادْ الْعَلَامَاتْ اللِّي كَتْدِيرْ إِلَا مَا كَانْشْ اللَّهْ مْعَاهْ».</div>
<div class="v" id="v3"><span class="vn">3</span> وْجَاوْبُه يَسُوعْ وْݣَالْ لِيهْ: «نْݣُولْ لِيكْ الْحَقّْ: رَاهْ اللِّي مَا تّْوْلَدْشْ مْنْ جْدِيدْ، مَا يْقْدَرْشْ يْشُوفْ مَمْلَكَةْ اللَّهْ».</div>
<div class="v" id="v4"><span class="vn">4</span> وْسْوّْلْ نِيقُودِيمُوسْ يَسُوعْ: «كِيفَاشْ يْقْدَرْ بْنَادْمْ يْتّْوْلَدْ وْهُوَ كْبِيرْ فْالْعْمَرْ؟ وَاشْ يْقْدَرْ يْرْجَعْ لْكَرْشْ مُّه مَرَّة خْرَى وْيْعَاوْدْ يْتّْوْلَدْ؟».</div>
<div class="v" id="v5"><span class="vn">5</span> وْجَاوْبُه يَسُوعْ: «نْݣُولْ لِيكْ الْحَقّْ: اللِّي مَا تّْوْلَدْشْ مْنْ الْمَا وْالرُّوحْ، مَا يْقْدَرْشْ يْدْخَلْ لْمَمْلَكَةْ اللَّهْ.</div>
<div class="v" id="v6"><span class="vn">6</span> رَاهْ اللِّي تّْوْلَدْ مْنْ الدَّاتْ هُوَ دَاتْ، وْاللِّي تّْوْلَدْ مْنْ الرُّوحْ هُوَ رُوحْ.</div>
<div class="v" id="v7"><span class="vn">7</span> مَا تّْعَجّْبْشْ إِلَا كْنْتْ ݣْلْتْ لِيكْ بْلِّي خَاصّْكُمْ تّْوَلْدُو مْنْ جْدِيدْ.</div>
<div class="v" id="v8"><span class="vn">8</span> الرِّيحْ كَتْسُوطْ فِينْ مَا بْغَاتْ، وْكَتْسْمَعْ الصُّوتْ دْيَالْهَا وَلَكِنْ مَا كَتْعْرَفْشْ لَا مْنِينْ كَتْجِي وْلَا فِينْ كَتْمْشِي: هَكَّا كُلّْ وَاحْدْ تّْوْلَدْ مْنْ الرُّوحْ».</div>
<div class="v" id="v9"><span class="vn">9</span> <span class="br-p"><br><br></span>وْعَاوْدْ سْوّْلُه نِيقُودِيمُوسْ: «كِيفَاشْ يْمْكَنْ يْوْقَعْ هَادْشِّي؟».</div>
<div class="v" id="v10"><span class="vn">10</span> وْجَاوْبْ يَسُوعْ وْݣَالْ لِيهْ: «نْتَ مُعَلِّمْ فْإِسْرَائِيلْ وْمَا عْرَفْتِيشْ هَادْشِّي؟</div>
<div class="v" id="v11"><span class="vn">11</span> نْݣُولْ لِيكْ الْحَقّْ: رَاهْ حْنَا كَنْتّْكَلّْمُو بْدَاكْشِّي اللِّي كَنْعَرْفُو، وْكَنْشَهْدُو بْدَاكْشِّي اللِّي شْفْنَا، وَلَكِنْ مَا كَتْقَبْلُوشْ الشّْهَادَة دْيَالْنَا.</div>
<div class="v" id="v12"><span class="vn">12</span> إِلَا كْنْتْ تّْكَلّْمْتْ لِيكُمْ عْلَى الْأُمُورْ دْيَالْ الْأَرْضْ وْمَا آمْنْتُوشْ، كِيفَاشْ غَتْآمْنُو إِلَا تّْكَلّْمْتْ لِيكُمْ عْلَى الْأُمُورْ دْيَالْ السّْمَا؟</div>
<div class="v" id="v13"><span class="vn">13</span> رَاهْ عَمّْرْ شِي حَدّْ مَا طْلَعْ لْلسّْمَا غِيرْ هَادَاكْ اللِّي نْزَلْ مْنّْهَا اللِّي هُوَ وَلْدْ الْإِنْسَانْ.</div>
<div class="v" id="v14"><span class="vn">14</span> وْكِمَا رْفَعْ مُوسَى اللّْفْعَى فْالصَّحْرَا، هَكَّا خَاصّْ وَلْدْ الْإِنْسَانْ يْتّْرْفَعْ،</div>
<div class="v" id="v15"><span class="vn">15</span> بَاشْ كُلّْ مْنْ كَيْآمْنْ بِيهْ تْكُونْ عَنْدُه الْحَيَاةْ الدَّايْمَة.</div>
<div class="v" id="v16"><span class="vn">16</span> حِيتْ هَكَّا بْغَا اللَّهْ نَاسْ الدّْنْيَا حْتَّى وْهَبْ وَلْدُه الْوْحِيدْ، بَاشْ مَا يْتّْهْلَكْشْ كُلّْ مْنْ كَيْآمْنْ بِيهْ وَلَكِنْ تْكُونْ عَنْدُه الْحَيَاةْ الدَّايْمَة.</div>
<div class="v" id="v17"><span class="vn">17</span> حِيتْ اللَّهْ مَا صِيفْطْشْ وَلْدُه لْلدّْنْيَا بَاشْ يْحْكَمْ عْلَى نَاسْهَا، وَلَكِنْ بَاشْ يْنْجَاوْ بِيهْ.</div>
<div class="v" id="v18"><span class="vn">18</span> اللِّي كَيْآمْنْ بْوَلْدْ اللَّهْ مَا كَيْتّْحْكَمْشْ عْلِيهْ، وْاللِّي مَا كَيْآمْنْشْ رَاهْ تّْحْكَمْ عْلِيهْ حِيتْ مَا آمْنْشْ بْإِسْمْ وَلْدْ اللَّهْ الْوْحِيدْ.</div>
<div class="v" id="v19"><span class="vn">19</span> وْهَادَا هُوَ الْحُكْمْ: النُّورْ جَا لْلدّْنْيَا، وَلَكِنْ النَّاسْ بْغَاوْ الضّْلَامْ كْتَرْ مْنْ النُّورْ، حِيتْ فْعَايْلْهُمْ مَا مْزْيَانَاشْ.</div>
<div class="v" id="v20"><span class="vn">20</span> حِيتْ ݣَاعْ اللِّي كَيْدِيرْ الشَّرّْ، كَيْكْرَهْ النُّورْ، وْمَا كَيْجِيشْ لْلنُّورْ بَاشْ مَا يْتّْفْضْحُوشْ فْعَايْلُه.</div>
<div class="v" id="v21"><span class="vn">21</span> وَلَكِنْ اللِّي كَيْمْشِي فْطْرِيقْ الْحَقّْ كَيْجِي لْلنُّورْ، بَاشْ يْبَانْ بْلِّي بْأَعْمَالُه كَيْطِيعْ اللَّهْ».</div>
<div class="v" id="v22"><h2>يَسُوعْ وْيُوحَنَّا الْمَعْمَدَانْ</h2><span class="vn">22</span> <span class="br-p"><br><br></span>وْمْنْ بَعْدْ هَادْشِّي، جَا يَسُوعْ وْتْلَامْدُه لْبْلَادْ الْيَهُودِيَّة، وْبْقَى مْعَاهُمْ تْمَّ شِي يَّامَاتْ، وْكَانْ كَيْعَمّْدْ.</div>
<div class="v" id="v23"><span class="vn">23</span> وْكَانْ يُوحَنَّا حْتَّى هُوَ كَيْعَمّْدْ النَّاسْ فْعِينْ نُونْ حْدَا مْدِينْةْ سَالِيمْ، عْلَاحْقَّاشْ كَانْ تْمَّ بْزَّافْ دْ الْمَا وْالنَّاسْ كَانُو كَيْجِيوْ وْكَيْتّْعَمّْدُو.</div>
<div class="v" id="v24"><span class="vn">24</span> حِيتْ يُوحَنَّا كَانْ مَازَالْ مَا تّْشَدّْشْ فْالْحَبْسْ.<sup class="fnm"><a name="fnm1" href="#fn1">1</a></sup></div>
<div class="v" id="v25"><span class="vn">25</span> <span class="br-p"><br><br></span>وْوْقَعْ وَاحْدْ النِّقَاشْ بِينْ تْلَامْدْ يُوحَنَّا وْوَاحْدْ لِيهُودِي عْلَى كِيفَاشْ كَيْكُونْ التَّطْهِيرْ.</div>
<div class="v" id="v26"><span class="vn">26</span> وْهُمَ يْجِيوْ لْعَنْدْ يُوحَنَّا وْݣَالُو لِيهْ: «آ الْمُعَلِّمْ، هَادَاكْ اللِّي كَانْ مْعَاكْ فْالجِّهَة لْخْرَى دْيَالْ وَادْ الْأُرْدُنْ، اللِّي شْهَدْتِي لِيهْ، هَا هُوَ كَيْعَمّْدْ، وْݣَاعْ النَّاسْ كَيْجِيوْ لْعَنْدُه».</div>
<div class="v" id="v27"><span class="vn">27</span> وْجَاوْبْهُمْ يُوحَنَّا وْݣَالْ: «مَا يْقْدَرْشْ بْنَادْمْ يَاخُدْ شِي حَاجَة مْنْ غِيرْ إِلَا عْطَاهَا لِيهْ اللَّهْ.</div>
<div class="v" id="v28"><span class="vn">28</span> نْتُمَ بْرَاسْكُمْ كَتْشَهْدُو بْلِّي ݣْلْتْ أَنَا مَاشِي هُوَ الْمَسِيحْ، وَلَكِنْ اللَّهْ صِيفْطْنِي قْبَلْ مْنُّه بَاشْ نْوَجّْدْ لِيهْ الطّْرِيقْ.<sup class="fnm"><a name="fnm2" href="#fn2">2</a></sup></div>
<div class="v" id="v29"><span class="vn">29</span> اللِّي عَنْدُه الْعْرُوسَة، رَاهْ هُوَ الْعْرِيسْ. وَلَكِنْ صَاحْبْ الْعْرِيسْ اللِّي وَاقْفْ وْكَيْسْمَعْ لِيهْ، كَيْفْرَحْ بْزَّافْ مْلِّي كَيْسْمَعْ صُوتْ الْعْرِيسْ. وْهَكَّا حْتَّى أَنَا الْفَرْحَة دْيَالِي كْمْلَاتْ.</div>
<div class="v" id="v30"><span class="vn">30</span> لَابْدّْ يْزِيدْ هُوَ، وْأَنَا نّْقَصْ.</div>
<div class="v" id="v31"><span class="vn">31</span> <span class="br-p"><br><br></span>هَادَاكْ اللِّي جَايْ مْنْ الْفُوقْ هُوَ فُوقْ كُلّْشِي، وْهَادَاكْ اللِّي مْنْ الْأَرْضْ هُوَ مْنْ سُكَّانْ الْأَرْضْ وْبْكْلَامْ سُكَّانْهَا كَيْتّْكَلّْمْ. وْهَادَاكْ اللِّي جَايْ مْنْ السّْمَا هُوَ فُوقْ كُلّْشِي،</div>
<div class="v" id="v32"><span class="vn">32</span> وْكَيْشْهَدْ بْدَاكْشِّي اللِّي شَافْ وْسْمَعْ، وَلَكِنْ حْتَّى حَدّْ مَا كَيْقْبَلْ الشّْهَادَة دْيَالُه.</div>
<div class="v" id="v33"><span class="vn">33</span> وْاللِّي قْبَلْ الشّْهَادَة دْيَالُه، كَيْشْهَدْ بْلِّي اللَّهْ صَادْقْ.</div>
<div class="v" id="v34"><span class="vn">34</span> حِيتْ اللِّي صِيفْطُه اللَّهْ كَيْتّْكَلّْمْ بْكْلَامْ اللَّهْ، عْلَاحْقَّاشْ اللَّهْ كَيْعْطِي الرُّوحْ دْيَالُه بْلَا قْيَاسْ.</div>
<div class="v" id="v35"><span class="vn">35</span> رَاهْ الْآبْ كَيْبْغِي وَلْدُه، وْدَارْ كُلّْشِي فْيْدُّه.<sup class="fnm"><a name="fnm3" href="#fn3">3</a></sup></div>
<div class="v" id="v36"><span class="vn">36</span> اللِّي كَيْآمْنْ بْوَلْدُه عَنْدُه الْحَيَاةْ الدَّايْمَة، وْاللِّي مَا كَيْطِيعْشْ وَلْدُه، مَا غَادِيشْ يْشُوفْ الْحَيَاةْ وَلَكِنْ غَادِي يْبْقَى عْلِيهْ غَضَبْ اللَّهْ».</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ١٤‏:٣؛ مرقس ٦‏:١٧؛ لوقا ٣‏:١٩‏،٢٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->يوحنا ١‏:٢٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->متى ١١‏:٢٧؛ لوقا ١٠‏:٢٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>