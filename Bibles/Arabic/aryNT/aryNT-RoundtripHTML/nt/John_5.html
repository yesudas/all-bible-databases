<html><head>
<meta http-equiv="Content-Type" content="text/html;charset=utf-8" />
<title>John 5 &ndash; يُوحَنَّا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 5);">
<div id="navbar"><a href="../index.html">الترجمة المغربية القياسية</a> &ndash; <b>يُوحَنَّا</b> &ndash; <a href="John_1.html">1</a> ... <a href="John_3.html">3</a> <a href="John_4.html">4</a> <b>5</b> <a href="John_6.html">6</a> <a href="John_7.html">7</a> ... <a href="John_21.html">21</a> </div><hr>
<h1>John 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ كَيْشَافِي مْشْلُولْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ الْخَامْسْ</b></span> <span class="br-p"><br><br></span>وْمْنْ بَعْدْ هَادْشِّي، فْالْوَقْتْ فَاشْ كَانْ وَاحْدْ الْعِيدْ دْيَالْ لِيهُودْ، طْلَعْ يَسُوعْ لْأُورْشَلِيمْ.</div>
<div class="v" id="v2"><span class="vn">2</span> وْكَانْ فْأُورْشَلِيمْ حْدَا بَابْ الْغْنَمْ، وَاحْدْ الشَّرِيجْ دْ الْمَا سْمِيتُه بْالْعِبْرِيَّة بَيْتْ حِسْدَا ضَايْرِينْ بِيهْ خَمْسَة دْ الْقَاعَاتْ.</div>
<div class="v" id="v3"><span class="vn">3</span> وْكَانُو نَاعْسِينْ فْهَادْ الْقَاعَاتْ بْزَّافْ دْ النَّاسْ مْرَاضْ، فِيهُمْ الْعَمْيِينْ وْالْعَرْجِينْ وْالزّْحَافَا، [كَيْتّْسْنَّاوْ الْمَا دْيَالْ الشَّرِيجْ يْتْحَرّْكْ،</div>
<div class="v" id="v4"><span class="vn">4</span> عْلَاحْقَّاشْ كَانْ وَاحْدْ الْمَلَاكْ كَيْنْزَلْ بَعْضْ الْمَرَّاتْ لْلشَّرِيجْ وْكَيْحَرّْكْ الْمَا، وْالْمْرِيضْ اللِّي نْزَلْ هُوَ اللّْوّْلْ مْنْ بَعْدْ التّْحْرَاكْ دْيَالْ الْمَا كَانْ كَيْتّْشَافَى كِيفْمَا كَانْ الْمَرْضْ اللِّي فِيهْ].</div>
<div class="v" id="v5"><span class="vn">5</span> وْكَانْ تْمَّ وَاحْدْ الرَّاجْلْ فِيهْ وَاحْدْ الْمَرْضْ مُدَّةْ تْمَنْيَة وْتْلَاتِينْ عَامْ.</div>
<div class="v" id="v6"><span class="vn">6</span> وْشَافُه يَسُوعْ مْتَكِّي، وْعْرَفْ بْلِّي رَاهْ هَادِي مُدَّة طْوِيلَة بَاشْ مْرِيضْ، وْهُوَ يْسْوّْلُه: «وَاشْ بْغِيتِي تْبْرَا؟»،</div>
<div class="v" id="v7"><span class="vn">7</span> وْجَاوْبُه الْمْرِيضْ: «مَا عَنْدِيشْ آ سِيدِي، شِي وَاحْدْ هْنَا اللِّي يْنَزّْلْنِي لْلشَّرِيجْ فْالْوَقْتْ فَاشْ كَيْتّْحَرّْكْ الْمَا، وْمْلِّي كَنْبْغِي نْدْخُلْ لِيهْ، كَيْنْزَلْ وَاحْدْ آخُرْ قْبَلْ مْنِّي».</div>
<div class="v" id="v8"><span class="vn">8</span> وْهُوَ يْݣُولْ لِيهْ يَسُوعْ: «نُوضْ هْزّْ فْرَاشْكْ وْسِيرْ».</div>
<div class="v" id="v9"><span class="vn">9</span> وْدِيكْ السَّاعَة تّْشَافَى الرَّاجْلْ، وْهْزّْ فْرَاشُه وْمْشَى. <span class="br-p"><br><br></span>وْهَادْشِّي وْقَعْ نْهَارْ السّْبْتْ.</div>
<div class="v" id="v10"><span class="vn">10</span> وْݣَالُو لِيهُودْ لْهَادَاكْ اللِّي تّْشَافَى: «رَاهْ الْيُومْ السّْبْتْ! حْرَامْ تْهَزّْ فْرَاشْكْ».</div>
<div class="v" id="v11"><span class="vn">11</span> وْرَدّْ عْلِيهُمْ وْݣَالْ: «هَادَاكْ اللِّي شْفَانِي هُوَ اللِّي ݣَالْ لِيَّ هْزّْ فْرَاشْكْ وْسِيرْ».</div>
<div class="v" id="v12"><span class="vn">12</span> وْسْوّْلُوهْ: «شْكُونْ هَادَا اللِّي ݣَالْ لِيكْ هْزّْ فْرَاشْكْ وْسِيرْ؟».</div>
<div class="v" id="v13"><span class="vn">13</span> وَلَكِنْ الرَّاجْلْ اللِّي تّْشَافَى مَا كَانْشْ عَارْفْ شْكُونْ هُوَ، حِيتْ يَسُوعْ بَعّْدْ عْلَى الْمُوضْعْ اللِّي كَانْتْ فِيهْ الجّْمَاعَة دْ النَّاسْ.</div>
<div class="v" id="v14"><span class="vn">14</span> وْمْنْ بَعْدْ هَادْشِّي لْقَاهْ يَسُوعْ فْبِيتْ اللَّهْ وْݣَالْ لِيهْ: «هَا نْتَ دَابَا تّْشَافِيتِي، إِيوَا مَا تْبْقَاشْ تْدِيرْ الدّْنُوبْ، بَاشْ مَا تْطْرَا لِيكْ حْتَّى حَاجَة كْفَسْ مْنْ دَاكْشِّي اللِّي كَانْ فِيكْ».</div>
<div class="v" id="v15"><span class="vn">15</span> وْمْنْ بَعْدْ مْشَى الرَّاجْلْ وْخَبّْرْ لِيهُودْ بْلِّي يَسُوعْ هُوَ اللِّي شْفَاهْ.</div>
<div class="v" id="v16"><span class="vn">16</span> وْعْلَى هَادْشِّي كَانُو لِيهُودْ كَيْقَلّْبُو كِيفَاشْ يْقْتْلُو يَسُوعْ، حِيتْ كَانْ كَيْدِيرْ هَادْشِّي نْهَارْ السّْبْتْ.</div>
<div class="v" id="v17"><span class="vn">17</span> وْرَدّْ عْلِيهُمْ يَسُوعْ وْݣَالْ: «بَّا كَيْخْدَمْ حْتَّى لْدَابَا، وْحْتَّى أَنَا كَنْخْدَمْ».</div>
<div class="v" id="v18"><span class="vn">18</span> وْبْسْبَابْ هَادْشِّي بْدَاوْ لِيهُودْ كَيْقَلّْبُو كْتَرْ كِيفَاشْ يْقْتْلُوهْ، مَاشِي غِيرْ حِيتْ مَا دَارْشْ بْالْقَانُونْ دْيَالْ السّْبْتْ، وَلَكِنْ حِيتْ ݣَالْ بْلِّي اللَّهْ بَّاهْ، وْهَكَّا حْسَبْ رَاسُه بْحَالْ اللَّهْ.</div>
<div class="v" id="v19"><h2>السُّلْطَة دْيَالْ يَسُوعْ</h2><span class="vn">19</span> <span class="br-p"><br><br></span>وْجَاوْبْ يَسُوعْ لِيهُودْ وْݣَالْ لِيهُمْ: «نْݣُولْ لِيكُمْ الْحَقّْ: مَا يْقْدَرْشْ الْوَلْدْ يْدِيرْ شِي حَاجَة مْنْ رَاسُه، وَلَكِنْ مَا كَيْدِيرْ غِيرْ الْحْوَايْجْ اللِّي كَيْشُوفْ الْآبْ كَيْدِيرْهُمْ. عْلَاحْقَّاشْ كُلّْ حَاجَة كَيْدِيرْهَا الْآبْ، كَيْدِيرْهَا وَلْدُه حْتَّى هُوَ.</div>
<div class="v" id="v20"><span class="vn">20</span> حِيتْ الْآبْ كَيْبْغِي وَلْدُه وْكَيْوَرِّيهْ كُلّْ مَا كَيْدِيرْ، وْغَيْوَرِّيهْ خْدْمَة كْبَرْ مْنْ هَادِي، وْهَكَّا غَادِي تّْعَجّْبُو.</div>
<div class="v" id="v21"><span class="vn">21</span> كِمَا الْآبْ كَيْبْعَتْ الْمُوتَى وْكَيْحْيِيهُمْ، هَكَّا الْوَلْدْ حْتَّى هُوَ كَيْحْيِي اللِّي بْغَا.</div>
<div class="v" id="v22"><span class="vn">22</span> الْآبْ رَاهْ مَا كَيْحْكَمْ حْتَّى عْلَى شِي وَاحْدْ، وَلَكِنْ عْطَى الْحْكَامْ كُلُّه لْلْوَلْدْ.</div>
<div class="v" id="v23"><span class="vn">23</span> بَاشْ النَّاسْ يْعْطِيوْ الْعَزّْ لْلْوَلْدْ، كِمَا كَيْعْطِيوْ الْعَزّْ لْلْآبْ. وْاللِّي مَا كَيْعْطِيشْ الْعَزّْ لْلْوَلْدْ، رَاهْ مَا كَيْعْطِيشْ الْعَزّْ لْلْآبْ اللِّي صِيفْطُه.</div>
<div class="v" id="v24"><span class="vn">24</span> <span class="br-p"><br><br></span>وْنْݣُولْ لِيكُمْ الْحَقّْ: اللِّي كَيْسْمَعْ كْلَامِي وْكَيْآمْنْ بْهَادَاكْ اللِّي صِيفْطْنِي، رَاهْ عَنْدُه الْحَيَاةْ الدَّايْمَة وْمَا غَادِيشْ يْتّْحْكَمْ عْلِيهْ فْيُومْ الدِّينْ، وْغَادِي يْكُونْ دَازْ مْنْ الْمُوتْ لْلْحَيَاةْ.</div>
<div class="v" id="v25"><span class="vn">25</span> وْنْݣُولْ لِيكُمْ الْحَقّْ: غَادِي تْجِي وَاحْدْ السَّاعَة، وْرَاهَا جَاتْ دَابَا، فَاشْ غَادِي يْسَمْعُو الْمُوتَى صُوتْ وَلْدْ اللَّهْ، وْݣَاعْ اللِّي غَيْسَمْعُوهْ غَيْحْيَاوْ.</div>
<div class="v" id="v26"><span class="vn">26</span> وْكِمَا مْنْ الْآبْ كَتْجِي الْحَيَاةْ، رَاهْ عْطَى لْلْوَلْدْ حْتَّى هُوَ الْقُدْرَة بَاشْ تْجِي مْنُّه الْحَيَاةْ،</div>
<div class="v" id="v27"><span class="vn">27</span> وْعْطَاهْ حْتَّى السُّلْطَة بَاشْ يْحْكَمْ عْلَاحْقَّاشْ هُوَ وَلْدْ الْإِنْسَانْ.</div>
<div class="v" id="v28"><span class="vn">28</span> مَا تّْعَجّْبُوشْ مْنْ هَادْشِّي! رَاهْ غَيْجِي وَاحْدْ الْوَقْتْ اللِّي فِيهْ ݣَاعْ الْمُوتَى اللِّي فْالْقْبُورْ غَيْسَمْعُو الصُّوتْ دْيَالُه،</div>
<div class="v" id="v29"><span class="vn">29</span> وْغَيْخَرْجُو مْنْ الْقْبُورْ. هَادُوكْ اللِّي دَارُو الْحَسَنَاتْ غَيْتّْبَعْتُو لْلْحَيَاةْ، وْهَادُوكْ اللِّي دَارُو السَّيِّئَاتْ غَيْتّْبَعْتُو بَاشْ يْتّْحَاكْمُو.</div>
<div class="v" id="v30"><span class="vn">30</span> أَنَا مَا نْقْدَرْشْ نْدِيرْ شِي حَاجَة مْنْ رَاسِي، وَلَكِنْ كَنْحْكَمْ بْدَاكْشِّي اللِّي سْمَعْتْ وْبْالْحَقّْ كَنْحْكَمْ. عْلَاحْقَّاشْ مَا كَنْقَلّْبْشْ بَاشْ نْدِيرْ الْمُرَادْ دْيَالِي، وَلَكِنْ بَاشْ نْدِيرْ مُرَادْ هَادَاكْ اللِّي صِيفْطْنِي».</div>
<div class="v" id="v31"><h2>الشّْهُودْ دْيَالْ يَسُوعْ</h2><span class="vn">31</span> <span class="br-p"><br><br></span>«كُونْ كْنْتْ كَنْشْهَدْ لْرَاسِي، كُونْ رَاهْ شْهَادْتِي مَا صْحِيحَاشْ.</div>
<div class="v" id="v32"><span class="vn">32</span> وَلَكِنْ كَايْنْ وَاحْدْ آخُرْ كَيْشْهَدْ لِيَّ، وْأَنَا كَنْعْرَفْ بْلِّي شْهَادْتُه صْحِيحَة.</div>
<div class="v" id="v33"><span class="vn">33</span> رَاكُمْ صِيفْطْتُو الْمْرْسُولِينْ دْيَالْكُمْ لْيُوحَنَّا، وْشْهَدْ لِيَّ بْالْحَقّْ.<sup class="fnm"><a name="fnm1" href="#fn1">1</a></sup></div>
<div class="v" id="v34"><span class="vn">34</span> وْمَاشِي عْلَى الشّْهَادَة دْيَالْ شِي بْنَادْمْ كَنْعَوّْلْ، وَلَكِنْ كَنْݣُولْ هَادْ الْكْلَامْ بَاشْ نْتُمَ تْنْجَاوْ.</div>
<div class="v" id="v35"><span class="vn">35</span> كَانْ يُوحَنَّا قْنْدِيلْ شَاعْلْ مْضَوِّي، وْنْتُمَ قْبَلْتُو تْفَرْحُو بْالنُّورْ دْيَالُه غِيرْ وَقْتْ قْلِيلْ.</div>
<div class="v" id="v36"><span class="vn">36</span> وَلَكِنْ عَنْدِي شْهَادَة كْبَرْ مْنْ الشّْهَادَة دْيَالْ يُوحَنَّا: حِيتْ الْخْدْمَة اللِّي عْطَاهَا لِيَّ الْآبْ وْخَاصّْنِي نْكَمّْلْهَا، هِيَ بْرَاسْهَا كَتْشْهَدْ بْلِّي الْآبْ صِيفْطْنِي.</div>
<div class="v" id="v37"><span class="vn">37</span> وْالْآبْ اللِّي صِيفْطْنِي هُوَ بْرَاسُه كَيْشْهَدْ لِيَّ. وْنْتُمَ عَمّْرْكُمْ مَا سْمَعْتُو صُوتُه وْلَا شْفْتُو وْجْهُه،<sup class="fnm"><a name="fnm2" href="#fn2">2</a></sup></div>
<div class="v" id="v38"><span class="vn">38</span> وْكْلَامُه مَا تَابْتْشْ فِيكُمْ، عْلَاحْقَّاشْ مَا كَتْآمْنُوشْ بْهَادَاكْ اللِّي صِيفْطُه.</div>
<div class="v" id="v39"><span class="vn">39</span> نْتُمَ كَتْقَلّْبُو مْزْيَانْ كْتُبْ اللَّهْ، عْلَاحْقَّاشْ كَتْضَنُّو بْلِّي عَنْدْكُمْ فِيهُمْ الْحَيَاةْ الدَّايْمَة. وْرَاهْ هَادْ الْكْتُبْ هُمَ اللِّي كَيْشَهْدُو لِيَّ.</div>
<div class="v" id="v40"><span class="vn">40</span> وْوَاخَّا دَاكْشِّي، مَا بْغِيتُوشْ تْجِيوْ لْعَنْدِي بَاشْ تْكُونْ عَنْدْكُمْ الْحَيَاةْ الدَّايْمَة.</div>
<div class="v" id="v41"><span class="vn">41</span> <span class="br-p"><br><br></span>رَانِي مَا كَنْتّْسْنَّاشْ الْعَزّْ مْنْ النَّاسْ.</div>
<div class="v" id="v42"><span class="vn">42</span> وَلَكِنْ كَنْعْرَفْكُمْ وْكَنْعْرَفْ بْلِّي مَا فِيكُمْشْ مْحَبَّةْ اللَّهْ.</div>
<div class="v" id="v43"><span class="vn">43</span> أَنَا جِيتْ بْإِسْمْ بَّا، وْنْتُمَ مَا رَحّْبْتُوشْ بِيَّ. وْإِلَا جَا شِي وَاحْدْ آخُرْ غِيرْ مْنْ رَاسُه، هَادَاكْ غَتْرَحّْبُو بِيهْ!</div>
<div class="v" id="v44"><span class="vn">44</span> كِيفَاشْ تْقَدْرُو تْآمْنُو وْنْتُمَ كَتّْسْنَّاوْ الْعَزّْ مْنْ بْعْضِيَّاتْكُمْ، وْالْعَزّْ اللِّي مَا كَيْعْطِيهْ غِيرْ اللَّهْ بُوحْدُه مَا كَتْقَلّْبُوشْ عْلِيهْ؟</div>
<div class="v" id="v45"><span class="vn">45</span> مَا تْضْنُّوشْ بْلِّي أَنَا غَادِي نْشْكِي بِيكُمْ لْلْآبْ، رَاهْ اللِّي غَادِي يْشْكِي بِيكُمْ هُوَ مُوسَى اللِّي دَايْرِينْ فِيهْ رْجَاكُمْ.</div>
<div class="v" id="v46"><span class="vn">46</span> عْلَاحْقَّاشْ كُونْ كْنْتُو كَتِّيقُو بْمُوسَى، كُونْ تْقْتُو بِيَّ، حِيتْ هُوَ كْتَبْ عْلِيَّ.</div>
<div class="v" id="v47"><span class="vn">47</span> وْإِلَا كْنْتُو مَا كَتِّيْقُوشْ الْكْتُبْ دْيَالْ مُوسَى، كِيفَاشْ غَادِي تِّيّْقُو كْلَامِي؟».</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->يوحنا ١‏:١٩‏-٢٧؛ ٣‏:٢٧‏-٣٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->متى ٣‏:١٧؛ مرقس ١‏:١١؛ لوقا ٣‏:٢٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>