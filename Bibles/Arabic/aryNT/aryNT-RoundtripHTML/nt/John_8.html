<html><head>
<meta http-equiv="Content-Type" content="text/html;charset=utf-8" />
<title>John 8 &ndash; يُوحَنَّا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 8);">
<div id="navbar"><a href="../index.html">الترجمة المغربية القياسية</a> &ndash; <b>يُوحَنَّا</b> &ndash; <a href="John_1.html">1</a> ... <a href="John_6.html">6</a> <a href="John_7.html">7</a> <b>8</b> <a href="John_9.html">9</a> <a href="John_10.html">10</a> ... <a href="John_21.html">21</a> </div><hr>
<h1>John 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْمْرَاة اللِّي تّْشَدَّاتْ وْهِيَ كَتْفْسَدْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّامْنْ</b></span> <span class="br-p"><br><br></span>وَلَكِنْ يَسُوعْ مْشَى لْجْبَلْ الزِّيتُونْ.</div>
<div class="v" id="v2"><span class="vn">2</span> وْالْغَدّْ لِيهْ فْالصّْبَاحْ بْكْرِي رْجَعْ لْبِيتْ اللَّهْ، وْجَاوْ لْعَنْدُه النَّاسْ كُلّْهُمْ وْݣْلَسْ كَيْعَلّْمْهُمْ.</div>
<div class="v" id="v3"><span class="vn">3</span> وْجَابُو لِيهْ الْعُلَمَا دْ الشّْرَعْ وْالْفْرِّيسِيِّينْ وَاحْدْ الْمْرَاة تّْقَبْطَاتْ وْهِيَ كَتْفْسَدْ، وْمْلِّي وَقّْفُوهَا قُدَّامْ الْحَاضْرِينْ،</div>
<div class="v" id="v4"><span class="vn">4</span> ݣَالُو لِيهْ: «آ الْمُعَلِّمْ، هَادْ الْمْرَاة رَاهَا تّْقَبْطَاتْ وْهِيَ كَتْفْسَدْ.</div>
<div class="v" id="v5"><span class="vn">5</span> وْمُوسَى وْصَّانَا فْالشّْرَعْ بَاشْ نْرَجْمُو بْحَالْ هَادِي، إِيوَا آشْ كَتْݣُولْ نْتَ؟».</div>
<div class="v" id="v6"><span class="vn">6</span> ݣَالُو هَادْ الْكْلَامْ بَاشْ يْحَصّْلُو يَسُوعْ وْيْلْقَاوْ عْلِيهْ شِي تُهْمَة. وَلَكِنْ هُوَ تّْحْنَى لْلْتَحْتْ وْبْدَا كَيْكْتَبْ فْالْأَرْضْ بْصَبْعُه.</div>
<div class="v" id="v7"><span class="vn">7</span> وْمْلِّي بْقَاوْ كَيْسْوّْلُوهْ، وْقَفْ وْݣَالْ لِيهُمْ: «اللِّي مَا دَارْ فِيكُمْ حْتَّى شِي دَنْبْ، يْشَيّْرْ عْلِيهَا بْحَجْرَة هُوَ اللّْوّْلْ».</div>
<div class="v" id="v8"><span class="vn">8</span> وْهُوَ يْتّْحْنَى تَانِي لْلْتَحْتْ وْبْدَا كَيْكْتَبْ فْالْأَرْضْ.</div>
<div class="v" id="v9"><span class="vn">9</span> وْمْلِّي سْمْعُو هَادْ الْكْلَامْ، خَرْجُو كُلّْهُمْ وَاحْدْ بْوَاحْدْ، وْالشّْيُوخْ هُمَ اللّْوّْلِينْ، وْبْقَى يَسُوعْ بُوحْدُه وْالْمْرَاة وَاقْفَة فْالْوَسْطْ.</div>
<div class="v" id="v10"><span class="vn">10</span> وْمْلِّي وْقَفْ يَسُوعْ، ݣَالْ لِيهَا: «آ الْمْرَاة، فِينْ هُمَ؟ وَاشْ حْتَّى وَاحْدْ مْنّْهُمْ مَا حْكَمْ عْلِيكْ؟».</div>
<div class="v" id="v11"><span class="vn">11</span> وْهِيَ تْݣُولْ لِيهْ: «حْتَّى حَدّْ آ سِيدِي!». وْݣَالْ لِيهَا يَسُوعْ: «حْتَّى أَنَا مَا غَنْحْكَمْشْ عْلِيكْ! سِيرِي بْحَالْكْ، وْمْنْ دَابَا عَمّْرَكْ مَا تْعَاوْدِي تْدَنْبِي!».</div>
<div class="v" id="v12"><h2>يَسُوعْ هُوَ النُّورْ دْيَالْ الدّْنْيَا</h2><span class="vn">12</span> <span class="br-p"><br><br></span>وْعَاوْدْ تّْكَلّْمْ مْعَاهُمْ يَسُوعْ وْݣَالْ: «أَنَا هُوَ النُّورْ دْيَالْ الدّْنْيَا. اللِّي تْبَعْنِي عَمّْرُه مَا غَيْمْشِي فْالضّْلَامْ، وَلَكِنْ غَادِي يْكُونْ عَنْدُه النُّورْ دْيَالْ الْحَيَاةْ».<sup class="fnm"><a name="fnm1" href="#fn1">1</a></sup></div>
<div class="v" id="v13"><span class="vn">13</span> وْهُمَ يْݣُولُو لِيهْ الْفْرِّيسِيِّينْ: «نْتَ دَابَا كَتْشْهَدْ لْرَاسْكْ، وْالشّْهَادَة دْيَالْكْ مَاشِي صْحِيحَة».<sup class="fnm"><a name="fnm2" href="#fn2">2</a></sup></div>
<div class="v" id="v14"><span class="vn">14</span> وْجَاوْبْهُمْ يَسُوعْ وْݣَالْ لِيهُمْ: «وَاخَّا كَنْشْهَدْ لْرَاسِي، رَاهْ شْهَادْتِي صْحِيحَة، عْلَاحْقَّاشْ أَنَا كَنْعْرَفْ مْنِينْ جِيتْ وْفِينْ غَادِي. وَلَكِنْ نْتُمَ مَا كَتْعَرْفُو لَا مْنِينْ جِيتْ وْلَا فِينْ غَادِي.</div>
<div class="v" id="v15"><span class="vn">15</span> نْتُمَ كَتْحَكْمُو كِمَا كَيْحْكَمْ بْنَادْمْ، وَلَكِنْ أَنَا مَا كَنْحْكَمْ عْلَى حَدّْ.</div>
<div class="v" id="v16"><span class="vn">16</span> وْإِلَا كْنْتْ كَنْحْكَمْ، رَاهْ حْكَامِي حَقّْ، حِيتْ أَنَا مَاشِي بُوحْدِي، وَلَكِنْ مْعَايَ الْآبْ اللِّي صِيفْطْنِي.</div>
<div class="v" id="v17"><span class="vn">17</span> وْمْكْتُوبْ فْالشّْرَعْ دْيَالْكُمْ بْلِّي الشّْهَادَة دْيَالْ جُوجْ دْ النَّاسْ صْحِيحَة.</div>
<div class="v" id="v18"><span class="vn">18</span> أَنَا كَنْشْهَدْ لْرَاسِي وْكَيْشْهَدْ لِيَّ الْآبْ اللِّي صِيفْطْنِي».</div>
<div class="v" id="v19"><span class="vn">19</span> وْهُمَ يْسْوّْلُوهْ: «فِينْ هُوَ بَّاكْ؟». وْجَاوْبْهُمْ يَسُوعْ: «مَا كَتْعَرْفُونِي لَا أَنَا وَلَا بَّا. وْكُونْ عْرَفْتُونِي، كُونْ عْرَفْتُو بَّا حْتَّى هُوَ».</div>
<div class="v" id="v20"><span class="vn">20</span> <span class="br-p"><br><br></span>هَادْ الْكْلَامْ ݣَالُه يَسُوعْ مْلِّي كَانْ حْدَا الصّْنْدُوقْ اللِّي كَيْحَطُّو فِيهْ التَّقْدِمَاتْ وْهُوَ كَيْعَلّْمْ فْبِيتْ اللَّهْ. وْمَا قْبْطُه حْتَّى حَدّْ عْلَاحْقَّاشْ سَاعْتُه كَانْتْ مَازَالْ مَا جَاتْ.</div>
<div class="v" id="v21"><h2>يَسُوعْ كَيْنَبّْهْ لِيهُودْ</h2><span class="vn">21</span> <span class="br-p"><br><br></span>وْزَادْ ݣَالْ لِيهُمْ يَسُوعْ: «هَانِي غَنْمْشِي فْحَالِي وْغَتْقَلّْبُو عْلِيَّ، وَلَكِنْ غَتْمُوتُو وْنْتُمَ فْدْنُوبْكُمْ. وْمَا تْقَدْرُوشْ تْمْشِيوْ فِينْ أَنَا غَنْمْشِي».</div>
<div class="v" id="v22"><span class="vn">22</span> وْݣَالُو لِيهُودْ: «يَاكْمَا بْغَا يْقْتَلْ رَاسُه وْدَاكْشِّي عْلَاشْ كَيْݣُولْ: مَا تْقَدْرُوشْ تْمْشِيوْ فِينْ أَنَا غَنْمْشِي».</div>
<div class="v" id="v23"><span class="vn">23</span> وْݣَالْ لِيهُمْ يَسُوعْ: «نْتُمَ مْنْ لْتَحْتْ، وَلَكِنْ أَنَا مْنْ لْفُوقْ. نْتُمَ مْنْ هَادْ الدّْنْيَا، وَلَكِنْ أَنَا مَاشِي مْنّْهَا.</div>
<div class="v" id="v24"><span class="vn">24</span> عْلَى دَاكْشِّي ݣْلْتْ لِيكُمْ: غَادِي تْمُوتُو فْدْنُوبْكُمْ، حِيتْ إِلَا مَا آمْنْتُوشْ بْلِّي أَنَا هُوَ، غَادِي تْمُوتُو فْدْنُوبْكُمْ».</div>
<div class="v" id="v25"><span class="vn">25</span> وْهُمَ يْسْوّْلُوهْ: «شْكُونْ نْتَ؟». وْرَدّْ عْلِيهُمْ يَسُوعْ وْݣَالْ: «رَانِي خَبّْرْتْكُمْ مْنْ اللّْوّْلْ.</div>
<div class="v" id="v26"><span class="vn">26</span> عَنْدِي بْزَّافْ دْ الْأُمُورْ نْݣُولْهَا وْنْحْكَمْ بِيهَا عْلِيكُمْ. وَلَكِنْ هَادَاكْ اللِّي صِيفْطْنِي رَاهْ صَادْقْ، وْاللِّي سْمَعْتْ مْنُّه كَنْݣُولُه فْهَادْ الدّْنْيَا».</div>
<div class="v" id="v27"><span class="vn">27</span> وَلَكِنْ مَا فَهْمُوشْ بْلِّي يَسُوعْ كَيْتّْكَلّْمْ لِيهُمْ عْلَى الْآبْ،</div>
<div class="v" id="v28"><span class="vn">28</span> وْݣَالْ لِيهُمْ يَسُوعْ: «مْلِّي تْعَلّْقُو وَلْدْ الْإِنْسَانْ عْلَى الصّْلِيبْ غَادِي تْعَرْفُو دِيكْ السَّاعَة بْلِّي أَنَا هُوَ، وْبْلِّي مَا كَنْدِيرْشْ شِي حَاجَة مْنْ رَاسِي، وْمَا كَنْݣُولْ غِيرْ اللِّي عَلّْمْنِي الْآبْ.</div>
<div class="v" id="v29"><span class="vn">29</span> وْهَادَاكْ اللِّي صِيفْطْنِي هُوَ مْعَايَ وْمَا خْلَّانِيشْ بُوحْدِي، حِيتْ دِيمَا كَنْدِيرْ دَاكْشِّي اللِّي كَيْفَرّْحُه».</div>
<div class="v" id="v30"><span class="vn">30</span> وْمْلِّي كَانْ يَسُوعْ كَيْݣُولْ هَادْ الْكْلَامْ، آمْنُو بِيهْ بْزَّافْ دْ النَّاسْ.</div>
<div class="v" id="v31"><h2>الْحَقّْ غَيْحَرّْرْكُمْ</h2><span class="vn">31</span> <span class="br-p"><br><br></span>وْݣَالْ يَسُوعْ لْلِيهُودْ اللِّي آمْنُو بِيهْ: «إِلَا بْقِيتُو تَابْتِينْ فْكْلَامِي، غَتْوَلِّيوْ تْلَامْدِي بْالصَّحْ:</div>
<div class="v" id="v32"><span class="vn">32</span> هَكَّا غَتْعَرْفُو الْحَقّْ، وْالْحَقّْ هُوَ اللِّي غَيْحَرّْرْكُمْ».</div>
<div class="v" id="v33"><span class="vn">33</span> وْجَاوْبُوهْ: «رَاهْ حْنَا وْلَادْ إِبْرَاهِيمْ، عَمّْرْنَا مَا كْنَّا عْبِيدْ لْحَدّْ! إِيوَا كِيفَاشْ كَتْݣُولْ لِينَا نْتَ: غَتّْحَرّْرُو؟».<sup class="fnm"><a name="fnm3" href="#fn3">3</a></sup></div>
<div class="v" id="v34"><span class="vn">34</span> وْجَاوْبْهُمْ يَسُوعْ وْݣَالْ: «نْݣُولْ لِيكُمْ الْحَقّْ: رَاهْ اللِّي دَارْ الدَّنْبْ كَيْكُونْ عَبْدْ لْلدَّنْبْ،</div>
<div class="v" id="v35"><span class="vn">35</span> وْالْعَبْدْ مَا كَيْسْكُنْشْ فْدَارْ سِيدُه عْلَى الدّْوَامْ وَلَكِنْ الْوَلْدْ هُوَ اللِّي كَيْسْكُنْ فِيهَا دِيمَا.</div>
<div class="v" id="v36"><span class="vn">36</span> وْإِلَا حَرّْرْكُمْ الْوَلْدْ، غَادِي تّْحَرّْرُو بْالصَّحْ.</div>
<div class="v" id="v37"><span class="vn">37</span> أَنَا كَنْعْرَفْ بْلِّي نْتُمَ وْلَادْ إِبْرَاهِيمْ، وَلَكِنْ كَتْقَلّْبُو بَاشْ تْقْتْلُونِي حِيتْ كْلَامِي مَا كَيْدْخَلْشْ لْقْلُوبْكُمْ.</div>
<div class="v" id="v38"><span class="vn">38</span> أَنَا كَنْتّْكَلّْمْ عْلَى دَاكْشِّي اللِّي شْفْتْ عَنْدْ بَّا، وْنْتُمَ كَتْدِيرُو بْدَاكْشِّي اللِّي سْمَعْتُو مْنْ بَّاكُمْ».</div>
<div class="v" id="v39"><span class="vn">39</span> وْرَدُّو عْلِيهْ وْݣَالُو: «بَّانَا هُوَ إِبْرَاهِيمْ». وْݣَالْ لِيهُمْ يَسُوعْ: «كُونْ كْنْتُو وْلَادْ إِبْرَاهِيمْ، كُونْ رَاكُمْ كَتْدِيرُو بْالْأُمُورْ اللِّي دَارْهَا إِبْرَاهِيمْ.</div>
<div class="v" id="v40"><span class="vn">40</span> وَلَكِنْ دَابَا نْتُمَ كَتْقَلّْبُو بَاشْ تْقْتْلُونِي، وَاخَّا أَنَا ݣْلْتْ لِيكُمْ الْحَقّْ اللِّي سْمَعْتُه مْنْ اللَّهْ، وْرَاهْ إِبْرَاهِيمْ مَا دَارْشْ هَادْشِّي.</div>
<div class="v" id="v41"><span class="vn">41</span> نْتُمَ كَتْدِيرُو بْأَعْمَالْ بَّاكُمْ». وْهُمَ يْݣُولُو لِيهْ: «حْنَا مَاشِي وْلَادْ الْفْسَادْ، عَنْدْنَا بَّانَا وَاحْدْ هُوَ اللَّهْ!».</div>
<div class="v" id="v42"><span class="vn">42</span> وْݣَالْ لِيهُمْ يَسُوعْ: «كُونْ كَانْ اللَّهْ هُوَ بَّاكُمْ غَادِي تْبْغِيوْنِي، حِيتْ أَنَا مْنْ عَنْدْ اللَّهْ خْرَجْتْ وْجِيتْ، وْالْمْجِي دْيَالِي مَا كَانْشْ مْنْ رَاسِي وَلَكِنْ هُوَ اللِّي صِيفْطْنِي.</div>
<div class="v" id="v43"><span class="vn">43</span> عْلَاشْ مَا كَتْفَهْمُوشْ هْضَرْتِي؟ عْلَاحْقَّاشْ مَا كَتْقَدْرُوشْ تْسَمْعُو كْلَامِي.</div>
<div class="v" id="v44"><span class="vn">44</span> نْتُمَ رَاكُمْ وْلَادْ بَّاكُمْ إِبْلِيسْ، وْكَتْبْغِيوْ تْدِيرُو دَاكْشِّي اللِّي كَيْبْغِي بَّاكُمْ. هَادَاكْ رَاهْ كَانْ قْتَّالْ مْنْ اللّْوّْلْ، وْعَمّْرُه مَا تْبَتْ فْالْحَقّْ، حِيتْ مَا فِيهْشْ الْحَقّْ، وْمْلِّي كَيْكْدَبْ، رَاهْ مَا كَيْتّْكَلّْمْ غِيرْ بْلِّي فْقَلْبُه، حِيتْ هُوَ كْدَّابْ وْبَّاتْ الْكْدُوبْ.</div>
<div class="v" id="v45"><span class="vn">45</span> أَمَّا أَنَا حِيتْ كَنْݣُولْ الْحَقّْ، مَا كَتِّيقُوشْ بِيَّ.</div>
<div class="v" id="v46"><span class="vn">46</span> شْكُونْ فِيكُمْ اللِّي يْقْدَرْ يْتْبَتْ عْلِيَّ شِي دَنْبْ؟ وْإِلَا كْنْتْ كَنْݣُولْ الْحَقّْ، عْلَاشْ مَا كَتِّيقُوشْ بِيَّ؟</div>
<div class="v" id="v47"><span class="vn">47</span> اللِّي مْنْ اللَّهْ رَاهْ كَيْسْمَعْ لْكْلَامْ اللَّهْ، أَمَّا نْتُمَ مَا كَتْسَمْعُوشْ لْكْلَامْ اللَّهْ، عْلَاحْقَّاشْ رَاكُمْ مَاشِي مْنْ اللَّهْ».</div>
<div class="v" id="v48"><span class="vn">48</span> <span class="br-p"><br><br></span>وْݣَالُو لِيهْ لِيهُودْ: «وَاشْ كْلَامْنَا مَاشِي صْحِيحْ مْلِّي ݣْلْنَا بْلِّي نْتَ سَامِرِي وْفِيكْ جْنّْ؟».</div>
<div class="v" id="v49"><span class="vn">49</span> وْجَاوْبْهُمْ يَسُوعْ وْݣَالْ: «أَنَا مَا فِيَّ حْتَّى شِي جْنّْ، وَلَكِنْ كَنْعْطِي الْعَزّْ لْبَّا، وْنْتُمَ كَتْحْتَقْرُونِي.</div>
<div class="v" id="v50"><span class="vn">50</span> أَنَا مَا كَنْطْلَبْشْ الْعَزّْ لْرَاسِي، وَلَكِنْ كَايْنْ اللِّي يْطْلْبُه لِيَّ وْهُوَ اللِّي كَيْحْكَمْ.</div>
<div class="v" id="v51"><span class="vn">51</span> نْݣُولْ لِيكُمْ الْحَقّْ: اللِّي كَيْدِيرْ بْكْلَامِي عَمّْرُه مَا غَيْشُوفْ الْمُوتْ».</div>
<div class="v" id="v52"><span class="vn">52</span> وْݣَالُو لِيهْ لِيهُودْ: «دَابَا تْأَكّْدْنَا بْلِّي فِيكْ شِي جْنّْ. حِيتْ مَاتْ إِبْرَاهِيمْ وْمَاتُو الْأَنْبِيَا، وْنْتَ كَتْݣُولْ: اللِّي كَيْدِيرْ بْكْلَامْكْ عَمّْرُه مَا غَيْدُوقْ الْمُوتْ.</div>
<div class="v" id="v53"><span class="vn">53</span> وَاشْ نْتَ حْسَنْ مْنْ بَّانَا إِبْرَاهِيمْ اللِّي مَاتْ؟ رَاهْ الْأَنْبِيَا بْرَاسْهُمْ مَاتُو، إِيوَا شْكُونْ كَتْحْسَبْ رَاسْكْ؟».</div>
<div class="v" id="v54"><span class="vn">54</span> وْرَدّْ عْلِيهُمْ يَسُوعْ وْݣَالْ: «إِلَا كْنْتْ كَنْعْطِي الْعَزّْ لْرَاسِي، رَاهْ الْعَزّْ دْيَالِي مَا عَنْدُه قِيمَة. وَلَكِنْ بَّا هُوَ اللِّي كَيْعْطِينِي الْعَزّْ وْهُوَ اللِّي كَتْݣُولُو عْلِيهْ إِلَاهْنَا،</div>
<div class="v" id="v55"><span class="vn">55</span> وْنْتُمَ مَا كَتْعَرْفُوهْشْ، أَمَّا أَنَا كَنْعَرْفُه. حْتَّى إِلَا ݣْلْتْ مَا كَنْعَرْفُوشْ، رَاهْ غَادِي نْكُونْ كْدَّابْ بْحَالْكُمْ، وَلَكِنْ أَنَا كَنْعَرْفُه وْكَنْدِيرْ بْكْلَامُه.</div>
<div class="v" id="v56"><span class="vn">56</span> بَّاكُمْ إِبْرَاهِيمْ بْالْفَرْحَة كَانْ كَيْتّْمَنَّى يْشُوفْ نْهَارْ الْمْجِي دْيَالِي، وْشَافُه وْكَانْ فْرْحَانْ».</div>
<div class="v" id="v57"><span class="vn">57</span> وْݣَالُو لِيهْ لِيهُودْ: «مَا عَنْدْكْ حْتَّى خَمْسِينْ عَامْ فْالْعْمَرْ، وْشْفْتِي إِبْرَاهِيمْ؟».</div>
<div class="v" id="v58"><span class="vn">58</span> وْجَاوْبْهُمْ يَسُوعْ وْݣَالْ: «نْݣُولْ لِيكُمْ الْحَقّْ: رَاهْ قْبَلْ مَا يْكُونْ إِبْرَاهِيمْ، أَنَا كْنْتْ».</div>
<div class="v" id="v59"><span class="vn">59</span> وْهُمَ يْهَزُّو الْحْجَرْ بَاشْ يْرَجْمُوهْ، وَلَكِنْ يَسُوعْ تّْخْبَّى وْخْرَجْ مْنْ بِيتْ اللَّهْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ٥‏:١٤؛ يوحنا ٩‏:٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->يوحنا ٥‏:٣١<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->متى ٣‏:٩؛ لوقا ٣‏:٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>