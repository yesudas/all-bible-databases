<html><head>
<meta http-equiv="Content-Type" content="text/html;charset=utf-8" />
<title>يَهُودَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jude', 1);">
<div id="navbar"><a href="../index.html">الترجمة المغربية القياسية</a> &ndash; <b>يَهُودَا</b></div><hr>
<h1>Jude</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>السّْلَامْ</h2><span class="vn">1</span> <span class="br-p"><br><br></span>أَنَا يَهُودَا الْعَبْدْ دْيَالْ يَسُوعْ الْمَسِيحْ، وْخُو يَعْقُوبْ، كَنْكْتَبْ لْهَادُوكْ اللِّي عَيّْطْ لِيهُمْ اللَّهْ الْآبْ وْكَيْبْغِيهُمْ، وْكَيْحْفَضْهُمْ لْيَسُوعْ الْمَسِيحْ،<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> اللَّهْ يْكَتّْرْ لِيكُمْ الرَّحْمَة وْالْهْنَا وْالْمْحَبَّة.</div>
<div class="v" id="v3"><h2>الْمُعَلِّمِينْ الْكْدَّابِينْ</h2><span class="vn">3</span> <span class="br-p"><br><br></span>آ خُوتِي الْعْزَازْ، كْنْتْ كَنْتّْمَنَّى نْكْتَبْ لِيكُمْ عْلَى الْمُوضُوعْ دْيَالْ النّْجَا اللِّي كَنْتّْشَارْكُو فِيهْ كُلّْنَا، وَلَكِنْ دَابَا بَانْ لِيَّ بْلِّي خَاصّْنِي نْكْتَبْ لِيكُمْ بَاشْ نْشَجّْعْكُمْ تْكَافْحُو عْلَى وْدّْ الْإِيمَانْ اللِّي عْطَاهْ اللَّهْ فْمَرَّة لْلْمُومْنِينْ دْيَالُه الْمْقَدّْسِينْ.</div>
<div class="v" id="v4"><span class="vn">4</span> حِيتْ شِي نَاسْ فِيهُمْ الشَّرّْ تْسَلُّو فْوَسْطْكُمْ، وْرَاهُمْ كَيْحَوّْلُو النِّعْمَة دْيَالْ إِلَاهْنَا لْلْفْسَادْ، وْكَيْنَكْرُو السِّيّْدْ دْيَالْنَا الْوْحِيدْ، الرَّبّْ يَسُوعْ الْمَسِيحْ. هَادُو ݣَالْ عْلِيهُمْ الْكْتَابْ بْلِّي مْحْكُومْ عْلِيهُمْ مْنْ قْدِيمْ الزّْمَانْ.</div>
<div class="v" id="v5"><span class="vn">5</span> <span class="br-p"><br><br></span>وَاخَّا كَتْعَرْفُو هَادْشِّي، بْغِيتْ نْفَكّْرْكُمْ بْلِّي الرَّبّْ مْنْ بَعْدْمَا نْجَّا الشَّعْبْ دْيَالُه مْنْ أَرْضْ مِصْرْ، هْلَكْ اللِّي مَا آمْنُوشْ بِيهْ.</div>
<div class="v" id="v6"><span class="vn">6</span> وْالْمَلَايْكَة اللِّي مَا تّْهَلَّاوْشْ فْالسُّلْطَة دْيَالْهُمْ وْسْمْحُو فْبْلَايْصْهُمْ، خْلَّاهُمْ الرَّبّْ مْرْبُوطِينْ دِيمَا بْالسّْنَاسْلْ فْالضّْلَامْ حْتَّى لْيُومْ الْحِسَابْ.</div>
<div class="v" id="v7"><span class="vn">7</span> وْحْتَّى سَدُومْ وْعَمُورَة وْالْمْدُونْ اللِّي مْجَاوْرِينْهُمْ، وْاللِّي دَارُو الْفْسَادْ بْنَفْسْ الطَّرِيقَة، وْتْبْعُو طْبِيعَة خْرَى، رَاهُمْ تْعَدّْبُو بْالنَّارْ الدَّايْمَة وْوْلَّاوْ مْتَالْ لْوْحْدِينْ خْرِينْ.</div>
<div class="v" id="v8"><span class="vn">8</span> وْرَاهْ هَادْشِّي اللِّي كَيْدِيرُو حْتَّى هَادْ النَّاسْ اللِّي كَيْتّْخَيّْلُو شِي حْوَايْجْ مَا كَايْنَاشْ، كَيْنَجّْسُو الدَّاتْ دْيَالْهُمْ، وْكَيْحْتَقْرُو سُلْطَةْ اللَّهْ، وْكَيْسَبُّو الْمَلَايْكَة دْ الْعَزّْ.</div>
<div class="v" id="v9"><span class="vn">9</span> وْرَاهْ مِيخَائِيلْ رَئِيسْ الْمَلَايْكَة مْلِّي تّْخَاصْمْ مْعَ إِبْلِيسْ وْتّْنَاقْشْ مْعَاهْ عْلَى الدَّاتْ دْيَالْ مُوسَى، مَا بْغَاشْ يْحْكَمْ عْلِيهْ وْيْݣُولْ فْحَقُّه كْلَامْ خَايْبْ وَلَكِنْ ݣَالْ لِيهْ: «الرَّبّْ غَيْعَاقْبْكْ!».</div>
<div class="v" id="v10"><span class="vn">10</span> وَلَكِنْ هَادْ النَّاسْ كَيْسَبُّو أَيّْ حَاجَة مَا عَارْفِينْهَاشْ، وْدَاكْشِّي اللِّي كَيْفَهْمُوهْ بْالطّْبِيعَة دْيَالْهُمْ اللِّي بْحَالْ وْحُوشْ الْغَابَة هُوَ بْنَفْسُه اللِّي كَيْتْسَبّْبْ لِيهُمْ فْالْهْلَاكْ.</div>
<div class="v" id="v11"><span class="vn">11</span> يَا وِيلْ هَادْ النَّاسْ! عْلَاحْقَّاشْ تْبْعُو طْرِيقْ قَايِينْ، وْمْشَاوْ فْالْغَلَطْ بْحَالْ بَلْعَامْ عْلَى وْدّْ الْفْلُوسْ، وْتَارُو كِمَا تَارْ قُورَحْ وْتّْهَلْكُو.</div>
<div class="v" id="v12"><span class="vn">12</span> رَاهْ هَادُو خَطَرْ عْلِيكُمْ فْالْحَفَلَاتْ دْيَالْ الْمْحَبَّة، كَيْشَارْكُوكُمْ فِيهُمْ بْلَا حْشْمَة، وْكَيْعَمّْرُو كْرُوشْهُمْ. هُمَ بْحَالْ الْغْيَامْ بْلَا شْتَا وْدَافْعَاهْ الرِّيحْ. وْبْحَالْ شْجَرْ الْخْرِيفْ بْلَا غْلَّة، مْقَلّْعْ مْنْ جْدُورُه وْمْيّْتْ جُوجْ مْرَّاتْ.</div>
<div class="v" id="v13"><span class="vn">13</span> هُمَ بْحَالْ مَّاجْ الْبْحَرْ الْهَايْجَة اللِّي كَتْرْمِي الرّْغْوَة دْيَالْهَا، وْالنّْجُومْ الْمُّوضّْرَة اللِّي غَيْبْقَاوْ عْلَى الدّْوَامْ فْوَسْطْ الضّْلَامْ الْقْوِي.</div>
<div class="v" id="v14"><span class="vn">14</span> وْحْتَّى أَخْنُوخْ اللِّي هُوَ الْجِيلْ السَّابْعْ مْنْ آدَمْ تّْنَبّْأْ عْلِيهُمْ وْݣَالْ: «هَا هُوَ الرَّبّْ جَا مْعَ الْمَلَايِينْ دْ الْمْقَدّْسِينْ دْيَالُه!</div>
<div class="v" id="v15"><span class="vn">15</span> بَاشْ يْحْكَمْ عْلَى ݣَاعْ النَّاسْ، وْيْعَاقْبْ ݣَاعْ الْمْشْرَارِينْ عْلَى وْدّْ ݣَاعْ فْعَايْلْ الشَّرّْ اللِّي دَارُوهَا، وْعْلَى وْدّْ كُلّْ كْلْمَة دْ الْكُفْرْ ݣَالُوهَا فْحَقُّه هَادْ النَّاسْ الْمُدْنِبِينْ اللِّي مَا كَيْآمْنُوشْ».</div>
<div class="v" id="v16"><span class="vn">16</span> هَادُو كَيْݣَمْݣْمُو وْكَيْتّْشْكَّاوْ، وْكَيْتْبْعُو الشَّهْوَة دْيَالْهُمْ، وْكَيْهَضْرُو بْالْكِبْرْ، وْكَيْضَحْكُو فْوْجَهْ النَّاسْ عْلَى وْدّْ مْصْلَحْتْهُمْ.</div>
<div class="v" id="v17"><h2>كِيفَاشْ خَاصّْ الْمَسِيحِيِّينْ يْعِيشُو</h2><span class="vn">17</span> <span class="br-p"><br><br></span>وَلَكِنْ نْتُمَ آ الْخُوتْ الْعْزَازْ، تْفَكّْرُو الْكْلَامْ اللِّي ݣَالُوهْ لِيكُمْ مْنْ قْبَلْ الرُّسُلْ دْيَالْ رَبّْنَا يَسُوعْ الْمَسِيحْ.</div>
<div class="v" id="v18"><span class="vn">18</span> مْلِّي ݣَالُو لِيكُمْ: «رَاهْ فْاللّْخْرْ دْيَالْ الزّْمَانْ غَادِي يْجِيوْ شِي وْحْدِينْ كَيْضَحْكُو عْلَى النَّاسْ وْتَابْعِينْ شَهْوَةْ الشَّرّْ دْيَالْهُمْ».<sup class="fnm"><a name="fnm2" href="#fn2">2</a></sup></div>
<div class="v" id="v19"><span class="vn">19</span> هَادُو هُمَ اللِّي كَيْتّْسَبّْبُو فْالتَّفْرِقَة دْيَالْ النَّاسْ، وْالشَّهْوَة دْيَالْ الدَّاتْ دْيَالْهُمْ هِيَ اللِّي كَتّْحَكّْمْ فِيهُمْ، وْمَا فِيهُمْشْ رُوحْ اللَّهْ.</div>
<div class="v" id="v20"><span class="vn">20</span> وَلَكِنْ نْتُمَ آ الْخُوتْ الْعْزَازْ، قْوِّيوْ حْيَاتْكُمْ فْإِيمَانْكُمْ الْمْقَدّْسْ، وْصَلِّيوْ فْالرُّوحْ الْقُدُسْ.</div>
<div class="v" id="v21"><span class="vn">21</span> تْبْتُو فْمْحَبَّةْ اللَّهْ، وْنْتُمَ كَتّْسْنَّاوْ رَحْمَةْ رَبّْنَا يَسُوعْ الْمَسِيحْ بَاشْ يْعْطِيكُمْ الْحَيَاةْ الدَّايْمَة.</div>
<div class="v" id="v22"><span class="vn">22</span> وْحْنُّو عْلَى اللِّي كَيْشَكُّو.</div>
<div class="v" id="v23"><span class="vn">23</span> وْعْتْقُو وْحْدِينْ خْرِينْ، وْبَعّْدُوهُمْ مْنْ الْعَافْيَة، وْحْنُّو عْلَى وْحْدِينْ خْرِينْ وْرَدُّو بَالْكُمْ مْنّْهُمْ، وْكْرْهُو حْتَّى اللّْبَاسْ اللِّي نَجّْسُوهْ بْدَاتْهُمْ.</div>
<div class="v" id="v24"><h2>يَهُودَا كَيْعْطِي الْعَزّْ لْلَّهْ</h2><span class="vn">24</span> <span class="br-p"><br><br></span>وْلْلَّهْ اللِّي قَادْرْ يْحْضِيكُمْ بَاشْ مَا تْطِيحُوشْ، وْيْوَقَفّْكُمْ قُدَّامْ الْعَزّْ دْيَالُه بْلَا عِيبْ وْفْرْحَانِينْ.</div>
<div class="v" id="v25"><span class="vn">25</span> لْلْإِلَاهْ الْوَاحْدْ، مُنَجِّينَا بْيَسُوعْ الْمَسِيحْ رَبّْنَا، يْكُونْ الْعَزّْ، وْالْجَلَالْ، وْالْقُوَّة، وْالسُّلْطَة، قْبَلْ مْنْ الزّْمَانْ وْدَابَا وْعْلَى الدّْوَامْ. آمِينْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ١٣‏:٥٥؛ مرقس ٦‏:٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->٢بطرس ٣‏:٣<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>