<html><head>
<meta http-equiv="Content-Type" content="text/html;charset=utf-8" />
<title>Luke 1 &ndash; لُوقَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 1);">
<div id="navbar"><a href="../index.html">الترجمة المغربية القياسية</a> &ndash; <b>لُوقَا</b> &ndash; <b>1</b> <a href="Luke_2.html">2</a> <a href="Luke_3.html">3</a> ... <a href="Luke_24.html">24</a> </div><hr>
<h1>Luke 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>التَّقْدِيمْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ اللّْوّْلْ</b></span> <span class="br-p"><br><br></span>حِيتْ بْدَاوْ نَاسْ كْتَارْ كَيْكَتْبُو الْقْصَّة دْيَالْ الْأُمُورْ اللِّي جْرَاتْ بِينَاتْنَا،</div>
<div class="v" id="v2"><span class="vn">2</span> كِمَا وَصّْلُوهَا لِينَا هَادُوكْ اللِّي كَانُو مْنْ اللّْوّْلْ وْشَافُو دَاكْشِّي بْعِينِيهُمْ، وْوْلَّاوْ كَيْخَدْمُو الْكْلْمَة دْ اللَّهْ،</div>
<div class="v" id="v3"><span class="vn">3</span> وْمْلِّي تْبَّعْتْ ݣَاعْ هَادْ الْأُمُورْ مْنْ اللّْوّْلْ بْالتَّدْقِيقْ، شْفْتْ بْلِّي مْزْيَانْ حْتَّى أَنَا نْكْتَبْهَا لِيكْ بْالتَّرْتِيبْ آ سَعَادَةْ تَاوْفِيلُسْ</div>
<div class="v" id="v4"><span class="vn">4</span> بَاشْ تْعْرَفْ بْلِّي الْكْلَامْ اللِّي تْعَلّْمْتِيهْ رَاهْ صْحِيحْ.</div>
<div class="v" id="v5"><h2>الْبْشَارَة بْوْلَادَةْ يُوحَنَّا</h2><span class="vn">5</span> <span class="br-p"><br><br></span>كَانْ فْيَّامْ هِيرُودُسْ مَلِكْ الْيَهُودِيَّة، وَاحْدْ رَاجْلْ الدِّينْ مْنْ فَرْقَةْ أَبِيَّا سْمِيتُه زَكَرِيَّا، وْمْرَاتُه مْنْ حْفَادْ هَارُونْ سْمِيتْهَا أَلِيصَابَاتْ.</div>
<div class="v" id="v6"><span class="vn">6</span> وْكَانُو بْجُوجْهُمْ مْتَّاقْيِينْ اللَّهْ وْكَيْتْبْعُو ݣَاعْ الْوْصِيَّاتْ وْالْفْرَايْضْ دْيَالْ الرَّبّْ كِمَا هُمَ.</div>
<div class="v" id="v7"><span class="vn">7</span> وْمَا كَانْ عَنْدْهُمْ حْتَّى وَلْدْ، حِيتْ أَلِيصَابَاتْ كَانْتْ عَاݣْرَة، وْبْجُوجْهُمْ كَانُو كْبَارْ فْالْعْمَرْ.</div>
<div class="v" id="v8"><span class="vn">8</span> <span class="br-p"><br><br></span>وْمْلِّي كَانْ زَكَرِيَّا كَيْتّْنَاوْبْ مْعَ فَرْقْتُه مْنْ رْجَالْ الدِّينْ فْخْدَمْتْهُمْ قُدَّامْ اللَّهْ،</div>
<div class="v" id="v9"><span class="vn">9</span> ضْرْبُو الْعُودْ كِمَا كَانْتْ الْعَادَة دْ رْجَالْ الدِّينْ، وْجَا فِيهْ هُوَ بَاشْ يْدْخُلْ يْبَخّْرْ بِيتْ اللَّهْ.</div>
<div class="v" id="v10"><span class="vn">10</span> وْكَانُو ݣَاعْ النَّاسْ مْجْمُوعِينْ كَيْصَلِّيوْ عْلَى بْرَّا فْوَقْتْ الْبْخُورْ.</div>
<div class="v" id="v11"><span class="vn">11</span> وْهُوَ يْبَانْ لِيهْ مَلَاكْ مْنْ عَنْدْ الرَّبّْ وَاقْفْ عْلَى لِيمْنْ دْيَالْ مَدْبَحْ الْبْخُورْ.</div>
<div class="v" id="v12"><span class="vn">12</span> وْمْلِّي شَافُه زَكَرِيَّا، تّْخْلَعْ وْخَافْ.</div>
<div class="v" id="v13"><span class="vn">13</span> وَلَكِنْ الْمَلَاكْ ݣَالْ لِيهْ: «مَا تْخَافْشْ آ زَكَرِيَّا، حِيتْ اللَّهْ سْمَعْ لْصْلَاتْكْ وْأَلِيصَابَاتْ مْرَاتْكْ غَادِي تْوْلَدْ لِيكْ وَلْدْ وْنْتَ غَادِي تْسَمِّيهْ يُوحَنَّا.</div>
<div class="v" id="v14"><span class="vn">14</span> وْغَادِي تْفْرَحْ وْتْسْعَدْ بِيهْ، وْبْزَّافْ دْ النَّاسْ غَيْفَرْحُو بْالْوْلَادَة دْيَالُه.</div>
<div class="v" id="v15"><span class="vn">15</span> حِيتْ غَادِي يْكُونْ عْظِيمْ عَنْدْ الرَّبّْ، وْعَمّْرُه مَا غَيْشْرَبْ لَا خْمَرْ وْلَا أَيّْ حَاجَة كَتْسَكّْرْ، وْغَيْتّْعَمّْرْ بْالرُّوحْ الْقُدُسْ وْهُوَ فْكَرْشْ مُّه،</div>
<div class="v" id="v16"><span class="vn">16</span> وْغَيْرَدّْ بْزَّافْ مْنْ وْلَادْ إِسْرَائِيلْ لْلرَّبّْ إِلَاهْهُمْ،</div>
<div class="v" id="v17"><span class="vn">17</span> وْغَيْمْشِي قُدَّامْ اللَّهْ بْرُوحْ وْقُوّْةْ إِيلِيَّا بَاشْ يْصَالْحْ الْوَالِدِينْ مْعَ وْلَادْهُمْ، وْيْرَدّْ الْعَاصْيِينْ لْطْرِيقْ هَادُوكْ اللِّي كَيْطِيعُو اللَّهْ، وْيْوَجّْدْ شَعْبْ لْلرَّبّْ».</div>
<div class="v" id="v18"><span class="vn">18</span> وْݣَالْ زَكَرِيَّا لْلْمَلَاكْ: «كِيفَاشْ غَنْتْأَكّْدْ مْنْ هَادْشِّي؟ حِيتْ أَنَا رَاجْلْ كْبِيرْ وْمْرَاتِي حْتَّى هِيَ كْبِيرَة».</div>
<div class="v" id="v19"><span class="vn">19</span> وْجَاوْبُه الْمَلَاكْ وْݣَالْ لِيهْ: «أَنَا جِبْرِيلْ الْوَاقْفْ قُدَّامْ اللَّهْ، وْهُوَ اللِّي صِيفْطْنِي نْتّْكَلّْمْ مْعَاكْ وْنْخَبّْرَكْ بْهَادْ الْأُمُورْ.</div>
<div class="v" id="v20"><span class="vn">20</span> وْهَا نْتَ غَادِي تْوَلِّي زِيزُونْ وْمَا تْقْدَرْشْ تْهْضَرْ، حْتَّى يْوْصَلْ النّْهَارْ اللِّي غَادِي تْوْقَعْ فِيهْ هَادْ الْأُمُورْ، حِيتْ مَا تْقْتِيشْ بْكْلَامِي اللِّي غَيْتّْحَقّْقْ فْالْوَقْتْ دْيَالُه».</div>
<div class="v" id="v21"><span class="vn">21</span> وْكَانُو النَّاسْ كَيْتّْسْنَّاوْ زَكَرِيَّا، وْتّْعَجّْبُو حِيتْ تْعَطّْلْ عْلِيهُمْ فْبِيتْ اللَّهْ.</div>
<div class="v" id="v22"><span class="vn">22</span> وْمْلِّي خْرَجْ مَا قْدَرْشْ يْتّْكَلّْمْ مْعَاهُمْ، وْعْرْفُو بْلِّي شَافْ شِي رُؤْيَا فْبِيتْ اللَّهْ، وْبْدَا كَيْتّْكَلّْمْ مْعَاهُمْ بْالْإِشَارَة وْبْقَى زِيزُونْ.</div>
<div class="v" id="v23"><span class="vn">23</span> <span class="br-p"><br><br></span>وْمْلِّي كْمْلَاتْ يَّامَاتْ الْخْدْمَة دْيَالُه رْجَعْ لْدَارُه.</div>
<div class="v" id="v24"><span class="vn">24</span> وْمْنْ بَعْدْ دِيكْ لِيَّامْ حْمْلَاتْ مْرَاتُه أَلِيصَابَاتْ، وْمَا خْرْجَاتْشْ مْنْ دَارْهَا خَمْسْ شْهُورْ، وْكَانْتْ كَتْݣُولْ:</div>
<div class="v" id="v25"><span class="vn">25</span> «هَادْشِّي اللِّي عْطَانِي الرَّبّْ، شَافْ مْنْ حَالِي فْهَادْ لِيَّامْ، وْحَيّْدْ عَارِي مْنْ بِينْ النَّاسْ».</div>
<div class="v" id="v26"><h2>الْبْشَارَة بْوْلَادَةْ يَسُوعْ</h2><span class="vn">26</span> <span class="br-p"><br><br></span>وْمْلِّي كَانْتْ أَلِيصَابَاتْ فْشْهَرْهَا السَّادْسْ، صِيفْطْ اللَّهْ الْمَلَاكْ جِبْرِيلْ لْوَاحْدْ الْمْدِينَة فْالْجَلِيلْ سْمِيتْهَا النَّاصِرَة،</div>
<div class="v" id="v27"><span class="vn">27</span> لْعَنْدْ وَاحْدْ الْعَزْبَة سْمِيتْهَا مَرْيَمْ، كَانْتْ مْخْطُوبَة لْوَاحْدْ الرَّاجْلْ مْنْ عَائِلْةْ دَاوُدْ سْمِيتُه يُوسْفْ.<sup class="fnm"><a name="fnm1" href="#fn1">1</a></sup></div>
<div class="v" id="v28"><span class="vn">28</span> وْدْخَلْ الْمَلَاكْ لْعَنْدْهَا وْݣَالْ لِيهَا: «السّْلَامْ عْلِيكْ آ اللِّي نْعَمْ عْلِيهَا اللَّهْ، الرَّبّْ مْعَاكْ!».</div>
<div class="v" id="v29"><span class="vn">29</span> وْتّْخَلْعَاتْ مَرْيَمْ مْنْ كْلَامْ الْمَلَاكْ لِيهَا، وْݣَالْتْ فْخَاطْرْهَا: «آشْنُو مْعْنَاةْ هَادْ السّْلَامْ؟».</div>
<div class="v" id="v30"><span class="vn">30</span> وْݣَالْ لِيهَا الْمَلَاكْ: «مَا تْخَافِيشْ آ مَرْيَمْ، رَاكِ مْرْضِيَّة عَنْدْ اللَّهْ.</div>
<div class="v" id="v31"><span class="vn">31</span> وْهَا نْتِيَّ غَتْحَمْلِي وْتْوَلْدِي وَلْدْ وْتْسَمِّيهْ يَسُوعْ.<sup class="fnm"><a name="fnm2" href="#fn2">2</a></sup></div>
<div class="v" id="v32"><span class="vn">32</span> وْغَادِي يْكُونْ عْظِيمْ وْيْتّْسَمَّى وَلْدْ اللَّهْ الْعَالِي، وْيْعْطِيهْ الرَّبّْ الْعَرْشْ دْيَالْ دَاوُدْ بَّاهْ،</div>
<div class="v" id="v33"><span class="vn">33</span> وْيْمْلَكْ عْلَى دَارْ يَعْقُوبْ عْلَى الدّْوَامْ، وْعَمّْرْ الْمُلْكْ دْيَالُه مَا يْسَالِي!».</div>
<div class="v" id="v34"><span class="vn">34</span> وْهِيَ تْݣُولْ مَرْيَمْ لْلْمَلَاكْ: «كِيفَاشْ غَيْوْقَعْ هَادْشِّي وْأَنَا مَا عَنْدِي عَلَاقَة حْتَّى بْشِي رَاجْلْ؟».</div>
<div class="v" id="v35"><span class="vn">35</span> وْجَاوْبْهَا الْمَلَاكْ وْݣَالْ لِيهَا: <span class="br-p"><br><br></span><span class="br-ind"><br><span class="indent">&nbsp;</span></span>«الرُّوحْ الْقُدُسْ غَيْنْزَلْ عْلِيكْ،<br> <span class="br-ind"><br><span class="indent">&nbsp;</span></span>وْقُوّْةْ اللَّهْ غَتْغَطِّيكْ،<br> <span class="br-p"><br><br></span>عْلَى دَاكْشِّي الْقُدُّوسْ اللِّي غَيْتّْوْلَدْ مْنّْكْ غَيْتّْسَمَّى وَلْدْ اللَّهْ.</div>
<div class="v" id="v36"><span class="vn">36</span> وْهَا أَلِيصَابَاتْ اللِّي مْنْ عَائِلْتْكْ حَامْلَة بْوَلْدْ فْالْكْبَرْ دْيَالْهَا، وْدَابَا رَاهَا فْشْهَرْهَا السَّادْسْ، وْهِيَ اللِّي كَانُو كَيْݣُولُو عْلِيهَا النَّاسْ عَاݣْرَة،</div>
<div class="v" id="v37"><span class="vn">37</span> حِيتْ حْتَّى حَاجَة مَا صْعِيبَة عَنْدْ اللَّهْ».</div>
<div class="v" id="v38"><span class="vn">38</span> وْݣَالْتْ مَرْيَمْ: «أَنَا خْدَّامْةْ الرَّبّْ، وْاللِّي ݣْلْتِي لِيَّ هُوَ اللِّي يْكُونْ». وْمْشَى مْنْ عَنْدْهَا الْمَلَاكْ.</div>
<div class="v" id="v39"><h2>مَرْيَمْ عَنْدْ أَلِيصَابَاتْ</h2><span class="vn">39</span> <span class="br-p"><br><br></span>وْفْدِيكْ لِيَّامْ، مْشَاتْ مَرْيَمْ بْالزّْرْبَة لْوَاحْدْ الْمْدِينَة فْجْبَالْ يَهُودَا.</div>
<div class="v" id="v40"><span class="vn">40</span> وْدْخْلَاتْ لْدَارْ زَكَرِيَّا وْسَلّْمَاتْ عْلَى أَلِيصَابَاتْ.</div>
<div class="v" id="v41"><span class="vn">41</span> وْمْلِّي سْمْعَاتْ أَلِيصَابَاتْ سْلَامْ مَرْيَمْ، تْحَرّْكْ بْنَادْمْ فْكَرْشْهَا، وْتّْعَمّْرَاتْ بْالرُّوحْ الْقُدُسْ.</div>
<div class="v" id="v42"><span class="vn">42</span> وْغَوّْتَاتْ بْصُوتْ عَالِي وْݣَالْتْ: «مْبْرُوكَة نْتِيَّ بِينْ الْعْيَالَاتْ وْمْبْرُوكْ بْنَادْمْ اللِّي فْكَرْشْكْ!</div>
<div class="v" id="v43"><span class="vn">43</span> آشْ نْكُونْ أَنَا حْتَّى تْجِي لْعَنْدِي أُمّْ سِيدِي؟</div>
<div class="v" id="v44"><span class="vn">44</span> مَا جِيتْ فِينْ نْسْمَعْ سْلَامْكْ حْتَّى تْحَرّْكْ بْنَادْمْ فْكَرْشِي بْالْفَرْحَة.</div>
<div class="v" id="v45"><span class="vn">45</span> سْعْدَاتْكْ حِيتْ آمْنْتِي بْلِّي دَاكْشِّي اللِّي جَاكْ مْنْ عَنْدْ الرَّبّْ غَادِي يْكْمَلْ».</div>
<div class="v" id="v46"><h2>غُنَّايْةْ مَرْيَمْ</h2><span class="vn">46</span> <span class="br-p"><br><br></span>وْݣَالْتْ مَرْيَمْ: <span class="br-p"><br><br></span><span class="br-ind"><br><span class="indent">&nbsp;</span></span>«نْفْسِي كَتْعَظّْمْ سِيدِي رْبِّي<br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>وْرُوحِي كَتْفْرَحْ بْزَّافْ بْاللَّهْ اللِّي نْجَّانِي<br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>حِيتْ شَافْ مْنْ حَالْةْ خْدَّامْتُه الْمْتْوَاضْعَة!<br> <span class="br-ind"><br><span class="indent">&nbsp;</span></span>وْمْنْ دَابَا، هَا ݣَاعْ الْجْيَالْ غَادِي يْݣُولُو لِيَّ سْعْدَاتْكْ<br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>حِيتْ اللَّهْ الْقَادْرْ عْلَى كُلّْشِي<br> <span class="br-ind"><br><span class="indent">&nbsp;</span></span>دَارْ لِيَّ أُمُورْ عْظِيمَة.<br> <span class="br-ind"><br><span class="indent">&nbsp;</span></span>وْالْإِسْمْ دْيَالُه مْقَدّْسْ،<br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>وْرْحَمْتُه مْنْ جِيلْ لْجِيلْ لْهَادُوكْ اللِّي كَيْخَافُوهْ.<br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>بَيّْنْ قُوَّةْ دْرَاعُه<br> <span class="br-ind"><br><span class="indent">&nbsp;</span></span>وْشَتّْتْ الْمْتْكَبّْرِينْ فْقَلْبْهُمْ.<br></div>
<div class="v" id="v52"><span class="vn">52</span> <span class="br-ind"><br><span class="indent">&nbsp;</span></span>نَزّْلْ الْحُكَّامْ مْنْ عَرْشْهُمْ<br> <span class="br-ind"><br><span class="indent">&nbsp;</span></span>وْعْلَّى شَانْ الْمْتْوَاضْعِينْ.<br></div>
<div class="v" id="v53"><span class="vn">53</span> <span class="br-ind"><br><span class="indent">&nbsp;</span></span>مْنْ خِيرَاتُه شَبّْعْ الجِّيعَانِينْ<br> <span class="br-ind"><br><span class="indent">&nbsp;</span></span>وْصِيفْطْ اللِّي لَبَاسْ عْلِيهُمْ بْيْدِّيهُمْ خَاوْيِينْ.<br></div>
<div class="v" id="v54"><span class="vn">54</span> <span class="br-ind"><br><span class="indent">&nbsp;</span></span>وْشَافْ مْنْ حَالْ إِسْرَائِيلْ عَبْدُه<br> <span class="br-ind"><br><span class="indent">&nbsp;</span></span>حِيتْ تْفَكّْرْ رْحَمْتُه،<br></div>
<div class="v" id="v55"><span class="vn">55</span> <span class="br-ind"><br><span class="indent">&nbsp;</span></span>كِمَا وْعَدْ جْدُودْنَا،<br> <span class="br-ind"><br><span class="indent">&nbsp;</span></span>إِبْرَاهِيمْ وْتْرِّيكْتُه عْلَى الدّْوَامْ».<br></div>
<div class="v" id="v56"><span class="vn">56</span> <span class="br-p"><br><br></span>وْبْقَاتْ مَرْيَمْ عَنْدْ أَلِيصَابَاتْ تْقْرِيبًا تْلْتْ شْهُورْ، وْمْنْ بَعْدْ رْجْعَاتْ لْدَارْهَا.</div>
<div class="v" id="v57"><h2>وْلَادَةْ يُوحَنَّا الْمَعْمَدَانْ</h2><span class="vn">57</span> <span class="br-p"><br><br></span>وْوْصَلْ الْوَقْتْ دْيَالْ أَلِيصَابَاتْ بَاشْ تْوْلَدْ، وْوَلْدَاتْ وَلْدْ.</div>
<div class="v" id="v58"><span class="vn">58</span> وْسْمْعُو جِيرَانْهَا وْحْبَابْهَا بْلِّي الرَّبّْ فَاضْ بْرْحَمْتُه عْلِيهَا، وْفْرْحُو مْعَاهَا.</div>
<div class="v" id="v59"><span class="vn">59</span> وْفْالنّْهَارْ التَّامْنْ، جَاوْ بَاشْ يْخَتّْنُو الْوَلْدْ. وْبْغَاوْ يْسَمِّيوْهْ زَكَرِيَّا عْلَى سْمِيّْةْ بَّاهْ.</div>
<div class="v" id="v60"><span class="vn">60</span> وَلَكِنْ مُّه ݣَالْتْ لِيهُمْ: «لَّا! غَادِي نْسَمِّيوْهْ يُوحَنَّا».</div>
<div class="v" id="v61"><span class="vn">61</span> وْݣَالُو لِيهَا: «حْتَّى وَاحْدْ مْنْ عَائِلْتْكْ مَا تّْسَمَّى بْهَادْ السّْمِيَّة».</div>
<div class="v" id="v62"><span class="vn">62</span> وْسْوّْلُو بَّاهْ بْالْإِشَارَة أَشْنُو بْغَاهْ يْتّْسَمَّى.</div>
<div class="v" id="v63"><span class="vn">63</span> وْهُوَ يْطْلَبْ لُوحَة وْكْتَبْ فِيهَا: «سْمِيّْتُه يُوحَنَّا». وْكُلّْهُمْ تّْعَجّْبُو.</div>
<div class="v" id="v64"><span class="vn">64</span> وْفْدِيكْ السَّاعَة تّْحَلّْ فُمُّه وْتّْسَرّْحْ لْسَانُه وْتّْكَلّْمْ وْحْمَدْ اللَّهْ.</div>
<div class="v" id="v65"><span class="vn">65</span> وْتّْخَلْعُو الجِّيرَانْ كُلّْهُمْ. وْبْدَاوْ النَّاسْ فْجْبَالْ الْيَهُودِيَّة كُلّْهَا كَيْهَضْرُو عْلَى ݣَاعْ هَادْشِّي اللِّي وْقَعْ.</div>
<div class="v" id="v66"><span class="vn">66</span> وْكَانْ كُلّْ مْنْ كَيْسْمَعْ هَادْ الْأُمُورْ كَيْخَلِّيهَا فْقَلْبُه وْكَيْݣُولْ: «عْلَمْ اللَّهْ آشْ غَادِي يْكُونْ هَادْ الْوَلْدْ؟ حِيتْ الرَّبّْ كَانْ مْعَاهْ».</div>
<div class="v" id="v67"><h2>زَكَرِيَّا كَيْتّْنَبّْأْ</h2><span class="vn">67</span> <span class="br-p"><br><br></span>وْتّْعَمّْرْ زَكَرِيَّا بَّاتْ يُوحَنَّا بْالرُّوحْ الْقُدُسْ، وْتّْنَبّْأْ وْݣَالْ:</div>
<div class="v" id="v68"><span class="vn">68</span> <span class="br-p"><br><br></span><span class="br-ind"><br><span class="indent">&nbsp;</span></span>«يْتْبَارْكْ الرَّبّْ، إِلَاهْ إِسْرَائِيلْ<br> <span class="br-ind"><br><span class="indent">&nbsp;</span></span>حِيتْ جَا زَارْ شَعْبُه وْفْدَاهْ.<br></div>
<div class="v" id="v69"><span class="vn">69</span> <span class="br-ind"><br><span class="indent">&nbsp;</span></span>عْطَانَا مُنَجِّي عْظِيمْ<br> <span class="br-ind"><br><span class="indent">&nbsp;</span></span>مْنْ عَائِلْةْ دَاوُدْ عَبْدُه<br></div>
<div class="v" id="v70"><span class="vn">70</span> <span class="br-ind"><br><span class="indent">&nbsp;</span></span>كِمَا وْعَدْ عْلَى لْسَانْ الْأَنْبِيَا دْيَالُه الْمْقَدّْسِينْ<br> <span class="br-ind"><br><span class="indent">&nbsp;</span></span>اللِّي جَاوْ شْحَالْ هَادِي<br></div>
<div class="v" id="v71"><span class="vn">71</span> <span class="br-ind"><br><span class="indent">&nbsp;</span></span>بَاشْ يْنَجِّينَا مْنْ عْدْيَانَّا،<br> <span class="br-ind"><br><span class="indent">&nbsp;</span></span>وْمْنْ يْدِّينْ ݣَاعْ اللِّي كَيْكَرْهُونَا.<br></div>
<div class="v" id="v72"><span class="vn">72</span> <span class="br-ind"><br><span class="indent">&nbsp;</span></span>وْيْرْحَمْ جْدُودْنَا<br> <span class="br-ind"><br><span class="indent">&nbsp;</span></span>وْيْتْفَكّْرْ عَهْدُه الْمْقَدّْسْ<br></div>
<div class="v" id="v73"><span class="vn">73</span> <span class="br-ind"><br><span class="indent">&nbsp;</span></span>الْحْلُوفْ اللِّي بِيهْ حْلَفْ لْبَّانَا إِبْرَاهِيمْ<br></div>
<div class="v" id="v74"><span class="vn">74</span> <span class="br-ind"><br><span class="indent">&nbsp;</span></span>بَاشْ يْنَجِّينَا مْنْ يْدِّينْ عْدْيَانَّا،<br> <span class="br-ind"><br><span class="indent">&nbsp;</span></span>وْنْعَبْدُوهْ بْلَا خُوفْ،<br></div>
<div class="v" id="v75"><span class="vn">75</span> <span class="br-ind"><br><span class="indent">&nbsp;</span></span>وْحْنَا مْقَدّْسِينْ قُدَّامُه وْمْتَّاقْيِينُه<br> <span class="br-ind"><br><span class="indent">&nbsp;</span></span>كُلّْ يَّامْ حْيَاتْنَا.<br></div>
<div class="v" id="v76"><span class="vn">76</span> <span class="br-ind"><br><span class="indent">&nbsp;</span></span>وْنْتَ آ وْلْدِي، نْبِي اللَّهْ الْعَالِي غَتّْسَمَّى،<br> <span class="br-ind"><br><span class="indent">&nbsp;</span></span>عْلَاحْقَّاشْ غَتْمْشِي قُدَّامْ الرَّبّْ بَاشْ تْوَجّْدْ طْرْقَانُه،<br></div>
<div class="v" id="v77"><span class="vn">77</span> <span class="br-ind"><br><span class="indent">&nbsp;</span></span>وْتْعَلّْمْ شَعْبُه بْلِّي النّْجَا<br> <span class="br-ind"><br><span class="indent">&nbsp;</span></span>كَيْكُونْ مْلِّي كَيْتّْغَفْرُو دْنُوبْهُمْ،<br></div>
<div class="v" id="v78"><span class="vn">78</span> <span class="br-ind"><br><span class="indent">&nbsp;</span></span>بْسْبَابْ الرَّحْمَة دْيَالْ إِلَاهْنَا اللِّي بِيهَا غَيْزُورْنَا بْحَالْ الشّْمْسْ الشَّارْقَة مْنْ الْعْلُو.<br></div>
<div class="v" id="v79"><span class="vn">79</span> <span class="br-ind"><br><span class="indent">&nbsp;</span></span>بَاشْ يْضَوِّي عْلَى هَادُوكْ اللِّي ݣَالْسِينْ فْالضّْلَامْ وْفْضَلّْ الْمُوتْ،<br> <span class="br-ind"><br><span class="indent">&nbsp;</span></span>وْيْهْدِي خْطْوَاتْنَا لْطْرِيقْ الْهْنَا».<br></div>
<div class="v" id="v80"><span class="vn">80</span> <span class="br-p"><br><br></span>وْكَانْ الْوَلْدْ كَيْكْبَرْ وْكَيْتّْقُوَّى فْالرُّوحْ، وْسْكَنْ فْالْبْلَايْصْ الْخَالْيَة حْتَّى لْلنّْهَارْ اللِّي بَانْ فِيهْ لْشَعْبْ إِسْرَائِيلْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ١‏:١٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->متى ١‏:٢١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>