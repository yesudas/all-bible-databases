<html><head>
<meta http-equiv="Content-Type" content="text/html;charset=utf-8" />
<title>Luke 10 &ndash; لُوقَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 10);">
<div id="navbar"><a href="../index.html">الترجمة المغربية القياسية</a> &ndash; <b>لُوقَا</b> &ndash; <a href="Luke_1.html">1</a> ... <a href="Luke_8.html">8</a> <a href="Luke_9.html">9</a> <b>10</b> <a href="Luke_11.html">11</a> <a href="Luke_12.html">12</a> ... <a href="Luke_24.html">24</a> </div><hr>
<h1>Luke 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ كَيْصِيفْطْ تْنِينْ وْسْبْعِينْ تْلْمِيدْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ الْعَاشْرْ</b></span> <span class="br-p"><br><br></span>وْمْنْ بَعْدْ هَادْشِّي، خْتَارْ الرَّبّْ يَسُوعْ تْنِينْ وْسْبْعِينْ خْرِينْ، وْصِيفْطْهُمْ جُوجْ جُوجْ بَاشْ يْسَبْقُوهْ لْلْمْدُونْ وْلْلْبْلَايْصْ اللِّي بْغَا يْمْشِي لِيهُمْ.</div>
<div class="v" id="v2"><span class="vn">2</span> وْݣَالْ لِيهُمْ: «الْحْصَادْ كْتِيرْ، وَلَكِنْ الْحْصَّادَا قْلَالْ. إِيوَا طْلْبُو مْنْ مُولْ الْحْصَادْ يْصِيفْطْ حْصَّادَا لْلْحْصَادْ دْيَالُه.<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> سِيرُو، هَانِي كَنْصِيفْطْكُمْ بْحَالْ الْخْرْفَانْ بِينْ الدّْيَابْ.<sup class="fnm"><a name="fnm2" href="#fn2">2</a></sup></div>
<div class="v" id="v4"><span class="vn">4</span> مَا تْهَزُّو مْعَاكُمْ لَا صْرَّة دْ الْفْلُوسْ، لَا رَزْمَة، لَا صْبَّاطْ، وْمَا تْسَلّْمُو عْلَى حَدّْ فْالطّْرِيقْ.</div>
<div class="v" id="v5"><span class="vn">5</span> وْالدَّارْ اللِّي دْخَلْتُو لِيهَا، ݣُولُو فْاللّْوّْلْ: السّْلَامْ عْلِيكُمْ آ مَّالِينْ هَادْ الدَّارْ.</div>
<div class="v" id="v6"><span class="vn">6</span> وْإِلَا كَانْ فِيهَا اللِّي كَيْبْغِي السّْلَامْ، غَادِي يْوَصْلُه سْلَامْكُمْ، وْإِلَا مَا كَانْشْ، سْلَامْكُمْ غَيْرْجَعْ لِيكُمْ.</div>
<div class="v" id="v7"><span class="vn">7</span> وْبْقَاوْ فْدِيكْ الدَّارْ وَاكْلِينْ شَارْبِينْ مْنْ دَاكْشِّي اللِّي عَنْدْ مَّالِيهَا، حِيتْ الْخْدَّامْ كَيْسْتَاهْلْ الْأُجْرَة دْيَالُه، وْمَا تْمْشِيوْشْ مْنْ دَارْ لْدَارْ.<sup class="fnm"><a name="fnm3" href="#fn3">3</a></sup></div>
<div class="v" id="v8"><span class="vn">8</span> وْالْمْدِينَة اللِّي دْخَلْتُو لِيهَا وْقْبْلُوكُمْ مَّالِيهَا، كُولُو مْنْ دَاكْشِّي اللِّي كَيْعْطِيوْكُمْ.</div>
<div class="v" id="v9"><span class="vn">9</span> وْشَافِيوْ الْمَرْضَى دْيَالْهُمْ وْݣُولُو لِيهُمْ: رَاهْ مَمْلَكَةْ اللَّهْ قَرّْبَاتْ لِيكُمْ.</div>
<div class="v" id="v10"><span class="vn">10</span> وَلَكِنْ الْمْدِينَة اللِّي دْخَلْتُو لِيهَا وْمَا قْبْلُوكُمْشْ مَّالِيهَا، خَرْجُو لْزْنَاقِيهَا وْݣُولُو:<sup class="fnm"><a name="fnm4" href="#fn4">4</a></sup></div>
<div class="v" id="v11"><span class="vn">11</span> حْتَّى الْغَبْرَة دْ مْدِينْتْكُمْ اللِّي لْصْقَاتْ فْرْجْلِينَا كَنْسُوسُوهَا لِيكُمْ، وَلَكِنْ خَاصّْكُمْ تْعَرْفُو بْلِّي مَمْلَكَةْ اللَّهْ قَرّْبَاتْ.<sup class="fnm"><a name="fnm5" href="#fn5">5</a></sup></div>
<div class="v" id="v12"><span class="vn">12</span> نْݣُولْ لِيكُمْ، رَاهْ عَاقِبْةْ سَدُومْ فْدَاكْ النّْهَارْ غَادِي تْكُونْ خَفّْ مْنْ عَاقِبْةْ دِيكْ الْمْدِينَة».<sup class="fnm"><a name="fnm6" href="#fn6">6</a></sup></div>
<div class="v" id="v13"><h2>يَا وِيلْ الْمْدُونْ اللِّي مَا تَابُوشْ</h2><span class="vn">13</span> <span class="br-p"><br><br></span>«يَا وِيلْكْ آ كُورَزِينْ! يَا وِيلْكْ آ بَيْتْ صَيْدَا! كُونْ الْمُعْجِزَاتْ اللِّي وْقْعُو فِيكُمْ وْقْعُو فْصُورْ وْصَيْدَا، كُونْ شْحَالْ هَادِي تَابُو مَّالِيهُمْ، وْكُونْ لْبْسُو الْخِيشْ وْݣَلْسُو عْلَى الرّْمَادْ.</div>
<div class="v" id="v14"><span class="vn">14</span> وَلَكِنْ عَاقِبْةْ صُورْ وْصَيْدَا فْيُومْ الْحِسَابْ غَادِي تْكُونْ خَفّْ مْنْ عَاقِبْتْكُمْ.</div>
<div class="v" id="v15"><span class="vn">15</span> وْنْتِ آ كَفْرْنَاحُومْ! وَاشْ غَتْهَزِّي حْتَّى لْلسّْمَا؟ لَّا، رَاكِ غَادِي تّْخَبْطِي حْتَّى لْلْهَاوِيَة.</div>
<div class="v" id="v16"><span class="vn">16</span> <span class="br-p"><br><br></span>اللِّي سْمَعْ لِيكُمْ سْمَعْ لِيَّ. وْاللِّي مَا قْبَلْكُمْشْ مَا قْبَلْنِيشْ، وْاللِّي مَا قْبَلْنِيشْ مَا قْبَلْشْ هَادَاكْ اللِّي صِيفْطْنِي».<sup class="fnm"><a name="fnm7" href="#fn7">7</a></sup></div>
<div class="v" id="v17"><h2>الرّْجُوعْ دْيَالْ تْنِينْ وْسْبْعِينْ تْلْمِيدْ</h2><span class="vn">17</span> <span class="br-p"><br><br></span>وْرْجْعُو هَادُوكْ التّْنِينْ وْسْبْعِينْ وْهُمَ فْرْحَانِينْ، وْݣَالُو لْيَسُوعْ: «يَا رَبّْ، بْالْإِسْمْ دْيَالْكْ حْتَّى الجّْنُونْ وْلَّاوْ كَيْطِيعُونَا».</div>
<div class="v" id="v18"><span class="vn">18</span> وْهُوَ يْجَاوْبْهُمْ: «شْفْتْ الشِّيطَانْ طَايْحْ مْنْ السّْمَا بْحَالْ الْبَرْقْ.</div>
<div class="v" id="v19"><span class="vn">19</span> رَانِي عْطِيتْكُمْ السُّلْطَة بَاشْ تُوطَاوْ عْلَى اللّْفَاعِي وْالْعْݣَارْبْ وْعْلَى ݣَاعْ الْقُوَّة دْيَالْ الْعْدُو، وْحْتَّى حَاجَة مَا تْآدِيكُمْ.</div>
<div class="v" id="v20"><span class="vn">20</span> وْوَاخَّا دَاكْشِّي، مَا خَاصّْكُمْشْ تْفَرْحُو حِيتْ الجّْنُونْ كَيْطِيعُوكُمْ، وَلَكِنْ فْرْحُو حِيتْ سْمِيَّاتْكُمْ مْكْتُوبِينْ فْالسَّمَاوَاتْ عَنْدْ اللَّهْ».</div>
<div class="v" id="v21"><h2>يَسُوعْ فْرْحَانْ</h2><span class="vn">21</span> <span class="br-p"><br><br></span>وْفْهَادِيكْ السَّاعَة فْرَحْ يَسُوعْ بْالرُّوحْ الْقُدُسْ وْݣَالْ: «كَنْحَمْدَكْ آ الْآبْ، يَا رَبّْ السّْمَا وْالْأَرْضْ، حِيتْ خْبِّيتِي هَادْ الْأُمُورْ عْلَى الْحُكَمَا وْالْفُهَمَا وْبَيِّنْتِيهُمْ لْلدّْرَارِي الصّْغَارْ، حِيتْ هَادْشِّي اللِّي كَيْفَرّْحْكْ.</div>
<div class="v" id="v22"><span class="vn">22</span> بَّا عْطَانِي كُلّْشِي، وْحْتَّى وَاحْدْ مَا كَيْعْرَفْ شْكُونْ هُوَ الْوَلْدْ غِيرْ الْبُو، وْلَا شْكُونْ هُوَ الْبُو غِيرْ الْوَلْدْ، وْغِيرْ هَادَاكْ اللِّي بْغَا الْوَلْدْ يْوَرِّيهْ لِيهْ».<sup class="fnm"><a name="fnm8" href="#fn8">8</a></sup></div>
<div class="v" id="v23"><span class="vn">23</span> <span class="br-p"><br><br></span>وْتْلَفّْتْ لْلتّْلَامْدْ وْݣَالْ لِيهُمْ بُوحْدْهُمْ: «سْعْدَاتْ اللِّي كَيْشُوفْ دَاكْشِّي اللِّي كَتْشُوفُو!</div>
<div class="v" id="v24"><span class="vn">24</span> فْالْحَقِيقَة، رَاهْ بْزَّافْ دْ الْأَنْبِيَا وْالْمُلُوكْ تْمْنَّاوْ يْشُوفُو دَاكْشِّي اللِّي كَتْشُوفُو وْمَا شَافُوهْشْ، وْيْسَمْعُو دَاكْشِّي اللِّي كَتْسَمْعُو وْمَا سْمْعُوهْشْ».</div>
<div class="v" id="v25"><h2>الْمْتَالْ دْيَالْ السَّامِرِي الْمْزْيَانْ</h2><span class="vn">25</span> <span class="br-p"><br><br></span>وْنَاضْ وَاحْدْ الْعَالِمْ دْ الشّْرَعْ، وْسْوّْلْ يَسُوعْ بَاشْ يْحَصّْلُه وْݣَالْ لِيهْ: «آشْ خَاصّْنِي نْدِيرْ بَاشْ تْكُونْ عَنْدِي الْحَيَاةْ الدَّايْمَة؟»<sup class="fnm"><a name="fnm9" href="#fn9">9</a></sup></div>
<div class="v" id="v26"><span class="vn">26</span> وْجَاوْبُه يَسُوعْ: «أَشْنُو مْكْتُوبْ فْشْرَعْ اللَّهْ؟ وْكِيفَاشْ كَتْقْرَاهْ؟»</div>
<div class="v" id="v27"><span class="vn">27</span> وْجَاوْبْ الْعَالِمْ وْݣَالْ: «خَاصّْكْ تْبْغِي الرَّبّْ إِلَاهْكْ مْنْ قَلْبَكْ كُلُّه، وْمْنْ نْفْسَكْ كُلّْهَا، وْمْنْ قُوّْتْكْ كُلّْهَا، وْمْنْ عَقْلَكْ كُلُّه، وْخَاصّْكْ تْبْغِي اللِّي قْرِيبْ لِيكْ كِيفْ كَتْبْغِي رَاسْكْ».</div>
<div class="v" id="v28"><span class="vn">28</span> وْهُوَ يْݣُولْ لِيهْ يَسُوعْ: «عَنْدْكْ الصَّحْ، دِيرْ هَادْشِّي وْغَتْحْيَا».</div>
<div class="v" id="v29"><span class="vn">29</span> <span class="br-p"><br><br></span>وَلَكِنْ الْعَالِمْ دْ الشّْرَعْ بْغَا يْبَيّْنْ بْلِّي هُوَ كَيْطَبّْقْ الشّْرَعْ، وْسْوّْلْ يَسُوعْ: «وْشْكُونْ هُوَ اللِّي قْرِيبْ لِيَّ؟»</div>
<div class="v" id="v30"><span class="vn">30</span> وْجَاوْبُه يَسُوعْ وْݣَالْ: «هَادَا وَاحْدْ الرَّاجْلْ كَانْ نَازْلْ مْنْ أُورْشَلِيمْ لْأَرِيحَا، تْعَرّْضُو لِيهْ الشّْفَارَا، وْعْرَّاوْهْ وْضْرْبُوهْ، وْخْلَّاوْهْ بِينْ الْمُوتْ وْالْحَيَاةْ.</div>
<div class="v" id="v31"><span class="vn">31</span> وْبْالصُّدْفَة كَانْ وَاحْدْ مْنْ رْجَالْ الدِّينْ نَازْلْ مْنْ دِيكْ الطّْرِيقْ، وْمْلِّي شَافُه بَعّْدْ عْلِيهْ وْكَمّْلْ طْرِيقُه.</div>
<div class="v" id="v32"><span class="vn">32</span> وْدَازْ وَاحْدْ مْنْ اللَّاوِيِّينْ حْتَّى هُوَ مْنْ دِيكْ الْبْلَاصَة، وْمْلِّي شَافُه بَعّْدْ عْلِيهْ وْكَمّْلْ طْرِيقُه.</div>
<div class="v" id="v33"><span class="vn">33</span> وَلَكِنْ وَاحْدْ الرَّاجْلْ سَامِرِي كَانْ مْسَافْرْ دَازْ مْنْ حْدَاهْ، وْمْلِّي شَافُه حَنّْ عْلِيهْ.</div>
<div class="v" id="v34"><span class="vn">34</span> وْقَرّْبْ لِيهْ وْدَاوَا الجّْرْحْ دْيَالُه بْالزِّيتْ وْالْخْمَرْ، وْمْنْ بَعْدْ رَكّْبُه عْلَى الْبْهِيمَة دْيَالُه وْدَّاهْ لْوَاحْدْ الْفْنْدَقْ وْتّْهَلَّى فِيهْ.</div>
<div class="v" id="v35"><span class="vn">35</span> وْالْغَدّْ لِيهْ، عْطَى الرَّاجْلْ السَّامِرِي لْمُولْ الْفْنْدَقْ جُوجْ دِينَارَاتْ وْݣَالْ لِيهْ: تّْهَلَّى فِيهْ، وْاللِّي خْسَرْتِي فُوقْ مْنْ دَاكْشِّي اللِّي عْطِيتْكْ غَادِي نْرَدُّه لِيكْ مْلِّي نْرْجَعْ.</div>
<div class="v" id="v36"><span class="vn">36</span> إِيوَا شْكُونْ مْنْ هَادْ التّْلَاتَة اللِّي كَيْبَانْ لِيكْ قْرِيبْ لْلرَّاجْلْ اللِّي تْعَرّْضُو لِيهْ الشّْفَارَا؟»</div>
<div class="v" id="v37"><span class="vn">37</span> وْجَاوْبُه الْعَالِمْ دْ الشّْرَعْ: «هَادَاكْ اللِّي حَنّْ عْلِيهْ». وْهُوَ يْݣُولْ لِيهْ يَسُوعْ: «إِيوَا سِيرْ حْتَّى نْتَ وْدِيرْ بْحَالُه».</div>
<div class="v" id="v38"><h2>يَسُوعْ عَنْدْ مَرْيَمْ وْخْتْهَا مَرْتَا</h2><span class="vn">38</span> <span class="br-p"><br><br></span>وْمْلِّي كَانُو غَادْيِينْ فْالطّْرِيقْ، دْخَلْ يَسُوعْ لْوَاحْدْ الدُّوَّارْ، وْرَحّْبَاتْ بِيهْ وَاحْدْ الْمْرَاة سْمِيتْهَا مَرْتَا فْدَارْهَا.<sup class="fnm"><a name="fnm10" href="#fn10">10</a></sup></div>
<div class="v" id="v39"><span class="vn">39</span> وْكَانْتْ عَنْدْهَا خْتْهَا سْمِيتْهَا مَرْيَمْ، ݣْلْسَاتْ عَنْدْ رْجْلِينْ الرَّبّْ يَسُوعْ كَتْسْمَعْ لْكْلَامُه.</div>
<div class="v" id="v40"><span class="vn">40</span> وَلَكِنْ مَرْتَا كَانْتْ مْشْغُولَة فْالتّْوْجَادْ لْلْضّْيَافْ، وْجَاتْ وْݣَالْتْ لْيَسُوعْ: «يَا رَبّْ، وَاشْ مَا بْقِيتْشْ فِيكْ حِيتْ خْلَّاتْنِي خْتِي نْخْدَمْ غِيرْ بُوحْدِي؟ ݣُولْ لِيهَا تْنُوضْ تْعَاوْنِّي!»</div>
<div class="v" id="v41"><span class="vn">41</span> وْجَاوْبْهَا الرَّبّْ وْݣَالْ: «آ مَرْتَا، آ مَرْتَا، نْتِ هَازَّة الْهَمّْ وْمْشْغُولَة بْبْزَّافْ دْ الْأُمُورْ،</div>
<div class="v" id="v42"><span class="vn">42</span> وَلَكِنْ غِيرْ حَاجَة وَحْدَة لَاشْ مْحْتَاجِينْ، وْمَرْيَمْ خْتَارْتْ الْحَاجَة الْمْخَيّْرَة اللِّي مَا غَيْݣْلَعْهَا لِيهَا حَدّْ».</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ٩‏:٣٧‏،٣٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->متى ١٠‏:١٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->١كورنتوس ٩‏:١٤؛ ١تيموتاوس ٥‏:١٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->الاعمال ١٣‏:٥١<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->متى ١٠‏:٧‏-١٤؛ مرقس ٦‏:٨‏-١١؛ لوقا ٩‏:٣‏-٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->متى ١١‏:٢٤؛ متى ١٠‏:١٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><span class='RTL'><!--endraw 1-->متى ١٠‏:٤٠؛ مرقس ٩‏:٣٧؛ لوقا ٩‏:٤٨؛ يوحنا ١٣‏:٢٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><span class='RTL'><!--endraw 1-->يوحنا ٣‏:٣٥؛ يوحنا ١٠‏:١٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><span class='RTL'><!--endraw 1-->متى ٢٢‏:٣٥‏-٤٠؛ مرقس ١٢‏:٢٨‏-٣٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn10" href="#fnm10">10</a></sup> <!--raw 1 bo --><span class='RTL'><!--endraw 1-->يوحنا ١١‏:١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>