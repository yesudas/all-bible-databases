<html><head>
<meta http-equiv="Content-Type" content="text/html;charset=utf-8" />
<title>Luke 13 &ndash; لُوقَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 13);">
<div id="navbar"><a href="../index.html">الترجمة المغربية القياسية</a> &ndash; <b>لُوقَا</b> &ndash; <a href="Luke_1.html">1</a> ... <a href="Luke_11.html">11</a> <a href="Luke_12.html">12</a> <b>13</b> <a href="Luke_14.html">14</a> <a href="Luke_15.html">15</a> ... <a href="Luke_24.html">24</a> </div><hr>
<h1>Luke 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>خَاصّْنَا نْتُوبُو</h2><span class="vn">1</span> <span class="css" style="font-style: italic; myBibleType=note"><b>الْفَصْلْ تْلْطَاشْ</b></span> <span class="br-p"><br><br></span>وْفْدَاكْ الْوَقْتْ، جَاوْ شِي وْحْدِينْ وْعَاوْدُو لْيَسُوعْ عْلَى النَّاسْ اللِّي مْنْ الْجَلِيلْ اللِّي قْتَلْهُمْ الْحَاكْمْ بِيلَاطُسْ وْخَلّْطْ دْمّْهُمْ بْدْمّْ الدّْبَايْحْ دْيَالْهُمْ،</div>
<div class="v" id="v2"><span class="vn">2</span> وْجَاوْبْهُمْ يَسُوعْ وْݣَالْ: «وَاشْ يْحْسَابْ لِيكُمْ بْلِّي هَادُوكْ الْجَلِيلِيِّينْ كَانُو مُدْنِبِينْ كْتَرْ مْنْ ݣَاعْ الْجَلِيلِيِّينْ لْخْرِينْ؟</div>
<div class="v" id="v3"><span class="vn">3</span> كَنْݣُولْ لِيكُمْ لَّا! وَلَكِنْ رَاهْ إِلَا مَا تْبْتُوشْ، كُلّْكُمْ غَادِي تّْهَلْكُو بْحَالْهُمْ.</div>
<div class="v" id="v4"><span class="vn">4</span> وْدُوكْ التّْمَنْطَاشْ اللِّي طَاحْ عْلِيهُمْ بَرْجْ دُوَّارْ سِلْوَامْ وْقْتَلْهُمْ، وَاشْ يْحْسَابْ لِيكُمْ بْلِّي كَانُو مُدْنِبِينْ كْتَرْ مْنْ ݣَاعْ سُكَّانْ أُورْشَلِيمْ؟</div>
<div class="v" id="v5"><span class="vn">5</span> كَنْݣُولْ لِيكُمْ لَّا! وَلَكِنْ إِلَا مَا تْبْتُوشْ كُلّْكُمْ غَادِي تّْهَلْكُو بْحَالْهُمْ».</div>
<div class="v" id="v6"><h2>الْمْتَالْ دْ الْكَرْمَة اللِّي مَا كَتْعْطِي غْلَّة</h2><span class="vn">6</span> <span class="br-p"><br><br></span>وْݣَالْ هَادْ الْمْتَالْ: «كَانْتْ عَنْدْ وَاحْدْ الرَّاجْلْ كَرْمَة مْغْرُوسَة فْالجّْنَانْ دْيَالُه، وْجَا بَاشْ يْقَلّْبْ وَاشْ عْطَاتْ غَلّْتْهَا، وَلَكِنْ مَا لْقَا فِيهَا وَالُو.</div>
<div class="v" id="v7"><span class="vn">7</span> وْهُوَ يْݣُولْ لْلجّْنَايْنِي: هَادِي تْلْتْ سْنِينْ وْأَنَا كَنْجِي بَاشْ نْقَلّْبْ وَاشْ كَايْنَة شِي غْلَّة فْهَادْ الْكَرْمَة، وْمَا كَنْلْقَا فِيهَا وَالُو، إِيوَا غِيرْ قْطَعْهَا! عْلَاشْ غَنْخَلِّيوْهَا تْضَيّْعْ الْأَرْضْ بْلَا فَايْدَة؟</div>
<div class="v" id="v8"><span class="vn">8</span> وْرَدّْ عْلِيهْ الجّْنَايْنِي: خَلِّيهَا آ سِيدِي تْبْقَى غِيرْ هَادْ الْعَامْ، رَاهْ غَادِي نْكَرْبَلْ التّْرَابْ اللِّي ضَايْرْ بِيهَا وْنْدِيرْ الْغْبَارْ.</div>
<div class="v" id="v9"><span class="vn">9</span> وْإِلَا عْطَاتْ غَلّْتْهَا الْعَامْ الْمَاجِي خَلِّيهَا، وْإِلَا مَا عْطَاتْشْ قْطَعْهَا».</div>
<div class="v" id="v10"><h2>مْرَاة ضْهَرْهَا مْحْنِي كَتّْشَافَى نْهَارْ السّْبْتْ</h2><span class="vn">10</span> <span class="br-p"><br><br></span>وْكَانْ يَسُوعْ كَيْعَلّْمْ فْوَاحْدْ دَارْ الصّْلَاة نْهَارْ السّْبْتْ،</div>
<div class="v" id="v11"><span class="vn">11</span> وْكَانْتْ تْمَّ وَاحْدْ الْمْرَاة سَاكْنْهَا جْنّْ مَرّْضْهَا تْمَنْطَاشْرْ عَامْ، وْرَدّْ ضْهَرْهَا مْحْنِي وْمَا قَادْرَاشْ تْوْقَفْ مْقَادَّة.</div>
<div class="v" id="v12"><span class="vn">12</span> وْمْلِّي شَافْهَا يَسُوعْ عَيّْطْ لِيهَا وْݣَالْ لِيهَا: «آ الْمْرَاة، رَاكِ تّْفْكِّيتِي مْنْ الْمَرْضْ دْيَالْكْ!».</div>
<div class="v" id="v13"><span class="vn">13</span> وْغِيرْ حَطّْ عْلِيهَا يْدِّيهْ، وْهِيَ تْوْقَفْ مْقَادَّة وْعْطَاتْ الْعَزّْ لْلَّهْ.</div>
<div class="v" id="v14"><span class="vn">14</span> وْتّْقَلّْقْ الرَّئِيسْ دْيَالْ دَارْ الصّْلَاة، عْلَاحْقَّاشْ يَسُوعْ شْفَى الْمْرَاة نْهَارْ السّْبْتْ، وْهُوَ يْݣُولْ لْلنَّاسْ الْحَاضْرِينْ: «كَايْنَة سْتّْ يَّامْ اللِّي خَاصّْكُمْ تْخَدْمُو فِيهَا، فْدُوكْ لِيَّامْ أَجِيوْ تّْشَافَاوْ، مَاشِي نْهَارْ السّْبْتْ!».</div>
<div class="v" id="v15"><span class="vn">15</span> وْهُوَ يْرَدّْ عْلِيهْ الرَّبّْ يَسُوعْ: «آ هَادْ الْمُنَافِقِينْ! وَاشْ فِيكُمْ اللِّي مَا كَيْحَلّْشْ التُّورْ دْيَالُه وْلَا حْمَارُه نْهَارْ السّْبْتْ وْيْدِّيهْ مْنْ الْبْلَاصَة دْيَالْ الْعَلْفْ بَاشْ يْوَرّْدُه؟</div>
<div class="v" id="v16"><span class="vn">16</span> وْهَادْ الْمْرَاة رَاهْ هِيَ مْنْ وْلَادْ إِبْرَاهِيمْ، تْمَنْطَاشْرْ عَامْ وْالشِّيطَانْ رَابْطْهَا، وَاشْ مَا وَاجْبْشْ تّْفَكّْ مْنْ التَّكْتِيفَة دْيَالْهَا نْهَارْ السّْبْتْ؟».</div>
<div class="v" id="v17"><span class="vn">17</span> وْمْلِّي ݣَالْ هَادْ الْكْلَامْ، تّْحَشّْمُو هَادُوكْ اللِّي كَانُو كَيْضَادُّوهْ، وْفَرْحَاتْ الجّْمَاعَة دْ النَّاسْ كُلّْهَا بْالْمُعْجِزَاتْ اللِّي كَانْ كَيْدِيرْهَا.</div>
<div class="v" id="v18"><h2>الْمْتَالْ دْيَالْ حَبَّةْ الْخَرْدَلْ وْالْمْتَالْ دْ الْخْمِيرَة</h2><span class="vn">18</span> <span class="br-p"><br><br></span>وْݣَالْ يَسُوعْ: «لْآشْ كَتْشْبَهْ مَمْلَكَةْ اللَّهْ؟ وْبْآشْ غَنْشَبّْهْهَا؟</div>
<div class="v" id="v19"><span class="vn">19</span> رَاهَا كَتْشْبَهْ لْوَاحْدْ الْحَبَّة دْ الْخَرْدَلْ خْدَاهَا شِي رَاجْلْ وْزْرَعْهَا فْأَرْضُه، وْكْبْرَاتْ وْوْلَّاتْ شَجْرَة كَيْعَشّْشُو طْيُورْ السّْمَا فْعْرُوشْهَا».</div>
<div class="v" id="v20"><span class="vn">20</span> <span class="br-p"><br><br></span>وْعَاوْدْ ݣَالْ: «بَاشْ غَادِي نْشَبّْهْ مَمْلَكَةْ اللَّهْ؟</div>
<div class="v" id="v21"><span class="vn">21</span> رَاهَا بْحَالْ شْوِيَّة دْيَالْ الْخْمِيرَة خْدَاتْهَا شِي مْرَاة وْخَلّْطَاتْهَا مْعَ تْلَاتَة كِيلُو دْيَالْ الطّْحِينْ حْتَّى خْمْرَاتْ الْعْجِينَة كُلّْهَا».</div>
<div class="v" id="v22"><h2>الْبَابْ الضّْيِّقْ</h2><span class="vn">22</span> <span class="br-p"><br><br></span>وْكَانْ يَسُوعْ كَيْعَلّْمْ فْالْمْدُونْ وْالدّْوَاوْرْ وْهُوَ فْطْرِيقُه لْأُورْشَلِيمْ.</div>
<div class="v" id="v23"><span class="vn">23</span> وْسْوّْلُه شِي وَاحْدْ وْݣَالْ لِيهْ: «آ سِيدِي، وَاشْ هَادُوكْ اللِّي غَيْنْجَاوْ قْلَالْ؟». وْهُوَ يْجَاوْبُه يَسُوعْ:</div>
<div class="v" id="v24"><span class="vn">24</span> «دِيرُو جَهْدْكُمْ بَاشْ تْدَخْلُو مْنْ الْبَابْ الضّْيِّقْ. عْلَاحْقَّاشْ نْݣُولْ لِيكُمْ: بْزَّافْ دْ النَّاسْ غَادِي يْحَاوْلُو يْدَخْلُو وْمَا غَيْقَدْرُوشْ.</div>
<div class="v" id="v25"><span class="vn">25</span> وْمْلِّي يْنُوضْ مُولْ الدَّارْ وْيْسَدّْ الْبَابْ، غَادِي تْبْقَاوْ نْتُمَ بْرَّا كَتْدَقُّو وْكَتْݣُولُو: حَلّْ لِينَا آ سِيدِي! وْغَيْجَاوْبْكُمْ: رَاهْ مَا كَنْعْرَفْشْ مْنِينْ جِيتُو!</div>
<div class="v" id="v26"><span class="vn">26</span> وْغَادِي تْݣُولُو: يَاكْ كْلِينَا وْشْرَبْنَا مْعَاكْ وْعَلّْمْتِي النَّاسْ فْزْنَاقِينَا!</div>
<div class="v" id="v27"><span class="vn">27</span> وْغَادِي يْݣُولْ لِيكُمْ: رَاهْ مَا كَنْعْرَفْشْ مْنِينْ جِيتُو! بَعّْدُو مْنِّي كُلّْكُمْ آ اللِّي كَتْدِيرُو الدّْنُوبْ!</div>
<div class="v" id="v28"><span class="vn">28</span> <sup class="fnm"><a name="fnm1" href="#fn1">1</a></sup>تْمَّ غَيْكُونْ الْبْكَا وْتْغْزَازْ السّْنَانْ، مْلِّي غَتْشُوفُو إِبْرَاهِيمْ وْإِسْحَاقْ وْيَعْقُوبْ وْݣَاعْ الْأَنْبِيَا فْمَمْلَكَةْ اللَّهْ، وْنْتُمَ مْرْمِيِّينْ بْرَّا!<sup class="fnm"><a name="fnm2" href="#fn2">2</a></sup></div>
<div class="v" id="v29"><span class="vn">29</span> وْغَيْجِيوْ نَاسْ مْنْ الشَّرْقْ وْمْنْ الْغَرْبْ، وْمْنْ الشَّمَالْ وْمْنْ الْجَنُوبْ، وْغَيْݣَلْسُو يَاكْلُو فْمَمْلَكَةْ اللَّهْ.</div>
<div class="v" id="v30"><span class="vn">30</span> وْهَكَّا غَيْوَلِّيوْ اللّْخْرِينْ هُمَ اللّْوّْلِينْ وْاللّْوّْلِينْ هُمَ اللّْخْرِينْ».<sup class="fnm"><a name="fnm3" href="#fn3">3</a></sup></div>
<div class="v" id="v31"><h2>مْحَبَّةْ يَسُوعْ لْأُورْشَلِيمْ</h2><span class="vn">31</span> <span class="br-p"><br><br></span>وْفْدِيكْ السَّاعَة قَرّْبُو شِي فْرِّيسِيِّينْ عَنْدْ يَسُوعْ وْݣَالُو لِيهْ: «خْرُجْ وْسِيرْ مْنْ هْنَا، عْلَاحْقَّاشْ هِيرُودُسْ بْغَا يْقْتْلَكْ!».</div>
<div class="v" id="v32"><span class="vn">32</span> وْهُوَ يْجَاوْبْهُمْ: «سِيرُو ݣُولُو لْدَاكْ التَّعْلَبْ: هَانِي كَنْخَرّْجْ الجّْنُونْ وْكَنْشَافِي الْمَرْضَى الْيُومْ وْغْدَّا، وْفْالنّْهَارْ التَّالْتْ غَنْكَمّْلْ كُلّْشِي.</div>
<div class="v" id="v33"><span class="vn">33</span> وَلَكِنْ خَاصّْنِي نْزِيدْ فْطْرِيقِي الْيُومْ وْغْدَّا وْبَعْدْ غْدَّا، عْلَاحْقَّاشْ مَا يْمْكَنْشْ يْتّْهْلَكْ شِي نْبِي بْرَّا دْ أُورْشَلِيمْ.</div>
<div class="v" id="v34"><span class="vn">34</span> أُورْشَلِيمْ، آ أُورْشَلِيمْ! آ اللِّي كَتْقْتْلِي الْأَنْبِيَا وْكَتْرَجْمِي هَادُوكْ اللِّي تْرَسْلُو لِيكْ! شْحَالْ مْنْ مَرَّة بْغِيتْ نْجْمَعْ وْلَادْكْ كِيفْ كَتْجْمَعْ الدّْجَاجَة فْلَالْسْهَا وْكَتْحْضَنْ عْلِيهُمْ، وَلَكِنْ مَا بْغَاوْشْ.</div>
<div class="v" id="v35"><span class="vn">35</span> هَانِي خَلِّيتْ لِيكُمْ دَارْكُمْ. وْنْݣُولْ لِيكُمْ: رَاهْ مَا غَتْشُوفُونِي حْتَّى يْجِي النّْهَارْ اللِّي تْݣُولُو فِيهْ: مْبْرُوكْ اللِّي جَايْ بْإِسْمْ الرَّبّْ!».</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ٨‏:١١‏،١٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->متى ٢٢‏:١٣؛ ٢٥‏:٣٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->متى ١٩‏:٣٠؛ ٢٠‏:١٦؛ مرقس ١٠‏:٣١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>