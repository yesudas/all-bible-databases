<html><head>
<meta http-equiv="Content-Type" content="text/html;charset=utf-8" />
<title>Luke 19 &ndash; لُوقَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 19);">
<div id="navbar"><a href="../index.html">الترجمة المغربية القياسية</a> &ndash; <b>لُوقَا</b> &ndash; <a href="Luke_1.html">1</a> ... <a href="Luke_17.html">17</a> <a href="Luke_18.html">18</a> <b>19</b> <a href="Luke_20.html">20</a> <a href="Luke_21.html">21</a> ... <a href="Luke_24.html">24</a> </div><hr>
<h1>Luke 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ وْزَكَّا</h2><span class="vn">1</span> <span class="css" style="font-style: italic; myBibleType=note"><b>الْفَصْلْ تْسَعْطَاشْ</b></span> <span class="br-p"><br><br></span>وْدْخَلْ يَسُوعْ لْأَرِيحَا وْبْدَا كَيْتّْمَشَّى فِيهَا.</div>
<div class="v" id="v2"><span class="vn">2</span> وْكَانْ فِيهَا وَاحْدْ الرَّاجْلْ لَبَاسْ عْلِيهْ مْنْ الْمْسْؤُولِينْ الْكْبَارْ دْيَالْ الضَّرِيبَة سْمِيتُه زَكَّا،</div>
<div class="v" id="v3"><span class="vn">3</span> وْحَاوْلْ يْشُوفْ شْكُونْ هُوَ يَسُوعْ، وَلَكِنْ مَا قْدَرْشْ يْشُوفُه بْسْبَابْ الزّْحَامْ، عْلَاحْقَّاشْ كَانْ قْصِيرْ.</div>
<div class="v" id="v4"><span class="vn">4</span> وْهُوَ يْجْرِي لْلْقُدَّامْ وْطْلَعْ لْوَاحْدْ الْكَرْمَة بَاشْ يْشُوفُه، عْلَاحْقَّاشْ كَانْ غَادِي يْدُوزْ مْنْ حْدَاهَا.</div>
<div class="v" id="v5"><span class="vn">5</span> وْمْلِّي وْصَلْ يَسُوعْ لْتْمَّ، هْزّْ عِينِيهْ لْفُوقْ وْشَافُه، وْݣَالْ لِيهْ: «آ زَكَّا نْزَلْ دْغْيَا، عْلَاحْقَّاشْ خَاصّْنِي نْݣْلَسْ عَنْدْكْ الْيُومْ فْدَارْكْ».</div>
<div class="v" id="v6"><span class="vn">6</span> وْهُوَ يْنْزَلْ دْغْيَا وْرَحّْبْ بْيَسُوعْ وْهُوَ فْرْحَانْ.</div>
<div class="v" id="v7"><span class="vn">7</span> وْمْلِّي شَافُو النَّاسْ دَاكْشِّي اللِّي وْقَعْ، تّْشْكَّاوْ كُلّْهُمْ وْهُمَ يْݣُولُو: «دْخَلْ لْدَارْ وَاحْدْ الرَّاجْلْ مُدْنِبْ بَاشْ يْݣْلَسْ عَنْدُه».</div>
<div class="v" id="v8"><span class="vn">8</span> وْوْقَفْ زَكَّا وْݣَالْ لْلرَّبّْ يَسُوعْ: «آ سِيدِي، رَانِي غَادِي نْعْطِي نَصّْ دَاكْشِّي اللِّي كَنْمْلَكْ لْلْمَسَاكِينْ، وْإِلَا دِّيتْ لْشِي وَاحْدْ شِي حَاجَة، غَادِي نْرَدّْ لِيهْ دَاكْشِّي اللِّي دِّيتْ لِيهْ عْلَى رْبْعَة دْ الْمَرَّاتْ».</div>
<div class="v" id="v9"><span class="vn">9</span> وْهُوَ يْݣُولْ لِيهْ يَسُوعْ: «الْيُومْ دْخَلْ النّْجَا لْهَادْ الدَّارْ، حِيتْ هَادْ الرَّاجْلْ حْتَّى هُوَ مْنْ وْلَادْ إِبْرَاهِيمْ.</div>
<div class="v" id="v10"><span class="vn">10</span> حِيتْ وَلْدْ الْإِنْسَانْ جَا بَاشْ يْقَلّْبْ عْلَى النَّاسْ الْمُّوضّْرِينْ وْيْنَجِّيهُمْ».<sup class="fnm"><a name="fnm1" href="#fn1">1</a></sup></div>
<div class="v" id="v11"><h2>الْمْتَالْ دْ الْفْلُوسْ</h2><span class="vn">11</span> <span class="br-p"><br><br></span>وْمْلِّي كَانُو كَيْسَمْعُو هَادْشِّي، زَادْ عَاوْدْ لِيهُمْ وَاحْدْ الْمْتَالْ، عْلَاحْقَّاشْ كَانْ قْرِيبْ لْأُورْشَلِيمْ، وْكَانُو كَيْفَكّْرُو بْلِّي مَمْلَكَةْ اللَّهْ غَتْبَانْ دِيكْ السَّاعَة،</div>
<div class="v" id="v12"><span class="vn">12</span> وْهُوَ يْݣُولْ: «سَافْرْ وَاحْدْ الْأَمِيرْ لْبْلَادْ بْعِيدَة بَاشْ يْوَلِّي مَلِكْ عْلِيهَا، وْيْرْجَعْ مْنْ بَعْدْ.</div>
<div class="v" id="v13"><span class="vn">13</span> وْعَيّْطْ عْلَى عَشْرَة دْ الْعْبِيدْ دْيَالُه، وْعْطَى لْكُلّْ وَاحْدْ مْنّْهُمْ مْيَةْ دِينَارْ وْݣَالْ لِيهُمْ: بِيعُو وْشْرِيوْ بْهَادْ الْفْلُوسْ حْتَّى نْرْجَعْ.</div>
<div class="v" id="v14"><span class="vn">14</span> وْكَانُو الشَّعْبْ دْيَالُه مَا كَيْحَمْلُوهْشْ، وْصِيفْطُو وْرَاهْ مْرْسُولِينْ بَاشْ يْݣُولُو: مَا بْغِينَاشْ هَادْ الرَّاجْلْ يْكُونْ مَلِكْ عْلِينَا.</div>
<div class="v" id="v15"><span class="vn">15</span> وْبَعْدْمَا وْلَّى مَلِكْ، رْجَعْ وْآمْرْ بَاشْ يْجِيوْ لْعَنْدُه الْعْبِيدْ اللِّي عْطَاهُمْ الْفْلُوسْ، بَاشْ يْعْرَفْ شْحَالْ رْبْحُو مْنْ الْبِيعْ وْالشّْرَا.</div>
<div class="v" id="v16"><span class="vn">16</span> وْدْخَلْ اللّْوّْلْ وْݣَالْ: آ سِيدِي، مْيَةْ دِينَارْ دْيَالْكْ جَابْتْ أَلْفْ دِينَارْ.</div>
<div class="v" id="v17"><span class="vn">17</span> وْݣَالْ لِيهْ: مَا عَنْدِي مَا نْسَالْكْ، نْتَ عَبْدْ مْزْيَانْ! عْلَاحْقَّاشْ كْنْتِ أَمِينْ فْالْقْلِيلْ، غَنْعْطِيكْ السُّلْطَة عْلَى عَشْرَة دْ الْمْدُونْ.</div>
<div class="v" id="v18"><span class="vn">18</span> وْدْخَلْ التَّانِي وْݣَالْ: آ سِيدِي، مْيَةْ دِينَارْ دْيَالْكْ جَابْتْ خَمْسْمِيَّةْ دِينَارْ.</div>
<div class="v" id="v19"><span class="vn">19</span> وْهُوَ يْݣُولْ لِيهْ: وْنْتَ غَتْوَلِّي حَاكْمْ عْلَى خَمْسَة دْ الْمْدُونْ.</div>
<div class="v" id="v20"><span class="vn">20</span> وْدْخَلْ لَاخُرْ وْݣَالْ: آ سِيدِي، هَا هِيَ الْمْيَةْ دِينَارْ اللِّي عْطِيتِينِي، خْبِّيتْهَا عَنْدِي فْوَاحْدْ الْمَنْدِيلْ،</div>
<div class="v" id="v21"><span class="vn">21</span> رَانِي كْنْتْ خَايْفْ مْنّْكْ، عْلَاحْقَّاشْ نْتَ رَاجْلْ قَاسْحْ كَتَاخُدْ دَاكْشِّي اللِّي مَا خْزَنْتِيهْشْ، وْكَتْحْصَدْ دَاكْشِّي اللِّي مَا زْرَعْتِيهْشْ.</div>
<div class="v" id="v22"><span class="vn">22</span> وْهُوَ يْݣُولْ لِيهْ الْمَلِكْ: مْنْ كْلَامْكْ غَادِي نْحْكَمْ عْلِيكْ آ هَادْ الْعَبْدْ الْقْبِيحْ. عْرَفْتِي بْلِّي أَنَا رَاجْلْ قَاسْحْ كَنَاخْدْ دَاكْشِّي اللِّي مَا خْزَنْتْشْ، وْكَنْحْصَدْ دَاكْشِّي اللِّي مَا زْرَعْتْشْ،</div>
<div class="v" id="v23"><span class="vn">23</span> إِيوَا عْلَاشْ دِيكْ السَّاعَة مَا حَطِّيتِيشْ فْلُوسِي عَنْدْ هَادُوكْ اللِّي كَيْبِيعُو وْيْشْرِيوْ فْالْفْلُوسْ؟ بَاشْ مْلِّي نْرْجَعْ نْرَدّْهُمْ مْعَ الرّْبَحْ دْيَالْهُمْ.</div>
<div class="v" id="v24"><span class="vn">24</span> وْمْنْ بَعْدْ ݣَالْ لْلنَّاسْ اللِّي كَانُو وَاقْفِينْ تْمَّ: حَيّْدُو لِيهْ الْمْيَةْ دِينَارْ وْعْطِيوْهَا لْمُولْ أَلْفْ دِينَارْ.</div>
<div class="v" id="v25"><span class="vn">25</span> وْݣَالُو لِيهْ: آ سِيدِي، رَاهْ عَنْدُه أَلْفْ دِينَارْ!</div>
<div class="v" id="v26"><span class="vn">26</span> وْهُوَ يْݣُولْ لِيهُمْ: رَاهْ اللِّي عَنْدُه غَيْتّْعْطَى لِيهْ. وْاللِّي مَا عَنْدُوشْ، حْتَّى دَاكْشِّي اللِّي عَنْدُه غَادِي يْتّْخَادْ مْنُّه.<sup class="fnm"><a name="fnm2" href="#fn2">2</a></sup></div>
<div class="v" id="v27"><span class="vn">27</span> أَمَّا عْدْيَانِي اللِّي مَا بْغَاوْنِيشْ نْكُونْ مَلِكْ عْلِيهُمْ، جِيبُوهُمْ لّْهْنَا وْقْتْلُوهُمْ قُدَّامِي».<sup class="fnm"><a name="fnm3" href="#fn3">3</a></sup></div>
<div class="v" id="v28"><h2>يَسُوعْ كَيْدْخَلْ لْأُورْشَلِيمْ</h2><span class="vn">28</span> <span class="br-p"><br><br></span>ݣَالْ يَسُوعْ هَادْ الْكْلَامْ وْكَمّْلْ طْرِيقُه وْطْلَعْ لْأُورْشَلِيمْ.</div>
<div class="v" id="v29"><span class="vn">29</span> وْمْلِّي قَرّْبْ مْنْ بَيْتْ فَاجِي وْبَيْتْ عَنْيَا، حْدَا الجّْبَلْ اللِّي سْمِيتُه جْبَلْ الزِّيتُونْ، صِيفْطْ جُوجْ مْنْ تْلَامْدُه،</div>
<div class="v" id="v30"><span class="vn">30</span> وْݣَالْ لِيهُمْ: «سِيرُو لْدَاكْ الدُّوَّارْ اللِّي قُدَّامْكُمْ، وْمْلِّي تْدَخْلُو لِيهْ غَتْلْقَاوْ وَاحْدْ الدّْحْشْ مْرْبُوطْ عَمّْرْ شِي حَدّْ مَا رْكَبْ عْلِيهْ، حْلُّو الرّْبَاطْ دْيَالُه وْجِيبُوهْ.</div>
<div class="v" id="v31"><span class="vn">31</span> وْإِلَا سْوّْلْكُمْ شِي وَاحْدْ: عْلَاشْ كَتْحَلُّو الرّْبَاطْ دْيَالُه؟ ݣُولُو لِيهْ: رَاهْ الرَّبّْ مْحْتَاجْ لِيهْ».</div>
<div class="v" id="v32"><span class="vn">32</span> وْمْشَاوْ التّْلَامْدْ اللِّي صِيفْطْهُمْ وْلْقَاوْ دَاكْشِّي كِمَا ݣَالْ لِيهُمْ يَسُوعْ.</div>
<div class="v" id="v33"><span class="vn">33</span> وْفْالْوَقْتْ فَاشْ كَانُو كَيْحَلُّو الرّْبَاطْ دْيَالْ الدّْحْشْ، ݣَالُو لِيهُمْ مَّالِيهْ: «عْلَاشْ كَتْحَلُّو الرّْبَاطْ دْيَالْ الدّْحْشْ؟».</div>
<div class="v" id="v34"><span class="vn">34</span> وْهُمَ يْجَاوْبُوهُمْ: «رَاهْ الرَّبّْ مْحْتَاجْ لِيهْ».</div>
<div class="v" id="v35"><span class="vn">35</span> وْجَابُو التّْلَامْدْ الدّْحْشْ لْيَسُوعْ، وْحَطُّو فُوقْ مْنُّه حْوَايْجْهُمْ، وْعَاوْنُو يَسُوعْ يْرْكَبْ عْلِيهْ.</div>
<div class="v" id="v36"><span class="vn">36</span> وْفْالْوَقْتْ فَاشْ كَانْ غَادِي، بْدَاوْ النَّاسْ كَيْفَرّْشُو لِيهْ حْوَايْجْهُمْ فْالطّْرِيقْ.</div>
<div class="v" id="v37"><span class="vn">37</span> وْمْلِّي بْدَا كَيْقَرّْبْ لْلْهَبْطَة دْيَالْ جْبَلْ الزِّيتُونْ، بْدَاتْ الجّْمَاعَة دْ التّْلَامْدْ كَيْهَلْلُّو، وْكَيْسَبّْحُو اللَّهْ عْلَى حَرّْ جَهْدْهُمْ، بْسْبَابْ ݣَاعْ الْمُعْجِزَاتْ اللِّي شَافُو.</div>
<div class="v" id="v38"><span class="vn">38</span> وْكَانُو كَيْݣُولُو: <span class="br-p"><br><br></span><span class="br-ind"><br><span class="indent">&nbsp;</span></span>«مْبْرُوكْ الْمَلِكْ اللِّي جَايْ بْإِسْمْ الرَّبّْ!<br> <span class="br-ind"><br><span class="indent">&nbsp;</span></span>الْهْنَا وْالْعَزّْ فْالسّْمَا الْعَالْيَة!».<br></div>
<div class="v" id="v39"><span class="vn">39</span> <span class="br-p"><br><br></span>وْݣَالُو لِيهْ شِي فْرِّيسِيِّينْ مْنْ الجّْمَاعَة دْ النَّاسْ: «آ سِيدِي، سَكّْتْ التّْلَامْدْ دْيَاوْلْكْ!».</div>
<div class="v" id="v40"><span class="vn">40</span> وْجَاوْبْهُمْ يَسُوعْ وْݣَالْ: «نْݣُولْ لِيكُمْ: إِلَا سْكْتُو هَادُو، رَاهْ الْحْجَرْ غَادِي يْغَوّْتْ!».</div>
<div class="v" id="v41"><h2>يَسُوعْ كَيْبْكِي عْلَى أُورْشَلِيمْ</h2><span class="vn">41</span> <span class="br-p"><br><br></span>وْمْلِّي قَرّْبْ مْنْ الْمْدِينَة شَافْهَا وْبْكَى عْلِيهَا،</div>
<div class="v" id="v42"><span class="vn">42</span> وْهُوَ يْݣُولْ: «تْمَنِّيتْ كُونْ عْرَفْتِي الْيُومْ طْرِيقْ الْهْنَا! وَلَكِنْ دَابَا رَاهْ مْضَرّْݣْ عْلَى عِينِيكْ.</div>
<div class="v" id="v43"><span class="vn">43</span> عْلَاحْقَّاشْ مَازَالْ غَادِي يْجِي وَاحْدْ الْوَقْتْ غَيْضَوّْرُو عْلِيكْ عْدْيَانْكْ سُورْ، وْيْحَبْسُوكْ، وْيْتّْجَمْعُو عْلِيكْ مْنْ كُلّْ جِهَة،</div>
<div class="v" id="v44"><span class="vn">44</span> وْغَادِي يْسَحْقُوكْ نْتِ وْوْلَادْكْ اللِّي سَاكْنِينْ فِيكْ، وْمَا غَيْخَلِّيوْ فِيكْ حْتَّى حَجْرَة وَاقْفَة، عْلَاحْقَّاشْ مَا عْرَفْتِيشْ الْوَقْتْ اللِّي فِيهْ جَا اللَّهْ بَاشْ يْنَجِّيكْ».</div>
<div class="v" id="v45"><h2>يَسُوعْ كَيْجَرِّي عْلَى هَادُوكْ اللِّي كَيْبِيعُو فْبِيتْ اللَّهْ</h2><span class="vn">45</span> <span class="br-p"><br><br></span>وْمْلِّي دْخَلْ يَسُوعْ لْبِيتْ اللَّهْ، بْدَا كَيْجَرِّي عْلَى هَادُوكْ اللِّي كَيْبِيعُو فِيهْ،</div>
<div class="v" id="v46"><span class="vn">46</span> وْكَيْݣُولْ لِيهُمْ: «رَاهْ مْكْتُوبْ فْكْتَابْ اللَّهْ: دَارِي هِيَ دَارْ لْلصّْلَاة، وْنْتُمَ رْدِّيتُوهَا غَارْ دْيَالْ الشّْفَارَا!».</div>
<div class="v" id="v47"><span class="vn">47</span> وْكَانْ كَيْعَلّْمْ كُلَّ نْهَارْ فْبِيتْ اللَّهْ، وْكَانُو الرُّؤَسَا دْ رْجَالْ الدِّينْ، وْالْعُلَمَا دْ الشّْرَعْ، وْالزُّعَمَا دْ الشَّعْبْ بَاغْيِينْ يْقْتْلُوهْ،<sup class="fnm"><a name="fnm4" href="#fn4">4</a></sup></div>
<div class="v" id="v48"><span class="vn">48</span> وْمَا لْقَاوْشْ كِيفَاشْ يْدِيرُو، حِيتْ ݣَاعْ النَّاسْ كَانُو كَيْعْجَبْهُمْ يْتّْصَنّْتُو لِيهْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ١٨‏:١١<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->متى ١٣‏:١٢؛ مرقس ٤‏:٢٥؛ لوقا ٨‏:١٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->متى ٢٥‏:١٤‏-٣٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->لوقا ٢١‏:٣٧<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>