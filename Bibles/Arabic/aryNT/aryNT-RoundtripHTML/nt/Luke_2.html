<html><head>
<meta http-equiv="Content-Type" content="text/html;charset=utf-8" />
<title>Luke 2 &ndash; لُوقَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 2);">
<div id="navbar"><a href="../index.html">الترجمة المغربية القياسية</a> &ndash; <b>لُوقَا</b> &ndash; <a href="Luke_1.html">1</a> <b>2</b> <a href="Luke_3.html">3</a> <a href="Luke_4.html">4</a> ... <a href="Luke_24.html">24</a> </div><hr>
<h1>Luke 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>وْلَادَةْ يَسُوعْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّانِي</b></span> <span class="br-p"><br><br></span>وْفْدِيكْ لِيَّامْ آمْرْ الْقَيْصَرْ أُوغُسْطُسْ بَاشْ يْتّْحْصَاوْ ݣَاعْ سُكَّانْ الْإِمْبْرَاطُورِيَّة.</div>
<div class="v" id="v2"><span class="vn">2</span> وْكَانْ هَادَا هُوَ أَوَّلْ إِحْصَاءْ مْلِّي كَانْ كِيرِينِيُوسْ حَاكْمْ عْلَى سُورِيَا،</div>
<div class="v" id="v3"><span class="vn">3</span> وْمْشَى كُلّْ وَاحْدْ لْلْمْدِينَة دْيَالُه بَاشْ يْتّْقَيّْدْ فِيهَا.</div>
<div class="v" id="v4"><span class="vn">4</span> وْطْلَعْ يُوسْفْ حْتَّى هُوَ مْنْ مْدِينْةْ النَّاصِرَة اللِّي فْالْجَلِيلْ، وْمْشَى لْمْدِينْةْ دَاوُدْ، بِيتْ لَحْمْ اللِّي فْالْيَهُودِيَّة، حِيتْ كَانْ مْنْ عَائِلْةْ دَاوُدْ وْقْبِيلْتُه،</div>
<div class="v" id="v5"><span class="vn">5</span> بَاشْ يْتّْقَيّْدْ مْعَ مَرْيَمْ خَطِيبْتُه اللِّي كَانْتْ حَامْلَة.</div>
<div class="v" id="v6"><span class="vn">6</span> <span class="br-p"><br><br></span>وْمْلِّي كَانُو فْبِيتْ لَحْمْ، وْصْلَاتْ وَقْتْ الْوْلَادَة دْيَالْتْهَا،</div>
<div class="v" id="v7"><span class="vn">7</span> وْوَلْدَاتْ وَلْدْهَا الْبْكَرْ وْݣَمّْطَاتُه وْنَعّْسَاتُه فْالْبْلَاصَة دْيَالْ الْعَلْفْ، حِيتْ مَا كَانْتْشْ عَنْدْهُمْ بْلَاصَة فْالْفَنْدَقْ.</div>
<div class="v" id="v8"><h2>السّْرَّاحَا وْالْمَلَايْكَة</h2><span class="vn">8</span> <span class="br-p"><br><br></span>وْكَانُو فْدِيكْ الجِّهَة شِي سْرَّاحَا كَيْبَاتُو عْلَى بْرَّا، وْكَيْتّْنَاوْبُو عْلَى الْعْسَّة دْ الْغْنَمْ دْيَالْهُمْ بْاللِّيلْ.</div>
<div class="v" id="v9"><span class="vn">9</span> وْبَانْ لِيهُمْ مَلَاكْ مْنْ عَنْدْ الرَّبّْ، وْضْوَّا الْعَزّْ دْ الرَّبّْ عْلِيهُمْ وْتّْخَلْعُو بْزَّافْ،</div>
<div class="v" id="v10"><span class="vn">10</span> وْݣَالْ لِيهُمْ الْمَلَاكْ: «مَا تْخَافُوشْ! حِيتْ رَانِي جَايْبْ لِيكُمْ خْبَارْ مْزْيَانَة غَتْفَرّْحْ الشَّعْبْ كُلُّه:</div>
<div class="v" id="v11"><span class="vn">11</span> رَاهْ الْيُومْ تّْوْلَدْ لِيكُمْ فْمْدِينْةْ دَاوُدْ مُنَجِّي اللِّي هُوَ الْمَسِيحْ الرَّبّْ.</div>
<div class="v" id="v12"><span class="vn">12</span> وْهَادِي هِيَ الْعَلَامَة اللِّي كَنْعْطِيكُمْ: غَادِي تْلْقَاوْ وَلْدْ مْݣَمّْطْ وْنَاعْسْ فْالْبْلَاصَة دْيَالْ الْعَلْفْ».</div>
<div class="v" id="v13"><span class="vn">13</span> وْعْلَى غَفْلَة، بَانُو مْعَ الْمَلَاكْ جْمَاعَة مْنْ الْجِيشْ دْيَالْ السّْمَا، كَيْسَبّْحُو اللَّهْ وْكَيْݣُولُو:</div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>«الْعَزّْ لْلَّهْ فْالسّْمَا الْعَالْيَة،<br> <span class="br-ind"><br><span class="indent">&nbsp;</span></span>وْعْلَى الْأَرْضْ الْهْنَا لْهَادُوكْ اللِّي رَاضِي عْلِيهُمْ».<br></div>
<div class="v" id="v15"><span class="vn">15</span> <span class="br-p"><br><br></span>وْمْلِّي خْلَّاوْهُمْ الْمَلَايْكَة وْرْجْعُو لْلسّْمَا، ݣَالُو السّْرَّاحَا لْبَعْضِيَّاتْهُمْ: «أَجِيوْ نْمْشِيوْ دَابَا لْبِيتْ لَحْمْ، وْنْشُوفُو هَادْشِّي اللِّي وْقَعْ اللِّي عْلَمْنَا بِيهْ الرَّبّْ».</div>
<div class="v" id="v16"><span class="vn">16</span> وْمْشَاوْ بْالزّْرْبَة، وْلْقَاوْ مَرْيَمْ وْيُوسْفْ، وْالْوَلْدْ نَاعْسْ فْالْبْلَاصَة دْيَالْ الْعَلْفْ.</div>
<div class="v" id="v17"><span class="vn">17</span> وْمْلِّي شَافُوهْ، عَاوْدُو دَاكْشِّي اللِّي ݣَالْ لِيهُمْ الْمَلَاكْ عْلَى هَادْ الْوَلْدْ،</div>
<div class="v" id="v18"><span class="vn">18</span> وْݣَاعْ هَادُوكْ اللِّي سْمْعُو كْلَامْ السّْرَّاحَا تّْعَجّْبُو مْنْ هَادْ الْأُمُورْ.</div>
<div class="v" id="v19"><span class="vn">19</span> وَلَكِنْ مَرْيَمْ كَانْتْ كَتْخَلِّي ݣَاعْ هَادْ الْأُمُورْ فْخَاطْرْهَا وْكَتّْمَعّْنْ فِيهُمْ فْقَلْبْهَا.</div>
<div class="v" id="v20"><span class="vn">20</span> وْرْجْعُو السّْرَّاحَا وْهُمَ كَيْعْطِيوْ الْعَزّْ لْلَّهْ وْكَيْسَبّْحُوهْ عْلَى كُلّْ مَا سْمْعُو وْشَافُو، حِيتْ ݣَاعْ دَاكْشِّي اللِّي وْقَعْ كَانْ كِمَا ݣَالْ لِيهُمْ الْمَلَاكْ.</div>
<div class="v" id="v21"><h2>الْخْتَانَة دْ يَسُوعْ وْالتَّقْدِيمْ دْيَالُه لْلرَّبّْ</h2><span class="vn">21</span> <span class="br-p"><br><br></span>وْمْلِّي كْمْلَاتْ تْمَنْ يَّامْ، وْجَا الْوَقْتْ بَاشْ يْتّْخَتّْنْ الْوَلْدْ، تّْسَمَّى يَسُوعْ، كِيفْ سْمَّاهْ الْمَلَاكْ قْبَلْ مَا تْحْمَلْ بِيهْ مَرْيَمْ.<sup class="fnm"><a name="fnm1" href="#fn1">1</a></sup></div>
<div class="v" id="v22"><span class="vn">22</span> <span class="br-p"><br><br></span>وْمْلِّي كْمْلَاتْ لِيَّامْ دْيَالْ التَّطْهِيرْ دْيَالْهُمْ كِمَا كَايْنْ فْشْرَعْ مُوسَى، دَّاوْ يَسُوعْ لْأُورْشَلِيمْ بَاشْ يْقَدّْمُوهْ لْلرَّبّْ،</div>
<div class="v" id="v23"><span class="vn">23</span> كِمَا مْكْتُوبْ فْشْرَعْ الرَّبّْ اللِّي كَيْݣُولْ: «كُلّْ دْكَرْ بْكَرْ هُوَ دْيَالْ الرَّبّْ»،</div>
<div class="v" id="v24"><span class="vn">24</span> وْبَاشْ يْقَدّْمُو الدّْبِيحَة كِمَا تّْݣَالْ فْشْرَعْ الرَّبّْ: «جُوجْ طْيُورْ دْيَالْ الْيَمَامْ وْلَا جُوجْ فْرَاخْ دْيَالْ الْحْمَامْ».</div>
<div class="v" id="v25"><span class="vn">25</span> <span class="br-p"><br><br></span>وْكَانْ فْأُورْشَلِيمْ وَاحْدْ الرَّاجْلْ صَالِحْ وْمْتَّاقِي اللَّهْ سْمِيتُه سِمْعَانْ، كَيْتّْسَنَّى النّْجَا دْيَالْ شَعْبْ إِسْرَائِيلْ، وْكَانْ الرُّوحْ الْقُدُسْ عْلِيهْ.</div>
<div class="v" id="v26"><span class="vn">26</span> وْعْرَفْ مْنْ الرُّوحْ الْقُدُسْ بْلِّي مَا غَيْمُوتْ حْتَّى يْشُوفْ مَسِيحْ الرَّبّْ.</div>
<div class="v" id="v27"><span class="vn">27</span> وْبْالرُّوحْ الْقُدُسْ جَا لْبِيتْ اللَّهْ. وْمْلِّي جَابُو الْوَالِدِينْ وَلْدْهُمْ يَسُوعْ بَاشْ يْعْطِيوْ عْلِيهْ دَاكْشِّي اللِّي مْفْرُوضْ فْالشّْرَعْ،</div>
<div class="v" id="v28"><span class="vn">28</span> هَزُّه سِمْعَانْ فْدْرَاعُه وْبَارْكْ اللَّهْ وْݣَالْ:</div>
<div class="v" id="v29"><span class="vn">29</span> <span class="br-p"><br><br></span><span class="br-ind"><br><span class="indent">&nbsp;</span></span>«وْدَابَا آ رْبِّي، طْلَقْ سْرَاحْ الْعَبْدْ دْيَالْكْ عْلَى خِيرْ كِيفْ قَاوْلْتِيهْ.<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>عْلَاحْقَّاشْ عِينِيَّ شَافُو النّْجَا دْيَالْكْ،<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>اللِّي وَجّْدْتِيهْ قُدَّامْ الشّْعُوبْ كُلّْهُمْ:<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>نُورْ يْهْدِي الشّْعُوبْ اللِّي مَا كَيْعَبْدُوشْ اللَّهْ<br> <span class="br-ind"><br><span class="indent">&nbsp;</span></span>وْعَزّْ لْشَعْبَكْ إِسْرَائِيلْ».<br></div>
<div class="v" id="v33"><span class="vn">33</span> <span class="br-p"><br><br></span>وْتّْعَجّْبْ بَّاهْ وْمُّه مْنْ دَاكْشِّي اللِّي ݣَالْ سِمْعَانْ عْلِيهْ،</div>
<div class="v" id="v34"><span class="vn">34</span> وْبَارْكْهُمْ سِمْعَانْ وْݣَالْ لْمَرْيَمْ مُّه: «هَادْ الْوَلْدْ تّْخْتَارْ بَاشْ يْكُونْ سْبَابْ لْبْزَّافْ دْ النَّاسْ فْإِسْرَائِيلْ بَاشْ يْطِيحُو، وْلْنَاسْ خْرِينْ بَاشْ يْنُوضُو. وْبَاشْ يْكُونْ عَلَامَة كَيْضَادُّوهَا بْزَّافْ دْ النَّاسْ.</div>
<div class="v" id="v35"><span class="vn">35</span> وْهَكَّا غَادِي تْبَانْ الْأَفْكَارْ الْمْخَبّْيَة دْيَالْ نَاسْ كْتَارْ. وْحْتَّى نْتِ آ مَرْيَمْ، غَادِي يْدْخُلْ سِيفْ الْحُزْنْ فْنَفْسْكْ».</div>
<div class="v" id="v36"><span class="vn">36</span> <span class="br-p"><br><br></span>وْكَانْتْ تْمَّ وَاحْدْ النّْبِيَّة كْبِيرَة فْالْعْمَرْ، سْمِيتْهَا حَنَّة بَنْتْ فَنُوئِيلْ، مْنْ قْبِيلْةْ أَشِيرْ، تّْزَوّْجَاتْ وْهِيَ عْزْبَة وْعَاشْتْ مْعَ رَاجْلْهَا سْبَعْ سْنِينْ،</div>
<div class="v" id="v37"><span class="vn">37</span> وْمْنْ بَعْدْ مَا مَاتْ، بْقَاتْ هْجَّالَة حْتَّى وْلَّى فْعْمَرْهَا رْبْعَة وْتْمَانِينْ عَامْ، وْعَمّْرْهَا مَا خْرْجَاتْ مْنْ بِيتْ اللَّهْ، مْدَاوْمَة فِيهْ عْلَى الصّْيَامْ وْالصّْلَاة لِيلْ وْنْهَارْ.</div>
<div class="v" id="v38"><span class="vn">38</span> وْفْدِيكْ السَّاعَة جَاتْ وْقَرّْبَاتْ لْعَنْدْهُمْ وْشْكْرَاتْ اللَّهْ، وْتّْكَلّْمَاتْ عْلَى الْوَلْدْ يَسُوعْ مْعَ ݣَاعْ هَادُوكْ اللِّي كَيْتّْسْنَّاوْ اللَّهْ يْفْدِي أُورْشَلِيمْ.</div>
<div class="v" id="v39"><span class="vn">39</span> <span class="br-p"><br><br></span>وْمْلِّي كَمّْلْ يُوسْفْ وْمَرْيَمْ ݣَاعْ دَاكْشِّي اللِّي مْفْرُوضْ عْلِيهُمْ فْشْرَعْ الرَّبّْ، رْجْعُو لْمْدِينْتْهُمْ النَّاصِرَة فْالْجَلِيلْ.<sup class="fnm"><a name="fnm2" href="#fn2">2</a></sup></div>
<div class="v" id="v40"><span class="vn">40</span> وْكَانْ الْوَلْدْ كَيْكْبَرْ وْكَيْتّْقُوَّى وْكَيْتّْعَمّْرْ بْالْحْكْمَة، وْنِعْمَةْ اللَّهْ كَانْتْ عْلِيهْ.</div>
<div class="v" id="v41"><h2>يَسُوعْ الْوَلْدْ وْهُوَ فْبِيتْ اللَّهْ</h2><span class="vn">41</span> <span class="br-p"><br><br></span>وْكَانُو وَالِدِينْ يَسُوعْ كَيْمْشِيوْ كُلّْ عَامْ لْأُورْشَلِيمْ فْعِيدْ الْفِصْحْ<sup class="fnm"><a name="fnm3" href="#fn3">3</a></sup>.</div>
<div class="v" id="v42"><span class="vn">42</span> وْمْلِّي وْلَّاتْ عَنْدْ يَسُوعْ طْنَاشْرْ عَامْ، طْلَعْ مْعَاهُمْ لْأُورْشَلِيمْ كِيفْ كَانْتْ الْعَادَة فْالْعِيدْ.</div>
<div class="v" id="v43"><span class="vn">43</span> وْبَعْدْمَا كْمْلَاتْ يَّامْ الْعِيدْ، رْجْعُو وَالِدِينْ يَسُوعْ، وْبْقَى هُوَ فْأُورْشَلِيمْ، بْلَا مَا يْعَرْفُو وَالِدِيهْ.</div>
<div class="v" id="v44"><span class="vn">44</span> وْحْسَابْ لِيهُمْ بْلِّي هُوَ مْعَ النَّاسْ الْمْسَافْرِينْ مْعَاهُمْ. وْمْنْ بَعْدْ مَا كَمّْلُو نْهَارْ دْ الْمْشِي بْدَاوْ كَيْقَلّْبُو عْلِيهْ عَنْدْ الْعَائِلَة وْالْمْعَارْفْ دْيَالْهُمْ،</div>
<div class="v" id="v45"><span class="vn">45</span> وْمْلِّي مَا لْقَاوْهْشْ، رْجْعُو لْأُورْشَلِيمْ يْقَلّْبُو عْلِيهْ.</div>
<div class="v" id="v46"><span class="vn">46</span> وْمْنْ بَعْدْ تْلْتْ يَّامْ، لْقَاوْهْ فْبِيتْ اللَّهْ ݣَالْسْ فْوَسْطْ الْعُلَمَا دْ الشّْرَعْ، كَيْتّْصَنّْتْ لِيهُمْ وْكَيْسْوّْلْهُمْ.</div>
<div class="v" id="v47"><span class="vn">47</span> وْݣَاعْ هَادُوكْ اللِّي سْمْعُوهْ تّْعَجّْبُو مْنْ الدَّكَاءْ وْالْأَسْئِلَة دْيَالُه.</div>
<div class="v" id="v48"><span class="vn">48</span> وْمْلِّي شَافُوهْ وَالِدِيهْ تّْعَجّْبُو. وْݣَالْتْ لِيهْ مُّه: «عْلَاشْ آ وْلْدِي دْرْتِي لِينَا هَادْشِّي؟ رَاهْ أَنَا وْبَّاكْ كْنَّا كَنْقَلّْبُو عْلِيكْ وْحْنَا مْخْلُوعِينْ».</div>
<div class="v" id="v49"><span class="vn">49</span> وْجَاوْبْهُمْ يَسُوعْ: «عْلَاشْ كَتْقَلّْبُو عْلِيَّ؟ وَاشْ مَا كَتْعَرْفُوشْ بْلِّي خَاصّْنِي نْكُونْ فْدَارْ بَّا؟».</div>
<div class="v" id="v50"><span class="vn">50</span> وَلَكِنْ مَا فَهْمُوشْ دَاكْشِّي اللِّي ݣَالْ لِيهُمْ.</div>
<div class="v" id="v51"><span class="vn">51</span> وْرْجَعْ مْعَاهُمْ لْلنَّاصِرَة، وْكَانْ كَيْطِيعْهُمْ. وْخْبَّاتْ مُّه ݣَاعْ هَادْ الْأُمُورْ فْقَلْبْهَا.</div>
<div class="v" id="v52"><span class="vn">52</span> وْكَانْ يَسُوعْ كَيْكْبَرْ وْكَيْزِيدْ فْالْحْكْمَة وْالْقُبُولْ عَنْدْ اللَّهْ وْالنَّاسْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->لوقا ١‏:٣١<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->متى ٢‏:٢٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->عِيدْ الْفِصْحْ: الْعِيدْ الْكْبِيرْ عَنْدْ لِيهُودْ<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>