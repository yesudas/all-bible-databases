<html><head>
<meta http-equiv="Content-Type" content="text/html;charset=utf-8" />
<title>Luke 20 &ndash; لُوقَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 20);">
<div id="navbar"><a href="../index.html">الترجمة المغربية القياسية</a> &ndash; <b>لُوقَا</b> &ndash; <a href="Luke_1.html">1</a> ... <a href="Luke_18.html">18</a> <a href="Luke_19.html">19</a> <b>20</b> <a href="Luke_21.html">21</a> <a href="Luke_22.html">22</a> ... <a href="Luke_24.html">24</a> </div><hr>
<h1>Luke 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>شْكُونْ اللِّي عْطَى السُّلْطَة لْيَسُوعْ؟</h2><span class="vn">1</span> <span class="css" style="font-style: italic; myBibleType=note"><b>الْفَصْلْ عْشْرِينْ</b></span> <span class="br-p"><br><br></span>وْفْوَاحْدْ النّْهَارْ، مْلِّي كَانْ كَيْعَلّْمْ وْكَيْخَبّْرْ النَّاسْ بْالْبْشَارَة فْبِيتْ اللَّهْ، جَاوْ لْعَنْدُه الرُّؤَسَا دْ رْجَالْ الدِّينْ وْالْعُلَمَا دْ الشّْرَعْ وْالشّْيُوخْ،</div>
<div class="v" id="v2"><span class="vn">2</span> وْݣَالُو لِيهْ: «ݣُولْ لِينَا: بْآشْ مْنْ سُلْطَة كَتْدِيرْ هَادْشِّي؟ وْشْكُونْ اللِّي عْطَاهَا لِيكْ؟».</div>
<div class="v" id="v3"><span class="vn">3</span> وْجَاوْبْهُمْ يَسُوعْ وْݣَالْ: «حْتَّى أَنَا غَنْسْوّْلْكُمْ وَاحْدْ السُّؤَالْ، ݣُولُو لِيَّ:</div>
<div class="v" id="v4"><span class="vn">4</span> مْنِينْ جَاتْ الْمَعْمُودِيَّة دْيَالْ يُوحَنَّا؟ مْنْ اللَّهْ وْلَا مْنْ النَّاسْ؟».</div>
<div class="v" id="v5"><span class="vn">5</span> وْبْدَاوْ كَيْݣُولُو بِينَاتْهُمْ: «إِلَا ݣْلْنَا جَاتْ مْنْ اللَّهْ، غَادِي يْݣُولْ لِينَا عْلَاشْ مَا آمْنْتُوشْ بْيُوحَنَّا؟</div>
<div class="v" id="v6"><span class="vn">6</span> وْإِلَا ݣْلْنَا جَاتْ مْنْ عَنْدْ النَّاسْ، غَادِي يْرْجَمْنَا الشَّعْبْ بْالْحْجَرْ، عْلَاحْقَّاشْ الشَّعْبْ مْتْيِقّْنْ بْلِّي يُوحَنَّا نْبِي».</div>
<div class="v" id="v7"><span class="vn">7</span> وْهُمَ يْجَاوْبُوهْ بْلِّي مَا كَيْعَرْفُوشْ مْنِينْ جَاتْ.</div>
<div class="v" id="v8"><span class="vn">8</span> وْݣَالْ لِيهُمْ يَسُوعْ: «حْتَّى أَنَا مَا نْݣُولْشْ لِيكُمْ بْآشْ مْنْ سُلْطَة كَنْدِيرْ هَادْشِّي!».</div>
<div class="v" id="v9"><h2>الْمْتَالْ دْيَالْ الجّْنَانْ دْ الْعْنَبْ وْالجّْنَايْنِيَّة</h2><span class="vn">9</span> <span class="br-p"><br><br></span>وْبْدَا كَيْعَاوْدْ لْلنَّاسْ هَادْ الْمْتَالْ: «هَادَا وَاحْدْ الرَّاجْلْ غْرَسْ جْنَانْ دْ الْعْنَبْ وْخْلَّاهْ لْشِي جْنَايْنِيَّة، وْمْشَى سَافْرْ وَاحْدْ الْمُدَّة طْوِيلَة.</div>
<div class="v" id="v10"><span class="vn">10</span> وْفْوَقْتْ الجّْنِي، صِيفْطْ لْلجّْنَايْنِيَّة وَاحْدْ الْعَبْدْ بَاشْ يْعْطِيوْهْ حَقُّه مْنْ الْعْنَبْ، وْهُمَ يْضْرْبُوهْ وْرْجّْعُوهْ بْيْدِّيهْ خَاوْيِينْ.</div>
<div class="v" id="v11"><span class="vn">11</span> وْعَاوْدْ صِيفْطْ لِيهُمْ عَبْدْ آخُرْ، وْحْتَّى هُوَ ضْرْبُوهْ، وْسْبُّوهْ، وْرْجّْعُوهْ بْيْدِّيهْ خَاوْيِينْ.</div>
<div class="v" id="v12"><span class="vn">12</span> وْزَادْ صِيفْطْ التَّالْتْ، وْحْتَّى هُوَ ضْرْبُوهْ وْجَرْحُوهْ، وْرْمَاوْهْ عْلَى بْرَّا.</div>
<div class="v" id="v13"><span class="vn">13</span> وْݣَالْ مُولْ الجّْنَانْ: آشْ الْمَعْمُولْ دَابَا؟ غَادِي نْصِيفْطْ لِيهُمْ وْلْدِي الْعْزِيزْ لَعَلَّ وَعَسَى يْحْتَرْمُوهْ.</div>
<div class="v" id="v14"><span class="vn">14</span> وَلَكِنْ مْلِّي شَافُوهْ، ݣَالُو بِينَاتْهُمْ: هَادَا هُوَ اللِّي غَادِي يْوْرَتْ! يَالَّاهُو نْقْتْلُوهْ بَاشْ الْوَرْتْ يْبْقَى لِينَا!</div>
<div class="v" id="v15"><span class="vn">15</span> وْهُمَ يْرْمِيوْهْ عْلَى بْرَّا دْ الجّْنَانْ وْقْتْلُوهْ. إِيوَا أَشْنُو خَاصّْ مُولْ الجّْنَانْ يْدِيرْ مْعَاهُمْ؟</div>
<div class="v" id="v16"><span class="vn">16</span> رَاهْ غَادِي يْجِي وْيْقْتَلْ هَادُوكْ الجّْنَايْنِيَّة، وْيْعْطِي الجّْنَانْ لْوْحْدِينْ خْرِينْ». <span class="br-p"><br><br></span>وْمْلِّي سْمْعُو النَّاسْ هَادْ الْكْلَامْ ݣَالُو: «عَمّْرْ هَادْشِّي مَا غَيْكُونْ!».</div>
<div class="v" id="v17"><span class="vn">17</span> وَلَكِنْ شَافْ فِيهُمْ يَسُوعْ وْݣَالْ: <span class="br-p"><br><br></span><span class="br-ind"><br><span class="indent">&nbsp;</span></span>«إِيوَا أَشْنُو الْمَعْنَى دْيَالْ هَادْ الْآيَة اللِّي كَتْݣُولْ:<br> <span class="br-ind"><br><span class="indent">&nbsp;</span></span>الْحَجْرَة اللِّي مَا بْغَاوْهَاشْ الْبْنَّايَا،<br> <span class="br-ind"><br><span class="indent">&nbsp;</span></span>هِيَ اللِّي وْلَّاتْ حَجْرَةْ السَّاسْ؟<br></div>
<div class="v" id="v18"><span class="vn">18</span> <span class="br-p"><br><br></span>وْرَاهْ اللِّي طَاحْ عْلَى هَادْ الْحَجْرَة غَادِي يْتّْهَرّْسْ، وْاللِّي طَاحْتْ عْلِيهْ غَيْتّْسْحَقْ!».</div>
<div class="v" id="v19"><span class="vn">19</span> وْدِيكْ السَّاعَة بْدَاوْ الْعُلَمَا دْ الشّْرَعْ وْالرُّؤَسَا دْ رْجَالْ الدِّينْ كَيْقَلّْبُو بَاشْ يْشَدُّوهْ، عْلَاحْقَّاشْ عَرْفُو بْلِّي كَيْمَعْنِي عْلِيهُمْ بْهَادْ الْمْتَالْ، وَلَكِنْ خَافُو مْنْ النَّاسْ.</div>
<div class="v" id="v20"><h2>الْخْلَاصْ دْيَالْ الضَّرِيبَة لْلْقَيْصَرْ</h2><span class="vn">20</span> <span class="br-p"><br><br></span>وْبْدَاوْ كَيْحْضِيوْ يَسُوعْ، وْصِيفْطُو شِي بْرْݣَاݣَة كَيْبَيّْنُو رْيُوسْهُمْ تَابْعِينْ طْرِيقْ اللَّهْ بَاشْ يْشَدُّو عْلِيهْ شِي كْلْمَة غَيْݣُولْهَا، وْيْسَلّْمُوهْ لْلسُّلُطَاتْ دْ الْحَاكْمْ.</div>
<div class="v" id="v21"><span class="vn">21</span> وْسْوّْلُوهْ: «آ سِيدِي، حْنَا عَارْفِينْ بْلِّي نْتَ صَادْقْ فْكْلَامْكْ وْتَعْلِيمْكْ، وْمَا كَتْدِيرْشْ الْوْجْهِيَّاتْ، وَلَكِنْ بْالْحَقّْ كَتْعَلّْمْ طْرِيقْ اللَّهْ.</div>
<div class="v" id="v22"><span class="vn">22</span> وَاشْ حْلَالْ لِينَا نْخَلّْصُو الضَّرِيبَة لْقَيْصَرْ وْلَا لَّا؟».</div>
<div class="v" id="v23"><span class="vn">23</span> وْعْرَفْ يَسُوعْ الْحِيلَة دْيَالْهُمْ، وْݣَالْ لِيهُمْ:</div>
<div class="v" id="v24"><span class="vn">24</span> «وْرِّيوْنِي شِي دِينَارْ! دْيَالْ مْنْ هَادْ التّْصْوِيرَة وْهَادْ الْكْتْبَة؟». وْجَاوْبُوهْ: «دْيَالْ قَيْصَرْ».</div>
<div class="v" id="v25"><span class="vn">25</span> وْهُوَ يْݣُولْ لِيهُمْ: «إِيوَا اللِّي هُوَ دْيَالْ قَيْصَرْ عْطِيوْهْ لْقَيْصَرْ، وْاللِّي هُوَ دْيَالْ اللَّهْ عْطِيوْهْ لْلَّهْ!».</div>
<div class="v" id="v26"><span class="vn">26</span> وْمَا قْدُّوشْ يْشَدُّو عْلِيهْ شِي كْلْمَة مْنْ كْلَامُه قُدَّامْ النَّاسْ، وْتّْعَجّْبُو مْنْ جْوَابُه وْسْكْتُو.</div>
<div class="v" id="v27"><h2>السُّؤَالْ عْلَى الْبَعْتْ دْيَالْ الْمُوتَى</h2><span class="vn">27</span> <span class="br-p"><br><br></span>وْجَاوْ لْعَنْدْ يَسُوعْ شِي وْحْدِينْ مْنْ الصّْدُّوقِيِّينْ اللِّي كَيْنَكْرُو الْبَعْتْ مْنْ الْمُوتْ، وْسْوّْلُوهْ:<sup class="fnm"><a name="fnm1" href="#fn1">1</a></sup></div>
<div class="v" id="v28"><span class="vn">28</span> «آ سِيدِي، وْصَّانَا مُوسَى: إِلَا كَانْ شِي رَاجْلْ مْزَوّْجْ، وْمَاتْ وْمَا خْلَّا وْلَادْ، خَاصّْ خُوهْ يْتّْزَوّْجْ بْمْرَاتُه بَاشْ يْدِيرْ التّْرِّيكَة لْخُوهْ.</div>
<div class="v" id="v29"><span class="vn">29</span> إِيوَا إِلَا كَانُو عَنْدْنَا سْبْعَة دْيَالْ الْخُوتْ، وْتّْزَوّْجْ اللّْوّْلْ بْوَاحْدْ الْمْرَاة وْمَاتْ بْلَا مَا يْوْلَدْ.</div>
<div class="v" id="v30"><span class="vn">30</span> وْالتَّانِي تّْزَوّْجْ بِيهَا حْتَّى هُوَ.</div>
<div class="v" id="v31"><span class="vn">31</span> وْالتَّالْتْ بْحَالُه، حْتَّى تّْزَوّْجُو بِيهَا ݣَاعْ الْخُوتْ بْسَبْعَة وْمَاتُو بْلَا مَا يْخَلِّيوْ حْتَّى شِي وْلَادْ.</div>
<div class="v" id="v32"><span class="vn">32</span> وْفْاللّْخْرْ مَاتْتْ حْتَّى الْمْرَاة.</div>
<div class="v" id="v33"><span class="vn">33</span> إِيوَا لَمّْنْ فِيهُمْ غَادِي تْكُونْ هَادْ الْمْرَاة فْيُومْ الْبَعْتْ، حِيتْ تّْزَوّْجُو بِيهَا بْسَبْعَة؟».</div>
<div class="v" id="v34"><span class="vn">34</span> <span class="br-p"><br><br></span>وْهُوَ يْجَاوْبْهُمْ يَسُوعْ: «النَّاسْ دْيَالْ هَادْ الدّْنْيَا كَيْتّْزَوّْجُو وْكَيْزَوّْجُو.</div>
<div class="v" id="v35"><span class="vn">35</span> أَمَّا هَادُوكْ اللِّي كَيْسْتَاهْلُو الْحَيَاةْ الدَّايْمَة وْالْبَعْتْ مْنْ بِينْ الْمُوتَى، رَاهْ مَا غَيْتّْزَوّْجُوشْ وْمَا غَيْزَوّْجُوشْ.</div>
<div class="v" id="v36"><span class="vn">36</span> رَاهْ هُمَ بْحَالْ الْمَلَايْكَة عَمّْرْهُمْ مَا يْمُوتُو، وْهُمَ وْلَادْ اللَّهْ عْلَاحْقَّاشْ تّْبَعْتُو مْنْ الْمُوتْ.</div>
<div class="v" id="v37"><span class="vn">37</span> وْالْبَعْتْ مْنْ الْمُوتْ بَيّْنُه مُوسَى بْرَاسُه فْالْقْصَّة دْ السّْدْرَة، مْلِّي ݣَالْ بْلِّي الرَّبّْ هُوَ إِلَاهْ إِبْرَاهِيمْ وْإِلَاهْ إِسْحَاقْ وْإِلَاهْ يَعْقُوبْ.</div>
<div class="v" id="v38"><span class="vn">38</span> وْهُوَ مَاشِي إِلَاهْ دْيَالْ الْمْيّْتِينْ وَلَكِنْ إِلَاهْ دْيَالْ الْحَيِّينْ، حِيتْ هُمَ كُلّْهُمْ حَيِّينْ عَنْدُه».</div>
<div class="v" id="v39"><span class="vn">39</span> وْهُمَ يْݣُولُو لِيهْ شِي وْحْدِينْ مْنْ الْعُلَمَا دْ الشّْرَعْ: «تّْكَلّْمْتِي مْزْيَانْ آ سِيدِي!».</div>
<div class="v" id="v40"><span class="vn">40</span> وْمْنْ بَعْدْ، حْتَّى شِي وَاحْدْ مَا زْعَمْ يْسْوّْلُه عْلَى شِي حَاجَة.</div>
<div class="v" id="v41"><h2>الْمَسِيحْ وْالنّْبِي دَاوُدْ</h2><span class="vn">41</span> <span class="br-p"><br><br></span>وْݣَالْ لِيهُمْ: «كِيفَاشْ كَيْݣُولُو النَّاسْ بْلِّي الْمَسِيحْ هُوَ وَلْدْ دَاوُدْ،</div>
<div class="v" id="v42"><span class="vn">42</span> وْدَاوُدْ بْرَاسُه كَيْݣُولْ فْكْتَابْ الْمَزَامِيرْ: ݣَالْ الرَّبّْ لْرَبِّي: ݣْلَسْ عْلَى لِيمْنْ دْيَالِي</div>
<div class="v" id="v43"><span class="vn">43</span> حْتَّى نْدِيرْ عْدْيَانْكْ تَحْتْ رْجْلِيكْ.</div>
<div class="v" id="v44"><span class="vn">44</span> رَاهْ دَاوُدْ كَيْعَيّْطْ لْلْمَسِيحْ رَبِّي، إِيوَا كِيفَاشْ غَيْكُونْ الْمَسِيحْ وَلْدُه؟».</div>
<div class="v" id="v45"><h2>يَسُوعْ كَيْوَصِّي تْلَامْدُه يْرَدُّو بَالْهُمْ مْنْ الْعُلَمَا دْ الشّْرَعْ</h2><span class="vn">45</span> <span class="br-p"><br><br></span>وْمْلِّي كَانُو النَّاسْ كَيْسَمْعُوهْ، ݣَالْ لْلتّْلَامْدْ دْيَالُه:</div>
<div class="v" id="v46"><span class="vn">46</span> «رْدُّو بَالْكُمْ مْنْ الْعُلَمَا دْ الشّْرَعْ اللِّي كَيْبْغِيوْ يْتّْسَارَاوْ بْالسّْلَاهْمْ، وْيْسَلّْمُو عْلِيهُمْ النَّاسْ فْالسّْوَاقْ، وْكَيْبْغِيوْ يْكُونُو فْالْبْلَايْصْ اللّْوّْلِينْ فْدْيُورْ الصّْلَاة، وْيْݣَلْسُو فْالْبْلَايْصْ الْمْخَيّْرِينْ فْالْحَفَلَاتْ،</div>
<div class="v" id="v47"><span class="vn">47</span> وْكَيَاكْلُو رْزَقْ الْهْجَّالَاتْ، وْمْنْ بَعْدْ كَيْطَوّْلُو الصّْلَاة دْيَالْهُمْ بَاشْ يْبَانُو قُدَّامْ النَّاسْ. رَاهْ هَادُو غَيْتّْعَاقْبُو بْزَّافْ!».</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ٢٣‏:٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>