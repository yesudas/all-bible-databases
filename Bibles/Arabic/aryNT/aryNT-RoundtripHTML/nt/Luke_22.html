<html><head>
<meta http-equiv="Content-Type" content="text/html;charset=utf-8" />
<title>Luke 22 &ndash; لُوقَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 22);">
<div id="navbar"><a href="../index.html">الترجمة المغربية القياسية</a> &ndash; <b>لُوقَا</b> &ndash; <a href="Luke_1.html">1</a> ... <a href="Luke_20.html">20</a> <a href="Luke_21.html">21</a> <b>22</b> <a href="Luke_23.html">23</a> <a href="Luke_24.html">24</a> </div><hr>
<h1>Luke 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَهُودَا الْخَايْنْ كَيْتَّافْقْ بَاشْ يْسَلّْمْ يَسُوعْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ تْنِينْ وْعْشْرِينْ</b></span> <span class="br-p"><br><br></span>وْقَرّْبْ عِيدْ الْخُبْزْ الْفْطِيرْ، اللِّي كَيْتّْسْمَّى بْالْفِصْحْ.</div>
<div class="v" id="v2"><span class="vn">2</span> وْكَانُو الرُّؤَسَا دْ رْجَالْ الدِّينْ وْالْعُلَمَا دْ الشّْرَعْ كَيْقَلّْبُو كِيفَاشْ يْقْتْلُو يَسُوعْ، حِيتْ كَانُو خَايْفِينْ مْنْ الشَّعْبْ.</div>
<div class="v" id="v3"><span class="vn">3</span> وْدْخَلْ الشِّيطَانْ فْيَهُودَا اللِّي كَيْتّْسْمَّى الْإِسْخَرْيُوطِي، وْهُوَ مْنْ التّْلَامْدْ دْ يَسُوعْ الطّْنَاشْ،</div>
<div class="v" id="v4"><span class="vn">4</span> وْمْشَى وْتَّافْقْ مْعَ الرُّؤَسَا دْ رْجَالْ الدِّينْ وْالْقُيَّادْ دْيَالْ الْحَرَسْ دْ بِيتْ اللَّهْ عْلَى كِيفَاشْ يْسَلّْمُه لِيهُمْ.</div>
<div class="v" id="v5"><span class="vn">5</span> وْفْرْحُو، وْتَّافْقُو مْعَاهْ بَاشْ يْعْطِيوْهْ الْفْلُوسْ.</div>
<div class="v" id="v6"><span class="vn">6</span> وْوَافْقْ عْلَى هَادْشِّي، وْبْدَا كَيْقَلّْبْ عْلَى الْوْجْبَة بَاشْ يْسَلّْمُه لِيهُمْ بْلَا مَا يْشُوفُوهْ النَّاسْ.</div>
<div class="v" id="v7"><h2>يَسُوعْ وْتْلَامْدُه كَيْوَجّْدُو الْعْشَا دْ الْفِصْحْ</h2><span class="vn">7</span> <span class="br-p"><br><br></span>وْجَا عِيدْ الْخُبْزْ الْفْطِيرْ، اللِّي فِيهْ خَاصّْ يْتّْدْبَحْ الْكَبْشْ لْلْعْشَا دْيَالْ الْفِصْحْ.</div>
<div class="v" id="v8"><span class="vn">8</span> وْصِيفْطْ يَسُوعْ بُطْرُسْ وْيُوحَنَّا وْݣَالْ لِيهُمْ: «سِيرُو وَجّْدُو لِينَا الْعْشَا دْ الْفِصْحْ بَاشْ نَاكْلُو».</div>
<div class="v" id="v9"><span class="vn">9</span> وْݣَالُو لِيهْ: «فِينْ بْغِيتِينَا نْوَجّْدُوهْ؟».</div>
<div class="v" id="v10"><span class="vn">10</span> وْهُوَ يْجَاوْبْهُمْ: «مْلِّي تْدَخْلُو لْلْمْدِينَة، غَتْلْقَاوْ وَاحْدْ الرَّاجْلْ هَازّْ ݣْلَّة دْيَالْ الْمَا، تْبْعُوهْ حْتَّى لْلدَّارْ اللِّي غَيْدْخَلْ لِيهَا،</div>
<div class="v" id="v11"><span class="vn">11</span> وْݣُولُو لْمُولْ الدَّارْ: كَيْݣُولْ لِيكْ سِيدِي: فِينْ هُوَ بِيتْ الضّْيَافْ اللِّي غَادِي نَاكُلْ فِيهْ الْعْشَا دْيَالْ الْفِصْحْ مْعَ التّْلَامْدْ دْيَاوْلِي؟</div>
<div class="v" id="v12"><span class="vn">12</span> وْغَيْوَرِّيكُمْ بِيتْ فْالْفُوقْ كْبِيرْ وْمْفَرّْشْ، تْمَّ وَجّْدُوهْ».</div>
<div class="v" id="v13"><span class="vn">13</span> وْمْشَاوْ وْلْقَاوْ دَاكْشِّي كِمَا ݣَالْ لِيهُمْ يَسُوعْ، وْوَجّْدُو الْعْشَا دْ الْفِصْحْ.</div>
<div class="v" id="v14"><h2>الْعْشَا دْيَالْ الرَّبّْ</h2><span class="vn">14</span> <span class="br-p"><br><br></span>وْمْلِّي وْصَلْ الْوَقْتْ، ݣْلَسْ يَسُوعْ مْعَ الرُّسُلْ بَاشْ يَاكْلُو.</div>
<div class="v" id="v15"><span class="vn">15</span> وْݣَالْ لِيهُمْ: «شْحَالْ تْشْهِّيتْ نَاكُلْ مْعَاكُمْ هَادْ الْعْشَا دْ الْفِصْحْ قْبَلْ مَا نْتْعَدّْبْ.</div>
<div class="v" id="v16"><span class="vn">16</span> حِيتْ نْݣُولْ لِيكُمْ: مْنْ الْيُومْ عَمّْرِي مَا غَنَاكُلْ مْنُّه حْتَّى يْبَانْ الْمَعْنَى دْيَالُه فْمَمْلَكَةْ اللَّهْ».</div>
<div class="v" id="v17"><span class="vn">17</span> وْمْنْ بَعْدْ خْدَا الْكَاسْ وْشْكَرْ اللَّهْ وْݣَالْ: «خُدُو هَادْ الْكَاسْ وْشْرْبُوهْ بِينَاتْكُمْ.</div>
<div class="v" id="v18"><span class="vn">18</span> حِيتْ نْݣُولْ لِيكُمْ: مْنْ الْيُومْ مَا غَنْعَاوْدْ نْشْرَبْ مْنْ عَصِيرْ الْعْنَبْ حْتَّى تْجِي مَمْلَكَةْ اللَّهْ».</div>
<div class="v" id="v19"><span class="vn">19</span> وْخْدَا الْخُبْزْ وْشْكَرْ اللَّهْ وْقَطّْعُه وْعْطَاهُمْ وْݣَالْ لِيهُمْ: «هَادَا هُوَ الدَّاتْ دْيَالِي اللِّي كَتّْعْطَى عْلَى قْبَلْكُمْ، دِيرُو هَادْشِّي بَاشْ تّْفَكّْرُونِي».</div>
<div class="v" id="v20"><span class="vn">20</span> وْخْدَا الْكَاسْ حْتَّى هُوَ مْنْ بَعْدْ الْعْشَا، وْݣَالْ لِيهُمْ: «هَادْ الْكَاسْ هُوَ الْعَهْدْ الجّْدِيدْ بْالدّْمْ دْيَالِي اللِّي كَيْسِيلْ عْلَى قْبَلْكُمْ.</div>
<div class="v" id="v21"><span class="vn">21</span> وَلَكِنْ هَا يْدّْ هَادَاكْ اللِّي غَيْسَلّْمْنِي مْعَايَ فْالْمِيدَة.</div>
<div class="v" id="v22"><span class="vn">22</span> عْلَاحْقَّاشْ وَلْدْ الْإِنْسَانْ غَيْمُوتْ كِمَا هِيَ الْخُطَّة دْ اللَّهْ، وَلَكِنْ يَا وِيلْ هَادَاكْ اللِّي غَيْسَلّْمُه!».</div>
<div class="v" id="v23"><span class="vn">23</span> وْبْدَاوْ التّْلَامْدْ كَيْݣُولُو مْعَ بْعْضِيَّاتْهُمْ: «شْكُونْ اللِّي غَيْدِيرْ هَادْ الْفْعْلَة؟».</div>
<div class="v" id="v24"><h2>التّْلَامْدْ كَيْتّْنَاقْشُو عْلَى شْكُونْ هُوَ الْمْخَيّْرْ فِيهُمْ</h2><span class="vn">24</span> <span class="br-p"><br><br></span>وْتّْنَاقْشُو بِينَاتْهُمْ عْلَى شْكُونْ هُوَ الْمْخَيّْرْ فِيهُمْ،<sup class="fnm"><a name="fnm1" href="#fn1">1</a></sup></div>
<div class="v" id="v25"><span class="vn">25</span> وْهُوَ يْݣُولْ لِيهُمْ يَسُوعْ: «الْمُلُوكْ دْيَالْ الشّْعُوبْ كَيْحَكْمُو عْلَى الشّْعُوبْ، وْاللِّي عَنْدْهُمْ السُّلْطَة كَيْبْغِيوْ يْسَمِّيوْهُمْ النَّاسْ مُحْسِنِينْ.</div>
<div class="v" id="v26"><span class="vn">26</span> <sup class="fnm"><a name="fnm2" href="#fn2">2</a></sup>أَمَّا نْتُمَ، مَا خَاصّْكُمْشْ تْكُونُو بْحَالْهُمْ، وَلَكِنْ الْمْخَيّْرْ فِيكُمْ خَاصُّه يْكُونْ بْحَالْ الصّْغِيرْ، وْالرَّئِيسْ بْحَالْ الْخْدَّامْ.<sup class="fnm"><a name="fnm3" href="#fn3">3</a></sup></div>
<div class="v" id="v27"><span class="vn">27</span> حِيتْ شْكُونْ هُوَ الْمْخَيّْرْ: وَاشْ اللِّي ݣَالْسْ يَاكُلْ وْلَا اللِّي كَيْتّْسَخّْرْ؟ وَاشْ مَاشِي هُوَ هَادَاكْ اللِّي ݣَالْسْ يَاكُلْ؟ وَلَكِنْ رَانِي بِينَاتْكُمْ بْحَالْ هَادَاكْ اللِّي كَيْتّْسَخّْرْ.<sup class="fnm"><a name="fnm4" href="#fn4">4</a></sup></div>
<div class="v" id="v28"><span class="vn">28</span> نْتُمَ صْبَرْتُو مْعَايَ فْالْمْحْنَة دْيَالِي،</div>
<div class="v" id="v29"><span class="vn">29</span> وْأَنَا غَادِي نْعْطِيكُمْ مَمْلَكَة كِمَا عْطَانِي بَّا مَمْلَكَة،</div>
<div class="v" id="v30"><span class="vn">30</span> بَاشْ تَاكْلُو وْتْشَرْبُو عْلَى الْمِيدَة دْيَالِي فْمَمْلَكْتِي، وْتْݣَلْسُو عْلَى الْكْرَاسَى دْيَالْ الْعَرْشْ بَاشْ تْحَكْمُو قْبَايْلْ إِسْرَائِيلْ الطّْنَاشْ».<sup class="fnm"><a name="fnm5" href="#fn5">5</a></sup></div>
<div class="v" id="v31"><h2>يَسُوعْ كَيْتّْنَبّْأْ بْلِّي بُطْرُسْ غَادِي يْنَكْرُه</h2><span class="vn">31</span> <span class="br-p"><br><br></span>وْݣَالْ الرَّبّْ يَسُوعْ: «سِمْعَانْ، آ سِمْعَانْ! هَا هُوَ الشِّيطَانْ بْغَا يْغَرْبَلْكُمْ كِمَا كَيْتّْغَرْبَلْ الْݣْمْحْ.</div>
<div class="v" id="v32"><span class="vn">32</span> وَلَكِنْ أَنَا دْعِيتْ مْعَاكْ بَاشْ مَا تْضَيّْعْشْ إِيمَانْكْ. وْنْتَ وَقْتْمَا رْجَعْتِي، شَجّْعْ خُوتْكْ».</div>
<div class="v" id="v33"><span class="vn">33</span> <span class="br-p"><br><br></span>وْهُوَ يْرَدّْ عْلِيهْ سِمْعَانْ: «يَا رَبّْ، أَنَا مُوجُودْ بَاشْ نْمْشِي مْعَاكْ لْلْحَبْسْ وْحْتَّى لْلْمُوتْ».</div>
<div class="v" id="v34"><span class="vn">34</span> وَلَكِنْ ݣَالْ لِيهْ يَسُوعْ: «نْݣُولْ لِيكْ آ بُطْرُسْ: رَاهْ مَا غَادِي يْصِيحْ الْفْرُّوجْ الْيُومْ حْتَّى تْنْكَرْنِي تْلَاتَة دْ الْمَرَّاتْ».</div>
<div class="v" id="v35"><span class="vn">35</span> <span class="br-p"><br><br></span>وْݣَالْ لْلتّْلَامْدْ دْيَالُه: «مْلِّي صِيفْطْتْكُمْ بْلَا صْرَّة دْ الْفْلُوسْ، وْبْلَا رَزْمَة وْبْلَا صْبَّاطْ، وَاشْ حْتَاجِيتُو لْشِي حَاجَة؟». وْݣَالُو: «مَا حْتَاجِينَا لْوَالُو».<sup class="fnm"><a name="fnm6" href="#fn6">6</a></sup></div>
<div class="v" id="v36"><span class="vn">36</span> وْݣَالْ لِيهُمْ: «وَلَكِنْ دَابَا، اللِّي عَنْدُه شِي صْرَّة دْ الْفْلُوسْ يْهَزّْهَا مْعَاهْ، وْاللِّي عَنْدُه شِي رَزْمَة يْدِّيهَا مْعَاهْ، وْاللِّي مَا عَنْدُوشْ السِّيفْ، يْبِيعْ حْوَايْجُه وْيْشْرِي سِيفْ.</div>
<div class="v" id="v37"><span class="vn">37</span> نْݣُولْ لِيكُمْ: رَاهْ خَاصّْ يْوْقَعْ لِيَّ هَادْشِّي اللِّي مْكْتُوبْ فْكْتَابْ اللَّهْ: وْحْسْبُوهْ مْعَ الْمُجْرِمِينْ. وْݣَاعْ دَاكْشِّي اللِّي تّْݣَالْ عْلِيَّ خَاصُّه يْتّْحَقّْقْ».</div>
<div class="v" id="v38"><span class="vn">38</span> وْݣَالُو: «يَا رَبّْ! هَا هُمَ عَنْدْنَا جُوجْ سْيُوفَ». وْهُوَ يْجَاوْبْهُمْ «بَرَكَا!».</div>
<div class="v" id="v39"><h2>يَسُوعْ كَيْصَلِّي فْجْبَلْ الزِّيتُونْ</h2><span class="vn">39</span> <span class="br-p"><br><br></span>وْخْرَجْ وْمْشَى كِيفْ عَادْتُه لْجْبَلْ الزِّيتُونْ وْتْلَامْدُه تَابْعِينُه.</div>
<div class="v" id="v40"><span class="vn">40</span> وْمْلِّي وْصَلْ لْدِيكْ الْبْلَاصَة ݣَالْ لِيهُمْ: «صْلِّيوْ بَاشْ مَا تْطِيحُوشْ فْالتَّجْرِبَة».</div>
<div class="v" id="v41"><span class="vn">41</span> وْبَعّْدْ عْلِيهُمْ شْوِيَّة وْرْكَعْ وْصْلَّى،</div>
<div class="v" id="v42"><span class="vn">42</span> وْݣَالْ: «آ بَّا، بَعّْدْ عْلِيَّ هَادْ الْمْحْنَة إِلَا بْغِيتِي! وَلَكِنْ الْمُرَادْ دْيَالْكْ هُوَ اللِّي يْكُونْ، مَاشِي الْمُرَادْ دْيَالِي».</div>
<div class="v" id="v43"><span class="vn">43</span> وْبَانْ لِيهْ مَلَاكْ مْنْ السّْمَا كَيْشَجّْعُه.</div>
<div class="v" id="v44"><span class="vn">44</span> وْعْمَرْ قَلْبُه بْالْغَمّْ وْزَادْ كَيْصَلِّي كْتَرْ، وْوْلَّى الْعَرْقْ دْيَالُه بْحَالْ قْطْرَاتْ دْيَالْ الدّْمْ كَيْطِيحُو عْلَى الْأَرْضْ.</div>
<div class="v" id="v45"><span class="vn">45</span> وْنَاضْ مْنْ الصّْلَاة وْرْجَعْ لْعَنْدْ التّْلَامْدْ، وْلْقَاهُمْ نَاعْسِينْ مْنْ كْتْرَةْ الْغَمّْ.</div>
<div class="v" id="v46"><span class="vn">46</span> وْݣَالْ لِيهُمْ: «مَالْكُمْ نَاعْسِينْ؟ نُوضُو وْصَلِّيوْ بَاشْ مَا تْطِيحُوشْ فْالتَّجْرِبَة».</div>
<div class="v" id="v47"><h2>يَسُوعْ كَيْتّْشَدّْ</h2><span class="vn">47</span> <span class="br-p"><br><br></span>وْفْالْوَقْتْ فَاشْ كَانْ كَيْتّْكَلّْمْ، بَانْتْ جْمَاعَة دْ النَّاسْ كَيْݣَوّْدْهُمْ يَهُودَا، اللِّي هُوَ وَاحْدْ مْنْ التّْلَامْدْ الطّْنَاشْ، وْقَرّْبْ لْعَنْدْ يَسُوعْ بَاشْ يْبُوسُه.</div>
<div class="v" id="v48"><span class="vn">48</span> وْݣَالْ لِيهْ يَسُوعْ: «وَاشْ بْبُوسَة آ يَهُودَا كَتْسَلّْمْ وَلْدْ الْإِنْسَانْ؟».</div>
<div class="v" id="v49"><span class="vn">49</span> وْمْلِّي شَافُو التّْلَامْدْ أَشْنُو غَيْوْقَعْ ݣَالُو: «يَا رَبّْ، وَاشْ نْضْرْبُو بْالسِّيفْ؟».</div>
<div class="v" id="v50"><span class="vn">50</span> وْضْرَبْ وَاحْدْ مْنّْهُمْ الْخْدَّامْ دْيَالْ رَئِيسْ رْجَالْ الدِّينْ، وْهُوَ يْقْطَعْ لِيهْ وْدْنُه لِيمْنَى.</div>
<div class="v" id="v51"><span class="vn">51</span> وْجَاوْبْهُمْ يَسُوعْ: «بَرَكَا، حَدّْكُمْ تْمَّ!». وْمْسّْ وْدَنْ الرَّاجْلْ وْشْفَاهْ.</div>
<div class="v" id="v52"><span class="vn">52</span> وْݣَالْ يَسُوعْ لْلرُّؤَسَا دْ رْجَالْ الدِّينْ، وْالْقُيَّادْ دْ الْحَرَسْ دْيَالْ بِيتْ اللَّهْ، وْلْلشّْيُوخْ اللِّي جَاوْ لِيهْ: «وَاشْ خَارْجِينْ بْالسّْيُوفَ وْالزّْرَاوْطْ بَاشْ تْقَبْطُو شِي شْفَّارْ؟</div>
<div class="v" id="v53"><span class="vn">53</span> كْنْتْ مْعَاكُمْ كُلَّ نْهَارْ فْبِيتْ اللَّهْ، وْعَمّْرْ شِي وَاحْدْ مْنّْكُمْ مَا مْدّْ يْدُّه عْلِيَّ. وَلَكِنْ هَادِي هِيَ سَاعْتْكُمْ، وْهَادِي هِيَ السُّلْطَة دْيَالْ الضّْلَامْ<sup class="fnm"><a name="fnm7" href="#fn7">7</a></sup>».<sup class="fnm"><a name="fnm8" href="#fn8">8</a></sup></div>
<div class="v" id="v54"><h2>بُطْرُسْ كَيْنْكَرْ يَسُوعْ</h2><span class="vn">54</span> <span class="br-p"><br><br></span>وْشْدُّوهْ وْدَّاوْهْ وْدَخّْلُوهْ لْدَارْ الرَّئِيسْ دْ رْجَالْ الدِّينْ. وْكَانْ بُطْرُسْ تَابْعُه مْنْ بْعِيدْ.</div>
<div class="v" id="v55"><span class="vn">55</span> وْمْلِّي شَعْلُو الْعَافْيَة فْوَسْطْ مْرَاحْ الدَّارْ وْݣْلْسُو، ݣْلَسْ بُطْرُسْ وَسْطْ مْنّْهُمْ.</div>
<div class="v" id="v56"><span class="vn">56</span> وْهِيَ تْشُوفُه وَاحْدْ الْخْدَّامَة حْدَا الْعَافْيَة، وْحَقّْقَاتْ فِيهْ مْزْيَانْ وْݣَالْتْ: «حْتَّى هَادْ الرَّاجْلْ كَانْ مْعَ يَسُوعْ!»</div>
<div class="v" id="v57"><span class="vn">57</span> وَلَكِنْ بُطْرُسْ نْكَرْ وْݣَالْ: «رَانِي مَا كَنْعَرْفُوشْ آ لَالَّة!».</div>
<div class="v" id="v58"><span class="vn">58</span> وْمْنْ بَعْدْ شْوِيَّة شَافُه وَاحْدْ الرَّاجْلْ وْݣَالْ: «حْتَّى نْتَ مْنّْهُمْ!» وْجَاوْبُه بُطْرُسْ: «لَا آ سِيدِي، أَنَا مَاشِي مْعَاهُمْ!».</div>
<div class="v" id="v59"><span class="vn">59</span> وْدَازْتْ شِي سَاعَة، وْوْقَفْ وَاحْدْ آخُرْ وْݣَالْ: «بْلَا شْكّْ هَادْ الرَّاجْلْ كَانْ مْعَاهْ، عْلَاحْقَّاشْ حْتَّى هُوَ مْنْ الْجَلِيلْ!».</div>
<div class="v" id="v60"><span class="vn">60</span> وْهُوَ يْجَاوْبُه بُطْرُسْ: «آ سِيدِي، رَانِي مَا فْهَمْتْشْ أَشْنُو كَتْݣُولْ!». وْمَا جَا فِينْ يْكَمّْلْ كْلَامُه حْتَّى صَاحْ الْفْرُّوجْ!</div>
<div class="v" id="v61"><span class="vn">61</span> وْتْلَفّْتْ الرَّبّْ يَسُوعْ، وْشَافْ فْبُطْرُسْ، وْتّْفَكّْرْ بُطْرُسْ دَاكْشِّي اللِّي ݣَالْ لِيهْ الرَّبّْ: «قْبَلْ مَا يْصِيحْ الْفْرُّوجْ الْيُومْ، غَتْنْكَرْنِي تْلَاتَة دْ الْمَرَّاتْ».</div>
<div class="v" id="v62"><span class="vn">62</span> وْخْرَجْ عْلَى بْرَّا وْبْكَى بْزَّافْ.</div>
<div class="v" id="v63"><h2>يَسُوعْ فْالْمَحْكَمَة دْيَالْ لِيهُودْ</h2><span class="vn">63</span> <span class="br-p"><br><br></span>وْبْدَاوْ هَادُوكْ اللِّي عَاسِّينْ عْلَى يَسُوعْ كَيْضَحْكُو عْلِيهْ وْكَيْضْرْبُوهْ.</div>
<div class="v" id="v64"><span class="vn">64</span> وْكَيْغَطِّيوْ لِيهْ وْجْهُه وْكَيْسْوّْلُوهْ: «يَالَّاهْ تّْنَبّْأْ! ݣُولْ لِينَا شْكُونْ اللِّي ضْرْبَكْ؟»</div>
<div class="v" id="v65"><span class="vn">65</span> وْزَادُو عَايْرُوهْ بْزَّافْ.</div>
<div class="v" id="v66"><span class="vn">66</span> <span class="br-p"><br><br></span>وْمْلِّي صْبَحْ الْحَالْ، تّْجَمْعُو شْيُوخْ الشَّعْبْ، اللِّي هُمَ الرُّؤَسَا دْ رْجَالْ الدِّينْ وْالْعُلَمَا دْ الشّْرَعْ، وْجَابُو يَسُوعْ لْلْمَجْلِسْ دْيَالْهُمْ.</div>
<div class="v" id="v67"><span class="vn">67</span> وْݣَالُو لِيهْ: «ݣُولْ لِينَا وَاشْ نْتَ هُوَ الْمَسِيحْ؟». وْهُوَ يْجَاوْبْهُمْ: «حْتَّى إِلَا ݣْلْتْ لِيكُمْ مَا غَتِّيقُوشْ،</div>
<div class="v" id="v68"><span class="vn">68</span> وْإِلَا سْوّْلْتْكُمْ مَا غَتْجَاوْبُوشْ.</div>
<div class="v" id="v69"><span class="vn">69</span> وَلَكِنْ رَاهْ مْنْ دَابَا غَيْݣْلَسْ وَلْدْ الْإِنْسَانْ عْلَى لِيمْنْ دْيَالْ اللَّهْ الْقَادْرْ عْلَى كُلّْشِي».</div>
<div class="v" id="v70"><span class="vn">70</span> وْݣَالُو لِيهْ كُلّْهُمْ: «وَاشْ نْتَ هُوَ وَلْدْ اللَّهْ!» وْهُوَ يْجَاوْبْهُمْ: «نْتُمَ كَتْݣُولُو بْلِّي أَنَا هُوَ».</div>
<div class="v" id="v71"><span class="vn">71</span> وْݣَالُو: «وَاشْ بَاقْيِينْ مْحْتَاجِينْ لْشِي شْهَادَة؟ هَا حْنَا سْمَعْنَا كُلّْشِي مْنْ فُمُّه».</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ١٨‏:١؛ مرقس ٩‏:٣٤؛ لوقا ٩‏:٤٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->متى ٢٠‏:٢٥‏-٢٧؛ مرقس ١٠‏:٤٢‏-٤٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->متى ٢٣‏:١١؛ مرقس ٩‏:٣٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->يوحنا ١٣‏:١٢‏-١٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->متى ١٩‏:٢٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->متى ١٠‏:٩‏،١٠؛ مرقس ٦‏:٨‏،٩؛ لوقا ٩‏:٣؛ ١٠‏:٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><span class='RTL'><!--endraw 1-->السُّلْطَة دْيَالْ الضّْلَامْ: الْأَرْوَاحْ دْيَالْ الشَّرّْ اللِّي كَيْحْكْمُو فْالضّْلَامْ<!--raw 1 bo --></span><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><span class='RTL'><!--endraw 1-->لوقا ١٩‏:٤٧؛ ٢١‏:٣٧<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>