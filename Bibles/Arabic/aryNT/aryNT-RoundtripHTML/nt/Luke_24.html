<html><head>
<meta http-equiv="Content-Type" content="text/html;charset=utf-8" />
<title>Luke 24 &ndash; لُوقَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 24);">
<div id="navbar"><a href="../index.html">الترجمة المغربية القياسية</a> &ndash; <b>لُوقَا</b> &ndash; <a href="Luke_1.html">1</a> ... <a href="Luke_22.html">22</a> <a href="Luke_23.html">23</a> <b>24</b> </div><hr>
<h1>Luke 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ تّْبْعَتْ مْنْ الْمُوتْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ رْبْعَة وْعْشْرِينْ</b></span> <span class="br-p"><br><br></span>وْفْالْفْجَرْ دْيَالْ نْهَارْ الْحَدّْ، جَاوْ الْعْيَالَاتْ لْلْقْبَرْ وْهُمَ هَازِّينْ مْعَاهُمْ الْحْنُوطْ اللِّي وَجّْدُوهْ.</div>
<div class="v" id="v2"><span class="vn">2</span> وْلْقَاوْ الْحَجْرَة مْكَرْكْبَة مْنْ بَابْ الْقْبَرْ.</div>
<div class="v" id="v3"><span class="vn">3</span> وْمْلِّي دَخْلُو، مَا لْقَاوْشْ الدَّاتْ دْيَالْ الرَّبّْ يَسُوعْ.</div>
<div class="v" id="v4"><span class="vn">4</span> وْفْالْوَقْتْ اللِّي هُمَ حَايْرِينْ، بَانُو لِيهُمْ جُوجْ رْجَالْ لَابْسِينْ لْبَاسْ كَيْلْمَعْ،</div>
<div class="v" id="v5"><span class="vn">5</span> وْخَافُو الْعْيَالَاتْ وْحْدْرُو وْجُوهْهُمْ لْلْأَرْضْ، وْݣَالُو لِيهُمْ الرّْجَالْ بْجُوجْ: «عْلَاشْ كَتْقَلّْبُو عْلَى الْحَيّْ بِينْ الْمْيّْتِينْ؟</div>
<div class="v" id="v6"><span class="vn">6</span> رَاهْ مَا كَايْنْشْ هْنَا، عْلَاحْقَّاشْ نَاضْ مْنْ الْقْبَرْ. تْفَكّْرُو الْكْلَامْ اللِّي ݣَالْ لِيكُمْ فَاشْ كَانْ مَازَالْ فْالْجَلِيلْ،<sup class="fnm"><a name="fnm1" href="#fn1">1</a></sup></div>
<div class="v" id="v7"><span class="vn">7</span> مْلِّي ݣَالْ: رَاهْ خَاصّْ وَلْدْ الْإِنْسَانْ يْتّْسَلّْمْ لْلْيْدِّينْ دْ النَّاسْ الْمُدْنِبِينْ وْيْتّْصْلَبْ، وْفْالنّْهَارْ التَّالْتْ يْتّْبْعَتْ مْنْ الْمُوتْ».</div>
<div class="v" id="v8"><span class="vn">8</span> وْتّْفَكّْرُو الْعْيَالَاتْ كْلَامُه.</div>
<div class="v" id="v9"><span class="vn">9</span> وْرْجْعُو مْنْ الْقْبَرْ، وْعَاوْدُو لْلتّْلَامْدْ الْحْضَاشْ وْلْلخْرِينْ كُلّْهُمْ ݣَاعْ دَاكْشِّي اللِّي جْرَا.</div>
<div class="v" id="v10"><span class="vn">10</span> وْالْعْيَالَاتْ اللِّي ݣَالُو هَادْشِّي لْلرُّسُلْ، هُمَ مَرْيَمْ الْمَجْدَلِيَّة وْيُوَنَّا وْمَرْيَمْ أُمّْ يَعْقُوبْ، وْالْعْيَالَاتْ اللِّي كَانُو مْعَاهُمْ.</div>
<div class="v" id="v11"><span class="vn">11</span> وْمَا تِيّْقُوهُمْشْ الرُّسُلْ عْلَاحْقَّاشْ حْسَابْ لِيهُمْ بْلِّي كَانُو غِيرْ كَيْخَرّْفُو.</div>
<div class="v" id="v12"><span class="vn">12</span> وَلَكِنْ بُطْرُسْ نَاضْ وْمْشَى كَيْجْرِّي لْلْقْبَرْ، وْمْلِّي تّْحْنَى بَانْ لِيهْ غِيرْ الْكْفَنْ. وْرْجَعْ كَيْتّْعَجّْبْ مْنْ دَاكْشِّي اللِّي وْقَعْ.</div>
<div class="v" id="v13"><h2>يَسُوعْ كَيْبَانْ فْالطّْرِيقْ دْيَالْ دُوَّارْ عِمْوَاسْ</h2><span class="vn">13</span> <span class="br-p"><br><br></span>وْفْدَاكْ النّْهَارْ نِيتْ، كَانُو جُوجْ مْنْ التّْلَامْدْ فْطْرِيقْهُمْ لْوَاحْدْ الدُّوَّارْ سْمِيّْتُه عِمْوَاسْ، كَانْ بْعِيدْ عْلَى أُورْشَلِيمْ بْشِي حْضَاشْرْ كِيلُومِتْرْ.</div>
<div class="v" id="v14"><span class="vn">14</span> وْكَانُو كَيْتّْكَلّْمُو عْلَى ݣَاعْ هَادْ الْأُمُورْ اللِّي وْقْعَاتْ.</div>
<div class="v" id="v15"><span class="vn">15</span> وْمْلِّي كَانُو كَيْتّْكَلّْمُو وْكَيْتّْنَاقْشُو، قَرّْبْ مْنّْهُمْ يَسُوعْ بْرَاسُه وْمْشَى مْعَاهُمْ،</div>
<div class="v" id="v16"><span class="vn">16</span> وَلَكِنْ شِي حَاجَة مَا خْلَّاتْشْ عِينِيهُمْ يْعَرْفُوهْ.</div>
<div class="v" id="v17"><span class="vn">17</span> وْهُوَ يْݣُولْ لِيهُمْ: «فَاشْ كَتْهَضْرُو وْنْتُمَ غَادْيِينْ؟». وْوَقْفُو، وْكَانْ الْحُزْنْ بَايْنْ عْلِيهُمْ.</div>
<div class="v" id="v18"><span class="vn">18</span> وْجَاوْبُه وَاحْدْ مْنّْهُمْ سْمِيتُه كِلْيُوبَاسْ: «يْمْكَنْ نْتَ بُوحْدْكْ اللِّي بْرَّانِي عْلَى أُورْشَلِيمْ، وْمَا كَتْعْرَفْشْ أَشْنُو وْقَعْ فِيهَا هَادْ لِيَّامْ!».</div>
<div class="v" id="v19"><span class="vn">19</span> وْسْوّْلْهُمْ يَسُوعْ: «أَشْنُو وْقَعْ؟». وْهُمَ يْجَاوْبُوهْ: «دَاكْشِّي اللِّي جْرَا لْيَسُوعْ اللِّي مْنْ النَّاصِرَة، اللِّي كَانْ نْبِي قْوِي فْقْوَالُه وْأَعْمَالُه قُدَّامْ اللَّهْ وْالشَّعْبْ كُلُّه،</div>
<div class="v" id="v20"><span class="vn">20</span> وْكِيفَاشْ سَلّْمُوهْ الرُّؤَسَا دْ رْجَالْ الدِّينْ وْالْحُكَّامْ دْيَاوْلْنَا بَاشْ يْتّْحْكَمْ عْلِيهْ بْالْمُوتْ، وْصَلْبُوهْ.</div>
<div class="v" id="v21"><span class="vn">21</span> وْحْنَا كْنَّا كَنْتّْرَجَّاوْ بْلِّي هُوَ اللِّي غَيْفْدِي إِسْرَائِيلْ. وْفُوقْ مْنْ هَادْشِّي، رَاهْ هَادَا هُوَ النّْهَارْ التَّالْتْ بَاشْ وْقْعَاتْ هَادْ الْأُمُورْ.</div>
<div class="v" id="v22"><span class="vn">22</span> وَلَكِنْ شِي عْيَالَاتْ مْنْ جْمَاعْتْنَا حَيّْرُونَا، عْلَاحْقَّاشْ مْشَاوْ زَارُو الْقْبَرْ مْعَ الْفْجَرْ،</div>
<div class="v" id="v23"><span class="vn">23</span> وْمَا لْقَاوْشْ الدَّاتْ دْيَالُه، وْرْجْعُو كَيْݣُولُو بْلِّي بَانُو لِيهُمْ الْمَلَايْكَة، اللِّي ݣَالُو لِيهُمْ بْلِّي يَسُوعْ حَيّْ.</div>
<div class="v" id="v24"><span class="vn">24</span> وْمْشَاوْ شِي وْحْدِينْ مْنَّا لْلْقْبَرْ، وْلْقَاوْ كِيفْ ݣَالُو لِينَا الْعْيَالَاتْ. وَلَكِنْ هُوَ مَا شَافُوهْشْ».</div>
<div class="v" id="v25"><span class="vn">25</span> <span class="br-p"><br><br></span>وْهُوَ يْݣُولْ لِيهُمْ يَسُوعْ: «آ هَادْ الْحْمَّاقْ اللِّي قْلُوبْهُمْ قَاسْحِينْ مَا كَيْآمْنُوشْ بْكْلَامْ الْأَنْبِيَا!</div>
<div class="v" id="v26"><span class="vn">26</span> وَاشْ مَا كَانْشْ خَاصّْ الْمَسِيحْ يْقَاسِي هَادْ الْعْدَابْ، وْيْدْخَلْ لْلْعَزّْ دْيَالُه؟».</div>
<div class="v" id="v27"><span class="vn">27</span> وْفَسّْرْ لِيهُمْ يَسُوعْ دَاكْشِّي اللِّي ݣَالْ عْلِيهْ كْتَابْ اللَّهْ، وْبْدَا مْنْ مُوسَى وْالْأَنْبِيَا كَامْلِينْ.</div>
<div class="v" id="v28"><span class="vn">28</span> <span class="br-p"><br><br></span>وْمْلِّي قَرّْبُو لْلدُّوَّارْ اللِّي كَانُو قَاصْدِينُه، بَيّْنْ لِيهُمْ يَسُوعْ بْحَالْ إِلَا غَادِي لْشِي بْلَاصَة بْعِيدَة.</div>
<div class="v" id="v29"><span class="vn">29</span> وْزَاوْݣُوهْ وْݣَالُو لِيهْ: «بْقَى مْعَانَا، عْلَاحْقَّاشْ اللِّيلْ قَرّْبْ وْالنّْهَارْ بْدَا كَيْمْشِي!». وْدْخَلْ بَاشْ يْبْقَى مْعَاهُمْ.</div>
<div class="v" id="v30"><span class="vn">30</span> وْمْلِّي ݣَلْسُو يَاكْلُو، خْدَا يَسُوعْ الْخُبْزْ وْقَطّْعُه وْعْطَاهُمْ بَعْدْمَا شْكَرْ اللَّهْ.</div>
<div class="v" id="v31"><span class="vn">31</span> وْتّْحَلُّو لِيهُمْ عِينِيهُمْ وْعَرْفُوهْ، وْمْنْ بَعْدْ مَا بْقَاشْ كَيْبَانْ لِيهُمْ.</div>
<div class="v" id="v32"><span class="vn">32</span> وْݣَالْ وَاحْدْ مْنّْهُمْ لْلَّاخُرْ: «وَاشْ مَا كَانْشْ قَلْبْنَا حَاسّْ مْلِّي هْضَرْ مْعَانَا فْالطّْرِيقْ وْشْرَحْ لِينَا كْتَابْ اللَّهْ؟».</div>
<div class="v" id="v33"><span class="vn">33</span> وْنَاضُو دِيكْ السَّاعَة وْرْجْعُو لْأُورْشَلِيمْ، وْلْقَاوْ الرُّسُلْ بْحْضَاشْ وْصْحَابْهُمْ مْجْمُوعِينْ،</div>
<div class="v" id="v34"><span class="vn">34</span> وْهُمَ كَيْݣُولُو: «رَاهْ بْالصَّحْ الرَّبّْ تّْبْعَتْ مْنْ الْمُوتْ وْبَانْ لْسِمْعَانْ!».</div>
<div class="v" id="v35"><span class="vn">35</span> وْهُمَ يْعَاوْدُو لِيهُمْ أَشْنُو جْرَا فْالطّْرِيقْ، وْكِيفَاشْ عَرْفُو الرَّبّْ مْلِّي قَطّْعْ الْخُبْزْ.</div>
<div class="v" id="v36"><h2>يَسُوعْ كَيْبَانْ لْتْلَامْدُه</h2><span class="vn">36</span> <span class="br-p"><br><br></span>وْهُمَ كَيْتّْكَلّْمُو، وْقَفْ يَسُوعْ وَسْطْ مْنّْهُمْ وْݣَالْ لِيهُمْ: «السّْلَامْ عْلِيكُمْ!»</div>
<div class="v" id="v37"><span class="vn">37</span> وْهُمَ يْخَافُو وْتّْخَلْعُو، وْحْسَابْ لِيهُمْ بْلِّي كَيْشُوفُو شِي رُوحْ.</div>
<div class="v" id="v38"><span class="vn">38</span> وْݣَالْ لِيهُمْ: «مَالْكُمْ مْخْلُوعِينْ، وْعْلَاشْ دْخَلْ الشّْكْ لْقْلُوبْكُمْ؟</div>
<div class="v" id="v39"><span class="vn">39</span> شُوفُو يْدِّيَّ وْرْجْلِيَّ، رَانِي أَنَا هُوَ. مْسُّونِي وْشُوفُو. الرُّوحْ مَا عَنْدُوشْ اللّْحَمْ وْالْعْضَمْ كِمَا كَتْشُوفُو عَنْدِي».</div>
<div class="v" id="v40"><span class="vn">40</span> ݣَالْ هَادْشِّي وْوْرَّاهُمْ يْدِّيهْ وْرْجْلِيهْ.</div>
<div class="v" id="v41"><span class="vn">41</span> وَلَكِنْ مَا تِيّْقُوهْشْ مْنْ كْتْرَةْ الْفَرْحَة وْالدّْهْشَة. وْݣَالْ لِيهُمْ: «وَاشْ عَنْدْكُمْ هْنَا مَا يْتّْكَالْ؟».</div>
<div class="v" id="v42"><span class="vn">42</span> وْعْطَاوْهْ طَرْفْ دْيَالْ الْحُوتْ مْشْوِي،</div>
<div class="v" id="v43"><span class="vn">43</span> وْخْدَاهْ وْكْلَاهْ قُدَّامْهُمْ.</div>
<div class="v" id="v44"><span class="vn">44</span> <span class="br-p"><br><br></span>وْݣَالْ لِيهُمْ: «مْلِّي كْنْتْ مْعَاكُمْ ݣْلْتْ لِيكُمْ: خَاصّْ يْتّْحَقّْقْ ݣَاعْ دَاكْشِّي اللِّي تّْكْتَبْ عْلِيَّ فْشْرَعْ مُوسَى وْكْتُبْ الْأَنْبِيَا وْالْمَزَامِيرْ».</div>
<div class="v" id="v45"><span class="vn">45</span> وْمْنْ بَعْدْ هَادْشِّي حَلّْ لِيهُمْ عْقُولْهُمْ بَاشْ يْفَهْمُو كْتَابْ اللَّهْ،</div>
<div class="v" id="v46"><span class="vn">46</span> وْݣَالْ لِيهُمْ: «هَادْشِّي اللِّي مْكْتُوبْ فْكْتَابْ اللَّهْ بْلِّي الْمَسِيحْ غَادِي يْتّْعَدّْبْ وْفْالنّْهَارْ التَّالْتْ يْتّْبْعَتْ مْنْ الْمُوتْ،</div>
<div class="v" id="v47"><span class="vn">47</span> وْبْالْإِسْمْ دْيَالُه غَادِي يْبَرّْحُو النَّاسْ بْالتُّوبَة وْمَغْفِرَةْ الدّْنُوبْ لْلشّْعُوبْ كُلّْهُمْ، وْغَادِي يْبْدَاوْ مْنْ أُورْشَلِيمْ.</div>
<div class="v" id="v48"><span class="vn">48</span> وْنْتُمَ شَاهْدِينْ عْلَى هَادْشِّي.</div>
<div class="v" id="v49"><span class="vn">49</span> وْهَانِي غَنْصِيفْطْ لِيكُمْ دَاكْشِّي اللِّي وْعَدْ بِيهْ بَّا. وَلَكِنْ بْقَاوْ فْمْدِينْةْ أُورْشَلِيمْ حْتَّى تّْعَمّْرُو بْالْقُوَّة اللِّي غَتْنْزَلْ عْلِيكُمْ مْنْ عَنْدْ اللَّهْ».<sup class="fnm"><a name="fnm2" href="#fn2">2</a></sup></div>
<div class="v" id="v50"><h2>يَسُوعْ تّْرْفَعْ لْلسّْمَا</h2><span class="vn">50</span> <span class="br-p"><br><br></span>وْخْرَجْ وْدَّاهُمْ حْتَّى لْبَيْتْ عَنْيَا، وْهْزّْ يْدِّيهْ وْبَارْكْهُمْ.<sup class="fnm"><a name="fnm3" href="#fn3">3</a></sup></div>
<div class="v" id="v51"><span class="vn">51</span> وْفْالْوَقْتْ فَاشْ كَانْ كَيْبَارْكْهُمْ، تّْفَارْقْ مْعَاهُمْ وْتّْرْفَعْ لْلسّْمَا،</div>
<div class="v" id="v52"><span class="vn">52</span> وْهُمَ يْسَجْدُو لِيهْ، وْرْجْعُو لْأُورْشَلِيمْ فْرْحَانِينْ بْزَّافْ.</div>
<div class="v" id="v53"><span class="vn">53</span> وْكَانُو فْكُلّْ وَقْتْ كَيْمْشِيوْ لْبِيتْ اللَّهْ بَاشْ يْبَارْكُو اللَّهْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ١٦‏:٢١؛ ١٧‏:٢٢‏،٢٣؛ ٢٠‏:١٨‏،١٩؛ مرقس ٨‏:٣١؛ ٩‏:٣١؛ ١٠‏:٣٣‏،٣٤؛ لوقا ٩‏:٢٢؛ ١٨‏:٣١‏-٣٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الاعمال ١‏:٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->الاعمال ١‏:٩‏-١١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>