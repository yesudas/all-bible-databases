<html><head>
<meta http-equiv="Content-Type" content="text/html;charset=utf-8" />
<title>Luke 5 &ndash; لُوقَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 5);">
<div id="navbar"><a href="../index.html">الترجمة المغربية القياسية</a> &ndash; <b>لُوقَا</b> &ndash; <a href="Luke_1.html">1</a> ... <a href="Luke_3.html">3</a> <a href="Luke_4.html">4</a> <b>5</b> <a href="Luke_6.html">6</a> <a href="Luke_7.html">7</a> ... <a href="Luke_24.html">24</a> </div><hr>
<h1>Luke 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ كَيْخْتَارْ تْلَامْدُه اللّْوّْلِينْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ الْخَامْسْ</b></span> <span class="br-p"><br><br></span>وْفْوَاحْدْ النّْهَارْ كَانْ يَسُوعْ وَاقْفْ عْلَى جَنْبْ الْبُحَيْرَة دْيَالْ جَنِّيسَارَتْ، وْكَانُو الجّْمَاعَة دْ النَّاسْ كَيْتْدَافْعُو بَاشْ يْسَمْعُو كْلَامْ اللَّهْ.<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> وْهُوَ يْشُوفْ جُوجْ فْلَايْكْ وَاقْفِينْ عْلَى جَنْبْ الْبُحَيْرَة، خَرْجُو مْنّْهُمْ الْبْحَّارَة كَيْغَسْلُو شْبَاكْهُمْ.</div>
<div class="v" id="v3"><span class="vn">3</span> وْطْلَعْ يَسُوعْ لْوَحْدَة مْنّْهُمْ، وْكَانْتْ دْيَالْ سِمْعَانْ، وْطْلَبْ مْنُّه يْبَعّْدْ شْوِيَّة عْلَى الْبْرّْ، وْݣْلَسْ كَيْعَلّْمْ الجّْمَاعَاتْ دْ النَّاسْ مْنْ الْفْلُوكَة.</div>
<div class="v" id="v4"><span class="vn">4</span> وْمْلِّي كَمّْلْ كْلَامُه، ݣَالْ لْسِمْعَانْ: «سِيرْ لْلْغُرْقْ وْرْمِيوْ الشّْبَاكْ دْيَاوْلْكُمْ بَاشْ تْصَيّْدُو».</div>
<div class="v" id="v5"><span class="vn">5</span> وْجَاوْبُه سِمْعَانْ وْݣَالْ: «تْمَحّْنَّا اللِّيلْ كُلُّه آ سِيدِي، وْمَا صَيّْدْنَا حْتَّى حَاجَة، وَلَكِنْ حِيتْ ݣْلْتِيهَا نْتَ، غَنْرْمِي الشّْبَاكْ».<sup class="fnm"><a name="fnm2" href="#fn2">2</a></sup></div>
<div class="v" id="v6"><span class="vn">6</span> وْمْلِّي دَارُو دَاكْشِّي، صَيّْدُو حُوتْ كْتِيرْ حْتَّى بْدَاوْ الشّْبَاكْ دْيَالْهُمْ كَيْتّْشَرّْݣُو.<sup class="fnm"><a name="fnm3" href="#fn3">3</a></sup></div>
<div class="v" id="v7"><span class="vn">7</span> وْشَيّْرُو لْهَادُوكْ اللِّي مْشَارْكِينْ مْعَاهُمْ اللِّي فْالْفْلُوكَة لْخْرَى بَاشْ يْجِيوْ يْعَاوْنُوهُمْ، وْجَاوْ عَمّْرُو الْفْلَايْكْ بْجُوجْ حْتَّى قَرّْبُو يْغَرْقُو.</div>
<div class="v" id="v8"><span class="vn">8</span> وْمْلِّي شَافْ سِمْعَانْ بُطْرُسْ هَادْشِّي، تّْحْنَى عَنْدْ رْكَابِي يَسُوعْ وْݣَالْ: «بَعّْدْ مْنِّي! آ سِيدِي، حِيتْ أَنَا رَاجْلْ مُدْنِبْ».</div>
<div class="v" id="v9"><span class="vn">9</span> عْلَاحْقَّاشْ تّْعَجّْبْ هُوَ وْݣَاعْ هَادُوكْ اللِّي مْعَاهْ مْنْ كْتْرَةْ الْحُوتْ اللِّي صَيّْدُو.</div>
<div class="v" id="v10"><span class="vn">10</span> وْحْتَّى يَعْقُوبْ وْيُوحَنَّا وْلَادْ زَبَدِي اللِّي مْشَارْكِينْ مْعَ سِمْعَانْ، تّْعَجّْبُو بْحَالْهُمْ. وْهُوَ يْݣُولْ يَسُوعْ لْسِمْعَانْ: «مَا تْخَافْشْ! مْنْ الْيُومْ غَادِي تْوَلِّي تْصَيّْدْ النَّاسْ».</div>
<div class="v" id="v11"><span class="vn">11</span> وْمْنْ بَعْدْمَا رْجْعُو بْفْلَايْكْهُمْ لْلْبْرّْ، خْلَّاوْ كُلّْشِي وْتْبْعُو يَسُوعْ.</div>
<div class="v" id="v12"><h2>يَسُوعْ كَيْشَافِي رَاجْلْ مْجْدَامْ</h2><span class="vn">12</span> <span class="br-p"><br><br></span>وْمْلِّي كَانْ فْوَاحْدْ الْمْدِينَة، كَانْ تْمَّ وَاحْدْ الرَّاجْلْ عَامْرْ بْالجّْدَامْ، وْغِيرْ شَافْ يَسُوعْ وْهُوَ يْطِيحْ عْلَى وْجْهُه وْرَغْبُه وْݣَالْ: «آ سِيدِي، إِلَا بْغِيتِي رَاكْ تْقْدَرْ تْرَدّْنِي طَاهْرْ!».</div>
<div class="v" id="v13"><span class="vn">13</span> وْهُوَ يْمَدّْ يَسُوعْ يْدُّه وْمْسُّه وْݣَالْ: «أَنَا بْغِيتْ، إِيوَا كُونْ طَاهْرْ!». وْفْدِيكْ السَّاعَة تْحَيّْدْ مْنُّه الجّْدَامْ.</div>
<div class="v" id="v14"><span class="vn">14</span> وْآمْرُه يَسُوعْ وْݣَالْ لِيهْ: «مَا تْݣُولْهَا لْحْتَّى شِي حَدّْ وَلَكِنْ سِيرْ وْرِّي دَاتْكْ لْرَاجْلْ الدِّينْ، وْعْطِي الْهْدِيَّة عْلَى التَّطْهِيرْ دْيَالْكْ كِمَا وْصَّى مُوسَى، بَاشْ يْكُونْ هَادْشِّي شْهَادَة لِيهُمْ».</div>
<div class="v" id="v15"><span class="vn">15</span> وْزَادْتْ خْبَارْ يَسُوعْ كَتْدِيعْ، وْجَاوْ لْعَنْدُه جْمَاعَاتْ كْتِيرَة بَاشْ يْسَمْعُوهْ وْيْتّْشَافَاوْ مْنْ مَرْضْهُمْ،</div>
<div class="v" id="v16"><span class="vn">16</span> وَلَكِنْ هُوَ كَانْ كَيْتّْعْزَلْ فْالْبْلَايْصْ الْخَالْيَة وْكَيْصَلِّي.</div>
<div class="v" id="v17"><h2>يَسُوعْ كَيْشَافِي مْشْلُولْ</h2><span class="vn">17</span> <span class="br-p"><br><br></span>وْوَاحْدْ النّْهَارْ كَانْ يَسُوعْ كَيْعَلّْمْ، وْكَانُو بِينْ الْحَاضْرِينْ شِي وْحْدِينْ مْنْ الْفْرِّيسِيِّينْ وْالْعُلَمَا دْ الشّْرَعْ اللِّي جَاوْ مْنْ ݣَاعْ الدّْوَاوْرْ اللِّي فْالْجَلِيلْ وْالْيَهُودِيَّة وْأُورْشَلِيمْ، وْبْقُوَّةْ الرَّبّْ اللِّي كَانْتْ مْعَاهْ تّْشَافَاوْ الْمَرْضَى.</div>
<div class="v" id="v18"><span class="vn">18</span> وْجَاوْ شِي نَاسْ هَازِّينْ مْشْلُولْ بْفْرَاشُه، وْكَانُو كَيْقَلّْبُو كِيفَاشْ يْدِيرُو بَاشْ يْدَخّْلُوهْ وْيْحَطُّوهْ قُدَّامْ يَسُوعْ.</div>
<div class="v" id="v19"><span class="vn">19</span> وْمْلِّي مَا لْقَاوْشْ كِيفَاشْ يْدَخّْلُوهْ بْسْبَابْ الزّْحَامْ، طْلْعُو لْلسّْطَحْ وْدْلَّاوْهْ بْفْرَاشُه مْنْ بِينْ الطُّوبْ وْحَطُّوهْ فْالْوَسْطْ قُدَّامْ يَسُوعْ.</div>
<div class="v" id="v20"><span class="vn">20</span> وْمْلِّي شَافْ يَسُوعْ إِيمَانْهُمْ، ݣَالْ لْلْمْشْلُولْ: «آ هَادْ الرَّاجْلْ، رَاهْ تّْغَفْرُو لِيكْ دْنُوبْكْ».</div>
<div class="v" id="v21"><span class="vn">21</span> وْبْدَاوْ الْعُلَمَا دْ الشّْرَعْ وْالْفْرِّيسِيِّينْ كَيْݣُولُو فْخَاطْرْهُمْ: «شْكُونْ هُوَ هَادَا اللِّي كَيْتّْكَلّْمْ بْكْلَامْ الْكُفْرْ؟ شْكُونْ يْقْدَرْ يْغْفَرْ الدّْنُوبْ مْنْ غِيرْ اللَّهْ بُوحْدُه؟».</div>
<div class="v" id="v22"><span class="vn">22</span> وْعْرَفْ يَسُوعْ فَاشْ كَيْخَمّْمُو، وْجَاوْبْهُمْ: «عْلَاشْ كَتْفَكّْرُو فْخَاطْرْكُمْ بْحَالْ هَكَّا؟</div>
<div class="v" id="v23"><span class="vn">23</span> أَمَا سْهَلْ، يْتّْݣَالْ: مْغْفُورِينْ لِيكْ دْنُوبْكْ، وْلَا يْتّْݣَالْ: نُوضْ وْسِيرْ؟</div>
<div class="v" id="v24"><span class="vn">24</span> وَلَكِنْ بَاشْ تْعَرْفُو بْلِّي وَلْدْ الْإِنْسَانْ عَنْدُه السُّلْطَة عْلَى الْأَرْضْ بَاشْ يْغْفَرْ الدّْنُوبْ». ݣَالْ لْلْمْشْلُولْ: «لِيكْ كَنْݣُولْ: نُوضْ هْزّْ فْرَاشْكْ، وْسِيرْ لْدَارْكْ!».</div>
<div class="v" id="v25"><span class="vn">25</span> وْفْدِيكْ السَّاعَة نَاضْ الرَّاجْلْ قُدَّامْ النَّاسْ، وْهْزّْ فْرَاشُه وْمْشَى لْدَارُه وْهُوَ كَيْعْطِي الْعَزّْ لْلَّهْ.</div>
<div class="v" id="v26"><span class="vn">26</span> وْتّْخَلْعُو كُلّْهُمْ وْخَافُو بْزَّافْ، وْعْطَاوْ الْعَزّْ لْلَّهْ وْݣَالُو: «الْيُومْ شْفْنَا أُمُورْ عْجِيبَة!».</div>
<div class="v" id="v27"><h2>يَسُوعْ كَيْخْتَارْ مَتَّى</h2><span class="vn">27</span> <span class="br-p"><br><br></span>وْمْنْ بَعْدْ هَادْشِّي، خْرَجْ يَسُوعْ وْشَافْ وَاحْدْ مْنْ مَّالِينْ الضَّرِيبَة سْمِيتُه لَاوِي، ݣَالْسْ فْدَارْ الضَّرِيبَة، وْݣَالْ لِيهْ يَسُوعْ: «تْبَعْنِي!»</div>
<div class="v" id="v28"><span class="vn">28</span> وْنَاضْ وْخْلَّا كُلّْشِي وْتْبْعُه.</div>
<div class="v" id="v29"><span class="vn">29</span> <span class="br-p"><br><br></span>وْدَارْ لِيهْ لَاوِي عْرَاضَة كْبِيرَة فْدَارُه، حَضْرَاتْ لِيهَا جْمَاعَة كْبِيرَة مْنْ مَّالِينْ الضَّرِيبَة وْغِيرْهُمْ، وْݣَلْسُو كَيَاكْلُو مْعَاهُمْ.</div>
<div class="v" id="v30"><span class="vn">30</span> وْبْدَاوْ الْفْرِّيسِيِّينْ وْصْحَابْهُمْ مْنْ الْعُلَمَا دْ الشّْرَعْ كَيْݣَمْݣْمُو عْلَى تْلَامْدْ يَسُوعْ وْكَيْݣُولُو: «عْلَاشْ كَتَاكْلُو وْكَتْشَرْبُو مْعَ مَّالِينْ الضَّرِيبَة وْالْمُدْنِبِينْ؟»<sup class="fnm"><a name="fnm4" href="#fn4">4</a></sup></div>
<div class="v" id="v31"><span class="vn">31</span> وْجَاوْبْهُمْ يَسُوعْ وْݣَالْ: «رَاهْ مَاشِي الصْحَاحْ اللِّي مْحْتَاجِينْ لْلطّْبِيبْ، وَلَكِنْ الْمَرْضَى.</div>
<div class="v" id="v32"><span class="vn">32</span> مَا جِيتْشْ نْعَيّْطْ عْلَى اللِّي مْتَّاقْيِينْ اللَّهْ، وَلَكِنْ عْلَى الْمُدْنِبِينْ بَاشْ يْتُوبُو».</div>
<div class="v" id="v33"><h2>السُّؤَالْ عْلَى الصّْيَامْ</h2><span class="vn">33</span> <span class="br-p"><br><br></span>وْشِي وْحْدِينْ مْنّْهُمْ ݣَالُو لْيَسُوعْ: «تْلَامْدْ يُوحَنَّا كَيْصُومُو وْكَيْصَلِّيوْ بْزَّافْ بْحَالْ تْلَامْدْ الْفْرِّيسِيِّينْ، أَمَّا تْلَامْدْكْ رَاهُمْ كَيَاكْلُو وْكَيْشَرْبُو!»</div>
<div class="v" id="v34"><span class="vn">34</span> وْجَاوْبْهُمْ يَسُوعْ: «وَاشْ تْقَدْرُو تْخَلِّيوْ الْمْعْرُوضِينْ لْلْعَرْسْ يْصُومُو وْالْعْرِيسْ بَاقِي مْعَاهُمْ؟</div>
<div class="v" id="v35"><span class="vn">35</span> وَلَكِنْ غَادِي يْجِي الْوَقْتْ اللِّي غَيْتّْخَادْ الْعْرِيسْ مْنْ بِينَاتْهُمْ، وْفْدِيكْ السَّاعَة غَيْصُومُو».</div>
<div class="v" id="v36"><span class="vn">36</span> <span class="br-p"><br><br></span>وْݣَالْ لِيهُمْ هَادْ الْمْتَالْ: «مَا كَايْنْ حْتَّى حَدّْ كَيْقَطّْعْ طَرْفْ مْنْ لْبَاسْ جْدِيدْ وْكَيْرَقّْعْ بِيهْ لْبَاسْ قْدِيمْ، حِيتْ إِلَا دَارْ دَاكْشِّي غَيْقَطّْعْ الجّْدِيدْ، وْالرّْقْعَة دْيَالْ اللّْبَاسْ الجّْدِيدْ مَا غَتْجِيشْ مْعَ اللّْبَاسْ الْقْدِيمْ.</div>
<div class="v" id="v37"><span class="vn">37</span> وْحْتَّى وَاحْدْ مَا كَيْدِيرْ خْمَرْ جْدِيدْ فْݣْرْبَاتْ دْيَالْ الجّْلْدْ قْدَامْ، حِيتْ إِلَا دَارْ دَاكْشِّي غَادِي يْتْقُبْ الْخْمَرْ الجّْدِيدْ الْݣْرْبَاتْ وْغَيْسِيلْ، وْالْݣْرْبَاتْ غَيْضِيعُو.</div>
<div class="v" id="v38"><span class="vn">38</span> وَلَكِنْ الْخْمَرْ الجّْدِيدْ خَاصُّه يْتْدَارْ فْݣْرْبَاتْ دْ الجّْلْدْ جْدَادْ.</div>
<div class="v" id="v39"><span class="vn">39</span> وْحْتَّى وَاحْدْ مَا كَيْشْرَبْ خْمَرْ قْدِيمْ فْاللّْوّْلْ وْيْبْغِي يْشْرَبْ مْنْ مُورَاهْ خْمَرْ جْدِيدْ، حِيتْ غَادِي يْݣُولْ: الْخْمَرْ الْقْدِيمْ مْزْيَانْ!».</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ١٣‏:١‏،٢؛ مرقس ٣‏:٩‏،١٠؛ ٤‏:١<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->يوحنا ٢١‏:٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->يوحنا ٢١‏:٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->لوقا ١٥‏:١‏،٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>