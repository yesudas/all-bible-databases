<html><head>
<meta http-equiv="Content-Type" content="text/html;charset=utf-8" />
<title>Luke 6 &ndash; لُوقَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 6);">
<div id="navbar"><a href="../index.html">الترجمة المغربية القياسية</a> &ndash; <b>لُوقَا</b> &ndash; <a href="Luke_1.html">1</a> ... <a href="Luke_4.html">4</a> <a href="Luke_5.html">5</a> <b>6</b> <a href="Luke_7.html">7</a> <a href="Luke_8.html">8</a> ... <a href="Luke_24.html">24</a> </div><hr>
<h1>Luke 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ كَيْعَلّْمْ عْلَى السّْبْتْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ السَّادْسْ</b></span> <span class="br-p"><br><br></span>وْفْوَاحْدْ السّْبْتْ، دَازْ يَسُوعْ بِينْ الْفْدَادْنْ دْ الزّْرَعْ، وْبْدَاوْ التّْلَامْدْ دْيَالُه كَيْقَطّْعُو السّْبُولْ وْكَيْفَرْكُوهْ بْيْدِّيهُمْ وْكَيَاكْلُوهْ.</div>
<div class="v" id="v2"><span class="vn">2</span> وْݣَالُو لِيهُمْ شِي وْحْدِينْ مْنْ الْفْرِّيسِيِّينْ: «عْلَاشْ كَتْدِيرُو دَاكْشِّي اللِّي مَا خَاصّْشْ يْتْدَارْ نْهَارْ السّْبْتْ؟».</div>
<div class="v" id="v3"><span class="vn">3</span> وْجَاوْبْهُمْ يَسُوعْ وْݣَالْ: «وَاشْ مَا قْرِيتُوشْ آشْ دَارْ دَاوُدْ مْلِّي جَاهْ الجُّوعْ هُوَ وْهَادُوكْ اللِّي كَانُو مْعَاهْ؟</div>
<div class="v" id="v4"><span class="vn">4</span> وْكِيفَاشْ دْخَلْ لْبِيتْ اللَّهْ وْخْدَا الْخُبْزْ اللِّي كَيْقَدّْمُوهْ لْلَّهْ، وْكْلَا وْعْطَى لْلرّْجَالْ اللِّي مْعَاهْ، وَاخَّا مَا كَانْ خَاصّْ يَاكْلُه حْتَّى وَاحْدْ، مْنْ غِيرْ رْجَالْ الدِّينْ بُوحْدْهُمْ».</div>
<div class="v" id="v5"><span class="vn">5</span> وْݣَالْ لِيهُمْ يَسُوعْ: «وَلْدْ الْإِنْسَانْ هُوَ الرَّبّْ دْيَالْ السّْبْتْ».</div>
<div class="v" id="v6"><h2>يَسُوعْ كَيْشَافِي فْنْهَارْ السّْبْتْ</h2><span class="vn">6</span> <span class="br-p"><br><br></span>وْفْوَاحْدْ السّْبْتْ آخُرْ، دْخَلْ لْدَارْ الصّْلَاة وْبْدَا كَيْعَلّْمْ. وْكَانْ تْمَّ وَاحْدْ الرَّاجْلْ، يْدُّه لِيمْنَى مْشْلُولَة.</div>
<div class="v" id="v7"><span class="vn">7</span> وْبْقَاوْ الْعُلَمَا دْ الشّْرَعْ وْالْفْرِّيسِيِّينْ حَاضْيِينْ يَسُوعْ بَاشْ يْشُوفُو وَاشْ غَادِي يْشَافِي فْنْهَارْ السّْبْتْ، بَاشْ يْلْقَاوْ عْلِيهْ شِي تُهْمَة.</div>
<div class="v" id="v8"><span class="vn">8</span> وْعْرَفْ يَسُوعْ فَاشْ كَانُو كَيْخَمّْمُو، وْݣَالْ لْلرَّاجْلْ اللِّي يْدُّه مْشْلُولَة: «نُوضْ وْقَفْ فْالْوَسْطْ!» وْنَاضْ الرَّاجْلْ وْوْقَفْ.</div>
<div class="v" id="v9"><span class="vn">9</span> وْݣَالْ لِيهُمْ يَسُوعْ: «بْغِيتْ نْسْوّْلْكُمْ: أَشْنُو اللِّي حْلَالْ نْهَارْ السّْبْتْ، نْدِيرُو الْخِيرْ وْلَا نْدِيرُو الشَّرّْ؟ نْعَتْقُو رُوحْ وْلَا نْقْتْلُوهَا؟»</div>
<div class="v" id="v10"><span class="vn">10</span> وْضَارْ وْشَافْ فِيهُمْ كُلّْهُمْ وْݣَالْ لْلرَّاجْلْ: «مْدّْ يْدّْكْ!» وْهُوَ يْمْدّْهَا، وْوْلَّاتْ صْحِيحَة،</div>
<div class="v" id="v11"><span class="vn">11</span> وْتّْقَلّْقُو بْزَّافْ وْبْدَاوْ كَيْتّْشَاوْرُو آشْ يْمْكَنْ يْدِيرُو لْيَسُوعْ.</div>
<div class="v" id="v12"><h2>يَسُوعْ كَيْخْتَارْ الرُّسُلْ الطّْنَاشْ</h2><span class="vn">12</span> <span class="br-p"><br><br></span>وْفْدِيكْ لِيَّامْ طْلَعْ يَسُوعْ لْلجّْبَلْ بَاشْ يْصَلِّي، وْبْقَى اللِّيلْ كُلُّه وْهُوَ كَيْصَلِّي لْلَّهْ.</div>
<div class="v" id="v13"><span class="vn">13</span> وْفْالصّْبَاحْ، عَيّْطْ عْلَى تْلَامْدُه وْخْتَارْ مْنّْهُمْ طْنَاشْ اللِّي سْمَّاهُمْ رُسُلْ، وْهُمَ:</div>
<div class="v" id="v14"><span class="vn">14</span> سِمْعَانْ اللِّي سْمَّاهْ بُطْرُسْ، وْأَنْدْرَاوُسْ خُوهْ، وْيَعْقُوبْ، وْيُوحَنَّا، وْفِيلُبُّسْ وْبَرْتُولَمَاوُسْ،</div>
<div class="v" id="v15"><span class="vn">15</span> وْمَتَّى وْتُومَا، وْيَعْقُوبْ بْنْ حَلْفَى وْسِمْعَانْ اللِّي مْعْرُوفْ بْالْغَيُورْ،</div>
<div class="v" id="v16"><span class="vn">16</span> وْيَهُودَا بْنْ يَعْقُوبْ وْيَهُودَا الْإِسْخَرْيُوطِي اللِّي وْلَّى خَايْنْ.</div>
<div class="v" id="v17"><h2>يَسُوعْ كَيْعَلّْمْ وْكَيْشَافِي</h2><span class="vn">17</span> <span class="br-p"><br><br></span>وْهْبَطْ مْعَاهُمْ يَسُوعْ وْوْقَفْ فْوَاحْدْ الْبْلَاصَة مْوَاطْيَة، وْكَانُو بْزَّافْ دْ التّْلَامْدْ دْيَالُه وْجْمَاعَة كْبِيرَة دْيَالْ النَّاسْ مْنْ بْلَادْ الْيَهُودِيَّة كُلّْهَا، وْأُورْشَلِيمْ، وْجَنْبْ الْبْحَرْ دْ صُورْ وْصَيْدَا،</div>
<div class="v" id="v18"><span class="vn">18</span> جَاوْ بَاشْ يْسَمْعُوهْ وْيْتّْشَافَاوْ مْنْ الْأَمْرَاضْ دْيَالْهُمْ، وْحْتَّى اللِّي مْعَدّْبِينْهُمْ الجّْنُونْ كَانُو كَيْتّْشَافَاوْ.</div>
<div class="v" id="v19"><span class="vn">19</span> وْݣَاعْ النَّاسْ بْغَاوْ يْمَسُّوهْ، حِيتْ كَانْتْ كَتْخْرَجْ مْنُّه قُوَّة وْكَتْشَافِيهُمْ كَامْلِينْ.</div>
<div class="v" id="v20"><h2>الْبَرَكَاتْ وْاللَّعْنَاتْ</h2><span class="vn">20</span> <span class="br-p"><br><br></span>وْشَافْ يَسُوعْ فْالتّْلَامْدْ دْيَالُه وْݣَالْ لِيهُمْ: <span class="br-p"><br><br></span><span class="br-ind"><br><span class="indent">&nbsp;</span></span>«سْعْدَاتْكُمْ آ الْمَسَاكِينْ، حِيتْ تّْعْطَاتْ لِيكُمْ مَمْلَكَةْ اللَّهْ!<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>سْعْدَاتْكُمْ آ اللِّي جِيعَانِينْ دَابَا، حِيتْ غَادِي تْشَبْعُو.<br> <span class="br-ind"><br><span class="indent">&nbsp;</span></span>سْعْدَاتْكُمْ آ اللِّي كَتْبْكِيوْ دَابَا، حِيتْ غَادِي تْضَحْكُو.<br></div>
<div class="v" id="v22"><span class="vn">22</span> <span class="br-p"><br><br></span>وْسْعْدَاتْكُمْ مْلِّي يْكَرْهُوكُمْ النَّاسْ، وْمْلِّي يْجْرِّيوْ عْلِيكُمْ، وْيْعَايْرُوكُمْ وْيْرَدُّوكُمْ بْحَالْ إِلَا مَا كَتْسْوَاوْ وْمَا كَتْصْلَاحُو، بْسْبَابْ وَلْدْ الْإِنْسَانْ.<sup class="fnm"><a name="fnm1" href="#fn1">1</a></sup></div>
<div class="v" id="v23"><span class="vn">23</span> فْهَادَاكْ النّْهَارْ فْرْحُو وْطِيرُو بْالْفَرْحَة، حِيتْ أَجْرْكُمْ عْظِيمْ فْالسّْمَا. حِيتْ بْحَالْ هَادْشِّي اللِّي دَارُو جْدُودْهُمْ لْلْأَنْبِيَا.<sup class="fnm"><a name="fnm2" href="#fn2">2</a></sup></div>
<div class="v" id="v24"><span class="vn">24</span> <span class="br-p"><br><br></span><span class="br-ind"><br><span class="indent">&nbsp;</span></span>وَلَكِنْ يَا وِيلْكُمْ آ اللِّي لَبَاسْ عْلِيكُمْ، حِيتْ عَنْدْكُمْ اللِّي يْوَاسِيكُمْ.<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>وْيَا وِيلْكُمْ آ اللِّي شْبْعَانِينْ دَابَا، حِيتْ غَادِي تْجُوعُو.<br> <span class="br-ind"><br><span class="indent">&nbsp;</span></span>وْيَا وِيلْكُمْ نْتُمَ آ اللِّي كَتْضْحْكُو دَابَا، حِيتْ غَادِي تْنْوّْحُو وْتْبْكِيوْ.<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>وْيَا وِيلْكُمْ إِلَا شْكْرُوكُمْ ݣَاعْ النَّاسْ، حِيتْ هَادْشِّي اللِّي دَارُو جْدُودْهُمْ مْعَ الْأَنْبِيَا الْكْدَّابِينْ».<br></div>
<div class="v" id="v27"><h2>بْغِيوْ عْدْيَانْكُمْ</h2><span class="vn">27</span> <span class="br-p"><br><br></span>«وَلَكِنْ كَنْݣُولْ لِيكُمْ آ اللِّي كَتْسَمْعُو: بْغِيوْ عْدْيَانْكُمْ، وْدِيرُو الْخِيرْ مْعَ اللِّي كَيْكَرْهُوكُمْ،</div>
<div class="v" id="v28"><span class="vn">28</span> بَارْكُو اللِّي كَيْسَبُّوكُمْ، وْدْعِيوْ مْعَ هَادُوكْ اللِّي كَيْضَلْمُوكُمْ.</div>
<div class="v" id="v29"><span class="vn">29</span> <span class="br-p"><br><br></span>اللِّي صَرْفْقَكْ عْلَى حْنْكَكْ، ضَوّْرْ لِيهْ لَاخُرْ، وْاللِّي دَّا لِيكْ جْلَّابْتْكْ، سْمَحْ لِيهْ حْتَّى فْالتّْشَامِيرْ دْيَالْكْ.</div>
<div class="v" id="v30"><span class="vn">30</span> وْاللِّي طْلَبْ مْنّْكْ شِي حَاجَة عْطِيهَا لِيهْ، وْاللِّي دَّا لِيكْ شِي حَاجَة دْيَالْكْ مَا تْعَاوْدْشْ تْطْلَبْهَا مْنُّه.</div>
<div class="v" id="v31"><span class="vn">31</span> وْدِيرُو مْعَ النَّاسْ كِمَا كَتْبْغِيوْهُمْ يْدِيرُو مْعَاكُمْ.<sup class="fnm"><a name="fnm3" href="#fn3">3</a></sup></div>
<div class="v" id="v32"><span class="vn">32</span> <span class="br-p"><br><br></span>وْإِلَا بْغِيتُو غِيرْ اللِّي كَيْبْغِيوْكُمْ، آشْ مْنْ فْضَلْ عَنْدْكُمْ؟ حِيتْ حْتَّى الْمُدْنِبِينْ كَيْبْغِيوْ اللِّي كَيْبْغِيوْهُمْ.</div>
<div class="v" id="v33"><span class="vn">33</span> وْإِلَا دْرْتُو الْخِيرْ غِيرْ مْعَ اللِّي كَيْدِيرُوهْ مْعَاكُمْ، آشْ مْنْ فْضَلْ عَنْدْكُمْ؟ حِيتْ حْتَّى الْمُدْنِبِينْ كَيْدِيرُو بْحَالْ هَكَّا.</div>
<div class="v" id="v34"><span class="vn">34</span> وْإِلَا سَلّْفْتُو غِيرْ هَادُوكْ اللِّي كَتْمْنَّاوْ يْرَدُّو لِيكُمْ، آشْ مْنْ فْضَلْ عَنْدْكُمْ؟ حِيتْ حْتَّى الْمُدْنِبِينْ كَيْسَلّْفُو لْلْمُدْنِبِينْ بَاشْ يْرْجّْعُو لِيهُمْ سَلْفْهُمْ.</div>
<div class="v" id="v35"><span class="vn">35</span> وَلَكِنْ بْغِيوْ عْدْيَانْكُمْ، وْدِيرُو الْخِيرْ وْسَلّْفُو بْلَا مَا تْعَوّْلُو تَاخْدُو حْتَّى شِي حَاجَة، وْهَكَّا غَيْكُونْ أَجْرْكُمْ كْبِيرْ، وْغَتْكُونُو وْلَادْ اللَّهْ الْعَالِي، حِيتْ كَيْنْعَمْ حْتَّى عْلَى نْكَّارِينْ الْخِيرْ وْالْمُدْنِبِينْ.</div>
<div class="v" id="v36"><span class="vn">36</span> وْخَاصّْ تْكُونْ فِيكُمْ الرَّحْمَة كِمَا اللَّهْ بَّاكُمْ رْحِيمْ».</div>
<div class="v" id="v37"><h2>مَا تْحَكْمُو عْلَى حَدّْ</h2><span class="vn">37</span> <span class="br-p"><br><br></span>«مَا تْحَاكْمُو حَدّْ، وْمَا غَتّْحَاكْمُوشْ. مَا تْحَكْمُو عْلَى حَدّْ، وْمَا غَيْتّْحْكَمْشْ عْلِيكُمْ. غْفْرُو، وْغَيْتّْغْفَرْ لِيكُمْ.</div>
<div class="v" id="v38"><span class="vn">38</span> عْطِيوْ، وْغَيْتّْعْطَى لِيكُمْ. عَبْرَة مْزْيَانَة وْمْدْكُوكَة، وْمْخَضْخْضَة وْوَافْيَّة غَتّْحَطّْ فْحْجَرْكُمْ، حِيتْ الْعْبَارْ بَاشْ كَتْعَبْرُو، بِيهْ غَيْتّْعْبَرْ لِيكُمْ».</div>
<div class="v" id="v39"><span class="vn">39</span> <span class="br-p"><br><br></span>وْݣَالْ لِيهُمْ يَسُوعْ هَادْ الْمْتَالْ: «وَاشْ يْقْدَرْ عْمَى يْݣَوّْدْ عْمَى؟ وَاشْ مَا غَيْطِيحُوشْ بْجُوجْ فْحَفْرَة؟<sup class="fnm"><a name="fnm4" href="#fn4">4</a></sup></div>
<div class="v" id="v40"><span class="vn">40</span> رَاهْ التّْلْمِيدْ مَاشِي حْسَنْ مْنْ الْمُعَلِّمْ دْيَالُه، وَلَكِنْ كُلّْ تْلْمِيدْ كَمّْلْ الْعِلْمْ دْيَالُه غَيْوَلِّي بْحَالْ الْمُعَلِّمْ دْيَالُه.<sup class="fnm"><a name="fnm5" href="#fn5">5</a></sup></div>
<div class="v" id="v41"><span class="vn">41</span> <span class="br-p"><br><br></span>عْلَاشْ كَتْشُوفْ الْخْشَّة دْيَالْ التّْبَنْ اللِّي فْعِينْ خُوكْ، وْمَا كَتْرَدّْشْ الْبَالْ لْلْعُودْ اللِّي فْعِينْكْ؟</div>
<div class="v" id="v42"><span class="vn">42</span> وْكِيفَاشْ تْقْدَرْ تْݣُولْ لْخُوكْ: آ خُويَا، خَلِّينِي نْحَيّْدْ الْخْشَّة دْيَالْ التّْبَنْ اللِّي فْعِينْكْ، وْعِينْكْ نْتَ فِيهَا عُودْ مَا شْفْتِيهْشْ؟ آ هَادْ الْمُنَافِقْ، خَرّْجْ فْاللّْوّْلْ الْعُودْ مْنْ عِينْكْ، دِيكْ السَّاعَة غَتْشُوفْ مْزْيَانْ بَاشْ تْحَيّْدْ الْخْشَّة دْ التّْبَنْ مْنْ عِينْ خُوكْ!».</div>
<div class="v" id="v43"><h2>الشَّجْرَة وْغَلّْتْهَا</h2><span class="vn">43</span> <span class="br-p"><br><br></span>«الشَّجْرَة الْمْزْيَانَة مَا كَتْعْطِيشْ غْلَّة خَايْبَة، وْالشَّجْرَة الْخَايْبَة مَا كَتْعْطِيشْ غْلَّة مْزْيَانَة.</div>
<div class="v" id="v44"><span class="vn">44</span> كُلّْ شَجْرَة كَتّْعْرَفْ مْنْ غَلّْتْهَا، حِيتْ النَّاسْ مَا كَيْجْنِيوْشْ الْكَرْمُوسْ مْنْ الشُّوكْ، وْمَا كَيْجْنِيوْشْ الْعْنَبْ مْنْ السّْدْرَة.<sup class="fnm"><a name="fnm6" href="#fn6">6</a></sup></div>
<div class="v" id="v45"><span class="vn">45</span> بْنَادْمْ الْمْزْيَانْ كَيْخَرّْجْ الْحْوَايْجْ الْمْزْيَانِينْ مْنْ الْكَنْزْ الْمْزْيَانْ اللِّي فْقَلْبُه، وْبْنَادْمْ الْخَايْبْ كَيْخَرّْجْ الْحْوَايْجْ الْخَايْبِينْ مْنْ الْكَنْزْ الْخَايْبْ اللِّي فْقَلْبُه».<sup class="fnm"><a name="fnm7" href="#fn7">7</a></sup></div>
<div class="v" id="v46"><h2>اللِّي كَيْدِيرْ بْكْلَامْ الْمَسِيحْ</h2><span class="vn">46</span> <span class="br-p"><br><br></span>«عْلَاشْ كَتْعَيْطُو لِيَّ: آ سِيدِي، آ سِيدِي، وْمَا كَتْدِيرُوشْ بْكْلَامِي؟</div>
<div class="v" id="v47"><span class="vn">47</span> غَادِي نْوَرِّيكُمْ لَمّْنْ كَيْشْبَهْ كُلّْ وَاحْدْ كَيْجِي لْعَنْدِي، وْكَيْسْمَعْ كْلَامِي، وْكَيْدِيرْ بِيهْ.</div>
<div class="v" id="v48"><span class="vn">48</span> كَيْشْبَهْ لْوَاحْدْ الرَّاجْلْ كَيْبْنِي دَارْ، حْفَرْ وْغَرّْقْ وْحَطّْ السَّاسْ عْلَى الصّْخَرْ، وْمْلِّي فَاضْ الْوَادْ عْلَى دِيكْ الدَّارْ، مَا قْدَرْشْ يْزَعْزَعْهَا عْلَاحْقَّاشْ كَانْتْ مْبْنِيَة عْلَى الصَّحْ.</div>
<div class="v" id="v49"><span class="vn">49</span> أَمَّا اللِّي كَيْسْمَعْ كْلَامِي وْمَا كَيْدِيرْشْ بِيهْ، رَاهْ كَيْشْبَهْ لْوَاحْدْ الرَّاجْلْ بْنَى دَارُه عْلَى التّْرَابْ بْلَا مَا يْدِيرْ السَّاسْ، وْمْلِّي فَاضْ عْلِيهَا الْوَادْ، رَابْتْ دْغْيَا وْكَانْ التّْرْيَابْ دْيَالْهَا قْوِي».</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->١بطرس ٤‏:١٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الاعمال ٧‏:٥٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->متى ٧‏:١٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->متى ١٥‏:١٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->متى ١٠‏:٢٤‏،٢٥؛ يوحنا ١٣‏:١٦؛ ١٥‏:٢٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->متى ١٢‏:٣٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><span class='RTL'><!--endraw 1-->متى ١٢‏:٣٤<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>