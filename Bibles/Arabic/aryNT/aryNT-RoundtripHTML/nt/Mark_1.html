<html><head>
<meta http-equiv="Content-Type" content="text/html;charset=utf-8" />
<title>Mark 1 &ndash; مَرْقُسْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 1);">
<div id="navbar"><a href="../index.html">الترجمة المغربية القياسية</a> &ndash; <b>مَرْقُسْ</b> &ndash; <b>1</b> <a href="Mark_2.html">2</a> <a href="Mark_3.html">3</a> ... <a href="Mark_16.html">16</a> </div><hr>
<h1>Mark 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يُوحَنَّا الْمَعْمَدَانْ كَيْوَجّْدْ الطّْرِيقْ لْيَسُوعْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ اللّْوّْلْ</b></span> <span class="br-p"><br><br></span>هَادَا هُوَ الْبْدُو دْيَالْ الْبْشَارَة بْيَسُوعْ الْمَسِيحْ وَلْدْ اللَّهْ،</div>
<div class="v" id="v2"><span class="vn">2</span> كِمَا مْكْتُوبْ فْكْتَابْ النّْبِي إِشْعِيَا: <span class="br-p"><br><br></span><span class="br-ind"><br><span class="indent">&nbsp;</span></span>«هَانِي غَنْصِيفْطْ الرَّسُولْ دْيَالِي قُدَّامْكْ<br> <span class="br-ind"><br><span class="indent">&nbsp;</span></span>اللِّي غَادِي يْوَجّْدْ لِيكْ الطّْرِيقْ.<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>صُوتْ كَيْبَرّْحْ فْالصَّحْرَا وْكَيْݣُولْ:<br> <span class="br-ind"><br><span class="indent">&nbsp;</span></span>وَجّْدُو طْرِيقْ الرَّبّْ،<br> <span class="br-ind"><br><span class="indent">&nbsp;</span></span>وْقَادُّو طْرْقَانُه».<br></div>
<div class="v" id="v4"><span class="vn">4</span> <span class="br-p"><br><br></span>وْهَكَّا جَا يُوحَنَّا لْلصَّحْرَا كَيْعَمّْدْ النَّاسْ وْكَيْخَبّْرْهُمْ عْلَى مَعْمُودِيَّةْ التُّوبَة بَاشْ يْغْفَرْ لِيهُمْ اللَّهْ دْنُوبْهُمْ.</div>
<div class="v" id="v5"><span class="vn">5</span> وْخَرْجُو لْعَنْدُه النَّاسْ كُلّْهُمْ اللِّي مْنْ بْلَادْ الْيَهُودِيَّة وْأُورْشَلِيمْ، وْتّْعَمّْدُو عْلَى يْدِّيهْ فْوَادْ الْأُرْدُنْ وْهُمَ كَيْعْتَرْفُو بْدْنُوبْهُمْ.</div>
<div class="v" id="v6"><span class="vn">6</span> وْكَانْ يُوحَنَّا كَيْلْبَسْ حْوَايْجْ مْصَايْبِينْ مْنْ شْعَرْ الجّْمَلْ، وْكَيْتّْحَزّْمْ بْحْزَامْ دْيَالْ الجّْلْدْ، وْكَيَاكُلْ الجّْرَادْ وْالْعْسَلْ الْحُرّْ.</div>
<div class="v" id="v7"><span class="vn">7</span> وْكَانْ كَيْخَبّْرْ النَّاسْ وْكَيْݣُولْ: «غَادِي يْجِي مْنْ بَعْدْ مْنِّي وَاحْدْ اللِّي هُوَ قْوَى مْنِّي، وْمَا نْسْتَاهْلْشْ نْتّْحْنَى حْتَّى بَاشْ نْحَلّْ لِيهْ سْيُورْ صْبَّاطُه.</div>
<div class="v" id="v8"><span class="vn">8</span> أَنَا عَمّْدْتْكُمْ بْالْمَا، وَلَكِنْ هُوَ غَيْعَمّْدْكُمْ بْالرُّوحْ الْقُدُسْ».</div>
<div class="v" id="v9"><h2>يُوحَنَّا كَيْعَمّْدْ يَسُوعْ</h2><span class="vn">9</span> <span class="br-p"><br><br></span>وْفْدِيكْ لِيَّامْ جَا يَسُوعْ مْنْ النَّاصِرَة اللِّي فْالْجَلِيلْ، وْتّْعَمّْدْ عْلَى يْدّْ يُوحَنَّا فْوَادْ الْأُرْدُنْ.</div>
<div class="v" id="v10"><span class="vn">10</span> وْفْدِيكْ السَّاعَة اللِّي طْلَعْ فِيهَا مْنْ الْمَا شَافْ السّْمَا تّْحَلَّاتْ وْرُوحْ اللَّهْ نَازْلْ عْلِيهْ بْحَالْ الْحْمَامَة.</div>
<div class="v" id="v11"><span class="vn">11</span> وْتّْسْمَعْ وَاحْدْ الصُّوتْ مْنْ السَّمَاوَاتْ كَيْݣُولْ: «نْتَ هُوَ وْلْدِي الْعْزِيزْ اللِّي بِيهْ فْرَحْتْ بْزَّافْ».<sup class="fnm"><a name="fnm1" href="#fn1">1</a></sup></div>
<div class="v" id="v12"><h2>إِبْلِيسْ كَيْجَرّْبْ يَسُوعْ</h2><span class="vn">12</span> <span class="br-p"><br><br></span>وْفْدَاكْ الْوَقْتْ خَرّْجْ رُوحْ اللَّهْ يَسُوعْ لْلصَّحْرَا،</div>
<div class="v" id="v13"><span class="vn">13</span> وْبْقَى تْمَّ رْبْعِينْ يُومْ وْالشِّيطَانْ كَيْجَرّْبْ فِيهْ. وْكَانْتْ الْوْحُوشْ ضَايْرَة بِيهْ وْالْمَلَايْكَة كَيْتّْسَخّْرُو عْلِيهْ.</div>
<div class="v" id="v14"><h2>يَسُوعْ كَيْبَشّْرْ فْالْجَلِيلْ</h2><span class="vn">14</span> <span class="br-p"><br><br></span>وْمْنْ بَعْدْمَا تّْشَدّْ يُوحَنَّا فْالْحَبْسْ، جَا يَسُوعْ لْبْلَادْ الْجَلِيلْ كَيْخَبّْرْ بْالْبْشَارَة دْيَالْ اللَّهْ،</div>
<div class="v" id="v15"><span class="vn">15</span> وْݣَالْ: «هَا الْوَقْتْ كْمَلْ وْمَمْلَكَةْ اللَّهْ قَرّْبَاتْ، إِيوَا تُوبُو وْآمْنُو بْالْبْشَارَة».<sup class="fnm"><a name="fnm2" href="#fn2">2</a></sup></div>
<div class="v" id="v16"><h2>يَسُوعْ كَيْخْتَارْ تْلَامْدُه اللّْوّْلِينْ</h2><span class="vn">16</span> <span class="br-p"><br><br></span>وْمْلِّي كَانْ يَسُوعْ كَيْتّْمَشَّى فْجَنْبْ الْبْحَرْ اللِّي سْمِيتُه بْحَرْ الْجَلِيلْ، شَافْ سِمْعَانْ وْخُوهْ أَنْدْرَاوُسْ كَيْرْمِيوْ الشّْبْكَة فْالْبْحَرْ، عْلَاحْقَّاشْ كَانُو صْيَّادَا دْ الْحُوتْ.</div>
<div class="v" id="v17"><span class="vn">17</span> وْهُوَ يْݣُولْ لِيهُمْ يَسُوعْ: «تْبْعُونِي، وْأَنَا نْرَدّْكُمْ صْيَّادَا دْيَالْ النَّاسْ».</div>
<div class="v" id="v18"><span class="vn">18</span> وْدِيكْ السَّاعَة خْلَّاوْ الشّْبَاكْ دْيَالْهُمْ وْتْبْعُوهْ.</div>
<div class="v" id="v19"><span class="vn">19</span> وْزَادْ شِي شْوِيَّة وْهُوَ يْشُوفْ يَعْقُوبْ وَلْدْ زَبَدِي، وْيُوحَنَّا خُوهْ فْالْفْلُوكَة كَيْصَلْحُو الشّْبَاكْ دْيَالْهُمْ.</div>
<div class="v" id="v20"><span class="vn">20</span> وْغِيرْ عَيّْطْ عْلِيهُمْ يَسُوعْ، وْهُمَ يْخَلِّيوْ بَّاهُمْ زَبَدِي مْعَ الْخْدَّامَا فْالْفْلُوكَة وْتْبْعُوهْ.</div>
<div class="v" id="v21"><h2>يَسُوعْ كَيْشَافِي رَاجْلْ سَاكْنُه جْنّْ</h2><span class="vn">21</span> <span class="br-p"><br><br></span>وْمْشَاوْ لْكَفْرْنَاحُومْ. وْغِيرْ وْصَلْ السّْبْتْ، مْشَى يَسُوعْ لْدَارْ الصّْلَاة وْبْدَا كَيْعَلّْمْ.</div>
<div class="v" id="v22"><span class="vn">22</span> وْتّْعَجّْبُو النَّاسْ مْنْ التَّعْلِيمْ دْيَالُه، حِيتْ كَانْ كَيْعَلّْمْهُمْ بْحَالْ شِي وَاحْدْ عَنْدُه السُّلْطَة مَاشِي بْحَالْ الْعُلَمَا دْ الشّْرَعْ.<sup class="fnm"><a name="fnm3" href="#fn3">3</a></sup></div>
<div class="v" id="v23"><span class="vn">23</span> وْكَانْ فْدَارْ الصّْلَاة وَاحْدْ الرَّاجْلْ سَاكْنُه جْنّْ، بْدَا كَيْغَوّْتْ</div>
<div class="v" id="v24"><span class="vn">24</span> وْكَيْݣُولْ: «أَشْنُو بْغِيتِي عَنْدْنَا آ يَسُوعْ النَّاصِرِي؟ وَاشْ جِيتِي بَاشْ تْهْلَكْنَا؟ أَنَا كَنْعْرَفْ شْكُونْ نْتَ: نْتَ هُوَ الْمْقَدّْسْ دْيَالْ اللَّهْ!».</div>
<div class="v" id="v25"><span class="vn">25</span> وْنْهَضْ يَسُوعْ فْالجّْنّْ وْݣَالْ لِيهْ: «سْكُتْ وْخْرُجْ مْنْ الرَّاجْلْ!».</div>
<div class="v" id="v26"><span class="vn">26</span> وْطِيّْحْ الجّْنْ الرَّاجْلْ لْلْأَرْضْ وْبْدَا كَيْتّْمَرّْغْ، وْغَوّْتْ الجّْنْ بْالجّْهْدْ وْخْرَجْ مْنُّه.</div>
<div class="v" id="v27"><span class="vn">27</span> وْتّْعَجّْبُو النَّاسْ كُلّْهُمْ وْبْدَاوْ كَيْسْوّْلُو بْعْضِيَّاتْهُمْ: «آشْ هَادْشِّي؟ هَادَا تَعْلِيمْ جْدِيدْ كَيْعَلّْمُه بْالسُّلْطَة، حْتَّى الجّْنُونْ كَيْطِيعُوهْ مْلِّي كَيْآمْرْهُمْ!».</div>
<div class="v" id="v28"><span class="vn">28</span> وْدْغْيَا دَاعْتْ خْبَارْ يَسُوعْ فْكُلّْ جْوَايْهْ الْجَلِيلْ.</div>
<div class="v" id="v29"><h2>يَسُوعْ كَيْشَافِي نْسِيبْةْ بُطْرُسْ وْبْزَّافْ دْ النَّاسْ</h2><span class="vn">29</span> <span class="br-p"><br><br></span>وْغِيرْ خْرَجْ يَسُوعْ مْعَ يَعْقُوبْ وْيُوحَنَّا مْنْ دَارْ الصّْلَاة وْهُمَ يْمْشِيوْ لْدَارْ سِمْعَانْ وْأَنْدْرَاوُسْ.</div>
<div class="v" id="v30"><span class="vn">30</span> وْكَانْتْ نْسِيبْةْ سِمْعَانْ طَايْحَة فْالْفْرَاشْ حِيتْ فِيهَا السّْخَانَة، وْهُمَ يْخَبّْرُو يَسُوعْ عْلِيهَا.</div>
<div class="v" id="v31"><span class="vn">31</span> وْقَرّْبْ لْعَنْدْهَا وْشْدّْهَا مْنْ يْدّْهَا وْنَاضْتْ. وْتّْحَيّْدَاتْ مْنّْهَا السّْخَانَة، وْضَايْفَاتْهُمْ.</div>
<div class="v" id="v32"><span class="vn">32</span> وْفْدِيكْ الْعْشِيَّة مْلِّي غْرْبَاتْ الشّْمْسْ، جَابُو النَّاسْ لْيَسُوعْ ݣَاعْ الْمَرْضَى وْاللِّي مْسْكُونِينْ بْالجّْنُونْ.</div>
<div class="v" id="v33"><span class="vn">33</span> وْݣَاعْ النَّاسْ دْ الْمْدِينَة كَانُو تّْجَمْعُو حْدَا الْبَابْ.</div>
<div class="v" id="v34"><span class="vn">34</span> وْشْفَى يَسُوعْ بْزَّافْ دْ الْمَرْضَى مْنْ بْزَّافْ دْ الْأَمْرَاضْ، وْخَرّْجْ بْزَّافْ دْ الجّْنُونْ مْنْ النَّاسْ، وْمَا خْلَّاشْ الجّْنُونْ يْهَضْرُو حِيتْ عَرْفُوهْ.</div>
<div class="v" id="v35"><h2>يَسُوعْ كَيْعَلّْمْ</h2><span class="vn">35</span> <span class="br-p"><br><br></span>وْنَاضْ يَسُوعْ بْكْرِي قْبَلْ مَا يْصْبَحْ الْحَالْ وْخْرَجْ وْمْشَى لْوَاحْدْ الْمُوضْعْ خَالِي، وْتْمَّ بْدَا كَيْصَلِّي.</div>
<div class="v" id="v36"><span class="vn">36</span> وْبْدَا سِمْعَانْ وْاللِّي كَانُو مْعَاهْ كَيْقَلّْبُو عْلِيهْ،</div>
<div class="v" id="v37"><span class="vn">37</span> وْمْلِّي لْقَاوْهْ ݣَالُو لِيهْ: «رَاهْ ݣَاعْ النَّاسْ كَيْقَلّْبُو عْلِيكْ!».</div>
<div class="v" id="v38"><span class="vn">38</span> وْهُوَ يْݣُولْ لِيهُمْ يَسُوعْ: «أَجِيوْ نْمْشِيوْ لْلدّْوَاوْرْ اللِّي قْرَابْ بَاشْ نْخَبّْرْ حْتَّى تْمَّ بْالْبْشَارَة، حِيتْ عْلَى هَادْشِّي جِيتْ».</div>
<div class="v" id="v39"><span class="vn">39</span> وْمْشَى كَيْخَبّْرْ بْالْبْشَارَة فْدْيُورْ الصّْلَاة دْيَالْهُمْ، وْكَيْخَرّْجْ الجّْنُونْ فْالجّْوَايْهْ دْ الْجَلِيلْ كُلّْهَا.<sup class="fnm"><a name="fnm4" href="#fn4">4</a></sup></div>
<div class="v" id="v40"><h2>يَسُوعْ كَيْشَافِي رَاجْلْ مْجْدَامْ</h2><span class="vn">40</span> <span class="br-p"><br><br></span>وْجَا عَنْدْ يَسُوعْ وَاحْدْ الرَّاجْلْ مْجْدَامْ وْطَاحْ عْلَى رْكَابِيهْ وْرَغْبُه وْݣَالْ لِيهْ: «آ سِيدِي، إِلَا بْغِيتِي رَاكْ تْقْدَرْ تْرَدّْنِي طَاهْرْ».</div>
<div class="v" id="v41"><span class="vn">41</span> وْحَنّْ عْلِيهْ وْمْدّْ يْدُّه وْمْسُّه وْݣَالْ لِيهْ: «أَنَا بْغِيتْ، إِيوَا كُونْ طَاهْرْ!».</div>
<div class="v" id="v42"><span class="vn">42</span> وْدِيكْ السَّاعَة تْحَيّْدْ مْنُّه الجّْدَامْ وْوْلَّى طَاهْرْ.</div>
<div class="v" id="v43"><span class="vn">43</span> وْنْهَاهْ يَسُوعْ بْزَّافْ بَاشْ مَا يْخَبّْرْشْ النَّاسْ، وْصِيفْطُه بْحَالُه وْݣَالْ لِيهْ:</div>
<div class="v" id="v44"><span class="vn">44</span> «رَدّْ بَالْكْ بَاشْ مَا تْݣُولْ حْتَّى حَاجَة لْشِي حَدّْ! وَلَكِنْ سِيرْ وْرِّي دَاتْكْ لْرَاجْلْ الدِّينْ وْعْطِي عْلَى التَّطْهِيرْ دْيَالْكْ دَاكْشِّي اللِّي وْصَّى بِيهْ مُوسَى، بَاشْ يْكُونْ شْهَادَة لِيهُمْ».</div>
<div class="v" id="v45"><span class="vn">45</span> وَلَكِنْ هَادَاكْ الرَّاجْلْ خْرَجْ وْبْدَا كَيْخَبّْرْ النَّاسْ بْݣَاعْ دَاكْشِّي اللِّي جْرَا وْدَيّْعْ هَادْ الْخْبَارْ، حْتَّى وْلَّى يَسُوعْ مَا قَادْرْشْ يْدْخَلْ لْشِي مْدِينَة قُدَّامْ النَّاسْ، وْكَيْبْقَى عْلَى بْرَّا فْالْبْلَايْصْ الْخَالْيَة. وْالنَّاسْ كَيْجِيوْ لْعَنْدُه مْنْ كُلّْ جِهَة.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ٣‏:١٧؛ ١٢‏:١٨؛ مرقس ٩‏:٧؛ لوقا ٣‏:٢٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->متى ٣‏:٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->متى ٧‏:٢٨‏،٢٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->متى ٤‏:٢٣؛ ٩‏:٣٥<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>