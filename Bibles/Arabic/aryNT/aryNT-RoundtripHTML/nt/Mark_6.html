<html><head>
<meta http-equiv="Content-Type" content="text/html;charset=utf-8" />
<title>Mark 6 &ndash; مَرْقُسْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 6);">
<div id="navbar"><a href="../index.html">الترجمة المغربية القياسية</a> &ndash; <b>مَرْقُسْ</b> &ndash; <a href="Mark_1.html">1</a> ... <a href="Mark_4.html">4</a> <a href="Mark_5.html">5</a> <b>6</b> <a href="Mark_7.html">7</a> <a href="Mark_8.html">8</a> ... <a href="Mark_16.html">16</a> </div><hr>
<h1>Mark 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>النَّاصِرَة مَا قْبْلَاتْشْ يَسُوعْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ السَّادْسْ</b></span> <span class="br-p"><br><br></span>وْخْرَجْ يَسُوعْ مْنْ تْمَّ وْمْشَا لْمْدِينْتُه، وْتْبْعُوهْ التّْلَامْدْ دْيَالُه.</div>
<div class="v" id="v2"><span class="vn">2</span> وْنْهَارْ السّْبْتْ بْدَا كَيْعَلّْمْ فْدَارْ الصّْلَاة، وْبْزَّافْ دْ النَّاسْ اللِّي سْمْعُوهْ تّْعَجّْبُو مْنُّه، وْݣَالُو: «مْنِينْ تْعَلّْمْ هَادْشِّي؟ وْأَشْنُو هَادْ الْحْكْمَة اللِّي تّْعْطَاتْ لِيهْ، وْالْمُعْجِزَاتْ اللِّي كَيْتّْدَارُو عْلَى يْدِّيهْ؟</div>
<div class="v" id="v3"><span class="vn">3</span> وَاشْ مَاشِي هَادَا هُوَ النّْجَّارْ وَلْدْ مَرْيَمْ، خُو يَعْقُوبْ، وْيُوسِي، وْيَهُودَا، وْسِمْعَانْ؟ وَاشْ خْوَاتَاتُه مَاشِي سَاكْنِينْ مْعَانَا هْنَا؟». وْتّْقَلّْقُو وْمَا بْغَاوْشْ يْآمْنُو بِيهْ.</div>
<div class="v" id="v4"><span class="vn">4</span> وْهُوَ يْݣُولْ لِيهُمْ يَسُوعْ: «النّْبِي كَيْتّْحْتَرْمْ فْكُلّْ بْلَاصَة، مْنْ غِيرْ فْبْلَادُه وْفْوَسْطْ عَائِلْتُه وْمَّالِينْ دَارُه».<sup class="fnm"><a name="fnm1" href="#fn1">1</a></sup></div>
<div class="v" id="v5"><span class="vn">5</span> وْمَا قْدَرْ يَسُوعْ يْدِيرْ حْتَّى شِي مُعْجِزَة تْمَّ، وَلَكِنْ حَطّْ يْدِّيهْ عْلَى نَاسْ قْلَالْ كَانُو مْرَاضْ وْشْفَاهُمْ.</div>
<div class="v" id="v6"><span class="vn">6</span> وْتّْعَجّْبْ مْنْ قَلّْةْ إِيمَانْهُمْ. <span class="br-p"><br><br></span>وْمْنْ بَعْدْ، مْشَى كَيْضُورْ فْالدّْوَاوْرْ كَيْعَلّْمْ فِيهُمْ.</div>
<div class="v" id="v7"><h2>يَسُوعْ كَيْصِيفْطْ تْلَامْدُه الطّْنَاشْ</h2><span class="vn">7</span> وْعَيّْطْ عْلَى التّْلَامْدْ الطّْنَاشْ وْصِيفْطْهُمْ جُوجْ بْجُوجْ وْعْطَاهُمْ السُّلْطَة بَاشْ يْخَرّْجُو الجّْنُونْ.</div>
<div class="v" id="v8"><span class="vn">8</span> وْوْصَّاهُمْ وْݣَالْ: «مَا تْدِّيوْ مْعَاكُمْ حْتَّى شِي حَاجَة فْالسّْفَرْ مْنْ غِيرْ الْعْكَّازْ. لَا خُبْزْ، وَلَا رَزْمَة، وَلَا فْلُوسْ فْحْزَامْكُمْ.</div>
<div class="v" id="v9"><span class="vn">9</span> دِيرُو الصّْبَّاطْ فْرْجْلِيكُمْ، وْمَا تْلَبْسُوشْ جُوجْ لْبْسَاتْ».</div>
<div class="v" id="v10"><span class="vn">10</span> وْݣَالْ لِيهُمْ: «الدَّارْ اللِّي قْبْلُوكُمْ مَّالِيهَا، بْقَاوْ فِيهَا حْتَّى تْخَرْجُو مْنْ تْمَّ.</div>
<div class="v" id="v11"><span class="vn">11</span> <sup class="fnm"><a name="fnm2" href="#fn2">2</a></sup>وْإِلَا جِيتُو لْشِي مُوضْعْ وْمَا رَحّْبُوشْ بِيكُمْ مَّالِيهْ، وْمَا سْمْعُوشْ كْلَامْكُمْ، خَرْجُو مْنْ تْمَّ وْسُوسُو الْغَبْرَة اللِّي فْرْجْلِيكُمْ بَاشْ تْكُونْ هَادِي شْهَادَة ضْدّْهُمْ».<sup class="fnm"><a name="fnm3" href="#fn3">3</a></sup></div>
<div class="v" id="v12"><span class="vn">12</span> وْخَرْجُو التّْلَامْدْ وْخَبّْرُو النَّاسْ بْاللِّي خَاصّْهُمْ يْتُوبُو،</div>
<div class="v" id="v13"><span class="vn">13</span> وْخَرّْجُو بْزَّافْ دْيَالْ الجّْنُونْ، وْدَهْنُو بْالزِّيتْ بْزَّافْ دْيَالْ الْمَرْضَى وْشَافَاوْهُمْ.<sup class="fnm"><a name="fnm4" href="#fn4">4</a></sup></div>
<div class="v" id="v14"><h2>الْمُوتْ دْيَالْ يُوحَنَّا الْمَعْمَدَانْ</h2><span class="vn">14</span> <span class="br-p"><br><br></span>وْسْمَعْ الْمَلِكْ هِيرُودُسْ عْلَى يَسُوعْ حِيتْ سْمِيتُه وْلَّاتْ مْعْرُوفَة. وْشِي وْحْدِينْ ݣَالُو: «يُوحَنَّا الْمَعْمَدَانْ تّْبْعَتْ مْنْ بِينْ الْمُوتَى، وْدَاكْشِّي عْلَاشْ عَنْدُه الْقُدْرَة بَاشْ يْدِيرْ الْمُعْجِزَاتْ».<sup class="fnm"><a name="fnm5" href="#fn5">5</a></sup></div>
<div class="v" id="v15"><span class="vn">15</span> وْشِي نَاسْ خْرِينْ ݣَالُو: «هَادَا رَاهْ إِيلِيَّا»، وْوْحْدِينْ خْرِينْ ݣَالُو: «هَادَا شِي نْبِي بْحَالْ الْأَنْبِيَا اللّْوّْلِينْ».</div>
<div class="v" id="v16"><span class="vn">16</span> وْمْلِّي سْمَعْ هِيرُودُسْ عْلَى هَادْ الْأُمُورْ، ݣَالْ: «هَادَا هُوَ يُوحَنَّا اللِّي قْطَعْتْ لِيهْ رَاسُه، رَاهْ تّْبْعَتْ مْنْ الْمُوتْ».</div>
<div class="v" id="v17"><span class="vn">17</span> <span class="br-p"><br><br></span>حِيتْ هِيرُودُسْ هُوَ اللِّي آمْرْ بَاشْ يْتّْقْبَطْ يُوحَنَّا وْيْتّْكَتّْفْ فْالْحَبْسْ، بْسْبَابْ هِيرُودِيَّا مْرَاةْ فِيلُبُّسْ خُو هِيرُودُسْ حِيتْ تّْزَوّْجْ بِيهَا.<sup class="fnm"><a name="fnm6" href="#fn6">6</a></sup></div>
<div class="v" id="v18"><span class="vn">18</span> عْلَاحْقَّاشْ يُوحَنَّا كَانْ كَيْݣُولْ لْهِيرُودُسْ: «حْرَامْ تّْزَوّْجْ بْمْرَاةْ خُوكْ!».</div>
<div class="v" id="v19"><span class="vn">19</span> وْحْقْدَاتْ هِيرُودِيَّا عْلَى يُوحَنَّا وْبْغَاتْ تْقْتْلُه وْمَا قْدْرَاتْشْ،</div>
<div class="v" id="v20"><span class="vn">20</span> حِيتْ هِيرُودُسْ كَانْ كَيْحْتَرْمْ يُوحَنَّا وْكَيْعْرَفْ بْلِّي هُوَ رَاجْلْ مْتَّاقِي اللَّهْ وْطَاهْرْ، وْكَانْ كَيْحْمِيهْ. وْمْلِّي كَانْ كَيْسَمْعُه كَانْ كَيْجِيهْ كْلَامُه قَاسْحْ بْزَّافْ، وْوَاخَّا هَكَّاكْ كَانْ كَيْعَجْبُه يْتّْصَنّْتْ لِيهْ.</div>
<div class="v" id="v21"><span class="vn">21</span> وْجَاتْ الْوْجْبَة لْهِيرُودِيَّا مْلِّي وْصَلْ عِيدْ الْمِيلَادْ دْيَالْ هِيرُودُسْ، وْدَارْ وَاحْدْ الْحَفْلَة وْعْرَضْ عْلَى الْوُزَرَا دْيَالُه، وْالْكْبَارْ دْ الْعَسْكَرْ، وْالنَّاسْ الْمُهِمِّينْ اللِّي فْالْجَلِيلْ.</div>
<div class="v" id="v22"><span class="vn">22</span> وْدْخْلَاتْ بَنْتْ هِيرُودِيَّا وْشْطْحَاتْ، وْعْجْبَاتْ هِيرُودُسْ وْالضّْيَافْ دْيَالُه. وْݣَالْ الْمَلِكْ لْلْبَنْتْ: «طْلْبِي اللِّي بْغِيتِي وْغَنْعْطِيهْ لِيكْ».</div>
<div class="v" id="v23"><span class="vn">23</span> وْحْلَفْ لِيهَا وْݣَالْ: «اللِّي طْلَبْتِي مْنِّي غَنْعْطِيهْ لِيكْ، وَاخَّا يْكُونْ النَّصّْ فْالْمَمْلَكَة دْيَالِي!».</div>
<div class="v" id="v24"><span class="vn">24</span> وْخْرْجَاتْ الْبَنْتْ وْسْوّْلَاتْ مّْهَا: «أَشْنُو نْطْلَبْ؟». وْهِيَ تْݣُولْ لِيهَا: «الرَّاسْ دْيَالْ يُوحَنَّا الْمَعْمَدَانْ!».</div>
<div class="v" id="v25"><span class="vn">25</span> وْدِيكْ السَّاعَة رْجْعَاتْ لْعَنْدْ الْمَلِكْ وْطْلْبَاتْ مْنُّه وْݣَالْتْ: «بْغِيتْكْ تْعْطِينِي دَابَا رَاسْ يُوحَنَّا الْمَعْمَدَانْ فْطَبْسِيلْ!».</div>
<div class="v" id="v26"><span class="vn">26</span> وْحْزَنْ الْمَلِكْ بْزَّافْ، وَلَكِنْ فَاتْ مْنُّه حْلَفْ قُدَّامْ الضّْيَافْ دْيَالُه وْمَا بْغَاشْ يْرْجَعْ فْكْلْمْتُه مْعَاهَا.</div>
<div class="v" id="v27"><span class="vn">27</span> وْدِيكْ السَّاعَة صِيفْطْ وَاحْدْ الْعَسْكْرِي وْآمْرُه يْجِيبْ رَاسْ يُوحَنَّا الْمَعْمَدَانْ. وْمْشَى هَادَاكْ الْعَسْكْرِي لْلْحَبْسْ وْقْطَعْ رَاسْ يُوحَنَّا الْمَعْمَدَانْ،</div>
<div class="v" id="v28"><span class="vn">28</span> وْجَابُه فْطَبْسِيلْ وْعْطَاهْ لْلْبَنْتْ، وْالْبَنْتْ عْطَاتُه لْمّْهَا.</div>
<div class="v" id="v29"><span class="vn">29</span> وْمْلِّي وْصْلَاتْ الْخْبَارْ لْلتّْلَامْدْ دْيَاوْلْ يُوحَنَّا، جَاوْ وْدَّاوْ الدَّاتْ دْيَالُه وْدْفْنُوهَا فْالْقْبَرْ.</div>
<div class="v" id="v30"><h2>يَسُوعْ كَيْوَكّْلْ خَمْسَالَافْ وَاحْدْ</h2><span class="vn">30</span> <span class="br-p"><br><br></span>وْرْجْعُو الرُّسُلْ مْجْمُوعِينْ عَنْدْ يَسُوعْ، وْهُمَ يْخَبّْرُوهْ بْݣَاعْ دَاكْشِّي اللِّي دَارُوهْ وْعَلّْمُوهْ.</div>
<div class="v" id="v31"><span class="vn">31</span> وْݣَالْ لِيهُمْ يَسُوعْ: «أَجِيوْ نْتُمَ بُوحْدْكُمْ لْوَاحْدْ الْمُوضْعْ خَالِي وْرْتَاحُو شِي شْوِيَّة»، حِيتْ كَانُو بْزَّافْ دْ النَّاسْ كَيْمْشِيوْ وْكَيْجِيوْ، وْمَا بْقَاشْ لْلرُّسُلْ الْوَقْتْ فِينْ يَاكْلُو.</div>
<div class="v" id="v32"><span class="vn">32</span> وْمْشَاوْ بُوحْدْهُمْ فْالْفْلُوكَة لْوَاحْدْ الْمُوضْعْ خَالِي.</div>
<div class="v" id="v33"><span class="vn">33</span> وَشَافُوهُمْ بْزَّافْ دْ النَّاسْ وْعَرْفُوهُمْ فِينْ غَادْيِينْ، وْتّْجَمْعُو مْنْ ݣَاعْ الْمْدُونْ وْسْبْقُوهُمْ عْلَى رْجْلِيهُمْ لْهَادَاكْ الْمُوضْعْ.</div>
<div class="v" id="v34"><span class="vn">34</span> وْمْلِّي نْزَلْ يَسُوعْ مْنْ الْفْلُوكَة شَافْ جْمَاعَة كْبِيرَة دْ النَّاسْ، وْحَنّْ عْلِيهُمْ حِيتْ كَانُو بْحَالْ شِي غْنَمْ بْلَا سْرَّاحْ، وْبْدَا كَيْعَلّْمْهُمْ بْزَّافْ دْ الْحَاجَاتْ.<sup class="fnm"><a name="fnm7" href="#fn7">7</a></sup></div>
<div class="v" id="v35"><span class="vn">35</span> وْمْلِّي مْشَى الْحَالْ، قَرّْبُو التّْلَامْدْ لْعَنْدْ يَسُوعْ وْݣَالُو لِيهْ: «رَاهْ مْشَى الْحَالْ، وْهَادْ الْمُوضْعْ خَالِي،</div>
<div class="v" id="v36"><span class="vn">36</span> صِيفْطْ هَادْ النَّاسْ بْحَالْهُمْ بَاشْ يْمْشِيوْ لْلْفِيرْمَاتْ وْلْلدّْوَاوْرْ اللِّي قْرَابْ وْيْشْرِيوْ لْرَاسْهُمْ الْمَاكْلَة».</div>
<div class="v" id="v37"><span class="vn">37</span> وْجَاوْبْهُمْ يَسُوعْ وْݣَالْ: «عْطِيوْهُمْ نْتُمَ مَا يَاكْلُو». وْݣَالُو لِيهْ: «وَاشْ بْغِيتِينَا نْمْشِيوْ وْنْشْرِيوْ الْخُبْزْ بْمْيَتَايْنْ دِينَارْ بَاشْ نْوَكّْلُوهُمْ؟»</div>
<div class="v" id="v38"><span class="vn">38</span> وْݣَالْ لِيهُمْ يَسُوعْ: «شْحَالْ مْنْ خُبْزَة عَنْدْكُمْ؟ سِيرُو وْشُوفُو!». وْمْلِّي عَرْفُو ݣَالُو لِيهْ: «عَنْدْنَا خَمْسَة دْ الْخُبْزَاتْ وْجُوجْ حُوتَاتْ».</div>
<div class="v" id="v39"><span class="vn">39</span> وْآمْرْ يَسُوعْ تْلَامْدُه، وْݣَالْ لِيهُمْ: «ݣُولُو لْلنَّاسْ يْݣَلْسُو جْمَاعَة جْمَاعَة فُوقْ الرّْبِيعْ الْخْضَرْ».</div>
<div class="v" id="v40"><span class="vn">40</span> وْݣَلْسُو فْجْمَاعَاتْ مْفَرّْقِينْ، شِي فِيهُمْ خَمْسِينْ وْشِي فِيهُمْ مْيَة.</div>
<div class="v" id="v41"><span class="vn">41</span> وْخْدَا يَسُوعْ هَادُوكْ الْخَمْسَة دْ الْخُبْزَاتْ وْالجُّوجْ دْ الْحُوتَاتْ وْهْزّْ عِينِيهْ لْلسّْمَا وْشْكَرْ اللَّهْ وْقَطّْعْ الْخُبْزْ وْعْطَاهْ لْلتّْلَامْدْ دْيَالُه بَاشْ يْفَرّْقُوهْ عْلَى النَّاسْ، وْقَسّْمْ الجُّوجْ دْ الْحُوتَاتْ عْلِيهُمْ كَامْلِينْ.</div>
<div class="v" id="v42"><span class="vn">42</span> وْكْلَاوْ كُلّْهُمْ حْتَّى شْبْعُو.</div>
<div class="v" id="v43"><span class="vn">43</span> وْمْنْ بَعْدْ، جْمْعُو طْنَاشْرْ ݣُفَّة مْنْ دَاكْشِّي اللِّي شَاطْ مْنْ الطّْرُوفَ دْ الْخُبْزْ وْمْنْ الْحُوتْ.</div>
<div class="v" id="v44"><span class="vn">44</span> وْهَادُوكْ اللِّي كْلَاوْ الْخُبْزْ كَانُو خَمْسَالَافْ رَاجْلْ.</div>
<div class="v" id="v45"><h2>يَسُوعْ كَيْتّْمَشَّى فُوقْ الْمَا</h2><span class="vn">45</span> <span class="br-p"><br><br></span>وْدِيكْ السَّاعَة آمْرْ يَسُوعْ التّْلَامْدْ دْيَالُه بَاشْ يْرَكْبُو فْالْفْلُوكَة لْلجِّهَة لْخْرَى دْيَالْ الْبْحَرْ، وْيْسَبْقُوهْ لْبَيْتْ صَيْدَا عْلَى مَا يْصِيفْطْ النَّاسْ بْحَالْهُمْ.</div>
<div class="v" id="v46"><span class="vn">46</span> وْبَعْدْمَا صِيفْطْهُمْ طْلَعْ لْلجّْبَلْ بَاشْ يْصَلِّي.</div>
<div class="v" id="v47"><span class="vn">47</span> وْمْلِّي طَاحْ الضّْلَامْ، كَانْتْ الْفْلُوكَة فْوَسْطْ الْبْحَرْ، وْبْقَى هُوَ بُوحْدُه فْالْبْرّْ.</div>
<div class="v" id="v48"><span class="vn">48</span> وْشَافْ يَسُوعْ بْلِّي التّْلَامْدْ دْيَالُه كَيْتّْعَدّْبُو وْهُمَ كَيْقَدّْفُو بْالْفْلُوكَة، حِيتْ الرِّيحْ كَانْتْ جَايَّة ضْدّْهُمْ. وْقْبَلْ الْفْجَرْ جَا لْعَنْدْهُمْ وْهُوَ كَيْمْشِي فُوقْ الْمَا دْ الْبْحَرْ، وْكَانْ بَاغِي يْفُوتْهُمْ.</div>
<div class="v" id="v49"><span class="vn">49</span> وْمْلِّي شَافُوهْ جَايْ فُوقْ الْمَا فَكّْرُو بْلِّي هُوَ شِي خْيَالْ دْيَالْ شِي وَاحْدْ مْيّْتْ وْبْدَاوْ كَيْغَوّْتُو،</div>
<div class="v" id="v50"><span class="vn">50</span> حِيتْ كُلّْهُمْ شَافُوهْ وْتّْخَلْعُو. وْفْدِيكْ السَّاعَة، تّْكَلّْمْ مْعَاهُمْ وْݣَالْ: «تْشَجّْعُو، أَنَا هُوَ، مَا تْخَافُوشْ!».</div>
<div class="v" id="v51"><span class="vn">51</span> وْمْنْ بَعْدْ طْلَعْ لْعَنْدْهُمْ لْلْفْلُوكَة وْهِيَ تّْهَدّْنْ الرِّيحْ. وْتْبَهْضُو التّْلَامْدْ وْتّْعَجّْبُو بْزَّافْ،</div>
<div class="v" id="v52"><span class="vn">52</span> عْلَاحْقَّاشْ مَا فَهْمُوشْ الْمُعْجِزَة دْيَالْ الْخُبْزْ، حِيتْ قَلْبْهُمْ كَانْ قَاسْحْ.</div>
<div class="v" id="v53"><h2>يَسُوعْ كَيْشَافِي بْزَّافْ دْ النَّاسْ مْرَاضْ فْجَنِّيسَارَتْ</h2><span class="vn">53</span> <span class="br-p"><br><br></span>وْمْلِّي قْطْعُو الْبْحَرْ، وْصْلُو لْجَنِّيسَارَتْ وْرْبْطُو الْفْلُوكَة تْمَّ.</div>
<div class="v" id="v54"><span class="vn">54</span> وْغِيرْ نْزَلْ يَسُوعْ وْالتّْلَامْدْ مْنْ الْفْلُوكَة، وْهُمَ يْعَرْفُوهْ النَّاسْ،</div>
<div class="v" id="v55"><span class="vn">55</span> وْبْدَاوْ كَيْتّْسَرَاوْ فْݣَاعْ هَادِيكْ الجِّهَة، وْكَيْجِيبُو الْمَرْضَى مْهْزُوزِينْ فْفْرَاشَاتْهُمْ لْكُلّْ مُوضْعْ سْمْعُو بْلِّي يَسُوعْ كَايْنْ فِيهْ.</div>
<div class="v" id="v56"><span class="vn">56</span> وْفِينْ مَا مْشَى سْوَا لْلدّْوَاوْرْ وْلَا لْلْمْدُونْ وْلَا لْلْفِيرْمَاتْ، كَيْحَطُّو لِيهْ الْمَرْضَى فْالسّْوَاقْ، وْكَيْطْلْبُوهْ بَاشْ يْمَسُّو وَاخَّا غِيرْ جْلَايْلُه. وْݣَاعْ الْمَرْضَى اللِّي مْسُّوهْ تّْشَافَاوْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->يوحنا ٤‏:٤٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->لوقا ١٠‏:٤‏-١١<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->الاعمال ١٣‏:٥١<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->يعقوب ٥‏:١٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->متى ١٦‏:١٤؛ مرقس ٨‏:٢٨؛ لوقا ٩‏:١٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->لوقا ٣‏:١٩‏،٢٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><span class='RTL'><!--endraw 1-->متى ٩‏:٣٦<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>