<html><head>
<meta http-equiv="Content-Type" content="text/html;charset=utf-8" />
<title>Matt 12 &ndash; مَتَّى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 12);">
<div id="navbar"><a href="../index.html">الترجمة المغربية القياسية</a> &ndash; <b>مَتَّى</b> &ndash; <a href="Matt_1.html">1</a> ... <a href="Matt_10.html">10</a> <a href="Matt_11.html">11</a> <b>12</b> <a href="Matt_13.html">13</a> <a href="Matt_14.html">14</a> ... <a href="Matt_28.html">28</a> </div><hr>
<h1>Matt 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>يَسُوعْ كَيْعَلّْمْ عْلَى السّْبْتْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ طْنَاشْ</b></span> <span class="br-p"><br><br></span>وْفْدِيكْ لِيَّامْ، فْوَاحْدْ السّْبْتْ، دَازْ يَسُوعْ بِينْ الْفْدَادْنْ دْ الزّْرَعْ، وْكَانْ فْتْلَامْدُه الجُّوعْ، وْهُمَ يْبْدَاوْ كَيْقَطّْعُو السّْبُولْ وْكَيَاكْلُو.</div>
<div class="v" id="v2"><span class="vn">2</span> وْمْلِّي شَافُوهُمْ الْفْرِّيسِيِّينْ ݣَالُو لِيهْ: «شُوفْ تْلَامْدْكْ كَيْدِيرُو شِي حْوَايْجْ مَا خَاصّْهُمْشْ يْتّْدَارُو نْهَارْ السّْبْتْ!».</div>
<div class="v" id="v3"><span class="vn">3</span> وْرَدّْ عْلِيهُمْ: «وَاشْ مَا قْرِيتُوشْ آشْ دَارْ دَاوُدْ مْلِّي جَاهْ الجُّوعْ هُوَ وْهَادُوكْ اللِّي مْعَاهْ؟</div>
<div class="v" id="v4"><span class="vn">4</span> وْكِيفَاشْ دْخَلْ لْبِيتْ اللَّهْ، وْكْلَا الْخُبْزْ اللِّي كَيْقَدّْمُوهْ لْلَّهْ، اللِّي مَا كَانْشْ خَاصّْ يَاكْلُه لَا هُوَ وَلَا هَادُوكْ اللِّي مْعَاهْ مْنْ غِيرْ رْجَالْ الدِّينْ بُوحْدْهُمْ.</div>
<div class="v" id="v5"><span class="vn">5</span> وَاشْ مَا قْرِيتُوشْ فْالتَّوْرَاةْ بْلِّي رْجَالْ الدِّينْ وْهُمَ كَيْخَدْمُو فْبِيتْ اللَّهْ نْهَارْ السّْبْتْ، كَيْتّْعَدَّاوْ عْلَى السّْبْتْ، وْوَاخَّا دَاكْشِّي مَا عْلِيهُمْ لُومْ؟</div>
<div class="v" id="v6"><span class="vn">6</span> وَلَكِنْ أَنَا نْݣُولْ لِيكُمْ: رَاهْ كَايْنْ هْنَا اللِّي هُوَ كْبَرْ مْنْ بِيتْ اللَّهْ.</div>
<div class="v" id="v7"><span class="vn">7</span> وْكُونْ فْهَمْتُو الْمَعْنَى دْيَالْ الْآيَة اللِّي كَتْݣُولْ: بْغِيتْ الرَّحْمَة مَاشِي الدّْبِيحَة، كُونْ ݣَاعْ مَا حْكَمْتُو عْلَى اللِّي مَا عْلِيهُمْ لُومْ.</div>
<div class="v" id="v8"><span class="vn">8</span> حِيتْ وَلْدْ الْإِنْسَانْ هُوَ الرَّبّْ دْيَالْ السّْبْتْ».</div>
<div class="v" id="v9"><h2>يَسُوعْ كَيْشَافِي فْنْهَارْ السّْبْتْ</h2><span class="vn">9</span> <span class="br-p"><br><br></span>وْمْشَى مْنْ تْمَّ وْجَا لْدَارْ الصّْلَاة دْيَالْهُمْ،</div>
<div class="v" id="v10"><span class="vn">10</span> وْلْقَا وَاحْدْ الرَّاجْلْ يْدُّه مْشْلُولَة. وْهُمَ يْسْوّْلُوهْ وْݣَالُو: «وَاشْ حْلَالْ الشِّفَا نْهَارْ السّْبْتْ؟» سْوّْلُوهْ بَاشْ يْلْقَاوْ عْلِيهْ شِي تُهْمَة.</div>
<div class="v" id="v11"><span class="vn">11</span> وْجَاوْبْهُمْ: «إِلَا شِي وَاحْدْ فِيكُمْ عَنْدُه خْرُوفْ وَاحْدْ وْطَاحْ لِيهْ فْحَفْرَة نْهَارْ السّْبْتْ، وَاشْ مَا غَيْقَبْطُوشْ وْيْهَزُّه وْيْخَرّْجُه؟<sup class="fnm"><a name="fnm1" href="#fn1">1</a></sup></div>
<div class="v" id="v12"><span class="vn">12</span> إِيوَا رَاهْ قِيمْةْ بْنَادْمْ كْتَرْ بْزَّافْ مْنْ الْخْرُوفْ! وْهَادْشِّي عْلَاشْ عَمَلْ الْخِيرْ حْلَالْ نْهَارْ السّْبْتْ».</div>
<div class="v" id="v13"><span class="vn">13</span> وْݣَالْ يَسُوعْ لْلرَّاجْلْ اللِّي يْدُّه مْشْلُولَة: «مْدّْ يْدّْكْ!» وْمْدّْهَا، وْهِيَ تْوَلِّي صْحِيحَة بْحَالْ الْيْدّْ لْخْرَى.</div>
<div class="v" id="v14"><span class="vn">14</span> وْخَرْجُو الْفْرِّيسِيِّينْ كَيْتَّافْقُو كِيفَاشْ يْقْتْلُوهْ.</div>
<div class="v" id="v15"><h2>يَسُوعْ هُوَ الْمْخْتَارْ مْنْ اللَّهْ</h2><span class="vn">15</span> <span class="br-p"><br><br></span>وْمْلِّي سَاقْ يَسُوعْ الْخْبَارْ، مْشَى مْنْ تْمَّ وْتْبْعُوهْ جْمَاعَاتْ كْتَارْ مْنْ النَّاسْ، وْشْفَاهُمْ كُلّْهُمْ.</div>
<div class="v" id="v16"><span class="vn">16</span> وْوْصَّاهُمْ بَاشْ مَا يْخَبّْرُو حَدّْ عْلِيهْ.</div>
<div class="v" id="v17"><span class="vn">17</span> بَاشْ يْتّْحَقّْقْ الْكْلَامْ اللِّي ݣَالْ النّْبِي إِشْعِيَا:</div>
<div class="v" id="v18"><span class="vn">18</span> <span class="br-p"><br><br></span><span class="br-ind"><br><span class="indent">&nbsp;</span></span>«هَا هُوَ عَبْدِي اللِّي خْتَارِيتْ،<br> <span class="br-ind"><br><span class="indent">&nbsp;</span></span>الْعْزِيزْ دْيَالِي اللِّي بِيهْ نْفْسِي فْرْحَاتْ بْزَّافْ.<br> <span class="br-ind"><br><span class="indent">&nbsp;</span></span>غَادِي نْحَطّْ عْلِيهْ رُوحِي،<br> <span class="br-ind"><br><span class="indent">&nbsp;</span></span>وْغَيْخَبّْرْ الشّْعُوبْ بْالْحَقّْ.<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>مَا غَيْتّْخَاصْمْ وْمَا غَيْغَوّْتْ،<br> <span class="br-ind"><br><span class="indent">&nbsp;</span></span>حْتَّى حَدّْ مَا غَيْسْمَعْ صُوتُه فْالزّْنَاقِي.<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>قْصْبَة مْشْقُوقَة مَا غَيْهَرّْسْ،<br> <span class="br-ind"><br><span class="indent">&nbsp;</span></span>وْفْتِيلَة كَتْطْلَقْ الدّْخَّانْ مَا غَيْطْفِي،<br> <span class="br-ind"><br><span class="indent">&nbsp;</span></span>حْتَّى يْرَدّْ الْحَقّْ هُوَ اللِّي غَالْبْ.<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>وْفْالْإِسْمْ دْيَالُه غَيْدِيرُو الشّْعُوبْ رْجَاهُمْ».<br></div>
<div class="v" id="v22"><h2>يَسُوعْ وْبَعْلَزَبُولْ</h2><span class="vn">22</span> <span class="br-p"><br><br></span>وْجَابُو شِي نَاسْ لْيَسُوعْ وَاحْدْ الرَّاجْلْ عْمَى وْزِيزُونْ وْسَاكْنُه جْنّْ، وْهُوَ يْشَافِيهْ، وْهَكَّا وْلَّى قَادْرْ يْتّْكَلّْمْ وْيْشُوفْ.</div>
<div class="v" id="v23"><span class="vn">23</span> وْتّْعَجّْبُو الجّْمَاعَاتْ دْ النَّاسْ وْݣَالُو: «يَاكْمَا هَادَا هُوَ بْنْ دَاوُدْ؟».</div>
<div class="v" id="v24"><span class="vn">24</span> وْمْلِّي سْمْعُو الْفْرِّيسِيِّينْ هَادْشِّي ݣَالُو: «هَادَا رَاهْ مَا كَيْخَرّْجْ الجّْنُونْ غِيرْ بْبَعْلَزَبُولْ رَئِيسْ الجّْنُونْ».<sup class="fnm"><a name="fnm2" href="#fn2">2</a></sup></div>
<div class="v" id="v25"><span class="vn">25</span> <span class="br-p"><br><br></span>وْعْرَفْ يَسُوعْ فَاشْ كَيْفَكّْرُو وْݣَالْ لِيهُمْ: «كُلّْ مَمْلَكَة كَتّْقْسَمْ كَتّْخَرّْبْ، وْكُلّْ مْدِينَة وْلَا عَائِلَة كَتّْقْسَمْ مَا غَتْدُومْشْ.</div>
<div class="v" id="v26"><span class="vn">26</span> إِيوَا إِلَا كَانْ الشِّيطَانْ كَيْخَرّْجْ الشِّيطَانْ، غَادِي يْكُونْ الشِّيطَانْ تّْقْسَمْ وْوْلَّى ضْدّْ رَاسُه، وْإِلَا تّْقْسَمْ وْوْلَّى ضْدّْ رَاسُه كِيفَاشْ غَادِي تْبْقَى مَمْلَكْتُه تَابْتَة؟</div>
<div class="v" id="v27"><span class="vn">27</span> وْإِلَا كْنْتْ أَنَا بْبَعْلَزَبُولْ كَنْخَرّْجْ الجّْنُونْ، إِيوَا شْكُونْ هَادَا اللِّي وْلَادْكُمْ كَيْخَرّْجُوهُمْ بِيهْ؟ عْلَى هَادْشِّي رَاهْ وْلَادْكُمْ اللِّي غَادِي يْحَكْمُو عْلِيكُمْ.</div>
<div class="v" id="v28"><span class="vn">28</span> وَلَكِنْ إِلَا كْنْتْ أَنَا بْرُوحْ اللَّهْ كَنْخَرّْجْ الجّْنُونْ، رَاهْ مَمْلَكَةْ اللَّهْ جَاتْ فْوَسْطْ مْنّْكُمْ.</div>
<div class="v" id="v29"><span class="vn">29</span> وْكِيفَاشْ يْقْدَرْ شِي حَدّْ يْدْخَلْ لْدَارْ شِي وَاحْدْ صْحِيحْ وْيْسْرَقْ لِيهْ حْوَايْجُه بْلَا مَا يْكَتّْفُه فْاللّْوّْلْ، وْعَادْ يْسْرَقْ لِيهْ دَارُه؟</div>
<div class="v" id="v30"><span class="vn">30</span> اللِّي مَاشِي مْعَايَ رَاهْ ضْدِّي، وْاللِّي مَا كَيْجْمَعْشْ مْعَايَ رَاهْ كَيْفَرّْقْ.<sup class="fnm"><a name="fnm3" href="#fn3">3</a></sup></div>
<div class="v" id="v31"><span class="vn">31</span> <span class="br-p"><br><br></span>دَاكْشِّي عْلَاشْ نْݣُولْ لِيكُمْ: كُلّْ دَنْبْ وْكُلّْ كْلَامْ الْكُفْرْ اللِّي كَيْتّْݣَالْ غَيْتّْغْفَرْ لْلنَّاسْ، وَلَكِنْ كْلَامْ الْكُفْرْ اللِّي كَيْتّْݣَالْ عْلَى الرُّوحْ الْقُدُسْ مَا غَيْتّْغْفَرْشْ.</div>
<div class="v" id="v32"><span class="vn">32</span> اللِّي ݣَالْ شِي كْلْمَة ضْدّْ وَلْدْ الْإِنْسَانْ غَيْتّْغْفَرْ لِيهْ، وَلَكِنْ اللِّي ݣَالْ شِي كْلْمَة ضْدّْ الرُّوحْ الْقُدُسْ مَا غَادِيشْ يْتّْغْفَرْ لِيهْ لَا فْهَادْ الدّْنْيَا وَلَا فْلَاخْرَة».<sup class="fnm"><a name="fnm4" href="#fn4">4</a></sup></div>
<div class="v" id="v33"><h2>الشَّجْرَة وْغَلّْتْهَا</h2><span class="vn">33</span> <span class="br-p"><br><br></span>«غْرْسُو شَجْرَة مْزْيَانَة وْغَتْكُونْ غَلّْتْهَا مْزْيَانَة، وْلَا غْرْسُو شَجْرَة خَايْبَة وْغَتْكُونْ غَلّْتْهَا خَايْبَة. رَاهْ مْنْ الْغْلَّة كَتّْعْرَفْ الشَّجْرَة.<sup class="fnm"><a name="fnm5" href="#fn5">5</a></sup></div>
<div class="v" id="v34"><span class="vn">34</span> آ تْرِّيكْةْ اللّْفَاعِي! كِيفَاشْ تْقَدْرُو تْݣُولُو شِي كْلَامْ مْزْيَانْ وْنْتُمَ مَا مْزْيَانِينْشْ؟ رَاهْ دَاكْشِّي اللِّي كَيْخْرُجْ مْنْ الْقَلْبْ كَيْتّْكَلّْمْ بِيهْ الْفُمّْ.<sup class="fnm"><a name="fnm6" href="#fn6">6</a></sup></div>
<div class="v" id="v35"><span class="vn">35</span> بْنَادْمْ الْمْزْيَانْ كَيْخَرّْجْ الْحْوَايْجْ الْمْزْيَانِينْ مْنْ الْكَنْزْ الْمْزْيَانْ اللِّي فْقَلْبُه، وْبْنَادْمْ الْخَايْبْ كَيْخَرّْجْ الْحْوَايْجْ الْخَايْبِينْ مْنْ الْكَنْزْ الْخَايْبْ اللِّي فْقَلْبُه.</div>
<div class="v" id="v36"><span class="vn">36</span> وْنْݣُولْ لِيكُمْ: رَاهْ كُلّْ هَضْرَة خَاوْيَة كَيْݣُولُوهَا النَّاسْ، غَادِي يْتّْحَاسْبُو عْلِيهَا فْيُومْ الْحِسَابْ.</div>
<div class="v" id="v37"><span class="vn">37</span> عْلَاحْقَّاشْ رَاهْ بْكْلَامْكْ غَادِي يْتّْحْكَمْ عْلِيكْ يَا إِمَّا بَارِي وْيَا إِمَّا مُدْنِبْ».</div>
<div class="v" id="v38"><h2>الْعُلَمَا دْ الشّْرَعْ وْالْفْرِّيسِيِّينْ بْغَاوْ يْشُوفُو شِي عَلَامَة</h2><span class="vn">38</span> <span class="br-p"><br><br></span>وْدِيكْ السَّاعَة رْدُّو عْلِيهْ شِي وْحْدِينْ مْنْ الْعُلَمَا دْ الشّْرَعْ وْالْفْرِّيسِيِّينْ وْݣَالُو: «آ سِيدِي، رَاهْ بْغِينَا نْشُوفُو مْنّْكْ شِي عَلَامَة».<sup class="fnm"><a name="fnm7" href="#fn7">7</a></sup></div>
<div class="v" id="v39"><span class="vn">39</span> وْهُوَ يْݣُولْ لِيهُمْ: «جِيلْ قْبِيحْ وْفَاسْدْ كَيْطْلَبْ عَلَامَة! وْمَا غَادِي تّْعْطَاهْ حْتَّى شِي عَلَامَة مْنْ غِيرْ عَلَامَةْ النّْبِي يُونَانْ.<sup class="fnm"><a name="fnm8" href="#fn8">8</a></sup></div>
<div class="v" id="v40"><span class="vn">40</span> عْلَاحْقَّاشْ كِمَا بْقَى يُونَانْ فْكَرْشْ الْحُوتَة تْلْتْ يَّامْ وْتْلْتْ لْيَالِي، هَكَّا غَادِي يْبْقَى وَلْدْ الْإِنْسَانْ فْقَلْبْ الْأَرْضْ تْلْتْ يَّامْ وْتْلْتْ لْيَالِي.</div>
<div class="v" id="v41"><span class="vn">41</span> نَاسْ نِينَوَى غَادِي يْتّْبَعْتُو فْيُومْ الْحِسَابْ مْعَ هَادْ الْجِيلْ وْيْشَهْدُو عْلِيهْ، عْلَاحْقَّاشْ هُمَ تَابُو مْلِّي نَبّْهْهُمْ يُونَانْ، وْهَا هُوَ دَابَا هْنَا وَاحْدْ فْضَلْ مْنْ يُونَانْ.</div>
<div class="v" id="v42"><span class="vn">42</span> وْمَلِكَةْ الْجَنُوبْ غَادْيَة تّْبْعَتْ فْيُومْ الْحِسَابْ مْعَ هَادْ الْجِيلْ وْتْشْهَدْ عْلِيهْ، عْلَاحْقَّاشْ جَاتْ مْنْ أَرْضْ بْعِيدَة بَاشْ تْسْمَعْ حْكْمَةْ سُلَيْمَانْ، وْهَا هُوَ دَابَا هْنَا وَاحْدْ فْضَلْ مْنْ سُلَيْمَانْ.</div>
<div class="v" id="v43"><span class="vn">43</span> <span class="br-p"><br><br></span>رَاهْ مْلِّي كَيْخْرُجْ الجّْنْ مْنْ بْنَادْمْ كَيْمْشِي يْضُورْ فْبْلَايْصْ مَا فِيهُمْشْ الْمَا، كَيْقَلّْبْ عْلَى الرَّاحَة وْمَا كَيْلْقَاهَاشْ،</div>
<div class="v" id="v44"><span class="vn">44</span> وْكَيْݣُولْ: أَرَا نْرْجَعْ لْدَارِي اللِّي خْرَجْتْ مْنّْهَا، وْكَيْرْجَعْ لِيهَا وْكَيْلْقَاهَا خَاوْيَة وْمْشَطّْبَة وْمْقَادَّة.</div>
<div class="v" id="v45"><span class="vn">45</span> وْكَيْمْشِي وْكَيْدِّي مْعَاهْ سْبْعَة دْيَالْ الجّْنُونْ خْرِينْ شَرّْ مْنُّه. وْمْلِّي كَيْدَخْلُو كَيْسَكْنُو تْمَّ، وْكَتْوَلِّي حَالْةْ هَادَاكْ بْنَادْمْ اللّْخْرَانِيَّة كْفَسْ مْنْ حَالْتُه اللّْوْلَانِيَّة. هَادْشِّي اللِّي غَادِي يْطْرَا لْهَادْ الْجِيلْ اللِّي كَيْدِيرْ الشَّرّْ حْتَّى هُوَ».</div>
<div class="v" id="v46"><h2>خُوتْ يَسُوعْ وْمُّه</h2><span class="vn">46</span> <span class="br-p"><br><br></span>وْمْلِّي كَانْ كَيْتّْكَلّْمْ مْعَ الجّْمَاعَاتْ دْ النَّاسْ، جَاتْ مُّه وْخُوتُه وْوَقْفُو بْرَّا بَاغْيِينْ يْتّْكَلّْمُو مْعَاهْ. <span class="br-p"><br><br></span>[</div>
<div class="v" id="v47"><span class="vn">47</span> وْهُوَ يْݣُولْ لِيهْ وَاحْدْ مْنْ الْحَاضْرِينْ: «هَا مُّكْ وْخُوتْكْ وَاقْفِينْ بْرَّا بَاغْيِينْ يْتّْكَلّْمُو مْعَاكْ».]</div>
<div class="v" id="v48"><span class="vn">48</span> <span class="br-p"><br><br></span>وْهُوَ يْجَاوْبُه يَسُوعْ وْݣَالْ لِيهْ: «شْكُونْ هِيَ مِّي؟ وْشْكُونْ هُمَ خُوتِي؟».</div>
<div class="v" id="v49"><span class="vn">49</span> وْنَعّْتْ بْيْدُّه لْجِهْةْ تْلَامْدُه وْݣَالْ: «هَا هُمَ مِّي وْخُوتِي،</div>
<div class="v" id="v50"><span class="vn">50</span> حِيتْ هَادُوكْ اللِّي كَيْدِيرُو مُرَادْ بَّا اللِّي فْالسّْمَا، هُمَ خُويَا وْخْتِي وْمِّي».</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->لوقا ١٤‏:٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->متى ٩‏:٣٤؛ ١٠‏:٢٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->مرقس ٩‏:٤٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->لوقا ١٢‏:١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->متى ٧‏:٢٠؛ لوقا ٦‏:٤٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><span class='RTL'><!--endraw 1-->متى ٣‏:٧؛ ٢٣‏:٣٣؛ لوقا ٣‏:٧؛ متى ١٥‏:١٨؛ لوقا ٦‏:٤٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><span class='RTL'><!--endraw 1-->متى ١٦‏:١؛ مرقس ٨‏:١١؛ لوقا ١١‏:١٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><span class='RTL'><!--endraw 1-->متى ١٦‏:٤؛ مرقس ٨‏:١٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>