<html><head>
<meta http-equiv="Content-Type" content="text/html;charset=utf-8" />
<title>Matt 2 &ndash; مَتَّى &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 2);">
<div id="navbar"><a href="../index.html">الترجمة المغربية القياسية</a> &ndash; <b>مَتَّى</b> &ndash; <a href="Matt_1.html">1</a> <b>2</b> <a href="Matt_3.html">3</a> <a href="Matt_4.html">4</a> ... <a href="Matt_28.html">28</a> </div><hr>
<h1>Matt 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْعُلَمَا دْ النّْجُومْ جَاوْ يْشُوفُو يَسُوعْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّانِي</b></span> <span class="br-p"><br><br></span>وْمْلِّي تّْزَادْ يَسُوعْ فْبِيتْ لَحْمْ اللِّي فْبْلَادْ الْيَهُودِيَّة، فْعَهْدْ الْمَلِكْ هِيرُودُسْ، جَاوْ مْنْ الشَّرْقْ لْأُورْشَلِيمْ شِي عُلَمَا دْ النّْجُومْ</div>
<div class="v" id="v2"><span class="vn">2</span> كَيْسْوّْلُو: «فِينْ هُوَ مَلِكْ لِيهُودْ اللِّي تّْزَادْ؟ حِيتْ شْفْنَا النّْجْمَة دْيَالُه طَالْعَة فْالشَّرْقْ وْجِينَا بَاشْ نْسَجْدُو لِيهْ».</div>
<div class="v" id="v3"><span class="vn">3</span> وْمْلِّي سْمَعْ الْمَلِكْ هِيرُودُسْ هَادْشِّي، خَافْ هُوَ وْݣَاعْ النَّاسْ اللِّي فْأُورْشَلِيمْ.</div>
<div class="v" id="v4"><span class="vn">4</span> وْنَاضْ جْمَعْ الرُّؤَسَا دْ رْجَالْ الدِّينْ وْالْعُلَمَا دْ الشّْرَعْ كُلّْهُمْ، وْسْوّْلْهُمْ: «فِينْ غَيْتّْوْلَدْ الْمَسِيحْ؟».</div>
<div class="v" id="v5"><span class="vn">5</span> وْجَاوْبُوهْ: «فْبِيتْ لَحْمْ اللِّي فْبْلَادْ الْيَهُودِيَّة، حِيتْ هَادْشِّي اللِّي كْتَبْ عْلِيهْ النّْبِي مْلِّي ݣَالْ:</div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>وْنْتِ آ بِيتْ لَحْمْ، اللِّي فْبْلَادْ يَهُودَا،<br> <span class="br-ind"><br><span class="indent">&nbsp;</span></span>رَاكِ مَاشِي نْتِ هِيَ الصّْغِيرَة فْمْدُونْ يَهُودَا،<br> <span class="br-ind"><br><span class="indent">&nbsp;</span></span>حِيتْ مْنّْكْ غَادِي يْخْرَجْ رَئِيسْ<br> <span class="br-ind"><br><span class="indent">&nbsp;</span></span>غَيْحْكَمْ الشَّعْبْ دْيَالِي إِسْرَائِيلْ».<br></div>
<div class="v" id="v7"><span class="vn">7</span> <span class="br-p"><br><br></span>وْمْنْ بَعْدْ صِيفْطْ هِيرُودُسْ عْلَى الْعُلَمَا دْ النّْجُومْ فْالسِّرْ، وْتّْحَقّْقْ مْنّْهُمْ عْلَى الْوَقْتْ اللِّي بَانْتْ فِيهْ النّْجْمَة.</div>
<div class="v" id="v8"><span class="vn">8</span> وْمْنْ بَعْدْ صِيفْطْهُمْ لْبِيتْ لَحْمْ وْݣَالْ لِيهُمْ: «سِيرُو قَلّْبُو مْزْيَانْ عْلَى الْوَلْدْ. وْمْلِّي تْلْقَاوْهْ، أَجِيوْ خَبّْرُونِي بَاشْ حْتَّى أَنَا نْمْشِي وْنْسْجَدْ لِيهْ».</div>
<div class="v" id="v9"><span class="vn">9</span> وْمْلِّي سْمْعُو كْلَامْ الْمَلِكْ، مْشَاوْ. وْهِيَ تْبَانْ لِيهُمْ النّْجْمَة اللِّي كَانُو شَافُوهَا فْالشَّرْقْ، وْبْقَاتْ غَادْيَة قُدَّامْهُمْ حْتَّى وْصْلَاتْ لْلْمُوضْعْ فِينْ كَانْ الْوَلْدْ وْوَقْفَاتْ.</div>
<div class="v" id="v10"><span class="vn">10</span> وْغِيرْ شَافُو النّْجْمَة، فْرْحُو بْزَّافْ.</div>
<div class="v" id="v11"><span class="vn">11</span> وْمْلِّي دَخْلُو لْلدَّارْ، شَافُو الْوَلْدْ وْمُّه مَرْيَمْ، وْهُمَ يْرَكْعُو وْسْجْدُو لِيهْ، وْحْلُّو صْنَادْقْهُمْ وْهْدَاوْ لِيهْ الدّْهَبْ وْالْلُّبَانْ وْالْمَسْكْ الْحُرّْ.</div>
<div class="v" id="v12"><span class="vn">12</span> وْمْلِّي نَبّْهُمْ الرَّبّْ فْالْمْنَامْ بَاشْ مَا يْرْجْعُوشْ لْعَنْدْ هِيرُودُسْ، شْدُّو طْرِيقْ خْرَى وْرْجْعُو لْبْلَادْهُمْ.</div>
<div class="v" id="v13"><h2>الْعَائِلَة دْيَالْ يَسُوعْ كَتْهْرَبْ لْمِصْرْ</h2><span class="vn">13</span> <span class="br-p"><br><br></span>وْمْنْ بَعْدْمَا مْشَاوْ الْعُلَمَا، بَانْ مَلَاكْ الرَّبّْ لْيُوسْفْ فْالْمْنَامْ وْݣَالْ لِيهْ: «نُوضْ وْخُدْ الْوَلْدْ وْمُّه وْهْرَبْ لْمِصْرْ، وْبْقَى تْمَّ حْتَّى نْݣُولْ لِيكْ وْقْتَاشْ خَاصّْكْ تْرْجَعْ، حِيتْ هِيرُودُسْ غَادِي يْقَلّْبْ عْلَى الْوَلْدْ بَاشْ يْقْتْلُه».</div>
<div class="v" id="v14"><span class="vn">14</span> وْنَاضْ يُوسْفْ وْخْدَا الْوَلْدْ وْمُّه بْاللِّيلْ وْمْشَاوْ لْمِصْرْ.</div>
<div class="v" id="v15"><span class="vn">15</span> وْبْقَى تْمَّ حْتَّى مَاتْ هِيرُودُسْ بَاشْ يْتّْحَقّْقْ كْلَامْ الرَّبّْ عْلَى لْسَانْ النّْبِي اللِّي ݣَالْ: «مْنْ مِصْرْ عَيّْطْتْ عْلَى وْلْدِي».</div>
<div class="v" id="v16"><h2>هِيرُودُسْ كَيْقْتَلْ الدّْرَارِي الصّْغَارْ</h2><span class="vn">16</span> <span class="br-p"><br><br></span>وْمْلِّي شَافْ هِيرُودُسْ بْلِّي الْعُلَمَا دْ النّْجُومْ لَعْبُو بِيهْ، تْقَلّْقْ بْزَّافْ وْآمْرْ بَاشْ يْتّْقْتْلُو ݣَاعْ الدّْرَارِي اللِّي فْبِيتْ لَحْمْ وْالنَّوَاحِي دْيَالْهَا مْنْ وَلْدْ عَامَيْنْ لْلْتَحْتْ، حِيتْ هَادِي هِيَ الْمُدَّة اللِّي دَازْتْ عْلَى الْوَقْتْ اللِّي عَرْفُه مْنْ الْعُلَمَا دْ النّْجُومْ،</div>
<div class="v" id="v17"><span class="vn">17</span> وْهَكَّا تْحَقّْقْ كْلَامْ الرَّبّْ عْلَى لْسَانْ النّْبِي إِرْمِيَا اللِّي ݣَالْ:</div>
<div class="v" id="v18"><span class="vn">18</span> <span class="br-p"><br><br></span><span class="br-ind"><br><span class="indent">&nbsp;</span></span>«مْنْ الرَّامَة تّْسْمَعْ غْوَاتْ،<br> <span class="br-ind"><br><span class="indent">&nbsp;</span></span>بْكَا وْنْوَاحْ كْتِيرْ،<br> <span class="br-ind"><br><span class="indent">&nbsp;</span></span>رَاحِيلْ كَتْبْكِي عْلَى وْلَادْهَا<br> <span class="br-ind"><br><span class="indent">&nbsp;</span></span>وْمَا بْغَاتْشْ اللِّي يْعَزِّيهَا،<br> <span class="br-ind"><br><span class="indent">&nbsp;</span></span>حِيتْ وْلَادْهَا مَاتُو».<br></div>
<div class="v" id="v19"><h2>الْعَائِلَة دْيَالْ يَسُوعْ كَتْرْجَعْ مْنْ مِصْرْ</h2><span class="vn">19</span> <span class="br-p"><br><br></span>وْمْلِّي مَاتْ هِيرُودُسْ بَانْ مَلَاكْ الرَّبّْ لْيُوسْفْ فْالْمْنَامْ وْهُوَ فْمِصْرْ،</div>
<div class="v" id="v20"><span class="vn">20</span> وْݣَالْ لِيهْ: «نُوضْ خُدْ الْوَلْدْ وْمُّه وْرْجَعْ لْبْلَادْ إِسْرَائِيلْ، حِيتْ هَادُوكْ اللِّي كَانُو بَاغْيِينْ يْقْتْلُو الْوَلْدْ مَاتُو».</div>
<div class="v" id="v21"><span class="vn">21</span> وْنَاضْ يُوسْفْ وْخْدَا الْوَلْدْ وْمُّه وْرْجَعْ لْبْلَادْ إِسْرَائِيلْ.</div>
<div class="v" id="v22"><span class="vn">22</span> وَلَكِنْ مْلِّي سْمَعْ بْلِّي أَرْخِيلَاوْسْ وْلَّى كَيْحْكَمْ فْبْلَادْ الْيَهُودِيَّة فْبْلَاصْةْ هِيرُودُسْ بَّاهْ، خَافْ يْرْجَعْ لْتْمَّ. وْحِيتْ نَبّْهُه اللَّهْ فْالْمْنَامْ مْشَى لْجْوَايْهْ الْجَلِيلْ.</div>
<div class="v" id="v23"><span class="vn">23</span> وْجَا لْوَاحْدْ الْمْدِينَة سْمِيتْهَا النَّاصِرَة وْسْكَنْ فِيهَا، بَاشْ يْتّْحَقّْقْ كْلَامْ اللَّهْ عْلَى لْسَانْ الْأَنْبِيَا اللِّي ݣَالُو: «غَادِي يْتّْسَمَّى نَاصِرِي».<sup class="fnm"><a name="fnm1" href="#fn1">1</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->مرقس ١‏:٢٤؛ لوقا ٢‏:٣٩؛ يوحنا ١‏:٤٥<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>