<html><head>
<meta http-equiv="Content-Type" content="text/html;charset=utf-8" />
<title>Phil 1 &ndash; رِسَالَةْ فِيلِبِّي &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Phil', 1);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ فِيلِبِّي</b> &ndash; <b>1</b> <a href="Phil_2.html">2</a> <a href="Phil_3.html">3</a> <a href="Phil_4.html">4</a> </div><hr>
<h1>Phil 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>السّْلَامْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ اللّْوّْلْ</b></span> <span class="br-p"><br><br></span>مْنْ بُولُسْ وْتِيمُوتَاوُسْ، الْعْبِيدْ دْيَالْ الْمَسِيحْ يَسُوعْ، لْݣَاعْ الْمُومْنِينْ الْمْقَدّْسِينْ فْالْمَسِيحْ يَسُوعْ اللِّي فْفِيلِبِّي وْلْݣَاعْ الْمْسْؤُولِينْ وْالْمُدَبِّرِينْ فْالْكْنِيسَة،<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> النِّعْمَة وْالْهْنَا لِيكُمْ مْنْ اللَّهْ بَّانَا وْالرَّبّْ يَسُوعْ الْمَسِيحْ.</div>
<div class="v" id="v3"><h2>الصّْلَاة دْيَالْ بُولُسْ</h2><span class="vn">3</span> <span class="br-p"><br><br></span>كَنْشْكَرْ اللَّهْ فْكُلّْ وَقْتْ كَنْتّْفَكّْرْكُمْ فِيهْ،</div>
<div class="v" id="v4"><span class="vn">4</span> وْدِيمَا مْلِّي كَنْصَلِّي مْنْ جِهْتْكُمْ، كَنْصَلِّي بْالْفَرْحَة،</div>
<div class="v" id="v5"><span class="vn">5</span> حِيتْ عَاوْنْتُونِي بَاشْ نْخَبّْرْ بْالْإِنْجِيلْ، مْنْ النّْهَارْ اللّْوّْلْ اللِّي عْرَفْتْكُمْ فِيهْ حْتَّى لْدَابَا.</div>
<div class="v" id="v6"><span class="vn">6</span> وْأَنَا مْتْيِقّْنْ بْلِّي اللَّهْ اللِّي بْدَا كَيْدِيرْ فِيكُمْ هَادْ الْأَعْمَالْ الْمْزْيَانَة، غَادِي يْكَمّْلْهَا حْتَّى لْيُومْ الْمْجِي دْيَالْ يَسُوعْ الْمَسِيحْ.</div>
<div class="v" id="v7"><span class="vn">7</span> وْرَاهْ عَنْدِي الْحَقّْ نْفَكّْرْ فِيكُمْ كُلّْكُمْ، حِيتْ نْتُمَ فْقَلْبِي، وْكُلّْكُمْ كَتْشَارْكُونِي فْالْخْدْمَة اللِّي نْعَمْ بِيهَا اللَّهْ عْلِيَّ، سْوَا وْأَنَا دَابَا مْشْدُودْ فْالْحَبْسْ، وْلَا مْلِّي كْنْتْ كَنْدَافْعْ عْلَى رَاسِي فْالْمَحْكَمَة وْكَنْبَيّْنْ بْلِّي الْإِنْجِيلْ حَقّْ.</div>
<div class="v" id="v8"><span class="vn">8</span> وْاللَّهْ شَاهْدْ عْلِيَّ بْلِّي كَنْبْغِيكُمْ كُلّْكُمْ كِمَا كَيْبْغِيكُمْ الْمَسِيحْ يَسُوعْ.</div>
<div class="v" id="v9"><span class="vn">9</span> <span class="br-p"><br><br></span>وْكَنْصَلِّي لْلَّهْ بَاشْ تْزِيدْ الْمْحَبَّة دْيَالْكُمْ تْكْبَرْ، وْهَكَّا غَتْكُونْ عَنْدْكُمْ الْمَعْرِفَة وْالْفْهَامَة،</div>
<div class="v" id="v10"><span class="vn">10</span> بَاشْ تْقَدْرُو تْمَيّْزُو الْأُمُورْ الْمْزْيَانَة، وْتْكُونُو نْقِيِّينْ مَا عْلِيكُمْ لُومْ فْالنّْهَارْ اللِّي غَيْرْجَعْ فِيهْ الْمَسِيحْ.</div>
<div class="v" id="v11"><span class="vn">11</span> وْتْكُونُو عَامْرِينْ بْالْغْلَّة دْيَالْ التَّقْوَى اللِّي كَتْجِي مْنْ يَسُوعْ الْمَسِيحْ، بَاشْ يْتّْعْطَى الْعَزّْ وْالْحَمْدْ لْلَّهْ.</div>
<div class="v" id="v12"><h2>الْحَيَاةْ هِيَ الْمَسِيحْ</h2><span class="vn">12</span> <span class="br-p"><br><br></span>وْبْغِيتْكُمْ آ خُوتِي تْعَرْفُو بْلِّي الْأُمُورْ اللِّي وْقْعَاتْ لِيَّ خْلَّاتْ الْإِنْجِيلْ يْزِيدْ يْتّْعْرَفْ كْتَرْ.</div>
<div class="v" id="v13"><span class="vn">13</span> وْهَكَّا وْلَّى مْعْرُوفْ فْقْصَرْ الْحَاكْمْ وْفْݣَاعْ الْبْلَايْصْ، بْلِّي أَنَا مْسْجُونْ عْلَى وْدّْ الْمَسِيحْ.<sup class="fnm"><a name="fnm2" href="#fn2">2</a></sup></div>
<div class="v" id="v14"><span class="vn">14</span> وْبْسْبَابْ الْحَبْسْ دْيَالِي، الْأَغْلَبِيَّة دْ الْخُوتْ الْمُومْنِينْ زَادُو تَاقُو فْالرَّبّْ، وْوْلَّاوْ مْتْشَجّْعِينْ بَاشْ يْتّْكَلّْمُو بْكْلَامْ اللَّهْ بْلَا مَا يْخَافُو.</div>
<div class="v" id="v15"><span class="vn">15</span> بْلَا شْكّْ كَايْنْ فِيهُمْ اللِّي كَيْخَبّْرُو بْالْمَسِيحْ بْسْبَابْ الْحْسَدْ وْالْخْصُومَة، وَلَكِنْ كَايْنْ فِيهُمْ اللِّي كَيْتّْكَلّْمُو بْنِيَّة مْزْيَانَة،</div>
<div class="v" id="v16"><span class="vn">16</span> هَادُو كَيْدِيرُو هَادْشِّي بْالْمْحَبَّة اللِّي فِيهُمْ، وْهُمَ عَارْفِينْ بْلِّي أَنَا هْنَا بَاشْ نْدَافْعْ عْلَى الْإِنْجِيلْ.</div>
<div class="v" id="v17"><span class="vn">17</span> أَمَّا لْخْرِينْ، رَاهْ بْالْأَنَانِيَّة اللِّي فِيهُمْ مَا كَيْتّْكَلّْمُوشْ عْلَى الْمَسِيحْ بْنِيَّة صَادْقَة، وْكَيْضَنُّو بْلِّي غَادِي يْزِيدُو عْلِيَّ الْعْدَابْ فْالْحَبْسْ.<sup class="fnm"><a name="fnm3" href="#fn3">3</a></sup></div>
<div class="v" id="v18"><span class="vn">18</span> وَلَكِنْ مَا كَيْهَمّْشْ، مَا دَامْ التّْبْشِيرْ بْالْمَسِيحْ كَيْتّْدَارْ كِمَا كَانْ الْحَالْ، سْوَا بْنِيَّة مْزْيَانَة وْلَا بْنِيَّة خَايْبَة. وْعْلَى وْدّْ هَادْشِّي رَانِي فْرْحَانْ، وْغَادِي نْفْرَحْ كْتَرْ،</div>
<div class="v" id="v19"><span class="vn">19</span> حِيتْ كَنْعْرَفْ بْلِّي صْلَاتْكُمْ مْنْ جِهْتِي، وْالْعْوِينْ دْيَالْ الرُّوحْ دْ يَسُوعْ الْمَسِيحْ غَادِي يْكُونُو هُمَ السَّبَبْ فْالنّْجَا دْيَالِي.</div>
<div class="v" id="v20"><span class="vn">20</span> وْكَنْتّْمَنَّى وْكَنْتّْرَجَّا مْنْ كُلّْ قَلْبِي بَاشْ عَمّْرْنِي مَا نْتْحَشّْمْ فْالْخْدْمَة دْيَالِي، وَلَكِنْ حْتَّى دَابَا نْكُونْ مْتْشَجّْعْ كِمَا كْنْتْ دِيمَا، بَاشْ تْبَانْ الْعَظَمَة دْيَالْ الْمَسِيحْ فْالدَّاتْ دْيَالِي، سْوَا عْشْتْ وْلَا مْتّْ.</div>
<div class="v" id="v21"><span class="vn">21</span> حِيتْ الْحَيَاةْ عَنْدِي هِيَ الْمَسِيحْ، وْالْمُوتْ هِيَ الرّْبَحْ.</div>
<div class="v" id="v22"><span class="vn">22</span> وَلَكِنْ إِلَا كَانْتْ الْحَيَاةْ دْيَالِي غَتْخْلِّنِي نْكَمّْلْ الْخْدْمَة اللِّي بْدِيتْ، رَاهْ مَا عْرَفْتْشْ آشْ غَنْخْتَارْ؟</div>
<div class="v" id="v23"><span class="vn">23</span> وْأَنَا حَايْرْ بِينْ جُوجْ دْ الْأُمُورْ: بْغِيتْ نْمُوتْ بَاشْ نْكُونْ مْعَ الْمَسِيحْ وْهَادَا حْسَنْ لِيَّ بْزَّافْ.</div>
<div class="v" id="v24"><span class="vn">24</span> وَلَكِنْ ضَرُورِي نْعِيشْ، وْهَادْشِّي رَاهْ عْلَى وْدّْكُمْ.</div>
<div class="v" id="v25"><span class="vn">25</span> وْحِيتْ عَنْدِي التِّقَة فْهَادْشِّي، رَانِي عَارْفْ بْلِّي غَنْبْقَى مْعَاكُمْ كُلّْكُمْ بَاشْ تْكَبْرُو وْتْكُونُو فْرْحَانِينْ فْالْإِيمَانْ دْيَالْكُمْ.</div>
<div class="v" id="v26"><span class="vn">26</span> وْهَكَّا غَيْتّْزَادْ الْإِفْتِخَارْ دْيَالْكُمْ بِيَّ فْالْمَسِيحْ يَسُوعْ مْلِّي نْرْجَعْ مَرَّة خْرَى بَاشْ نْشُوفْكُمْ.</div>
<div class="v" id="v27"><span class="vn">27</span> <span class="br-p"><br><br></span>وْاللِّي مُهِمّْ دَابَا، هُوَ تْعِيشُو كِمَا كَيْوَصِّيكُمْ إِنْجِيلْ الْمَسِيحْ. وْهَكَّا سْوَا جِيتْ وْشْفْتْكُمْ وْلَا بْقِيتْ غَايْبْ، نْسْمَعْ بْلِّي رَاكُمْ تَابْتِينْ فْرُوحْ وَحْدَة، وْكَتْكَافْحُو بْقَلْبْ وَاحْدْ عْلَى وْدّْ الْإِيمَانْ بْالْإِنْجِيلْ.</div>
<div class="v" id="v28"><span class="vn">28</span> وْمَا تْخَلِّيوْشْ النَّاسْ اللِّي مْضَادِّينْ مْعَاكُمْ يْخَوّْفُوكُمْ بْشِي حَاجَة، رَاهْ بْالنّْسْبَة لِيهُمْ هَادَا دَلِيلْ عْلَى الْهْلَاكْ دْيَالْهُمْ، وْبْالنّْسْبَة لِيكُمْ هَادَا دَلِيلْ عْلَى النّْجَا دْيَالْكُمْ، وْهَادْشِّي كُلُّه مْنْ عَنْدْ اللَّهْ.</div>
<div class="v" id="v29"><span class="vn">29</span> عْلَاحْقَّاشْ اللَّهْ نْعَمْ عْلِيكُمْ مَاشِي غِيرْ بَاشْ تْآمْنُو بْالْمَسِيحْ، وَلَكِنْ بَاشْ تْتْعَدّْبُو عْلَى وْدُّه.</div>
<div class="v" id="v30"><span class="vn">30</span> حِيتْ كَتْكَافْحُو كِمَا شْفْتُونِي كَنْدِيرْ مْنْ قْبَلْ، وْكِمَا مَازَالْ كَتْسَمْعُو عْلِيَّ دَابَا.<sup class="fnm"><a name="fnm4" href="#fn4">4</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ١٦‏:١٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الاعمال ٢٨‏:٣٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->فْشِي مْخْطُوطَاتْ بْحَالْ فَانْدَايْكْ، الْآيَة ١٧ جَاتْ قْبَلْ مْنْ الْآيَة ١٦.<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->الاعمال ١٦‏:١٩‏-٤٠<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>