<html><head>
<meta http-equiv="Content-Type" content="text/html;charset=utf-8" />
<title>Phil 3 &ndash; رِسَالَةْ فِيلِبِّي &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Phil', 3);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ فِيلِبِّي</b> &ndash; <a href="Phil_1.html">1</a> <a href="Phil_2.html">2</a> <b>3</b> <a href="Phil_4.html">4</a> </div><hr>
<h1>Phil 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>بُولُسْ عَنْدُه التِّقَة غِيرْ فْالْمَسِيحْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّالْتْ</b></span> <span class="br-p"><br><br></span>وْدَابَا آ خُوتِي، فْرْحُو فْالرَّبّْ. رَاهْ مَا غَادِيشْ يْتَقّْلْ عْلِيَّ إِلَا كْتَبْتْ لِيكُمْ نَفْسْ الْأُمُورْ، وْهَادْشِّي غَيْنْفَعْكُمْ كْتَرْ.</div>
<div class="v" id="v2"><span class="vn">2</span> رْدُّو بَالْكُمْ مْنْ الْكْلَابْ! رْدُّو بَالْكُمْ مْنْ هَادُوكْ اللِّي كَيْدِيرُو الشَّرّْ! رْدُّو بَالْكُمْ مْنْ هَادُوكْ اللِّي كَيْعْطِيوْ الْأَهَمِّيَة لْلْخْتَانَة!</div>
<div class="v" id="v3"><span class="vn">3</span> حِيتْ حْنَا هُمَ مَّالِينْ الْخْتَانَة، عْلَاحْقَّاشْ كَنْعَبْدُو اللَّهْ بْالرُّوحْ الْقُدُسْ، وْكَنْفْتَخْرُو بْالْمَسِيحْ يَسُوعْ، وْمَا كَنْعَوّْلُوشْ عْلَى الدَّاتْ.</div>
<div class="v" id="v4"><span class="vn">4</span> <span class="br-p"><br><br></span>وَاخَّا مْنْ حَقِّي حْتَّى أَنَا نْعَوّْلْ عْلَى دَاتِي. وْإِلَا فَكّْرْ شِي وَاحْدْ آخُرْ بْلِّي عَنْدُه الْحَقّْ يْعَوّْلْ عْلَى دَاتُه، رَاهْ عَنْدِي الْحَقّْ كْتَرْ مْنُّه.</div>
<div class="v" id="v5"><span class="vn">5</span> مْنْ جِهْةْ الْخْتَانَة رَانِي مْخَتّْنْ فْالنّْهَارْ التَّامْنْ، وْأَنَا إِسْرَائِيلِي مْأَصّْلْ مْنْ قْبِيلْةْ بْنْيَامِينْ، وْعِبْرَانِي مْنْ الْعِبْرَانِيِّينْ، وْمْنْ جِهْةْ الشّْرَعْ أَنَا فْرِّيسِي،<sup class="fnm"><a name="fnm1" href="#fn1">1</a></sup></div>
<div class="v" id="v6"><span class="vn">6</span> وْمْنْ جِهْةْ الْغِيرَة، كْنْتْ كَنْتّْعَدَّى عْلَى النَّاسْ دْ الْكْنِيسَة، وْمْنْ جِهْةْ التَّقْوَى اللِّي فْرَضْهَا الشّْرَعْ، مَا عْلِيَّ لُومْ.<sup class="fnm"><a name="fnm2" href="#fn2">2</a></sup></div>
<div class="v" id="v7"><span class="vn">7</span> <span class="br-p"><br><br></span>وَلَكِنْ الْأُمُورْ اللِّي كَانْتْ عَنْدِي رْبَحْ، وْلَّاتْ عَنْدِي خْسْرَانْ عْلَى وْدّْ الْمَسِيحْ.</div>
<div class="v" id="v8"><span class="vn">8</span> وْمَاشِي غِيرْ هَادْشِّي، وَلَكِنْ كَنْحْسَبْ كُلّْشِي خْسْرَانْ قُدَّامْ مَعْرِفَةْ الْمَسِيحْ يَسُوعْ الرَّبّْ دْيَالِي، اللِّي عْلَى وْدُّه خْسَرْتْ كُلّْشِي، وْكَنْعْتَبْرْ كُلّْشِي زْبَلْ بَاشْ نْرْبَحْ الْمَسِيحْ،</div>
<div class="v" id="v9"><span class="vn">9</span> وْنْكُونْ فِيهْ، وْمَا نْكُونْشْ مْتَّاقِي بْفْضَلْ الشّْرَعْ، وَلَكِنْ بْفْضَلْ الْإِيمَانْ بْالْمَسِيحْ، بْالتَّقْوَى اللِّي كَتْجِي مْنْ عَنْدْ اللَّهْ عْلَى حْسَابْ الْإِيمَانْ.</div>
<div class="v" id="v10"><span class="vn">10</span> وْنْعَرْفُه، وْنْعْرَفْ قُوَّةْ الْبَعْتْ دْيَالُه وْالشّْرْكَة فْالْعْدَابْ دْيَالُه، وْنْوَلِّي كَنْشْبَهْ لِيهْ فْالْمُوتْ دْيَالُه،</div>
<div class="v" id="v11"><span class="vn">11</span> لَعَلَّ وَعَسَى نْتّْبْعَتْ مْنْ الْمُوتْ لْلْحَيَاةْ.</div>
<div class="v" id="v12"><span class="vn">12</span> وْرَانِي مَا كَنْݣُولْشْ بْلِّي رْبَحْتْ وْلَا وْلِّيتْ كَامْلْ، وَلَكِنْ كَنْدِيرْ جْهْدِي بَاشْ نْرْبَحْ دَاكْشِّي اللِّي عْلَى وْدُّه رْبَحْنِي الْمَسِيحْ يَسُوعْ مْنْ قْبَلْ.</div>
<div class="v" id="v13"><span class="vn">13</span> وْفْالْحَقِيقَة آ الْخُوتْ، رَاهْ مَا كَنْحْسَبْشْ رَاسِي رْبَحْتْ، وَلَكِنْ كَنْدِيرْ حَاجَة وَحْدَة: كَنّْسَى دَاكْشِّي اللِّي وْرَايَ وْكَنْدِيرْ جْهْدِي كُلُّه بَاشْ نْوْصَلْ لْدَاكْشِّي اللِّي قُدَّامِي.</div>
<div class="v" id="v14"><span class="vn">14</span> كَنْجَرِّي لْجِهْةْ الْغَرَضْ اللِّي بْغِيتْ نْوْصَلْ لِيهْ، بَاشْ نْرْبَحْ الْجَائِزَة اللِّي عَيّْطْ لِيَّ عْلِيهَا اللَّهْ مْنْ السّْمَا بْالْمَسِيحْ يَسُوعْ.</div>
<div class="v" id="v15"><span class="vn">15</span> وْحْنَا اللِّي كَامْلِينْ، خَاصّْنَا نْفَكّْرُو بْهَادْ الطَّرِيقَة، وْإِلَا فَكّْرْتُو بْشِي طَرِيقَة خْرَى، رَاهْ اللَّهْ غَيْبَيّْنْ لِيكُمْ هَادْ الْأُمُورْ.</div>
<div class="v" id="v16"><span class="vn">16</span> وَاخَّا هَكَّاكْ، خَلِّيوْنَا نْكَمّْلُو فْنَفْسْ الطّْرِيقْ اللِّي تْبَعْنَاهَا مْنْ قْبَلْ.</div>
<div class="v" id="v17"><span class="vn">17</span> <span class="br-p"><br><br></span>آ خُوتِي، كُونُو كُلّْكُمْ بْحَالِي، وْتْعَلّْمُو مْزْيَانْ مْنْ النَّاسْ اللِّي كَيْعِيشُو عْلَى حْسَابْ الطَّرِيقَة اللِّي وْرِّينَاهُمْ يْعِيشُو بِيهَا.<sup class="fnm"><a name="fnm3" href="#fn3">3</a></sup></div>
<div class="v" id="v18"><span class="vn">18</span> وْرَانِي ݣْلْتْ لِيكُمْ بْزَّافْ دْ الْمَرَّاتْ هَادْشِّي، وْدَابَا غَنْعَاوْدْ نْݣُولُو لِيكُمْ وْأَنَا كَنْبْكِي: بْزَّافْ دْ النَّاسْ كَيْعِيشُو وْهُمَ عْدْيَانْ دْ الصّْلِيبْ دْيَالْ الْمَسِيحْ.</div>
<div class="v" id="v19"><span class="vn">19</span> هَادُو، رَاهْ الْعَاقِبَة دْيَالْهُمْ الْهْلَاكْ، حِيتْ الْإِلَاهْ دْيَالْهُمْ هُوَ كَرْشْهُمْ، وْالْعَزّْ دْيَالْهُمْ هُوَ دَاكْشِّي اللِّي خَاصّْهُمْ يْحَشْمُو مْنُّه، وْكَيْفَكّْرُو غِيرْ فْالْأُمُورْ دْيَالْ هَادْ الدّْنْيَا.</div>
<div class="v" id="v20"><span class="vn">20</span> أَمَّا حْنَا، رَاهْ كَنْفَكّْرُو فْالْأُمُورْ دْيَالْ السّْمَا، اللِّي مْنّْهَا كَنْتّْسَنَّاوْ مُنَجِّي هُوَ الرَّبّْ يَسُوعْ الْمَسِيحْ،</div>
<div class="v" id="v21"><span class="vn">21</span> اللِّي غَيْبَدّْلْ الدَّاتْ دْيَالْنَا اللِّي مَا عَنْدْهَا قِيمَة بَاشْ تْكُونْ عْلَى صُورْةْ الدَّاتْ دْ الْعَزّْ دْيَالُه، بْالْقُوَّة دْيَالُه اللِّي كَتْخَلِّي كُلّْ حَاجَة تَحْتْ حْكَامُه.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->روما ١١‏:١؛ الاعمال ٢٣‏:٦؛ ٢٦‏:٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الاعمال ٨‏:٣؛ ٢٢‏:٤؛ ٢٦‏:٩‏-١١<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->١كورنتوس ٤‏:١٦؛ ١١‏:١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>