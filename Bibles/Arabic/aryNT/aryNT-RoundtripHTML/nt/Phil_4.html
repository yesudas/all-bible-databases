<html><head>
<meta http-equiv="Content-Type" content="text/html;charset=utf-8" />
<title>Phil 4 &ndash; رِسَالَةْ فِيلِبِّي &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Phil', 4);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ فِيلِبِّي</b> &ndash; <a href="Phil_1.html">1</a> <a href="Phil_2.html">2</a> <a href="Phil_3.html">3</a> <b>4</b> </div><hr>
<h1>Phil 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْوْصِيَّاتْ دْيَالْ بُولُسْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ الرَّابْعْ</b></span> <span class="br-p"><br><br></span>آ خُوتِي الْعْزَازْ، وْاللِّي تْوَحّْشْتْ نْشُوفْهُمْ، رَاكُمْ الْفَرْحَة دْيَالِي وْتَاجْ رَاسِي، إِيوَا بْقَاوْ تَابْتِينْ فْإِيمَانْكُمْ بْالرَّبّْ.</div>
<div class="v" id="v2"><span class="vn">2</span> <span class="br-p"><br><br></span>كَنْطْلَبْ مْنْ أَفُودِيَة وْسِنْتِيخِي بَاشْ يْكُونُو مْتَّاحْدِينْ فْالرَّبّْ.</div>
<div class="v" id="v3"><span class="vn">3</span> وْكَنْطْلَبْ مْنّْكْ حْتَّى نْتَ، آ شْرِيكِي اللِّي كَنْتِيقْ فِيهْ بْزَّافْ، بَاشْ تْعَاوْنْهُمْ حِيتْ كَافْحُو مْعَايَ فْالْخْدْمَة دْيَالْ الْإِنْجِيلْ، هُمَ وْأَكْلِيمَنْدُسْ وْݣَاعْ الْخُوتْ لْخْرِينْ اللِّي عَاوْنُونِي فْالْخْدْمَة، وْاللِّي سْمِيَّاتْهُمْ مْكْتُوبِينْ فْكْتَابْ الْحَيَاةْ.</div>
<div class="v" id="v4"><span class="vn">4</span> <span class="br-p"><br><br></span>فْرْحُو دِيمَا فْالرَّبّْ، وْعَاوْتَانِي كَنْݣُولْ لِيكُمْ فْرْحُو.</div>
<div class="v" id="v5"><span class="vn">5</span> خَلِّيوْ الضّْرَافَة اللِّي فِيكُمْ تّْعْرَفْ عَنْدْ النَّاسْ كُلّْهُمْ. رَاهْ الرَّبّْ قْرِيبْ.</div>
<div class="v" id="v6"><span class="vn">6</span> مَا تْرَفْدُو الْهَمّْ لْحْتَّى حَاجَة، وَلَكِنْ طْلْبُو كُلّْشِي مْنْ اللَّهْ بْالصّْلَاة وْالدَّعَوَاتْ وْالشُّكْرْ، وْخَلِّيوْ دَاكْشِّي اللِّي كَتْطْلْبُوهْ مْعْرُوفْ عَنْدْ اللَّهْ.</div>
<div class="v" id="v7"><span class="vn">7</span> وْالْهْنَا دْيَالْ اللَّهْ اللِّي قْوَى مْنْ كُلّْ حَاجَة، يْحْفَضْ قْلُوبْكُمْ وْأَفْكَارْكُمْ فْالْمَسِيحْ يَسُوعْ.</div>
<div class="v" id="v8"><span class="vn">8</span> <span class="br-p"><br><br></span>وْفْاللّْخْرْ آ الْخُوتْ، دِّيوْهَا فْهَادْ الْأُمُورْ: ݣَاعْ دَاكْشِّي اللِّي صْحِيحْ، ݣَاعْ دَاكْشِّي اللِّي كَيْسْتَاهْلْ يْتّْحْتَرْمْ، ݣَاعْ دَاكْشِّي اللِّي حَقّْ، ݣَاعْ دَاكْشِّي اللِّي نْقِي، ݣَاعْ دَاكْشِّي اللِّي نْقَدْرُو نْبْغِيوْهْ، ݣَاعْ دَاكْشِّي اللِّي السُّمْعَة دْيَالُه مْزْيَانَة، وْݣَاعْ دَاكْشِّي اللِّي مْزْيَانْ وْكَيْسْتَاهْلْ يْشَكْرُوهْ النَّاسْ.</div>
<div class="v" id="v9"><span class="vn">9</span> وْدِيرُو بْدَاكْشِّي اللِّي تْعَلّْمْتُوهْ وْخْدِيتُوهْ وْسْمَعْتُوهْ وْشْفْتُوهْ فِيَّ. وْاللَّهْ اللِّي كَيْعْطِي الْهْنَا يْكُونْ مْعَاكُمْ.</div>
<div class="v" id="v10"><h2>بُولُسْ كَيْشْكَرْ سُكَّانْ فِيلِبِّي عْلَى الْمُعَاوَنَة دْيَالْهُمْ</h2><span class="vn">10</span> <span class="br-p"><br><br></span>رَانِي فْرَحْتْ بْزَّافْ فْالرَّبّْ، حِيتْ دَابَا رْجَعْتُو مْنْ جْدِيدْ كَتّْهَلَّاوْ فِيَّ، وْرَاكُمْ كْنْتُو بَاغْيِينْ تّْهَلَّاوْ فِيَّ مْنْ قْبَلْ وَلَكِنْ مَا لْقِيتُوشْ الْوْجْبَة.</div>
<div class="v" id="v11"><span class="vn">11</span> مَا كَنْݣُولْشْ هَادْشِّي حِيتْ أَنَا مْحْتَاجْ، عْلَاحْقَّاشْ تْعَلّْمْتْ نْقْنَعْ بْدَاكْشِّي اللِّي عَنْدِي.</div>
<div class="v" id="v12"><span class="vn">12</span> تْعَلّْمْتْ نْعِيشْ فْوَقْتْ الْحْزَّة وْفْوَقْتْ الشّْبْعَة. تْعَلّْمْتْ نْعِيشْ كِمَا كَانْ الْحَالْ، سْوَا كْنْتْ شْبْعَانْ وْلَا جِيعَانْ، سْوَا كَانْ عَنْدِي الْكْتِيرْ وْلَا الْقْلِيلْ.</div>
<div class="v" id="v13"><span class="vn">13</span> وْأَنَا قَادْرْ نْدِيرْ كُلّْشِي بْهَادَاكْ اللِّي كَيْعْطِينِي الْقُوَّة.</div>
<div class="v" id="v14"><span class="vn">14</span> وَلَكِنْ وَاخَّا هَكَّاكْ، دْرْتُو شِي حَاجَة مْزْيَانَة مْلِّي شَارْكْتُونِي فْالْمْحْنَة دْيَالِي.</div>
<div class="v" id="v15"><span class="vn">15</span> <span class="br-p"><br><br></span>وْرَاكُمْ كَتْعَرْفُو آ سُكَّانْ فِيلِبِّي، بْلِّي فْاللّْوّْلْ فَاشْ بْدِيتْ كَنْخَبّْرْ بْالْإِنْجِيلْ، مْلِّي خْرَجْتْ مْنْ بْلَادْ مَكِدُونِيَة، حْتَّى كْنِيسَة مَا كَانْتْ كَتْعَاوْنِّي فْالْمْدْخُولْ دْيَالِي وْفْالْمْصْرُوفْ مْنْ غِيرْكُمْ نْتُمَ بُوحْدْكُمْ.</div>
<div class="v" id="v16"><span class="vn">16</span> <sup class="fnm"><a name="fnm1" href="#fn1">1</a></sup>وْحْتَّى مْلِّي كْنْتْ فْتْسَالُونِيكِي، صِيفْطْتُو لِيَّ كْتَرْ مْنْ مَرَّة دَاكْشِّي اللِّي كْنْتْ مْحْتَاجْ لِيهْ.<sup class="fnm"><a name="fnm2" href="#fn2">2</a></sup></div>
<div class="v" id="v17"><span class="vn">17</span> وْرَانِي مَا كَنْقَلّْبْشْ عْلَى الْهْدِيَّاتْ، وَلَكِنْ بْغِيتْ الْغْلَّة دْيَالْكُمْ تْكْتَرْ.</div>
<div class="v" id="v18"><span class="vn">18</span> وْرَاهْ وْصَلْنِي دَاكْشِّي اللِّي كْنْتْ مْحْتَاجْ لِيهْ وْكْتَرْ. وْدَابَا عَنْدِي اللِّي يْكْفِينِي حِيتْ أَبَفْرُودِتُسْ جَابْ لِيَّ ݣَاعْ دَاكْشِّي اللِّي صِيفْطْتُوهْ لِيَّ، رَاهْ هُوَ بْحَالْ الرِّيحَة الْمْزْيَانَة دْيَالْ شِي دْبِيحَة مْقْبُولَة عَنْدْ اللَّهْ وْكَتْرْضِيهْ.</div>
<div class="v" id="v19"><span class="vn">19</span> وْالْإِلَاهْ دْيَالِي غَيْعْطِيكُمْ كُلّْ مَا كَتْحْتَاجُو عْلَى حْسَابْ الْعَزّْ دْيَالُه الْكْتِيرْ بْالْمَسِيحْ يَسُوعْ.</div>
<div class="v" id="v20"><span class="vn">20</span> الْعَزّْ لْلَّهْ بُونَا عْلَى الدّْوَامْ. آمِينْ.</div>
<div class="v" id="v21"><h2>السّْلَامْ</h2><span class="vn">21</span> <span class="br-p"><br><br></span>سَلّْمُو عْلَى ݣَاعْ الْمُومْنِينْ الْمْقَدّْسِينْ بْالْمَسِيحْ يَسُوعْ، وْرَاهْ الْخُوتْ اللِّي مْعَايَ كَيْسَلّْمُو عْلِيكُمْ.</div>
<div class="v" id="v22"><span class="vn">22</span> وْكَيْسَلّْمُو عْلِيكُمْ الْمُومْنِينْ الْمْقَدّْسِينْ اللِّي هْنَا كُلّْهُمْ، وْبْالْخُصُوصْ اللِّي كَيْخَدْمُو عَنْدْ قَيْصَرْ.</div>
<div class="v" id="v23"><span class="vn">23</span> وْالنِّعْمَة دْيَالْ رَبّْنَا يَسُوعْ الْمَسِيحْ تْكُونْ مْعَاكُمْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->٢كورنتوس ١١‏:٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الاعمال ١٧‏:١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>