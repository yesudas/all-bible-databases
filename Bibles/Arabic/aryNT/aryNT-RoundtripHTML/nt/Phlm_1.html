<html><head>
<meta http-equiv="Content-Type" content="text/html;charset=utf-8" />
<title>رِسَالَةْ فِلِيمُونْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Phlm', 1);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ فِلِيمُونْ</b></div><hr>
<h1>Phlm</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>السّْلَامْ</h2><span class="vn">1</span> <span class="br-p"><br><br></span>مْنْ بُولُسْ، الْمْسْجُونْ عْلَى وْدّْ يَسُوعْ الْمَسِيحْ، وْمْنْ تِيمُوتَاوُسْ خُونَا فْالْإِيمَانْ، لْفِلِيمُونْ خُونَا الْعْزِيزْ اللِّي كَيْعَاوْنَّا فْالْخْدْمَة دْ الرَّبّْ،</div>
<div class="v" id="v2"><span class="vn">2</span> وْلْخْتْنَا فْالْإِيمَانْ أَبْفِيَّة، وْلْأَرْخِيبُّوسْ اللِّي كَيْكَافْحْ مْعَانَا، وْلْلنَّاسْ دْيَالْ الْكْنِيسَة اللِّي كَيْتّْجَمْعُو فْدَارْكْ.<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> النِّعْمَة وْالْهْنَا لِيكُمْ مْنْ اللَّهْ بَّانَا وْالرَّبّْ يَسُوعْ الْمَسِيحْ.</div>
<div class="v" id="v4"><h2>بُولُسْ كَيْشْكَرْ اللَّهْ عْلَى الْمْحَبَّة دْيَالْ فِلِيمُونْ</h2><span class="vn">4</span> <span class="br-p"><br><br></span>دِيمَا كَنْشْكَرْ اللَّهْ مْلِّي كَنْتّْفَكّْرَكْ فْصْلَاتِي،</div>
<div class="v" id="v5"><span class="vn">5</span> حِيتْ كَنْسْمَعْ عْلَى الْمْحَبَّة دْيَالْكْ لْݣَاعْ الْمُومْنِينْ الْمْقَدّْسِينْ، وْالْإِيمَانْ اللِّي عَنْدْكْ فْالرَّبّْ يَسُوعْ.</div>
<div class="v" id="v6"><span class="vn">6</span> وْكَنْطْلَبْ اللَّهْ بَاشْ تْكُونْ الشّْرْكَة دْ الْإِيمَانْ دْيَالْكْ مْعَانَا قْوِيَّة، وْهَكَّا غَيْتّْعَرْفُو الْبَرَكَاتْ دْيَالْ الْمَسِيحْ اللِّي عَنْدْنَا.</div>
<div class="v" id="v7"><span class="vn">7</span> رَاهْ الْفَرْحَة دْيَالِي كْبِيرَة، وْتّْشَجّْعْتْ بْزَّافْ بْسْبَابْ الْمْحَبَّة دْيَالْكْ آ خُويَا، عْلَاحْقَّاشْ فَرّْحْتِي قْلُوبْ الْمُومْنِينْ الْمْقَدّْسِينْ.</div>
<div class="v" id="v8"><h2>بُولُسْ كَيْطْلَبْ مْنْ فِلِيمُونْ بَاشْ يْسَامْحْ أُنِسِيمُسْ</h2><span class="vn">8</span> <span class="br-p"><br><br></span>عْلَى هَادْشِّي، وَاخَّا عَنْدِي الشَّجَاعَة الْكَامْلَة فْالْمَسِيحْ بَاشْ نْآمْرَكْ أَشْنُو خَاصّْكْ تْدِيرْ،</div>
<div class="v" id="v9"><span class="vn">9</span> فَضّْلْتْ نْتّْرَجَّاكْ عْلَى وْدّْ الْمْحَبَّة اللِّي بِينَاتْنَا، أَنَا بُولُسْ الْكْبِيرْ فْالْعْمَرْ، وْاللِّي مْسْجُونْ دَابَا عْلَى وْدّْ يَسُوعْ الْمَسِيحْ.</div>
<div class="v" id="v10"><span class="vn">10</span> كَنْطْلْبَكْ مْنْ جِهْةْ أُنِسِيمُسْ اللِّي وْلَّى وْلْدِي فْالْمَسِيحْ وْأَنَا فْالْحَبْسْ.<sup class="fnm"><a name="fnm2" href="#fn2">2</a></sup></div>
<div class="v" id="v11"><span class="vn">11</span> مْنْ قْبَلْ رَاهْ مَا كَانْشْ صَالْحْ لِيكْ، وَلَكِنْ دَابَا وْلَّى صَالْحْ لِيكْ وْلِيَّ.</div>
<div class="v" id="v12"><span class="vn">12</span> هَانِي غَنْصِيفْطُه لِيكْ، رَاهْ هُوَ بْحَالْ نْفْسِي.</div>
<div class="v" id="v13"><span class="vn">13</span> كْنْتْ بَاغِي نْشَدُّه عَنْدِي بَاشْ يْعَاوْنِّي فْبْلَاصْتْكْ، فْالْوَقْتْ اللِّي أَنَا فِيهْ مْسْجُونْ عْلَى وْدّْ الْإِنْجِيلْ.</div>
<div class="v" id="v14"><span class="vn">14</span> وَلَكِنْ مَا بْغِيتْ نْدِيرْ حْتَّى حَاجَة بْلَا الْمُوَافَقَة دْيَالْكْ، بَاشْ مَا تْدِيرْشْ الْخِيرْ بَزّْزْ وَلَكِنْ بْخَاطْرَكْ.</div>
<div class="v" id="v15"><span class="vn">15</span> يْمْكَنْ تّْفْرَقْ عْلِيكْ أُنِسِيمُسْ لْوَقْتْ قْلِيلْ بَاشْ يْبْقَى مْعَاكْ دِيمَا،</div>
<div class="v" id="v16"><span class="vn">16</span> حِيتْ دَابَا مَا بْقَاشْ عَبْدْ وَلَكِنْ وْلَّى حْسَنْ مْنْ الْعَبْدْ، رَاهْ هُوَ خُو عْزِيزْ بْزَّافْ، بْالْخُصُوصْ عَنْدِي، إِيوَا كِيفَاشْ مَا يْكُونْشْ عْزِيزْ عَنْدْكْ كْتَرْ، حِيتْ هُوَ بْنَادْمْ وْخُونَا فْالرَّبّْ.</div>
<div class="v" id="v17"><span class="vn">17</span> <span class="br-p"><br><br></span>إِلَا كْنْتِ كَتْحْسَبْنِي شْرِيكْكْ، قْبْلُه بْحَالْ إِلَا كْنْتْ أَنَا.</div>
<div class="v" id="v18"><span class="vn">18</span> وْإِلَا ضْلْمَكْ فْشِي حَاجَة، وْلَا كَتّْسَالُه شِي فْلُوسْ، حْسَبْ هَادْشِّي عْلِيَّ.</div>
<div class="v" id="v19"><span class="vn">19</span> وْأَنَا بُولُسْ كَنْكْتَبْ لِيكْ بْيْدِّي: رَانِي غَادِي نْرَدّْ لِيكْ فْلُوسْكْ، وْمَا غَادِيشْ نْفَكّْرَكْ بْلِّي حْتَّى نْتَ مْدْيُونْ لِيَّ بْحْيَاتْكْ.</div>
<div class="v" id="v20"><span class="vn">20</span> إِيِّهْ آ خُويَا، دِيرْ فِيَّ هَادْ الْخِيرْ عْلَى وْجَهْ الرَّبّْ وْفَرّْحْ قَلْبِي فْالْمَسِيحْ.</div>
<div class="v" id="v21"><span class="vn">21</span> رَاهْ عَنْدِي التِّقَة وْأَنَا كَنْكْتَبْ لِيكْ بْلِّي غَادِي تْطِيعْ كْلَامِي، وْرَانِي عَارْفْ بْلِّي غَتْدِيرْ كْتَرْ مْنْ دَاكْشِّي اللِّي كَنْطْلَبْ.</div>
<div class="v" id="v22"><span class="vn">22</span> <span class="br-p"><br><br></span>وْفْنَفْسْ الْوَقْتْ، وَجّْدْ لِيَّ فِينْ نْسْكُنْ، حِيتْ كَنْتّْرَجَّا مْنْ اللَّهْ بَاشْ يْسْتَاجْبْ لْلصّْلَاة دْيَالْكُمْ وْنْرْجَعْ لْعَنْدْكُمْ.</div>
<div class="v" id="v23"><h2>السّْلَامْ</h2><span class="vn">23</span> <span class="br-p"><br><br></span>كَيْسَلّْمْ عْلِيكْ أَبَفْرَاسْ اللِّي مْسْجُونْ مْعَايَ عْلَى وْدّْ الْمَسِيحْ يَسُوعْ،<sup class="fnm"><a name="fnm3" href="#fn3">3</a></sup></div>
<div class="v" id="v24"><span class="vn">24</span> وْكَيْسَلّْمْ عْلِيكْ مَرْقُسْ وْأَرِسْتَرْخُسْ وْدِيمَاسْ وْلُوقَا اللِّي كَيْعَاوْنُونِي فْالْخْدْمَة دْ الرَّبّْ.<sup class="fnm"><a name="fnm4" href="#fn4">4</a></sup></div>
<div class="v" id="v25"><span class="vn">25</span> <span class="br-p"><br><br></span>وْالنِّعْمَة دْيَالْ رَبّْنَا يَسُوعْ الْمَسِيحْ تْكُونْ مْعَ رُوحْكُمْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->كولوسي ٤‏:١٧<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->كولوسي ٤‏:٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->كولوسي ١‏:٧؛ ٤‏:١٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->الاعمال ١٢‏:١٢‏،٢٥؛ ١٣‏:١٣؛ ١٥‏:٣٧‏-٣٩؛ كولوسي ٤‏:١٠؛ الاعمال ١٩‏:٢٩؛ ٢٧‏:٢؛ كولوسي ٤‏:١٠؛ كولوسي ٤‏:١٤؛ ٢تيموتاوس ٤‏:١٠؛ كولوسي ٤‏:١٤؛ ٢تيموتاوس ٤‏:١١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>