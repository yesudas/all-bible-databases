<html><head>
<meta http-equiv="Content-Type" content="text/html;charset=utf-8" />
<title>Rev 1 &ndash; الرُّؤْيَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 1);">
<div id="navbar"><a href="../index.html">الترجمة المغربية القياسية</a> &ndash; <b>الرُّؤْيَا</b> &ndash; <b>1</b> <a href="Rev_2.html">2</a> <a href="Rev_3.html">3</a> ... <a href="Rev_22.html">22</a> </div><hr>
<h1>Rev 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="css" style="font-style: italic; myBibleType=note"><b>الْفَصْلْ اللّْوّْلْ</b></span> <span class="br-p"><br><br></span>هَادِي هِيَ الرُّؤْيَا اللِّي عْطَاهَا اللَّهْ لْيَسُوعْ الْمَسِيحْ بَاشْ يْبَيّْنْ لْلْعْبِيدْ دْيَالُه دَاكْشِّي اللِّي لَابْدّْ مَا يْجْرَا فْوَقْتْ قْرِيبْ. وْصِيفْطْ الْمَلَاكْ دْيَالُه بَاشْ يْبَيّْنْهَا لْلْعَبْدْ دْيَالُه يُوحَنَّا.</div>
<div class="v" id="v2"><span class="vn">2</span> اللِّي شْهَدْ بْلِّي ݣَاعْ دَاكْشِّي اللِّي شَافْ هُوَ كْلَامْ اللَّهْ، وْهُوَ الشّْهَادَة دْيَالْ يَسُوعْ الْمَسِيحْ.</div>
<div class="v" id="v3"><span class="vn">3</span> سْعْدَاتْ اللِّي كَيْقْرَا الْكْلَامْ دْيَالْ هَادْ النُّبُوَّة، وْسْعْدَاتْ اللِّي كَيْسَمْعُو، وْكَيْدِيرُو بْدَاكْشِّي اللِّي مْكْتُوبْ فِيهَا، حِيتْ الْوَقْتْ قَرّْبْ.</div>
<div class="v" id="v4"><h2>يُوحَنَّا كَيْكْتَبْ لْلْكْنَايْسْ السّْبْعَة اللِّي فْبْلَادْ آسْيَا</h2><span class="vn">4</span> <span class="br-p"><br><br></span>مْنْ يُوحَنَّا، لْلْكْنَايْسْ السّْبْعَة اللِّي فْبْلَادْ آسْيَا: النِّعْمَة وْالْهْنَا مْنْ اللَّهْ اللِّي كَايْنْ وْاللِّي كَانْ وْاللِّي غَيْجِي، وْمْنْ الْأَرْوَاحْ السّْبْعَة اللِّي قُدَّامْ الْعَرْشْ دْيَالُه،<sup class="fnm"><a name="fnm1" href="#fn1">1</a></sup></div>
<div class="v" id="v5"><span class="vn">5</span> وْمْنْ يَسُوعْ الْمَسِيحْ الشَّاهْدْ الْأَمِينْ، اللّْوّْلْ اللِّي تّْبْعَتْ مْنْ بِينْ الْمُوتَى، وْرَئِيسْ مُلُوكْ الْأَرْضْ. <span class="br-p"><br><br></span>لْهَادَاكْ اللِّي كَيْبْغِينَا، وْبْدْمُّه حَرّْرْنَا مْنْ دْنُوبْنَا،</div>
<div class="v" id="v6"><span class="vn">6</span> وْدَارْ مْنَّا مَمْلَكَةْ وْرْجَالْ الدِّينْ لْلَّهْ بَّاهْ، لِيهْ الْعَزّْ وْالْقُدْرَة عْلَى الدّْوَامْ. آمِينْ.<sup class="fnm"><a name="fnm2" href="#fn2">2</a></sup></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>هَا هُوَ جَايْ فْالسّْحَابْ،<sup class="fnm"><a name="fnm3" href="#fn3">3</a></sup><br> <span class="br-ind"><br><span class="indent">&nbsp;</span></span>وْغَتْشُوفُه كُلّْ عِينْ،<br> <span class="br-ind"><br><span class="indent">&nbsp;</span></span>حْتَّى هَادُوكْ اللِّي ضْرْبُوهْ،<br> <span class="br-ind"><br><span class="indent">&nbsp;</span></span>وْݣَاعْ قْبَايْلْ الْأَرْضْ غَيْنَدْبُو عْلِيهْ.<br> <span class="br-ind"><br><span class="indent">&nbsp;</span></span>إِيِّهْ! هَادْشِّي غَيْكُونْ. آمِينْ!<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>كَيْݣُولْ الرَّبّْ الْإِلَاهْ اللِّي كَايْنْ، وْاللِّي كَانْ، وْاللِّي غَيْجِي، وْالْقَادْرْ عْلَى كُلّْشِي: «أَنَا هُوَ الْأَلِفْ وْالْيَاءْ».<br></div>
<div class="v" id="v9"><h2>يُوحَنَّا كَيْتّْكَلّْمْ عْلَى الرُّؤْيَا دْيَالُه</h2><span class="vn">9</span> <span class="br-p"><br><br></span>أَنَا يُوحَنَّا خُوكُمْ وْشْرِيكْكُمْ فْالْمْحْنَة، وْفْمَمْلَكَةْ اللَّهْ، وْفْالصّْبَرْ فْيَسُوعْ. كْنْتْ مْنْفِي فْالْجَزِيرَة اللِّي كَتّْسْمَّى بَطْمُسْ بْسْبَابْ كْلَامْ اللَّهْ وْالشّْهَادَة لْيَسُوعْ.</div>
<div class="v" id="v10"><span class="vn">10</span> وْفْنْهَارْ الرَّبّْ، نْزَلْ عْلِيَّ رُوحْ اللَّهْ، وْسْمَعْتْ مْنْ وْرَايَ وَاحْدْ الصُّوتْ قْوِي بْحَالْ صُوتْ الْبُوقْ</div>
<div class="v" id="v11"><span class="vn">11</span> كَيْݣُولْ: «كْتَبْ دَاكْشِّي اللِّي كَتْشُوفُه فْكْتَابْ وْصِيفْطُه لْلْكْنَايْسْ السّْبْعَة: أَفَسُسْ، وْسِمِيرْنَا، وْبَرْغَامُسْ، وْتِيَاتِيرَا، وْسَارْدِسْ، وْفِيلَادِلْفِيَا، وْلَاوُدِكِيَّة».</div>
<div class="v" id="v12"><span class="vn">12</span> <span class="br-p"><br><br></span>وْتْلَفّْتّْ بَاشْ نْشُوفْ شْكُونْ اللِّي تّْكَلّْمْ مْعَايَ. وْمْلِّي تْلَفّْتْ بَانُو لِيَّ سْبْعَة دْ الْحَسْكَاتْ دْيَالْ الدّْهَبْ.</div>
<div class="v" id="v13"><span class="vn">13</span> وْفْوَسْطْ الْحَسْكَاتْ وَاحْدْ كَيْشْبَهْ لْوَلْدْ الْإِنْسَانْ، لَابْسْ لْبَاسْ طْوِيلْ حْتَّى لْرْجْلِيهْ، وْمْحَزّْمْ صَدْرُه بْحْزَامْ دْيَالْ الدّْهَبْ.</div>
<div class="v" id="v14"><span class="vn">14</span> وْالشّْعَرْ دْيَالْ رَاسُه بْيَضْ بْحَالْ الصُّوفَة، وْبْحَالْ التّْلْجْ، وْعِينِيهْ بْحَالْ الشّْعَالَة دْ الْعَافْيَة.</div>
<div class="v" id="v15"><span class="vn">15</span> وْرْجْلِيهْ بْحَالْ النّْحَاسْ الْمْصْقُولْ فْزُوبْيَة دْ الْعَافْيَة. وْصُوتُه بْحَالْ صُوتْ الْمَا دْيَالْ الشّْلَّالَاتْ.</div>
<div class="v" id="v16"><span class="vn">16</span> وْفْيْدُّه لِيمْنَى سْبْعَة دْ النّْجْمَاتْ، وْمْنْ فُمُّه خَارْجْ سِيفْ مَاضِي مْنْ جُوجْ جْوَايْهْ، وْوْجْهُه كَيْلْمَعْ بْحَالْ الشّْمْسْ مْلِّي كَتْضَوِّي فْوَسْطْ النّْهَارْ.</div>
<div class="v" id="v17"><span class="vn">17</span> وْمْلِّي شْفْتُه طْحْتْ عَنْدْ رْجْلِيهْ بْحَالْ الْمْيّْتْ، وْهُوَ يْحَطّْ عْلِيَّ يْدُّه لِيمْنَى وْݣَالْ: «مَا تْخَافْشْ، أَنَا هُوَ اللّْوّْلْ وْاللّْخْرْ،<sup class="fnm"><a name="fnm4" href="#fn4">4</a></sup></div>
<div class="v" id="v18"><span class="vn">18</span> وْالْحَيّْ. كْنْتْ مْيّْتْ وَلَكِنْ دَابَا هَانِي حَيّْ دِيمَا وْعْلَى الدّْوَامْ، وْعَنْدِي سْوَارْتْ الْمُوتْ وْالْهَاوِيَة.</div>
<div class="v" id="v19"><span class="vn">19</span> إِيوَا كْتَبْ دَاكْشِّي اللِّي شْفْتِيهْ، وْدَاكْشِّي اللِّي كَيْجْرَا دَابَا، وْدَاكْشِّي اللِّي غَيْجْرَا مْنْ بَعْدْ هَادْ الْأُمُورْ.</div>
<div class="v" id="v20"><span class="vn">20</span> رَاهْ السِّرّْ دْيَالْ النّْجْمَاتْ السّْبْعَة اللِّي شْفْتِي فْيْدِّي لِيمْنَى، وْالْحَسْكَاتْ السّْبْعَة دْيَالْ الدّْهَبْ هُوَ هَادَا: النّْجْمَاتْ السّْبْعَة هُمَ الْمَلَايْكَة دْيَالْ الْكْنَايْسْ السّْبْعَة، وْالْحَسْكَاتْ السّْبْعَة هُمَ الْكْنَايْسْ السّْبْعَة».</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الرؤيا ٤‏:٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الرؤيا ٥‏:١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->متى ٢٤‏:٣٠؛ مرقس ١٣‏:٢٦؛ لوقا ٢١‏:٢٧؛ ١تسالونيكي ٤‏:١٧؛ يوحنا ١٩‏:٣٤‏،٣٧؛ متى ٢٤‏:٣٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->إشعيا ٤٨‏:١٢؛ الرؤيا ٢‏:٨؛ ٢٢‏:١٣<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>