<html><head>
<meta http-equiv="Content-Type" content="text/html;charset=utf-8" />
<title>Rev 10 &ndash; الرُّؤْيَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 10);">
<div id="navbar"><a href="../index.html">الترجمة المغربية القياسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_8.html">8</a> <a href="Rev_9.html">9</a> <b>10</b> <a href="Rev_11.html">11</a> <a href="Rev_12.html">12</a> ... <a href="Rev_22.html">22</a> </div><hr>
<h1>Rev 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْمَلَاكْ وْالْكْتَابْ الصّْغِيرْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ الْعَاشْرْ</b></span> <span class="br-p"><br><br></span>وْمْنْ بَعْدْ، شْفْتْ مَلَاكْ آخُرْ قْوِي نَازْلْ مْنْ السّْمَا، لَابْسْ سْحَابَة وْفُوقْ رَاسُه قَوْسْ قُزَحْ، وْوْجْهُه بْحَالْ الشّْمْسْ، وْرْجْلِيهْ بْحَالْ الْعْمُودْ دْيَالْ الْعَافْيَة،</div>
<div class="v" id="v2"><span class="vn">2</span> وْشَادّْ فْيْدُّه كْتَابْ صْغِيرْ مْحْلُولْ. وْحَطّْ الرّْجَلْ لِيمْنَى فْالْبْحَرْ وْلِيسْرَى فْالْبْرّْ،</div>
<div class="v" id="v3"><span class="vn">3</span> وْهُوَ يْغَوّْتْ بْصُوتْ قْوِي بْحَالْ صُوتْ السّْبَعْ، وْمْلِّي غَوّْتْ تّْسْمَعْ صُوتْ الرَّعْدَاتْ السّْبْعَة.</div>
<div class="v" id="v4"><span class="vn">4</span> وْمْلِّي تّْكَلّْمُو الرَّعْدَاتْ السّْبْعَة، كْنْتْ مْعَوّْلْ بَاشْ نْكْتَبْ، وْأَنَا نْسْمَعْ صُوتْ مْنْ السّْمَا كَيْݣُولْ لِيَّ: «خْبِّي السِّرّْ اللِّي تّْكَلّْمُو بِيهْ الرَّعْدَاتْ السّْبْعَة وْمَا تْكَتْبُوشْ».</div>
<div class="v" id="v5"><span class="vn">5</span> <span class="br-p"><br><br></span>وْالْمَلَاكْ اللِّي شْفْتُه وَاقْفْ عْلَى الْبْحَرْ وْالْبْرّْ، هْزّْ يْدُّه لِيمْنَى لْجِهْةْ السّْمَا،</div>
<div class="v" id="v6"><span class="vn">6</span> وْحْلَفْ بْاللَّهْ الْحَيّْ دِيمَا وْعْلَى الدّْوَامْ، اللِّي خْلَقْ السّْمَا وْمَا فِيهَا، وْالْبْرّْ وْمَا فِيهْ، وْالْبْحَرْ وْمَا فِيهْ، بْلِّي مَا غَيْبْقَى وَقْتْ مْنْ بَعْدْ!</div>
<div class="v" id="v7"><span class="vn">7</span> وَلَكِنْ فْلِيَّامْ اللِّي غَيْنْفَخْ فِيهَا الْمَلَاكْ السَّابْعْ فْالْبُوقْ دْيَالُه غَيْكْمَلْ السِّرّْ دْيَالْ اللَّهْ كِيفْ خَبّْرْ بِيهْ عْبِيدُه الْأَنْبِيَا.</div>
<div class="v" id="v8"><span class="vn">8</span> <span class="br-p"><br><br></span>وْالصُّوتْ اللِّي سْمَعْتُه مْنْ السّْمَا تّْكَلّْمْ مْعَايَ مَرَّة خْرَى وْݣَالْ لِيَّ: «سِيرْ خُدْ الْكْتَابْ الْمْحْلُولْ مْنْ يْدّْ الْمَلَاكْ اللِّي وَاقْفْ عْلَى الْبْحَرْ وْالْبْرّْ».</div>
<div class="v" id="v9"><span class="vn">9</span> وْمْشِيتْ عَنْدْ الْمَلَاكْ وْݣْلْتْ لِيهْ: «عْطِينِي الْكْتَابْ الصّْغِيرْ»، وْݣَالْ لِيَّ: «خُدُه وْكُولُه، رَاهْ غَيْرَدّْ جُوفْكْ مْرّْ، وَلَكِنْ غَيْكُونْ حْلُو بْحَالْ الْعْسَلْ فْفُمّْكْ».</div>
<div class="v" id="v10"><span class="vn">10</span> وْخْدِيتْ الْكْتَابْ الصّْغِيرْ مْنْ يْدّْ الْمَلَاكْ وْكْلِيتُه، وْهُوَ يْجِينِي حْلُو بْحَالْ الْعْسَلْ فْفُمِّي، وْمْلِّي سْرَطْتُه وْلَّى جُوفِي مْرّْ.</div>
<div class="v" id="v11"><span class="vn">11</span> وْتّْݣَالْ لِيَّ: «خَاصّْكْ تْعَاوْدْ تْتْنَبّْأْ عْلَى بْزَّافْ دْ الشّْعُوبْ وْالْأُمَمْ وْاللُّغَاتْ وْالْمُلُوكْ».</div>
</div>
<!-- PARSED ABOVE; EDITING MAY BREAK PARSER -->
</body></html>