<html><head>
<meta http-equiv="Content-Type" content="text/html;charset=utf-8" />
<title>Rev 13 &ndash; الرُّؤْيَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 13);">
<div id="navbar"><a href="../index.html">الترجمة المغربية القياسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_11.html">11</a> <a href="Rev_12.html">12</a> <b>13</b> <a href="Rev_14.html">14</a> <a href="Rev_15.html">15</a> ... <a href="Rev_22.html">22</a> </div><hr>
<h1>Rev 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>جُوجْ دْ الْحَيَوَانَاتْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ تْلْطَاشْ</b></span> <span class="br-p"><br><br></span>وْمْنْ بَعْدْ، شْفْتْ وَاحْدْ الْحَيَوَانْ خَارْجْ مْنْ الْبْحَرْ عَنْدُه عَشْرَة دْ الْݣْرُونْ وْسْبْعَة دْ الرّْيُوسْ، وْعْلَى ݣْرُونُه عَشْرَة دْ التِّيجَانْ، وْعْلَى رْيُوسُه السّْمِيَّة دْ كْلَامْ الْكُفْرْ.<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> وْهَادْ الْحَيَوَانْ اللِّي شْفْتُه كَانْ كَيْشْبَهْ لْلنّْمَرْ، وْعَنْدُه رْجْلِينْ بْحَالْ دْيَالْ الدُّبّْ، وْفُمُّه بْحَالْ فُمّْ السّْبَعْ. وْعْطَاهْ الْوَحْشْ الْقُوَّة وْالْعَرْشْ دْيَالُه وْالسُّلْطَة الْكْبِيرَة.</div>
<div class="v" id="v3"><span class="vn">3</span> وْوَاحْدْ الرَّاسْ مْنْ رْيُوسْ الْحَيَوَانْ كَانْ بْحَالْ إِلَا مْجْرُوحْ جَرْحْ الْمُوتْ، وْالجّْرْحْ دْيَالُه تّْشَافَى. وْتّْعَجّْبُو سُكَّانْ الْأَرْضْ كُلّْهُمْ وْتْبْعُو الْحَيَوَانْ.</div>
<div class="v" id="v4"><span class="vn">4</span> وْسْجْدُو لْلْوَحْشْ عْلَاحْقَّاشْ عْطَى السُّلْطَة لْلْحَيَوَانْ، وْسْجْدُو لْلْحَيَوَانْ وْݣَالُو: «شْكُونْ اللِّي بْحَالْ الْحَيَوَانْ؟ وْشْكُونْ اللِّي يْقْدَرْ يْتّْحَارْبْ مْعَاهْ؟».</div>
<div class="v" id="v5"><span class="vn">5</span> وْتّْعْطَاهْ وَاحْدْ الْفُمّْ كَيْخَرّْجْ كْلَامْ الْكِبْرْ وْكْلَامْ الْكُفْرْ، وْتّْعْطَاتُه السُّلْطَة بَاشْ يْدِيرْ دَاكْشِّي اللِّي بْغَا لْمُدَّةْ تْنِينْ وْرْبْعِينْ شْهَرْ.</div>
<div class="v" id="v6"><span class="vn">6</span> وْنْطَقْ فُمُّه بْكْلَامْ الْكُفْرْ عْلَى اللَّهْ وْالْإِسْمْ دْيَالُه وْالسُّكْنَى دْيَالُه الْمْقَدّْسَة، وْعْلَى اللِّي سَاكْنِينْ فْالسّْمَا.</div>
<div class="v" id="v7"><span class="vn">7</span> وْتّْعْطَاهْ الْحَقّْ بَاشْ يْتّْحَارْبْ مْعَ الْمْقَدّْسِينْ وْيْغْلَبْهُمْ، وْتّْعْطَاتُه السُّلْطَة عْلَى كُلَّ قْبِيلَة وْشَعْبْ وْلُغَة وْأُمَّة.</div>
<div class="v" id="v8"><span class="vn">8</span> وْݣَاعْ اللِّي سَاكْنِينْ فْالْأَرْضْ غَيْسَجْدُو لْلْحَيَوَانْ، اللِّي سْمِيتْهُمْ مَا مْكْتُوبَاشْ مْنْ الْوَقْتْ اللِّي تّْخَلْقَاتْ فِيهْ الدّْنْيَا فْكْتَابْ الْحَيَاةْ دْيَالْ الْخْرُوفْ اللِّي تّْدْبَحْ.</div>
<div class="v" id="v9"><span class="vn">9</span> إِيوَا اللِّي عَنْدُه شِي وْدْنِينْ يْسْمَعْ!</div>
<div class="v" id="v10"><span class="vn">10</span> إِلَا شِي وَاحْدْ غَيْتّْشَدّْ فْالْحَبْسْ رَاهْ غَيْتّْحْبَسْ، وْإِلَا شِي وَاحْدْ غَيْتّْقْتَلْ بْالسِّيفْ رَاهْ غَيْتّْقْتَلْ بْالسِّيفْ، وْهْنَا كَيْبَانْ الصّْبَرْ وْالْإِيمَانْ دْيَالْ الْمْقَدّْسِينْ.</div>
<div class="v" id="v11"><span class="vn">11</span> <span class="br-p"><br><br></span>وْمْنْ بَعْدْ، شْفْتْ وَاحْدْ الْحَيَوَانْ آخُرْ خَارْجْ مْنْ الْأَرْضْ وْعَنْدُه جُوجْ ݣْرُونْ بْحَالْ الْخْرُوفْ، وْكَانْ كَيْهْضَرْ بْحَالْ الْوَحْشْ،</div>
<div class="v" id="v12"><span class="vn">12</span> وْكَيْتّْصَرّْفْ بْݣَاعْ السُّلْطَة دْيَالْ الْحَيَوَانْ اللّْوّْلْ وْهُوَ حَاضْرْ، وْكَيْلَزّْمْ عْلَى الْأَرْضْ وْسُكَّانْهَا بَاشْ يْسَجْدُو لْلْحَيَوَانْ اللّْوّْلْ اللِّي تّْشَافَى مْنْ الجّْرْحْ اللِّي كَانْ غَيْقْتْلُه،</div>
<div class="v" id="v13"><span class="vn">13</span> وْدَارْ عَلَامَاتْ كْبَارْ، وْنَزّْلْ حْتَّى الْعَافْيَة مْنْ السّْمَا عْلَى الْأَرْضْ قُدَّامْ النَّاسْ،</div>
<div class="v" id="v14"><span class="vn">14</span> وْخْدَعْ سُكَّانْ الْأَرْضْ بْالْعَلَامَاتْ اللِّي تّْعْطَاوْهْ يْدِيرْهُمْ قُدَّامْ الْحَيَوَانْ، وْݣَالْ لْسُكَّانْ الْأَرْضْ يْصَايْبُو وَاحْدْ الصَّنَمْ لْلْحَيَوَانْ اللِّي تّْجْرَحْ بْالسِّيفْ وْعَاوْدْ حْيَا.</div>
<div class="v" id="v15"><span class="vn">15</span> وْتّْعْطَاتُه الْقُدْرَة يْدِيرْ الرُّوحْ فْهَادْ الصَّنَمْ دْيَالْ الْحَيَوَانْ بَاشْ يْتّْكَلّْمْ، وْيْقْتَلْ ݣَاعْ اللِّي مَا بْغَاوْشْ يْسَجْدُو لْلصَّنَمْ دْيَالْ الْحَيَوَانْ.</div>
<div class="v" id="v16"><span class="vn">16</span> وْلَزّْمْ عْلَى النَّاسْ كُلّْهُمْ، الصّْغَارْ وْالْكْبَارْ، الْأَغْنِيَا وْالْفُقَرَا، الْعْبِيدْ وْالْحْرَارْ، بَاشْ تْكُونْ عَنْدْهُمْ عَلَامَة عْلَى يْدّْهُمْ لِيمْنَى وْلَا عْلَى جْبَهْتْهُمْ.</div>
<div class="v" id="v17"><span class="vn">17</span> وْحْتَّى وَاحْدْ مَا يْقْدَرْ يْشْرِي وْلَا يْبِيعْ، مْنْ غِيرْ اللِّي عَنْدُه الْعَلَامَة وْلَا سْمِيّْةْ الْحَيَوَانْ وْلَا الرَّقْمْ دْيَالْ سْمِيتُه.</div>
<div class="v" id="v18"><span class="vn">18</span> وْهْنَا فِينْ خَاصّْ تْكُونْ الْحْكْمَة. اللِّي دْكِي رَاهْ يْقْدَرْ يْحْسَبْ الرَّقْمْ دْيَالْ الْحَيَوَانْ اللِّي هُوَ الرَّقْمْ دْيَالْ بْنَادْمْ، وْهَادْ الرَّقْمْ هُوَ سْتّْمْيَة وْسْتَّة وْسْتِّينْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الرؤيا ١٧‏:٣‏،٧‏-١٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>