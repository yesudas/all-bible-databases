<html><head>
<meta http-equiv="Content-Type" content="text/html;charset=utf-8" />
<title>Rev 14 &ndash; الرُّؤْيَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 14);">
<div id="navbar"><a href="../index.html">الترجمة المغربية القياسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_12.html">12</a> <a href="Rev_13.html">13</a> <b>14</b> <a href="Rev_15.html">15</a> <a href="Rev_16.html">16</a> ... <a href="Rev_22.html">22</a> </div><hr>
<h1>Rev 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْخْرُوفْ وْالنَّاسْ اللِّي نْجَّاهُمْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ رْبَعْطَاشْ</b></span> <span class="br-p"><br><br></span>وْمْنْ بَعْدْ، شْفْتْ وْهُوَ يْبَانْ لِيَّ وَاحْدْ الْخْرُوفْ وَاقْفْ فُوقْ جْبَلْ صِهْيَوْنْ، وْمْعَاهْ مْيَة وْرْبْعَة وْرْبْعِينْ أَلْفْ وَاحْدْ مْكْتُوبَة عْلَى جْبَاهِيهُمْ سْمِيّْةْ الْخْرُوفْ وْسْمِيّْةْ بَّاهْ.<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> وْسْمَعْتْ وَاحْدْ الصُّوتْ جَايْ مْنْ السّْمَا بْحَالْ صُوتْ الْمَا دْيَالْ الشّْلَّالَاتْ، وْبْحَالْ الصُّوتْ دْ الرَّعْدْ الْقْوِي. وْالصُّوتْ اللِّي سْمَعْتُه كَيْشْبَهْ لْلنَّغْمَة دْيَالْ الْݣِيتَارْ مْلِّي كَيْضْرْبُو عْلِيهْ الْمُوسِيقِيِّينْ،</div>
<div class="v" id="v3"><span class="vn">3</span> وْكَانُو كَيْرَنّْمُو تَرْنِيمَة جْدِيدَة قُدَّامْ الْعَرْشْ وْقُدَّامْ الرّْبْعَة دْ الْمْخْلُوقَاتْ وْقُدَّامْ الشّْيُوخْ الْمْسْؤُولِينْ. وْحْتَّى وَاحْدْ مَا قْدَرْ يْتّْعَلّْمْ التَّرْنِيمَة مْنْ غِيرْ هَادُوكْ الْمْيَة وْرْبْعَة وْرْبْعِينْ أَلْفْ اللِّي تّْشْرَاوْ مْنْ الْأَرْضْ.</div>
<div class="v" id="v4"><span class="vn">4</span> هَادُو هُمَ اللِّي مَا فْسْدُوشْ مْعَ الْعْيَالَاتْ وْبْقَاوْ نْقِيِّينْ، وْهَادُو هُمَ اللِّي كَيْتْبْعُو الْخْرُوفْ فِينْ مَّا مْشَى. هَادُو رَاهُمْ مْشْرِيِّينْ مْنْ بِينْ النَّاسْ، وْتّْهْدَاوْ لْلَّهْ وْلْلْخْرُوفْ بْحَالْ الْغْلَّة اللّْوّْلَى.</div>
<div class="v" id="v5"><span class="vn">5</span> وْعَمّْرْ فُمّْهُمْ مَا نْطَقْ بْالْكْدُوبْ، وْمَا فِيهُمْ حْتَّى عِيبْ.</div>
<div class="v" id="v6"><h2>الْبْشَارَة دْيَالْ التّْلَاتَة دْ الْمَلَايْكَة</h2><span class="vn">6</span> <span class="br-p"><br><br></span>وْمْنْ بَعْدْ، شْفْتْ مَلَاكْ آخُرْ كَيْطِيرْ فْالسّْمَا، جَايْبْ مْعَاهْ وَاحْدْ الْبْشَارَة دَايْمَة، بَاشْ يْخَبّْرْ بِيهَا اللِّي سَاكْنِينْ فْالْأَرْضْ مْنْ كُلّْ أُمَّة وْقْبِيلَة وْلُغَة وْشَعْبْ.</div>
<div class="v" id="v7"><span class="vn">7</span> وْكَانْ كَيْبَرّْحْ بْوَاحْدْ الصُّوتْ قْوِي وْكَيْݣُولْ: «خَافُو اللَّهْ وْعْطِيوْهْ الْعَزّْ، حِيتْ جَاتْ سَاعْةْ الْحْسَابْ دْيَالُه، إِيوَا سْجْدُو لْلِّي خْلَقْ السّْمَا وْالْأَرْضْ وْالْبْحَرْ وْالْعْيُونْ دْ الْمَا».</div>
<div class="v" id="v8"><span class="vn">8</span> <span class="br-p"><br><br></span>وْتْبْعُه الْمَلَاكْ التَّانِي كَيْݣُولْ: «تْخَرّْبَاتْ! تْخَرّْبَاتْ بَابِلْ الْكْبِيرَة اللِّي سْقَاتْ الشّْعُوبْ كُلّْهُمْ مْنْ خْمَرْ الْغَضَبْ دْ الْفْسَادْ دْيَالْهَا!».<sup class="fnm"><a name="fnm2" href="#fn2">2</a></sup></div>
<div class="v" id="v9"><span class="vn">9</span> وْتْبَعْهُمْ الْمَلَاكْ التَّالْتْ كَيْݣُولْ بْوَاحْدْ الصُّوتْ قْوِي: «اللِّي سْجَدْ لْهَادَاكْ الْحَيَوَانْ وْلْلصَّنَمْ دْيَالُه، وْقْبَلْ الْعَلَامَة دْيَالُه عْلَى جْبَهْتُه وْلَا عْلَى يْدُّه،</div>
<div class="v" id="v10"><span class="vn">10</span> رَاهْ حْتَّى هُوَ غَيْشْرَبْ مْنْ خْمَرْ الْغَضَبْ دْ اللَّهْ اللِّي تّْخْوَى فْالْكَاسْ دْ الْغَضَبْ دْيَالُه بْلَا مَا يْتّْخَلّْطْ، وْغَيْتّْعَدّْبْ بْالْعَافْيَة وْالْكْبْرِيتْ قُدَّامْ الْمَلَايْكَة الْمْقَدّْسِينْ وْقُدَّامْ الْخْرُوفْ.</div>
<div class="v" id="v11"><span class="vn">11</span> وْغَيْطْلَعْ دْخَّانْ عْدَابْهُمْ دِيمَا وْعْلَى الدّْوَامْ، وْمَا غَتْكُونْشْ الرَّاحَة لَا لِيلْ وَلَا نْهَارْ عَنْدْ هَادُوكْ اللِّي كَيْسَجْدُو لْلْحَيَوَانْ وْلْلصَّنَمْ دْيَالُه، وْاللِّي قْبْلُو الْعَلَامَة دْيَالْ سْمِيتُه».</div>
<div class="v" id="v12"><span class="vn">12</span> وْهْنَا فِينْ كَيْبَانْ الصّْبَرْ دْيَالْ الْمْقَدّْسِينْ اللِّي كَيْدِيرُو بْوْصِيَّاتْ اللَّهْ، وْاللِّي تَابْتِينْ فْإِيمَانْهُمْ بْيَسُوعْ.</div>
<div class="v" id="v13"><span class="vn">13</span> وْمْنْ بَعْدْ، سْمَعْتْ وَاحْدْ الصُّوتْ مْنْ السّْمَا كَيْݣُولْ: «كْتَبْ: سْعْدَاتْ هَادُوكْ اللِّي مْنْ دَابَا كَيْمُوتُو وْهُمَ مْآمْنِينْ بْالرَّبّْ». «إِيِّهْ» كَيْݣُولْ رُوحْ اللَّهْ: «غَيْرْتَاحُو مْنْ تَمَارَة دْيَالْهُمْ، حِيتْ أَعْمَالْهُمْ كَيْتْبْعُوهُمْ».</div>
<div class="v" id="v14"><h2>حْصَادْ الْأَرْضْ</h2><span class="vn">14</span> <span class="br-p"><br><br></span>وْمْنْ بَعْدْ، شْفْتْ وْبَانْتْ لِيَّ وَاحْدْ السّْحَابَة بِيضَا، وْعْلَى السّْحَابَة ݣَالْسْ شِي وَاحْدْ كَيْشْبَهْ لْوَلْدْ الْإِنْسَانْ، عْلَى رَاسُه تَاجْ دْيَالْ الدّْهَبْ وْفْيْدُّه مْنْجَلْ مَاضِي.</div>
<div class="v" id="v15"><span class="vn">15</span> وْخْرَجْ مْنْ بِيتْ اللَّهْ مَلَاكْ آخُرْ، كَيْغَوّْتْ بْصُوتْ عَالِي وْكَيْݣُولْ لْهَادَاكْ اللِّي ݣَالْسْ عْلَى السّْحَابَة: «خُدْ الْمْنْجَلْ دْيَالْكْ وْحْصَدْ، عْلَاحْقَّاشْ وَقْتْ الْحْصَادْ وْصَلْ، حِيتْ حْصَادْ الْأَرْضْ وْجَدْ».</div>
<div class="v" id="v16"><span class="vn">16</span> وْدَوّْزْ هَادَاكْ اللِّي ݣَالْسْ عْلَى السّْحَابَة الْمْنْجَلْ دْيَالُه عْلَى الْأَرْضْ، وْتّْحْصْدَاتْ الْأَرْضْ،</div>
<div class="v" id="v17"><span class="vn">17</span> وْخْرَجْ مَلَاكْ آخُرْ مْنْ بِيتْ اللَّهْ اللِّي فْالسّْمَا، وْحْتَّى هُوَ عَنْدُه مْنْجَلْ مَاضِي.</div>
<div class="v" id="v18"><span class="vn">18</span> وْخْرَجْ مَلَاكْ آخُرْ مْنْ الْمَدْبَحْ عَنْدُه السُّلْطَة عْلَى الْعَافْيَة، وْغَوّْتْ بْصُوتْ عَالِي وْݣَالْ لْهَادَاكْ اللِّي هَازّْ الْمْنْجَلْ الْمَاضِي: «خُدْ الْمْنْجَلْ دْيَالْكْ الْمَاضِي وْقَطّْعْ عْنَاقْدْ الدَّالْيَاتْ دْيَالْ الْأَرْضْ، عْلَاحْقَّاشْ الْعْنَبْ دْيَالْهُمْ طَابْ».</div>
<div class="v" id="v19"><span class="vn">19</span> وْدَوّْزْ الْمَلَاكْ الْمْنْجَلْ دْيَالُه عْلَى الْأَرْضْ، وْقَطّْعْ عْنَاقْدْ الدَّالْيَاتْ دْيَالْ الْأَرْضْ وْرْمَاهُمْ فْالْمْعَصْرَة الْكْبِيرَة دْيَالْ غَضَبْ اللَّهْ.</div>
<div class="v" id="v20"><span class="vn">20</span> وْتّْعْفَسْ عْلَى الْعْنَبْ فْالْمْعَصْرَة عْلَى بْرَّا دْ الْمْدِينَة، وْخْرَجْ الدّْمْ مْنْ الْمْعَصْرَة وْوْصَلْ لْفُمّْ الْخِيلْ، تْقْرِيبًا عْلَى تْلْتْ مْيَةْ كِيلُومِتْرْ.<sup class="fnm"><a name="fnm3" href="#fn3">3</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الرؤيا ٧‏:٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الرؤيا ١٨‏:٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->الرؤيا ١٩‏:١٥<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>