<html><head>
<meta http-equiv="Content-Type" content="text/html;charset=utf-8" />
<title>Rev 16 &ndash; الرُّؤْيَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 16);">
<div id="navbar"><a href="../index.html">الترجمة المغربية القياسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_14.html">14</a> <a href="Rev_15.html">15</a> <b>16</b> <a href="Rev_17.html">17</a> <a href="Rev_18.html">18</a> ... <a href="Rev_22.html">22</a> </div><hr>
<h1>Rev 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْكِيسَانْ السّْبْعَة دْيَالْ غَضَبْ اللَّهْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ سْطَّاشْ</b></span> <span class="br-p"><br><br></span>وْمْنْ بَعْدْ، سْمَعْتْ وَاحْدْ الصُّوتْ قْوِي مْنْ بِيتْ اللَّهْ كَيْݣُولْ لْلْمَلَايْكَة السّْبْعَة: «سِيرُو وْكْبُّو عْلَى الْأَرْضْ الْكِيسَانْ السّْبْعَة دْيَالْ غَضَبْ اللَّهْ».</div>
<div class="v" id="v2"><span class="vn">2</span> وْمْشَى الْمَلَاكْ اللّْوّْلْ وْكْبّْ كَاسُه عْلَى الْأَرْضْ، وْبَانْ حْبُوبْ خَايْبْ وْكَيْحْرَقْ فْالنَّاسْ اللِّي عَنْدْهُمْ الْعَلَامَة دْ الْحَيَوَانْ وْاللِّي كَيْسَجْدُو لْلصَّنَمْ دْيَالُه.</div>
<div class="v" id="v3"><span class="vn">3</span> <span class="br-p"><br><br></span>وْكْبّْ الْمَلَاكْ التَّانِي كَاسُه عْلَى الْبْحَرْ، وْهُوَ يْوَلِّي دْمّْ بْحَالْ دْمّْ الْمْيّْتْ، وْمَاتْ كُلّْ مْخْلُوقْ حَيّْ فْالْبْحَرْ.</div>
<div class="v" id="v4"><span class="vn">4</span> <span class="br-p"><br><br></span>وْكْبّْ الْمَلَاكْ التَّالْتْ كَاسُه عْلَى الْوِيدَانْ وْعْلَى الْعْيُونْ دْ الْمَا، وْهُمَ يْوَلِّيوْ دْمّْ.</div>
<div class="v" id="v5"><span class="vn">5</span> وْسْمَعْتْ مَلَاكْ الْمَا كَيْݣُولْ: «نْتَ عَادْلْ فْحْكَامْكْ آ الْقُدُّوسْ اللِّي كَايْنْ وْاللِّي كَانْ، عْلَاحْقَّاشْ هَكَّا حْكَمْتِي.</div>
<div class="v" id="v6"><span class="vn">6</span> هُمَ سْيّْلُو دْمّْ الْمْقَدّْسِينْ وْالْأَنْبِيَا، وْنْتَ عْطِيتِيهُمْ الدّْمْ بَاشْ يْشَرْبُوهْ، رَاهْ هَادْشِّي اللِّي كَيْسْتَاهْلُو!».</div>
<div class="v" id="v7"><span class="vn">7</span> وْسْمَعْتْ وَاحْدْ الصُّوتْ جَايْ مْنْ الْمَدْبَحْ كَيْݣُولْ: «بْالصَّحْ، آ الرَّبّْ الْإِلَاهْ الْقَادْرْ عْلَى كُلّْشِي! رَاهْ حْكَامْكْ عَادْلَة وْحَقّْ».</div>
<div class="v" id="v8"><span class="vn">8</span> <span class="br-p"><br><br></span>وْكْبّْ الْمَلَاكْ الرَّابْعْ كَاسُه عْلَى الشّْمْسْ، وْهُوَ يْتّْعْطَى لِيهَا بَاشْ تْحْرَقْ النَّاسْ بْالْعَافْيَة.</div>
<div class="v" id="v9"><span class="vn">9</span> وْتّْحَرْقُو النَّاسْ مْنْ كْتْرَةْ السّْخُونِيَّة دْ الْعَافْيَة، وْݣَالُو كْلَامْ الْكُفْرْ عْلَى إِسْمْ اللَّهْ اللِّي عَنْدُه السُّلْطَة عْلَى هَادْ الْمْصَايْبْ، وْمَا تَابُوشْ بَاشْ يْعْطِيوْهْ الْعَزّْ.</div>
<div class="v" id="v10"><span class="vn">10</span> <span class="br-p"><br><br></span>وْكْبّْ الْمَلَاكْ الْخَامْسْ كَاسُه عْلَى عَرْشْ الْحَيَوَانْ، وْهِيَ تْضْلَامْ الْمَمْلَكَة دْيَالُه. وْعَضُّو النَّاسْ لْسَانْهُمْ مْنْ كْتْرَةْ الْوْجَعْ،</div>
<div class="v" id="v11"><span class="vn">11</span> وْݣَالُو كْلَامْ الْكُفْرْ عْلَى إِلَاهْ السّْمَا بْسْبَابْ الْوْجَعْ وْالْحْبُوبْ اللِّي فِيهُمْ، وْمَا تَابُوشْ مْنْ أَعْمَالْهُمْ.</div>
<div class="v" id="v12"><span class="vn">12</span> <span class="br-p"><br><br></span>وْكْبّْ الْمَلَاكْ السَّادْسْ كَاسُه عْلَى وَادْ الْفُرَاتْ الْكْبِيرْ، وْهُوَ يْنْشَفْ مْنْ الْمَا دْيَالُه، بَاشْ يْوَلِّي طْرِيقْ لْلْمُلُوكْ اللِّي جَايِّينْ مْنْ الشَّرْقْ.</div>
<div class="v" id="v13"><span class="vn">13</span> وْشْفْتْ تْلَاتَة دْ الْأَرْوَاحْ مْنْجُوسِينْ كَيْشَبْهُو لْلجّْرَانْ، خَارْجِينْ مْنْ فُمّْ الْوَحْشْ وْمْنْ فُمّْ الْحَيَوَانْ وْمْنْ فُمّْ النّْبِي الْكْدَّابْ،</div>
<div class="v" id="v14"><span class="vn">14</span> حِيتْ هُمَ أَرْوَاحْ شَيَاطِينْ اللِّي كَيْدِيرُو الْعَلَامَاتْ، وْاللِّي كَيْمْشِيوْ عَنْدْ مُلُوكْ الدّْنْيَا كُلّْهَا بَاشْ يْجَمْعُوهُمْ لْلْحَرْبْ لْلنّْهَارْ الْكْبِيرْ دْيَالْ اللَّهْ الْقَادْرْ عْلَى كُلّْشِي.</div>
<div class="v" id="v15"><span class="vn">15</span> وْݣَالْ الرَّبّْ: «هَانِي جَايْ بْحَالْ شِي شْفَّارْ! سْعْدَاتْ اللِّي كَيْسْهَرْ وْكَيْحْضِي حْوَايْجُه بَاشْ مَا يْمْشِيشْ عْرْيَانْ وْيْتّْحَشّْمْ قُدَّامْ النَّاسْ».<sup class="fnm"><a name="fnm1" href="#fn1">1</a></sup></div>
<div class="v" id="v16"><span class="vn">16</span> وْالْأَرْوَاحْ دْيَالْ الشَّيَاطِينْ جْمْعُو الْمُلُوكْ فْالْبْلَاصَة اللِّي سْمِيتْهَا بْالْعِبْرِيَّة «هَرْمَجِدُّونْ».</div>
<div class="v" id="v17"><span class="vn">17</span> <span class="br-p"><br><br></span>وْكْبّْ الْمَلَاكْ السَّابْعْ كَاسُه فْالْهْوَا، وْهُوَ يْتّْسْمَعْ وَاحْدْ الصُّوتْ قْوِي جَايْ مْنْ الْعَرْشْ اللِّي فْبِيتْ اللَّهْ كَيْݣُولْ: «رَاهْ كُلّْشِي كْمَلْ!».</div>
<div class="v" id="v18"><span class="vn">18</span> وْكَانْ الْبَرْقْ وْالصُّوتْ وْالرَّعْدْ. وْضْرَبْ زْلْزَالْ قْوِي، عَمّْرْ الْأَرْضْ مَا عَرْفَاتْ بْحَالُه مْنْ النّْهَارْ اللِّي وْلَّى فِيهْ بْنَادْمْ فْالْأَرْضْ.<sup class="fnm"><a name="fnm2" href="#fn2">2</a></sup></div>
<div class="v" id="v19"><span class="vn">19</span> وْتّْقَسْمَاتْ الْمْدِينَة الْكْبِيرَة عْلَى تْلَاتَة، وْطَاحُو مْدُونْ الشّْعُوبْ، وْتّْفَكّْرْ اللَّهْ بَابِلْ الْمْدِينَة الْكْبِيرَة بَاشْ يْشَرّْبْهَا الْكَاسْ اللِّي كَيْغْلِي بْالْخْمَرْ دْ الْغَضَبْ دْيَالُه.</div>
<div class="v" id="v20"><span class="vn">20</span> وْݣَاعْ الْجَزِيرَاتْ هَرْبُو، وْالجّْبَالْ غْبْرُو،<sup class="fnm"><a name="fnm3" href="#fn3">3</a></sup></div>
<div class="v" id="v21"><span class="vn">21</span> وْطَاحْ تْبْرُورِي تْقِيلْ بْزَّافْ مْنْ السّْمَا عْلَى النَّاسْ. وْݣَالُو كْلَامْ الْكُفْرْ عْلَى اللَّهْ بْسْبَابْ هَادْ الْمُصِيبَة دْيَالْ التّْبْرُورِي، عْلَاحْقَّاشْ كَانْتْ صْعِيبَة بْزَّافْ.<sup class="fnm"><a name="fnm4" href="#fn4">4</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ٢٤‏:٤٣‏،٤٤؛ لوقا ١٢‏:٣٩‏،٤٠؛ الرؤيا ٣‏:٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الرؤيا ٨‏:٥؛ ١١‏:١٣‏،١٩<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->الرؤيا ٦‏:١٤<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->الرؤيا ١١‏:١٩<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>