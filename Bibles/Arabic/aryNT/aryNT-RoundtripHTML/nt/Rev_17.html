<html><head>
<meta http-equiv="Content-Type" content="text/html;charset=utf-8" />
<title>Rev 17 &ndash; الرُّؤْيَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 17);">
<div id="navbar"><a href="../index.html">الترجمة المغربية القياسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_15.html">15</a> <a href="Rev_16.html">16</a> <b>17</b> <a href="Rev_18.html">18</a> <a href="Rev_19.html">19</a> ... <a href="Rev_22.html">22</a> </div><hr>
<h1>Rev 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْفَاسْدَة الْكْبِيرَة وْالْحَيَوَانْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ سْبَعْطَاشْ</b></span> <span class="br-p"><br><br></span>وْمْنْ بَعْدْ، جَا عَنْدِي وَاحْدْ مْنْ الْمَلَايْكَة السّْبْعَة اللِّي عَنْدْهُمْ الْكِيسَانْ السّْبْعَة، وْݣَالْ لِيَّ: «أَجِي نْوَرِّيكْ الْعِقَابْ اللِّي غَيْنْزَلْ عْلَى الْفَاسْدَة الْكْبِيرَة اللِّي ݣَالْسَة حْدَا الْمَا الْكْتِيرْ.</div>
<div class="v" id="v2"><span class="vn">2</span> هَادِيكْ اللِّي فْسْدُو مْعَاهَا مُلُوكْ الْأَرْضْ، وْسْكْرُو سُكَّانْ الْأَرْضْ مْنْ خْمَرْ فْسَادْهَا».</div>
<div class="v" id="v3"><span class="vn">3</span> <span class="br-p"><br><br></span>وْهْزّْنِي الْمَلَاكْ فْالرُّوحْ لْلصَّحْرَا، وْأَنَا نْشُوفْ وَاحْدْ الْمْرَاة ݣَالْسَة عْلَى حَيَوَانْ حْمَرْ عَامْرْ بْسْمِيَّاتْ فِيهُمْ كْلَامْ الْكُفْرْ، عَنْدُه سْبْعَة دْ الرّْيُوسْ وْعَشْرَة دْ الْݣْرُونْ.<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> وْكَانْتْ الْمْرَاة لَابْسَة حْوَايْجْ فْالْمْدَادِي وْالْحْمَرْ، وْمْتّْزَيّْنَة بْالدّْهَبْ وْالْعْقِيقْ الْغَالِي وْاللُّؤْلُؤْ، وْشَادَّة فْيْدّْهَا كَاسْ دْيَالْ الدّْهَبْ عَامْرْ بْالْمُنْكَرْ وْالنَّجَاسَة دْ الْفْسَادْ دْيَالْهَا،</div>
<div class="v" id="v5"><span class="vn">5</span> وْعْلَى جْبَهْتْهَا مْكْتُوبَة وَاحْدْ السّْمِيَّة حْتَّى وَاحْدْ مَا كَيْعْرَفْ الْمَعْنَى دْيَالْهَا: «بَابِلْ الْكْبِيرَة أُمّْ الْفَاسْدَاتْ وْالْمُنْكَرْ دْيَالْ الْأَرْضْ».</div>
<div class="v" id="v6"><span class="vn">6</span> وْشْفْتْ هَادْ الْمْرَاة سْكْرَانَة بْدْمّْ الْمْقَدّْسِينْ وْبْدْمّْ هَادُوكْ اللِّي شْهْدُو لْيَسُوعْ. <span class="br-p"><br><br></span>وْمْلِّي شْفْتْهَا تّْعَجّْبْتْ بْزَّافْ!</div>
<div class="v" id="v7"><span class="vn">7</span> وْهُوَ يْݣُولْ لِيَّ الْمَلَاكْ: عْلَاشْ تّْعَجّْبْتِي؟ غَادِي نْبَيّْنْ لِيكْ السِّرّْ دْيَالْ الْمْرَاة وْدْيَالْ الْحَيَوَانْ مُولْ السّْبْعَة دْ الرّْيُوسْ وْالْعَشْرَة دْ الْݣْرُونْ اللِّي هَازّْ الْمْرَاة.</div>
<div class="v" id="v8"><span class="vn">8</span> الْحَيَوَانْ اللِّي شْفْتِيهْ، كَانْ وْمَا بْقَاشْ وْرَاهْ قْرِيبْ يْطْلَعْ مْنْ الْهَاوِيَة وْيْمْشِي لْلْهْلَاكْ. وْسُكَّانْ الْأَرْضْ اللِّي سْمِيَّاتْهُمْ مَا مْكْتُوبِينْشْ فْكْتَابْ الْحَيَاةْ مْنْ النّْهَارْ اللِّي تّْخَلْقَاتْ فِيهْ الدّْنْيَا، غَيْتّْعَجّْبُو مْلِّي يْشُوفُو الْحَيَوَانْ، عْلَاحْقَّاشْ كَانْ وْمَا بْقَاشْ وَلَكِنْ غَيْرْجَعْ.</div>
<div class="v" id="v9"><span class="vn">9</span> وْهْنَا فِينْ خَاصّْ تْكُونْ الْفْهَامَة وْالْحْكْمَة: الرّْيُوسْ السّْبْعَة هُمَ سْبْعَة دْ الجّْبَالْ اللِّي ݣَالْسَة عْلِيهُمْ الْمْرَاة، وْهُمَ سْبْعَة دْ الْمُلُوكْ.</div>
<div class="v" id="v10"><span class="vn">10</span> خَمْسَة مْنّْهُمْ مَاتُو، وْوَاحْدْ كَيْحْكَمْ، وْلَاخُرْ بَاقِي مَا جَا. وَلَكِنْ مْلِّي غَيْجِي، غَيْحْكَمْ غِيرْ وَقْتْ قْلِيلْ،</div>
<div class="v" id="v11"><span class="vn">11</span> وْحْتَّى الْحَيَوَانْ اللِّي كَانْ وْمَا بْقَاشْ، هُوَ الْمَلِكْ التَّامْنْ، وْرَاهْ هُوَ وَاحْدْ مْنْ الْمُلُوكْ السّْبْعَة، وْحْتَّى هُوَ غَيْتّْهْلَكْ.</div>
<div class="v" id="v12"><span class="vn">12</span> وْالْعَشْرَة دْ الْݣْرُونْ اللِّي شْفْتِي رَاهْ هُمَ عَشْرَة دْ الْمُلُوكْ اللِّي مَازَالْ مَا خْدَاوْ الْمُلْكْ، وَلَكِنْ غَتْكُونْ عَنْدْهُمْ السُّلْطَة دْيَالْ الْمُلْكْ غِيرْ سَاعَة وَحْدَة مْعَ الْحَيَوَانْ.</div>
<div class="v" id="v13"><span class="vn">13</span> هَادُو رَاهُمْ مْتَّافْقِينْ عْلَى رَأْيْ وَاحْدْ، بَاشْ يْعْطِيوْ الْقُوَّة وْالسُّلْطَة دْيَالْهُمْ لْلْحَيَوَانْ.</div>
<div class="v" id="v14"><span class="vn">14</span> وْغَيْتّْحَارْبُو مْعَ الْخْرُوفْ، وْالْخْرُوفْ غَيْغْلَبْهُمْ هُوَ وْهَادُوكْ الْأُمَنَا اللِّي عَيّْطْ عْلِيهُمْ وْاللِّي خْتَارْهُمْ. عْلَاحْقَّاشْ هُوَ رَبّْ الْأَرْبَابْ وْمَلِكْ الْمُلُوكْ.</div>
<div class="v" id="v15"><span class="vn">15</span> وْعَاوْدْ ݣَالْ لِيَّ الْمَلَاكْ: «الْمَا الْكْتِيرْ اللِّي شْفْتِي، فِينْ ݣَالْسَة الْمْرَاة الْفَاسْدَة، هُوَ الشّْعُوبْ وْالجّْمَاعَاتْ دْ النَّاسْ وْالْأُمَمْ وْاللُّغَاتْ.</div>
<div class="v" id="v16"><span class="vn">16</span> وْالْعَشْرَة دْ الْݣْرُونْ اللِّي شْفْتِيهُمْ وْالْحَيَوَانْ، رَاهْ غَيْكَرْهُو الْمْرَاة الْفَاسْدَة وْغَيْدِّيوْ لِيهَا ݣَاعْ دَاكْشِّي اللِّي كَتْمْلَكْ وْغَيْعَرِّيوْهَا، وْغَيَاكْلُو لْحَمْهَا وْغَيْحَرْقُوهَا بْالْعَافْيَة،</div>
<div class="v" id="v17"><span class="vn">17</span> حِيتْ اللَّهْ هُوَ اللِّي خْلَّاهُمْ يْدِيرُو مُرَادُه، وْيْتَّافْقُو عْلَى رَأْيْ وَاحْدْ بَاشْ يْعْطِيوْ لْلْحَيَوَانْ السُّلْطَة دْ الْمُلْكْ دْيَالْهُمْ حْتَّى يْكْمَلْ كْلَامْ اللَّهْ.</div>
<div class="v" id="v18"><span class="vn">18</span> وْالْمْرَاة اللِّي شْفْتِيهَا رَاهْ هِيَ الْمْدِينَة الْكْبِيرَة اللِّي حَاكْمَة عْلَى مُلُوكْ الْأَرْضْ».</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الرؤيا ١٣‏:١<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>