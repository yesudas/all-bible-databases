<html><head>
<meta http-equiv="Content-Type" content="text/html;charset=utf-8" />
<title>Rev 18 &ndash; الرُّؤْيَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 18);">
<div id="navbar"><a href="../index.html">الترجمة المغربية القياسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_16.html">16</a> <a href="Rev_17.html">17</a> <b>18</b> <a href="Rev_19.html">19</a> <a href="Rev_20.html">20</a> ... <a href="Rev_22.html">22</a> </div><hr>
<h1>Rev 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>تْخَرّْبَاتْ بَابِلْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ تْمَنْطَاشْ</b></span> <span class="br-p"><br><br></span>وْمْنْ بَعْدْ هَادْشِّي، شْفْتْ وَاحْدْ الْمَلَاكْ آخُرْ نَازْلْ مْنْ السّْمَا، عَنْدُه سُلْطَة كْبِيرَة، وْالْعَزّْ دْيَالُه ضْوَّى الْأَرْضْ.</div>
<div class="v" id="v2"><span class="vn">2</span> وْهُوَ يْغَوّْتْ عْلَى حَرّْ جْهْدُه وْݣَالْ: «تْخَرّْبَاتْ، تْخَرّْبَاتْ بَابِلْ الْكْبِيرَة! وْوْلَّاتْ مْسْكُونَة بْالشَّيَاطِينْ وْبْݣَاعْ الْأَرْوَاحْ الْمْنْجُوسِينْ، وْبْݣَاعْ نْوَاعْ الطّْيُورْ الْمْنْجُوسِينْ وْالْمْكْرُوهِينْ،</div>
<div class="v" id="v3"><span class="vn">3</span> عْلَاحْقَّاشْ الشّْعُوبْ كُلّْهُمْ شَرْبُو مْنْ خْمَرْ فْسَادْهَا، وْمُلُوكْ الْأَرْضْ فْسْدُو مْعَاهَا، وْتُجَّارْ الدّْنْيَا تّْغْنَاوْ مْنْ كْتْرَةْ الْخِيرْ دْيَالْهَا».</div>
<div class="v" id="v4"><span class="vn">4</span> <span class="br-p"><br><br></span>وْسْمَعْتْ وَاحْدْ الصُّوتْ آخُرْ مْنْ السّْمَا كَيْݣُولْ: <span class="br-p"><br><br></span>«خَرْجُو آ الشَّعْبْ دْيَالِي مْنّْهَا، بَاشْ مَا تْشَارْكُوشْ فْدْنُوبْهَا، وْمَا يْضْرْبُوكُمْشْ مْصَايْبْهَا.</div>
<div class="v" id="v5"><span class="vn">5</span> عْلَاحْقَّاشْ دْنُوبْهَا تْعَرّْمُو حْتَّى وْصْلُو لْلسّْمَا، وْاللَّهْ مَا نْسَاشْ الْإِتْمْ دْيَالْهَا،</div>
<div class="v" id="v6"><span class="vn">6</span> دِيرُو مْعَاهَا كِمَا دَارْتْ هِيَ، وْرْدُّو لِيهَا جُوجْ دْ الْمَرَّاتْ دَاكْشِّي اللِّي دَارْتْ، خَلّْطُو لِيهَا جُوجْ دْ الْمَرَّاتْ فْالْكَاسْ اللِّي خَلّْطَاتْ فِيهْ.</div>
<div class="v" id="v7"><span class="vn">7</span> عْلَى قْدّْ مَا تّْمْتّْعَاتْ وْعْطَاتْ الْعَزّْ لْرَاسْهَا، عَدّْبُوهَا وْرَدُّوهَا حْزِينَة. عْلَاحْقَّاشْ كَتْݣُولْ فْخَاطْرْهَا: أَنَا ݣَالْسَة هْنَا بْحَالْ شِي مَلِكَة، وْأَنَا مَاشِي هْجَّالَة وْعَمّْرْنِي مَا غَنْكُونْ حْزِينَة.</div>
<div class="v" id="v8"><span class="vn">8</span> دَاكْشِّي عْلَاشْ غَيْنَزْلُو عْلِيهَا فْنْهَارْ وَاحْدْ هَادْ الْمْصَايْبْ: الطَّاعُونْ، وْالْحُزْنْ، وْالجُّوعْ، وْبْالْعَافْيَة غَتّْحْرَقْ، عْلَاحْقَّاشْ اللِّي حْكَمْ عْلِيهَا هُوَ الرَّبّْ الْإِلَاهْ الْقْوِي.</div>
<div class="v" id="v9"><span class="vn">9</span> <span class="br-p"><br><br></span>وْغَيْبْكِيوْ وْيْنْوّْحُو عْلِيهَا مُلُوكْ الْأَرْضْ اللِّي فْسْدُو وْتّْمَتّْعُو مْعَاهَا، مْلِّي غَيْشُوفُو الدّْخَّانْ دْيَالْهَا وْهِيَ كَتّْحْرَقْ،</div>
<div class="v" id="v10"><span class="vn">10</span> وْغَيْوَقْفُو مْنْ بْعِيدْ، عْلَاحْقَّاشْ غَيْكُونُو خَايْفِينْ مْنْ عْدَابْهَا وْغَيْݣُولُو: يَا وِيلْكْ! يَا وِيلْكْ! آ مْدِينَة بَابِلْ الْكْبِيرَة! آ الْمْدِينَة الْقْوِيَّة! حِيتْ غِيرْ فْسَاعَة وَحْدَة نْزَلْ عْلِيكْ الْعِقَابْ.</div>
<div class="v" id="v11"><span class="vn">11</span> وْغَيْبْكِيوْ وْيْنْوّْحُو عْلِيهَا تُجَّارْ الدّْنْيَا، عْلَاحْقَّاشْ حْتَّى وَاحْدْ مَا بْقَى كَيْشْرِي سْلَعْتْهُمْ.</div>
<div class="v" id="v12"><span class="vn">12</span> هَادْ السّْلْعَة فِيهَا الدّْهَبْ وْالْفْضَّة وْالْعْقِيقْ الْغَالِي وْاللُّؤْلُؤْ، وْالْكْتَّانْ وْالتُّوبْ الْمْدَادِي وْالْحْرِيرْ وْالتُّوبْ الْحْمَرْ، وْالْعُودْ الْحُرّْ، وْالْمَّاعْنْ دْ الْعَاجْ وْالْمَّاعْنْ دْ الْخْشَبْ الْغَالِي، وْالنّْحَاسْ وْالْحْدِيدْ وْالرّْخَامْ،</div>
<div class="v" id="v13"><span class="vn">13</span> وْالْقَرْفَة وْالْعَطْرِيَة، وْالرِّيحَة وْالْمُرّْ وْبْخُورْ اللُّبَانْ، وْالْخْمَرْ وْالزِّيتْ، وْالدّْݣِيݣْ وْالْݣْمْحْ، وْالْبْهَايْمْ وْالْغْنَمْ، وْالْخِيلْ وْالْكْرَارْسْ، وْالْعْبِيدْ وْالْمْشْدُودِينْ فْالْحَرْبْ.</div>
<div class="v" id="v14"><span class="vn">14</span> وْالتُّجَارْ غَيْݣُولُو لِيهَا: الْغْلَّة اللِّي كَيْتّْشْهَّاهَا خَاطْرْكْ مَا بْقَاتْشْ عَنْدْكْ، وْمْشَاتْ لِيكْ الرَّفَاهِيَّة وْالْعَزّْ اللِّي كْنْتِ عَايْشَة فِيهُمْ، وْهَادْشِّي عَمّْرَكْ مَا غَتْلْقَايْهْ!</div>
<div class="v" id="v15"><span class="vn">15</span> التُّجَّارْ اللِّي تّْغْنَاوْ مْنْ الْبِيعْ وْالشّْرَا دْيَالْ هَادْ السّْلْعَة، غَيْوَقْفُو مْنْ بْعِيدْ، حِيتْ خَايْفِينْ مْنْ عْدَابْهَا، وْغَيْبْكِيوْ وْيْنْوّْحُو.</div>
<div class="v" id="v16"><span class="vn">16</span> وْغَيْݣُولُو: يَا وِيلْكْ! يَا وِيلْكْ! آ هَادْ الْمْدِينَة الْكْبِيرَة! اللِّي كَانْتْ لَابْسَة الْكْتَّانْ وْالتُّوبْ الْمْدَادِي وْالْحْمَرْ، وْمْتّْزَيّْنَة بْالدّْهَبْ وْالْعْقِيقْ الْغَالِي وْاللُّؤْلُؤْ!</div>
<div class="v" id="v17"><span class="vn">17</span> وْغِيرْ فْسَاعَة وَحْدَة ضَاعْ ݣَاعْ هَادْ الْخِيرْ. وْݣَاعْ الرِّيَّاسْ دْيَالْ السّْفِينَاتْ وْالنَّاسْ اللِّي كَيْسَافْرُو فْالْبْحَرْ وْالْبْحَّارَة، وْاللِّي كَيْتّْرَزّْقُو مْنْ الْبْحَرْ، وْقْفُو مْنْ بْعِيدْ،</div>
<div class="v" id="v18"><span class="vn">18</span> وْمْلِّي شَافُوهَا كَتّْحْرَقْ وْدْخَّانْهَا طَالْعْ، غَوّْتُو وْݣَالُو: آشْ مْنْ مْدِينَة كَانْتْ بْحَالْ هَادْ الْمْدِينَة الْكْبِيرَة؟</div>
<div class="v" id="v19"><span class="vn">19</span> وْرْمَاوْ التّْرَابْ عْلَى رَاسْهُمْ وْبْدَاوْ كَيْبْكِيوْ بْالْغْوَاتْ وْكَيْنْوّْحُو وْهُمَ كَيْݣُولُو: يَا وِيلْكْ! يَا وِيلْكْ! آ الْمْدِينَة الْكْبِيرَة! اللِّي مْنْ خِيرْهَا تّْغْنَاوْ ݣَاعْ صْحَابْ السّْفِينَاتْ دْ الْبْحَرْ! وْفْسَاعَة وَحْدَة تّْخَرّْبَاتْ!</div>
<div class="v" id="v20"><span class="vn">20</span> فْرْحِي لِيهَا آ السّْمَا! فْرْحُو آ الْمْقَدّْسِينْ وْالرُّسُلْ وْالْأَنْبِيَا، عْلَاحْقَّاشْ اللَّهْ عَاقْبْهَا عْلَى دَاكْشِّي اللِّي دَارْتْ لِيكُمْ».</div>
<div class="v" id="v21"><span class="vn">21</span> <span class="br-p"><br><br></span>وْخْدَا وَاحْدْ الْمَلَاكْ قْوِي حَجْرَة بْحَالْ شِي رْحَى كْبِيرَة، وْرْمَاهَا فْالْبْحَرْ وْݣَالْ: «هَكَّا غَتّْرْمَى بَابِلْ الْمْدِينَة الْكْبِيرَة بْقُوَّة وْمَا غَيْبْقَاشْ لِيهَا لَاتَرْ.</div>
<div class="v" id="v22"><span class="vn">22</span> وْمَا غَتْبْقَاشْ تّْسْمَعْ فِيكْ الْمُوسِيقَى دْيَالْ اللِّي كَيْعَزْفُو الْݣِيتَارْ وْاللِّي كَيْغَنِّيوْ وْاللِّي كَيْنَفْخُو فْاللِّيرَة وْالْبُوقْ، وْمَا غَيْبْقَى فِيكْ حْتَّى شِي صْنَايْعِي كِمَا كَانْتْ صْنَعْتُه، وْمَا غَيْبْقَاشْ يْتّْسْمَعْ فِيكْ مَازَالْ صُوتْ الرّْحَى.</div>
<div class="v" id="v23"><span class="vn">23</span> وْمَا غَيْبْقَاشْ ضَوّْ الْقْنْدِيلْ يْضَوِّي فِيكْ، وَلَا غَيْتّْسْمَعْ فِيكْ صُوتْ شِي عْرِيسْ وْعْرُوسَة، عْلَاحْقَّاشْ التُّجَّارْ دْيَالْكْ كَانُو هُمَ الْكْبَارْ فْالدّْنْيَا، وْبْالسّْحُورْ دْيَالْكْ تّْخَدْعُو ݣَاعْ الشّْعُوبْ،</div>
<div class="v" id="v24"><span class="vn">24</span> وْفِيكْ تّْلْقَا دْمّْ الْأَنْبِيَا وْدْمّْ الْمْقَدّْسِينْ وْݣَاعْ هَادُوكْ اللِّي تّْقْتْلُو فْالْأَرْضْ».</div>
</div>
<!-- PARSED ABOVE; EDITING MAY BREAK PARSER -->
</body></html>