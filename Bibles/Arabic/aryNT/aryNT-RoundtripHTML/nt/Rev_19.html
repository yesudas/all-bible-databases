<html><head>
<meta http-equiv="Content-Type" content="text/html;charset=utf-8" />
<title>Rev 19 &ndash; الرُّؤْيَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 19);">
<div id="navbar"><a href="../index.html">الترجمة المغربية القياسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_17.html">17</a> <a href="Rev_18.html">18</a> <b>19</b> <a href="Rev_20.html">20</a> <a href="Rev_21.html">21</a> <a href="Rev_22.html">22</a> </div><hr>
<h1>Rev 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>غُنَّايْةْ النّْصَرْ فْالسّْمَا</h2><span class="vn">1</span> <span class="css" style="font-style: italic; myBibleType=note"><b>الْفَصْلْ تْسَعْطَاشْ</b></span> <span class="br-p"><br><br></span>وْمْنْ بَعْدْ هَادْشِّي، سْمَعْتْ وَاحْدْ الصُّوتْ قْوِي بْحَالْ صُوتْ شِي جْمَاعَة كْبِيرَة فْالسّْمَا كَيْݣُولْ: «هَلِّلُويَا! رَاهْ النّْجَا وْالْعَزّْ وْالْقُوَّة دْيَاوْلْ إِلَاهْنَا،</div>
<div class="v" id="v2"><span class="vn">2</span> حِيتْ حْكَامُه عَادْلَة وْعْلَى حَقّْ، عْلَاحْقَّاشْ حْكَمْ عْلَى الْفَاسْدَة الْكْبِيرَة اللِّي وْسّْخَاتْ الْأَرْضْ بْفْسَادْهَا، وْنْتَقْمْ مْنّْهَا حِيتْ قْتْلَاتْ عْبِيدُه».</div>
<div class="v" id="v3"><span class="vn">3</span> وْݣَالُو عَاوْتَانِي: «هَلِّلُويَا! رَاهْ الدّْخَّانْ دْيَالْهَا غَيْبْقَى طَالْعْ دِيمَا وْعْلَى الدّْوَامْ».</div>
<div class="v" id="v4"><span class="vn">4</span> وْرْكْعُو الرّْبْعَة وْعْشْرِينْ شِيخْ مْسْؤُولْ، هُمَ وْالرّْبْعَة دْ الْمْخْلُوقَاتْ، وْسْجْدُو لْلَّهْ اللِّي ݣَالْسْ عْلَى الْعَرْشْ، وْݣَالُو: «آمِينْ! هَلِّلُويَا!».</div>
<div class="v" id="v5"><h2>الْعَرْسْ دْيَالْ الْخْرُوفْ</h2><span class="vn">5</span> <span class="br-p"><br><br></span>وْخْرَجْ مْنْ الْعَرْشْ وَاحْدْ الصُّوتْ كَيْݣُولْ: «سَبّْحُو لْإِلَاهْنَا آ ݣَاعْ الْعْبِيدْ دْيَالُه، وْاللِّي كَيْخَافُوهْ، صْغَارْ وْكْبَارْ».</div>
<div class="v" id="v6"><span class="vn">6</span> وْسْمَعْتْ بْحَالْ شِي صُوتْ دْيَالْ وَاحْدْ الجّْمَاعَة كْبِيرَة، وْبْحَالْ صُوتْ الْمَا دْيَالْ الشّْلَّالَاتْ، وْبْحَالْ صُوتْ الرَّعْدْ الْقْوِي كَيْݣُولْ: «هَلِّلُويَا! عْلَاحْقَّاشْ الرَّبّْ إِلَاهْنَا الْقَادْرْ عْلَى كُلّْشِي هُوَ الْمَلِكْ.</div>
<div class="v" id="v7"><span class="vn">7</span> يَالَّاهْ نْفَرْحُو وْنْسَعْدُو وْنْعْطِيوْهْ الْعَزّْ! عْلَاحْقَّاشْ جَا وَقْتْ الْعَرْسْ دْيَالْ الْخْرُوفْ، وْالْعْرُوسَة دْيَالُه وَجّْدَاتْ رَاسْهَا.</div>
<div class="v" id="v8"><span class="vn">8</span> وْتّْعْطَى لِيهَا تْلْبَسْ كْتَّانْ نْقِي وْكَيْلْمَعْ، وْهَادْ الْكْتَّانْ هُوَ الْأَعْمَالْ الْمْزْيَانَة دْيَالْ الْمْقَدّْسِينْ».</div>
<div class="v" id="v9"><span class="vn">9</span> <span class="br-p"><br><br></span>وْݣَالْ لِيَّ وَاحْدْ الْمَلَاكْ: «كْتَبْ: سْعْدَاتْ اللِّي مْعْرُوضِينْ لْلْعْشَا دْيَالْ عَرْسْ الْخْرُوفْ!» وْعَاوْدْ ݣَالْ لِيَّ: «هَادَا هُوَ كْلَامْ الْحَقّْ دْيَالْ اللَّهْ».<sup class="fnm"><a name="fnm1" href="#fn1">1</a></sup></div>
<div class="v" id="v10"><span class="vn">10</span> وْطْحْتْ عَنْدْ رْجْلِيهْ بَاشْ نْسْجَدْ لِيهْ، وْݣَالْ لِيَّ: «لَّا! مَا تْدِيرْشْ هَادْشِّي! رَانِي غِيرْ عَبْدْ بْحَالْكْ وْبْحَالْ خُوتْكْ اللِّي عَنْدْهُمْ الشّْهَادَة دْيَالْ يَسُوعْ. رَاهْ لْلَّهْ لَمّْنْ خَاصّْكْ تْسْجَدْ! حِيتْ الشّْهَادَة دْيَالْ يَسُوعْ هِيَ الرُّوحْ دْيَالْ النُّبُوَّة».</div>
<div class="v" id="v11"><h2>النّْصَرْ دْيَالْ هَادَاكْ اللِّي رَاكْبْ عْلَى الْعَوْدْ الْبْيَضْ</h2><span class="vn">11</span> <span class="br-p"><br><br></span>وْمْنْ بَعْدْ، شْفْتْ السّْمَا مْحْلُولَة، وْهُوَ يْبَانْ لِيَّ فِيهَا عَوْدْ بْيَضْ رَاكْبْ عْلِيهْ وَاحْدْ سْمِيتُه الْأَمِينْ وْالصَّادْقْ، كَيْحْكَمْ وْكَيْتّْحَارْبْ بْالْعَدْلْ.</div>
<div class="v" id="v12"><span class="vn">12</span> عِينِيهْ بْحَالْ الشّْعَالَة دْ الْعَافْيَة، وْعْلَى رَاسُه بْزَّافْ دْيَالْ التِّيجَانْ وْمْكْتُوبَة عْلِيهْ وَاحْدْ السّْمِيَّة هُوَ بُوحْدُه اللِّي كَيْعْرَفْهَا.</div>
<div class="v" id="v13"><span class="vn">13</span> وْكَانْ لَابْسْ لْبَاسْ عَامْرْ بْالدّْمْ، وْالْإِسْمْ دْيَالُه كْلْمَةْ اللَّهْ.</div>
<div class="v" id="v14"><span class="vn">14</span> وْالْعَسْكَرْ دْيَالْ السّْمَا كَانُو تَابْعِينُه بْالْخِيلْ اللِّي لُونْهَا بْيَضْ، وْلَابْسِينْ كْتَّانْ بْيَضْ وْنْقِي.</div>
<div class="v" id="v15"><span class="vn">15</span> وْمْنْ فُمُّه خَارْجْ وَاحْدْ السِّيفْ مَاضِي بَاشْ يْضْرَبْ بِيهْ الشّْعُوبْ. وْغَيْحْكَمْ عْلِيهُمْ بْقْطِيبْ دْيَالْ الْحْدِيدْ، وْغَيْعْفَسْ فْالْمْعَصْرَة اللِّي كَتْغْلِي بْالْخْمَرْ دْيَالْ غَضَبْ اللَّهْ الْقَادْرْ عْلَى كُلّْشِي.<sup class="fnm"><a name="fnm2" href="#fn2">2</a></sup></div>
<div class="v" id="v16"><span class="vn">16</span> وْكَانْ مْكْتُوبْ عْلَى لْبَاسُه وْعْلَى فْخْدُه هَادْ الْإِسْمْ: مَلِكْ الْمُلُوكْ وْرَبّْ الْأَرْبَابْ.</div>
<div class="v" id="v17"><span class="vn">17</span> <span class="br-p"><br><br></span>وْمْنْ بَعْدْ، شْفْتْ وَاحْدْ الْمَلَاكْ وَاقْفْ فْالشّْمْسْ، كَيْغَوّْتْ عْلَى حَرّْ جْهْدُه وْكَيْݣُولْ لْݣَاعْ الطّْيُورْ اللِّي كَيْطِيرُو فْالسّْمَا: «أَجِيوْ، تّْجَمْعُو لْلْعْشَا الْكْبِيرْ دْيَالْ اللَّهْ،</div>
<div class="v" id="v18"><span class="vn">18</span> بَاشْ تَاكْلُو لْحَمْ الْمُلُوكْ، وْلْحَمْ الرُّؤَسَا دْ الْعَسْكَرْ، وْلْحَمْ الْعَسْكَرْ الْقْوِيِّينْ، وْلْحَمْ الْخِيلْ وْالْخْيَّالَة، وْلْحَمْ ݣَاعْ النَّاسْ الْعْبِيدْ وْالْحْرَارْ، الصّْغَارْ وْالْكْبَارْ».</div>
<div class="v" id="v19"><span class="vn">19</span> وْشْفْتْ الْحَيَوَانْ وْمُلُوكْ الْأَرْضْ وْالْعَسْكَرْ دْيَالْهُمْ مْجْمُوعِينْ بَاشْ يْتّْحَارْبُو مْعَ هَادَاكْ اللِّي رَاكْبْ عْلَى الْعَوْدْ وْمْعَ الْعَسْكَرْ دْيَالُه.</div>
<div class="v" id="v20"><span class="vn">20</span> وْتّْشَدّْ الْحَيَوَانْ هُوَ وْالنّْبِي الْكْدَّابْ اللِّي دَارْ الْمُعْجِزَاتْ قُدَّامْ الْحَيَوَانْ، وْبِيهُمْ خْدَعْ هَادُوكْ اللِّي قْبْلُو الْعَلَامَة دْ الْوَحْشْ وْاللِّي سْجْدُو لْلصَّنَمْ دْيَالُه. وْتّْرْمَاوْ بْجُوجْ وْهُمَ حَيِّينْ فْالْبُحَيْرَة دْ الْعَافْيَة الشَّاعْلَة بْالْكْبْرِيتْ.<sup class="fnm"><a name="fnm3" href="#fn3">3</a></sup></div>
<div class="v" id="v21"><span class="vn">21</span> وْاللِّي بْقَاوْ، تّْقْتْلُو بْالسِّيفْ اللِّي خَارْجْ مْنْ فُمّْ هَادَاكْ اللِّي رَاكْبْ عْلَى الْعَوْدْ، وْݣَاعْ الطّْيُورْ شْبْعُو مْنْ اللّْحَمْ دْيَالْهُمْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ٢٢‏:٢‏،٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الرؤيا ١٤‏:٢٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->الرؤيا ١٣‏:١‏-١٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>