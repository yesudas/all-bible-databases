<html><head>
<meta http-equiv="Content-Type" content="text/html;charset=utf-8" />
<title>Rev 2 &ndash; الرُّؤْيَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 2);">
<div id="navbar"><a href="../index.html">الترجمة المغربية القياسية</a> &ndash; <b>الرُّؤْيَا</b> &ndash; <a href="Rev_1.html">1</a> <b>2</b> <a href="Rev_3.html">3</a> <a href="Rev_4.html">4</a> ... <a href="Rev_22.html">22</a> </div><hr>
<h1>Rev 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الرِّسَالَة لْلْكْنِيسَة فْأَفَسُسْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّانِي</b></span> <span class="br-p"><br><br></span>كْتَبْ لْلْمَلَاكْ دْيَالْ كْنِيسْةْ أَفَسُسْ: «هَا مَا كَيْݣُولْ هَادَاكْ اللِّي شَادّْ فْيْدُّه لِيمْنَى النّْجْمَاتْ السّْبْعَة، وْكَيْمْشِي وَسْطْ الْحَسْكَاتْ السّْبْعَة دْيَالْ الدّْهَبْ:</div>
<div class="v" id="v2"><span class="vn">2</span> كَنْعْرَفْ كُلّْ مَا كَتْدِيرْ وْكَنْعْرَفْ تَمَارَة وْالصّْبَرْ دْيَالْكْ، وْبْلِّي مَا كَتْسْتَحْمَلْشْ الْمْشْرَارِينْ، وْجَرّْبْتِي هَادُوكْ اللِّي كَيْݣُولُو عْلَى رَاسْهُمْ رُسُلْ وْهُمَ مَاشِي رُسُلْ، وْلْقِيتِيهُمْ كْدَّابِينْ.</div>
<div class="v" id="v3"><span class="vn">3</span> نْتَ عَنْدْكْ الصّْبَرْ، وْقَاسِيتِي عْلَى وْدّْ الْإِسْمْ دْيَالِي بْلَا مَا تْعْيَا.</div>
<div class="v" id="v4"><span class="vn">4</span> وَلَكِنْ كَنْلُومْكْ حِيتْ سْمَحْتِي فْمْحَبّْتْكْ اللّْوّْلَى.</div>
<div class="v" id="v5"><span class="vn">5</span> إِيوَا تْفَكّْرْ فِينْ كْنْتِ قْبَلْ مَا تْطِيحْ وْتُوبْ، وْرْجَعْ لْلْأَعْمَالْ اللِّي كْنْتِ كَتْدِيرْ فْاللّْوّْلْ. وْلَّا رَانِي غَنْجِي نْحَيّْدْ الْحَسْكَة دْيَالْكْ مْنْ بْلَاصْتْهَا إِلَا مَا بْغِيتِيشْ تُّوبْ.</div>
<div class="v" id="v6"><span class="vn">6</span> وَلَكِنْ فِيكْ هَادْ الْحَاجَة الْمْزْيَانَة: كَتْكْرَهْ الْأَعْمَالْ دْيَالْ النِّيقُولَاوِيِّينْ كِمَا كَنْكْرَهْهَا حْتَّى أَنَا.</div>
<div class="v" id="v7"><span class="vn">7</span> إِيوَا اللِّي عَنْدُه شِي وْدْنِينْ، يْسْمَعْ آشْ كَيْݣُولْ رُوحْ اللَّهْ لْلْكْنَايْسْ. اللِّي غْلَبْ، غَنْعْطِيهْ الْحَقّْ بَاشْ يَاكُلْ مْنْ شَجْرَةْ الْحَيَاةْ اللِّي كَايْنَة فْجْنَّةْ اللَّهْ».<sup class="fnm"><a name="fnm1" href="#fn1">1</a></sup></div>
<div class="v" id="v8"><h2>الرِّسَالَة لْلْكْنِيسَة فْسِمِيرْنَا</h2><span class="vn">8</span> <span class="br-p"><br><br></span>وْكْتَبْ لْلْمَلَاكْ دْيَالْ كْنِيسْةْ سِمِيرْنَا: «هَا مَا كَيْݣُولْ اللّْوّْلْ وْاللّْخْرْ، اللِّي كَانْ مْيّْتْ وْعَاوْدْ حْيَا:<sup class="fnm"><a name="fnm2" href="#fn2">2</a></sup></div>
<div class="v" id="v9"><span class="vn">9</span> كَنْعْرَفْ الْمْحْنَة وْالْفَقْرْ دْيَالْكْ وَاخَّا نْتَ غَنِي. وْكَنْعْرَفْ الْكْلَامْ الْخَايْبْ اللِّي كَيْݣُولُوهْ ضْدّْكْ هَادُوكْ اللِّي كَيْݣُولُو عْلَى رَاسْهُمْ يْهُودْ وْهُمَ مَاشِي يْهُودْ، وَلَكِنْ هُمَ دَارْ الْعِبَادَة دْيَالْ الشِّيطَانْ.</div>
<div class="v" id="v10"><span class="vn">10</span> ݣَاعْ مَا تْخَافْ مْنْ الْعْدَابْ اللِّي غَتْقَاسِيهْ. هَا إِبْلِيسْ غَيْرْمِي شِي وْحْدِينْ مْنّْكُمْ فْالْحَبْسْ بَاشْ تْتْجَرّْبُو، وْغَتْدَوّْزُو عَشْرْ يَّامْ دْيَالْ الْمْحْنَة. كُونْ أَمِينْ حْتَّى لْلْمُوتْ، وْأَنَا غَنْعْطِيكْ التَّاجْ دْيَالْ الْحَيَاةْ.</div>
<div class="v" id="v11"><span class="vn">11</span> إِيوَا اللِّي عَنْدُه شِي وْدْنِينْ، يْسْمَعْ آشْ كَيْݣُولْ رُوحْ اللَّهْ لْلْكْنَايْسْ. رَاهْ اللِّي غْلَبْ مَا غَتْآدِيهْشْ الْمُوتْ التَّانْيَة».<sup class="fnm"><a name="fnm3" href="#fn3">3</a></sup></div>
<div class="v" id="v12"><h2>الرِّسَالَة لْلْكْنِيسَة فْبَرْغَامُسْ</h2><span class="vn">12</span> <span class="br-p"><br><br></span>وْكْتَبْ لْلْمَلَاكْ دْيَالْ كْنِيسْةْ بَرْغَامُسْ: «هَا مَا كَيْݣُولْ مُولْ السِّيفْ الْمَاضِي مْنْ جُوجْ جْوَايْهْ:</div>
<div class="v" id="v13"><span class="vn">13</span> كَنْعْرَفْ فِينْ كَتْسْكُنْ، فْالْبْلَاصَة فِينْ كَايْنْ الْعَرْشْ دْيَالْ الشِّيطَانْ. وَاخَّا هَكَّاكْ بْقِيتِي شَادّْ فْالْإِسْمْ دْيَالِي، وْمَا نْكَرْتِيشْ الْإِيمَانْ دْيَالْكْ بِيَّ حْتَّى فْيَّامْ أَنْتِيبَاسْ الشَّاهْدْ الْأَمِينْ دْيَالِي، اللِّي تّْقْتَلْ عَنْدْكُمْ فِينْ كَيْسْكُنْ الشِّيطَانْ.</div>
<div class="v" id="v14"><span class="vn">14</span> وَلَكِنْ عَنْدِي عْلَاشْ نْلُومْكْ، عْلَاحْقَّاشْ عَنْدْكْ شِي نَاسْ كَيْتْبْعُو التَّعْلِيمْ دْيَالْ بَلْعَامْ، اللِّي عَلّْمْ بَالَاقْ كِيفَاشْ يْطِيّْحْ شَعْبْ إِسْرَائِيلْ فْالْمْصِيدَة، بَاشْ يَاكْلُو الدّْبَايْحْ الْمْدْبُوحِينْ لْلْأَصْنَامْ وْيْفَسْدُو.</div>
<div class="v" id="v15"><span class="vn">15</span> وْعَنْدْكْ عَاوْتَانِي شِي وْحْدِينْ كَيْتْبْعُو التَّعْلِيمْ دْيَالْ النِّيقُولَاوِيِّينْ.</div>
<div class="v" id="v16"><span class="vn">16</span> إِيوَا تُوبْ، وْلَّا رَانِي غَنْجِي عَنْدْكْ دْغْيَا وْغَنْتّْحَارْبْ مْعَاهُمْ بْالسِّيفْ دْيَالْ فُمِّي.</div>
<div class="v" id="v17"><span class="vn">17</span> إِيوَا اللِّي عَنْدُه شِي وْدْنِينْ، يْسْمَعْ آشْ كَيْݣُولْ رُوحْ اللَّهْ لْلْكْنَايْسْ. رَاهْ اللِّي غْلَبْ غَنْعْطِيهْ مْنْ الْمَنّْ الْمْخَبِّي، وْغَنْعْطِيهْ حَجْرَة بِيضَا مْنْقُوشْ عْلِيهَا وَاحْدْ الْإِسْمْ جْدِيدْ، حْتَّى وَاحْدْ مَا كَيْعَرْفُه مْنْ غِيرْ اللِّي غَيَاخْدُه».<sup class="fnm"><a name="fnm4" href="#fn4">4</a></sup></div>
<div class="v" id="v18"><h2>الرِّسَالَة لْلْكْنِيسَة فْتِيَاتِيرَا</h2><span class="vn">18</span> <span class="br-p"><br><br></span>وْكْتَبْ لْلْمَلَاكْ دْيَالْ كْنِيسْةْ تِيَاتِيرَا: «هَا مَا كَيْݣُولْ وَلْدْ اللَّهْ اللِّي عِينِيهْ بْحَالْ الشّْعَالَة دْ الْعَافْيَة، وْرْجْلِيهْ بْحَالْ النّْحَاسْ الْمْصْقُولْ:</div>
<div class="v" id="v19"><span class="vn">19</span> كَنْعْرَفْ كُلّْ مَا كَتْدِيرْ، وْكَنْعْرَفْ الْمْحَبَّة وْالْإِيمَانْ وْالْخْدْمَة وْالصّْبَرْ دْيَاوْلْكْ، وْكَنْعْرَفْ بْلِّي دَاكْشِّي اللِّي دْرْتِيهْ فْاللّْخْرْ كْتَرْ مْنْ اللِّي دْرْتِيهْ فْاللّْوّْلْ.</div>
<div class="v" id="v20"><span class="vn">20</span> وَلَكِنْ عَنْدِي عْلَاشْ نْلُومْكْ، حِيتْ كَتّْسَاهْلْ مْعَ هَادِيكْ الْمْرَاة اللِّي سْمِيتْهَا إِيزَابِيلْ، اللِّي كَتْݣُولْ عْلَى رَاسْهَا نْبِيَّة، وْكَتْغَرّْ الْعْبِيدْ دْيَالِي بْالتَّعْلِيمْ دْيَالْهَا بَاشْ يْفَسْدُو وْيَاكْلُو مْنْ الدّْبَايْحْ الْمْدْبُوحِينْ لْلْأَصْنَامْ.</div>
<div class="v" id="v21"><span class="vn">21</span> وْرَانِي عْطِيتْهَا الْوَقْتْ بَاشْ تُّوبْ، وَلَكِنْ مَا بْغَاتْشْ تُّوبْ مْنْ الْفْسَادْ دْيَالْهَا.</div>
<div class="v" id="v22"><span class="vn">22</span> هَانِي غَنْرْمِيهَا فْفْرَاشْ الْمَرْضْ، وْنْرْمِي فْالْمْحْنَة وْالضِّيقْ حْتَّى هَادُوكْ اللِّي كَيْفَسْدُو <sup class="fnm"><a name="fnm5" href="#fn5">5</a></sup>مْعَاهَا إِلَا مَا تَابُوشْ مْنْ دَاكْشِّي اللِّي عَلّْمَاتْهُمْ.</div>
<div class="v" id="v23"><span class="vn">23</span> وْغَنْهْلَكْ وْلَادْهَا بْالْمُوتْ، وْغَيْعَرْفُو الْكْنَايْسْ كُلّْهُمْ بْلِّي أَنَا اللِّي كَنْفْحَصْ الْعْقُولْ وْالْقْلُوبْ. وْغَنْجَازِي كُلّْ وَاحْدْ فِيكُمْ عْلَى حْسَابْ أَعْمَالُه.</div>
<div class="v" id="v24"><span class="vn">24</span> وَلَكِنْ نْتُمَ لْخْرِينْ اللِّي فْتِيَاتِيرَا، اللِّي مَا تْبَعْتُوشْ هَادْ التَّعْلِيمْ وْمَا دْرْتُوشْ بْدَاكْشِّي اللِّي سْمَّاوْهْ شِي وْحْدِينْ أَسْرَارْ الشِّيطَانْ، رَانِي نْݣُولْ لِيكُمْ بْلِّي مَا غَادِيشْ نْزِيدْ عْلِيكُمْ شِي حْمَلْ آخُرْ تْقِيلْ.</div>
<div class="v" id="v25"><span class="vn">25</span> وَلَكِنْ بْقَاوْ تَابْتِينْ فْدَاكْشِّي اللِّي عَنْدْكُمْ حْتَّى نْجِي.</div>
<div class="v" id="v26"><span class="vn">26</span> وْاللِّي غْلَبْ وْكَيْدِيرْ بْالْوْصِيَّاتْ دْيَالِي حْتَّى لْلّْخْرْ، <span class="br-p"><br><br></span><span class="br-ind"><br><span class="indent">&nbsp;</span></span>غَنْعْطِيهْ السُّلْطَة عْلَى ݣَاعْ الشّْعُوبْ،<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>وْغَيْحْكَمْهُمْ بْوَاحْدْ الْقْطِيبْ دْيَالْ الْحْدِيدْ،<br> <span class="br-ind"><br><span class="indent">&nbsp;</span></span>وْغَيْهَرّْسْهُمْ بْحَالْ الْمَّاعْنْ دْيَالْ الْفْخَّارْ،<br></div>
<div class="v" id="v28"><span class="vn">28</span> <span class="br-p"><br><br></span>كِيفْمَا خْدِيتْ أَنَا السُّلْطَة مْنْ عَنْدْ بَّا. وْغَنْعْطِيهْ النّْجْمَة دْيَالْ الصّْبَاحْ.</div>
<div class="v" id="v29"><span class="vn">29</span> إِيوَا اللِّي عَنْدُه شِي وْدْنِينْ، يْسْمَعْ آشْ كَيْݣُولْ رُوحْ اللَّهْ لْلْكْنَايْسْ».</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الرؤيا ٢٢‏:٢؛ حزقيال ٣١‏:٨ (LXX)<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->إشعيا ٤٨‏:١٢؛ الرؤيا ١‏:١٧؛ ٢٢‏:١٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->الرؤيا ٢٠‏:١٤؛ ٢١‏:٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->الخروج ١٦‏:٣٣‏،٣٤؛ يوحنا ٦‏:٤٨‏-٥٠؛ إشعيا ٦٥‏:١٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><span class='RTL'><!--endraw 1-->الْكَاتِبْ مَا كَيْتّْكَلّْمْشْ عْلَى الْعَلَاقَة الْجِنْسِيَّة، وَلَكِنْ كَيْتّْكَلّْمْ عْلَى اللِّي كَيْتَّافْقُو مْعَ التَّعْلِيمْ دْيَالْ إِيزَابِيلْ. وْكَيْبَانْ بْلِّي إِيزَابِيلْ كَانْتْ كتعلم بْلِّي المومنين يقدرو ياكلو اللحم ديال الدبايح اللي كتقدم للأصنام وكتباع فالسوق.<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>