<html><head>
<meta http-equiv="Content-Type" content="text/html;charset=utf-8" />
<title>Rev 21 &ndash; الرُّؤْيَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 21);">
<div id="navbar"><a href="../index.html">الترجمة المغربية القياسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_19.html">19</a> <a href="Rev_20.html">20</a> <b>21</b> <a href="Rev_22.html">22</a> </div><hr>
<h1>Rev 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>السّْمَا الجّْدِيدَة وْالْأَرْضْ الجّْدِيدَة</h2><span class="vn">1</span> <span class="css" style="font-style: italic; myBibleType=note"><b>الْفَصْلْ وَاحْدْ وْعْشْرِينْ</b></span> <span class="br-p"><br><br></span>وْمْنْ بَعْدْ، شْفْتْ سْمَا جْدِيدَة وْأَرْضْ جْدِيدَة، عْلَاحْقَّاشْ السّْمَا اللّْوّْلَى وْالْأَرْضْ اللّْوّْلَى غْبْرُو، وْحْتَّى الْبْحَرْ مَا بْقَاشْ.<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> وْشْفْتْ الْمْدِينَة الْمْقَدّْسَة، أُورْشَلِيمْ الجّْدِيدَة، نَازْلَة مْنْ السّْمَا مْنْ عَنْدْ اللَّهْ بْحَالْ شِي عْرُوسَة وَجّْدَاتْ رَاسْهَا بَاشْ تّْلَاقَى مْعَ عْرِيسْهَا.</div>
<div class="v" id="v3"><span class="vn">3</span> وْسْمَعْتْ صُوتْ قْوِي جَايْ مْنْ الْعَرْشْ كَيْݣُولْ: «هَا هِيَ السُّكْنَى دْ اللَّهْ مْعَ النَّاسْ، هُوَ غَيْسْكُنْ مْعَاهُمْ، وْهُمَ غَيْكُونُو الشَّعْبْ دْيَالُه، وْهُوَ بْرَاسُه غَيْكُونْ مْعَاهُمْ وْغَيْكُونْ الْإِلَاهْ دْيَالْهُمْ.</div>
<div class="v" id="v4"><span class="vn">4</span> وْغَيْمْسَحْ كُلّْ دَمْعَة مْنْ عِينِيهُمْ، وْمَا غَتْكُونْ لَا مُوتْ، وَلَا حُزْنْ، وَلَا نْوَاحْ، وَلَا وْجَعْ، عْلَاحْقَّاشْ الْأُمُورْ الْقْدِيمَة مَا بْقَاتْشْ».</div>
<div class="v" id="v5"><span class="vn">5</span> وْهَادَاكْ اللِّي ݣَالْسْ عْلَى الْعَرْشْ ݣَالْ: «هَانِي غَنْدِيرْ كُلّْشِي جْدِيدْ». وْعَاوْدْ ݣَالْ لِيَّ: «كْتَبْ: هَادْ الْكْلَامْ رَاهْ صَادْقْ وْحَقّْ».</div>
<div class="v" id="v6"><span class="vn">6</span> وْݣَالْ لِيَّ: «كُلّْشِي كْمَلْ! أَنَا هُوَ الْأَلِفْ وْالْيَاءْ، اللّْوّْلْ وْاللّْخْرْ. أَنَا غَنْعْطِي لْلْعْطْشَانْ مْنْ الْعِينْ دْ الْمَا دْيَالْ الْحَيَاةْ بْلَا تَمَنْ.</div>
<div class="v" id="v7"><span class="vn">7</span> اللِّي غْلَبْ غَيْوْرَتْ هَادْشِّي كُلُّه، وْأَنَا غَنْكُونْ الْإِلَاهْ دْيَالُه، وْهُوَ غَيْكُونْ وْلْدِي.</div>
<div class="v" id="v8"><span class="vn">8</span> أَمَّا اللِّي كَيْخَافُو، وْاللِّي مَا بْقَاوْشْ مُومْنِينْ، وْاللِّي كَيْدِيرُو الْمُنْكَرْ، وْالْقْتَّالَة، وْالْفَاسْدِينْ، وْالسّْحَّارَا، وْاللِّي كَيْعَبْدُو الْأَصْنَامْ، وْݣَاعْ الْكْدَّابِينْ، هَادُو كُلّْهُمْ حَقّْهُمْ فْالْبُحَيْرَة الشَّاعْلَة بْالْعَافْيَة وْالْكْبْرِيتْ، وْهَادِي هِيَ الْمُوتْ التَّانْيَة».</div>
<div class="v" id="v9"><h2>أُورْشَلِيمْ الجّْدِيدَة</h2><span class="vn">9</span> <span class="br-p"><br><br></span>وْمْنْ بَعْدْ، جَانِي وَاحْدْ مْنْ الْمَلَايْكَة السّْبْعَة اللِّي عَنْدْهُمْ الْكِيسَانْ السّْبْعَة اللِّي عَامْرِينْ بْالْمْصَايْبْ السّْبْعَة اللّْخْرِينْ، وْݣَالْ لِيَّ: «أَجِي، غَنْوَرِّيكْ الْعْرُوسَة مْرَاةْ الْخْرُوفْ».</div>
<div class="v" id="v10"><span class="vn">10</span> وْهُوَ يْهَزّْنِي فْالرُّوحْ لْوَاحْدْ الجّْبَلْ كْبِيرْ وْعَالِي، وْوْرَّانِي الْمْدِينَة الْمْقَدّْسَة، أُورْشَلِيمْ نَازْلَة مْنْ السّْمَا مْنْ عَنْدْ اللَّهْ،</div>
<div class="v" id="v11"><span class="vn">11</span> عَنْدْهَا الْعَزّْ دْيَالُه، وْكَتْلْمَعْ بْحَالْ الْعْقِيقْ الْغَالِي، بْحَالْ الْيَشْبْ <sup class="fnm"><a name="fnm2" href="#fn2">2</a></sup>الصَّافِي بْحَالْ الْبْلَّارْ،</div>
<div class="v" id="v12"><span class="vn">12</span> وْعَنْدْهَا سُورْ عْرِيضْ وْعَالِي، وْعَنْدْهَا طْنَاشْرْ بَابْ، وْعْلَى الْبِيبَانْ كَايْنِينْ طْنَاشْرْ مَلَاكْ، وْعْلَى كُلّْ بَابْ مْكْتُوبَة السّْمِيَّة دْيَالْ قْبِيلَة مْنْ الْقْبَايْلْ الطّْنَاشْ دْيَالْ شَعْبْ إِسْرَائِيلْ:</div>
<div class="v" id="v13"><span class="vn">13</span> مْنْ الشَّرْقْ تْلَاتَة دْ الْبِيبَانْ، وْمْنْ الشَّمَالْ تْلَاتَة دْ الْبِيبَانْ، وْمْنْ الْجَنُوبْ تْلَاتَة دْ الْبِيبَانْ، وْمْنْ الْغَرْبْ تْلَاتَة دْ الْبِيبَانْ.</div>
<div class="v" id="v14"><span class="vn">14</span> وْالسُّورْ دْ الْمْدِينَة وَاقْفْ عْلَى طْنَاشْرْ سَاسْ، وْعْلَى كُلّْ سَاسْ مْكْتُوبَة سْمِيَة مْنْ سْمِيَّاتْ الرُّسُلْ الطّْنَاشْ دْيَالْ الْخْرُوفْ.</div>
<div class="v" id="v15"><span class="vn">15</span> <span class="br-p"><br><br></span>وْكَانْ هَادَاكْ اللِّي كَيْتّْكَلّْمْ مْعَايَ هَازّْ قْصْبَة دْيَالْ الدّْهَبْ بَاشْ يْعْبَرْ بِيهَا الْمْدِينَة وْبِيبَانْهَا وْالسُّورْ دْيَالْهَا.</div>
<div class="v" id="v16"><span class="vn">16</span> وْكَانْتْ الْمْدِينَة مْرَبّْعَة، قْدّْ طُولْهَا قْدّْ عَرْضْهَا. وْمْلِّي عْبَرْهَا بْالْقْصْبَة، لْقَا فِيهَا أَلْفَيْنْ وْرْبَعْمِيَةْ كِيلُومِتْرْ، وْكَانْ الطُّولْ وْالْعَرْضْ وْالْعْلُو دْيَالْهَا مْقَادِّينْ.</div>
<div class="v" id="v17"><span class="vn">17</span> وْعْبَرْ السُّورْ دْيَالْهَا وْلْقَا فِيهْ مْيَة وْرْبْعَة وْرْبْعِينْ دْرَاعْ، وْهَادْ الدّْرَاعْ بَاشْ عْبَرْ الْمَلَاكْ كَيْسَاوِي دْرَاعْ بْنَادْمْ.</div>
<div class="v" id="v18"><span class="vn">18</span> وْكَانْ السُّورْ مْبْنِي بْحْجَرْ الْيَشْبْ، وْالْمْدِينَة مْبْنِيَة بْالدّْهَبْ النّْقِي اللِّي بْحَالْ الْبْلَّارْ النّْقِي.</div>
<div class="v" id="v19"><span class="vn">19</span> وْكَانُو السِّيسَانْ دْيَالْ سُورْ الْمْدِينَة مْزَوّْقِينْ بْݣَاعْ النّْوَاعْ دْيَالْ الْحْجَرْ الْغَالِي. السَّاسْ اللّْوّْلْ بْالْيَشْبْ، وْالتَّانِي بْالْيَاقُوتْ الزّْرَقْ، وْالتَّالْتْ بْالْعْقِيقْ الْبْيَضْ، وْالرَّابْعْ بْالزُّمُرُّدْ.</div>
<div class="v" id="v20"><span class="vn">20</span> وْالْخَامْسْ بْالْعْقِيقْ دْيَالْ الْجَزَعْ، وْالسَّادْسْ بْالْعْقِيقْ الْحْمَرْ، وْالسَّابْعْ بْالزَّبَرْجَدْ، وْالتَّامْنْ بْالزُّمُرُّدْ، وْالتَّاسْعْ بْالْيَاقُوتْ الصّْفَرْ، وْالْعَاشْرْ بْالْعْقِيقْ الْخْضَرْ، وْالْحْضَاشْ بْالْعْقِيقْ الزّْرَقْ، وْالطّْنَاشْ بْالْجَمَشْتْ.</div>
<div class="v" id="v21"><span class="vn">21</span> وْطْنَاشْرْ بَابْ هُمَ طْنَاشْرْ لُؤْلُؤَة، وْكُلّْ بَابْ مْصَايْبْ مْنْ لُؤْلُؤَة وَحْدَة. وْالسَّاحَة دْ الْمْدِينَة مْصَايْبَة مْنْ الدّْهَبْ النّْقِي اللِّي بْحَالْ الْبْلَّارْ الصَّافِي.</div>
<div class="v" id="v22"><span class="vn">22</span> وْمَا شْفْتْ حْتَّى شِي بِيتْ اللَّهْ فْهَادْ الْمْدِينَة، حِيتْ الرَّبّْ الْإِلَاهْ الْقَادْرْ عْلَى كُلّْشِي وْالْخْرُوفْ هُمَ بِيتْ اللَّهْ دْيَالْهَا.</div>
<div class="v" id="v23"><span class="vn">23</span> وْالْمْدِينَة مَا مْحْتَاجَة لَا لْلشّْمْسْ وَلَا لْلْقَمَرْ بَاشْ يْضَوِّيوْهَا، حِيتْ الْعَزّْ دْيَالْ اللَّهْ مْضَوِّيهَا وْالْخْرُوفْ هُوَ الْقْنْدِيلْ دْيَالْهَا.</div>
<div class="v" id="v24"><span class="vn">24</span> وْالشّْعُوبْ غَيْمْشِيوْ فْالنُّورْ دْيَالْهَا، وْمُلُوكْ الْأَرْضْ غَيْجِيبُو الْعَزّْ دْيَالْهُمْ لِيهَا.</div>
<div class="v" id="v25"><span class="vn">25</span> وْبِيبَانْهَا عَمّْرْهُمْ مَا غَيْتّْسَدُّو النّْهَارْ كُلُّه، حِيتْ مَا غَيْكُونْشْ فِيهَا اللِّيلْ،</div>
<div class="v" id="v26"><span class="vn">26</span> وْغَيْجِيبُو لِيهَا الْعَزّْ وْالْكَرَامَة دْيَالْ الشّْعُوبْ.</div>
<div class="v" id="v27"><span class="vn">27</span> وْمَا غَتْدْخُلْ لِيهَا حْتَّى شِي حَاجَة مْنْجُوسَة، وَلَا شِي وَاحْدْ كَيْدِيرْ الْمُنْكَرْ وْكَيْكْدَبْ، مْنْ غِيرْ هَادُوكْ اللِّي سْمِيَّاتْهُمْ مْكْتُوبِينْ فْكْتَابْ الْحَيَاةْ دْيَالْ الْخْرُوفْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->إشعيا ٦٦‏:٢٢؛ ٢بطرس ٣‏:١٣<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الجُّوهْرْ زْرَقْ مَايْلْ لْلْخْضَرْ<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>