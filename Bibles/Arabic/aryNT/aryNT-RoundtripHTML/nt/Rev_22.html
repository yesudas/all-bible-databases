<html><head>
<meta http-equiv="Content-Type" content="text/html;charset=utf-8" />
<title>Rev 22 &ndash; الرُّؤْيَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 22);">
<div id="navbar"><a href="../index.html">الترجمة المغربية القياسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_20.html">20</a> <a href="Rev_21.html">21</a> <b>22</b> </div><hr>
<h1>Rev 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="css" style="font-style: italic; myBibleType=note"><b>الْفَصْلْ تْنِينْ وْعْشْرِينْ</b></span> <span class="br-p"><br><br></span>وْمْنْ بَعْدْ، وْرَّانِي الْمَلَاكْ وَادْ فِيهْ الْمَا دْيَالْ الْحَيَاةْ، كَيْلْمَعْ بْحَالْ الْبْلَّارْ، خَارْجْ مْنْ عَرْشْ اللَّهْ وْالْخْرُوفْ،</div>
<div class="v" id="v2"><span class="vn">2</span> وْهَادْ الْوَادْ دَايْزْ فْوَسْطْ سَاحَةْ الْمْدِينَة، وْعْلَى جُوجْ دْ الجِّهَاتْ دْيَالُه كَايْنَة شَجْرَةْ الْحَيَاةْ، كَتْعْطِي غَلّْتْهَا طْنَاشْرْ مَرَّة، مَرَّة فْكُلّْ شْهَرْ، وْبْوْرَاقْهَا كَيْتّْشَافَاوْ الشّْعُوبْ.</div>
<div class="v" id="v3"><span class="vn">3</span> وْمَا غَتْكُونْ حْتَّى لَعْنَة فْهَادْ الْمْدِينَة. وْغَيْكُونْ فِيهَا عَرْشْ اللَّهْ وْالْخْرُوفْ، وْالْعْبِيدْ دْيَالُه غَيْعَبْدُوهْ.</div>
<div class="v" id="v4"><span class="vn">4</span> وْغَيْشُوفُو وْجْهُه، وْغَيْكُونْ الْإِسْمْ دْيَالُه عْلَى جْبَهْتْهُمْ.</div>
<div class="v" id="v5"><span class="vn">5</span> وْمَا غَيْكُونْشْ اللِّيلْ تْمَّ، وْمَا غَيْحْتَاجُو لَا لْلضُّو دْيَالْ الْقْنْدِيلْ وْلَا دْيَالْ الشّْمْسْ، عْلَاحْقَّاشْ الرَّبّْ الْإِلَاهْ هُوَ اللِّي غَيْضَوِّي عْلِيهُمْ، وْغَيْمَلْكُو دِيمَا وْعْلَى الدّْوَامْ.</div>
<div class="v" id="v6"><h2>الْمْجِي دْيَالْ الْمَسِيحْ</h2><span class="vn">6</span> <span class="br-p"><br><br></span>وْمْنْ بَعْدْ، ݣَالْ لِيَّ الْمَلَاكْ: «هَادْ الْكْلَامْ صَادْقْ وْحَقّْ، وْالرَّبّْ الْإِلَاهْ اللِّي وْحَى لْلْأَنْبِيَا، صِيفْطْ الْمَلَاكْ دْيَالُه بَاشْ يْبَيّْنْ لْعْبِيدُه آشْ خَاصّْ يْجْرَى فْوَقْتْ قْرِيبْ».</div>
<div class="v" id="v7"><span class="vn">7</span> «هَانِي جَايْ دْغْيَا. سْعْدَاتْ اللِّي كَيْدِيرْ بْكْلَامْ النُّبُوَّة دْيَالْ هَادْ الْكْتَابْ».</div>
<div class="v" id="v8"><span class="vn">8</span> وْأَنَا يُوحَنَّا اللِّي سْمَعْ وْشَافْ هَادْشِّي. وْمْلِّي سْمَعْتْ وْشْفْتْ، طْحْتْ بَاشْ نْسْجَدْ عَنْدْ رْجْلِينْ الْمَلَاكْ اللِّي وْرَّانِي هَادْشِّي.</div>
<div class="v" id="v9"><span class="vn">9</span> وْهُوَ يْݣُولْ لِيَّ: «لَّا، مَا تْدِيرْشْ هَادْشِّي! رَانِي غِيرْ عَبْدْ بْحَالْكْ وْبْحَالْ خُوتْكْ الْأَنْبِيَا، وْبْحَالْ هَادُوكْ اللِّي كَيْدِيرُو بْالْكْلَامْ دْيَالْ هَادْ الْكْتَابْ، رَاهْ لْلَّهْ لَمّْنْ خَاصّْكْ تْسْجَدْ».</div>
<div class="v" id="v10"><span class="vn">10</span> وْعَاوْدْ ݣَالْ لِيَّ: «مَا تْخَبِّيشْ كْلَامْ النُّبُوَّة اللِّي فْهَادْ الْكْتَابْ، حِيتْ الْوَقْتْ قَرّْبْ.</div>
<div class="v" id="v11"><span class="vn">11</span> اللِّي كَيْضْلَمْ غِيرْ يْزِيدْ فْالضُّلْمْ دْيَالُه، وْاللِّي مْنْجُوسْ غِيرْ يْزِيدْ يْتّْنَجّْسْ. وْاللِّي مْتَّاقِي اللَّهْ يْزِيدْ فْالتَّقْوَى دْيَالُه، وْاللِّي مْقَدّْسْ يْزِيدْ يْتّْقَدّْسْ.</div>
<div class="v" id="v12"><span class="vn">12</span> هَانِي جَايْ دْغْيَا وْمْعَايَ الْأُجْرَة بَاشْ نْجَازِي كُلّْ وَاحْدْ عْلَى حْسَابْ أَعْمَالُه.</div>
<div class="v" id="v13"><span class="vn">13</span> أَنَا الْأَلِفْ وْالْيَاءْ، اللّْوّْلْ وْاللّْخْرْ، الْبْدُو وْالتَّالِي».<sup class="fnm"><a name="fnm1" href="#fn1">1</a></sup></div>
<div class="v" id="v14"><span class="vn">14</span> سْعْدَاتْ اللِّي كَيْصَبّْنُو حْوَايْجْهُمْ، بَاشْ يْكُونْ عَنْدْهُمْ الْحَقّْ فْشَجْرَةْ الْحَيَاةْ، وْبَاشْ يْدَخْلُو لْلْمْدِينَة مْنْ بِيبَانْهَا.</div>
<div class="v" id="v15"><span class="vn">15</span> حِيتْ عْلَى بْرَّا كَايْنِينْ الْكْلَابْ، وْالسّْحَّارَا، وْالْفَاسْدِينْ، وْالْقْتَّالَة، وْاللِّي كَيْعَبْدُو الْأَصْنَامْ، وْكُلّْ مْنْ كَيْكْدَبْ وْكَيْبْغِي الْكْدُوبْ!</div>
<div class="v" id="v16"><span class="vn">16</span> <span class="br-p"><br><br></span>«أَنَا يَسُوعْ، صِيفْطْتْ الْمَلَاكْ دْيَالِي بَاشْ يْشْهَدْ لِيكُمْ بْهَادْ الْأُمُورْ عْلَى الْكْنَايْسْ. أَنَا أَصْلْ دَاوُدْ وْمْنْ تْرِّيكْتُه، وْأَنَا نْجْمَةْ الصّْبَاحْ الْمْضَوّْيَة».</div>
<div class="v" id="v17"><span class="vn">17</span> <span class="br-p"><br><br></span>رُوحْ اللَّهْ وْالْعْرُوسَة كَيْݣُولُو: «أَجِي!»، وْاللِّي سْمَعْ يْݣُولْ: «أَجِي!» وْاللِّي عْطْشَانْ يْجِي. وْاللِّي بْغَا، يَاخُدْ الْمَا دْيَالْ الْحَيَاةْ بْلَا تَمَنْ.</div>
<div class="v" id="v18"><span class="vn">18</span> <span class="br-p"><br><br></span>أَنَا يُوحَنَّا، كَنَّبّْهْ كُلّْ مْنْ كَيْسْمَعْ كْلَامْ النُّبُوَّة اللِّي فْهَادْ الْكْتَابْ: إِلَا شِي وَاحْدْ زَادْ عْلَى هَادْشِّي، رَاهْ اللَّهْ غَيْزِيدْ عْلِيهْ الْمْصَايْبْ اللِّي مْكْتُوبِينْ فْهَادْ الْكْتَابْ.</div>
<div class="v" id="v19"><span class="vn">19</span> وْإِلَا شِي وَاحْدْ حَيّْدْ شِي حَاجَة مْنْ كْلَامْ النُّبُوَّة اللِّي فْهَادْ الْكْتَابْ، رَاهْ اللَّهْ غَيْحَيّْدْ حَقُّه مْنْ شَجْرَةْ الْحَيَاةْ وْمْنْ الْمْدِينَة الْمْقَدّْسَة اللِّي مْكْتُوبِينْ فْهَادْ الْكْتَابْ.</div>
<div class="v" id="v20"><span class="vn">20</span> هَادَاكْ اللِّي شْهَدْ بْهَادْ الْأُمُورْ كَيْݣُولْ: «إِيِّهْ، هَانِي جَايْ دْغْيَا». آمِينْ، أَجِي آ الرَّبّْ يَسُوعْ.</div>
<div class="v" id="v21"><span class="vn">21</span> <span class="br-p"><br><br></span>نِعْمَةْ الرَّبّْ يَسُوعْ تْكُونْ مْعَاكُمْ كُلّْكُمْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الرؤيا ١‏:٨؛ إشعيا ٤٨‏:١٢؛ الرؤيا ١‏:١٧؛ ٢‏:٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>