<html><head>
<meta http-equiv="Content-Type" content="text/html;charset=utf-8" />
<title>Rev 4 &ndash; الرُّؤْيَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 4);">
<div id="navbar"><a href="../index.html">الترجمة المغربية القياسية</a> &ndash; <b>الرُّؤْيَا</b> &ndash; <a href="Rev_1.html">1</a> <a href="Rev_2.html">2</a> <a href="Rev_3.html">3</a> <b>4</b> <a href="Rev_5.html">5</a> <a href="Rev_6.html">6</a> ... <a href="Rev_22.html">22</a> </div><hr>
<h1>Rev 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْعَرْشْ وْالْعِبَادَة فْالسّْمَا</h2><span class="vn">1</span> <span class="css" style="font-style: italic; myBibleType=note"><b>الْفَصْلْ الرَّابْعْ</b></span> <span class="br-p"><br><br></span>مْنْ بَعْدْ هَادْشِّي، شْفْتْ وْهُوَ يْبَانْ لِيَّ وَاحْدْ الْبَابْ مْحْلُولْ فْالسّْمَا، وْهَادَاكْ الصُّوتْ اللِّي سْمَعْتُه مْنْ قْبَلْ تّْكَلّْمْ مْعَايَ بْحَالْ الْبُوقْ وْݣَالْ: «طْلَعْ لّْهْنَا وْغَنْوَرِّيكْ اللِّي لَابْدّْ مَا يْوْقَعْ مْنْ بَعْدْ هَادْشِّي».</div>
<div class="v" id="v2"><span class="vn">2</span> وْفْدِيكْ السَّاعَة نْزَلْ عْلِيَّ رُوحْ اللَّهْ، وْأَنَا نْشُوفْ وَاحْدْ الْعَرْشْ فْالسّْمَا ݣَالْسْ عْلِيهْ شِي وَاحْدْ،</div>
<div class="v" id="v3"><span class="vn">3</span> وْهَادَاكْ اللِّي ݣَالْسْ عْلِيهْ كَيْلْمَعْ بْحَالْ الْحْجَرْ دْيَالْ الْيَشْبْ وْالْعْقِيقْ الْحْمَرْ. وْقَوْسْ قُزَحْ ضَايْرْ بْالْعَرْشْ كَيْلْمَعْ بْحَالْ الزُّمُرُّدْ.</div>
<div class="v" id="v4"><span class="vn">4</span> وْضَايْرْ بْالْعَرْشْ رْبْعَة وْعْشْرِينْ عَرْشْ، وْݣَالْسِينْ عْلَى هَادْ رْبْعَة وْعْشْرِينْ عَرْشْ رْبْعَة وْعْشْرِينْ شِيخْ مْسْؤُولْ، لَابْسِينْ حْوَايْجْ بِيضِينْ وْعْلَى رْيُوسْهُمْ تِيجَانْ دْيَالْ الدّْهَبْ.</div>
<div class="v" id="v5"><span class="vn">5</span> وْمْنْ الْعَرْشْ كَيْخْرُجْ الْبَرْقْ وْالصُّوتْ وْالرَّعْدْ، وْقُدَّامْ هَادْ الْعَرْشْ سْبْعَة دْ الْمْشَاهْبْ دْيَالْ الْعَافْيَة شَاعْلِينْ، وْهَادُو هُمَ الْأَرْوَاحْ السّْبْعَة اللِّي كَيْخَدْمُو لْلَّهْ.<sup class="fnm"><a name="fnm1" href="#fn1">1</a></sup></div>
<div class="v" id="v6"><span class="vn">6</span> وْقُدَّامْ الْعَرْشْ كَايْنَة شِي حَاجَة كَتْشْبَهْ لْوَاحْدْ الْبْحَرْ دْيَالْ الجَّاجْ، صَافِي بْحَالْ الْبْلَّارْ. وْفْوَسْطْ الْعَرْشْ وْفْالجّْنَابْ دْيَالُه كَايْنِينْ رْبْعَة دْ الْمْخْلُوقَاتْ عَامْرِينْ بْالْعِينِينْ مْنْ الْقُدَّامْ وْمْنْ اللُّورْ.</div>
<div class="v" id="v7"><span class="vn">7</span> الْمْخْلُوقْ اللّْوّْلْ كَيْشْبَهْ لْلسّْبَعْ، وْالتَّانِي كَيْشْبَهْ لْلْعْجَلْ، وْالتَّالْتْ عَنْدُه وْجَهْ بْحَالْ دْيَالْ بْنَادْمْ، وْالرَّابْعْ كَيْشْبَهْ لْلنّْسَرْ الطَّايْرْ.</div>
<div class="v" id="v8"><span class="vn">8</span> وْكُلّْ وَاحْدْ مْنْ هَادْ الرّْبْعَة دْ الْمْخْلُوقَاتْ عَنْدُه سْتَّة دْ الجّْنَاوْحْ، عَامْرْ بْالْعِينِينْ مْنْ بْرَّا وْمْنْ لْدَاخْلْ. وْكَيْسَبّْحْ لِيلْ وْنْهَارْ وْكَيْݣُولْ: <span class="br-p"><br><br></span><span class="br-ind"><br><span class="indent">&nbsp;</span></span>«قُدُّوسْ، قُدُّوسْ، قُدُّوسْ،<br> <span class="br-ind"><br><span class="indent">&nbsp;</span></span>الرَّبّْ الْإِلَاهْ الْقَادْرْ عْلَى كُلّْشِي،<br> <span class="br-ind"><br><span class="indent">&nbsp;</span></span>اللِّي كَانْ وْكَايْنْ وْغَيْجِي!»<br></div>
<div class="v" id="v9"><span class="vn">9</span> <span class="br-p"><br><br></span>وْمْلِّي كَيْسَبّْحُو هَادْ الْمْخْلُوقَاتْ بْالْعَزّْ وْالْكَرَامَة وْالشُّكْرْ لْهَادَاكْ اللِّي ݣَالْسْ عْلَى الْعَرْشْ، وْاللِّي حَيّْ دِيمَا وْعْلَى الدّْوَامْ،</div>
<div class="v" id="v10"><span class="vn">10</span> كَيْرَكْعُو الرّْبْعَة وْعْشْرِينْ شِيخْ مْسْؤُولْ قُدَّامْ هَادَاكْ اللِّي ݣَالْسْ عْلَى الْعَرْشْ، وْكَيْسَجْدُو لْلِّي هُوَ حَيّْ دِيمَا وْعْلَى الدّْوَامْ، وْكَيْرْمِيوْ التِّيجَانْ دْيَالْهُمْ قُدَّامْ الْعَرْشْ وْكَيْݣُولُو:</div>
<div class="v" id="v11"><span class="vn">11</span> «يَا رَبّْنَا وْيَا إِلَاهْنَا، نْتَ اللِّي كَتْسْتَاهْلْ الْعَزّْ وْالْكَرَامَة وْالْقُدْرَة، حِيتْ نْتَ اللِّي خْلَقْتِي كُلّْشِي، وْبْالْمُرَادْ دْيَالْكْ كُلّْشِي كَانْ وْتّْخْلَقْ».</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الرؤيا ٨‏:٥؛ ١١‏:١٩؛ ١٦‏:١٨؛ الرؤيا ١‏:٤<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>