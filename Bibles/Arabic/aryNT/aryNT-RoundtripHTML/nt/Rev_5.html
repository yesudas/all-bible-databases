<html><head>
<meta http-equiv="Content-Type" content="text/html;charset=utf-8" />
<title>Rev 5 &ndash; الرُّؤْيَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 5);">
<div id="navbar"><a href="../index.html">الترجمة المغربية القياسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_3.html">3</a> <a href="Rev_4.html">4</a> <b>5</b> <a href="Rev_6.html">6</a> <a href="Rev_7.html">7</a> ... <a href="Rev_22.html">22</a> </div><hr>
<h1>Rev 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْكْتَابْ وْالْخْرُوفْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ الْخَامْسْ</b></span> <span class="br-p"><br><br></span>وْمْنْ بَعْدْ، شْفْتْ فْالْيْدّْ لِيمْنَى دْيَالْ هَادَاكْ اللِّي ݣَالْسْ عْلَى الْعَرْشْ، وَاحْدْ الْكْتَابْ مْكْتُوبْ مْنْ لْدَاخْلْ وْمْنْ بْرَّا، وْمْشَمّْعْ سْبْعَة دْ الْمَرَّاتْ.</div>
<div class="v" id="v2"><span class="vn">2</span> وْشْفْتْ وَاحْدْ الْمَلَاكْ قْوِي كَيْبَرّْحْ عْلَى حَرّْ جْهْدُه وْكَيْݣُولْ: «شْكُونْ اللِّي عَنْدُه الْحَقّْ بَاشْ يْحَلّْ الْكْتَابْ وْيْفَكّْ الْعْقْدَاتْ دْيَالُه؟».</div>
<div class="v" id="v3"><span class="vn">3</span> وْمَا قْدَرْ حْتَّى شِي وَاحْدْ لَا فْالسّْمَا وَلَا فْالْأَرْضْ وَلَا تَحْتْ الْأَرْضْ يْحَلّْ الْكْتَابْ وَلَا يْشُوفْ أَشْنُو فِيهْ!</div>
<div class="v" id="v4"><span class="vn">4</span> وْبْدِيتْ كَنْبْكِي بْزَّافْ، عْلَاحْقَّاشْ مَا كَانْ حْتَّى شِي وَاحْدْ اللِّي عَنْدُه الْحَقّْ بَاشْ يْحَلّْ الْكْتَابْ وَلَا يْشُوفْ أَشْنُو فِيهْ.</div>
<div class="v" id="v5"><span class="vn">5</span> وْهُوَ يْݣُولْ لِيَّ وَاحْدْ مْنْ الشّْيُوخْ الْمْسْؤُولِينْ: «مَا تْبْكِيشْ، هَا السّْبَعْ اللِّي مْنْ قْبِيلْةْ يَهُودَا وْمْنْ تْرِّيكْةْ دَاوُدْ، غْلَبْ. وْهُوَ اللِّي يْقْدَرْ يْحَلّْ الْكْتَابْ وْيْفَكّْ الْعْقْدَاتْ دْيَالُه».</div>
<div class="v" id="v6"><span class="vn">6</span> <span class="br-p"><br><br></span>وْشْفْتْ فْوَسْطْ الْعَرْشْ، وْفْوَسْطْ الرّْبْعَة دْ الْمْخْلُوقَاتْ، وْفْوَسْطْ الشّْيُوخْ الْمْسْؤُولِينْ، وَاحْدْ الْخْرُوفْ وَاقْفْ كَيْبَانْ بْحَالْ إِلَا مْدْبُوحْ، عَنْدُه سْبْعَة دْ الْݣْرُونْ وْسْبْعَة دْ الْعِينِينْ، وْهَادُو هُمَ الْأَرْوَاحْ السّْبْعَة اللِّي كَيْخَدْمُو لْلَّهْ وْاللِّي صِيفْطْهُمْ لْلْأَرْضْ كُلّْهَا.</div>
<div class="v" id="v7"><span class="vn">7</span> وْجَا الْخْرُوفْ وْخْدَا الْكْتَابْ مْنْ الْيْدّْ لِيمْنَى دْيَالْ هَادَاكْ اللِّي ݣَالْسْ عْلَى الْعَرْشْ.</div>
<div class="v" id="v8"><span class="vn">8</span> وْمْلِّي خْدَا الْكْتَابْ، سْجْدُو الرّْبْعَة دْ الْمْخْلُوقَاتْ هُمَ وْالرّْبْعَة وْعْشْرِينْ شِيخْ مْسْؤُولْ قُدَّامْ الْخْرُوفْ، كُلّْ وَاحْدْ مْنّْهُمْ عَنْدُه ݣِيتَارْ وْكِيسَانْ دْيَالْ الدّْهَبْ عَامْرِينْ بْالْبْخُورْ، هُمَ الصّْلَاة دْيَالْ الْمْقَدّْسِينْ.</div>
<div class="v" id="v9"><span class="vn">9</span> وْكَانُو كَيْرَنّْمُو وَاحْدْ التَّرْنِيمَة جْدِيدَة وْكَيْݣُولُو: «نْتَ كَتْسْتَاهْلْ تَاخُدْ الْكْتَابْ وْتْفَكّْ الْعْقْدَاتْ دْيَالُه، عْلَاحْقَّاشْ تّْدْبَحْتِي وْبْدْمّْكْ شْرِيتِي لْلَّهْ نَاسْ مْنْ كُلّْ قْبِيلَة وْلُغَة وْشَعْبْ وْأُمَّة.</div>
<div class="v" id="v10"><span class="vn">10</span> وْدْرْتِي مْنّْهُمْ لْلْإِلَاهْ دْيَالْنَا مَمْلَكَة وْرْجَالْ الدِّينْ، وْغَيْمَلْكُو عْلَى الْأَرْضْ».<sup class="fnm"><a name="fnm1" href="#fn1">1</a></sup></div>
<div class="v" id="v11"><span class="vn">11</span> <span class="br-p"><br><br></span>وْشْفْتْ، وْأَنَا نْسْمَعْ الصُّوتْ دْيَالْ بْزَّافْ دْ الْمَلَايْكَة كَيْتّْحَسْبُو بْالْأُلُوفَاتْ وْبْالْمَلَايِينْ، ضَايْرِينْ بْالْعَرْشْ وْبْالْمَخْلُوقَاتْ وْبْالشّْيُوخْ الْمْسْؤُولِينْ،</div>
<div class="v" id="v12"><span class="vn">12</span> كَيْسَبّْحُو بْصُوتْ عَالِي وْكَيْݣُولُو: «كَيْسْتَاهْلْ الْخْرُوفْ الْمْدْبُوحْ يَاخُدْ الْقُدْرَة، وْالْغِنَى، وْالْحْكْمَة، وْالْقُوَّة، وْالْكَرَامَة، وْالْعَزّْ، وْالْحَمْدْ!».</div>
<div class="v" id="v13"><span class="vn">13</span> وْسْمَعْتْ ݣَاعْ الْمْخْلُوقَاتْ اللِّي فْالسّْمَا وْفْالْأَرْضْ وْتَحْتْ الْأَرْضْ، وْفْالْبْحَرْ، وْاللِّي فْالدّْنْيَا كُلّْهَا، كَيْݣُولُو: «الْحَمْدْ، وْالْكَرَامَة، وْالْعَزّْ، وْالْقُوَّة، دِيمَا وْعْلَى الدّْوَامْ لْهَادَاكْ اللِّي ݣَالْسْ عْلَى الْعَرْشْ وْلْلْخْرُوفْ».</div>
<div class="v" id="v14"><span class="vn">14</span> وْݣَالُو الرّْبْعَة دْ الْمْخْلُوقَاتْ: «آمِينْ». وْالشّْيُوخْ الْمْسْؤُولِينْ رْكْعُو وْسْجْدُو.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الرؤيا ١‏:٦<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>