<html><head>
<meta http-equiv="Content-Type" content="text/html;charset=utf-8" />
<title>Rev 6 &ndash; الرُّؤْيَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 6);">
<div id="navbar"><a href="../index.html">الترجمة المغربية القياسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_4.html">4</a> <a href="Rev_5.html">5</a> <b>6</b> <a href="Rev_7.html">7</a> <a href="Rev_8.html">8</a> ... <a href="Rev_22.html">22</a> </div><hr>
<h1>Rev 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْخْرُوفْ كَيْفَكّْ الْعْقْدَاتْ دْيَالْ الْكْتَابْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ السَّادْسْ</b></span> <span class="br-p"><br><br></span>وْمْنْ بَعْدْ، شْفْتْ الْخْرُوفْ مْلِّي فَكّْ الْعْقْدَة اللّْوّْلَى مْنْ الْعْقْدَاتْ السّْبْعَة، وْسْمَعْتْ وَاحْدْ الْمْخْلُوقْ مْنْ الْمْخْلُوقَاتْ الرّْبْعَة كَيْݣُولْ بْوَاحْدْ الصُّوتْ بْحَالْ صُوتْ الرَّعْدْ: «أَجِي!».</div>
<div class="v" id="v2"><span class="vn">2</span> وْشْفْتْ، وْهُوَ يْبَانْ لِيَّ وَاحْدْ الْعَوْدْ بْيَضْ وْاللِّي رَاكْبْ عْلِيهْ هَازّْ قُوسْ، وْتّْعْطَى لِيهْ وَاحْدْ التَّاجْ وْخْرَجْ غَالْبْ وْبَاشْ يْعَاوْدْ يْغْلَبْ.</div>
<div class="v" id="v3"><span class="vn">3</span> <span class="br-p"><br><br></span>وْمْلِّي فَكّْ الْخْرُوفْ الْعْقْدَة التَّانْيَة سْمَعْتْ الْمْخْلُوقْ التَّانِي كَيْݣُولْ: «أَجِي!».</div>
<div class="v" id="v4"><span class="vn">4</span> وْخْرَجْ وَاحْدْ الْعَوْدْ آخُرْ لُونُه حْمَرْ بْحَالْ اللُّونْ دْ الْعَافْيَة، وْهَادَاكْ اللِّي رَاكْبْ عْلِيهْ تّْعْطَاتُه الْقُدْرَة بَاشْ يْحَيّْدْ الْهْنَا مْنْ الْأَرْضْ، وْبَاشْ يْخَلِّي النَّاسْ يْتّْقَاتْلُو مْعَ بْعْضِيَّاتْهُمْ، وْتّْعْطَى لِيهْ وَاحْدْ السِّيفْ كْبِيرْ.</div>
<div class="v" id="v5"><span class="vn">5</span> <span class="br-p"><br><br></span>وْمْلِّي فَكّْ الْخْرُوفْ الْعْقْدَة التَّالْتَة، سْمَعْتْ الْمْخْلُوقْ التَّالْتْ كَيْݣُولْ: «أَجِي!». وْشْفْتْ وْهُوَ يْبَانْ لِيَّ وَاحْدْ الْعَوْدْ كْحَلْ وْهَادَاكْ اللِّي رَاكْبْ عْلِيهْ هَازّْ مِيزَانْ فْيْدُّه.</div>
<div class="v" id="v6"><span class="vn">6</span> وْسْمَعْتْ بْحَالْ شِي صُوتْ فْوَسْطْ الرّْبْعَة دْ الْمْخْلُوقَاتْ كَيْݣُولْ: «كِيلُو دْ الْݣْمْحْ بْدِينَارْ، وْتْلَاتَة كِيلُو دْ الشّْعِيرْ بْدِينَارْ. وَلَكِنْ الزِّيتْ وْالْخْمَرْ مَا تْضَيّْعْهُومْشْ».</div>
<div class="v" id="v7"><span class="vn">7</span> <span class="br-p"><br><br></span>وْمْلِّي فَكّْ الْخْرُوفْ الْعْقْدَة الرَّابْعَة، سْمَعْتْ الصُّوتْ دْيَالْ الْمْخْلُوقْ الرَّابْعْ كَيْݣُولْ: «أَجِي!».</div>
<div class="v" id="v8"><span class="vn">8</span> وْشْفْتْ، وْهُوَ يْبَانْ لِيَّ وَاحْدْ الْعَوْدْ لُونُه خْضَرْ مْفْتُوحْ، وْهَادَاكْ اللِّي رَاكْبْ عْلِيهْ سْمِيتُه الْمُوتْ، وْتَابْعَاهْ الْهَاوِيَة، وْتّْعْطَاتْهُمْ السُّلْطَة عْلَى الرّْبَعْ دْيَالْ سُكَّانْ الْأَرْضْ بَاشْ يْقْتْلُوهُمْ بْالسِّيفْ، وْبْالجُّوعْ، وْبْالطَّاعُونْ، وْبْوْحُوشْ الْغَابَة.</div>
<div class="v" id="v9"><span class="vn">9</span> <span class="br-p"><br><br></span>وْمْلِّي فَكّْ الْخْرُوفْ الْعْقْدَة الْخَامْسَة، شْفْتْ تَحْتْ الْمَدْبَحْ أَرْوَاحْ هَادُوكْ اللِّي تّْدَبْحُو عْلَى قْبَلْ كْلْمَةْ اللَّهْ وْالشّْهَادَة اللِّي عْطَاوْهَا،</div>
<div class="v" id="v10"><span class="vn">10</span> وْغَوّْتُو عْلَى حَرّْ جَهْدْهُمْ وْݣَالُو: «آ سِيدِي الْمْقَدّْسْ وْالْحَقّْ، حْتَّى لْإِيمْتَى مَا غَادِيشْ تْحْكَمْ وْتْنْتَقْمْ لْلدّْمْ دْيَالْنَا مْنْ السُّكَّانْ دْ الْأَرْضْ؟».</div>
<div class="v" id="v11"><span class="vn">11</span> وْتّْعْطَى لْكُلّْ وَاحْدْ فِيهُمْ لْبَاسْ بْيَضْ، وْتّْݣَالْ لِيهُمْ يْصَبْرُو شْوِيَّة حْتَّى يْتّْقْتْلُو بْحَالْهُمْ ݣَاعْ الْعْبِيدْ دْيَالْ الْمَسِيحْ وْخُوتْهُمْ الْمُومْنِينْ.</div>
<div class="v" id="v12"><span class="vn">12</span> <span class="br-p"><br><br></span>وْمْنْ بَعْدْ، شْفْتْ الْخْرُوفْ فَكّْ الْعْقْدَة السَّادْسَة، وْهُوَ يْضْرَبْ وَاحْدْ الزّْلْزَالْ قْوِي، وْكْحَالْتْ الشّْمْسْ بْحَالْ الْفَاخْرْ، وْوْلَّى الْقَمَرْ كُلُّه حْمَرْ بْحَالْ الدّْمْ،<sup class="fnm"><a name="fnm1" href="#fn1">1</a></sup></div>
<div class="v" id="v13"><span class="vn">13</span> وْطَاحُو نْجُومْ السّْمَا عْلَى الْأَرْضْ كِيفْ كَيْطِيحْ الْكَرْمُوسْ الْخْضَرْ مْنْ الْكَرْمَة، مْلِّي كَتْضْرَبْهَا شِي رِيحْ قْوِيَّة.</div>
<div class="v" id="v14"><span class="vn">14</span> وْتّْجَمْعَاتْ السّْمَا بْحَالْ شِي وَرْقَة مْطْوِيَّة، وْݣَاعْ الجّْبَالْ وْالْجَزِيرَاتْ تّْزَعْزْعُو مْنْ بْلَايْصْهُمْ.<sup class="fnm"><a name="fnm2" href="#fn2">2</a></sup></div>
<div class="v" id="v15"><span class="vn">15</span> وْالْمُلُوكْ دْيَالْ الْأَرْضْ، وْالْمْسْؤُولِينْ الْكْبَارْ، وْالرُّؤَسَا دْ الْعَسْكَرْ، وْالْأَغْنِيَا، وْالنَّاسْ الْقْوِيِّينْ، وْكُلّْ عَبْدْ وْحُرّْ، تْخَبَّاوْ فْالْغِيرَانْ وْبِينْ الصّْخُورْ دْ الجّْبَالْ،</div>
<div class="v" id="v16"><span class="vn">16</span> وْهُمَ كَيْݣُولُو لْلجّْبَالْ وْلْلْصّْخُورْ: «طِيحُو عْلِينَا وْخَبِّيوْنَا مْنْ وْجَهْ هَادَاكْ اللِّي ݣَالْسْ عْلَى الْعَرْشْ وْمْنْ الْغَضَبْ دْيَالْ الْخْرُوفْ،<sup class="fnm"><a name="fnm3" href="#fn3">3</a></sup></div>
<div class="v" id="v17"><span class="vn">17</span> عْلَاحْقَّاشْ جَا النّْهَارْ الْعْظِيمْ دْيَالْ الْغَضَبْ دْيَالُه، وْشْكُونْ اللِّي يْقْدَرْ يْتّْحَمّْلْ؟».</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الرؤيا ١١‏:١٣؛ ١٦‏:١٨؛ ٣‏:١٥؛ متى ٢٤‏:٢٩؛ مرقس ١٣‏:٢٤‏،٢٥؛ لوقا ٢١‏:٢٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الرؤيا ١٦‏:٢٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->لوقا ٢٣‏:٣٠<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>