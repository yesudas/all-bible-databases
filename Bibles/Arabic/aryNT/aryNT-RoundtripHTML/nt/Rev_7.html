<html><head>
<meta http-equiv="Content-Type" content="text/html;charset=utf-8" />
<title>Rev 7 &ndash; الرُّؤْيَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 7);">
<div id="navbar"><a href="../index.html">الترجمة المغربية القياسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_5.html">5</a> <a href="Rev_6.html">6</a> <b>7</b> <a href="Rev_8.html">8</a> <a href="Rev_9.html">9</a> ... <a href="Rev_22.html">22</a> </div><hr>
<h1>Rev 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْعْبِيدْ دْيَالْ اللَّهْ تّْرَشْمُو عْلَى جْبَهْتْهُمْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ السَّابْعْ</b></span> <span class="br-p"><br><br></span>وْمْنْ بَعْدْ هَادْشِّي، شْفْتْ رْبْعَة دْ الْمَلَايْكَة وَاقْفِينْ عْلَى رْبْعَة دْ الجّْوَايْهْ دْيَالْ الْأَرْضْ، قَابْطِينْ الرِّيحْ اللِّي جَايَّة مْنْ هَادْ الرّْبْعَة دْ الجّْوَايْهْ بَاشْ حْتَّى رِيحْ مْنّْهُمْ مَا تْضْرَبْ لَا الْبْرّْ، وَلَا الْبْحَرْ، وَلَا حْتَّى شِي شَجْرَة.</div>
<div class="v" id="v2"><span class="vn">2</span> وْشْفْتْ مَلَاكْ آخُرْ طَالْعْ مْنْ الشَّرْقْ وْهَازّْ مْعَاهْ الطَّابْعْ دْيَالْ اللَّهْ الْحَيّْ، وْعَيّْطْ بْصُوتْ عَالِي عْلَى الْمَلَايْكَة الرّْبْعَة اللِّي تّْعْطَاتْ لِيهُمْ الْقُدْرَة بَاشْ يْآدِيوْ الْبْرّْ وْالْبْحَرْ،</div>
<div class="v" id="v3"><span class="vn">3</span> وْݣَالْ لِيهُمْ: «مَا تْآدِيوْشْ الْبْرّْ وَلَا الْبْحَرْ وَلَا الشّْجَرْ، حْتَّى نْرَشْمُو الْعْبِيدْ دْيَالْ إِلَاهْنَا عْلَى جْبَهْتْهُمْ».</div>
<div class="v" id="v4"><span class="vn">4</span> وْسْمَعْتْ بْلِّي الْمْرْشُومِينْ هُمَ مْيَة وْرْبْعَة وْرْبْعِينْ أَلْفْ مْنْ ݣَاعْ قْبَايْلْ شَعْبْ إِسْرَائِيلْ:</div>
<div class="v" id="v5"><span class="vn">5</span> طْنَاشْرْ أَلْفْ مْرْشُومْ مْنْ قْبِيلْةْ يَهُودَا، وْطْنَاشْرْ أَلْفْ مْنْ قْبِيلْةْ رَأُوبِينْ، وْطْنَاشْرْ أَلْفْ مْنْ قْبِيلْةْ جَادْ،</div>
<div class="v" id="v6"><span class="vn">6</span> وْطْنَاشْرْ أَلْفْ مْنْ قْبِيلْةْ أَشِيرْ، وْطْنَاشْرْ أَلْفْ مْنْ قْبِيلْةْ نَفْتَالِي، وْطْنَاشْرْ أَلْفْ مْنْ قْبِيلْةْ مَنَسَّى،</div>
<div class="v" id="v7"><span class="vn">7</span> وْطْنَاشْرْ أَلْفْ مْنْ قْبِيلْةْ شِمْعُونْ، وْطْنَاشْرْ أَلْفْ مْنْ قْبِيلْةْ لَاوِي، وْطْنَاشْرْ أَلْفْ مْنْ قْبِيلْةْ يَسَّاكَرْ،</div>
<div class="v" id="v8"><span class="vn">8</span> وْطْنَاشْرْ أَلْفْ مْنْ قْبِيلْةْ زَبُولُونْ، وْطْنَاشْرْ أَلْفْ مْنْ قْبِيلْةْ يُوسْفْ، وْطْنَاشْرْ أَلْفْ مْنْ قْبِيلْةْ بْنْيَامِينْ. وْهَادُو كُلّْهُمْ مْرْشُومِينْ بْالطَّابْعْ.</div>
<div class="v" id="v9"><h2>الجّْمَاعَة الْكْبِيرَة وَاقْفَة قُدَّامْ الْعَرْشْ وْقُدَّامْ الْخْرُوفْ</h2><span class="vn">9</span> <span class="br-p"><br><br></span>وْمْنْ بَعْدْ هَادْشِّي، شْفْتْ وْبَانْتْ لِيَّ وَاحْدْ الجّْمَاعَة كْبِيرَة دْ النَّاسْ، حْتَّى وَاحْدْ مَا قْدَرْ يْحْسَبْهُمْ، مْنْ كُلّْ أُمَّة وْمْنْ كُلّْ قْبِيلَة وْمْنْ كُلّْ شَعْبْ وْمْنْ كُلّْ لُغَة، وَاقْفِينْ قُدَّامْ الْعَرْشْ وْقُدَّامْ الْخْرُوفْ، وْلَابْسِينْ حْوَايْجْ بِيضِينْ وْهَازِّينْ فْيْدِّيهُمْ الجّْرِيدْ دْ النّْخَلْ.</div>
<div class="v" id="v10"><span class="vn">10</span> وْكَيْغَوّْتُو بْصُوتْ عَالِي وْكَيْݣُولُو: «النّْجَا مْنْ عَنْدْ الْإِلَاهْ دْيَالْنَا اللِّي ݣَالْسْ عْلَى الْعَرْشْ وْمْنْ عَنْدْ الْخْرُوفْ».</div>
<div class="v" id="v11"><span class="vn">11</span> وْݣَاعْ الْمَلَايْكَة كَانُو وَاقْفِينْ وْضَايْرِينْ بْالْعَرْشْ، وْبْالشّْيُوخْ الْمْسْؤُولِينْ وْبْالرّْبْعَة دْ الْمْخْلُوقَاتْ وْتّْحْنَاوْ عْلَى جْبَهْتْهُمْ قُدَّامْ الْعَرْشْ وْسْجْدُو لْلَّهْ،</div>
<div class="v" id="v12"><span class="vn">12</span> وْݣَالُو: «آمِينْ! الْحَمْدْ، وْالْعَزّْ، وْالْحْكْمَة، وْالشُّكْرْ، وْالْكَرَامَة، وْالْقُدْرَة، وْالْقُوَّة، لْلْإِلَاهْ دْيَالْنَا دِيمَا وْعْلَى الدّْوَامْ. آمِينْ!»</div>
<div class="v" id="v13"><span class="vn">13</span> وْݣَالْ لِيَّ وَاحْدْ مْنْ الشّْيُوخْ الْمْسْؤُولِينْ: «شْكُونْ هُمَ هَادُوكْ اللِّي لَابْسِينْ حْوَايْجْ بِيضِينْ؟ وْمْنِينْ جَاوْ؟».</div>
<div class="v" id="v14"><span class="vn">14</span> وْجَاوْبْتُه: «آ سِيدِي، نْتَ اللِّي كَتْعْرَفْ». وْهُوَ يْݣُولْ لِيَّ: «هَادُوكْ رَاهْ هُمَ اللِّي نْجَاوْ مْنْ الْمْحْنَة الْكْبِيرَة، وْغْسْلُو حْوَايْجْهُمْ وْرَدُّوهُمْ بِيضِينْ بْالدّْمْ دْيَالْ الْخْرُوفْ،<sup class="fnm"><a name="fnm1" href="#fn1">1</a></sup></div>
<div class="v" id="v15"><span class="vn">15</span> دَاكْشِّي عْلَاشْ هُمَ قُدَّامْ الْعَرْشْ دْ اللَّهْ، وْكَيْخَدْمُو لِيهْ لِيلْ وْنْهَارْ فْالْبِيتْ دْيَالُه، وْهَادَاكْ اللِّي ݣَالْسْ عْلَى الْعَرْشْ غَيْسْتَرْهُمْ بْالْخِيمَة دْيَالُه.</div>
<div class="v" id="v16"><span class="vn">16</span> وْعَمّْرْهُمْ مَا غَيْجُوعُو وَلَا يْعَطْشُو، وْمَا غَتْحْرَقْهُمْ لَا شْمْسْ وَلَا صَهْدْ،</div>
<div class="v" id="v17"><span class="vn">17</span> حِيتْ الْخْرُوفْ اللِّي فْوَسْطْ الْعَرْشْ غَيْرْعَاهُمْ، وْغَيْدِّيهُمْ لْلْعْيُونْ دْ الْمَا الْحَيّْ، وْاللَّهْ غَيْمْسَحْ كُلّْ دَمْعَة مْنْ عِينِيهُمْ».</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ٢٤‏:٢١؛ مرقس ١٣‏:١٩<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>