<html><head>
<meta http-equiv="Content-Type" content="text/html;charset=utf-8" />
<title>Rev 8 &ndash; الرُّؤْيَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 8);">
<div id="navbar"><a href="../index.html">الترجمة المغربية القياسية</a> &ndash; <b>الرُّؤْيَا</b> &ndash; <a href="Rev_1.html">1</a> ... <a href="Rev_6.html">6</a> <a href="Rev_7.html">7</a> <b>8</b> <a href="Rev_9.html">9</a> <a href="Rev_10.html">10</a> ... <a href="Rev_22.html">22</a> </div><hr>
<h1>Rev 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْخْرُوفْ كَيْفَكّْ الْعْقْدَة السَّابْعَة</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّامْنْ</b></span> <span class="br-p"><br><br></span>وْمْلِّي فَكّْ الْخْرُوفْ الْعْقْدَة السَّابْعَة، كَانْ وَاحْدْ السّْكَاتْ فْالسّْمَا لْمُدَّةْ نَصّْ سَاعَة تْقْرِيبًا.</div>
<div class="v" id="v2"><span class="vn">2</span> وْشْفْتْ الْمَلَايْكَة السّْبْعَة اللِّي وَاقْفِينْ قُدَّامْ اللَّهْ، تّْعْطَاوْهُمْ سْبْعَة دْ الْبْوَاقْ.</div>
<div class="v" id="v3"><span class="vn">3</span> وْجَا مَلَاكْ آخُرْ هَازّْ مْجْمَرْ دْ الْبْخُورْ دْيَالْ الدّْهَبْ، وْوْقَفْ حْدَا الْمَدْبَحْ، وْتّْعْطَاهْ بْزَّافْ دْ الْبْخُورْ بَاشْ يْقَدّْمُه عْلَى مَدْبَحْ الدّْهَبْ اللِّي قُدَّامْ الْعَرْشْ وْيْقَدّْمْ مْعَاهْ الصّْلَاة دْيَالْ ݣَاعْ النَّاسْ الْمْقَدّْسِينْ،</div>
<div class="v" id="v4"><span class="vn">4</span> وْطْلَعْ الدّْخَّانْ دْيَالْ الْبْخُورْ مْنْ يْدّْ الْمَلَاكْ قُدَّامْ اللَّهْ مْعَ الصّْلَاة دْيَالْ الْمْقَدّْسِينْ.</div>
<div class="v" id="v5"><span class="vn">5</span> وْمْنْ بَعْدْ، خْدَا الْمَلَاكْ الْمْجْمَرْ دْ الْبْخُورْ وْعَمّْرُه مْنْ الْعَافْيَة دْيَالْ الْمَدْبَحْ وْرْمَاهْ عْلَى الْأَرْضْ، وْهُوَ يْكُونْ الرَّعْدْ وْالصُّوتْ وْالْبَرْقْ وْالزّْلْزَالْ.<sup class="fnm"><a name="fnm1" href="#fn1">1</a></sup></div>
<div class="v" id="v6"><h2>الْبْوَاقْ السّْبْعَة</h2><span class="vn">6</span> <span class="br-p"><br><br></span>وْالْمَلَايْكَة السّْبْعَة اللِّي هَازِّينْ الْبْوَاقْ السّْبْعَة، وَجّْدُو رَاسْهُمْ بَاشْ يْنَفْخُو فِيهُمْ.</div>
<div class="v" id="v7"><span class="vn">7</span> وْنْفَخْ الْمَلَاكْ اللّْوّْلْ فْالْبُوقْ دْيَالُه، وْطَاحْ التّْبْرُورِي وْالْعَافْيَة مْخَلّْطِينْ بْالدّْمْ عْلَى الْأَرْضْ، وْتّْحْرَقْ التُّلُتْ دْ الْأَرْضْ وْالتُّلُتْ دْ الشّْجَرْ، وْݣَاعْ الرّْبِيعْ الْخْضَرْ.</div>
<div class="v" id="v8"><span class="vn">8</span> <span class="br-p"><br><br></span>وْنْفَخْ الْمَلَاكْ التَّانِي فْالْبُوقْ دْيَالُه، وْتّْرْمَاتْ فْالْبْحَرْ شِي حَاجَة بْحَالْ شِي جْبَلْ كْبِيرْ شَاعْلَة فِيهْ الْعَافْيَة، وْوْلَّى التُّلُتْ دْ الْبْحَرْ دْمّْ.</div>
<div class="v" id="v9"><span class="vn">9</span> وْمَاتْ التُّلُتْ دْ الْمْخْلُوقَاتْ اللِّي فْالْبْحَرْ، وْتّْهْلَكْ التُّلُتْ دْيَالْ السّْفِينَاتْ.</div>
<div class="v" id="v10"><span class="vn">10</span> <span class="br-p"><br><br></span>وْنْفَخْ الْمَلَاكْ التَّالْتْ فْالْبُوقْ دْيَالُه، وْطَاحْتْ نْجْمَة كْبِيرَة مْنْ السّْمَا كَتّْحْرَقْ بْحَالْ الشّْعَالَة دْ الْعَافْيَة عْلَى التُّلُتْ دْ الْوِيدَانْ وْعْلَى الْعْيُونْ دْ الْمَا.</div>
<div class="v" id="v11"><span class="vn">11</span> وْسْمِيّْةْ هَادْ النّْجْمَة: «الْعَلْقَمْ»، وْبِيهَا وْلَّى التُّلُتْ دْيَالْ الْمَا مْرّْ، وْمَاتُو بْزَّافْ دْيَالْ النَّاسْ بْسْبَابْ هَادْ الْمَا عْلَاحْقَّاشْ مْرّْ.</div>
<div class="v" id="v12"><span class="vn">12</span> <span class="br-p"><br><br></span>وْنْفَخْ الْمَلَاكْ الرَّابْعْ فْالْبُوقْ دْيَالُه، وْتّْضْرَبْ التُّلُتْ دْ الشّْمْسْ وْالتُّلُتْ دْ الْقَمَرْ وْالتُّلُتْ دْ النّْجُومْ، بَاشْ يْضْلَامْ التُّلُتْ دْيَالْهُمْ، وْوْلَّى التُّلُتْ دْيَالْ النّْهَارْ مَا كَيْضَوِّيشْ، وْحْتَّى التُّلُتْ دْيَالْ اللِّيلْ.</div>
<div class="v" id="v13"><span class="vn">13</span> وْمْنْ بَعْدْ شْفْتْ، وْأَنَا نْسْمَعْ وَاحْدْ النّْسَرْ طَايْرْ فْوَسْطْ السّْمَا كَيْݣُولْ عْلَى حَرّْ جْهْدُه: «الْوِيلْ! الْوِيلْ! الْوِيلْ لْسُكَّانْ الْأَرْضْ، مْلِّي غَيْنَفْخُو الْمَلَايْكَة التّْلَاتَة اللِّي بَاقْيِينْ فْالْبْوَاقْ دْيَالْهُمْ».</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الرؤيا ١١‏:١٩؛ ١٦‏:١٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>