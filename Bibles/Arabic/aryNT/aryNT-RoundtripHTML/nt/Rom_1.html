<html><head>
<meta http-equiv="Content-Type" content="text/html;charset=utf-8" />
<title>Rom 1 &ndash; رُومَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 1);">
<div id="navbar"><a href="../index.html">الترجمة المغربية القياسية</a> &ndash; <b>رُومَا</b> &ndash; <b>1</b> <a href="Rom_2.html">2</a> <a href="Rom_3.html">3</a> ... <a href="Rom_16.html">16</a> </div><hr>
<h1>Rom 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>السّْلَامْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ اللّْوّْلْ</b></span> <span class="br-p"><br><br></span>مْنْ بُولُسْ، عَبْدْ الْمَسِيحْ يَسُوعْ، اللِّي عَيّْطْ عْلِيهْ اللَّهْ بَاشْ يْكُونْ رَسُولْ وْخْتَارُه بَاشْ يْبَشّْرْ بْالْإِنْجِيلْ دْيَالُه،</div>
<div class="v" id="v2"><span class="vn">2</span> اللِّي وْعَدْ بِيهْ مْنْ قْبَلْ عْلَى لْسَانْ الْأَنْبِيَا دْيَالُه فْالْكْتُبْ الْمْقَدّْسَة،</div>
<div class="v" id="v3"><span class="vn">3</span> وْاللِّي كَيْتّْكَلّْمْ عْلَى وَلْدُه اللِّي جَا فْصُورْةْ بْنَادْمْ مْنْ تْرِّيكْةْ دَاوُدْ،</div>
<div class="v" id="v4"><span class="vn">4</span> وْبْالرُّوحْ الْقُدُسْ بَانْ بْلِّي هُوَ وَلْدْ اللَّهْ بْالْقُوَّة حِيتْ تّْبْعَتْ مْنْ بِينْ الْمُوتَى. يَسُوعْ الْمَسِيحْ رَبّْنَا،</div>
<div class="v" id="v5"><span class="vn">5</span> اللِّي بِيهْ وْعْلَى وْدّْ الْإِسْمْ دْيَالُه، تّْعْطَاتْ لِينَا النِّعْمَة بَاشْ نْكُونُو رُسُلْ وْنْخَبّْرُو ݣَاعْ الشّْعُوبْ بَاشْ يْآمْنُو بِيهْ وْيْطِيعُوهْ،</div>
<div class="v" id="v6"><span class="vn">6</span> وْمْنْ بِينَاتْهُمْ حْتَّى نْتُمَ اللِّي عَيّْطْ لِيكُمْ اللَّهْ بَاشْ تْكُونُو دْيَالْ يَسُوعْ الْمَسِيحْ.</div>
<div class="v" id="v7"><span class="vn">7</span> كَنْكْتَبْ لْݣَاعْ النَّاسْ الْعْزَازْ عَنْدْ اللَّهْ اللِّي فْرُومَا، اللِّي خْتَارْهُمْ يْكُونُو مْقَدّْسِينْ. وْكَنْطْلَبْ بَاشْ تّْعْطَى لِيكُمْ النِّعْمَة وْالْهْنَا مْنْ اللَّهْ بَّانَا وْالرَّبّْ يَسُوعْ الْمَسِيحْ.</div>
<div class="v" id="v8"><h2>بُولُسْ مْشْتَاقْ يْزُورْ الْمَسِيحِيِّينْ اللِّي فْرُومَا</h2><span class="vn">8</span> <span class="br-p"><br><br></span>فْاللّْوّْلْ، كَنْشْكَرْ الْإِلَاهْ دْيَالِي بْيَسُوعْ الْمَسِيحْ عْلَى وْدّْكُمْ كُلّْكُمْ عْلَاحْقَّاشْ خْبَارْ الْإِيمَانْ دْيَالْكُمْ وْصَلْ لْلدّْنْيَا كُلّْهَا.</div>
<div class="v" id="v9"><span class="vn">9</span> وْرَاهْ اللَّهْ اللِّي كَنْخْدَمْ لِيهْ مْنْ كُلّْ قَلْبِي مْلِّي كَنْبَشّْرْ بْالْإِنْجِيلْ دْيَالْ وَلْدُه، كَيْشْهَدْ لِيَّ بْلِّي دِيمَا كَنْتّْفَكّْرْكُمْ،</div>
<div class="v" id="v10"><span class="vn">10</span> وْكَنْطْلَبْ دِيمَا فْالصّْلَاة دْيَالِي بَاشْ اللَّهْ يّْسَّرْ لِيَّ بْالْمُرَادْ دْيَالُه نْجِي لْعَنْدْكُمْ.</div>
<div class="v" id="v11"><span class="vn">11</span> حِيتْ رَانِي مْشْتَاقْ نْشُوفْكُمْ، بَاشْ نْشَارْكْ مْعَاكُمْ مَوْهِبَة رُوحِيَّة تْقَوِّيكُمْ،</div>
<div class="v" id="v12"><span class="vn">12</span> وْهَكَّا غَنْشَجّْعُو بْعْضِيَّاتْنَا بْالْإِيمَانْ دْيَالْكُمْ وْدْيَالِي اللِّي مْشَارْكِينُه.</div>
<div class="v" id="v13"><span class="vn">13</span> وْبْغِيتْكُمْ تْعَرْفُو آ الْخُوتْ، بْلِّي بْزَّافْ دْ الْمَرَّاتْ نْوِيتْ نْجِي لْعَنْدْكُمْ بَاشْ الْخْدْمَة دْيَالِي تْعْطِي فِيكُمْ الْغْلَّة كِمَا عْطَاتْ بِينْ الشّْعُوبْ لْخْرِينْ، وَلَكِنْ حْتَّى لْدَابَا مَا قْدَرْتْشْ نْجِي.<sup class="fnm"><a name="fnm1" href="#fn1">1</a></sup></div>
<div class="v" id="v14"><span class="vn">14</span> حِيتْ وَاجْبْ عْلِيَّ نْبَشّْرْ الْيُونَانِيِّينْ وْالْأَجَانِبْ، الْحُكَمَا وْالنَّاسْ اللِّي مَا كَيْفَهْمُوشْ.</div>
<div class="v" id="v15"><span class="vn">15</span> وْهَادْشِّي عْلَاشْ عَنْدِي الرّْغْبَة بَاشْ نْبَشّْرْكُمْ بْالْإِنْجِيلْ حْتَّى نْتُمَ اللِّي فْرُومَا.</div>
<div class="v" id="v16"><h2>الْقُوَّة دْيَالْ الْإِنْجِيلْ</h2><span class="vn">16</span> <span class="br-p"><br><br></span>رَانِي مَا كَنْحْشَمْشْ بْالْإِنْجِيلْ حِيتْ هُوَ قُوَّةْ اللَّهْ لْلنّْجَا لْكُلّْ وَاحْدْ اللِّي كَيْآمْنْ، لْلِيهُودْ فْاللّْوّْلْ وْحْتَّى لْلْيُونَانِيِّينْ.<sup class="fnm"><a name="fnm2" href="#fn2">2</a></sup></div>
<div class="v" id="v17"><span class="vn">17</span> حِيتْ فِيهْ بَانْتْ التَّقْوَى اللِّي كَيْعْطِيهَا اللَّهْ بْالْإِيمَانْ وْبْالْإِيمَانْ بُوحْدُه، كِيفْ مْكْتُوبْ فْكْتَابْ اللَّهْ: «رَاهْ بْنَادْمْ اللِّي مْتَّاقِي اللَّهْ بْالْإِيمَانْ غَيْعِيشْ».</div>
<div class="v" id="v18"><h2>ݣَاعْ النَّاسْ مُدْنِبِينْ</h2><span class="vn">18</span> <span class="br-p"><br><br></span>حِيتْ اللَّهْ بَيّْنْ الْغَضَبْ دْيَالُه مْنْ السّْمَا عْلَى ݣَاعْ الشَّرّْ وْالدّْنُوبْ دْيَالْ النَّاسْ اللِّي كَيْضَرّْݣُو الْحَقّْ بْالدّْنُوبْ.</div>
<div class="v" id="v19"><span class="vn">19</span> عْلَاحْقَّاشْ ݣَاعْ دَاكْشِّي اللِّي مُمْكِنْ يْعَرْفُوهْ عْلَى اللَّهْ بَايْنْ لِيهُمْ، حِيتْ اللَّهْ بَيّْنُه لِيهُمْ.</div>
<div class="v" id="v20"><span class="vn">20</span> وْمْنْ الْوَقْتْ اللِّي تّْخَلْقَاتْ فِيهْ الدّْنْيَا، وْصِفَاتْ اللَّهْ اللِّي مَا كَتّْشَافْشْ، اللِّي هِيَ الْقُدْرَة دْيَالُه الدَّايْمَة وْالْأُلُوهِيَّة دْيَالُه، كَتْبَانْ فْالْمْخْلُوقَاتْ دْيَالُه، وْهَكَّا مَا بْقَى عَنْدْهُمْ حْتَّى عُدْرْ.</div>
<div class="v" id="v21"><span class="vn">21</span> عْلَاحْقَّاشْ مْلِّي عَرْفُو اللَّهْ، مَا عْطَاوْهْشْ الْعَزّْ وْالشُّكْرْ اللِّي كَيْلِيقْ بِيهْ، وَلَكِنْ الْأَفْكَارْ دْيَالْهُمْ فْسْدَاتْ وْعْقَلْهُمْ الْخَاوِي وْلَّى مْضَلّْمْ.<sup class="fnm"><a name="fnm3" href="#fn3">3</a></sup></div>
<div class="v" id="v22"><span class="vn">22</span> كَيْݣُولُو بْلِّي هُمَ حُكَمَا وَلَكِنْ هُمَ حْمَّاقْ،</div>
<div class="v" id="v23"><span class="vn">23</span> وْبَدّْلُو الْعَزّْ دْيَالْ اللَّهْ اللِّي مَا كَيْفْنَاشْ بْتَمَاتِيلْ عْلَى صُورْةْ بْنَادْمْ اللِّي كَيْفْنَى، وْالطّْيُورْ، وْالْحَيَوَانَاتْ اللِّي كَتْمْشِي، وْالْحَيَوَانَاتْ اللِّي كَتْزْحَفْ.</div>
<div class="v" id="v24"><span class="vn">24</span> <span class="br-p"><br><br></span>عْلَى هَادْشِّي خْلَّاهُمْ اللَّهْ يْتْبْعُو الشَّهَوَاتْ دْيَالْ قْلُوبْهُمْ، وْيْمْشِيوْ لْلْفْسَادْ بَاشْ يْطِيّْحُو مْنْ قِيمْةْ الدَّاتْ دْيَالْ بْعْضِيَّاتْهُمْ.</div>
<div class="v" id="v25"><span class="vn">25</span> حِيتْ بَدّْلُو الْحَقّْ دْيَالْ اللَّهْ بْالْكْدُوبْ، وْعْبْدُو وْخْدْمُو الْمْخْلُوقْ فْعُوضْ الْخَالْقْ، اللِّي كَيْتّْبَارْكْ عْلَى الدّْوَامْ. آمِينْ.</div>
<div class="v" id="v26"><span class="vn">26</span> عْلَى دَاكْشِّي خْلَّاهُمْ اللَّهْ لْلشَّهَوَاتْ الْخَايْبَة، حِيتْ عْيَالَاتْهُمْ بَدّْلُو الْعَلَاقَة الْجِنْسِيَّة الطَّبِيعِيَّة بْالْعَلَاقَة اللِّي مَاشِي طَبِيعِيَّة.</div>
<div class="v" id="v27"><span class="vn">27</span> وْبْنَفْسْ الطَّرِيقَة سْمْحُو الرّْجَالْ حْتَّى هُمَ فْالْعَلَاقَة الْجِنْسِيَّة الطَّبِيعِيَّة مْعَ الْعْيَالَاتْ، وْوْلَّاوْ كَيْتّْشَهَّاوْ بْعْضِيَّاتْهُمْ، وْكَيْفَسْدُو رْجَالْ مْعَ رْجَالْ، وْهَكَّا خْدَاوْ الْعِقَابْ اللِّي كَيْسْتَاهْلُوهْ عْلَى دَاكْشِّي اللِّي دَارُو.</div>
<div class="v" id="v28"><span class="vn">28</span> وْحِيتْ مَا بْغَاوْشْ يْبْقَاوْ يْعَرْفُو اللَّهْ، خْلَّاهُمْ اللَّهْ يْتْبْعُو الْأَفْكَارْ دْيَالْهُمْ الْفَاسْدَة بَاشْ يْدِيرُو دَاكْشِّي اللِّي مَا خَاصُّوشْ يْتْدَارْ.</div>
<div class="v" id="v29"><span class="vn">29</span> وْكَتْرُو فِيهُمْ ݣَاعْ نْوَاعْ الضُّلْمْ وْالْفْسَادْ وْالشَّرّْ وْالطّْمَعْ وْالْخُبْتْ، وْكْتَرْ فِيهُمْ الْحْسَدْ وْالْقْتِيلَة وْالْخْصُومَة وْالْخْدِيعَة وْالْكْلَامْ الْخَايْبْ ضْدّْ النَّاسْ،</div>
<div class="v" id="v30"><span class="vn">30</span> نْمَّامِينْ، وَكَيْكَرْهُو اللَّهْ، وْكَيْسَبُّو النَّاسْ، وْكَيْتّْكَبّْرُو وْكَيْفْتَخْرُو بْرَاسْهُمْ وْكَيْدِيرُو أَعْمَالْ الشَّرّْ وْمَا كَيْطِيعُوشْ وَالِدِيهُمْ،</div>
<div class="v" id="v31"><span class="vn">31</span> مَا عَنْدْهُمْ لَا فْهَامَة وْمَا فِيهُمْ لَا تِقَة وَلَا مْحَنَّة وَلَا رَحْمَة.</div>
<div class="v" id="v32"><span class="vn">32</span> وْوَاخَّا كَيْعَرْفُو بْلِّي حُكْمْ اللَّهْ عْلَى اللِّي كَيْدِيرُو بْحَالْ هَادْ الْأَعْمَالْ هُوَ الْمُوتْ، مَا بْقَاوْشْ غِيرْ كَيْدِيرُوهَا، وَلَكِنْ كَيْفَرْحُو حْتَّى بْالنَّاسْ اللِّي كَيْدِيرُوهَا.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ١٩‏:٢١<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->مرقس ٨‏:٣٨<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->أفسس ٤‏:١٧‏،١٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>