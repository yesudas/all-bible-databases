<html><head>
<meta http-equiv="Content-Type" content="text/html;charset=utf-8" />
<title>Rom 10 &ndash; رُومَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 10);">
<div id="navbar"><a href="../index.html">الترجمة المغربية القياسية</a> &ndash; <b>رُومَا</b> &ndash; <a href="Rom_1.html">1</a> ... <a href="Rom_8.html">8</a> <a href="Rom_9.html">9</a> <b>10</b> <a href="Rom_11.html">11</a> <a href="Rom_12.html">12</a> ... <a href="Rom_16.html">16</a> </div><hr>
<h1>Rom 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>كُلّْ وَاحْدْ يْقْدَرْ يْنْجَا</h2><span class="vn">1</span> <span class="css" style="font-style: italic; myBibleType=note"><b>الْفَصْلْ الْعَاشْرْ</b></span> <span class="br-p"><br><br></span>آ الْخُوتْ، رَانِي كَنْتّْرَجَّا مْنْ كُلّْ قَلْبِي وْكَنْطْلَبْ اللَّهْ عْلَى وْدّْ النّْجَا دْيَالْ شَعْبْ إِسْرَائِيلْ.</div>
<div class="v" id="v2"><span class="vn">2</span> وْأَنَا كَنْشْهَدْ لِيهُمْ بْلِّي عَنْدْهُمْ الْغِيرَة عْلَى اللَّهْ، وَلَكِنْ مَاشِي عْلَى حْسَابْ الْمَعْرِفَة الصّْحِيحَة.</div>
<div class="v" id="v3"><span class="vn">3</span> حِيتْ مْلِّي مَا عَرْفُوشْ التَّقْوَى دْيَالْ اللَّهْ، وْقَلّْبُو عْلَى كِيفَاشْ يْوَلِّيوْ مْتَّاقْيِينْ قُدَّامُه، مَا خَضْعُوشْ لْلتَّقْوَى دْيَالُه.</div>
<div class="v" id="v4"><span class="vn">4</span> حِيتْ الْمَسِيحْ كَمّْلْ الْغَرَضْ دْيَالْ الشّْرَعْ، بَاشْ ݣَاعْ النَّاسْ اللِّي كَيْآمْنُو بِيهْ يْوَلِّيوْ مْتَّاقْيِينْ اللَّهْ.</div>
<div class="v" id="v5"><span class="vn">5</span> <span class="br-p"><br><br></span>حِيتْ مُوسَى كْتَبْ عْلَى التَّقْوَى اللِّي جَاتْ مْنْ الشّْرَعْ، وْݣَالْ: «اللِّي كَيْدِيرْ بْفْرَايْضْ الشّْرَعْ غَيْحْيَا بِيهُمْ».</div>
<div class="v" id="v6"><span class="vn">6</span> وَلَكِنْ التَّقْوَى اللِّي كَتْجِي مْنْ الْإِيمَانْ، كَيْݣُولْ عْلِيهَا كْتَابْ اللَّهْ: «مَا تْݣُولْشْ فْقَلْبَكْ: شْكُونْ اللِّي غَيْطْلَعْ لْلسّْمَا؟» يَعْنِي بَاشْ يْنَزّْلْ الْمَسِيحْ،</div>
<div class="v" id="v7"><span class="vn">7</span> وْلَا: «شْكُونْ اللِّي غَيْنْزَلْ لْلْهَاوِيَة؟» يَعْنِي بَاشْ يْبْعَتْ الْمَسِيحْ مْنْ بِينْ الْمُوتَى.</div>
<div class="v" id="v8"><span class="vn">8</span> إِيوَا أَشْنُو كَيْݣُولْ كْتَابْ اللَّهْ؟ «رَاهْ كْلَامْ اللَّهْ قْرِيبْ لِيكْ، فْفُمّْكْ وْفْقَلْبْكْ» يَعْنِي كْلَامْ الْإِيمَانْ اللِّي كَنْخَبّْرُو بِيهْ.</div>
<div class="v" id="v9"><span class="vn">9</span> عْلَاحْقَّاشْ إِلَا عْتَرْفْتِي بْفُمّْكْ بْلِّي يَسُوعْ هُوَ الرَّبّْ، وْآمْنْتِي مْنْ قَلْبَكْ بْلِّي اللَّهْ بَعْتُه مْنْ بِينْ الْمُوتَى، رَاكْ غَتْنْجَا.</div>
<div class="v" id="v10"><span class="vn">10</span> حِيتْ الْإِيمَانْ مْنْ الْقَلْبْ كَيْدِّي لْلتَّقْوَى، وْالْاعْتِرَافْ بْالْفُمّْ كَيْدِّي لْلنّْجَا.</div>
<div class="v" id="v11"><span class="vn">11</span> عْلَاحْقَّاشْ كْتَابْ اللَّهْ كَيْݣُولْ: «اللِّي كَيْآمْنْ بِيهْ مَا غَيْخِيبْشْ»</div>
<div class="v" id="v12"><span class="vn">12</span> رَاهْ مَا كَايْنْشْ الْفَرْقْ بِينْ لِيهُودْ وْالْيُونَانِيِّينْ، حِيتْ كُلّْهُمْ عَنْدْهُمْ رَبّْ وَاحْدْ، كَيْفِيضْ بْالْخِيرْ دْيَالُه عْلَى كُلّْ مْنْ كَيْطْلْبُه.</div>
<div class="v" id="v13"><span class="vn">13</span> وْرَاهْ كْتَابْ اللَّهْ كَيْݣُولْ: «اللِّي كَيْطْلَبْ بْإِسْمْ الرَّبّْ غَيْنْجَا».</div>
<div class="v" id="v14"><span class="vn">14</span> <span class="br-p"><br><br></span>وَلَكِنْ كِيفَاشْ غَيْطْلْبُوهْ وْهُمَ مَا آمْنُوشْ بِيهْ؟ وْكِيفَاشْ غَيْآمْنُو بِيهْ وْهُمَ مَا سْمْعُوشْ بِيهْ؟ وْكِيفَاشْ غَيْسَمْعُو بِيهْ بْلَا مَا يْبَشّْرْهُمْ حْتَّى وَاحْدْ؟</div>
<div class="v" id="v15"><span class="vn">15</span> وْكِيفَاشْ غَيْبَشّْرُو إِلَا مَا صِيفْطْهُمْ حَدّْ؟ كِيفْ مْكْتُوبْ فْكْتَابْ اللَّهْ: «شْحَالْ زْوِينَة قْدَامْ هَادُوكْ اللِّي كَيْخَبّْرُو بْالْبْشَارَة».</div>
<div class="v" id="v16"><span class="vn">16</span> وَلَكِنْ مَاشِي ݣَاعْ النَّاسْ قْبْلُو الْإِنْجِيلْ، حِيتْ إِشْعِيَا كَيْݣُولْ: «آ رْبِّي، شْكُونْ اللِّي تْيّْقْ الْخْبَارْ اللِّي كَنْخَبّْرُو بِيهَا؟».</div>
<div class="v" id="v17"><span class="vn">17</span> الْإِيمَانْ كَيْجِي مْنْ دَاكْشِّي اللِّي كَيْتّْسْمَعْ، وْدَاكْشِّي اللِّي كَيْتّْسْمَعْ كَيْجِي مْنْ الْكْلَامْ دْيَالْ الْمَسِيحْ.</div>
<div class="v" id="v18"><span class="vn">18</span> وَلَكِنْ أَنَا كَنْݣُولْ: وَاشْ شَعْبْ إِسْرَائِيلْ مَا سْمْعُوشْ؟ مْعْلُومْ رَاهُمْ سْمْعُو، «رَاهْ تّْسْمَعْ الصُّوتْ دْيَالْهُمْ فْݣَاعْ الْأَرْضْ، وْكْلَامْهُمْ وْصَلْ لْݣَاعْ الدّْنْيَا».</div>
<div class="v" id="v19"><span class="vn">19</span> وَلَكِنْ كَنْݣُولْ: وَاشْ شَعْبْ إِسْرَائِيلْ مَا فَهْمُوشْ؟ رَاهْ مُوسَى ݣَالْ مْنْ قْبَلْ: «غَنْخَلِّيكُمْ تْغِيرُو مْنْ هَادُوكْ اللِّي مَا هُمَاشْ شَعْبْ، وْغَنْقَلّْقْكُمْ بْوَاحْدْ الشَّعْبْ مَا كَيْفْهَمْشْ».</div>
<div class="v" id="v20"><span class="vn">20</span> أَمَّا إِشْعِيَا رَاهْ تّْكَلّْمْ بْلَا خُوفْ وْݣَالْ: «لْقَاوْنِي هَادُوكْ اللِّي مَا كَيْقَلّْبُوشْ عْلِيَّ، وْوْلِّيتْ بَايْنْ لْهَادُوكْ اللِّي مَا كَيْسْوّْلُوشْ عْلِيَّ».</div>
<div class="v" id="v21"><span class="vn">21</span> وَلَكِنْ مْنْ جِهْةْ شَعْبْ إِسْرَائِيلْ، ݣَالْ: «مْدِّيتْ يْدِّيَّ النّْهَارْ كُلُّه لْوَاحْدْ الشَّعْبْ اللِّي مَا كَيْطِيعْنِيشْ وْكَيْضَادّْنِي».</div>
</div>
<!-- PARSED ABOVE; EDITING MAY BREAK PARSER -->
</body></html>