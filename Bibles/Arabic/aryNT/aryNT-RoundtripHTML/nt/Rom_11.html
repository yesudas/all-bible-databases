<html><head>
<meta http-equiv="Content-Type" content="text/html;charset=utf-8" />
<title>Rom 11 &ndash; رُومَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 11);">
<div id="navbar"><a href="../index.html">الترجمة المغربية القياسية</a> &ndash; <b>رُومَا</b> &ndash; <a href="Rom_1.html">1</a> ... <a href="Rom_9.html">9</a> <a href="Rom_10.html">10</a> <b>11</b> <a href="Rom_12.html">12</a> <a href="Rom_13.html">13</a> ... <a href="Rom_16.html">16</a> </div><hr>
<h1>Rom 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>اللَّهْ مَا سْمَحْشْ فْشَعْبْ إِسْرَائِيلْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ حْضَاشْ</b></span> <span class="br-p"><br><br></span>وْهَكَّا كَنْݣُولْ: وَاشْ اللَّهْ سْمَحْ فْالشَّعْبْ دْيَالُه؟ حَاشَا! حْتَّى أَنَا رَانِي إِسْرَائِيلِي مْنْ تْرِّيكْةْ إِبْرَاهِيمْ وْمْنْ قْبِيلْةْ بْنْيَامِينْ.<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> رَاهْ اللَّهْ مَا سْمَحْشْ فْالشَّعْبْ دْيَالُه اللِّي عَرْفُه مْنْ قْبَلْ. وَاشْ مَا كَتْعَرْفُوشْ أَشْنُو كَيْݣُولْ كْتَابْ اللَّهْ عْلَى إِيلِيَّا، مْلِّي تْشَكَّى لْلَّهْ مْنْ شَعْبْ إِسْرَائِيلْ؟</div>
<div class="v" id="v3"><span class="vn">3</span> ݣَالْ: «آ رْبِّي، رَاهْ قْتْلُو الْأَنْبِيَا دْيَالْكْ، وْرَيّْبُو الْمْدَابْحْ دْيَالْكْ، وْبْقِيتْ غِيرْ أَنَا بُوحْدِي، وْبْغَاوْ يْقْتْلُونِي».</div>
<div class="v" id="v4"><span class="vn">4</span> وَلَكِنْ بَاشْ جَاوْبُه اللَّهْ؟ «رَانِي خَلِّيتْ لْرَاسِي سْبْعَالَافْ رَاجْلْ، اللِّي مَا سْجْدُوشْ لْلصَّنَمْ بَعْلْ».</div>
<div class="v" id="v5"><span class="vn">5</span> وْهَكَّا، حْتَّى فْهَادْ الْوَقْتْ رَاهْ بَاقْيِينْ شِي وْحْدِينْ خْتَارْهُمْ اللَّهْ بْالنِّعْمَة.</div>
<div class="v" id="v6"><span class="vn">6</span> وْإِلَا خْتَارْهُمْ اللَّهْ بْالنِّعْمَة، رَاهْ مَاشِي عْلَى حْسَابْ الْأَعْمَالْ، وْلَّا رَاهْ النِّعْمَة دْيَالْ اللَّهْ عَمّْرْهَا مَا غَتْكُونْ نِعْمَة.</div>
<div class="v" id="v7"><span class="vn">7</span> أَشْنُو كَيْعْنِي هَادْشِّي؟ رَاهْ دَاكْشِّي اللِّي شَعْبْ إِسْرَائِيلْ كَانُو كَيْقَلّْبُو عْلِيهْ مَا خْدَاوْهْشْ، وَلَكِنْ اللِّي خْتَارْهُمْ اللَّهْ خْدَاوْهْ. وْاللِّي بْقَاوْ مْنّْهُمْ قَسّْحُو قَلْبْهُمْ.</div>
<div class="v" id="v8"><span class="vn">8</span> كِيفْ مْكْتُوبْ فْكْتَابْ اللَّهْ: «خْلَّاهُمْ اللَّهْ بْلَا فْهَامَة، وْعْطَاهُمْ عِينِينْ بَاشْ مَا يْشُوفُوشْ، وْوْدْنِينْ بَاشْ مَا يْسَمْعُوشْ حْتَّى لْهَادْ النّْهَارْ».</div>
<div class="v" id="v9"><span class="vn">9</span> وْحْتَّى دَاوُدْ كَيْݣُولْ: «مْصَّابْ تْوَلِّي الْحَفْلَة دْيَالْهُمْ مْصِيدَة وْشْبْكَة وْحَفْرَة، وْعِقَابْ لِيهُمْ.</div>
<div class="v" id="v10"><span class="vn">10</span> مْصَّابْ يْضْلَامُو عِينِيهُمْ بَاشْ مَا يْشُوفُوشْ، وْيْوَلِّي الضّْهَرْ دْيَالْهُمْ دِيمَا مْحْنِي».</div>
<div class="v" id="v11"><h2>النّْجَا دْ الشّْعُوبْ اللِّي مَاشِي يْهُودْ</h2><span class="vn">11</span> <span class="br-p"><br><br></span>وْهْنَا كَنْسْوّْلْ: وَاشْ لِيهُودْ تْعَتّْرُو بَاشْ يْطِيحُو؟ حَاشَا! وَلَكِنْ الْغَلَطْ دْيَالْهُمْ جَابْ النّْجَا لْلشّْعُوبْ اللِّي مَاشِي يْهُودْ، بَاشْ لِيهُودْ يْغِيرُو مْنّْهُمْ.</div>
<div class="v" id="v12"><span class="vn">12</span> وْإِلَا كَانْ الْغَلَطْ دْيَالْهُمْ بَرَكَة كَتْغْنِي نَاسْ الدّْنْيَا، وْالْنُّقْصَانْ دْيَالْهُمْ بَرَكَة كَتْغْنِي الشّْعُوبْ اللِّي مَاشِي يْهُودْ، إِيوَا كِيفَاشْ مَا يْكُونُوشْ الْبَرَكَاتْ كْتَرْ، مْلِّي غَيْقَبْلُو لِيهُودْ النّْجَا؟</div>
<div class="v" id="v13"><span class="vn">13</span> <span class="br-p"><br><br></span>وْدَابَا نْݣُولْ لِيكُمْ نْتُمَ آ الشّْعُوبْ اللِّي مَاشِي يْهُودْ: مَا حَدّْنِي رَسُولْ لْلشّْعُوبْ اللِّي مَاشِي يْهُودْ، رَانِي كَنْفْتَخْرْ بْالْخْدْمَة دْيَالِي.</div>
<div class="v" id="v14"><span class="vn">14</span> لَعَلَّ وَعَسَى يْغِيرُو مْنِّي اللِّي مْنْ لْحْمِي وْدْمِّي، بَاشْ نْكُونْ السَّبَبْ فْالنّْجَا دْيَالْ شِي وْحْدِينْ مْنّْهُمْ.</div>
<div class="v" id="v15"><span class="vn">15</span> حِيتْ إِلَا كَانْ اللَّهْ مْلِّي تْخَلَّى عْلَى لِيهُودْ تّْصَالْحْ مْعَ نَاسْ الدّْنْيَا، وَاشْ مَاشِي إِلَا قْبَلْهُمْ غَادِي تْكُونْ هَادِيكْ هِيَ الْحَيَاةْ مْنْ بَعْدْ الْمُوتْ؟</div>
<div class="v" id="v16"><span class="vn">16</span> وْإِلَا كَانْ الطَّرْفْ اللّْوّْلْ دْيَالْ الْعْجِينَة مْقَدّْسْ، رَاهْ الْعْجِينَة كُلّْهَا مْقَدّْسَة! وْإِلَا كَانْ الجّْدَرْ مْقَدّْسْ رَاهْ حْتَّى الْعْرُوشْ مْقَدّْسِينْ!</div>
<div class="v" id="v17"><span class="vn">17</span> وْإِلَا تّْقْطْعُو شِي عْرُوشْ مْنْ شَجْرَة دْ الزِّيتُونْ، وْنْتَ اللِّي رَاكْ عَرْشْ مْنْ شَجْرَة دْ الزِّيتُونْ نَابْتَة فْالْخْلَا تْلَقّْمْتِي فْبْلَاصْتْهُمْ، وْوْلِّيتِي مْشَارْكْ فْالجّْدْرْ دْيَالْ شَجْرَةْ الزِّيتُونْ وْالْمَا اللِّي فِيهَا،</div>
<div class="v" id="v18"><span class="vn">18</span> مَا تْفْتَخْرْشْ عْلَى الْعْرُوشْ اللِّي تّْقْطْعُو. وْكِيفَاشْ غَتْفْتَخْرْ وْنْتَ مَا هَازّْشْ الجّْدَرْ، وَلَكِنْ الجّْدَرْ هُوَ اللِّي هَازّْكْ؟</div>
<div class="v" id="v19"><span class="vn">19</span> وَلَكِنْ غَادِي تْݣُولْ: «تّْقْطْعُو الْعْرُوشْ بَاشْ أَنَا نْتْلَقّْمْ».</div>
<div class="v" id="v20"><span class="vn">20</span> هَادْشِّي صْحِيحْ! حِيتْ هُمَ مَا آمْنُوشْ تّْقْطْعُو. وْنْتَ بْالْإِيمَانْ دْيَالْكْ تْبَتِّي، إِيوَا مَا تْفْتَخْرْشْ وَلَكِنْ رَدّْ بَالْكْ.</div>
<div class="v" id="v21"><span class="vn">21</span> حِيتْ إِلَا اللَّهْ مَا حَنّْشْ فْالْعْرُوشْ الْأَصْلِيِّينْ رَاهْ يْقْدَرْ مَا يْحَنّْشْ فِيكْ حْتَّى نْتَ.</div>
<div class="v" id="v22"><span class="vn">22</span> إِيوَا شُوفْ مْزْيَانْ لُطْفْ اللَّهْ وْالْعِقَابْ دْيَالُه: الْعِقَابْ رَاهْ لْهَادُوكْ اللِّي دَنْبُو، أَمَّا اللُّطْفْ رَاهْ لِيكْ مَا حَدّْكْ تَابْتْ فْاللُّطْفْ، وْإِلَا مَا تْبَتِّيشْ غَيْقْطْعَكْ حْتَّى نْتَ.</div>
<div class="v" id="v23"><span class="vn">23</span> وْحْتَّى هُمَ إِلَا مَا بْقَاوْشْ تَابْتِينْ فْالْكُفْرْ دْيَالْهُمْ رَاهُمْ غَيْتّْلَقّْمُو. حِيتْ اللَّهْ قَادْرْ يْلَقّْمْهُمْ مْنْ جْدِيدْ.</div>
<div class="v" id="v24"><span class="vn">24</span> وْإِلَا كْنْتِ نْتَ فْالْأَصْلْ مْنْ الشَّجْرَة دْ الزِّيتُونْ اللِّي نَابْتَة فْالْخْلَا، وْقَطْعْكْ اللَّهْ وْلَقّْمْكْ فْشَجْرَةْ الزِّيتُونْ الْمْزْيَانَة، اللِّي عَكْسْ الطّْبِيعَة دْيَالْكْ، شْحَالْ سَاهْلْ بْزَّافْ عْلَى هَادُوكْ اللِّي فْالْأَصْلْ مْنْ الشَّجْرَة الْمْزْيَانَة، بَاشْ يْلَقّْمْهُمْ اللَّهْ فِيهَا؟</div>
<div class="v" id="v25"><h2>رَحْمَةْ اللَّهْ لْݣَاعْ النَّاسْ</h2><span class="vn">25</span> <span class="br-p"><br><br></span>آ الْخُوتْ رَانِي مَا بْغِيتْشْ يْخْفَى عْلِيكُمْ هَادْ السِّرّْ، بَاشْ مَا تْحَسْبُوشْ رَاسْكُمْ حُكَمَا: رَاهْ شِي وْحْدِينْ مْنْ شَعْبْ إِسْرَائِيلْ قَسّْحُو قَلْبْهُمْ، وْغَيْبْقَى قَاسْحْ حْتَّى يْآمْنُو ݣَاعْ الشّْعُوبْ اللِّي مَاشِي يْهُودْ.</div>
<div class="v" id="v26"><span class="vn">26</span> وْهَكَّا غَادِي يْنْجَا ݣَاعْ شَعْبْ إِسْرَائِيلْ كِيفْ مْكْتُوبْ فْكْتَابْ اللَّهْ: «غَيْخْرُجْ مْنْ صِهْيَوْنْ الْمُنَجِّي، وْغَيْحَيّْدْ الدّْنُوبْ مْنْ تْرِّيكْةْ يَعْقُوبْ.</div>
<div class="v" id="v27"><span class="vn">27</span> وْهَادَا هُوَ الْعَهْدْ دْيَالِي مْعَاهُمْ مْلِّي غَنْمْحِي دْنُوبْهُمْ».</div>
<div class="v" id="v28"><span class="vn">28</span> إِيوَا مْنْ جِهْةْ الْإِنْجِيلْ، رَاهْ لِيهُودْ عْدْيَانْ اللَّهْ وْهَادْشِّي لْمْصْلَحْتْكُمْ. وَلَكِنْ حِيتْ اللَّهْ خْتَارْهُمْ، رَاهْ كَيْبْغِيهُمْ عْلَى وْدّْ جْدُودْهُمْ.</div>
<div class="v" id="v29"><span class="vn">29</span> حِيتْ اللَّهْ عَمّْرُه مَا كَيْتّْرَاجْعْ عْلَى دَاكْشِّي اللِّي كَيْعْطِي، وَلَا عْلَى اللِّي كَيْخْتَارْهُمْ.</div>
<div class="v" id="v30"><span class="vn">30</span> وْرَاهْ كِمَا نْتُمَ اللِّي مَاشِي يْهُودْ مَا طْعْتُوشْ اللَّهْ مْنْ قْبَلْ، وَلَكِنْ هُوَ رْحَمْكُمْ دَابَا بْسْبَابْ لِيهُودْ اللِّي عْصَاوْهْ.</div>
<div class="v" id="v31"><span class="vn">31</span> هَكَّا حْتَّى هُمَ عْصَاوْ اللَّهْ دَابَا، بَاشْ يْرْحَمْهُمْ كِمَا رْحَمْكُمْ حْتَّى نْتُمَ.</div>
<div class="v" id="v32"><span class="vn">32</span> حِيتْ اللَّهْ خْلَّا ݣَاعْ النَّاسْ فْالْمَعْصِيَّة بَاشْ يْرْحَمْهُمْ كَامْلِينْ.</div>
<div class="v" id="v33"><span class="vn">33</span> <span class="br-p"><br><br></span>شْحَالْ كْبِيرْ الْغِنَى وْالْحْكْمَة وْالْعِلْمْ دْيَالْ اللَّهْ! حْتَّى وَاحْدْ مَا يْقْدَرْ يْعْلَمْ عْلَى حْكَامُه وْيْفْهَمْ طْرْقَانُه!</div>
<div class="v" id="v34"><span class="vn">34</span> «شْكُونْ اللِّي عْرَفْ الْأَفْكَارْ دْيَالْ الرَّبّْ؟ وْشْكُونْ اللِّي يْقْدَرْ يْنَصْحُه؟</div>
<div class="v" id="v35"><span class="vn">35</span> وْشْكُونْ اللِّي عْطَاهْ شِي حَاجَة فْاللّْوّْلْ بَاشْ يْرَدّْهَا لِيهْ؟».</div>
<div class="v" id="v36"><span class="vn">36</span> عْلَاحْقَّاشْ مْنُّه وْبِيهْ وْلِيهْ كُلّْشِي. لِيهْ الْعَزّْ عْلَى الدّْوَامْ. آمِينْ.<sup class="fnm"><a name="fnm2" href="#fn2">2</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->فيليبي ٣‏:٥<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->١كورنتوس ٨‏:٦<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>