<html><head>
<meta http-equiv="Content-Type" content="text/html;charset=utf-8" />
<title>Rom 12 &ndash; رُومَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 12);">
<div id="navbar"><a href="../index.html">الترجمة المغربية القياسية</a> &ndash; <b>رُومَا</b> &ndash; <a href="Rom_1.html">1</a> ... <a href="Rom_10.html">10</a> <a href="Rom_11.html">11</a> <b>12</b> <a href="Rom_13.html">13</a> <a href="Rom_14.html">14</a> ... <a href="Rom_16.html">16</a> </div><hr>
<h1>Rom 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْحَيَاةْ الجّْدِيدَة فْالْمَسِيحْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ طْنَاشْ</b></span> <span class="br-p"><br><br></span>عْلَى هَادْشِّي آ الْخُوتْ، كَنْطْلَبْ مْنّْكُمْ عْلَى وْدّْ الرَّحْمَة دْ اللَّهْ بَاشْ تْقَدّْمُو الدَّاتْ دْيَالْكُمْ دْبِيحَة حَيَّة وْمْقَدّْسَة كَتْرْضِي اللَّهْ، وْهَادِي هِيَ الْعِبَادَة الرُّوحِيَّة دْيَالْكُمْ.</div>
<div class="v" id="v2"><span class="vn">2</span> وْمَا تْدِيرُوشْ كِيفْ كَيْدِيرُو نَاسْ هَادْ الدّْنْيَا، وَلَكِنْ تْبَدّْلُو وْخَلِّيوْ الْأَفْكَارْ دْيَالْكُمْ تْتْجَدّْدْ، بَاشْ تْعَرْفُو مُرَادْ اللَّهْ الْمْزْيَانْ وْالْمْقْبُولْ وْالْكَامْلْ.</div>
<div class="v" id="v3"><span class="vn">3</span> <span class="br-p"><br><br></span>وْبْفْضَلْ النِّعْمَة اللِّي عْطَانِي اللَّهْ كَنْوَصِّي كُلّْ وَاحْدْ فِيكُمْ، بَاشْ يْكُونْ رْزِينْ وْمَا يْعْطِيشْ قِيمَة لْرَاسُه كْتَرْ مْنْ اللَّازْمْ، عْلَى حْسَابْ الْقْيَاسْ دْيَالْ الْإِيمَانْ اللِّي عْطَاهْ اللَّهْ لْكُلّْ وَاحْدْ.</div>
<div class="v" id="v4"><span class="vn">4</span> وْرَاهْ كِمَا كَايْنْ فْدَاتْ وَحْدَة بْزَّافْ دْيَالْ الطّْرَافْ، وَلَكِنْ مَاشِي ݣَاعْ الطّْرَافْ كَيْدِيرُو نَفْسْ الْخْدْمَة،<sup class="fnm"><a name="fnm1" href="#fn1">1</a></sup></div>
<div class="v" id="v5"><span class="vn">5</span> هَكَّا وَاخَّا حْنَا كْتَارْ، رَاهْ حْنَا دَاتْ وَحْدَة فْالْمَسِيحْ، وْكُلّْنَا طْرَافْ مْتَّاحْدِينْ مْعَ بْعْضِيَّاتْنَا، كُلّْ وَاحْدْ وْخْدَمْتُه.</div>
<div class="v" id="v6"><span class="vn">6</span> وْعَنْدْنَا مَوَاهِبْ مْخْتَلْفَة، كُلّْ وَاحْدْ عَنْدُه عْلَى حْسَابْ النِّعْمَة اللِّي عْطَاهْ اللَّهْ. اللِّي عَنْدُه الْمَوْهِبَة دْيَالْ النُّبُوَّة، خَاصُّه يْتّْنَبّْأْ عْلَى حْسَابْ الْإِيمَانْ دْيَالُه.<sup class="fnm"><a name="fnm2" href="#fn2">2</a></sup></div>
<div class="v" id="v7"><span class="vn">7</span> وْاللِّي عَنْدُه الْمَوْهِبَة دْيَالْ خْدْمَةْ الرَّبّْ، خَاصُّه يْخْدَمْ. وْاللِّي عَنْدُه الْمَوْهِبَة دْيَالْ التَّعْلِيمْ خَاصُّه يْعَلّْمْ.</div>
<div class="v" id="v8"><span class="vn">8</span> وْاللِّي عَنْدُه الْمَوْهِبَة دْيَالْ التَّشْجِيعْ، خَاصُّه يْشَجّْعْ. وْاللِّي عَنْدُه الْمَوْهِبَة بَاشْ يْعْطِي خَاصُّه يْعْطِي بْالسّْخَا، وْاللِّي عَنْدُه الْمَوْهِبَة دْيَالْ الْقِيَادَة خَاصُّه يْدِيرْهَا بْكُلّْ جْهْدُه، وْاللِّي عَنْدُه الْمَوْهِبَة دْيَالْ الرَّحْمَة خَاصُّه يْرْحَمْ بْالْفَرْحَة.</div>
<div class="v" id="v9"><span class="vn">9</span> وْخَاصّْ تْكُونْ الْمْحَبَّة دْيَالْكُمْ بْلَا نِفَاقْ، كْرْهُو الشَّرّْ وْتْبْتُو فْالْخِيرْ.</div>
<div class="v" id="v10"><span class="vn">10</span> بْغِيوْ بْعْضِيَّاتْكُمْ مْنْ قَلْبْكُمْ بْحَالْ الْخُوتْ. وْحْتَرْمُو غِيرْكُمْ كْتَرْ مْنْ رَاسْكُمْ.</div>
<div class="v" id="v11"><span class="vn">11</span> دِيرُو جَهْدْكُمْ وْمَا تْكُونُوشْ مْعْݣَازِينْ، تّْشَجّْعُو فْالرُّوحْ وْخْدْمُو لْلرَّبّْ.</div>
<div class="v" id="v12"><span class="vn">12</span> وْفْرْحُو بْسْبَابْ الرّْجَا اللِّي عَنْدْكُمْ، وْصْبْرُو فْالْمْحْنَة، وْصَلِّيوْ عْلَى الدّْوَامْ.</div>
<div class="v" id="v13"><span class="vn">13</span> عَاوْنُو الْمُومْنِينْ الْمْحْتَاجِينْ، وْدِيمَا ضَايْفُو الْبْرَّانِيِّينْ.</div>
<div class="v" id="v14"><span class="vn">14</span> بَارْكُو اللِّي كَيْتّْعَدَّاوْ عْلِيكُمْ، بَارْكُو وْمَا تْلَعْنُوشْ.<sup class="fnm"><a name="fnm3" href="#fn3">3</a></sup></div>
<div class="v" id="v15"><span class="vn">15</span> فْرْحُو مْعَ اللِّي كَيْفَرْحُو، وْبْكِيوْ مْعَ اللِّي كَيْبْكِيوْ.</div>
<div class="v" id="v16"><span class="vn">16</span> كُونُو مْتَّافْقِينْ مْعَ بْعْضِيَّاتْكُمْ، وْمَا تْدِّيوْهَاشْ فْالْأُمُورْ دْيَالْ الدّْنْيَا وَلَكِنْ كُونُو مْتْوَاضْعِينْ، وْمَا تْحَسْبُوشْ رَاسْكُمْ حُكَمَا.</div>
<div class="v" id="v17"><span class="vn">17</span> مَا تْرَدُّوشْ الشَّرّْ بْالشَّرّْ. وْدِيرُو جَهْدْكُمْ بَاشْ تْدِيرُو الْخِيرْ قُدَّامْ ݣَاعْ النَّاسْ.</div>
<div class="v" id="v18"><span class="vn">18</span> وْإِلَا مُمْكِنْ، عِيشُو فْالْهْنَا مْعَ ݣَاعْ النَّاسْ عْلَى قْدّْ جَهْدْكُمْ.</div>
<div class="v" id="v19"><span class="vn">19</span> مَا تْنْتَقْمُوشْ لْرَاسْكُمْ آ حْبَابِي، وَلَكِنْ خَلِّيوْ اللَّهْ هُوَ اللِّي يْنْتَقْمْ، حِيتْ كْتَابْ اللَّهْ كَيْݣُولْ: «أَنَا الرَّبّْ اللِّي كَنّْتَقْمْ وْأَنَا اللِّي كَنْجَازِي كُلّْ وَاحْدْ».</div>
<div class="v" id="v20"><span class="vn">20</span> وْكَيْݣُولْ عَاوْتَانِي: «إِلَا جَاعْ عْدُوكْ عْطِيهْ يَاكُلْ، وْإِلَا عْطَشْ عْطِيهْ يْشْرَبْ، حِيتْ إِلَا دْرْتِي هَادْشِّي رَاهْ بْحَالْ إِلَا كَتْجْمَعْ الجّْمَرْ دْ الْعَافْيَة عْلَى رَاسُه».</div>
<div class="v" id="v21"><span class="vn">21</span> مَا تْخَلِّيشْ الشَّرّْ يْغَلْبَكْ وَلَكِنْ غْلَبْ الشَّرّْ بْالْخِيرْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->١كورنتوس ١٢‏:١٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->١كورنتوس ١٢‏:٤‏-١١<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->متى ٥‏:٤٤؛ لوقا ٦‏:٢٨<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>