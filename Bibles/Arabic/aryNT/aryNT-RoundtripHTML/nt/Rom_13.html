<html><head>
<meta http-equiv="Content-Type" content="text/html;charset=utf-8" />
<title>Rom 13 &ndash; رُومَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 13);">
<div id="navbar"><a href="../index.html">الترجمة المغربية القياسية</a> &ndash; <b>رُومَا</b> &ndash; <a href="Rom_1.html">1</a> ... <a href="Rom_11.html">11</a> <a href="Rom_12.html">12</a> <b>13</b> <a href="Rom_14.html">14</a> <a href="Rom_15.html">15</a> <a href="Rom_16.html">16</a> </div><hr>
<h1>Rom 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>خَاصّْنَا نْطِيعُو صْحَابْ السُّلْطَة</h2><span class="vn">1</span> <span class="css" style="font-style: italic; myBibleType=note"><b>الْفَصْلْ تْلْطَاشْ</b></span> <span class="br-p"><br><br></span>خَاصّْ كُلّْ وَاحْدْ يْطِيعْ صْحَابْ السُّلْطَة، حِيتْ مَا كَايْنَاشْ شِي سُلْطَة مْنْ غِيرْ اللِّي مْنْ عَنْدْ اللَّهْ. وْصْحَابْ السُّلْطَة اللِّي كَايْنِينْ دَابَا، رَاهْ اللَّهْ هُوَ اللِّي خْتَارْهُمْ.</div>
<div class="v" id="v2"><span class="vn">2</span> عْلَى هَادْشِّي رَاهْ اللِّي كَيْضَادّْ السُّلْطَة، كَيْضَادّْ الْأَوَامِرْ دْيَالْ اللَّهْ، وْهَادُوكْ اللِّي كَيْضَادُّو غَيْتّْعَاقْبُو.</div>
<div class="v" id="v3"><span class="vn">3</span> حِيتْ اللِّي كَيْدِيرْ الْخِيرْ مَا كَيْخَافْشْ مْنْ الْحُكَّامْ، وَلَكِنْ اللِّي كَيْدِيرْ الشَّرّْ هُوَ اللِّي كَيْخَافْ مْنّْهُمْ. وَاشْ بْغِيتِي مَا تْخَافْشْ مْنْ صْحَابْ السُّلْطَة؟ إِيوَا دِيرْ الْخِيرْ بَاشْ يْمْدْحُوكْ.</div>
<div class="v" id="v4"><span class="vn">4</span> حِيتْ كَيْدِيرُو الْخْدْمَة دْيَالْ اللَّهْ اللِّي فِيهَا مْصْلَحْتْكْ. وَلَكِنْ إِلَا كَتْدِيرْ الشَّرّْ رَاهْ خَاصّْكْ تْخَافْ، حِيتْ صْحَابْ السُّلْطَة مَا كَيْعَاقْبُوشْ بْلَا سَبَبْ. وْهَكَّا رَاهُمْ كَيْدِيرُو الْخْدْمَة دْيَالْ اللَّهْ وْكَيْبَيّْنُو الْغَضَبْ دْيَالْهُمْ عْلَى اللِّي كَيْدِيرْ أَعْمَالْ الشَّرّْ.</div>
<div class="v" id="v5"><span class="vn">5</span> عْلَى هَادْشِّي خَاصّْنَا نْطِيعُو، مَاشِي غِيرْ عْلَى وْدّْ الْغَضَبْ دْيَالْ اللَّهْ، وَلَكِنْ حْتَّى عْلَى وْدّْ الضَّمِيرْ.</div>
<div class="v" id="v6"><span class="vn">6</span> وْرَاهْ هَادْشِّي عْلَاشْ كَتْخَلّْصُو حْتَّى الضَّرِيبَة، حِيتْ مَّالِينْ الضَّرِيبَة كَيْخَدْمُو لْلَّهْ مْلِّي كَيْدِيرُو خْدَمْتْهُمْ مْزْيَانْ.<sup class="fnm"><a name="fnm1" href="#fn1">1</a></sup></div>
<div class="v" id="v7"><span class="vn">7</span> إِيوَا عْطِيوْ لْكُلّْ وَاحْدْ حَقُّه: خَلّْصُو ݣَاعْ الضَّرَائِبْ لْمَّالِينْ الضَّرِيبَة، طِيعُو اللِّي كَيْسْتَاهْلُو الطَّاعَة، وْحْتَرْمُو اللِّي كَيْسْتَاهْلُو الْإِحْتِرَامْ.</div>
<div class="v" id="v8"><h2>بْغِيوْ بْعْضِيَّاتْكُمْ</h2><span class="vn">8</span> <span class="br-p"><br><br></span>مَا يْكُونْ عْلِيكُمْ حْتَّى دِينْ مْنْ شِي حَدّْ، مْنْ غِيرْ مْحَبّْتْكُمْ لْبَعْضِيَّاتْكُمْ، حِيتْ اللِّي كَيْبْغِي غِيرُه، رَاهْ دَارْ بْالشّْرَعْ كُلُّه.</div>
<div class="v" id="v9"><span class="vn">9</span> عْلَاحْقَّاشْ الْوْصِيَّاتْ: «مَا تْفْسَدْشْ، مَا تْقْتَلْشْ، مَا تْسْرَقْشْ، وْمَا تّْشْهَّاشْ»، وْالْوْصِيَّاتْ لْخْرَى، رَاهُمْ كَيْتّْجَمْعُو فْهَادْ الْكْلَامْ: «خَاصّْكْ تْبْغِي اللِّي قْرِيبْ لِيكْ كِيفْ كَتْبْغِي رَاسْكْ».</div>
<div class="v" id="v10"><span class="vn">10</span> <span class="br-p"><br><br></span>الْمْحَبَّة مَا كَتْدِيرْشْ الشَّرّْ لْلنَّاسْ، وْهَكَّا كَتْكَمّْلْ الْمْحَبَّة الشّْرَعْ كُلُّه.</div>
<div class="v" id="v11"><span class="vn">11</span> <span class="br-p"><br><br></span>وْفُوقْ هَادْشِّي رَاكُمْ كَتْعَرْفُو الْوَقْتْ اللِّي حْنَا فِيهْ، بْلِّي جَاتْ السَّاعَة اللِّي فِيهَا خَاصّْكُمْ تْفِيقُو مْنْ النّْعَاسْ، حِيتْ النّْجَا دْيَالْنَا وْلَّى دَابَا قْرَبْ مْنْ كِيفْ كَانْ فْالنّْهَارْ اللِّي آمْنَّا فِيهْ.</div>
<div class="v" id="v12"><span class="vn">12</span> رَاهْ اللِّيلْ قَرّْبْ يْسَالِي، وْالنّْهَارْ قَرّْبْ يْطْلَعْ. إِيوَا خَاصّْنَا نْحَيّْدُو الْأَعْمَالْ دْيَالْ الضّْلَامْ، وْنْلَبْسُو السّْلَاحْ دْيَالْ النُّورْ.</div>
<div class="v" id="v13"><span class="vn">13</span> وْخَاصّْنَا نْعِيشُو بْاحْتِرَامْ كِمَا فْالنّْهَارْ: بْلَا تْعَرْبِيطَة وَلَا سْكْرَة، وَلَا ݣَاعْ نْوَاعْ الْفْسَادْ، وَلَا خْصُومَة وَلَا حْسَدْ.</div>
<div class="v" id="v14"><span class="vn">14</span> وَلَكِنْ كُونُو بْحَالْ الرَّبّْ يَسُوعْ الْمَسِيحْ، وْمَا تّْشَغْلُوشْ بْالدَّاتْ دْيَالْكُمْ بَاشْ تْرْضِيوْ الشَّهْوَة دْيَالْهَا.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->متى ٢٢‏:٢١؛ مرقس ١٢‏:١٧؛ لوقا ٢٠‏:٢٥<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>