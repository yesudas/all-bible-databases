<html><head>
<meta http-equiv="Content-Type" content="text/html;charset=utf-8" />
<title>Rom 14 &ndash; رُومَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 14);">
<div id="navbar"><a href="../index.html">الترجمة المغربية القياسية</a> &ndash; <b>رُومَا</b> &ndash; <a href="Rom_1.html">1</a> ... <a href="Rom_12.html">12</a> <a href="Rom_13.html">13</a> <b>14</b> <a href="Rom_15.html">15</a> <a href="Rom_16.html">16</a> </div><hr>
<h1>Rom 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>مَا تْحْكَمْشْ عْلَى خُوكْ الْمُومْنْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ رْبَعْطَاشْ</b></span> <span class="br-p"><br><br></span>قْبْلُو اللِّي ضْعِيفْ فْالْإِيمَانْ، بْلَا مَا تْحَكْمُو عْلَى الْأَفْكَارْ دْيَالُه.<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> رَاهْ كَايْنْ اللِّي كَيْعْتَقْدْ بْلِّي يْقْدَرْ يَاكُلْ كُلّْشِي، وْكَايْنْ اللِّي ضْعِيفْ مَا كَيَاكُلْ غِيرْ الْخُضْرَة.</div>
<div class="v" id="v3"><span class="vn">3</span> هَادَاكْ اللِّي كَيَاكُلْ كُلّْشِي مَا خَاصُّوشْ يْحْتَقْرْ اللِّي مَا كَيَاكُلْشْ كُلّْشِي، وْهَادَاكْ اللِّي مَا كَيَاكُلْشْ كُلّْشِي مَا خَاصُّوشْ يْحْكَمْ عْلَى اللِّي كَيَاكُلْ كُلّْشِي، حِيتْ اللَّهْ قْبْلُه.</div>
<div class="v" id="v4"><span class="vn">4</span> شْكُونْ نْتَ بَاشْ تْحْكَمْ عْلَى الْعَبْدْ دْيَالْ غِيرْكْ؟ سْوَا تْبَتْ وْلَا فْشَلْ، رَاهْ هَادَا شْغُلْ سِيدُه. وَلَكِنْ غَادِي يْتْبَتْ، حِيتْ اللَّهْ قَادْرْ يْتَبّْتُه.</div>
<div class="v" id="v5"><span class="vn">5</span> وْرَاهْ كَايْنْ اللِّي كَيْعْتَبْرْ شِي يَّامَاتْ مُهِمِّينْ كْتَرْ مْنْ لْخْرِينْ، وْكَايْنْ اللِّي كَيْعْتَبْرْ ݣَاعْ لِيَّامَاتْ بْحَالْ بْحَالْ. كُلّْ وَاحْدْ خَاصُّه يْكُونْ مْقْتَنْعْ بْالرَّأْيْ دْيَالُه.</div>
<div class="v" id="v6"><span class="vn">6</span> هَادَاكْ اللِّي كَيْعْطِي الْأَهَمِّيَة لْشِي نْهَارْ، كَيْدِيرْ دَاكْشِّي عْلَى وْدّْ الرَّبّْ. وْهَادَاكْ اللِّي كَيَاكُلْ كُلّْشِي كَيْدِيرْ دَاكْشِّي عْلَى وْدّْ الرَّبّْ، حِيتْ كَيْشْكَرْ اللَّهْ. وْهَادَاكْ اللِّي مَا كَيَاكُلْشْ كُلّْشِي كَيْدِيرْ دَاكْشِّي عْلَى وْدّْ الرَّبّْ، وْحْتَّى هُوَ كَيْشْكَرْ اللَّهْ.</div>
<div class="v" id="v7"><span class="vn">7</span> حِيتْ حْتَّى وَاحْدْ مْنَّا مَا كَيْعِيشْ لْرَاسُه، وْحْتَّى وَاحْدْ مَا كَيْمُوتْ لْرَاسُه.</div>
<div class="v" id="v8"><span class="vn">8</span> عْلَاحْقَّاشْ إِلَا عْشْنَا رَاهْ كَنْعِيشُو لْلرَّبّْ، وْإِلَا مْتْنَا رَاهْ كَنْمُوتُو لْلرَّبّْ. وْسْوَا عْشْنَا وْلَا مْتْنَا رَاهْ حْنَا دْيَالْ الرَّبّْ.</div>
<div class="v" id="v9"><span class="vn">9</span> وْعْلَى هَادْ الْأُمُورْ مَاتْ الْمَسِيحْ وْتّْبْعَتْ حَيّْ، بَاشْ يْكُونْ هُوَ الرَّبّْ دْيَالْ الْمْيّْتِينْ وْالْحَيِّينْ.</div>
<div class="v" id="v10"><span class="vn">10</span> وَلَكِنْ نْتَ عْلَاشْ كَتْحْكَمْ عْلَى خُوكْ؟ وْنْتَ عْلَاشْ كَتْحْتَقْرْ خُوكْ؟ رَاهْ كُلّْنَا غَنْوَقْفُو قُدَّامْ عَرْشْ اللَّهْ بَاشْ نْتّْحَاسْبُو.<sup class="fnm"><a name="fnm2" href="#fn2">2</a></sup></div>
<div class="v" id="v11"><span class="vn">11</span> حِيتْ مْكْتُوبْ فْكْتَابْ اللَّهْ: «أَنَا حَيّْ كَيْݣُولْ الرَّبّْ، رَاهْ كُلّْ رْكْبَة غَتّْحْنَى لِيَّ، وْكُلّْ لْسَانْ غَيْعْتَرْفْ بْلِّي أَنَا اللَّهْ».</div>
<div class="v" id="v12"><span class="vn">12</span> وْهَكَّا كُلّْ وَاحْدْ مْنَّا غَادِي يْتّْحَاسْبْ عْلَى رَاسُه قُدَّامْ اللَّهْ.</div>
<div class="v" id="v13"><h2>مَا تْسَبّْبْشْ لْخُوكْ فْالدّْنُوبْ</h2><span class="vn">13</span> <span class="br-p"><br><br></span>إِيوَا رَاهْ مَا خَاصّْنَاشْ نْبْقَاوْ نْحَكْمُو عْلَى بْعْضِيَّاتْنَا، وَلَكِنْ حْكْمُو بْهَادْشِّي: مَا يْكُونْشْ شِي وَاحْدْ عَتْرَة لْخُوهْ وْلَا يْتّْسَبّْبْ لِيهْ فْالدّْنُوبْ.</div>
<div class="v" id="v14"><span class="vn">14</span> وْأَنَا كَنْعْرَفْ، وْمْتْيِقّْنْ مْنْ الرَّبّْ يَسُوعْ، بْلِّي مَا كَايْنَة حْتَّى شِي حَاجَة مْنْجُوسَة بْنَفْسْهَا. وَلَكِنْ كَتْكُونْ مْنْجُوسَة عَنْدْ هَادَاكْ اللِّي كَيْضَنّْ بْلِّي رَاهَا مْنْجُوسَة.</div>
<div class="v" id="v15"><span class="vn">15</span> إِلَا كَانْ خُوكْ كَيْتّْقَلّْقْ بْسْبَابْ شِي مَاكْلَة كَتَاكُلْهَا، رَاكْ مَا كَتّْصَرّْفْشْ بْالْمْحَبَّة. وْرَاهْ مَا خَاصّْشْ بْالْمَاكْلَة دْيَالْكْ تّْسَبّْبْ فْالْهْلَاكْ لْهَادَاكْ اللِّي مَاتْ الْمَسِيحْ عْلَى وْدُّه.</div>
<div class="v" id="v16"><span class="vn">16</span> إِيوَا مَا تْخَلِّيوْشْ النَّاسْ يْݣُولُو كْلَامْ خَايْبْ عْلَى الْأُمُورْ اللِّي كَتْشُوفُوهَا مْزْيَانَة لِيكُمْ.</div>
<div class="v" id="v17"><span class="vn">17</span> حِيتْ مَمْلَكَةْ اللَّهْ مَاشِي هِيَ الْمَاكْلَة وْالشّْرَابْ، وَلَكِنْ رَاهْ هِيَ التَّقْوَى وْالْهْنَا وْالْفَرْحَة بْالرُّوحْ الْقُدُسْ.</div>
<div class="v" id="v18"><span class="vn">18</span> اللِّي كَيْخْدَمْ لْلْمَسِيحْ بْحَالْ هَكَّا رَاهْ مْرْضِي عَنْدْ اللَّهْ، وْمْقْبُولْ عَنْدْ النَّاسْ.</div>
<div class="v" id="v19"><span class="vn">19</span> إِيوَا خَاصّْنَا نْقَلّْبُو عْلَى الْأُمُورْ اللِّي فِيهَا الْهْنَا، وْالْأُمُورْ اللِّي كَتْقَوِّينَا فْالْإِيمَانْ.</div>
<div class="v" id="v20"><span class="vn">20</span> مَا تْرَيَّبْشْ الْخْدْمَة دْيَالْ اللَّهْ بْسْبَابْ الْمَاكْلَة، رَاهْ الْمَاكْلَة كُلّْهَا حْلَالْ، وَلَكِنْ مَا مْزْيَانْشْ يَاكُلْ الْوَاحْدْ شِي حَاجَة اللِّي غَتْكُونْ عَتْرَة لْشِي حَدّْ.</div>
<div class="v" id="v21"><span class="vn">21</span> وْحْسَنْ مَا تَاكُلْشْ اللّْحَمْ وْمَا تْشْرَبْشْ الْخْمَرْ، وْلَا شِي حَاجَة اللِّي غَادِي تْطِيّْحْ خُوكْ فْالدّْنُوبْ.</div>
<div class="v" id="v22"><span class="vn">22</span> وْالْاعْتِقَادْ دْيَالْكْ خَلِّيهْ بِينْكْ وْبِينْ اللَّهْ. وْسْعْدَاتْ اللِّي مَا كَيْلُومْشْ رَاسُه فْالْأُمُورْ اللِّي كَيْشُوفْهَا مْزْيَانَة.</div>
<div class="v" id="v23"><span class="vn">23</span> وَلَكِنْ اللِّي عَنْدُه الشّْكْ، رَاهْ مْلِّي كَيَاكُلْ كَيْنْزَلْ عْلِيهْ الْحُكْمْ دْيَالْ اللَّهْ، عْلَاحْقَّاشْ مَا كَيْدِيرْشْ دَاكْشِّي مْنْ الْإِيمَانْ دْيَالُه، وْكُلّْ عَمَلْ مَا كَيْجِيشْ مْنْ الْإِيمَانْ رَاهْ هُوَ دْنُوبْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->كولوسي ٢‏:١٦<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->٢كورنتوس ٥‏:١٠<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>