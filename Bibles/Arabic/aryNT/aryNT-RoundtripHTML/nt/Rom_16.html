<html><head>
<meta http-equiv="Content-Type" content="text/html;charset=utf-8" />
<title>Rom 16 &ndash; رُومَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 16);">
<div id="navbar"><a href="../index.html">الترجمة المغربية القياسية</a> &ndash; <b>رُومَا</b> &ndash; <a href="Rom_1.html">1</a> ... <a href="Rom_14.html">14</a> <a href="Rom_15.html">15</a> <b>16</b> </div><hr>
<h1>Rom 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>بُولُسْ كَيْسَلّْمْ عْلَى شِي مُومْنِينْ فْرُومَا</h2><span class="vn">1</span> <span class="css" style="font-style: italic; myBibleType=note"><b>الْفَصْلْ سْطَّاشْ</b></span> <span class="br-p"><br><br></span>كَنْوَصِّيكُمْ عْلَى خْتْنَا فِيبِي، اللِّي كَتْخْدَمْ لْلْكْنِيسَة اللِّي فْكَنْخَرِيَا.</div>
<div class="v" id="v2"><span class="vn">2</span> رَحّْبُو بِيهَا فْالرَّبّْ كِمَا كَيْلِيقْ بْالْمُومْنِينْ، وْعَاوْنُوهَا بْݣَاعْ دَاكْشِّي اللِّي كَتْحْتَاجُه مْنّْكُمْ، حِيتْ رَاهَا عَاوْنَاتْ شْحَالْ مْنْ وَاحْدْ وْعَاوْنَاتْنِي حْتَّى أَنَا.</div>
<div class="v" id="v3"><span class="vn">3</span> <span class="br-p"><br><br></span>سَلّْمُو عْلَى بِرِيسْكِلَّا وْأَكِيلَا، اللِّي كَيْعَاوْنُونِي فْالْخْدْمَة دْيَالْ الْمَسِيحْ يَسُوعْ.<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> وْاللِّي خَاطْرُو بْحْيَاتْهُمْ عْلَى وْدِّي، وْمَاشِي غِيرْ أَنَا بُوحْدِي اللِّي كَنْشْكَرْهُمْ وَلَكِنْ حْتَّى ݣَاعْ الْكْنَايْسْ دْيَالْ الْمُومْنِينْ اللِّي مَاشِي يْهُودْ.</div>
<div class="v" id="v5"><span class="vn">5</span> وْسَلّْمُو عْلَى النَّاسْ دْ الْكْنِيسَة اللِّي كَيْتّْجَمْعُو فْالدَّارْ دْيَالْ هَادْ الْخُوتْ. سَلّْمُو عْلَى صَاحْبِي الْعْزِيزْ أَبَيْنِتُوسْ، اللِّي هُوَ الْمُومْنْ اللّْوّْلْ بْالْمَسِيحْ فْآسْيَا.</div>
<div class="v" id="v6"><span class="vn">6</span> سَلّْمُو عْلَى مَرْيَمْ اللِّي ضْرْبَاتْ تَمَارَة عْلَى وْدّْكُمْ.</div>
<div class="v" id="v7"><span class="vn">7</span> سَلّْمُو عْلَى أَنْدَرُونِكُوسْ وْيُونِيَاسْ اللِّي مْنْ عَائِلْتِي، وْاللِّي كَانُو مْسْجُونِينْ مْعَايَ، وْمْعْرُوفِينْ بِينْ الرُّسُلْ، وْآمْنُو بْالْمَسِيحْ قْبَلْ مْنِّي.</div>
<div class="v" id="v8"><span class="vn">8</span> سَلّْمُو عْلَى أَمْبِلِيَاسْ صَاحْبِي الْعْزِيزْ فْالرَّبّْ.</div>
<div class="v" id="v9"><span class="vn">9</span> سَلّْمُو عْلَى أُورْبَانُوسْ اللِّي كَيْعَاوْنَّا فْخْدْمَةْ الْمَسِيحْ، وْعْلَى إِسْتَاخِيسْ صَاحْبِي الْعْزِيزْ.</div>
<div class="v" id="v10"><span class="vn">10</span> سَلّْمُو عْلَى أَبَلِّسْ اللِّي بَيّْنْ بْلِّي هُوَ تَابْتْ فْالْمَسِيحْ. سَلّْمُو عْلَى عَائِلْةْ أَرِسْتُوبُولُوسْ.</div>
<div class="v" id="v11"><span class="vn">11</span> سَلّْمُو عْلَى هِيرُودِيُونْ اللِّي مْنْ عَائِلْتِي. سَلّْمُو عْلَى عَائِلْةْ نَرْكِيسُّوسْ اللِّي كَيْآمْنُو بْالرَّبّْ.</div>
<div class="v" id="v12"><span class="vn">12</span> سَلّْمُو عْلَى تْرِيفَيْنَا وْتْرِيفُوسَا اللِّي كَيْضْرْبُو تَمَارَة فْخْدَمْتْهُمْ لْلرَّبّْ. سَلّْمُو عْلَى بَرْسِيسْ خْتْنَا الْعْزِيزَة اللِّي ضْرْبَاتْ تَمَارَة بْزَّافْ فْخْدَمْتْهَا لْلرَّبّْ.</div>
<div class="v" id="v13"><span class="vn">13</span> سَلّْمُو عْلَى رُوفُسْ اللِّي خْتَارُه الرَّبّْ، وْسَلّْمُو عْلَى مُّه اللِّي هِيَ بْحَالْ مِّي.<sup class="fnm"><a name="fnm2" href="#fn2">2</a></sup></div>
<div class="v" id="v14"><span class="vn">14</span> سَلّْمُو عْلَى أَسِينْكِرِيتُسْ، وْفِلِيغُونْ، وْهَرْمَاسْ، وْبَتْرُوبَاسْ، وْهَرْمِيسْ، وْعْلَى الْخُوتْ اللِّي مْعَاهُمْ.</div>
<div class="v" id="v15"><span class="vn">15</span> سَلّْمُو عْلَى فِيلُولُوغُسْ، وْجُولِيَا، وْنِيرِيُوسْ وْخْتُه، وْأُولُمْبَاسْ، وْعْلَى ݣَاعْ الْخُوتْ الْمُومْنِينْ اللِّي مْعَاهُمْ.</div>
<div class="v" id="v16"><span class="vn">16</span> سَلّْمُو عْلَى بْعْضِيَّاتْكُمْ بْبُوسَة مْقَدّْسَة. وْرَاهْ ݣَاعْ الْخُوتْ اللِّي فْالْكْنَايْسْ دْ الْمَسِيحْ كَيْسَلّْمُو عْلِيكُمْ.</div>
<div class="v" id="v17"><h2>بُولُسْ كَيْوَصِّي الْمُومْنِينْ اللِّي فْرُومَا</h2><span class="vn">17</span> <span class="br-p"><br><br></span>كَنْطْلَبْ مْنّْكُمْ آ الْخُوتْ، بَاشْ تْرَدُّو الْبَالْ وْتْبَعّْدُو مْنْ هَادُوكْ اللِّي كَيْتّْسَبّْبُو فْالتَّفْرِقَة وْفْالْحْوَايْجْ اللِّي كَتّْسَبّْبْ فْالدّْنُوبْ، وْكَيْضَادُّو التَّعْلِيمْ اللِّي تْعَلّْمْتُوهْ.</div>
<div class="v" id="v18"><span class="vn">18</span> حِيتْ بْحَالْ هَادْ النَّاسْ مَا كَيْخَدْمُوشْ لْرَبّْنَا يَسُوعْ الْمَسِيحْ، وَلَكِنْ كَيْخَدْمُو غِيرْ عْلَى كَرْشْهُمْ. وْبْالْكْلَامْ الْمْزْيَانْ وْالْهَضْرَة الْحْلُوَّة كَيْخَدْعُو قْلُوبْ الدّْرَاوْشْ.</div>
<div class="v" id="v19"><span class="vn">19</span> رَاهْ كُلّْ وَاحْدْ كَيْعْرَفْ بْلِّي نْتُمَ كَتْطِيعُو الرَّبّْ، وْعْلَى وْدّْ هَادْشِّي كَنْفْرَحْ بِيكُمْ. وَلَكِنْ بْغِيتْكُمْ تْكُونُو حُكَمَا فْالْأُمُورْ اللِّي هِيَ خِيرْ، وْتْرَدُّو بَالْكُمْ مْنْ الشَّرّْ.</div>
<div class="v" id="v20"><span class="vn">20</span> وْاللَّهْ اللِّي كَيْعْطِي الْهْنَا، غَيْسْحَقْ الشِّيطَانْ تَحْتْ رْجْلِيكُمْ دْغْيَا. وْالنِّعْمَة دْيَالْ رَبّْنَا يَسُوعْ الْمَسِيحْ تْكُونْ مْعَاكُمْ!</div>
<div class="v" id="v21"><span class="vn">21</span> <span class="br-p"><br><br></span>كَيْسَلّْمْ عْلِيكُمْ تِيمُوتَاوُسْ اللِّي كَيْعَاوْنِّي فْخْدْمَةْ الرَّبّْ، وْكَيْسَلّْمْ عْلِيكُمْ لُوكِيُوسْ، وْيَاسُونْ، وْسُوسِيبَاتْرُسْ اللِّي هُمَ مْنْ عَائِلْتِي.<sup class="fnm"><a name="fnm3" href="#fn3">3</a></sup></div>
<div class="v" id="v22"><span class="vn">22</span> وْأَنَا تَرْتِيُوسْ اللِّي كْتَبْتْ هَادْ الرِّسَالَة، كَنْسَلّْمْ عْلِيكُمْ فْالرَّبّْ.</div>
<div class="v" id="v23"><span class="vn">23</span> وْكَيْسَلّْمْ عْلِيكُمْ غَايُوسْ اللِّي ضَايْفْنِي وْكَيْضَايْفْ الْمُومْنِينْ فْدَارُه، وْكَيْسَلّْمْ عْلِيكُمْ أَرَاسْتُسْ لَمِينْ دْيَالْ الصّْنْدُوقْ دْ الْمْدِينَة، وْكَيْسَلّْمْ عْلِيكُمْ خُونَا كَوَارْتُسْ. [</div>
<div class="v" id="v24"><span class="vn">24</span> وْالنِّعْمَة دْيَالْ رَبّْنَا يَسُوعْ الْمَسِيحْ تْكُونْ مْعَاكُمْ كُلّْكُمْ. آمِينْ.]<sup class="fnm"><a name="fnm4" href="#fn4">4</a></sup></div>
<div class="v" id="v25"><h2>الصّْلَاة دْيَالْ بُولُسْ</h2><span class="vn">25</span> <span class="br-p"><br><br></span>الْعَزّْ لْهَادَاكْ اللِّي قَادْرْ يْقَوِّيكُمْ بْالْإِنْجِيلْ اللِّي كَنْبَشّْرْ بِيهْ وْاللِّي كَيْتّْكَلّْمْ عْلَى يَسُوعْ الْمَسِيحْ، بَاشْ يْبَانْ السِّرّْ اللِّي كَانْ مْخْفِي مْنْ الْبْدُو دْ الزّْمَانْ.</div>
<div class="v" id="v26"><span class="vn">26</span> وَلَكِنْ دَابَا هَادْ السِّرّْ بَانْ، وْݣَاعْ الشّْعُوبْ قَادْرِينْ يْعَرْفُوهْ مْنْ كْتُبْ الْأَنْبِيَا، عْلَى حْسَابْ الْأَمْرْ دْيَالْ اللَّهْ اللِّي كَايْنْ عْلَى الدّْوَامْ بَاشْ يْآمْنُو بِيهْ وْيْطِيعُوهْ.</div>
<div class="v" id="v27"><span class="vn">27</span> لْلَّهْ بُوحْدُه الْحْكْمَة بْيَسُوعْ الْمَسِيحْ، لِيهْ الْعَزّْ عْلَى الدّْوَامْ، آمِينْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ١٨‏:٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->مرقس ١٥‏:٢١<!--raw 1 bo --></span><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><span class='RTL'><!--endraw 1-->الاعمال ١٦‏:١<!--raw 1 bo --></span><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><span class='RTL'><!--endraw 1-->الاعمال ١٩‏:٢٩؛ ١كورنتوس ١‏:١٤؛ ٢تيموتاوس ٤‏:٢٠<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>