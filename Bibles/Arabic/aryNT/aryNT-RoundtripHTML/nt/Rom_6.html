<html><head>
<meta http-equiv="Content-Type" content="text/html;charset=utf-8" />
<title>Rom 6 &ndash; رُومَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 6);">
<div id="navbar"><a href="../index.html">الترجمة المغربية القياسية</a> &ndash; <b>رُومَا</b> &ndash; <a href="Rom_1.html">1</a> ... <a href="Rom_4.html">4</a> <a href="Rom_5.html">5</a> <b>6</b> <a href="Rom_7.html">7</a> <a href="Rom_8.html">8</a> ... <a href="Rom_16.html">16</a> </div><hr>
<h1>Rom 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْمُوتْ عْلَى الدّْنُوبْ وْالْحَيَاةْ فْالْمَسِيحْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ السَّادْسْ</b></span> <span class="br-p"><br><br></span>إِيوَا أَشْنُو غَنْݣُولُو؟ وَاشْ خَاصّْنَا نْبْقَاوْ عَايْشِينْ فْالدّْنُوبْ بَاشْ تْكْتَرْ نِعْمَةْ اللَّهْ؟</div>
<div class="v" id="v2"><span class="vn">2</span> حَاشَا! رَاهْ حْنَا مْتْنَا عْلَى الدّْنُوبْ، إِيوَا كِيفَاشْ غَنْبْقَاوْ عَايْشِينْ فِيهُمْ؟</div>
<div class="v" id="v3"><span class="vn">3</span> وَاشْ مَا كَتْعَرْفُوشْ بْلِّي تْعَمّْدْنَا بَاشْ نْكُونُو مْتَّاحْدِينْ مْعَ يَسُوعْ الْمَسِيحْ فْالْمُوتْ دْيَالُه؟</div>
<div class="v" id="v4"><span class="vn">4</span> وْبْالْمَعْمُودِيَّة تّْدْفَنَّا مْعَاهْ وْشَارْكْنَاهْ فْالْمُوتْ دْيَالُه، بَاشْ كِمَا تّْبْعَتْ الْمَسِيحْ مْنْ الْمُوتْ بْالْعَزّْ دْيَالْ الْآبْ، هَكَّا نْحْيَاوْ حْتَّى حْنَا حَيَاةْ جْدِيدَة.<sup class="fnm"><a name="fnm1" href="#fn1">1</a></sup></div>
<div class="v" id="v5"><span class="vn">5</span> حِيتْ إِلَا كْنَّا مْتَّاحْدِينْ مْعَاهْ فْالْمُوتْ اللِّي كَتْشْبَهْ لْلْمُوتْ دْيَالُه، رَاهْ هَكَّا غَنْوَلِّيوْ مْتَّاحْدِينْ مْعَاهْ حْتَّى فْالْبَعْتْ دْيَالُه.</div>
<div class="v" id="v6"><span class="vn">6</span> وْحْنَا كَنْعَرْفُو بْلِّي الطّْبِيعَة الْقْدِيمَة اللِّي فِينَا تّْصَلْبَاتْ مْعَ الْمَسِيحْ، بَاشْ تّْحَيّْدْ سُلْطَةْ الدّْنُوبْ اللِّي فْالدَّاتْ دْيَالْنَا وْمَا نْبْقَاوْشْ عْبِيدْ لِيهَا.</div>
<div class="v" id="v7"><span class="vn">7</span> حِيتْ اللِّي مَاتْ رَاهْ تْحَرّْرْ مْنْ الدّْنُوبْ.</div>
<div class="v" id="v8"><span class="vn">8</span> وْإِلَا مْتْنَا مْعَ الْمَسِيحْ رَاهْ كَنْآمْنُو بْلِّي غَنْحْيَاوْ مْعَاهْ.</div>
<div class="v" id="v9"><span class="vn">9</span> وْحْنَا عَارْفِينْ بْلِّي الْمَسِيحْ تّْبْعَتْ مْنْ بِينْ الْمُوتَى وْمَا غَادِيشْ يْمُوتْ مَرَّة خْرَى، وْمَا غَتْكُونْشْ عَنْدْ الْمُوتْ قُوَّة عْلِيهْ مْنْ بَعْدْ.</div>
<div class="v" id="v10"><span class="vn">10</span> حِيتْ مْلِّي مَاتْ، مَاتْ مَرَّة وَحْدَة عْلَى وْدّْ الدّْنُوبْ، وَلَكِنْ دَابَا هُوَ حَيّْ، وْالْحَيَاةْ اللِّي كَيْعِيشْهَا، كَيْعِيشْهَا لْلَّهْ.</div>
<div class="v" id="v11"><span class="vn">11</span> وْهَكَّا حْتَّى نْتُمَ، حْسْبُو رَاسْكُمْ مْيّْتِينْ مْنْ جِهْةْ الدّْنُوبْ، وَلَكِنْ حَيِّينْ لْلَّهْ فْالْمَسِيحْ يَسُوعْ.</div>
<div class="v" id="v12"><span class="vn">12</span> وْمَا تْخَلِّيوْشْ الدّْنُوبْ يْتّْحَكّْمُو فْالدَّاتْ دْيَالْكُمْ الْفَانْيَة وْتّْبْعُوهَا فْالشَّهَوَاتْ دْيَالْهَا.</div>
<div class="v" id="v13"><span class="vn">13</span> وْمَا تْقَدّْمُوشْ الدَّاتْ دْيَالْكُمْ لْلدّْنُوبْ بَاشْ تْدِيرْ الْإِتْمْ، وَلَكِنْ قَدّْمُو الدَّاتْ دْيَالْكُمْ لْلَّهْ بَاشْ تْدِيرْ اللِّي كَيْرْضِيهْ، حِيتْ رَاكُمْ حَيِّينْ وْتّْبْعَتُّو مْنْ بِينْ الْمُوتَى.</div>
<div class="v" id="v14"><span class="vn">14</span> وْهَكَّا مَا غَيْتّْحْكّْمُوشْ فِيكُمْ الدّْنُوبْ، حِيتْ نْتُمَ مَاشِي تَحْتْ حْكَامْ الشّْرَعْ، وَلَكِنْ تَحْتْ حْكَامْ النِّعْمَة دْ اللَّهْ.</div>
<div class="v" id="v15"><h2>الْمُومْنْ كَيْخْدَمْ لْلتَّقْوَى</h2><span class="vn">15</span> <span class="br-p"><br><br></span>إِيوَا أَشْنُو؟ وَاشْ نْدَنْبُو عْلَاحْقَّاشْ حْنَا تَحْتْ حْكَامْ النِّعْمَة دْ اللَّهْ وْمَاشِي تَحْتْ حْكَامْ الشّْرَعْ؟ حَاشَا!</div>
<div class="v" id="v16"><span class="vn">16</span> وَاشْ مَا كَتْعَرْفُوشْ بْلِّي إِلَا عْطِيتُو رَاسْكُمْ عْبِيدْ لْشِي وَاحْدْ بَاشْ تْطِيعُوهْ، غَتْكُونُو عْبِيدْ لْهَادَاكْ اللِّي كَتْطِيعُوهْ: يَا إِمَّا عْبِيدْ لْلدّْنُوبْ اللِّي كَيْدِّيوْ لْلْمُوتْ، وْلَا لْلطَّاعَة اللِّي كَتْدِّي لْلتَّقْوَى؟</div>
<div class="v" id="v17"><span class="vn">17</span> وَلَكِنْ كَنْشَكْرُو اللَّهْ حِيتْ وَاخَّا كْنْتُو عْبِيدْ لْلدّْنُوبْ، قْبَلْتُو مْنْ قَلْبْكُمْ الشّْكَلْ دْيَالْ التَّعْلِيمْ اللِّي خْدِيتُوهْ.</div>
<div class="v" id="v18"><span class="vn">18</span> وْرَاكُمْ تْحَرّْرْتُو مْنْ الدّْنُوبْ وْوْلِّيتُو عْبِيدْ لْلتَّقْوَى.</div>
<div class="v" id="v19"><span class="vn">19</span> وْدَابَا غَنْتّْكَلّْمْ مْعَاكُمْ بْكْلَامْ عَادِي، عْلَاحْقَّاشْ رَاكُمْ ضْعَافْ. حِيتْ كِيفْ قَدّْمْتُو مْنْ قْبَلْ الدَّاتْ دْيَالْكُمْ بَاشْ تْكُونُو عْبِيدْ لْلْنَّجَاسَة وْلْلْإِتْمْ اللِّي كَيْدِّي لْلْإِتْمْ، قَدّْمُو دَابَا الدَّاتْ دْيَالْكُمْ بَاشْ تْكُونُو عْبِيدْ دْيَالْ التَّقْوَى وْالْقَدَاسَة.</div>
<div class="v" id="v20"><span class="vn">20</span> حِيتْ مْلِّي كْنْتُو عْبِيدْ لْلدّْنُوبْ مَا كْنْتُوشْ مْلْزُومِينْ بَاشْ تْدِيرُو الْعَمَلْ دْيَالْ التَّقْوَى.</div>
<div class="v" id="v21"><span class="vn">21</span> إِيوَا آشْ مْنْ غْلَّة جْنِيتُوهَا فْدَاكْ الْوَقْتْ مْنْ الْأُمُورْ اللِّي كَتْحْشْمُو بِيهَا دَابَا؟ حِيتْ الْعَاقِبَة دْيَالْ هَادْ الْأُمُورْ هِيَ الْمُوتْ.</div>
<div class="v" id="v22"><span class="vn">22</span> أَمَّا دَابَا رَاكُمْ تْحَرّْرْتُو مْنْ الدّْنُوبْ وْوْلِّيتُو عْبِيدْ لْلَّهْ، وْالْغْلَّة اللِّي فِيكُمْ كَتْدِّي لْلْقَدَاسَة، وْالنَّتِيجَة دْيَالْهَا هِيَ الْحَيَاةْ الدَّايْمَة.</div>
<div class="v" id="v23"><span class="vn">23</span> حِيتْ الْأُجْرَة دْيَالْ الدّْنُوبْ هِيَ الْمُوتْ، وَلَكِنْ الْعَطِيَّة دْيَالْ اللَّهْ هِيَ الْحَيَاةْ الدَّايْمَة فْالْمَسِيحْ يَسُوعْ رَبّْنَا.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->كولوسي ٢‏:١٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>