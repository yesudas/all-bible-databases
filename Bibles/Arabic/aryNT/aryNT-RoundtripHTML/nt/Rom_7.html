<html><head>
<meta http-equiv="Content-Type" content="text/html;charset=utf-8" />
<title>Rom 7 &ndash; رُومَا &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 7);">
<div id="navbar"><a href="../index.html">الترجمة المغربية القياسية</a> &ndash; <b>رُومَا</b> &ndash; <a href="Rom_1.html">1</a> ... <a href="Rom_5.html">5</a> <a href="Rom_6.html">6</a> <b>7</b> <a href="Rom_8.html">8</a> <a href="Rom_9.html">9</a> ... <a href="Rom_16.html">16</a> </div><hr>
<h1>Rom 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>الْمَسِيحِي تْحَرّْرْ مْنْ شْرَعْ مُوسَى</h2><span class="vn">1</span> <span class="css" style="font-style: italic; myBibleType=note"><b>الْفَصْلْ السَّابْعْ</b></span> <span class="br-p"><br><br></span>وَاشْ مَا كَتْعَرْفُوشْ آ الْخُوتْ، وْرَانِي كَنْتّْكَلّْمْ مْعَ النَّاسْ اللِّي كَيْعَرْفُو الشّْرَعْ، بْلِّي الشّْرَعْ كَيْتّْحَكّْمْ فْبْنَادْمْ مَا حَدُّه فْالْحَيَاةْ؟</div>
<div class="v" id="v2"><span class="vn">2</span> حِيتْ الْمْرَاة الْمْزَوّْجَة كَيْجْمَعْهَا الشّْرَعْ بْرَاجْلْهَا مَا حَدُّه فْالْحَيَاةْ، وَلَكِنْ إِلَا مَاتْ رَاهَا كَتّْحَرّْرْ مْنْ الشّْرَعْ اللِّي كَيْجْمَعْهَا بْرَاجْلْهَا.</div>
<div class="v" id="v3"><span class="vn">3</span> وْمَا دَامْ رَاجْلْهَا بَاقِي فْالْحَيَاةْ رَاهَا كَتْفْسَدْ إِلَا تّْزَوّْجَاتْ بْرَاجْلْ آخُرْ، وَلَكِنْ إِلَا مَاتْ رَاجْلْهَا رَاهَا كَتّْحَرّْرْ مْنْ الشّْرَعْ وْمَا كَتْفْسَدْشْ إِلَا تّْزَوّْجَاتْ بْرَاجْلْ آخُرْ.</div>
<div class="v" id="v4"><span class="vn">4</span> وْهَكَّا حْتَّى نْتُمَ آ خُوتِي، رَاكُمْ مْتُّو مْنْ جِهْةْ الشّْرَعْ بْالدَّاتْ دْيَالْ الْمَسِيحْ بَاشْ تْوَلِّيوْ لْوَاحْدْ آخُرْ، لْهَادَاكْ اللِّي تّْبْعَتْ مْنْ بِينْ الْمُوتَى بَاشْ نْعْطِيوْ غْلَّة لْلَّهْ.</div>
<div class="v" id="v5"><span class="vn">5</span> حِيتْ مْلِّي كْنَّا كَنْعِيشُو عْلَى حْسَابْ الدَّاتْ، كَانُو الشَّهَوَاتْ دْيَالْ الدّْنُوبْ اللِّي كَيْتّْسَبّْبْ فِيهُمْ الشّْرَعْ، كَيْخَدْمُو فْالدَّاتْ دْيَالْنَا بَاشْ نْدِيرُو الْأَعْمَالْ اللِّي كَتْعْطِي غْلَّة كَتْدِّي لْلْمُوتْ.</div>
<div class="v" id="v6"><span class="vn">6</span> وَلَكِنْ دَابَا رَاهْ تْحَرّْرْنَا مْنْ الشّْرَعْ، حِيتْ مْتْنَا مْنْ جِهْةْ الْحْوَايْجْ اللِّي كَيْحَبْسُونَا بْحَالْ الْمْسْجُونِينْ، بَاشْ نْخَدْمُو لْلَّهْ بْشْكَلْ جْدِيدْ تَحْتْ حْكَامْ رُوحْ اللَّهْ، وْمَاشِي تَحْتْ حْكَامْ الشّْرَعْ الْمْكْتُوبْ.</div>
<div class="v" id="v7"><h2>شْرَعْ مُوسَى وْالدّْنُوبْ</h2><span class="vn">7</span> <span class="br-p"><br><br></span>إِيوَا أَشْنُو غَنْݣُولُو؟ وَاشْ الشّْرَعْ دْنُوبْ؟ حَاشَا! وَلَكِنْ أَنَا مَا عْرَفْتْ الدَّنْبْ غِيرْ بْالشّْرَعْ، حِيتْ مَا كَنْتْشْ غَنْعْرَفْ الشَّهْوَة كُونْ مَا ݣَالْشْ الشّْرَعْ: «مَا تّْشْهَّاشْ».</div>
<div class="v" id="v8"><span class="vn">8</span> وَلَكِنْ الدَّنْبْ لْقَا الْوْجْبَة فْهَادْ الْوْصِيَّة بَاشْ يْتّْسَبّْبْ لِيَّ فْݣَاعْ الشّْكَالْ دْيَالْ الشَّهْوَة، حِيتْ بْلَا شْرَعْ الدَّنْبْ مْيّْتْ.</div>
<div class="v" id="v9"><span class="vn">9</span> وْكْنْتْ مْنْ قْبَلْ كَنْعِيشْ بْلَا شْرَعْ، وَلَكِنْ مْلِّي جَاتْ الْوْصِيَّة حْيَا الدَّنْبْ</div>
<div class="v" id="v10"><span class="vn">10</span> وْأَنَا مْتّْ، وْهَكَّا الْوْصِيَّة اللِّي كَانْ خَاصّْهَا تْدِّينِي لْلْحَيَاةْ هِيَ اللِّي دَّاتْنِي لْلْمُوتْ.</div>
<div class="v" id="v11"><span class="vn">11</span> حِيتْ الدَّنْبْ مْلِّي لْقَا الْوْجْبَة بْسْبَابْ الْوْصِيَّة، خْدْعْنِي وْبِيهَا قْتَلْنِي.</div>
<div class="v" id="v12"><span class="vn">12</span> وْهَكَّا رَاهْ الشّْرَعْ مْقَدّْسْ، وْالْوْصِيَّة مْقَدّْسَة وْعَادْلَة وْمْزْيَانَة.</div>
<div class="v" id="v13"><span class="vn">13</span> إِيوَا وَاشْ الْحَاجَة الْمْزْيَانَة كَتّْسَبّْبْ لِيَّ فْالْمُوتْ؟ حَاشَا! رَاهْ الدَّنْبْ بَاشْ يْبَانْ دَنْبْ، تْسَبّْبْ لِيَّ فْالْمُوتْ بْالْحْوَايْجْ اللِّي مْزْيَانِينْ. وْهَكَّا، بْالْوْصِيَّة بَانْ الشَّرّْ دْيَالْ الدَّنْبْ بْلَا قْيَاسْ.</div>
<div class="v" id="v14"><h2>الْحَرْبْ دْيَالْ بْنَادْمْ مْعَ رَاسُه</h2><span class="vn">14</span> <span class="br-p"><br><br></span>حِيتْ حْنَا كَنْعَرْفُو بْلِّي الشّْرَعْ هُوَ مْنْ اللَّهْ، وَلَكِنْ أَنَا غِيرْ بْنَادْمْ ضْعِيفْ وْمْبْيُوعْ لْلدَّنْبْ.</div>
<div class="v" id="v15"><span class="vn">15</span> مَا كَنْعْرَفْشْ أَشْنُو كَنْدِيرْ، حِيتْ دَاكْشِّي اللِّي كَنْبْغِيهْ مَا كَنْدِيرُوشْ، وَلَكِنْ دَاكْشِّي اللِّي كَنْكَرْهُه هُوَ اللِّي كَنْدِيرُه.<sup class="fnm"><a name="fnm1" href="#fn1">1</a></sup></div>
<div class="v" id="v16"><span class="vn">16</span> وْإِلَا كْنْتْ كَنْدِيرْ دَاكْشِّي اللِّي مَا كَنْبْغِيهْشْ، رَانِي كَنْتَّافْقْ مْعَ الشّْرَعْ بْلِّي هُوَ مْزْيَانْ.</div>
<div class="v" id="v17"><span class="vn">17</span> إِيوَا دَابَا مَاشِي أَنَا اللِّي كَنْدِيرْ دَاكْشِّي اللِّي مَا كَنْبْغِيهْشْ، وَلَكِنْ الدَّنْبْ اللِّي فِيَّ.</div>
<div class="v" id="v18"><span class="vn">18</span> حِيتْ كَنْعْرَفْ بْلِّي مَا كَايْنَة فِيَّ حْتَّى حَاجَة مْزْيَانَة، كَنْقْصَدْ فْالدَّاتْ دْيَالِي، عْلَاحْقَّاشْ عَنْدِي الرّْغْبَة بَاشْ نْدِيرْ الْخِيرْ وَلَكِنْ مَا كَنْقْدَرْشْ نْدِيرُه.</div>
<div class="v" id="v19"><span class="vn">19</span> حِيتْ الْخِيرْ اللِّي كَنْبْغِيهْ مَا كَنْدِيرُوشْ، وْالشَّرّْ اللِّي مَا كَنْبْغِيهْشْ هُوَ اللِّي كَنْدِيرُه.</div>
<div class="v" id="v20"><span class="vn">20</span> وْإِلَا كْنْتْ كَنْدِيرْ دَاكْشِّي اللِّي مَا كَنْبْغِيهْشْ، رَاهْ مَاشِي أَنَا اللِّي كَنْدِيرُه، وَلَكِنْ الدَّنْبْ اللِّي سَاكْنْ فِيَّ.</div>
<div class="v" id="v21"><span class="vn">21</span> وْهَكَّا لْقِيتْ مْلِّي كَنْبْغِي نْدِيرْ الْخِيرْ، كَنْلْقَا بْلِّي غِيرْ الشَّرّْ هُوَ اللِّي فِيَّ.</div>
<div class="v" id="v22"><span class="vn">22</span> وْفْلْدَاخْلْ دْيَالِي كَنْفْرَحْ بْالشّْرَعْ دْيَالْ اللَّهْ،</div>
<div class="v" id="v23"><span class="vn">23</span> وَلَكِنْ كَنْلْقَا شْرَعْ آخُرْ فْالدَّاتْ دْيَالِي كَيْتّْحَارْبْ مْعَ الشّْرَعْ اللِّي فْالْعْقَلْ دْيَالِي، وْكَيْخَلِّينِي مْسْجُونْ فْالشّْرَعْ دْيَالْ الدَّنْبْ اللِّي فْالدَّاتْ دْيَالِي.</div>
<div class="v" id="v24"><span class="vn">24</span> يَا وِيلِي أَنَا بْنَادْمْ الْمْتْعُوسْ! شْكُونْ اللِّي غَيْعْتَقْنِي مْنْ هَادْ الدَّاتْ دْيَالْ الْمُوتْ؟</div>
<div class="v" id="v25"><span class="vn">25</span> وَلَكِنْ كَنْشْكَرْ اللَّهْ بْرَبّْنَا يَسُوعْ الْمَسِيحْ! <span class="br-p"><br><br></span>وْهَكَّا بْالْعْقَلْ دْيَالِي كَنْطِيعْ الشّْرَعْ دْيَالْ اللَّهْ، وَلَكِنْ بْدَاتِي كَنْطِيعْ الشّْرَعْ دْيَالْ الدَّنْبْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->غلاطية ٥‏:١٧<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>