<html><head>
<meta http-equiv="Content-Type" content="text/html;charset=utf-8" />
<title>Titus 1 &ndash; رِسَالَةْ تِيطُسْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Titus', 1);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ تِيطُسْ</b> &ndash; <b>1</b> <a href="Titus_2.html">2</a> <a href="Titus_3.html">3</a> </div><hr>
<h1>Titus 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>السّْلَامْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ اللّْوّْلْ</b></span> <span class="br-p"><br><br></span>مْنْ بُولُسْ الْعَبْدْ دْيَالْ اللَّهْ وْالرَّسُولْ دْيَالْ يَسُوعْ الْمَسِيحْ، عْلَى وْدّْ هَادُوكْ اللِّي خْتَارْهُمْ اللَّهْ، بَاشْ يْآمْنُو وْيْعَرْفُو الْحَقّْ اللِّي عْلَى حْسَابْ التَّقْوَى،</div>
<div class="v" id="v2"><span class="vn">2</span> وْهَكَّا غَيْكُونْ عَنْدْهُمْ الرّْجَا دْيَالْ الْحَيَاةْ الدَّايْمَة اللِّي وَاعْدْنَا بِيهَا اللَّهْ مْنْ اللّْوّْلْ دْ الزّْمَانْ، وْهُوَ رَاهْ صَادْقْ.</div>
<div class="v" id="v3"><span class="vn">3</span> وْفْالْوَقْتْ اللِّي بْغَا اللَّهْ الْمُنَجِّي دْيَالْنَا، بَيّْنْ الْكْلْمَة دْيَالُه بْالْبْشَارَة اللِّي أَمّْنِّي عْلِيهَا وْآمْرْنِي بَاشْ نْخَبّْرْ بِيهَا.</div>
<div class="v" id="v4"><span class="vn">4</span> كَنْصِيفْطْ هَادْ الرِّسَالَة لْتِيطُسْ وْلْدِي الْحْقِيقِي فْالْإِيمَانْ اللِّي كَيْجْمَعْنَا. النِّعْمَة وْالْهْنَا مْنْ اللَّهْ الْآبْ وْالْمَسِيحْ يَسُوعْ الْمُنَجِّي دْيَالْنَا.<sup class="fnm"><a name="fnm1" href="#fn1">1</a></sup></div>
<div class="v" id="v5"><h2>الْخْدْمَة دْيَالْ تِيطُسْ فْجَزِيرَةْ كِرِيتْ</h2><span class="vn">5</span> <span class="br-p"><br><br></span>رَانِي خَلِّيتْكْ فْجَزِيرَةْ كِرِيتْ بَاشْ تْكَمّْلْ التَّرْتِيبْ دْيَالْ الْأُمُورْ اللِّي نَاقْصَة، وْتْخْتَارْ فْكُلّْ مْدِينَة شْيُوخْ دْ الْكْنِيسَة كِمَا وْصِّيتْكْ.</div>
<div class="v" id="v6"><span class="vn">6</span> خَاصّْ كُلّْ وَاحْدْ مْنّْهُمْ يْكُونْ مَا عْلِيهْ لُومْ، مْزَوّْجْ بْمْرَاة وَحْدَة، وْيْكُونُو وْلَادُه مُومْنِينْ، حْتَّى وَاحْدْ مَا كَيْتَّهْمْهُمْ بْالْفْسَادْ، وْمَا يْكُونُوشْ مْتْمَرّْدِينْ.<sup class="fnm"><a name="fnm2" href="#fn2">2</a></sup></div>
<div class="v" id="v7"><span class="vn">7</span> حِيتْ الرَّاعِي دْ الْكْنِيسَة اللِّي مْسْؤُولْ عْلَى خْدْمَةْ اللَّهْ، خَاصُّه يْكُونْ مَا عْلِيهْ لُومْ، مَا مْتْكَبّْرْشْ، مَا كَيْتّْقَلّْقْشْ، مَا كَيْسْكَرْشْ، مَا كَيْجْبَدْشْ الصّْدَاعْ، وْمَا كَيْطْمَعْشْ فْالرّْبَحْ دْ الْحْرَامْ،</div>
<div class="v" id="v8"><span class="vn">8</span> وَلَكِنْ خَاصُّه يْكُونْ كَيْضَايْفْ النَّاسْ الْبْرَّانِيِّينْ وْكَيْبْغِي الْخِيرْ، شَارْبْ عَقْلُه، وْيْكُونْ كَيْطِيعْ اللَّهْ وْمْتَّاقِي، كَيْتّْحَكّْمْ فْرَاسُه،</div>
<div class="v" id="v9"><span class="vn">9</span> شَادّْ فْكْلَامْ اللَّهْ اللِّي تْعَلّْمُه، بَاشْ يْكُونْ قَادْرْ يْشَجّْعْ الْمُومْنِينْ بْالتَّعْلِيمْ الصّْحِيحْ، وْيْرَدّْ عْلَى اللِّي كَيْضَادُّوهْ.</div>
<div class="v" id="v10"><span class="vn">10</span> <span class="br-p"><br><br></span>حِيتْ كَايْنِينْ تْمَّ بْزَّافْ اللِّي أَصْلْهُمْ يْهُودْ، مْتْمَرّْدِينْ وْكَيْتّْكَلّْمُو بْالْبَاطْلْ مْعَ النَّاسْ وْكَيْخَدْعُوهُمْ.</div>
<div class="v" id="v11"><span class="vn">11</span> هَادُو خَاصّْكْ تْسَدّْ لِيهُمْ فُمّْهُمْ، حِيتْ غَيْخَرْجُو عْلَى عَائِلَاتْ كَامْلَة بْالتَّعْلِيمْ اللِّي مَا خَاصُّوشْ يْكُونْ، وْهَادْشِّي بَاشْ يْرَبْحُو الْحْرَامْ.</div>
<div class="v" id="v12"><span class="vn">12</span> وْرَاهْ ݣَالْ وَاحْدْ مْنّْهُمْ اللِّي كَيْحَسْبُوهْ بْحَالْ النّْبِي: «الْكِرِيتِيِّينْ دِيمَا كْدَّابِينْ، وْهُمَ وْحُوشْ قْبِيحَة، مْعْݣَازِينْ وْكَيْفَكّْرُو غِيرْ فْكْرُوشْهُمْ».</div>
<div class="v" id="v13"><span class="vn">13</span> وْهَادْ الشّْهَادَة رَاهَا صْحِيحَة، وْعْلَى هَادْشِّي خَاصّْكْ تْوَبَّخْهُمْ بْزَّافْ بَاشْ يْكُونْ إِيمَانْهُمْ صْحِيحْ،</div>
<div class="v" id="v14"><span class="vn">14</span> وْبَاشْ مَا يْسَمْعُوشْ لْلْخُرَافَاتْ دْيَالْ لِيهُودْ، وْالْوْصِيَّاتْ دْيَالْ النَّاسْ اللِّي رْجْعُو عْلَى طْرِيقْ الْحَقّْ.</div>
<div class="v" id="v15"><span class="vn">15</span> رَاهْ كُلّْشِي نْقِي لْلنَّاسْ النّْقِيِّينْ، أَمَّا الْمْنْجُوسِينْ وْاللِّي مَاشِي مُومْنِينْ رَاهْ حْتَّى حَاجَة مَا نْقِيَّة لِيهُمْ، حِيتْ عْقَلْهُمْ وْلَّا مْنْجُوسْ وْحْتَّى ضَمِيرْهُمْ.</div>
<div class="v" id="v16"><span class="vn">16</span> كَيْعْتَرْفُو بْلِّي هُمَ كَيْعَرْفُو اللَّهْ، وَلَكِنْ بْفْعَايْلْهُمْ كَيْنَكْرُوهْ، رَاهُمْ مْكْرُوهِينْ وْمَا كَيْطِيعُوشْ، وْمَا كَيْقَدْرُو يْدِيرُو حْتَّى حَاجَة مْزْيَانَة.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->٢كورنتوس ٨‏:٢٣؛ غلاطية ٢‏:٣؛ ٢تيموتاوس ٤‏:١٠<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->١تيموتاوس ٣‏:٢‏-٧<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>