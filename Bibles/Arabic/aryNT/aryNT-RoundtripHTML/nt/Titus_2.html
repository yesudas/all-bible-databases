<html><head>
<meta http-equiv="Content-Type" content="text/html;charset=utf-8" />
<title>Titus 2 &ndash; رِسَالَةْ تِيطُسْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Titus', 2);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ تِيطُسْ</b> &ndash; <a href="Titus_1.html">1</a> <b>2</b> <a href="Titus_3.html">3</a> </div><hr>
<h1>Titus 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>التَّعْلِيمْ الصّْحِيحْ لْلْمُومْنِينْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّانِي</b></span> <span class="br-p"><br><br></span>أَمَّا نْتَ، عَلّْمْ بْدَاكْشِّي اللِّي كَيْوَافْقْ التَّعْلِيمْ الصّْحِيحْ:</div>
<div class="v" id="v2"><span class="vn">2</span> ݣُولْ لْلرّْجَالْ الْكْبَارْ فْالْعْمَرْ يْكُونُو رْزَانْ، مْحْتَرْمِينْ، شَارْبِينْ عْقَلْهُمْ، وْيْكُونُو قْوِيِّينْ فْالْإِيمَانْ وْالْمْحَبَّة وْالصّْبَرْ.</div>
<div class="v" id="v3"><span class="vn">3</span> وْݣُولْ حْتَّى لْلْعْيَالَاتْ الْكْبَارْ فْالْعْمَرْ يْمْشِيوْ فْطْرِيقْ الْقَدَاسَة، مَا تْكُونْشْ فِيهُمْ النَّمِيمَة وْمَا يْسَكْرُوشْ، وَلَكِنْ يْعَلّْمُو الْحَاجَة الْمْزْيَانَة،</div>
<div class="v" id="v4"><span class="vn">4</span> بَاشْ يْنَصْحُو الْعْيَالَاتْ الشَّابَّاتْ يْبْغِيوْ رْجَالْهُمْ وْوْلَادْهُمْ،</div>
<div class="v" id="v5"><span class="vn">5</span> وْيْكُونُو شَارْبَاتْ عْقَلْهُمْ، نْقِيَّاتْ، كَيْتّْهَلَّاوْ فْدْيُورْهُمْ، مْزْيَانَاتْ، وْيْطِيعُو رْجَالْهُمْ بَاشْ حْتَّى حَدّْ مَا يْݣُولْ كْلَامْ الْكُفْرْ عْلَى كْلَامْ اللَّهْ.</div>
<div class="v" id="v6"><span class="vn">6</span> <span class="br-p"><br><br></span>وْنْصَحْ حْتَّى الشُّبَّانْ بَاشْ يْكُونُو شَارْبِينْ عْقَلْهُمْ،</div>
<div class="v" id="v7"><span class="vn">7</span> وْرَاهْ خَاصّْكْ تْكُونْ مْتَالْ فْكُلّْ حَاجَة بْالْأَعْمَالْ الْمْزْيَانَة، وْتْبَيّْنْ بْلِّي التَّعْلِيمْ دْيَالْكْ صْحِيحْ وْمْعْقُولْ.</div>
<div class="v" id="v8"><span class="vn">8</span> وْخَاصّْ كْلَامْكْ يْكُونْ مْزْيَانْ مَا فِيهْ عِيبْ، بَاشْ الْعْدُو يْتْحَشّْمْ مْلِّي مَا يْلْقَا حْتَّى حَاجَة خَايْبَة يْݣُولْهَا عْلِينَا.</div>
<div class="v" id="v9"><span class="vn">9</span> وْوْصِّي الْعْبِيدْ بَاشْ يْطِيعُو سْيَادْهُمْ، وْيْرْضِيوْهُمْ فْكُلّْشِي وْمَا يْعْصَاوْهُمْشْ،</div>
<div class="v" id="v10"><span class="vn">10</span> وْمَا يْسَرْقُوشْ، وَلَكِنْ تْكُونْ فِيهُمْ الْأَمَانَة الْكَامْلَة، بَاشْ فْكُلّْشِي يْعْطِيوْ قِيمَة لْلتَّعْلِيمْ دْيَالْ اللَّهْ الْمُنَجِّي دْيَالْنَا.</div>
<div class="v" id="v11"><span class="vn">11</span> حِيتْ بَانْتْ النِّعْمَة دْيَالْ اللَّهْ اللِّي فِيهَا النّْجَا لْݣَاعْ النَّاسْ،</div>
<div class="v" id="v12"><span class="vn">12</span> وْاللِّي كَتْعَلّْمْنَا نْبَعّْدُو عْلَى الْفْسَادْ وْعْلَى شَهَوَاتْ الدّْنْيَا، وْنْعِيشُو بْالْعْقَلْ وْالصّْلَاحْ وْالتَّقْوَى فْهَادْ الدّْنْيَا،</div>
<div class="v" id="v13"><span class="vn">13</span> وْحْنَا كَنْتّْسَنَّاوْ النّْهَارْ الْمْبَارْكْ اللِّي كَنْتّْرَجَّاوْهْ، وْالْعَزّْ اللِّي غَيْبَانْ دْيَالْ إِلَاهْنَا الْعْظِيمْ وْمُنَجِّينَا يَسُوعْ الْمَسِيحْ،</div>
<div class="v" id="v14"><span class="vn">14</span> اللِّي عْطَى حْيَاتُه عْلَى وْدّْنَا بَاشْ يْفْدِينَا مْنْ كُلّْ إِتْمْ، وْيْرَدّْنَا شَعْبْ دْيَالُه طَاهْرْ وْمْتّْحَمّْسْ بَاشْ يْدِيرْ أَعْمَالْ الْخِيرْ.<sup class="fnm"><a name="fnm1" href="#fn1">1</a></sup></div>
<div class="v" id="v15"><span class="vn">15</span> <span class="br-p"><br><br></span>إِيوَا تّْكَلّْمْ مْعَاهُمْ بْهَادْ الْأُمُورْ وْشَجّْعْهُمْ، وْخَدّْمْ السُّلْطَة دْيَالْكْ بَاشْ تْخَاصْمْ عْلِيهُمْ، وْمَا تْخَلِّي حَدّْ يْحْتَقْرْكْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->التتنية ٧‏:٦؛ ١٤‏:٢؛ ١بطرس ٢‏:٩<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>