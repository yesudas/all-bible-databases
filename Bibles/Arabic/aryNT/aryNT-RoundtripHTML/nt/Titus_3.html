<html><head>
<meta http-equiv="Content-Type" content="text/html;charset=utf-8" />
<title>Titus 3 &ndash; رِسَالَةْ تِيطُسْ &ndash; الترجمة المغربية القياسية</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Titus', 3);">
<div id="navbar"><a href="../index.html">الترجمة المغربية القياسية</a> &ndash; <b>رِسَالَةْ تِيطُسْ</b> &ndash; <a href="Titus_1.html">1</a> <a href="Titus_2.html">2</a> <b>3</b> </div><hr>
<h1>Titus 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>كِيفَاشْ خَاصّْ يْكُونُو الْمَسِيحِيِّينْ</h2><span class="vn">1</span> <span class="css" style="font-style: italic; myBibleType=note"><b>الْفَصْلْ التَّالْتْ</b></span> <span class="br-p"><br><br></span>فَكّْرْ الْمُومْنِينْ يْخَضْعُو لْلْرُّؤَسَا وْلْصْحَابْ السُّلْطَة وْيْطِيعُوهُمْ، وْيْكُونُو دِيمَا مُوجُودِينْ يْدِيرُو أَعْمَالْ الْخِيرْ.</div>
<div class="v" id="v2"><span class="vn">2</span> وْمَا يْسَبُّو حْتَّى وَاحْدْ، وْمَا يْتّْخَاصْمُوشْ، وَلَكِنْ يْكُونُو ضْرِيّْفِينْ وْمْزْيَانِينْ مْعَ ݣَاعْ النَّاسْ.</div>
<div class="v" id="v3"><span class="vn">3</span> حِيتْ حْتَّى حْنَا كْنَّا مْنْ قْبَلْ حْمَّاقْ، مَا كَنْطِيعُو حَدّْ، مُّوضّْرِينْ، وْكْنَّا عْبِيدْ لْلشَّهَوَاتْ وْلْبْزَّافْ دْ الْمَلَدَّاتْ، عَايْشِينْ فْالنِّفَاقْ وْالْحْسَدْ، وْحْتَّى حَدّْ مَا كَانْ كَيْبْغِينَا، وْكْنَّا كَنْكَرْهُو بْعْضِيَّاتْنَا.</div>
<div class="v" id="v4"><span class="vn">4</span> وَلَكِنْ مْلِّي بَانْ لُطْفْ اللَّهْ مُنَجِّينَا، وْمْحَبّْتُه لْلنَّاسْ،</div>
<div class="v" id="v5"><span class="vn">5</span> نْجَّانَا مَاشِي عْلَى وْدّْ الْأَعْمَالْ الْمْزْيَانَة اللِّي دْرْنَاهَا، وَلَكِنْ بْالرَّحْمَة دْيَالُه، وْبْالْمَعْمُودِيَّة عْطَانَا حَيَاةْ جْدِيدَة وْجَدّْدْنَا بْالرُّوحْ الْقُدُسْ</div>
<div class="v" id="v6"><span class="vn">6</span> اللِّي فَاضْ عْلِينَا بْالْكْتْرَة بْفْضَلْ يَسُوعْ الْمَسِيحْ مُنَجِّينَا.</div>
<div class="v" id="v7"><span class="vn">7</span> بَاشْ حْتَّى إِلَا وْلِّينَا مْتَّاقْيِينْ اللَّهْ بْالنِّعْمَة دْيَالُه، نْوَرْتُو الْحَيَاةْ الدَّايْمَة بْالرّْجَا.</div>
<div class="v" id="v8"><span class="vn">8</span> هَادْ الْكْلَامْ رَاهْ صَادْقْ. وْنْبْغِيكْ تْأَكّْدْ عْلَى هَادْ الْأُمُورْ بَاشْ هَادُوكْ اللِّي آمْنُو بْاللَّهْ يْدِيرُو أَعْمَالْ الْخِيرْ. هَادْ الْأُمُورْ رَاهَا مْزْيَانَة وْغَتْنْفَعْ النَّاسْ.</div>
<div class="v" id="v9"><span class="vn">9</span> وَلَكِنْ خَاصّْكْ تْبَعّْدْ عْلَى الْهَضْرَة الْخَاوْيَة وْمَا تْدِّيهَاشْ فْالْأَصْلْ دْيَالْ الجّْدُودْ، وْفْالْمْضَارْبَاتْ وْالْمْخَاصْمَاتْ عْلَى وْدّْ الشّْرَعْ، حِيتْ هَادْشِّي مَا كَيْنْفَعْشْ وْمَا عَنْدُه فَايْدَة.</div>
<div class="v" id="v10"><span class="vn">10</span> وْهَادَاكْ اللِّي كَيْفَرّْقْ بِينْ النَّاسْ، نَبّْهُه الْمَرَّة اللّْوّْلَى وْالتَّانْيَة، وْمْنْ بَعْدْ تّْفْرَقْ عْلِيهْ.</div>
<div class="v" id="v11"><span class="vn">11</span> رَاكْ عَارْفْ بْلِّي بْحَالْ هَادَا خْرَجْ عْلَى طْرِيقْ الْحَقّْ وْكَيْدِيرْ الدّْنُوبْ، وْرَاهْ حْكَمْ عْلَى رَاسُه بْرَاسُه.</div>
<div class="v" id="v12"><h2>الْوْصِيَّاتْ اللّْخْرِينْ لْتِيطُسْ</h2><span class="vn">12</span> <span class="br-p"><br><br></span>وْمْلِّي نْصِيفْطْ لِيكْ أَرْتِيمَاسْ وْلَا تِيخِيكُسْ، دِيرْ جَهْدْكْ بَاشْ تْجِي عَنْدِي لْنِيكُوبُولِيسْ، حِيتْ رَانِي قَرّْرْتْ نْدَوّْزْ الشّْتْوَا تْمَّ.<sup class="fnm"><a name="fnm1" href="#fn1">1</a></sup></div>
<div class="v" id="v13"><span class="vn">13</span> دِيرْ جَهْدْكْ بَاشْ تْعَاوْنْ زِينَاسْ عَالِمْ الشّْرَعْ وْأَبُلُّوسْ يْوَجّْدُو لْلسّْفَرْ، بَاشْ حْتَّى حَاجَة مَا تّْخَصّْهُمْ.<sup class="fnm"><a name="fnm2" href="#fn2">2</a></sup></div>
<div class="v" id="v14"><span class="vn">14</span> وْرَاهْ خَاصّْ الْمُومْنِينْ دْيَالْنَا حْتَّى هُمَ يْتّْعَلّْمُو يْدِيرُو خْدْمَة مْزْيَانَة بَاشْ يْرَبْحُو دَاكْشِّي اللِّي كَيْحْتَاجُو لِيهْ، وْهَكَّا مَا غَتْكُونْشْ حْيَاتْهُمْ بْلَا فَايْدَة.</div>
<div class="v" id="v15"><span class="vn">15</span> ݣَاعْ النَّاسْ اللِّي مْعَايَ كَيْسَلّْمُو عْلِيكْ. سَلّْمْ عْلَى اللِّي كَيْبْغِيوْنَا فْالْإِيمَانْ. <span class="br-p"><br><br></span>وْالنِّعْمَة دْيَالْ اللَّهْ تْكُونْ مْعَاكُمْ كُلّْكُمْ.</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><span class='RTL'><!--endraw 1-->الاعمال ٢٠‏:٤؛ أفسس ٦‏:٢١‏،٢٢؛ كولوسي ٤‏:٧‏،٨؛ ٢تيموتاوس ٤‏:١٢<!--raw 1 bo --></span><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><span class='RTL'><!--endraw 1-->الاعمال ١٨‏:٢٤؛ ١كورنتوس ١٦‏:١٢<!--raw 1 bo --></span><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>