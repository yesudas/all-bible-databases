<html><head>
<meta http-equiv="Content-Type" content="text/html;charset=utf-8" />
<title>1Cor 2 &ndash; ১ কৰিন্থীয়া &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 2);">
<div id="navbar"><a href="../index.html">অসমীয়া বাইবেল</a> &ndash; <b>১ কৰিন্থীয়া</b> &ndash; <a href="1Cor_1.html">1</a> <b>2</b> <a href="1Cor_3.html">3</a> <a href="1Cor_4.html">4</a> ... <a href="1Cor_16.html">16</a> </div><hr>
<h1>1Cor 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>২ অধ্যায়</h2><span class="vn">1</span> <span class="br-p"><br><br></span>হে প্রিয় ভাইসকল, যেতিয়া মই আপোনালোকৰ ওচৰলৈ গৈ ঈশ্বৰৰ নিগূঢ়-তত্ত্ব প্রচাৰ কৰিছিলোঁ, তেতিয়া মই শুৱলা বক্তৃতাৰে বা জ্ঞানৰ উত্তমতাৰে প্রচাৰ কৰা নাছিলোঁ।</div>
<div class="v" id="v2"><span class="vn">2</span> কিয়নো মই সিদ্ধান্ত লৈছিলোঁ যে, আপোনালোকৰ মাজত থকাৰ সময়ত কেৱল যীচু খ্রীষ্ট আৰু তেওঁৰ ক্রুচীয় মৃত্যুৰ বাহিৰে আন একোৱেই নজনাম।</div>
<div class="v" id="v3"><span class="vn">3</span> <span class="br-p"><br><br></span>মই আপোনালোকৰ ওচৰত দূৰ্বলতাৰে সৈতে ভয়ত অতিশয় কঁপি আছিলোঁ।</div>
<div class="v" id="v4"><span class="vn">4</span> তাতে মোৰ কথা আৰু মোৰ প্রচাৰত কোনো জ্ঞানযুক্ত মনোমোহা ভাষা নাছিল, কিন্তু সেইবোৰত আত্মাৰ<sup class="fnm"><a name="fnm1" href="#fn1">1</a></sup> শক্তিৰ প্রমাণ আছিল,</div>
<div class="v" id="v5"><span class="vn">5</span> যাতে আপোনালোকৰ বিশ্বাস মানুহৰ জ্ঞানত নির্ভৰশীল নহৈ ঈশ্বৰৰ শক্তিত নির্ভৰশীল হয়।</div>
<div class="v" id="v6"><h2>ঈশ্বৰৰ জ্ঞানৰ উৎকৃষ্টতা</h2><span class="vn">6</span> <span class="br-p"><br><br></span>তথাপি যি সকল লোক পৰিপক্ক, সেই লোক সকলৰ মাজত অৱশ্যে আমি জ্ঞানৰ কথা কওঁ; সেই জ্ঞান এই পার্থিৱ জগতৰ নহয় নাইবা এই যুগৰ বিনাশৰ পাত্ৰ শাসনকৰ্তা সকলৰ জ্ঞান নহয়;</div>
<div class="v" id="v7"><span class="vn">7</span> কিন্তু আমি নিগূঢ়-তত্ত্বত ঈশ্বৰৰ জ্ঞানৰ কথা কওঁ। এই জ্ঞান গুপ্ত আছিল আৰু ঈশ্বৰে এই বিষয়ে আমাৰ গৌৰৱৰ অর্থে যুগবোৰৰ পূৰ্বেই স্থিৰ কৰিছিল।</div>
<div class="v" id="v8"><span class="vn">8</span> এই যুগৰ শাসনকৰ্তা সকলৰ কোনেও সেই জ্ঞানৰ বিষয়ে জনা নাছিল। কিয়নো, জনা হ’লে, তেওঁলোকে মহিমাপূর্ণ প্ৰভুক ক্ৰুচত নিদিলেহেঁতেন;</div>
<div class="v" id="v9"><span class="vn">9</span> কিন্তু এইদৰে লিখা আছে, <span class="br-p"><br><br></span><span class="br-ind"><br><span class="indent">&nbsp;</span></span>‘চকুৱে যি যি নেদেখিলে,<br> <span class="br-ind"><br><span class="indent">&nbsp;</span></span>কাণে যি যি নুশুনিলে,<br> <span class="br-ind"><br><span class="indent">&nbsp;</span></span>মনেও যি নাভাবিলে,<br> <span class="br-ind"><br><span class="indent">&nbsp;</span></span>সেই সকলো ঈশ্বৰক যি সকলে প্ৰেম কৰে,<br> <span class="br-ind"><br><span class="indent">&nbsp;</span></span>সেই সকলৰ বাবে তেওঁ যুগুত কৰিলে’,<sup class="fnm"><a name="fnm2" href="#fn2">2</a></sup><br></div>
<div class="v" id="v10"><span class="vn">10</span> <span class="br-p"><br><br></span>কিন্তু ঈশ্বৰে আত্মাৰ দ্বাৰাই সেইবোৰ আমাৰ আগত প্ৰকাশ কৰিলে; কাৰণ আত্মাই সকলো বিষয়ৰ অনুসন্ধান কৰে; এনে কি, ঈশ্বৰৰ নিগূঢ়তত্ত্বৰো অনুসন্ধান কৰে।</div>
<div class="v" id="v11"><span class="vn">11</span> কোনো এজনৰ মনৰ কথা তেওঁত থকা আত্মাৰ বাহিৰে আন কোনে জানিব পাৰে? সেইদৰে ঈশ্বৰৰ গভীৰ বিষয়বোৰো ঈশ্বৰৰ আত্মাত বাহিৰে, আন কোনেও নাজানে।</div>
<div class="v" id="v12"><span class="vn">12</span> আমি জগতৰ আত্মা পোৱা নাই, কিন্তু ঈশ্বৰৰ পৰা তেওঁৰ আত্মাহে পালোঁ, যাতে ঈশ্বৰে অনুগ্ৰহেৰে আমাক যি সকলো দান কৰিলে, সেইবোৰ যেন বুজি পাওঁ।</div>
<div class="v" id="v13"><span class="vn">13</span> আমি সেই দানবোৰৰ বিষয়ে কওঁতে, মনুষ্যৰ জ্ঞানৰ পৰা শিক্ষা পাই নকওঁ, কিন্তু আত্মাৰ পৰা শিক্ষা পাইহে কওঁ। আত্মিক বিষয় বুজাবলৈ আত্মিক জ্ঞানেৰে কওঁ।</div>
<div class="v" id="v14"><span class="vn">14</span> কিন্তু যি সকলৰ ভিতৰত ঈশ্বৰৰ আত্মা নাই, তেওঁলোকে ঈশ্বৰৰ আত্মাৰ কথা গ্ৰাহ্য নকৰে; কিয়নো তেওঁৰ মানত সেইবোৰ মূৰ্খতা। তেওঁ সেই কথাৰ তত্বও পাব নোৱাৰে। কিয়নো সেই বিষয়বোৰ মাত্র আত্মিকৰূপেহে বিচাৰ কৰা হয়।</div>
<div class="v" id="v15"><span class="vn">15</span> কিন্তু আত্মিক ব্যক্তি জনে সকলো বিষয়কে বিচাৰ কৰে; তেওঁ আন কাৰো বিচাৰৰ অধীন নহয়।</div>
<div class="v" id="v16"><span class="vn">16</span> <span class="br-p"><br><br></span>“কিয়নো, প্রভুৰ মন কোনে বুজি পাব পাৰে যে তেওঁ প্ৰভুক নির্দেশ দিব পাৰে?”<sup class="fnm"><a name="fnm3" href="#fn3">3</a></sup> <span class="br-p"><br><br></span>কিন্তু খ্ৰীষ্টৰ মন আমাৰ অন্তৰত আছে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> পবিত্ৰ আত্মাৰ</div>
<div class="fn"><sup class="fnt"><a name="fn2" href="#fnm2">2</a></sup> যিচয়া ৬৪:৪</div>
<div class="fn"><sup class="fnt"><a name="fn3" href="#fnm3">3</a></sup> যিচয়া ৪০:১৩</div>
</div>
<!-- PARSED ABOVE; EDITING MAY BREAK PARSER -->
</body></html>