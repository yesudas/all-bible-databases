<html><head>
<meta http-equiv="Content-Type" content="text/html;charset=utf-8" />
<title>1Pet 1 &ndash; ১ পিতৰ &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Pet', 1);">
<div id="navbar"><a href="../index.html">অসমীয়া বাইবেল</a> &ndash; <b>১ পিতৰ</b> &ndash; <b>1</b> <a href="1Pet_2.html">2</a> <a href="1Pet_3.html">3</a> ... <a href="1Pet_5.html">5</a> </div><hr>
<h1>1Pet 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->‘পিতৰৰ প্রথম পত্র’ৰ পাতনি<!--raw 1 bo --></b><!--endraw 1--> <!--raw 1 bo --><p/><!--endraw 1-->‘পিতৰৰ প্রথম পত্র’ পাঁচনি পিতৰে এই পত্রখন লিখিছিল। পিতৰ নিজে কোন আছিল আৰু তেওঁ কালৈ এই পত্র লিখিছে, সেই বিষয়ে এক আভাস দি এই পত্রখন আৰম্ভ কৰিছে। পিতৰে সকলো বিদেশী খ্রীষ্টিয়ানৰ প্রতি এই পত্র লিখিছে, যি লোকসকলক পিতৰে “প্রবাসী ব্যক্তি” (১:১, ১:১৭ আৰু ২:১১) নামেৰে আখ্যা দিছে। কিয়নো তেওঁলোক বিভিন্ন দেশত সিচঁৰতি হৈ আছিল আৰু অনেক সময়ত লিখাৰ দৰেই তেওঁৰ পাঠকসকলৰ প্ৰতি এই পত্ৰখনো পঠিয়াইছে। কিছুমান ক্ষেত্রত ইফিচীয়াসকললৈ পৌলে লিখা পত্রৰ লগত এই পত্ৰৰ মিল থকাৰ কাৰণে, অনেকে বিশ্বাস কৰে যে, ‘প্রথম পিতৰ পত্র’খন খ্রীষ্টৰ জন্মৰ পৰৱর্তীকালৰ প্রায় ৬৫ চনৰ সমসাময়িক সময়ত, ইফিচীয়া পত্রখনৰ পাছত লিখা হৈছিল। পিতৰে এই পত্র ৰোম নগৰৰ পৰা লিখিছিল। এই নগৰক তেওঁ বেবিলন (৫:১৩) বুলি কৈছে। <!--raw 1 bo --><p/><!--endraw 1-->এই পত্র লিখাৰ উদ্দেশ্য জনাই পিতৰে প্রকাশ কৰিছে যে, “আপোনালোকক উৎসাহিত কৰিবলৈ আৰু সাক্ষ্য দিবলৈ এয়া হৈছে ঈশ্বৰৰ প্রকৃত অনুগ্রহ” (৫:১২)। ১ পিতৰ ২:১১-৩:৭, ইফিচীয়া ৫:১৮-৬:৯ আৰু কলচীয়া ৩:১৮-৪:৬ পদবোৰৰ মাজত বহুতো সামঞ্জস্য আছে। এই তিনিটা অংশই পাৰিবাৰিক সম্পর্ক গঠন আৰু অধিকাৰীসকলৰ প্রতি বাধ্য হোৱাৰ বিষয়ে উপদেশ দিছে। দুখ-কষ্ট, তাড়নাৰ সময়ত খ্রীষ্টিয়ানসকলক সহনশীল হ’বলৈ পিতৰে উৎসাহিত কৰিছে; কাৰণ অন্তিম কাল ওচৰ (৪:১)। <!--raw 1 bo --><p/><!--endraw 1--><!--raw 1 bo --><b><!--endraw 1-->চমু বিৱৰণ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• পিতৰে নিজৰ পৰিচয় দিয়া আৰু পাঠকসকলৰ উদ্দেশ্যে তেওঁৰ সম্বোধন<!--raw 1 bo --><em><!--endraw 1-->(১:১-২)<!--raw 1 bo --></em><!--endraw 1--> <!--raw 1 bo --><br/><!--endraw 1-->• পাছত তেওঁলোক যি পৰিত্রাণৰ অংশীদাৰ আৰু তেওঁলোকৰ জীৱনৰ কাৰণে ইয়াৰ অর্থ কি<!--raw 1 bo --><em><!--endraw 1-->(১:৩—২:১০)<!--raw 1 bo --></em><!--endraw 1-->, সেই পৰিত্রাণৰ বাবে পিতৰে ঈশ্বৰক ধন্যবাদ দিছে। <!--raw 1 bo --><br/><!--endraw 1-->• তাৰ পাছত বিশ্বাসীসকলে জগতত কেনেদৰে উত্তম জীৱন কটাব লাগে, সেই বিষয়ে উপদেশ দিয়াৰ লগতে স্বামী-ভার্যা, দাস-প্রভুৰ মাজৰ বিভিন্ন সম্বন্ধবোৰৰ বিষয়ে লিখিছে<!--raw 1 bo --><em><!--endraw 1-->(২:১১—৪:১১)।<!--raw 1 bo --></em><!--endraw 1--> <!--raw 1 bo --><br/><!--endraw 1-->• বিশ্বাসীসকলক তাড়নাৰ সময়ত সহনশীল হ’বলৈ আহবান কৰিছে<!--raw 1 bo --><em><!--endraw 1-->(৪:১২—৫:১১)।<!--raw 1 bo --></em><!--endraw 1--> <!--raw 1 bo --><br/><!--endraw 1-->• অৱশেষত তেওঁ চিঠিৰ সামৰণি মাৰে<!--raw 1 bo --><em><!--endraw 1-->(৫:১২-১৪)।<!--raw 1 bo --></em><!--endraw 1-->
</div>
<div class="biblehtmlcontent verses" id="verses">
<div class="v" id="v1"><h2>১ অধ্যায়</h2><h2>মঙ্গলাচৰণ</h2><span class="vn">1</span> <span class="br-p"><br><br></span>মই পিতৰ, যীচু খ্ৰীষ্টৰ পাঁচনি; যি সকল প্ৰবাসী লোক পন্ত, গালাতীয়া, কোপ্পাদকিয়া, এচিয়া আৰু বিথুনিয়া দেশত গোট গোট হৈ আছে, সেই প্ৰবাসী, মনোনীত লোক সকলৰ সমীপলৈ৷</div>
<div class="v" id="v2"><span class="vn">2</span> <span class="br-p"><br><br></span>এতিয়া পিতৃ ঈশ্ৱৰৰ পূৰ্বজ্ঞান অনুসাৰে যীচু খ্ৰীষ্টৰ আজ্ঞাধীন হ’বলৈ পবিত্ৰ আত্মাৰ দ্ৱাৰাই শুচি কৰা হ’ল আৰু তেওঁৰ তেজ ছটিয়াই দিয়া হ’ল৷ আপোনালোকলৈ অনুগ্ৰহ হওক আৰু আপোনালোকৰ শান্তি বৃদ্ধি হওক৷</div>
<div class="v" id="v3"><span class="vn">3</span> <span class="br-p"><br><br></span>ঈশ্ৱৰ আৰু আমাৰ প্ৰভু যীচু খ্ৰীষ্টৰ পিতৃ ধন্য; তেওঁৰ প্ৰচুৰ দয়া অনুসাৰে মৃত লোকৰ মাজৰ পৰা যীচু খ্ৰীষ্টৰ পুনৰুত্থানৰ দ্বাৰাই জীৱনময় আশাৰ কাৰণে আৰু অক্ষয়, নিৰ্ম্মল আৰু উত্তৰাধিকাৰৰ কাৰণে আমাক নতুন জন্ম<sup class="fnm"><a name="fnm1" href="#fn1">1</a></sup> দিলে;</div>
<div class="v" id="v4"><span class="vn">4</span> সেই উত্তৰাধিকাৰ স্বৰ্গত আপোনালোকৰ কাৰণে সঞ্চিত আছে; ই চিৰস্থায়ী, কলঙ্কিত নহয়; ই অম্লান৷</div>
<div class="v" id="v5"><span class="vn">5</span> শেষৰ কালত প্ৰকাশিত হ’বলৈ যুগুত হোৱা পৰিত্ৰাণৰ কাৰণে, ঈশ্বৰৰ শক্তিত আপোনালোকো বিশ্বাসৰ দ্বাৰাই ৰক্ষিত হৈ আছে।</div>
<div class="v" id="v6"><span class="vn">6</span> <span class="br-p"><br><br></span>এই কথা ভাবি আপোনালোকে অানন্দ কৰি আছে; তথাপি এতিয়া বিভিন্ন দুখ-কষ্টই আপোনালোকক অলপ সময়ৰ কাৰণে শোকৰ অনুভৱ দি আছে।</div>
<div class="v" id="v7"><span class="vn">7</span> অাপোনালোকৰ এই বিশ্বাস সঁচাকৈ পৰীক্ষাসিদ্ধ হ’ব লাগে, কিয়নো আপোনালোকৰ বিশ্ৱাস সোণতকৈও মূল্যবান। বিশ্ৱাসৰ পৰীক্ষাত যদি আপোনালোকৰ বিশ্ৱাস অটল দেখা যায়, তেনেহলে যীচু খ্ৰীষ্টৰ পুনৰাগমনৰ সময়ত অাপোনালোকে কিমান গৌৰৱ, প্ৰশংসা, মৰ্যদা পাব৷</div>
<div class="v" id="v8"><span class="vn">8</span> <span class="br-p"><br><br></span>তেওঁক আপোনালোকে দেখা নাই, কিন্তু আপোনালোকে তেওঁক প্ৰেম কৰিছে; এতিয়াও আপোনালোকে তেওঁক দেখা নাই কিন্তু আপোনালোকে তেওঁক বিশ্বাস কৰি আছে আৰু আপোনালোক অনির্বচনীয় উল্লাসত মহা আনন্দিত হৈ গৌৰৱময় হৈছে৷</div>
<div class="v" id="v9"><span class="vn">9</span> এতিয়া আপোনালোকৰ নিজৰ বিশ্ৱাসৰ ফল আপোনালোকে গ্ৰহণ কৰিছে, সেয়া আপোনালোকৰ প্ৰাণৰ পৰিত্ৰাণ৷</div>
<div class="v" id="v10"><span class="vn">10</span> যি ভাববাদী সকলে আপোনালোকৰ কাৰণে নিৰূপিত অনুগ্ৰহৰ বিষয়ে ভাববাণী কৰিছিল, তেখেত সকলে সেই পৰিত্ৰাণৰ বিষয়ে যত্নেৰে বিচাৰ আৰু অনুসন্ধান কৰিছিল৷</div>
<div class="v" id="v11"><span class="vn">11</span> <span class="br-p"><br><br></span>কেনেকুৱা ধৰণৰ পৰিত্ৰাণ আহিবলগীয়া আছিল, সেই বিষয়ে তেখেত সকলে অনুসন্ধান কৰি জানিব বিচাৰিছিল৷ এই বিষয়ে খ্ৰীষ্টৰ আত্মাই কোৱা সেই কাল বা সময়ৰ কথাও অনুসন্ধান কৰি জানিবলৈ বিচাৰিছিল৷ খ্ৰীষ্টৰ প্ৰতি ঘটিবলগীয়া দুখভোগ আৰু পাছত তেওঁলৈ আহিবলগীয়া মহিমাবোৰৰ বিষয়ে সেই আত্মাই তেখেত সকলক আগতীয়াকৈ কৈছিল৷<sup class="fnm"><a name="fnm2" href="#fn2">2</a></sup></div>
<div class="v" id="v12"><span class="vn">12</span> এই ভাববাদী সকললৈ প্ৰকাশিত হ’ল যে, তেখেত সকলে নিজৰ কাৰণে নহয়, কিন্তু আপোনালোকৰ কাৰণে সেই সকলো বিষয়ৰ পৰিচৰ্যা কৰিছিল; সেই সকলো সম্বাদ, স্বৰ্গৰ পৰা পঠোৱা পবিত্ৰ আত্মাৰে যি সকলে আপোনালোকৰ আগত শুভবাৰ্তা প্ৰচাৰ কৰিছিল, তেওঁলোকৰ দ্বাৰাই সম্প্ৰতি আপোনালোকক দিয়া হ’ল; এই বিষয়বোৰ স্বৰ্গৰ দূত সকলেও প্ৰকাশ হোৱাটো ইচ্ছা কৰে৷</div>
<div class="v" id="v13"><h2>খ্ৰীষ্টীয় স্বভাৱ</h2><span class="vn">13</span> <span class="br-p"><br><br></span>এতেকে মনৰ কঁকাল বান্ধক৷ আপোনালোকৰ চিন্তা শান্ত হওক৷ যীচু খ্ৰীষ্ট প্ৰকাশিত হোৱা কালত আপোনালোকলৈ যি অনুগ্ৰহ দিয়া হ’ব, সেই অনুগ্ৰহত সম্পূৰ্ণৰূপে ভাৰসা ৰাখক৷</div>
<div class="v" id="v14"><span class="vn">14</span> আজ্ঞাধীন হোৱা সন্তান সকলৰ যেনে উপযুক্ত, তেনেকৈ আপোনালোক পূৰ্ব্বৰ অজ্ঞান অৱস্থাৰ অভিলাষৰ অনুৰূপ নহব৷</div>
<div class="v" id="v15"><span class="vn">15</span> আপোনালোকক আমন্ত্ৰণ কৰা জন যেনে পবিত্ৰ, আপোনালোকো সকলো আচাৰ-ব্যৱহাৰত তেনে পবিত্ৰ হওক৷</div>
<div class="v" id="v16"><span class="vn">16</span> কিয়নো লিখা আছে,<sup class="fnm"><a name="fnm3" href="#fn3">3</a></sup> ‘তোমালোক পবিত্ৰ হোৱা, কাৰণ মই পবিত্ৰ’।</div>
<div class="v" id="v17"><span class="vn">17</span> আৰু যি জনে পক্ষপাত নকৰাকৈ<sup class="fnm"><a name="fnm4" href="#fn4">4</a></sup> প্ৰত্যেক জনৰ কৰ্ম অনুসাৰে সোধ-বিচাৰ কৰে, তেওঁক যদি পিতৃ বুলি মাতিছে, তেনেহলে আপোনালোকৰ জীৱন-যাপনৰ কাল ভক্তিত ভয়েৰে নিয়াব৷</div>
<div class="v" id="v18"><span class="vn">18</span> <span class="br-p"><br><br></span>আপোনালোকে জানে যে, আপোনালোকৰ পূৰ্বপুৰুষৰ পৰা চলি অহা অসাৰ আচাৰ-ব্যৱহাৰৰ পৰা, আপোনালোক সোণ, ৰূপ আদিৰ ক্ষয়ণীয় বস্তুৰ দ্বাৰাই যে মুক্ত হ’ল, এনে নহয়,</div>
<div class="v" id="v19"><span class="vn">19</span> কিন্তু নিৰ্দোষী আৰু নিষ্কলঙ্ক মেষ-পোৱালি স্বৰূপ<sup class="fnm"><a name="fnm5" href="#fn5">5</a></sup> খ্ৰীষ্টৰ বহুমূল্য তেজৰ দ্বাৰাইহে মুক্ত হ’ল৷</div>
<div class="v" id="v20"><span class="vn">20</span> <span class="br-p"><br><br></span>জগত স্থাপনৰ পূৰ্ব্বৰে পৰা তেওঁ মনোনীত আছিল, কিন্তু কালৰ শেষত, তেওঁ আপোনালোকৰ কাৰণে প্ৰকাশিত হ’ল;</div>
<div class="v" id="v21"><span class="vn">21</span> তেওঁৰ দ্বাৰাই আপোনালোক, মৃত লোকৰ মাজৰ পৰা তেওঁক তোলোঁতা আৰু গৌৰৱ দিওঁতা ঈশ্বৰৰ বিশ্বাসকাৰী লোক হ’ল; তাতে আপোনালোকৰ বিশ্বাস আৰু দৃঢ় আশা ঈশ্ৱৰত আছে।</div>
<div class="v" id="v22"><span class="vn">22</span> <span class="br-p"><br><br></span>আপোনালোকে সত্যৰ আজ্ঞাধীনতাৰ দ্ৱাৰা অকপট ভাতৃপ্ৰেমৰ অৰ্থে নিজৰ প্ৰাণ শুচি কৰিবলৈ<sup class="fnm"><a name="fnm6" href="#fn6">6</a></sup>, পৰস্পৰক হৃদয়েৰে আন্তৰিক প্ৰেম কৰক।</div>
<div class="v" id="v23"><span class="vn">23</span> কিয়নো আপোনালোক ক্ষয়ণীয় বীজৰ পৰা নহয়, অক্ষয় বীজৰ পৰা, ঈশ্বৰৰ জীৱনময় আৰু চিৰকাল স্থায়ী যি বাক্য, সেই বাক্যৰ দ্বাৰাই নতুন জন্ম পোৱা হৈছে।<sup class="fnm"><a name="fnm7" href="#fn7">7</a></sup></div>
<div class="v" id="v24"><span class="vn">24</span> <span class="br-p"><br><br></span>কাৰণ <span class="br-p"><br><br></span><span class="br-ind"><br><span class="indent">&nbsp;</span></span>মনুষ্য মাত্রে তৃণ সদৃশ, আৰু তাৰ সকলো গৌৰৱ তৃণৰ ফুল সদৃশ।<br> <span class="br-ind"><br><span class="indent">&nbsp;</span></span>তৃণ শুকাই আৰু ফুলো সৰে;<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>কিন্তু প্ৰভুৰ বাক্য চিৰকাল থাকে;<sup class="fnm"><a name="fnm8" href="#fn8">8</a></sup><br> <span class="br-p"><br><br></span>যি বাক্য আপোনালোকৰ আগত প্ৰচাৰ কৰা হ’ল, এয়ে সেই শুভবাৰ্তাৰ বাক্য।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ১ পি ১:২৩; যো ১:১৩</div>
<div class="fn"><sup class="fnt"><a name="fn2" href="#fnm2">2</a></sup> লূক ২৪:২৫-২৭; পাঁ ১০:৪৩; প্ৰ ১৯:১০</div>
<div class="fn"><sup class="fnt"><a name="fn3" href="#fnm3">3</a></sup> লে ১১:৪৪</div>
<div class="fn"><sup class="fnt"><a name="fn4" href="#fnm4">4</a></sup> পাঁ ১০:৩৪; ৰো ২:২২</div>
<div class="fn"><sup class="fnt"><a name="fn5" href="#fnm5">5</a></sup> যো ১:২৯</div>
<div class="fn"><sup class="fnt"><a name="fn6" href="#fnm6">6</a></sup> যো ১৭:১৭; পাঁ ১৫:৯</div>
<div class="fn"><sup class="fnt"><a name="fn7" href="#fnm7">7</a></sup> যো ১:১৩; যাক ১:১৮</div>
<div class="fn"><sup class="fnt"><a name="fn8" href="#fnm8">8</a></sup> যিচ ১০:৬-৮</div>
</div>
<!-- PARSED ABOVE; EDITING MAY BREAK PARSER -->
</body></html>