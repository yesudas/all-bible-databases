<html><head>
<meta http-equiv="Content-Type" content="text/html;charset=utf-8" />
<title>Eph 5 &ndash; ইফিচীয়া &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eph', 5);">
<div id="navbar"><a href="../index.html">অসমীয়া বাইবেল</a> &ndash; <b>ইফিচীয়া</b> &ndash; <a href="Eph_1.html">1</a> ... <a href="Eph_3.html">3</a> <a href="Eph_4.html">4</a> <b>5</b> <a href="Eph_6.html">6</a> </div><hr>
<h1>Eph 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৫ অধ্যায়</h2><h2>পোহৰত জীৱন-যাপন কৰা</h2><span class="vn">1</span> <span class="br-p"><br><br></span>এতেকে আপোনালোক ঈশ্বৰৰ প্ৰিয় সন্তান হিচাপে তেওঁৰ অনুকাৰী হওক।</div>
<div class="v" id="v2"><span class="vn">2</span> খ্ৰীষ্টে যেনেকৈ আপোনালোকক প্ৰেম কৰিলে আৰু আমাৰ কাৰণে ঈশ্বৰৰ উদ্দেশ্যে সুগন্ধযুক্ত নৈবেদ্য আৰু বলি স্বৰূপে নিজকে শোধাই দিলে, তেনেকৈ আপোনালোকেও প্ৰেমৰ পথত চলক।</div>
<div class="v" id="v3"><span class="vn">3</span> <span class="br-p"><br><br></span>আপোনালোকৰ মাজত যেন ব্যভিচাৰ আদি কোনো ধৰণৰ অনৈতিক বা অশুচি কৰ্ম আৰু লোভ নাথাকক; সেইবোৰৰ বিষয়ে কথা-বার্তাও নহওক; ঈশ্বৰৰ পবিত্ৰ লোকৰ এয়ে উচিত;</div>
<div class="v" id="v4"><span class="vn">4</span> আপোনালোকৰ কথা-বার্তা মাত্র ধন্যবাদযুক্ত হওক। লজ্জাজনক অশ্লিলতা, নির্বোধ বলকনি, নিম্নমানৰ ৰসিকতা আপোনালোকৰ মাজত নহওক।</div>
<div class="v" id="v5"><span class="vn">5</span> <span class="br-p"><br><br></span>আপোনালোকে নিশ্চয়ে জানে যে, যি সকলে ব্যভিচাৰ কৰে, যি সকলে অশুচি আৰু যি সকল লোক লুভীয়া (সেই সকল লোকক মূৰ্তিপূজক বুলি কোৱা হয়), তেওঁলোকৰ কাৰণে খ্ৰীষ্টৰ আৰু ঈশ্বৰৰ ৰাজ্যত কোনো স্থান নাই।</div>
<div class="v" id="v6"><span class="vn">6</span> অনৰ্থক বাক্যৰ দ্বাৰা আপোনালোকক ভুলাবলৈ কাকো নিদিব; কিয়নো এইবোৰৰ কাৰণে অবাধ্যতাৰ সন্তান সকলৰ ওপৰলৈ ঈশ্বৰৰ ক্ৰোধ নামি আহে।</div>
<div class="v" id="v7"><span class="vn">7</span> গতিকে, আপোনালোক তেওঁলোকৰ সহভাগী নহব।</div>
<div class="v" id="v8"><span class="vn">8</span> <span class="br-p"><br><br></span>কিয়নো পূর্বতে আপোনালোক যদিও আন্ধাৰত আছিল কিন্তু এতিয়া প্ৰভুত সংযুক্ত হৈ পোহৰত আছে। সেয়ে পোহৰৰ সন্তান সকলৰ দৰে জীৱন-যাপন কৰক।</div>
<div class="v" id="v9"><span class="vn">9</span> কাৰণ সকলো মঙ্গলভাৱ, ধাৰ্মিকতা আৰু সত্যতাই হৈছে পোহৰৰ ফল।</div>
<div class="v" id="v10"><span class="vn">10</span> প্রভুৰ সন্তোষজনক যি, সেই বিষয়ে আপোনালোকে শিকক।</div>
<div class="v" id="v11"><span class="vn">11</span> আন্ধাৰৰ ফলহীন কাৰ্যবোৰৰ অংশীদাৰ নহব; বৰং সেইবোৰৰ দোষ দেখুৱাই দিয়ক;</div>
<div class="v" id="v12"><span class="vn">12</span> কিয়নো তেওঁলোকে গুপুতে যি যি কৰে, সেইবোৰ উচ্চাৰণ কৰিবলৈকো লাজৰ বিষয়।</div>
<div class="v" id="v13"><span class="vn">13</span> পোহৰৰ দ্বাৰাই সকলো প্ৰকাশিত হয়</div>
<div class="v" id="v14"><span class="vn">14</span> কিয়নো পোহৰতে সকলো স্পষ্ট হৈ পৰে। সেই বাবে কোৱা হৈছে: <span class="br-p"><br><br></span><span class="br-ind"><br><span class="indent">&nbsp;</span></span>‘হে টোপনিওৱা জন সাৰ পোৱা<br> <span class="br-ind"><br><span class="indent">&nbsp;</span></span>আৰু মৃত লোক সকলৰ মাজৰ পৰা উঠা;<br> <span class="br-ind"><br><span class="indent">&nbsp;</span></span>তাতে আপোনালোকৰ ওপৰত খ্ৰীষ্টই<br> <span class="br-ind"><br><span class="indent">&nbsp;</span></span>পোহৰ দিব’।<br></div>
<div class="v" id="v15"><span class="vn">15</span> <span class="br-p"><br><br></span>এতেকে কিদৰে জীৱন-যাপন কৰিছে, তালৈ সাৱধানে দৃষ্টি কৰক; অজ্ঞানৰ দৰে নহয়, কিন্তু জ্ঞানীৰ দৰে চলক;</div>
<div class="v" id="v16"><span class="vn">16</span> সুসময়ক কিনি ল’ব; কিয়নো এই সময় মন্দ।</div>
<div class="v" id="v17"><span class="vn">17</span> এই হেতুকে আপোনালোক নিৰ্ব্বোধ নহব, কিন্তু প্ৰভুৰ ইচ্ছা কি তাক জ্ঞাত হওক।</div>
<div class="v" id="v18"><span class="vn">18</span> <span class="br-p"><br><br></span>দ্ৰাক্ষাৰসেৰে মতলীয়া নহব; কিয়নো তাত নষ্টামি আছে; কিন্তু পবিত্ৰ আত্মাৰে পৰিপূৰ্ণ হওক;</div>
<div class="v" id="v19"><span class="vn">19</span> ধৰ্মগীত, স্তুতি-গীত আৰু আত্মিক গানেৰে আপোনালোকে পৰস্পৰে আলোচনা কৰক আৰু প্ৰভুৰ উদ্দেশ্যে হৃদয়েৰে গান আৰু প্রসংশা কৰক।</div>
<div class="v" id="v20"><span class="vn">20</span> সদায় আমাৰ প্ৰভু যীচু খ্ৰীষ্টৰ নামেৰে সকলো বিষয়ৰ কাৰণে পিতৃ ঈশ্বৰৰ ধন্যবাদ কৰক।</div>
<div class="v" id="v21"><span class="vn">21</span> খ্ৰীষ্টৰ ভয়ত ইজনে সিজনৰ বশীভূত হওক।</div>
<div class="v" id="v22"><h2>স্বামী-ভার্য্যাৰ কাৰণে শিক্ষা</h2><span class="vn">22</span> <span class="br-p"><br><br></span>হে ভাৰ্যা সকল, আপোনালোক যেনেকৈ প্ৰভুৰ, তেনেকৈ নিজ নিজ স্বামীৰো বশীভূত হওক;</div>
<div class="v" id="v23"><span class="vn">23</span> কিয়নো খ্ৰীষ্ট যেনেকৈ মণ্ডলীৰ মূৰ আৰু নিজেই শৰীৰৰ ত্ৰাণকৰ্তা, তেনেকৈ স্বামীও ভাৰ্যাৰ মূৰ স্বৰূপ হৈছে।</div>
<div class="v" id="v24"><span class="vn">24</span> মণ্ডলী যেনেকৈ খ্ৰীষ্টৰ বশীভূত, তেনেকৈ সকলো বিষয়ত ভাৰ্যা সকলো নিজ নিজ স্বামীৰ বশীভূত হওক।</div>
<div class="v" id="v25"><span class="vn">25</span> <span class="br-p"><br><br></span>হে পুৰুষ সকল, খ্ৰীষ্টে ষেনেকৈ মণ্ডলীক প্ৰেম কৰিলে আৰু তাৰ কাৰণে নিজকে শোধাই দিলে, তেনেকৈ আপোনালোকেও নিজ নিজ ভাৰ্যাক প্ৰেম কৰক;</div>
<div class="v" id="v26"><span class="vn">26</span> মণ্ডলী যেন পবিত্ৰ হয়, তাৰ বাবে তেওঁ আমাক বাক্যৰূপ জলস্নানত ধুই শুচি কৰিলে।</div>
<div class="v" id="v27"><span class="vn">27</span> তেওঁ মণ্ডলীক পৰিষ্কাৰ কৰিলে, যাতে তেওঁ নিজৰ আগত মণ্ডলীক গৌৰৱময়, দাগ থকা বা শোটোৰা পৰা আদি কৰি একো ঘূণ নথকা, পবিত্ৰ আৰু নিষ্কলঙ্কৰূপে উপস্থিত কৰিব পাৰে।</div>
<div class="v" id="v28"><span class="vn">28</span> সেইদৰে স্বামী সকলে নিজ নিজ ভাৰ্যাক, নিজ নিজ শৰীৰ বুলি প্ৰেম কৰা উচিত। যি জনে নিজ ভাৰ্যাক প্ৰেম কৰে, তেওঁ নিজকেই প্ৰেম কৰে।</div>
<div class="v" id="v29"><span class="vn">29</span> কিয়নো কোনেও নিজৰ শৰীৰক কেতিয়াও ঘৃণা নকৰে; কিন্তু পৰিপুষ্ট কৰি তাৰ যত্ন লয়। সেইদৰে খ্রীষ্টয়ো মণ্ডলীক ভালপায়।</div>
<div class="v" id="v30"><span class="vn">30</span> কাৰণ আমি তেওঁৰ শৰীৰৰ অঙ্গ-প্ৰত্যঙ্গ।</div>
<div class="v" id="v31"><span class="vn">31</span> ‘এই কাৰণে মানুহে নিজৰ পিতৃ-মাতৃক এৰি, নিজ তিৰোতাত আসক্ত হ’ব আৰু তাতে দুয়ো এক দেহ হ’ব।’<sup class="fnm"><a name="fnm1" href="#fn1">1</a></sup></div>
<div class="v" id="v32"><span class="vn">32</span> ই এক মহান গোপন সত্য, কিন্তু মই আচলতে খ্ৰীষ্ট আৰু তেওঁৰ মণ্ডলীৰ বিষয়েহে কৈছোঁ।</div>
<div class="v" id="v33"><span class="vn">33</span> যি কি নহওক, আপোনালোক প্ৰতিজনে নিজ নিজ ভাৰ্যাক নিজৰ নিচিনাকৈ প্ৰেম কৰক আৰু ভার্যায়ো উচিত মতে নিজৰ স্বামীক সন্মান কৰক।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> আদি ২:২৪</div>
</div>
<!-- PARSED ABOVE; EDITING MAY BREAK PARSER -->
</body></html>