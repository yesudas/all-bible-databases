<html><head>
<meta http-equiv="Content-Type" content="text/html;charset=utf-8" />
<title>John 1 &ndash; যোহন &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 1);">
<div id="navbar"><a href="../index.html">অসমীয়া বাইবেল</a> &ndash; <b>যোহন</b> &ndash; <b>1</b> <a href="John_2.html">2</a> <a href="John_3.html">3</a> ... <a href="John_21.html">21</a> </div><hr>
<h1>John 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->‘যোহনে লিখা শুভবাৰ্তা’ৰ পাতনি:<!--raw 1 bo --></b><!--endraw 1--> <!--raw 1 bo --><p/><!--endraw 1-->‘যোহনে লিখা শুভবার্তা’ পুস্তক খন ‘নতুন নিয়ম’ৰ চাৰি খন শুভবাৰ্তা পুস্তকৰ ভিতৰৰ এখন; ইয়াত যীচু খ্ৰীষ্টৰ জীৱনৰ বৰ্ণনা পোৱা যায়। মথি, মাৰ্ক, লূক, যোহন, এই চাৰি খন পুস্তককে ‘গ’চপেল’ বুলি কোৱা হয়; ইয়াৰ অৰ্থ হ’ল, ‘শুভবাৰ্তা’। এই পুস্তক চাৰি খন যীচু খ্ৰীষ্টৰ মৃত্যু-পুনৰুত্থানৰ পাছত লিখা হৈছিল। ‘যোহনে লিখা শুভবাৰ্তা’ পুস্তক খন সম্ভৱতঃ যীচু খ্ৰীষ্টৰ জন্মৰ সময়ৰ পৰা প্ৰায় নব্বৈ (৯০) বছৰৰ ভিতৰত লিপিৱদ্ধ কৰা হৈছিল। যদিও পুস্তকত লিখক হিচাপে প্ৰথম যোহন, দ্বিতীয় যোহন, তৃতীয় যোহন, পত্ৰৰ লগত যথেষ্ট মিল দেখা যায়। কিছুমান পৌৰাণিক লিখকৰ মতে, যোহনে ইফিচ নগৰত বাস কৰিছিল আৰু সেই নগৰত থকা সময়তে এই শুভবাৰ্তা পুস্তক খন তেওঁ লিখিছিল। <!--raw 1 bo --><p/><!--endraw 1-->যোহনে অতি স্পষ্টকৈ লিখিছে যে, এই পুস্তক খনৰ অভিপ্ৰায় হ’ল, যীচু খ্ৰীষ্টক জীৱন্ত ঈশ্বৰৰ পুত্ৰ বুলি বিশ্বাস কৰাত সহায় কৰা (২০:৩১)। এই কথাকে বিশ্বাস কৰি আমি যেন জীৱন পাওঁ, সেই উদ্দেশ্যে এই পুস্তক লিখিছিল। এই পুস্তক খন তেওঁ ইহুদী আৰু অনা-ইহুদী উভয় পঢ়ুৱৈৰ বাবে লিখিছিল। এই শুভবাৰ্তা পুস্তক খনত আন তিনি খন শুভবাৰ্তা পুস্তকতকৈ বহু পার্থক্য দেখা যায়। এই পুস্তক খনত তেওঁ যীচু খ্ৰীষ্টই কৰা আশ্চর্যজনক কৰ্ম সমূহক অধিক প্ৰাধান্য দিছে, আৰু তেওঁ আন শুভবাৰ্তা তিনি খনৰ লিখক সকলে লিখাৰ দৰে দৃষ্টান্ত সমূহ বৰ বেছিকৈ লিখা নাই। ইয়াৰ উপৰিও আন ঘটনা সমূহ, যেনে- যীচু খ্ৰীষ্টৰ বাপ্তিস্ম, মৰুপ্ৰান্তত তেওঁ পৰীক্ষিত হোৱা বিষয়, আদি ঘটনা সমূহ এই পুস্তকত লিপিৱদ্ধ কৰা নাই। <!--raw 1 bo --><p/><!--endraw 1--><!--raw 1 bo --><b><!--endraw 1-->চমু বিৱৰণ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• এই পুস্তক খনৰ ১ অধ্যায়ৰ ১ পদৰ পৰা ১৮ পদলৈ পুস্তক খনৰ পাতনি পোৱা যায়। <!--raw 1 bo --><br/><!--endraw 1-->• এই পুস্তকৰ ১ অধ্যায়ৰ ১৯ পদৰ পৰা ১২ অধ্যায়ৰ ৫০ পদলৈ যীচু খ্ৰীষ্টই কৰা আশ্চর্যজনক কর্ম সমূহৰ বিৱৰণ পোৱা যায়। <!--raw 1 bo --><br/><!--endraw 1-->• এই পুস্তকৰ ১৩ অধ্যায়ৰ ১ পদৰ পৰা ২০ অধ্যায়ৰ ৩১ পদলৈ যীচু খ্ৰীষ্টৰ জীৱনক মৃত্যু আৰু পুনৰুত্থানলৈ লৈ যোৱা ঘটনা সমূহৰ বিৱৰণ পোৱা যায়। <!--raw 1 bo --><br/><!--endraw 1-->• শেষৰ ২১ অধ্যায়ত যীচু খ্রীষ্টই মৃত্যু আৰু পুনৰুত্থান হোৱাৰ পাছত লোক সকলৰ মাজত দেখা দিয়াৰ কথা বৰ্ণনা কৰিছে আৰু এই পুস্তক লিখাৰ উদ্দেশ্যৰ বিষয়ে জনায়।
</div>
<div class="biblehtmlcontent verses" id="verses">
<div class="v" id="v1"><h2>১ অধ্যায়</h2><h2>ঈশ্বৰৰ বাক্যই মানুহৰূপে জন্ম গ্রহণ কৰিলে</h2><span class="vn">1</span> <span class="br-p"><br><br></span>আদিতে বাক্য আছিল; বাক্য ঈশ্বৰৰ সৈতে আছিল আৰু সেই বাক্যই স্বয়ং ঈশ্বৰ।</div>
<div class="v" id="v2"><span class="vn">2</span> এই বাক্য আদিতে ঈশ্বৰে সৈতে আছিল।</div>
<div class="v" id="v3"><span class="vn">3</span> তেওঁৰ দ্বাৰাই সকলো সৃষ্টি হ’ল আৰু যি সকলো হ’ল, সেইবোৰৰ এটাও তেওঁৰ অবিহনে নহ’ল।</div>
<div class="v" id="v4"><span class="vn">4</span> জীৱন বাক্যতেই আৰু সেই জীৱনেই সকলো মানুহৰ বাবে পোহৰ।</div>
<div class="v" id="v5"><span class="vn">5</span> সেই পোহৰ আন্ধাৰত উজ্বলি উঠিল আৰু আন্ধাৰে তাক পৰাভূত নকৰিলে।</div>
<div class="v" id="v6"><span class="vn">6</span> <span class="br-p"><br><br></span>ঈশ্বৰে যোহন নামেৰে এজন মানুহক পঠিয়াইছিল।</div>
<div class="v" id="v7"><span class="vn">7</span> তেওঁ সেই পোহৰৰ বিষয়ে সাক্ষ্য দিবলৈ এজন সাক্ষীৰূপে আহিছিল যাতে তেওঁৰ দ্বাৰাই সকলোৱে বিশ্বাস কৰে।</div>
<div class="v" id="v8"><span class="vn">8</span> যোহন নিজে সেই পোহৰ নাছিল; তেওঁ সেই পোহৰৰ বিষয়ে সাক্ষ্য দিবলৈহে আহিছিল।</div>
<div class="v" id="v9"><span class="vn">9</span> <span class="br-p"><br><br></span>সেই পোহৰ জগতলৈ আহিছিল আৰু সকলো মানুহকে পোহৰ দিয়া, সেই সত্য পোহৰ আছিল।</div>
<div class="v" id="v10"><span class="vn">10</span> তেওঁ জগততে আছিল; জগত তেওঁৰ দ্বাৰাই সৃষ্টি হৈছিল, কিন্তু জগতে তেওঁক নাজানিলে।</div>
<div class="v" id="v11"><span class="vn">11</span> যি জগত তেওঁৰ নিজৰেই, তেওঁ সেই ঠাইলৈ আহিল, কিন্তু তেওঁৰ নিজৰ লোকেই তেওঁক গ্ৰহণ নকৰিলে।</div>
<div class="v" id="v12"><span class="vn">12</span> কিন্তু যিমান মানুহে তেওঁক গ্ৰহণ কৰিলে আৰু তেওঁৰ নামত বিশ্বাস কৰিলে, সেই লোক সকলক ঈশ্বৰৰ সন্তান হ’বলৈ তেওঁ ক্ষমতা দিলে।</div>
<div class="v" id="v13"><span class="vn">13</span> তেওঁলোকৰ জন্ম তেজৰ পৰা বা মাংসিক ইচ্ছাৰ পৰা বা মানুহৰ ইচ্ছাৰ পৰা হ’ল, এনে নহয়, কিন্তু ঈশ্বৰৰ পৰাহে হৈছে।</div>
<div class="v" id="v14"><span class="vn">14</span> সেই বাক্যই মাংস<sup class="fnm"><a name="fnm1" href="#fn1">1</a></sup> হ’ল; অনুগ্ৰহ আৰু সত্যতাৰে পৰিপূৰ্ণ হৈ আমাৰ মাজত বসতি কৰিলে; তাতে পিতৃৰ একমাত্ৰ পুত্ৰ হিচাপে তেওঁৰ যি মহিমা, সেই মহিমা আমি দেখিলোঁ।</div>
<div class="v" id="v15"><span class="vn">15</span> যোহনে তেওঁৰ বিষয়ে সাক্ষ্য দি চিঞঁৰি ক’লে, “যি জনৰ বিষয়ে মই কৈছিলোঁ, এৱেঁই সেই জন। ‘যি জন মোৰ পাছত আহিছে, তেওঁ মোতকৈ আগ হ’ল, কাৰণ তেওঁ মোৰ পূৰ্বেও আছিল।”</div>
<div class="v" id="v16"><span class="vn">16</span> <span class="br-p"><br><br></span>আমি সকলোৱে তেওঁৰ সেই পূৰ্ণতাৰ পৰা অনুগ্রহৰ ওপৰিও বিনামূলীয়া অনুগ্রহ পালো।</div>
<div class="v" id="v17"><span class="vn">17</span> কাৰণ মোচিৰ দ্বাৰা বিধান দিয়া হৈছিল; কিন্তু অনুগ্ৰহ আৰু সত্যতা যীচু খ্ৰীষ্টৰ দ্বাৰাহে আহিল।</div>
<div class="v" id="v18"><span class="vn">18</span> ঈশ্বৰক কোনেও কেতিয়াও দেখা নাই; পিতৃৰ কোলাত থকা একমাত্ৰ পুত্ৰই তেওঁক প্ৰকাশ কৰিলে।</div>
<div class="v" id="v19"><h2>যীচুৰ বিষয়ে যোহনৰ সাক্ষ্য</h2><span class="vn">19</span> <span class="br-p"><br><br></span>যোহনে এই সাক্ষ্য দিলে: ইহুদী সকলে যিৰূচালেমৰ পৰা কেইজনমান পুৰোহিত আৰু লেবীক যোহনৰ ওচৰলৈ পঠালে। তেওঁলোকে আহি যোহনক সুধিলে, “আপুনি কোন?”</div>
<div class="v" id="v20"><span class="vn">20</span> যোহনে অস্বীকাৰ নকৰি মুকলিকৈ উত্তৰ দিলে, “ মই খ্ৰীষ্ট নহয়।"</div>
<div class="v" id="v21"><span class="vn">21</span> তেতিয়া তেওঁলোকে তেওঁক সুধিলে, “তেন্তে কোন? আপুনি এলিয়া নেকি?” <span class="br-p"><br><br></span>তেওঁ ক’লে, “নহয়, মই নহওঁ;” <span class="br-p"><br><br></span>তেওঁলোকে ক’লে, “তেন্তে আপুনি সেই ভাৱবাদী নেকি? <span class="br-p"><br><br></span>তেওঁ উত্তৰ দিলে, “নহওঁ।”</div>
<div class="v" id="v22"><span class="vn">22</span> <span class="br-p"><br><br></span>তেতিয়া তেওঁলোকে তেওঁক ক’লে, "তেনেহলে আপুনি কোন হয়? আমাক কওক যাতে যি সকলে আমাক পঠাইছে, তেওঁলোকক আমি উত্তৰ দিব পাৰো। আপোনাৰ নিজৰ বিষয়ে আপুনি কি কয়?”</div>
<div class="v" id="v23"><span class="vn">23</span> তেওঁ ক’লে, <span class="br-p"><br><br></span><span class="br-ind"><br><span class="indent">&nbsp;</span></span>“ যিচয়া ভাৱবাদীয়ে যিদৰে কৈছিল,<br> <span class="br-ind"><br><span class="indent">&nbsp;</span></span>ময়েই সেই মাত, যি জনে মৰুপ্রান্তত ৰিঙিয়াই কয়,<br> <span class="br-ind"><br><span class="indent">&nbsp;</span></span>প্ৰভুৰ পথ পোন কৰা।”<sup class="fnm"><a name="fnm2" href="#fn2">2</a></sup> <br></div>
<div class="v" id="v24"><span class="vn">24</span> <span class="br-p"><br><br></span>যোহনৰ ওচৰলৈ যি সকলক পঠোৱা হৈছিল, তেওঁলোক ফৰীচী সম্প্রদায়ৰ আছিল। তেওঁলোকে যোহনক সুধিলে,</div>
<div class="v" id="v25"><span class="vn">25</span> “আপুনি যদি খ্ৰীষ্টও নহয়, এলিয়াও নহয় বা ভাৱবাদীও নহয়, তেন্তে কিয় বাপ্তিস্ম দিছে?”</div>
<div class="v" id="v26"><span class="vn">26</span> যোহনে তেওঁলোকক উত্তৰ দি ক’লে, “মই হ’লে পানীতহে বাপ্তিস্ম দিছো, কিন্তু আপোনালোকৰ মাজত এনে এজন থিয় হৈ আছে, যি জনক আপোনালোকে চিনি নাপায়।</div>
<div class="v" id="v27"><span class="vn">27</span> তেৱেঁই সেই লোক যি জন মোৰ পাছত আহিছে। মই তেওঁৰ ভৰিৰ পাদুকাৰ ফিটা খুলিবৰো যোগ্য নহওঁ।</div>
<div class="v" id="v28"><span class="vn">28</span> <span class="br-p"><br><br></span>যর্দন নদীৰ সিপাৰে বৈৎথনিয়া গাৱঁত, য’ত যোহনে বাপ্তিস্ম দি আছিল, তাতে এই সকলো ঘটিল।</div>
<div class="v" id="v29"><h2>ঈশ্বৰৰ মেৰ-পোৱালি</h2><span class="vn">29</span> <span class="br-p"><br><br></span>পাছদিনা যোহনে যীচুক তেওঁৰ ওচৰলৈ অহা দেখি ক’লে, “সৌৱা চোৱা, ঈশ্বৰৰ মেৰ পোৱালি, জগতৰ পাপ বহন কৰি নিওঁতা জন!</div>
<div class="v" id="v30"><span class="vn">30</span> এৱেঁই সেই লোক যি জনৰ বিষয়ে মই কৈছিলোঁ যে, ‘যি জন মোৰ পাছত আহিছে, তেওঁ মোতকৈ আগ হ’ল, কাৰণ তেওঁ মোৰ বহু আগেয়ে আছিল।</div>
<div class="v" id="v31"><span class="vn">31</span> মই তেওঁক চিনি পোৱা নাছিলো; কিন্তু তেওঁ যেন ইস্ৰায়েলবাসীৰ আগত প্রকাশিত হব পাৰে, সেইবাবে মই আহি পানীত বাপ্তিস্ম দিছো।”</div>
<div class="v" id="v32"><span class="vn">32</span> <span class="br-p"><br><br></span>তাৰ পাছত যোহনে সাক্ষ্য দি ক’লে, “মই স্বৰ্গৰ পৰা আত্মাক কপৌৰ নিচিনাকৈ নামি অহা, আৰু তেওঁৰ ওপৰত থকা দেখিলোঁ।</div>
<div class="v" id="v33"><span class="vn">33</span> মই তেওঁক চিনি নাপালো। কিন্তু যি জনে পানীত বাপ্তিস্ম দিবলৈ মোক পঠালে, তেৱেঁ মোক কৈছিল, ‘তুমি যি জনৰ ওপৰত আত্মাক নামি অহা দেখিবা, তেৱেঁ সেই জন, সেইজনে পবিত্ৰ আত্মাত বাপ্তিস্ম দিব।’</div>
<div class="v" id="v34"><span class="vn">34</span> মই সেয়া দেখিলোঁ আৰু সাক্ষ্যও দিওঁ যে, এওঁ ঈশ্বৰৰ পুত্র।"</div>
<div class="v" id="v35"><h2>যীচুৰ প্রথম শিষ্য সকল</h2><span class="vn">35</span> <span class="br-p"><br><br></span>পাছদিনা যোহন, তেওঁৰ দুজন শিষ্যৰে সৈতে থিয় হৈ আছিল।</div>
<div class="v" id="v36"><span class="vn">36</span> সেই সময়তে তেওঁলোকে যীচুক খোজকাঢ়ি যোৱা দেখি যোহনে ক’লে, “সৌৱা, ঈশ্বৰৰ মেৰ-পোৱালিক চোৱা!”</div>
<div class="v" id="v37"><span class="vn">37</span> <span class="br-p"><br><br></span>সেই দুজন শিষ্যই যোহনৰ কথা শুনি যীচুক অনুসৰণ কৰিবলৈ ধৰিলে।</div>
<div class="v" id="v38"><span class="vn">38</span> যীচুৱে মুখ ঘূৰাই তেওঁলোকক পাছে পাছে অহা দেখি ক’লে, “তোমালোকক কি লাগে?” তেওঁলোকে যীচুক ক’লে, “ৰব্বি, অৰ্থাৎ গুৰু, আপুনি ক’ত থাকে?”</div>
<div class="v" id="v39"><span class="vn">39</span> যীচুৱে তেওঁলোকক ক’লে, “আহা, চোৱাহি।" তেতিয়া তেওঁলোকে গৈ তেওঁৰ থকা ঠাই চালে আৰু সেই দিনা তেওঁৰ লগতে থাকিল, কাৰণ তেতিয়া প্ৰায় সন্ধিয়া হবলৈ হৈছিল।</div>
<div class="v" id="v40"><span class="vn">40</span> <span class="br-p"><br><br></span>যি দুজনে যোহনৰ কথা শুনি, তেওঁৰ পাছে পাছে গৈছিল তেওঁলোকৰ মাজৰ এজন হৈছে চিমোন পিতৰৰ ভায়েক আন্দ্ৰিয়।</div>
<div class="v" id="v41"><span class="vn">41</span> তেওঁ প্ৰথমতে তেওঁৰ ককায়েক চিমোনক লগ পাই ক’লে, “আমি মচীহক অৰ্থাৎ খ্ৰীষ্টক দেখা পালোঁ।”</div>
<div class="v" id="v42"><span class="vn">42</span> <span class="br-p"><br><br></span>আন্দ্রিয়ই চিমোনক যীচুৰ ওচৰলৈ লৈ আহিল। যীচুৱে তেওঁলৈ চাই ক’লে, “তুমি যোহনৰ পুতেক চিমোন, তোমাক কৈফা বুলি মতা হব।” “কৈফা" নামৰ অৰ্থ ‘পিতৰ’ অৰ্থাৎ শিল।</div>
<div class="v" id="v43"><h2>যীচুৱে ফিলিপ আৰু নথনেলক আমন্ত্রণ কৰা</h2><span class="vn">43</span> <span class="br-p"><br><br></span>পাছদিনা যীচুৱে যেতিয়া গালীল প্ৰদেশলৈ যাবৰ বাবে ইচ্ছা কৰিলে, তেতিয়া যীচুৱে ফিলিপক দেখা পাই ক’লে, “মোৰ পাছে পাছে আহা।”</div>
<div class="v" id="v44"><span class="vn">44</span> ফিলিপ বৈৎ-চৈদা গাৱঁৰ লোক আছিল। আন্দ্রিয় আৰু পিতৰো সেই একে গাৱঁৰে লোক আছিল।</div>
<div class="v" id="v45"><span class="vn">45</span> ফিলিপে পাছত নথনেলক দেখা পাই ক’লে, “মোচি আৰু ভাৱবাদী সকলে যি জনৰ বিষয়ে বিধান-শাস্ত্ৰত লিখিছিল, আমি তেওঁক দেখা পালোঁ; তেওঁ নাচৰত নিবাসী যোচেফৰ পুতেক যীচু।</div>
<div class="v" id="v46"><span class="vn">46</span> <span class="br-p"><br><br></span>নথনেলে ফিলিপক ক’লে, “নাচৰতৰ পৰা কোনো উত্তম বস্তু জানো ওলাব পাৰে?” ফিলিপে তেওঁক ক’লে, “আহি চোৱাহি।”</div>
<div class="v" id="v47"><span class="vn">47</span> যীচুৱে নথনেলক নিজৰ ফালে আহি থকা দেখি, তেওঁৰ বিষয়ে ক’লে, “এওঁক চোৱা, এজন প্রকৃত ইস্রায়েলী লোক। তেওঁৰ ভিতৰত একো ছলনা নাই!"</div>
<div class="v" id="v48"><span class="vn">48</span> নথনেলে যীচুক সুধিলে, “আপুনি মোক কেনেকৈ চিনি পালে?” যীচুৱে উত্তৰ দি তেওঁক ক’লে, “ফিলিপে তোমাক মতাৰ আগেয়ে যেতিয়া তুমি ডিমৰু গছৰ তলত আছিলা, মই তেতিয়াই তোমাক দেখিছিলোঁ।”</div>
<div class="v" id="v49"><span class="vn">49</span> <span class="br-p"><br><br></span>নথনেলে তেওঁক উত্তৰ দিলে, “ৰব্বি, আপুনিয়েই ঈশ্বৰৰ পুত্ৰ! আপুনিয়েই ইস্ৰায়েলৰ ৰজা!”</div>
<div class="v" id="v50"><span class="vn">50</span> যীচুৱে উত্তৰ দি তেওঁক ক’লে, “তোমাক ডিমৰু গছৰ তলত দেখিছিলোঁ, এই কথা কোৱাৰ কাৰণেই বিশ্বাস কৰিছা নেকি? ইয়াতকৈয়ো অনেক মহৎ বিষয় তুমি দেখিবলৈ পাবা।”</div>
<div class="v" id="v51"><span class="vn">51</span> যীচুৱে ক’লে, “মই তোমালোকক সচাঁকৈয়ে কওঁ, তোমালোকে স্বৰ্গৰ দুৱাৰ মুকলি হোৱা দেখিবা আৰু ঈশ্বৰৰ দূত সকলে মানুহৰ পুত্ৰৰ ওপৰেদি উঠি যোৱা আৰু নামি অহা দেখিবা।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অৰ্থাৎ শৰীৰ ৰূপ ধাৰণ কৰিলে৷</div>
<div class="fn"><sup class="fnt"><a name="fn2" href="#fnm2">2</a></sup> যিচয়া ৪০:৩</div>
</div>
<!-- PARSED ABOVE; EDITING MAY BREAK PARSER -->
</body></html>