<html><head>
<meta http-equiv="Content-Type" content="text/html;charset=utf-8" />
<title>যিহূদা &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jude', 1);">
<div id="navbar"><a href="../index.html">অসমীয়া বাইবেল</a> &ndash; <b>যিহূদা</b></div><hr>
<h1>Jude</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->‘যিহূদাৰ পত্ৰ’ৰ পাতনি<!--raw 1 bo --></b><!--endraw 1--> <!--raw 1 bo --><p/><!--endraw 1-->লেখকৰ নাম অনুসাৰেই এই পত্ৰখনক ‘যিহূদাৰ পত্র’ বুলি কোৱা হয়। যিহূদাই নিজৰ বিষয়ে যীচুৰ ভায়েক যাকোবৰ ভাই বুলি পৰিচয় দিছে। সেয়ে তেৱোঁ যীচুৰ ভাইসকলৰ মাজৰ এজন বুলি বিশ্বাসত লোৱা হয় (যিহূদা ১)। আমি নাজানো, এই পত্রখন পুৰণি নিয়মৰ প্রসঙ্গক লৈ কোনো এক নির্দষ্ট মণ্ডলীৰ কাৰণে অভিপ্রেত আছিল নে নাই; সম্ভৱতঃ ইহুদী লোকসকলৰ মাজতে যিহূদাৰ মূল পাঠকসকল গঢ়ি উঠিছিল। তথাপিও যিহূদাই তেওঁৰ পত্রখনত “যিসকল আমন্ত্রিত লোক, যিসকলে পিতৃ ঈশ্বৰক প্রেম কৰে আৰু যীচু খ্রীষ্টৰ কাৰণে ৰক্ষিত” (যিহূদা ১) সেই সকলো লোককে সম্বোধন কৰিছে। খ্রীষ্টৰ জন্মৰ পাছত, সম্ভৱতঃ ৬০ খ্রীষ্টাব্দত এই পত্রখন লিখা হৈছিল। <!--raw 1 bo --><p/><!--endraw 1-->যিহূদাই সকলো খ্রীষ্টিয়ান লোকক উদ্দেশ্য কৰি এই পত্রখন লিখিছিল। এই পত্ৰ যোগে তেওঁলোকক ভণ্ড শিক্ষকসকলৰ দ্বাৰা বিপথে পৰিচালিত নহবলৈ সতর্ক কৰি দিয়াই আছিল, তেওঁৰ এই পত্র লিখাৰ উদ্দেশ্য (যিহূদা ৪)। তেওঁ নিজৰ তর্কবোৰক শক্তিশালী কৰি তোলাত গুৰুত্ব দি পুৰণি নিয়মৰ ঘটনাবোৰ উল্লেখ কৰিছে। ভণ্ড শিক্ষকসকলৰ বিৰুদ্ধে সতর্ক কৰা আৰু চদোম-ঘমোৰা, স্বর্গদূতৰ উদ্ধৃতি দিয়া আদিকে ধৰি (যিহূদা ৪, ২পিতৰ ২:১), এই পত্রৰ বহুতো ধাৰণাক ‘পিতৰৰ দ্বিতীয় পত্ৰ’ত লিখা হৈছে। <!--raw 1 bo --><p/><!--endraw 1--><!--raw 1 bo --><b><!--endraw 1-->চমু বিৱৰণ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• প্রথমতে, যিহূদাই তেওঁৰ পাঠকসকলক সম্বোধন কৰিছে<!--raw 1 bo --><em><!--endraw 1-->(১-২)।<!--raw 1 bo --></em><!--endraw 1--> <!--raw 1 bo --><br/><!--endraw 1-->• দ্বিতীয়তে, তেওঁ ভণ্ড শিক্ষকসকলৰ বিৰুদ্ধে বিশ্বাসীসকলক সতর্ক কৰি পত্র লিখাৰ উদ্দেশ্য বাখ্যা কৰিছে <!--raw 1 bo --><em><!--endraw 1-->(৩-৪)।<!--raw 1 bo --></em><!--endraw 1--> <!--raw 1 bo --><br/><!--endraw 1-->• পাছত তেওঁ পুৰণি নিয়মৰ ঘটনা আৰু লোকসকলৰ পৰা উদাহৰণ দাঙি ধৰিছে<!--raw 1 bo --><em><!--endraw 1-->(৫-১৬)।<!--raw 1 bo --></em><!--endraw 1--> <!--raw 1 bo --><br/><!--endraw 1-->• তাৰ পাছত তেওঁ সাৱধনতাৰ প্রতি তেওঁলোকৰ প্রতিক্রিয়া কেনে হোৱা উচিত, সেই বিষয়ে কৈছে <!--raw 1 bo --><em><!--endraw 1-->(১৭-২৩)।<!--raw 1 bo --></em><!--endraw 1--> <!--raw 1 bo --><br/><!--endraw 1-->• অৱশেষত তেওঁ ঈশ্বৰৰ প্রশংসা কৰি পত্রৰ সামৰণি মাৰিছে<!--raw 1 bo --><em><!--endraw 1-->(২৪-২৫)।<!--raw 1 bo --></em><!--endraw 1-->
</div>
<div class="biblehtmlcontent verses" id="verses">
<div class="v" id="v1"><h2>১ অধ্যায়</h2><h2>বিশ্বাসৰ পক্ষে প্ৰাণপণ কৰিবলৈ নিবেদন</h2><span class="vn">1</span> <span class="br-p"><br><br></span>যিহূদা, যীচু খ্ৰীষ্টৰ এজন দাস আৰু যাকোবৰ ভাই; পিতৃ ঈশ্বৰত যি সকল প্ৰিয় পাত্ৰ আৰু যি সকল যীচু খ্ৰীষ্টৰ কাৰণে ৰক্ষিত<sup class="fnm"><a name="fnm1" href="#fn1">1</a></sup> আছে, সেই আমন্ত্ৰিত লোকসকলৰ সমীপলৈ:</div>
<div class="v" id="v2"><span class="vn">2</span> আপোনালোকলৈ দয়া, শান্তি আৰু প্ৰেম বাহুল্যৰূপে হওক।</div>
<div class="v" id="v3"><span class="vn">3</span> <span class="br-p"><br><br></span>হে প্ৰিয় সকল, আমাৰ সকলোৰে পৰিত্ৰাণৰ বিষয়ে লিখিবলৈ মই প্রয়োজন বোধ কৰোঁতে, ঈশ্বৰৰ পবিত্ৰ লোকসকলৰ ওপৰত এবাৰ সমৰ্পিত হোৱা বিশ্বাসৰ পক্ষে প্ৰাণপণ<sup class="fnm"><a name="fnm2" href="#fn2">2</a></sup> কৰিবলৈ দৃঢ় আহ্বান কৰি আপোনালোকলৈ লিখিলোঁ।</div>
<div class="v" id="v4"><span class="vn">4</span> কিয়নো কোনো কোনো মানুহ গোপনে আপোনালোকৰ মাজত সোমাল; তেওঁলোক যে দণ্ডৰ পাত্ৰ হ’ব, এই বিষয়ে পূৰ্বৰে পৰা লিখা আছে। তেওঁলোক ভক্তিহীন লোক। তেওঁলোকে আমাৰ ঈশ্বৰৰ অনুগ্ৰহক লম্পট আচৰণত সলনি কৰে আৰু আমাৰ একমাত্ৰ অধিপতি আৰু প্ৰভুক, অৰ্থাৎ যীচু খ্ৰীষ্টক অস্বীকাৰ কৰে।</div>
<div class="v" id="v5"><span class="vn">5</span> <span class="br-p"><br><br></span>কিন্তু এই বিষয়ে আপোনালোকে সকলো কথা জানিলেও, আপোনালোকক সোঁৱৰাব খোজো যে, প্ৰভুৱে মিচৰ দেশৰ পৰা তেওঁৰ লোক সকলক ৰক্ষা কৰি উলিয়াই আনিলে, আৰু পাছত যি সকল লোকে তেওঁক বিশ্বাস নকৰিলে, সেই লোক সকলক তেওঁ বিনষ্ট কৰিলে।<sup class="fnm"><a name="fnm3" href="#fn3">3</a></sup></div>
<div class="v" id="v6"><span class="vn">6</span> আৰু যি স্বৰ্গৰ দূত সকলে নিজৰ আধিপত্য নাৰাখি, নিজ বাসস্থান ত্যাগ কৰিলে, তেওঁলোকক তেওঁ মহা-দিনৰ সোধ-বিচাৰৰ অৰ্থে, অনন্ত দণ্ডৰ বন্ধনেৰে বান্ধি অন্ধকূপৰ অধীনত ৰাখিলে।</div>
<div class="v" id="v7"><span class="vn">7</span> <span class="br-p"><br><br></span>এইটো ঠিক চদোম আৰু ঘমোৰা নগৰৰ নিচিনা, আৰু ইয়াৰ চাৰিওফালৰ নগৰবোৰ তেওঁলোকৰ দৰে বেশ্যাগমন আৰু পুংমৈথুনৰ অভিলাষত লিপ্ত হ’ল। তেওঁলোকে অনন্ত জুইৰ শাস্তি ভোগ কৰি আমাৰ আগত আর্হি হৈ আছে।</div>
<div class="v" id="v8"><span class="vn">8</span> তথাপি এইদৰে এই লোক সকলে সপোন দেখি তেওঁলোকৰ শৰীৰক অশুচি কৰে, প্ৰভুত্বক অৱহেলা কৰে আৰু মহিমাৰ অধিকাৰী সকলৰ বিৰুদ্ধে নিন্দা কৰে।</div>
<div class="v" id="v9"><span class="vn">9</span> <span class="br-p"><br><br></span>কিন্তু প্ৰধান স্বৰ্গৰ দূত মীখায়েলে যেতিয়া মোচিৰ মৃতদেহৰ বিষয়ে চয়তানৰ লগত বাদানুবাদেৰে বিচাৰ কৰি বাগযুদ্ধ কৰিলে, তেতিয়া তাৰ বিৰুদ্ধে তেওঁ নিন্দা বা অপমান নকৰিলে; কিন্তু তাৰ পৰিৱর্তে তেওঁ ক’লে, “প্রভুৱে তোমাক ডবিয়াওক৷”</div>
<div class="v" id="v10"><span class="vn">10</span> কিন্তু তেওঁলোকে যি বিষয়ক নাজানে, সেই বিষয়কে নিন্দা কৰে; জ্ঞানহীন পশুবোৰৰ দৰে তেওঁলোকে যিহক স্বাভাৱিকৰূপে জানে, তাতেই নষ্ট হয়।</div>
<div class="v" id="v11"><span class="vn">11</span> তেওঁলোক সন্তাপৰ পাত্ৰ; কিয়নো তেওঁলোকে কয়িনৰ<sup class="fnm"><a name="fnm4" href="#fn4">4</a></sup> পথত গমন কৰিলে আৰু মূল্য পোৱাৰ অৰ্থে বিলিয়মৰ<sup class="fnm"><a name="fnm5" href="#fn5">5</a></sup> ভ্ৰান্তিৰূপ পথত লৰ ধৰিলে আৰু কোৰহৰ<sup class="fnm"><a name="fnm6" href="#fn6">6</a></sup> প্ৰতিবাদত তেওঁলোক বিনষ্ট হ’ল।</div>
<div class="v" id="v12"><span class="vn">12</span> <span class="br-p"><br><br></span>তেওঁলোক হ’ল, আপোনালোকৰ প্ৰেম-ভোজত একেলগে ভোজন কৰোঁতে, পানীৰ তলত লুকাই থকা বিঘ্নজনক শিলস্বৰূপ। তেওঁলোকে নিৰ্লজ্জভাবে নিজকে নিজে নিৰ্ভয়েৰে প্ৰতিপালন কৰে। তেওঁলোক বতাহৰ দ্বাৰাই চলাই নিয়া পানী নথকা মেঘ; তেওঁলোক হেমন্ত-কালৰ ফলহীন<sup class="fnm"><a name="fnm7" href="#fn7">7</a></sup>গছ, উঘালি পৰা গছ, আৰু দুবাৰ মৰা।</div>
<div class="v" id="v13"><span class="vn">13</span> তেওঁলোক নিজৰ লাজ স্বৰূপে ফেন উলিওৱা সাগৰৰ প্ৰচণ্ড ঢৌ;<sup class="fnm"><a name="fnm8" href="#fn8">8</a></sup> তেওঁলোক ভ্ৰমণকাৰী তৰাৰ নিচিনা; সেইবোৰৰ কাৰণে তেওঁলোকলৈ চিৰকলীয়া ঘোৰ আন্ধাৰ সাঁচি থোৱা হৈছে।</div>
<div class="v" id="v14"><span class="vn">14</span> <span class="br-p"><br><br></span>আদমৰ পৰা সপ্তম পুৰুষ যি হনোক,<sup class="fnm"><a name="fnm9" href="#fn9">9</a></sup> তেৱোঁ তেওঁলোকৰ উদ্দেশ্যে ভাবোক্তি প্ৰচাৰ কৰি কৈছিল, “চোৱা, প্ৰভু নিজৰ অযুত অযুত পবিত্ৰ লোকৰ সৈতে,</div>
<div class="v" id="v15"><span class="vn">15</span> সকলো লোকৰ সোধ-বিচাৰ কৰিবলৈ আৰু ভক্তিহীন সকলে নিজৰ সকলো ভক্তিহীন কাৰ্যৰ দ্বাৰাই যি ভক্তি লঙ্ঘন কৰিলে আৰু ভক্তিহীন পাপী লোকে তেওঁৰ বিৰুদ্ধে যি কঠিন কথা ক’লে, সেই সকলোবোৰ বিষয়ত থকা দোষৰ প্ৰমাণ দিবলৈ আহিল৷”</div>
<div class="v" id="v16"><span class="vn">16</span> তেওঁলোক বিবাদকাৰী, স্ব-ভাগ্য নিন্দক আৰু নিজ নিজ অভিলাষৰ অনুগামী; তেওঁলোকৰ মুখে গৰ্ব-কথা কয়; তেওঁলোকে লাভৰ অৰ্থে মানুহক মুখেৰে প্ৰশংসা কৰে।</div>
<div class="v" id="v17"><span class="vn">17</span> <span class="br-p"><br><br></span>কিন্তু, হে প্ৰিয় সকল, আমাৰ প্ৰভু যীচু খ্ৰীষ্টৰ পাঁচনি সকলে পূৰ্বতে কোৱা কথা আপোনালোকে সোঁৱৰণ কৰক;</div>
<div class="v" id="v18"><span class="vn">18</span> তেওঁলোকে আপোনালোকক ক’লে, “শেষ-কালত নিজ নিজ ভক্তিহীন অভিলাষৰদৰে চলা বিদ্ৰূপকাৰী সকল উপস্থিত হ’ব।”</div>
<div class="v" id="v19"><span class="vn">19</span> তেওঁলোক দলভেদ কৰোঁতা আৰু ইন্দ্ৰিয়াসক্ত। তেওঁলোক পবিত্ৰ আত্মা নথকা।</div>
<div class="v" id="v20"><span class="vn">20</span> <span class="br-p"><br><br></span>কিন্তু, হে প্ৰিয় সকল, আপোনালোকে নিজৰ পৰম পবিত্ৰ বিশ্বাসৰূপ ভিত্তিমূলত নিজক গাঁথি লওঁক আৰু পবিত্ৰ আত্মাত প্ৰাৰ্থনা কৰক;</div>
<div class="v" id="v21"><span class="vn">21</span> ঈশ্বৰৰ প্ৰেমক ধৰি ৰাখক আৰু অনন্ত জীৱনৰ অৰ্থে, আমাৰ প্ৰভু যীচু খ্ৰীষ্টৰ দয়ালৈ অপেক্ষা কৰি থাকক।</div>
<div class="v" id="v22"><span class="vn">22</span> <span class="br-p"><br><br></span>আৰু যি সকলে সন্দেহ কৰে, এনে লোক সকলক দয়া কৰক;</div>
<div class="v" id="v23"><span class="vn">23</span> কিছুলোকক জুইৰ পৰা থাপ মাৰি আনি ৰক্ষা কৰক আৰু কিছুমান লোকক ভয়েৰে দয়া কৰক, মাংসৰ দ্বাৰা কলঙ্কিত বস্ত্ৰ ঘিণ কৰক।</div>
<div class="v" id="v24"><span class="vn">24</span> <span class="br-p"><br><br></span>এতিয়া যি জনে আপোনালোকক বাধাৰ পৰা ধৰি ৰাখিবলৈ সমর্থ আৰু তেওঁৰ প্ৰতাপৰ আগত নিৰ্দোষীৰূপে অসীম আনন্দৰ সৈতে উপস্থিত কৰিবলৈও সমৰ্থ,</div>
<div class="v" id="v25"><span class="vn">25</span> তেৱেঁই একমাত্র ঈশ্বৰ, আমাৰ ত্রাণকর্তা; প্রভু যীচু খ্ৰীষ্টৰ দ্বাৰা তেওঁৰেই মহিমা, মহত্ব, অধিকাৰ আৰু ক্ষমতা, যুগৰ পূৰ্বতে আৰু এতিয়া আৰু চিৰকাললৈ হওক। আমেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ১ পি ১:৫</div>
<div class="fn"><sup class="fnt"><a name="fn2" href="#fnm2">2</a></sup> ফিলি ১:২৭; প্ৰ ১২:১১</div>
<div class="fn"><sup class="fnt"><a name="fn3" href="#fnm3">3</a></sup> গণ ১৪:২৯ ৩৭; ২৬:৬; ১ কৰি ১০:৫-১২; ইব্ৰী ৩:১৬-১৯</div>
<div class="fn"><sup class="fnt"><a name="fn4" href="#fnm4">4</a></sup> আ ৪ অধ্যায়</div>
<div class="fn"><sup class="fnt"><a name="fn5" href="#fnm5">5</a></sup> গণ ২২ অধ্যায়; ২ পি ২:১৫</div>
<div class="fn"><sup class="fnt"><a name="fn6" href="#fnm6">6</a></sup> গণ ১৬ অধ্যায়</div>
<div class="fn"><sup class="fnt"><a name="fn7" href="#fnm7">7</a></sup> যো ১৫:৪-৬</div>
<div class="fn"><sup class="fnt"><a name="fn8" href="#fnm8">8</a></sup> যিচ ৫৭:২০</div>
<div class="fn"><sup class="fnt"><a name="fn9" href="#fnm9">9</a></sup> আ ৫:২১-২৪; ইব্ৰী ১১:৫,৬</div>
</div>
<!-- PARSED ABOVE; EDITING MAY BREAK PARSER -->
</body></html>