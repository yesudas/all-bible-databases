<html><head>
<meta http-equiv="Content-Type" content="text/html;charset=utf-8" />
<title>Luke 1 &ndash; লূক &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 1);">
<div id="navbar"><a href="../index.html">অসমীয়া বাইবেল</a> &ndash; <b>লূক</b> &ndash; <b>1</b> <a href="Luke_2.html">2</a> <a href="Luke_3.html">3</a> ... <a href="Luke_24.html">24</a> </div><hr>
<h1>Luke 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->‘লূকে লিখা শুভবাৰ্তা’ৰ পাতনি:<!--raw 1 bo --></b><!--endraw 1--> <!--raw 1 bo --><p/><!--endraw 1-->‘লূকে লিখা শুভবাৰ্তা’ পুস্তক খন ‘নতুন নিয়ম’ৰ চাৰি খন শুভবাৰ্তা পুস্তকৰ ভিতৰত এখন; এই পুস্তক খনত যীচু খ্ৰীষ্টৰ জীৱনৰ বৰ্ণনা পোৱা যায়। মথি, মাৰ্ক, লূক, যোহন, এই চাৰি খন পুস্তক যীচু খ্ৰীষ্টৰ মৃত্যু আৰু পুনৰুত্থান হোৱাৰ পাছত লিপিৱদ্ধ কৰা হৈছে; এই চাৰি খন পুস্তকক ‘গ’চপেল’ বুলি কোৱা হয়, যাৰ অৰ্থ হ’ল, শুভবাৰ্তা। <!--raw 1 bo --><p/><!--endraw 1-->লূকে কেৱল যীচু খ্ৰীষ্টৰ জীৱন সম্পৰ্কেই লিখা নাই, ইয়াৰ উপৰিও তেওঁ যীচু খ্ৰীষ্টৰ মৃত্যু আৰু পুনৰুত্থানৰ পাছত তেওঁৰ শিষ্যসকলে যি কাৰ্য কৰিছিল, সেই বিষয়বোৰো লিপিৱদ্ধ কৰিছে আৰু এই বিষয়ে লিখা পুস্তক খনক ‘পাঁচনি সকলৰ কৰ্ম’ বুলি কোৱা হয়। এই শুভবাৰ্তা পুস্তক খন লিখা সময় সম্পৰ্কে সৰহ সংখ্যক শাস্ত্রজ্ঞই যীচু খ্ৰীষ্টৰ জন্মৰ পৰা সত্তৰ বছৰৰ ভিতৰত লিখা বুলি মত আগবঢ়াই। <!--raw 1 bo --><p/><!--endraw 1-->লূক পেচাত এজন চিকিৎসক আছিল। তেওঁৰ লিখনিত প্ৰকাশ পোৱা ভাষাৰ পৰা জানিব পৰা যায় যে, তেওঁ এজন বিদ্বান লোক আছিল। এই পুস্তকৰ জৰিয়তে লূকে যীচু খ্ৰীষ্টৰ জীৱনী সঠিক ৰূপত উপস্থাপন কৰিবলৈ প্ৰয়াস কৰিছে, আৰু এনে প্ৰয়াস হিচাপে তেওঁ ঘটনাবোৰ একাদিক্রমে লিখিবলৈ চেষ্টা কৰিছে, যাতে পাঠকসকলৰ বুজাত সহজ হয়, (১:১-৩)। এওঁ ইহুদী নাছিল, (কলচীয়া ৪:১০-১৪)। এই পুস্তক খন মূলত অনা-ইহুদী লোকসকলে সহজে বুজি পাবৰ পাবে এনে ধৰণে লিখিছিল। এই বিষয়ে তেওঁৰ লিখনিত যিদৰে ইহুদী ৰীতি-নীতিৰ বাখ্যা আছে, তাৰ পৰাই এই কথা বুজিব পাৰি, (১:৮)। <!--raw 1 bo --><p/><!--endraw 1-->লূকে লিখা এই পুস্তক খনৰ মথি আৰু মাৰ্কে লিখা শুভবাৰ্তা পুস্তক দুখনৰ লগত বহু কথাত মিল আছে; এই তিনি জন লিখকে একে ঘটনাকে একে ৰূপে বাখ্যা কৰিছে। মথি, মার্ক, যোহন, এই পুস্তক তিনি খনৰ ভিতৰত লূকে অতি বিতংভাবে যোহন বাপ্তাইজকৰ জন্ম বিৱৰণী প্ৰকাশ কৰিছে। যীচু খ্ৰীষ্টই ক্ষমাৰ বিষয়ে গুৰুত্ব আৰোপ কৰাৰ কথা (৩:৩, ১১:৪, ১৭:৩-৪, ২৩:৩৪, ২৪:৪৭) আৰু প্ৰাৰ্থনাৰ বিষয়ে (৩:২১, ৫:১৬, ৬:১২, ১১:১-১২, ২২:৩২) এই পদবোৰত আছে। <!--raw 1 bo --><p/><!--endraw 1--><!--raw 1 bo --><b><!--endraw 1-->চমু বিৱৰণ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• লূকে ১ অধ্যায় ১ পদৰ পৰা ৪ পদত এই পুস্তক খনৰ পাতনি আৰু তেওঁৰ লিখনিৰ কাৰণ ব্যক্ত কৰিছে। <!--raw 1 bo --><br/><!--endraw 1-->• তাৰ পাছত যীচু খ্ৰীষ্টৰ জীৱনী আৰু তেওঁৰ পৰিচৰ্যাৰ প্ৰস্তুতিৰ বিষয়ে বর্ণনা কৰিছে, (১:৫-৪:১৩)। <!--raw 1 bo --><br/><!--endraw 1-->• এই পুস্তক খনৰ এটা বৃহৎ অংশত (৪:১৪-২১:৩৮) লূকে প্ৰভু যীচুৱে কৰা কৰ্ম, বিশেষকৈ তেওঁ কৰা আশ্চৰ্যকৰ কৰ্ম সমূহ, আৰু বিভিন্ন বিষয়ৰ ওপৰত দিয়া উপদেশ সমূহ বর্ণনা কৰিছে। <!--raw 1 bo --><br/><!--endraw 1-->• সৰ্বশেষৰ অধ্যায় দুটাত যীচু খ্ৰীষ্টৰ মৃত্যু, তেওঁক কৱৰস্থ কৰাৰ বিষয়ে আৰু তেওঁৰ পুনৰুত্থানৰ বিষয়ে উল্লেখ কৰিছে।
</div>
<div class="biblehtmlcontent verses" id="verses">
<div class="v" id="v1"><h2>১ অধ্যায়।</h2><h2>পাতনি</h2><span class="vn">1</span> <span class="br-p"><br><br></span>আমাৰ মাজত যিবোৰ ঘটনা সিদ্ধ হ’ল, সেইবোৰ ঘটনাৰ বিৱৰণ লিপিবদ্ধ কৰিবলৈ অনেক ব্যক্তিয়ে চেষ্টা কৰিছে।</div>
<div class="v" id="v2"><span class="vn">2</span> আদিৰে পৰা যি সকলে নিজৰ চকুৰে দেখিছিল আৰু বাক্য ঘোষণা কৰিছিল, তেওঁলোকেই আমাক এইবোৰ জনালে।</div>
<div class="v" id="v3"><span class="vn">3</span> এই হেতুকে, হে মহামহিম থিয়ফিল, এই সম্বন্ধে মই প্রথমৰে পৰা ভালদৰে অনুসন্ধান কৰিলো আৰু সেয়ে আপোনালৈ ক্রমে ক্রমে লিখা উচিত হব যেন দেখিলোঁ।</div>
<div class="v" id="v4"><span class="vn">4</span> মই ইচ্ছা কৰোঁ, আপুনিও যেন এই বিষয়বোৰৰ শিক্ষা পায়, সেইবোৰৰ সত্যতা জানিব পাৰে।</div>
<div class="v" id="v5"><h2>যোহন বাপ্তাইজকৰ জন্মৰ বিষয়ে স্বর্গদূতে জনোৱা</h2><span class="vn">5</span> <span class="br-p"><br><br></span>যিহূদীয়াৰ ৰজা হেৰোদৰ দিনত পুৰোহিত<sup class="fnm"><a name="fnm1" href="#fn1">1</a></sup> অবিয়ৰ দলত জখৰিয়া নামেৰে এজন পুৰোহিত আছিল; জখৰিয়াৰ ভার্য্যা এলীচাবেৎ হাৰোণৰ বংশৰ আছিল।</div>
<div class="v" id="v6"><span class="vn">6</span> এওঁলোক দুয়ো ঈশ্বৰৰ দৃষ্টিত ধার্মিক আছিল। প্ৰভুৰ সকলো আজ্ঞা আৰু বিধিত উভয়ে নিখুঁত ৰূপে জীৱন-যাপন কৰিছিল।</div>
<div class="v" id="v7"><span class="vn">7</span> কিন্তু এলীচাবেৎ বন্ধ্যা হোৱা কাৰণে, তেওঁলোকৰ কোনো সন্তান নাছিল। তেওঁলোক দুয়ো বয়সতো অতি বৃদ্ধ আছিল।</div>
<div class="v" id="v8"><span class="vn">8</span> <span class="br-p"><br><br></span>এদিনা খন নিজৰ দলৰ পাল ক্রমে পুৰোহিতৰ দায়িত্ব পোৱাত, জখৰিয়াই পুৰোহিত হিচাপে ঈশ্বৰৰ সন্মুখত কার্য কৰি আছিল;</div>
<div class="v" id="v9"><span class="vn">9</span> পুৰোহিত সকলৰ কার্য-প্রণালী অনুযায়ী প্ৰভুৰ মন্দিৰত সোমাই ধূপ জ্বলাবলৈ তেওঁৰ ওপৰত পাল পৰিল।</div>
<div class="v" id="v10"><span class="vn">10</span> ধূপ জ্বলোৱাৰ সময়ত তাত গোট খোৱা সকলো লোকে বাহিৰত প্ৰার্থনা কৰি আছিল।</div>
<div class="v" id="v11"><span class="vn">11</span> এনে সময়তে প্ৰভুৰ এজন দূত আহি জখৰিয়াৰ সন্মুখত উপস্থিত হৈ ধূপ বেদিৰ সোঁফালে থিয় হ’ল।</div>
<div class="v" id="v12"><span class="vn">12</span> স্বর্গদূতক দেখি জখৰিয়া চমকি উঠিল আৰু তেওঁৰ ভয় লাগিল।</div>
<div class="v" id="v13"><span class="vn">13</span> কিন্তু সেই দূতে তেওঁক কলে, “হে জখৰিয়া, ভয় নকৰিবা ; কিয়নো তোমাৰ প্ৰার্থনা শুনা গল, আৰু তোমাৰ ভার্য্যা এলীযাবেথে এজন পুত্ৰ প্ৰসৱ কৰিব আৰু তুমি তেওঁৰ নাম যোহন থবা।”</div>
<div class="v" id="v14"><span class="vn">14</span> তেওঁৰ কাৰণে তোমাৰ আনন্দ আৰু উল্লাস হব, আৰু তেওঁৰ জন্মত অনেকে আনন্দ কৰিব।</div>
<div class="v" id="v15"><span class="vn">15</span> কিয়নো প্ৰভুৰ দৃষ্টিত তেওঁ মহান হব; তেওঁ দ্ৰাক্ষাৰস বা সুৰা পান নকৰিব; আৰু ওপজাৰে পৰা পবিত্ৰ আত্মাৰে পূর্ণ হব।</div>
<div class="v" id="v16"><span class="vn">16</span> ইস্রায়েলৰ সন্তান সকলৰ অনেকক তেওঁ তেওঁলোকৰ প্রভু ঈশ্বৰলৈ ঘূৰাব।</div>
<div class="v" id="v17"><span class="vn">17</span> তেওঁ এলিয়াৰ আত্মা আৰু শক্তিৰে সৈতে প্ৰভুৰ আগে আগে যাব। তেওঁ পিতৃ সকলৰ মন তেওঁলোকৰ সন্তানলৈ ঘূৰাব আৰু অবাধ্য সকলক ধার্মিকতাৰ জ্ঞানলৈ ঘূৰাব। এইদৰে তেওঁ প্রভুৰ কাৰণে যুগুতোৱা লোক সকলক প্রস্তুত কৰিব।</div>
<div class="v" id="v18"><span class="vn">18</span> তেতিয়া জখৰিয়াই সেই দূতক কলে, “ইয়াক মই কিহেৰে জানিম? কিয়নো মই বৃদ্ধ হৈছো আৰু মোৰ ভার্য্যাও অতি বৃদ্ধা হৈছে।”</div>
<div class="v" id="v19"><span class="vn">19</span> তাতে দূতে উত্তৰ দি কলে, “মই গাব্রিয়েল; ঈশ্বৰৰ সাক্ষাতে মই থিয় হৈ থাকো; তোমাৰ সৈতে কথা হবলৈ আৰু তোমাক এই সু-সংবাদ জনাবৰ বাবে মোক পঠোৱা হল।</div>
<div class="v" id="v20"><span class="vn">20</span> চোৱা, এইবোৰ ঘটনা ঘটা পর্য্যন্ত তুমি বোবা হৈ থাকিবা; কোনো কথা কব নোৱাৰিবা; কাৰণ তুমি মোৰ কথা বিশ্বাস নকৰিলা। কিন্তু এই সকলো কথা নিৰূপিত সময়ত পূর্ণ হব।”</div>
<div class="v" id="v21"><span class="vn">21</span> <span class="br-p"><br><br></span>আনপিনে, মানুহবোৰে জখৰিয়াৰ বাবে অপেক্ষা কৰি আছিল আৰু মন্দিৰৰ ভিতৰত তেওঁৰ পলম হোৱা দেখি চিন্তিত হ’ল।</div>
<div class="v" id="v22"><span class="vn">22</span> পাছত তেওঁ যেতিয়া বাহিৰলৈ আহিল, লোক সকলৰ লগত একো কথা কব নোৱাৰিলে; তেতিয়া লোক সকলে বুজিব পাৰিলে যে মন্দিৰৰ ভিতৰত তেওঁ কোনো দর্শন পাইছে। কিন্তু তেওঁ লোক সকলৰ সৈতে ইংগিতেৰেহে কথা পাতিলে, মুখেৰে কোনো কথা কব নোৱাৰিলে।</div>
<div class="v" id="v23"><span class="vn">23</span> ইয়াৰ পাছত তেওঁৰ সেৱা-কার্যৰ পাল সম্পূর্ণ হোৱাত, তেওঁ নিজৰ ঘৰলৈ গল।</div>
<div class="v" id="v24"><span class="vn">24</span> <span class="br-p"><br><br></span>কিছু দিনৰ পাছত তেওঁৰ ভার্য্যা এলীচাবেৎ গর্ভবতী হল; আৰু পাঁচ মাহলৈকে ঘৰৰ পৰা বাহিৰ নোলাল। তেওঁ ক’লে</div>
<div class="v" id="v25"><span class="vn">25</span> “এই কার্য মোৰ বাবে প্রভুৱে কৰিলে। মানুহৰ মাজত মোৰ লজ্জা দূৰ কৰিবলৈ তেওঁ মোৰ ফালে দৃষ্টি কৰিলে।”</div>
<div class="v" id="v26"><h2>যীচুৰ জন্মৰ বিযয়ে স্বৰ্গদূতে জনোৱা</h2><span class="vn">26</span> <span class="br-p"><br><br></span>এলীচাবেৎ যেতিয়া ছয় মাহৰ গর্ভৱতী, তেতিয়া ঈশ্বৰে গাব্রিয়েল দূতক গালীলৰ নাচৰৎ নগৰৰ মৰিয়ম নামেৰে এক কুমাৰীৰ ওচৰলৈ পঠালে।</div>
<div class="v" id="v27"><span class="vn">27</span> এই কুমাৰী ৰজা দায়ুদৰ বংশৰ যোচেফ নামেৰে এজন ব্যক্তিলৈ বাগ্দান কৰা আছিল।</div>
<div class="v" id="v28"><span class="vn">28</span> তাতে সেই দূতে তেওঁৰ ওচৰলৈ আহি কলে, “হে মহা অনুগ্ৰহ পোৱা কন্যা, তোমাৰ মঙ্গল হওক! প্ৰভু তোমাৰ লগত আছে।”</div>
<div class="v" id="v29"><span class="vn">29</span> কিন্তু এই কথা শুনি মৰিয়মৰ উগুল থুগুল লাগিল আৰু আচৰিত হৈ ভাবিলে “ই কেনে মঙ্গলবাদ!”</div>
<div class="v" id="v30"><span class="vn">30</span> <span class="br-p"><br><br></span>স্বর্গদূতে তেওঁক কলে, “হে মৰিয়ম, ভয় নকৰিবা; কিয়নো তুমি ঈশ্বৰৰ দ্বাৰা অনুগ্ৰহ পালা।</div>
<div class="v" id="v31"><span class="vn">31</span> চোৱা, তুমি গর্ভবতী হৈ এটি পুত্ৰ প্ৰসৱ কৰিবা আৰু তেওঁৰ নাম যীচু থবা।</div>
<div class="v" id="v32"><span class="vn">32</span> তেওঁ মহান হব, আৰু সর্বোপৰি জনৰ পুত্ৰ বুলি প্ৰখ্যাত হব। প্ৰভু পৰমেশ্বৰে তেওঁৰ পূর্বপুৰুষ দায়ুদৰ সিংহাসন তেওঁক দিব;</div>
<div class="v" id="v33"><span class="vn">33</span> যাকোবৰ বংশৰ ওপৰত তেওঁ সর্বদায় ৰাজত্ব কৰিব, আৰু তেওঁৰ ৰাজ্যৰ কেতিয়াও অন্ত নহব।”</div>
<div class="v" id="v34"><span class="vn">34</span> তেতিয়া মৰিয়মে স্বর্গদূতক কলে, “ই কেনেকৈ সম্‍ভৱ হব পাৰে? কাৰণ মই এজনী কুমাৰী।”</div>
<div class="v" id="v35"><span class="vn">35</span> তেতিয়া স্বর্গদূতে উত্তৰ দি তেওঁক কলে, “পবিত্ৰ আত্মা তোমাৰ ওপৰলৈ আহিব, আৰু সর্ব্বোপৰি ঈশ্বৰৰ শক্তিয়ে তোমাক ছাঁ দি ধৰিব। এই হেতুকে সেই পবিত্র গর্ভফলৰ নাম ঈশ্বৰৰ পুত্র বুলি প্রখ্যাত হব,</div>
<div class="v" id="v36"><span class="vn">36</span> আৰু চোৱা, তোমাৰ আত্মীয় এলীচাবেতে বৃদ্ধাকালতো গর্ভত পুত্ৰ সন্তান ধাৰণ কৰিছে ; যদিও তেওঁক লোকে বাঁজী বুলিছিল, কিন্তু তেওঁ এতিয়া ছয় মাহৰ গর্ভৱতী।</div>
<div class="v" id="v37"><span class="vn">37</span> কিয়নো ঈশ্বৰৰ বাবে কোনো বিষয় অসাধ্য নহয়।</div>
<div class="v" id="v38"><span class="vn">38</span> মৰিয়মে কলে, “প্ৰভুৰ বেটি যি মই, মোলৈ আপুনি কোৱাৰ দৰে হওঁক।” ইয়াৰ পিছতে স্বর্গদূত মৰিয়মৰ ওচৰৰ পৰা গুচি গল।</div>
<div class="v" id="v39"><h2>এলীচাবেতৰ লগত মৰিয়মৰ সাক্ষাৎ</h2><span class="vn">39</span> <span class="br-p"><br><br></span>তেতিয়া মৰিয়মে উঠি বেগাবেগিকৈ যিহূদীয়াৰ পার্বত্য অঞ্চলৰ এখন নগৰলৈ গ’ল</div>
<div class="v" id="v40"><span class="vn">40</span> তাত জখৰিয়াৰ ঘৰত সোমাই মৰিয়মে এলীচাবেতক অভিবাদন জনালে।</div>
<div class="v" id="v41"><span class="vn">41</span> তাতে মৰিয়মৰ সেই মঙ্গলবাদ শুনা মাত্রেই, এলীচাবেতৰ গর্ভৰ শিশুটি নাচি উঠিল; আৰু এলীচাবেত পবিত্ৰ আত্মাৰে পূর্ণ হ’ল।</div>
<div class="v" id="v42"><span class="vn">42</span> তাৰ পাছত এলীচাবেতে বৰ ডাঙৰ মাতেৰে কবলৈ ধৰিলে, “তিৰোতা সকলৰ মাজত তুমি ধন্যা; আৰু তোমাৰ গর্ভফলো ধন্য।</div>
<div class="v" id="v43"><span class="vn">43</span> মোৰ প্ৰভুৰ মাতৃ যে মোৰ ওচৰলৈ আহিছে, মোৰ এনে সৌভাগ্য কেনেকৈ হল?</div>
<div class="v" id="v44"><span class="vn">44</span> কিয়নো তোমাৰ মঙ্গলবাদৰ স্বৰ মোৰ কাণত পৰাৰ লগে লগে, মোৰ গর্ভৰ শিশুটি উল্লাসত নাচি উঠিল।</div>
<div class="v" id="v45"><span class="vn">45</span> তুমি ধন্যা; কিয়নো প্ৰভুৱে তোমাক যি যি কথা কৈছিল, সেই সকলো সিদ্ধ হব বুলি তুমি বিশ্বাস কৰিলা।”</div>
<div class="v" id="v46"><h2>মৰিয়মে ঈশ্বৰৰ প্রশংসা কৰা</h2><span class="vn">46</span> <span class="br-p"><br><br></span>তেতিয়া মৰিয়মে কলে, <span class="br-p"><br><br></span><span class="br-ind"><br><span class="indent">&nbsp;</span></span>“মোৰ প্ৰাণে প্ৰভুৰ মহিমা বর্ণাইছে,<br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>মোৰ আত্মাই মোৰ ত্ৰাণকর্ত্তা ঈশ্বৰত উল্লাস কৰে।<br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>কিয়নো তেওঁ তেওঁৰ বেটীৰ নীহ অৱস্থালৈ চালে;<br> <span class="br-ind"><br><span class="indent">&nbsp;</span></span>আৰু এতিয়াৰ পৰা পুৰুষানুক্ৰমে সকলোৱে মোক ধন্যা বুলিব।<br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>কিয়নো পৰাক্ৰমী জনে মোৰ কাৰণে মহৎ কর্ম কৰিলে; আৰু তেওঁৰ নাম পবিত্ৰ।<br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>যি সকলে তেওঁলৈ ভয় কৰে, পুৰুষে পুৰুষে তেওঁলোকৰ ওপৰত তেওঁৰ দয়া থাকে।<br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>তেওঁ নিজ বাহুৰ দ্বাৰাই পৰাক্ৰমী কর্ম কৰিলে।<br> <span class="br-ind"><br><span class="indent">&nbsp;</span></span>নিজ নিজ হৃদয়ৰ কল্পনাত অহংকাৰী সকলক তেওঁ ছিন্ন ভিন্ন কৰিলে।<br></div>
<div class="v" id="v52"><span class="vn">52</span> <span class="br-ind"><br><span class="indent">&nbsp;</span></span>তেওঁ শাসক সকলক সিংহাসনৰ পৰা নমাই দিলে, কিন্তু নীহ লোকক তুলি ধৰিলে।<br></div>
<div class="v" id="v53"><span class="vn">53</span> <span class="br-ind"><br><span class="indent">&nbsp;</span></span>তেওঁ ক্ষুধাতুৰ লোকক উত্তম বস্তু দিলে আৰু ধনবন্তক শুদা হাতে পঠাই দিলে।<br></div>
<div class="v" id="v54"><span class="vn">54</span> <span class="br-ind"><br><span class="indent">&nbsp;</span></span>তেওঁ নিজৰ দাস ইস্রায়েলক সাহায্য কৰিলে;<br></div>
<div class="v" id="v55"><span class="vn">55</span> <span class="br-ind"><br><span class="indent">&nbsp;</span></span>অব্রাহাম আৰু তেওঁৰ বংশলৈ চিৰকাল দয়া কৰিবৰ কাৰণে<br> <span class="br-ind"><br><span class="indent">&nbsp;</span></span>যেনেকৈ তেওঁ আমাৰ পূর্বপুৰুষ সকলৰ ওচৰত প্রতিজ্ঞা কৰিছিল, সেই বিষয় তেওঁ সুৱঁৰিলে।<br></div>
<div class="v" id="v56"><span class="vn">56</span> <span class="br-p"><br><br></span>পাছত এলীচাবেতৰ লগত মৰিয়ম তিনি মাহ মান থাকি নিজৰ ঘৰলৈ উলটি আহিল।</div>
<div class="v" id="v57"><h2>যোহন বাপ্তাইজকৰ জন্ম</h2><span class="vn">57</span> <span class="br-p"><br><br></span>পাছত এলীচাবেতৰ প্ৰসৱৰ কাল পূৰ হোৱাত, তেওঁ এটি পুত্ৰ প্ৰসৱ কৰিলে।</div>
<div class="v" id="v58"><span class="vn">58</span> তাতে ওচৰ চুবুৰিয়া আৰু আত্মীয় স্বজনে যেতিয়া শুনিলে যে প্ৰভুৱে তেওঁৰ প্রতি মহা অনুগ্ৰহ কৰিলে, সকলোৱে তেওঁৰে সৈতে আনন্দ কৰিলে।</div>
<div class="v" id="v59"><span class="vn">59</span> তাৰ পাছত আঠ দিনৰ দিনা তেওঁলোকে শিশুটিক লৈ চুন্নৎ কৰিবলৈ আহিল আৰু সকলোৱে বাপেকৰ নাম অনুসাৰে শিশুৰ নাম জখৰিয়া থব খুজিছিল;</div>
<div class="v" id="v60"><span class="vn">60</span> কিন্তু মাকে উত্তৰ দি কলে, “নহয় ইয়াৰ নাম যোহন হব।”</div>
<div class="v" id="v61"><span class="vn">61</span> তেতিয়া তেওঁলোকে এলীচাবেতক কলে, “তোমাৰ বংশৰ মাজত এই নাম কাৰো নাই।”</div>
<div class="v" id="v62"><span class="vn">62</span> পাছত তেওঁলোকে সংকেত দি ল’ৰাৰ বাপেকৰ পৰা জানিব বিচাৰিলে যে তেওঁ কি নাম দিব ইচ্ছা কৰে।</div>
<div class="v" id="v63"><span class="vn">63</span> তেতিয়া তেওঁ ফলি খুজি তাত লিখিলে, “ইয়াৰ নাম যোহন।” তাতে সকলোৱে বিস্ময় মানিলে।</div>
<div class="v" id="v64"><span class="vn">64</span> তেতিয়াই জখৰিয়াৰ মুখ আৰু জিবাৰ বান্ধ মুকলি হৈ গ’ল আৰু তেওঁ ঈশ্বৰৰ প্রশংসা কৰিবলৈ ধৰিলে।</div>
<div class="v" id="v65"><span class="vn">65</span> তেতিয়া আশে-পাশে থকা সকলোৰে ভয় লাগিল আৰু যিহূদীয়াৰ গোটেই পার্বত্য অঞ্চলৰ লোক সকলে যি ঘটিল সেই বিষয়ে কোৱা-কুই কৰিবলৈ ধৰিলে।</div>
<div class="v" id="v66"><span class="vn">66</span> যি সকলে এই কথা শুনিলে, তেওঁলোকে মনে মনে বিষয়টো ভাৱি কবলৈ ধৰিলে, “ভৱিষ্যতে এই লৰা তেনেহলে কি হব?” কিয়নো তেওঁলোকে বুজিছিল যে প্ৰভুৰ হাত তেওঁৰ লগত আছে।</div>
<div class="v" id="v67"><h2>জখৰিয়াই ঈশ্বৰৰ প্রশংসা কৰা</h2><span class="vn">67</span> <span class="br-p"><br><br></span>পাছত ল’ৰা জনৰ পিতৃ জখৰিয়াই পবিত্ৰ আত্মাৰে পৰিপূর্ণ হৈ, এই ভাবোক্তি প্ৰচাৰ কৰিলে।</div>
<div class="v" id="v68"><span class="vn">68</span> <span class="br-p"><br><br></span><span class="br-ind"><br><span class="indent">&nbsp;</span></span>ইস্রায়েলৰ প্ৰভু ঈশ্বৰৰ প্রশংসা হওঁক;<br> <span class="br-ind"><br><span class="indent">&nbsp;</span></span>কিয়নো তেওঁ নিজৰ মানুহবোৰক সহায় কৰিবলৈ আৰু তেওঁলোকক মুক্ত কৰিবলৈ আহিছে।<br></div>
<div class="v" id="v69"><span class="vn">69</span> <span class="br-ind"><br><span class="indent">&nbsp;</span></span>তেওঁ আমাৰ কাৰণে তেওঁৰ দাস দায়ুদৰ বংশত এজন শক্তিশালী ত্রাণকর্তাক দিলে।<br></div>
<div class="v" id="v70"><span class="vn">70</span> <span class="br-ind"><br><span class="indent">&nbsp;</span></span>এই বিষয়ে ঈশ্বৰে পবিত্র ভাৱবাদী সকলৰ দ্বাৰা পূর্বতে কৈছিল।<br></div>
<div class="v" id="v71"><span class="vn">71</span> <span class="br-ind"><br><span class="indent">&nbsp;</span></span>তেওঁ শত্রু সকলৰ হাতৰ পৰা আৰু যি সকলে<br> <span class="br-ind"><br><span class="indent">&nbsp;</span></span>আমাক ঘৃণা কৰে, সেই সকলোৰে হাতৰ পৰা<br> <span class="br-ind"><br><span class="indent">&nbsp;</span></span>আমাক ৰক্ষা কৰাৰ প্রতিশ্রুতি দিলে।<br></div>
<div class="v" id="v72"><span class="vn">72</span> <span class="br-ind"><br><span class="indent">&nbsp;</span></span>আমাৰ পূর্বপুৰুষ সকলৰ প্রতি দয়া দেখাবলৈ আৰু<br> <span class="br-ind"><br><span class="indent">&nbsp;</span></span>তেওঁৰ পবিত্র ব্যৱস্থা সোঁৱৰণ কৰাবৰ কাৰণে তেওঁ আমাক ৰক্ষা কৰে।<br></div>
<div class="v" id="v73"><span class="vn">73</span> <span class="br-ind"><br><span class="indent">&nbsp;</span></span>এই ব্যৱস্থা হৈছে প্রতিশ্রুতি, যি আমাৰ পূর্বপুৰুষ অব্রাহামক তেওঁ দিছিল।<br></div>
<div class="v" id="v74"><span class="vn">74</span> <span class="br-ind"><br><span class="indent">&nbsp;</span></span>শত্রুবোৰৰ হাতৰ পৰা আমাক মুক্ত কৰিম বুলি তেওঁ<br> <span class="br-ind"><br><span class="indent">&nbsp;</span></span>প্রতিশ্রুতি দিলে, যাতে আমি নির্ভয়ে তেওঁৰ আগত সেৱা কৰিব পাৰো,<br></div>
<div class="v" id="v75"><span class="vn">75</span> <span class="br-ind"><br><span class="indent">&nbsp;</span></span>আৰু আমাৰ জীৱনৰ সকলো দিনত পবিত্র আৰু ধার্মিকতাৰে থাকিব পাৰো।<br></div>
<div class="v" id="v76"><span class="vn">76</span> <span class="br-ind"><br><span class="indent">&nbsp;</span></span>হে মোৰ সন্তান, তোমাক সর্বোপৰি জনৰ ভাৱবাদী বুলি কোৱা হব;<br> <span class="br-ind"><br><span class="indent">&nbsp;</span></span>কিয়নো তুমি প্রভুৰ আগমণৰ কাৰণে লোক সকলক যুগুত কৰিবলৈ তেওঁৰ আগে আগে যাবা।<br></div>
<div class="v" id="v77"><span class="vn">77</span> <span class="br-ind"><br><span class="indent">&nbsp;</span></span>লোক সকলক পাপৰ ক্ষমা লাভৰ দ্বাৰা পৰিত্রাণ পোৱাত সহায় কৰিবা।<br></div>
<div class="v" id="v78"><span class="vn">78</span> <span class="br-ind"><br><span class="indent">&nbsp;</span></span>দয়াৰ সাগৰ আমাৰ ঈশ্বৰে আমাক ক্ষমা কৰিব।<br> <span class="br-ind"><br><span class="indent">&nbsp;</span></span>এই কৰুণাৰে পুৱাৰ অৰুণৰ দৰে ত্রাণকর্তাই স্বর্গৰ পৰা আমাক সহায় কৰিবলৈ আহিব।<br></div>
<div class="v" id="v79"><span class="vn">79</span> <span class="br-ind"><br><span class="indent">&nbsp;</span></span>অন্ধকাৰ আৰু মৃত্যুছায়াত বহি থকা লোক সকলক তেওঁ পোহৰ দিব।<br> <span class="br-ind"><br><span class="indent">&nbsp;</span></span>তেওঁ আমাৰ ভৰি শান্তিৰ পথত গমন কৰাব।<br></div>
<div class="v" id="v80"><span class="vn">80</span> <span class="br-p"><br><br></span>এনেদৰে যোহন বাপ্তাইজক বাঢ়িবলৈ ধৰিলে আৰু আত্মাত শক্তিশালী হৈ উঠিল; ইস্ৰায়েল জাতিৰ আগত মুকলিকৈ প্ৰকাশ হোৱাৰ আগলৈকে তেওঁ মৰুপ্ৰান্তত বাস কৰিছিল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ‘অবিয়ৰ দল’- পুৰোহিতৰ দল। ইহুদী পুৰোহিতসকল ২৪ টা দলত বিভক্ত আছিল। ১ বংশাৱলি ২৪।</div>
</div>
<!-- PARSED ABOVE; EDITING MAY BREAK PARSER -->
</body></html>