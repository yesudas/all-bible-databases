<html><head>
<meta http-equiv="Content-Type" content="text/html;charset=utf-8" />
<title>Luke 23 &ndash; লূক &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 23);">
<div id="navbar"><a href="../index.html">অসমীয়া বাইবেল</a> &ndash; <b>লূক</b> &ndash; <a href="Luke_1.html">1</a> ... <a href="Luke_21.html">21</a> <a href="Luke_22.html">22</a> <b>23</b> <a href="Luke_24.html">24</a> </div><hr>
<h1>Luke 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>২৩ অধ্যায়।</h2><h2>পীলাত আৰু হেৰোদৰ আগত যীচুৰ সোধ-বিচাৰ; প্ৰাণদণ্ডৰ আজ্ঞা</h2><span class="vn">1</span> <span class="br-p"><br><br></span>ইয়াৰ পাছত তেওঁলোকৰ গোটেই লোক সকলে উঠি পীলাতৰ আগলৈ যীচুক লৈ আহিল৷</div>
<div class="v" id="v2"><span class="vn">2</span> তেওঁলোকে তেওঁক অপবাদ দি কবলৈ ধৰিলে, বোলে, "আমি দেখিছোঁ যে এই মানুহ জন চীজাৰক কৰ দিবলৈ নিষেধ কৰোতা আৰু নিজকে নিজে অভিষিক্ত ৰজা বুলি আমাৰ জাতিৰ মানুহক বিপথে নিওঁতা৷"</div>
<div class="v" id="v3"><span class="vn">3</span> <span class="br-p"><br><br></span>তেতিয়া পীলাতে তেওঁক সুধিলে, "তুমি ইহুদী সকলৰ ৰজা নে?" তাতে যীচুৱে উত্তৰ দি কলে, "তুমিয়েই কৈছা।"</div>
<div class="v" id="v4"><span class="vn">4</span> তেতিয়া পীলাতে প্ৰধান পুৰোহিত আৰু লোক সকলক কলে, "মই এই মানুহ জনৰ বিৰুদ্ধে কোনো দোষ বিচাৰি নাপালো।"<sup class="fnm"><a name="fnm1" href="#fn1">1</a></sup></div>
<div class="v" id="v5"><span class="vn">5</span> কিন্তু তেওঁলোকে পুণৰ কলে, “এই মানুহ জনে গালীলৰ পৰা আৰম্ভ কৰি গোটেই যিহুদিয়াত আৰু এতিয়া এই ঠাইতো লোক সকলক উপদেশ দি উচতাই আছে।"</div>
<div class="v" id="v6"><span class="vn">6</span> <span class="br-p"><br><br></span>পীলাতে ইয়াকে শুনি, মানুহ জন গালীলীয়া নে? এই বুলি সুধিলে।</div>
<div class="v" id="v7"><span class="vn">7</span> পাছত তেওঁক হেৰোদ ৰজাৰ এলেকাৰ ভিতৰৰ বুলি পীলাতে জানিবলৈ পোৱাত, তেওঁক হেৰোদৰ ওচৰলৈ পঠিয়াই দিলে; কিয়নো সেই সময়ত তেৱোঁ যিৰূচালেমতে আছিল।</div>
<div class="v" id="v8"><span class="vn">8</span> <span class="br-p"><br><br></span>যেতিয়া হেৰোদে যীচুক দেখিলে, তেওঁ অতিশয় আনন্দিত হল; কিয়নো বহু দিনৰ পৰা তেওঁক চাবলৈ ইচ্ছা কৰি আছিল৷ তেওঁ তেওঁৰ বিষয়ে শুনিছিল, সেয়ে তেওঁ কৰা আচৰিত কাৰ্য চাবলৈ তেওঁ আশাও কৰিছিল৷</div>
<div class="v" id="v9"><span class="vn">9</span> তেতিয়া হেৰোদে অনেক কথা সুধিলে, কিন্তু যীচুৱে তেওঁক একো উত্তৰ নিদিলে।<sup class="fnm"><a name="fnm2" href="#fn2">2</a></sup></div>
<div class="v" id="v10"><span class="vn">10</span> আৰু প্ৰধান পুৰোহিত আৰু অধ্যাপক সকলে উগ্ৰ হৈ বৰকৈ তেওঁক অপবাদ দি আছিল।</div>
<div class="v" id="v11"><span class="vn">11</span> <span class="br-p"><br><br></span>পাছত হেৰোদে তেওঁৰ সেনা সকলোৰে সৈতে যীচুক হেয়জ্ঞান আৰু বিদ্ৰূপ কৰি,<sup class="fnm"><a name="fnm3" href="#fn3">3</a></sup> ৰাজবস্ত্ৰ পিন্ধাই পীলাতৰ ওচৰলৈ আকৌ পঠাই দিলে।</div>
<div class="v" id="v12"><span class="vn">12</span> সেইদিনৰ পৰা হেৰোদ আৰু পীলাত পৰস্পৰ বন্ধু হল (ইয়াৰ আগেয়ে তেওঁলোকৰ মাজত শত্ৰু ভাব আছিল)৷</div>
<div class="v" id="v13"><span class="vn">13</span> <span class="br-p"><br><br></span>পাছত পীলাতে প্ৰধান পুৰোহিত, শাসনকর্তা সকলক আৰু লোক সমুহক মাতি গোট খুৱালে৷</div>
<div class="v" id="v14"><span class="vn">14</span> আৰু তেওঁলোকক কলে, "লোক সকলক অপথে নিওঁতা বুলি, এই মানুহ জনক মোৰ ওচৰলৈ আনিলা; কিন্তু চোৱা মই তোমালোকৰ আগত সোধ-বিচাৰ কৰি, তোমালোকে অপবাদ দিয়া কথাত তেওঁৰ একো দোষ নাপালোঁ।</div>
<div class="v" id="v15"><span class="vn">15</span> <span class="br-p"><br><br></span>হেৰোদেও একো দোষ নাপালে; কিয়নো তেওঁ পুনৰ আমাৰ ওচৰলৈ এওঁক পঠিয়াই দিলে আৰু চোৱা, এওঁ প্ৰাণদণ্ডৰ যোগ্য কোনো কর্ম কৰা নাই।</div>
<div class="v" id="v16"><span class="vn">16</span> এই হেতুকে এওঁক শাস্তি দি এৰি দিম।"*<sup class="fnm"><a name="fnm4" href="#fn4">4</a></sup></div>
<div class="v" id="v17"><span class="vn">17</span> সেই পর্ব্বৰ সময়ত তেওঁলোকলৈ এজনক মুকলি কৰি দিব লগীয়া আছিল।</div>
<div class="v" id="v18"><span class="vn">18</span> <span class="br-p"><br><br></span>কিন্তু সকলোৱে একেলগে আটাহ পাৰি কলে, "ইয়াক দূৰ কৰক; বাৰাব্বাক আমাৰ বাবে মুকলি কৰক।"<sup class="fnm"><a name="fnm5" href="#fn5">5</a></sup></div>
<div class="v" id="v19"><span class="vn">19</span> সেই বাৰাব্বাই নগৰৰ মাজত ৰাজদ্ৰোহ আৰু নৰ বধ কৰাৰ কাৰণে তাক বন্দীশালত থোৱা হৈছিল।</div>
<div class="v" id="v20"><span class="vn">20</span> <span class="br-p"><br><br></span>তাতে পীলাতে যীচুক মুকলি কৰিবলৈ ইচ্ছা কৰি, তেওঁলোকক আকৌ কলে,</div>
<div class="v" id="v21"><span class="vn">21</span> কিন্তু তেওঁলোকে আটাহ পাৰি কলে, "তাক ক্ৰুচত দিয়ক, ক্ৰুচত দিয়ক৷"</div>
<div class="v" id="v22"><span class="vn">22</span> তেতিয়া তেওঁ তৃতীয় বাৰো তেওঁলোকক কলে, "কিয়? এই মানুহ জনে কি দোষ কৰিলে? প্ৰাণদণ্ডৰ কোনো কাৰণ মই বিচাৰি পোৱা নাই; এই হেতুকে এওঁক শাস্তি দি এৰি দিম।"</div>
<div class="v" id="v23"><span class="vn">23</span> <span class="br-p"><br><br></span>কিন্তু তেওঁলোকে দাবী কৰিলে; তেওঁক যেন ক্ৰুচত দিয়া হয়, এই আশয়েৰে আঁকোৰগোজ হৈ বৰ মাতেৰে নিবেদন কৰিলে। তাতে পীলাত তেওঁলোকৰ বৰ মাতত পতিয়ন গ'ল৷</div>
<div class="v" id="v24"><span class="vn">24</span> তেতিয়া পীলাতে তেওঁলোকৰ সেই নিবেদনৰ দৰে কৰিবলৈ ৰায় দিলে।</div>
<div class="v" id="v25"><span class="vn">25</span> পাছত ৰাজদ্ৰোহ আৰু নৰ বধ কৰাৰ কাৰণে বন্দীশালত থোৱা যি জনক তেওঁলোকে খুজিছিল, সেই জনক তেওঁ মুকলি কৰি দিলে৷ কিন্তু যীচুক তেওঁলোকৰ ইচ্ছাত শোধাই দিলে।</div>
<div class="v" id="v26"><h2>ক্ৰুচত যীচুৰ মৃত্যু</h2><span class="vn">26</span> <span class="br-p"><br><br></span>পাছত তেওঁলোকে তেওঁক লৈ যাওঁতে গাঁৱৰ পৰা অহা চিমোন নামেৰে এজন কুৰীণীয়া মানুহক ধৰি যীচুৰ পাছে পাছে ক্ৰুচটো লৈ যাবলৈ তেওঁৰ কান্ধত তুলি দিলে।</div>
<div class="v" id="v27"><span class="vn">27</span> <span class="br-p"><br><br></span>তাতে মানুহৰ এটা বৃহৎ দল আৰু তেওঁলৈ হিয়া ভুকুৱাই বিলাপ কৰা অনেক মহিলা তেওঁৰ পাছে পাছে গ'ল।</div>
<div class="v" id="v28"><span class="vn">28</span> কিন্তু যীচুৱে তেওঁলোকলৈ ঘূৰি কলে, "হে যিৰূচালেমৰ জীয়ৰী সকল, মোৰ বাবে নাকান্দিবা, নিজৰ বাবে আৰু তোমালোকৰ সন্তান সকলৰ বাবে ক্ৰন্দন কৰা।</div>
<div class="v" id="v29"><span class="vn">29</span> <span class="br-p"><br><br></span>কিয়নো চোৱা, যি সময়ত বন্ধ্যা তিৰোতা, সন্তান নোহোৱা গর্ভ আৰু পিয়াহ নিদিয়া স্তনক ধন্য বুলিব, এনে কাল আহিছে।</div>
<div class="v" id="v30"><span class="vn">30</span> তেতিয়া লোক সকলে পর্ব্বতবোৰক কবলৈ ধৰিব, 'আমাৰ ওপৰত পৰা', উপপর্ব্বতবোৰক কবলৈ ধৰিব, 'আমাক ঢাকি ধৰা'।<sup class="fnm"><a name="fnm6" href="#fn6">6</a></sup></div>
<div class="v" id="v31"><span class="vn">31</span> কিয়নো কেচা গছত যদি তেওঁলোকে এইবোৰ কর্ম কৰে, তেন্তে শুকান গছত কি কৰা যাব?"</div>
<div class="v" id="v32"><span class="vn">32</span> <span class="br-p"><br><br></span>সেই সময়ত দুজন দুষ্কর্মী মানুহকো তেওঁৰ লগত বধ কৰিবলৈ লৈ যোৱা হল।</div>
<div class="v" id="v33"><span class="vn">33</span> <span class="br-p"><br><br></span>পাছত মূৰৰ লাউখোলা<sup class="fnm"><a name="fnm7" href="#fn7">7</a></sup> নামেৰে ঠাই পোৱাত, তাতে তেওঁক আৰু তেওঁৰ সোঁফালে এজন আৰু বাওঁফালে এজন, এইদৰে সেই দুজন দুষ্কর্মী মানুহকো ক্ৰুচত দিলে।</div>
<div class="v" id="v34"><span class="vn">34</span> তেতিয়া যীচুৱে কলে, "হে পিতৃ, এওঁলোকক ক্ষমা কৰা;<sup class="fnm"><a name="fnm8" href="#fn8">8</a></sup> কিয়নো এওঁলোকে কি কৰিছে, সেই বিষয়ে নাজানে।" পাছত তেওঁলোকে চিঠি খেলি তেওঁৰ বস্ত্ৰ ভগাই ললে।</div>
<div class="v" id="v35"><span class="vn">35</span> আৰু লোক সকলে থিয় হৈ চাই থাকোতে<sup class="fnm"><a name="fnm9" href="#fn9">9</a></sup> শাসনকর্তা সকলে তেওঁক উপহাস কৰি কলে,<sup class="fnm"><a name="fnm10" href="#fn10">10</a></sup> "ই আন লোককহে ৰক্ষা কৰিব পাৰিলে৷ যদি ই ঈশ্বৰৰ সেই অভিষিক্ত জন আৰু তেওঁৰ মনোনীত জন হয়, তেন্তে নিজকে নিজে ৰক্ষা কৰক।"</div>
<div class="v" id="v36"><span class="vn">36</span> <span class="br-p"><br><br></span>সেনাবোৰেও ওচৰলৈ আহি, তেওঁক চিৰ‍কা যাচি<sup class="fnm"><a name="fnm11" href="#fn11">11</a></sup> ঠাট্টা কৰি কলে,</div>
<div class="v" id="v37"><span class="vn">37</span> "আপুনি যদি ইহুদী সকলৰ ৰজা হয়, তেনেহলে নিজকে নিজে ৰক্ষা কৰক।"</div>
<div class="v" id="v38"><span class="vn">38</span> আৰু <span class="br-p"><br><br></span>এইবুলি লিখা এখন জাননী তেওঁৰ ওপৰত লিখি দিলে।</div>
<div class="v" id="v39"><h2>"এওঁ ইহুদী সকলৰ ৰজা"</h2><span class="vn">39</span> <span class="br-p"><br><br></span>তেতিয়া ক্ৰুচত আঁৰি থোৱা সেই দুজন দুষ্কর্মীৰ এজনে তেওঁক উপহাস কৰি কলে, "আপুনি খ্ৰীষ্ট নহয় নে? আপুনি নিজকে আৰু আমাকো ৰক্ষা কৰক।"</div>
<div class="v" id="v40"><span class="vn">40</span> কিন্তু আন জনে সেই দুষ্কৰ্মীক ডাবি দি কলে, "তুমি একেই দণ্ডত থাকিও ঈশ্বৰলৈ ভয় নকৰানে?</div>
<div class="v" id="v41"><span class="vn">41</span> আমি হলে দণ্ডৰ যোগ্য পাত্ৰ; আমি নিজ নিজ কর্মৰ উচিত ফল পাইছো৷ কিন্তু এই জনে একো অনুচিত কর্ম কৰা নাই৷"</div>
<div class="v" id="v42"><span class="vn">42</span> <span class="br-p"><br><br></span>পাছত তেওঁ কলে, "হে যীচু, আপুনি আপোনাৰ ৰাজ্যলৈ আহিলে, মোকো সুৱঁৰিব।"</div>
<div class="v" id="v43"><span class="vn">43</span> যীচুৱে তেওঁক কলে, "মই তোমাক স্বৰূপকৈ কওঁ, তুমি আজিয়েই পৰমদেশত মোৰ সঙ্গী হবা।"</div>
<div class="v" id="v44"><span class="vn">44</span> <span class="br-p"><br><br></span>তেতিয়া বাৰ মান বজাৰ সময় হ'ল আৰু তিনি বজালৈকে গোটেইখন দেশৰ ওপৰত আন্ধাৰ হল;</div>
<div class="v" id="v45"><span class="vn">45</span> সূর্যও লুপ্ত হৈ গ'ল আৰু মন্দিৰৰ আঁৰ-কাপোৰ<sup class="fnm"><a name="fnm12" href="#fn12">12</a></sup> খন মাজেদি ফাটি গল।</div>
<div class="v" id="v46"><span class="vn">46</span> <span class="br-p"><br><br></span>পাছত যীচুৱে বৰ মাতেৰে কলে, "হে পিতৃ, তোমাৰ হাতত মোৰ আত্মা সমর্পন কৰিছোঁ৷"<sup class="fnm"><a name="fnm13" href="#fn13">13</a></sup> এই বুলি কৈ, তেওঁ প্ৰাণ ত্যাগ কৰিলে।</div>
<div class="v" id="v47"><span class="vn">47</span> তেতিয়া যি যি হ'ল, তাকে দেখি, এশৰ সেনাপতিয়ে ঈশ্বৰৰ প্ৰশংসা কৰি ক'লে, "এই মানুহ জন সচাঁকৈ ধার্মিক আছিল।"</div>
<div class="v" id="v48"><span class="vn">48</span> <span class="br-p"><br><br></span>এই দৃশ্য চাবলৈ যি সকল লোক আহিছিল, তেওঁলোকে এই সকলো ঘটনা দেখি হিয়া ভুকুৱাই উলটি গ'ল৷</div>
<div class="v" id="v49"><span class="vn">49</span> কিন্তু তেওঁৰ চিনাকি লোক আৰু যি তিৰোতা সকল গালীলৰ পৰা তেওঁৰ পাছে পাছে আহি আছিল, তেওঁলোকেও আতৰত থিয় হৈ এইবোৰ ঘটনা চাই আছিল।</div>
<div class="v" id="v50"><h2>যীচুক মৈদাম দিয়া</h2><span class="vn">50</span> <span class="br-p"><br><br></span>তেতিয়া তাত উপস্থিত থকা ইহুদী সকলৰ অৰিমাথিয়া নগৰৰ যোচেফ নামেৰে উত্তম আৰু ধাৰ্মিক হিচাপে জনাজাত যি ধার্মিক মেলুৱৈ জন আছিল,</div>
<div class="v" id="v51"><span class="vn">51</span> সেই মেলুৱৈ জনে তেওঁলোকৰ আলোচনা আৰু কর্মতো সন্মতি দিয়া নাছিল, তেওঁ ঈশ্বৰৰ ৰাজ্যলৈ অপেক্ষা কৰি আছিল৷<sup class="fnm"><a name="fnm14" href="#fn14">14</a></sup></div>
<div class="v" id="v52"><span class="vn">52</span> <span class="br-p"><br><br></span>এই ব্যক্তি জনে পীলাতৰ ওচৰলৈ গৈ যীচুৰ দেহ বিচাৰিলে।</div>
<div class="v" id="v53"><span class="vn">53</span> পাছত তেওঁক নমাই শন সূতাৰ মিহি কাপোৰেৰে মেৰিয়াই, আগেয়ে কোনো ব্যক্তিৰ দেহ নোথোৱা শিলত খান্দি উলিওৱা এটা মৈদামত শুৱাই থলে।</div>
<div class="v" id="v54"><span class="vn">54</span> <span class="br-p"><br><br></span>সেইদিন আয়োজনৰ দিন আছিল আৰু বিশ্ৰামবাৰো ওচৰ চাপিছিল।</div>
<div class="v" id="v55"><span class="vn">55</span> তাতে তেওঁৰ সৈতে গালীলৰ পৰা অহা তিৰোতা সকলে<sup class="fnm"><a name="fnm15" href="#fn15">15</a></sup> তেওঁৰ দেহ কেনেকৈ থোৱা হল, সেই বিষয়ে চাবলৈ আহিছিল৷</div>
<div class="v" id="v56"><span class="vn">56</span> পাছত উলটি আহি, সুগন্ধি দ্ৰব্য আৰু তেল যুগুত কৰিলে। পাছত তেওঁলোকে বিধানৰ দৰে বিশ্ৰাম বাৰে জিৰণি ললে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ইব্ৰী ৭:২৬; ১ পি ২:২২</div>
<div class="fn"><sup class="fnt"><a name="fn2" href="#fnm2">2</a></sup> যিচ ৫৩:৭</div>
<div class="fn"><sup class="fnt"><a name="fn3" href="#fnm3">3</a></sup> যিচ ৫৩:৩</div>
<div class="fn"><sup class="fnt"><a name="fn4" href="#fnm4">4</a></sup> *কিছুমান পুৰণি অনুলিপিত এইদৰে লিখা আছে, ১৭ পদ: সেই পৰ্ব্বৰ সময়ত তেওঁলোকলৈ এজনক মুকলি কৰি দিব লগীয়া আছিল৷</div>
<div class="fn"><sup class="fnt"><a name="fn5" href="#fnm5">5</a></sup> পাঁ ৩:১৪</div>
<div class="fn"><sup class="fnt"><a name="fn6" href="#fnm6">6</a></sup> যিচ ২:১৯; হো ১০:৮; প্ৰ ৬:১৬</div>
<div class="fn"><sup class="fnt"><a name="fn7" href="#fnm7">7</a></sup> আন এটা নাম গলগথা(কালভাৰি)</div>
<div class="fn"><sup class="fnt"><a name="fn8" href="#fnm8">8</a></sup> মথি ৫:৪৪; পাঁ ৩:১৭, ৭:৬০</div>
<div class="fn"><sup class="fnt"><a name="fn9" href="#fnm9">9</a></sup> গীত ২২:১৭,১৮</div>
<div class="fn"><sup class="fnt"><a name="fn10" href="#fnm10">10</a></sup> গীত ২২:৬-৮</div>
<div class="fn"><sup class="fnt"><a name="fn11" href="#fnm11">11</a></sup> গীত ৬৯:২১</div>
<div class="fn"><sup class="fnt"><a name="fn12" href="#fnm12">12</a></sup> ইব্ৰী ১০:১৯,২০</div>
<div class="fn"><sup class="fnt"><a name="fn13" href="#fnm13">13</a></sup> গীত ৩১:৫</div>
<div class="fn"><sup class="fnt"><a name="fn14" href="#fnm14">14</a></sup> লূক ২:২৫,৩৮</div>
<div class="fn"><sup class="fnt"><a name="fn15" href="#fnm15">15</a></sup> লূক ৮:২,৩</div>
</div>
<!-- PARSED ABOVE; EDITING MAY BREAK PARSER -->
</body></html>