<html><head>
<meta http-equiv="Content-Type" content="text/html;charset=utf-8" />
<title>Matt 1 &ndash; মথি &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 1);">
<div id="navbar"><a href="../index.html">অসমীয়া বাইবেল</a> &ndash; <b>মথি</b> &ndash; <b>1</b> <a href="Matt_2.html">2</a> <a href="Matt_3.html">3</a> ... <a href="Matt_28.html">28</a> </div><hr>
<h1>Matt 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->নতুন নিয়ম পুস্তকৰ পাতনি<!--raw 1 bo --></b><!--endraw 1--> <!--raw 1 bo --><p/><!--endraw 1-->বাইবেল হৈছে ঈশ্বৰ নিশ্বাসিত বাণী আৰু এই বাণীৰ জৰিয়তে তেওঁৰ বিষয়ে অধিক জানিব পৰা যায়। যি লোক ঈশ্বৰৰ বিষয়ে জানিবলৈ ইচ্ছুক, সেই লোকসকলৰ বাবে তেওঁৰ মহানতা, তেওঁৰ পৰিকল্পনা, আৰু তেওঁৰ উদ্দেশ্য, এই বাণীৰ যোগেদি জানিব পাৰে। <!--raw 1 bo --><p/><!--endraw 1-->বাইবেল খন মূলতঃ দুভাগত বিভক্ত; ইয়াৰে এভাগক ‘পুৰণি নিয়ম’ আৰু আন এভাগক ‘নতুন নিয়ম’ কোৱা হয়। এই মূল দুই ভাগৰ ‘পুৰণি নিয়ম’ ভাগত পৃথিৱীৰ সৃষ্টি, ইয়াৰ আৰম্ভণি আৰু ইস্ৰায়েল জাতিৰ ইতিহাস সম্বন্ধে বৰ্ণিত আছে; আৰু ‘নতুন নিয়ম’ ভাগত ইতিহাসত উল্লেখ কৰা ধৰণে ঈশ্বৰে যি আচনি কৰিছিল, সেই লক্ষ্য বাস্তৱত পৰিণত হোৱা দেখা যায়। ‘নতুন নিয়ম’ হ’ল, সাতাইশ (২৭) খন ভিন্ন পুস্তকৰ সমষ্টি আৰু এই পুস্তক সমূহ ন (৯) জন ভিন্ন লিখকৰ দ্বাৰা লিখা। এই পুস্তক সমূহ খ্রীষ্টৰ জন্মৰ পঞ্চাশ (৫০) ৰ পৰা এশ (১০০) বছৰৰ পিছত লিপিৱদ্ধ কৰা হৈছিল। <!--raw 1 bo --><p/><!--endraw 1-->‘নতুন নিয়ম’ৰ চাৰি খন পুস্তকক ‘শুভবাৰ্তা’ বুলি কোৱা হয়। গ্ৰীক ভাষাত ‘গচপেল’ (gospel)ক অসমীয়া ভাষাত ‘শুভবাৰ্তা’ কোৱা হয়। এই ‘শুভবাৰ্তা’ পুস্তককেইখনে প্ৰভু যীচু খ্ৰীষ্টৰ জন্ম, জীৱন, পৰিচৰ্যা, মৃত্যু, আৰু পুনৰুত্থানৰ বিষয়ে কয়। তাৰ পাছত ‘পাঁচনিৰ কর্ম’ পুস্তক খনে মণ্ডলীৰ আৰম্ভণি, জন্ম; আৰু কেনেকৈ পেলেষ্টাইন আৰু ৰোম সাম্ৰাজ্যৰ পৰা আন আন অঞ্চললৈ সম্প্ৰষাৰণ হ’ল, সেই বিষয়ে বৰ্ণনা দিছে। মণ্ডলীৰ নতুন বিশ্বাসীসকলৰ বাবে গুৰুত্বপূর্ণ বিষয়, বিশ্বাস সম্বন্ধে জানিবলগীয়া উপদেশ, আৰু তেওঁলোকে কেনেকৈ মণ্ডলী পৰিচালনা কৰিছিল, সেই বিষয়ে সাধু পৌল, যোহন, পিতৰ, যাকোব, আৰু যিহূদাই লিখা পত্ৰত বৰ্ণনা আছে। এই বিষয় সমূহ ‘পাঁচনিৰ কৰ্ম’ পুস্তকৰ পাঁচ অধ্যায়ৰ পৰা ‘প্ৰকাশিত বাক্য’ পুস্তক খনৰ আগৰ পুস্তক সমূহত পোৱা যায়। ‘নতুন নিয়ম’ৰ শেষৰ পুস্তক খন হ’ল, ‘প্ৰকাশিত বাক্য’; এই পুস্তক খনত ভবিষ্যত বাণী সমূহ পোৱা যায়। এই পুস্তক খনত কোৱা হৈছে যে, প্ৰভু যীচু পুনৰ আহিব আৰু তেওঁ সকলোকে সঠিক শুদ্ধ ৰূপ দিব। <!--raw 1 bo --><p/><!--endraw 1-->‘মথিয়ে লিখা শুভবাৰ্তা’ পুস্তক খন ‘নতুন নিয়ম’ত থকা চাৰি খন শুভবাৰ্তা পুস্তকৰ মাজৰ এখন; এই পুস্তক খনত যীচু খ্ৰীষ্টৰ জীৱন সম্পর্কীয় বৰ্ণনা পোৱা যায়। মথি, মাৰ্ক, লূক, যোহন, এই চাৰি খন পুস্তকক ‘গ’চপেল’ (Gospel) বুলি কোৱা হয়; ইয়াৰ অৰ্থ হ’ল, ‘শুভবাৰ্তা’। এই পুস্তককেইখন যীচু খ্ৰীষ্টৰ পুনৰুত্থানৰ পাছত লিপিবদ্ধ কৰা হৈছিল। শাস্ত্ৰজ্ঞসকলে ‘মথিয়ে লিখা শুভবাৰ্তা’ কেতিয়া লিখা হৈছিল, সেই বিষয়ে সঠিককৈ ক’ব নোৱাৰে যদিও, সম্ভৱতঃ যীচু খ্ৰীষ্টৰ জন্মৰ ষাঠি (৬০) বছৰৰ পাছত বুলি মত দিয়ে। এই পুস্তক খন ক’ত লিখা হৈছিল, সেই বিষয়ে সঠিককৈ জানিব পৰা নগলেও, বহুতে কয়, এই পুস্তক খন পেলেষ্টাইনত লিখা হৈছিল, আৰু যথাসম্ভৱ যিৰূচালেম চহৰত। <!--raw 1 bo --><p/><!--endraw 1-->যীচু খ্ৰীষ্টই তেওঁৰ শিষ্য হ’বলৈ আমন্ত্রণ কৰাৰ আগেয়ে, এই পুস্তকৰ লিখক মথি এজন কৰ-সংগ্ৰহকাৰী লোক আছিল। এওঁক লেবী নামেৰেও জনা যায়। মথি যীচু খ্ৰীষ্টৰ বাৰ জন পাঁচনিৰ মাজৰ এজন আছিল। এওঁ ইহুদী লোকসকললৈ উদ্দেশ্য কৰি এই পুস্তক লিখিছিল। এই পুস্তকত ষাঠি (৬০) টাতকৈ অধিক ‘পুৰণি নিয়ম’ৰ উক্তিৰ উল্লেখ আছে। ইয়াৰ দ্বাৰা বুজা যায় যে, তেওঁৰ মনোভাৱ যীচুক মছীহ হিচাপে দেখুওৱা আৰু ভাৱবাণীৰ দ্বাৰাই কোৱা, ঈশ্বৰ মনোনীত মুক্তিদাতা। মথিয়ে স্বৰ্গৰাজ্য (ঈশ্বৰৰ ৰাজ্য)ৰ বিষয়েও বহু ঠাইত উল্লেখ কৰিছে। ইহুদী সকলে ধাৰণা কৰিছিল যে, আহিবলগীয়া মছীহ জনে এখন ৰাজনৈতিক সাম্রাজ্যৰ ৰজা হ’ব। মথিয়ে অতি যত্নৰে এই প্ৰত্যাহ্বান লৈ এখন আধ্যাত্মিক ৰাজ্যৰ কথা বৰ্ণনা কৰিছে। <!--raw 1 bo --><p/><!--endraw 1-->‘মথিয়ে লিখা শুভবাৰ্তা’ পুস্তক খন ‘নতুন নিয়ম’ আৰম্ভণী কৰিবলৈ এখন ভাল পুস্তক; কাৰণ, ইয়াত ‘পুৰণি নিয়ম’ৰ উক্তি সমূহ পোৱা যায়। এই পুস্তক খনেই ‘পুৰণি নিয়ম’ আৰু ‘নতুন নিয়ম’ক সংযোগ কৰিছে। শাস্ত্রজ্ঞসকলেও মত পোষণ কৰে যে, মথিয়ে মোচিয়ে লিখা পুস্তক সমূহক অনুসৰণ কৰিবলৈ চেষ্টা কৰিছিল। মথিয়ে ‘পুৰণি নিয়ম’ৰ প্ৰথম পাঁচ খন পুস্তক অনুসৰণ কৰিব বিচাৰিছিল। যীচু খ্ৰীষ্টৰ পৰ্বতত দিয়া উপদেশ (৫ অধ্যায়ৰ পৰা ৭ অধ্যায়) ঈশ্বৰে মোচিক বিধান দিয়াৰ লগত তুলনা কৰিব পৰা যায় (দ্বিতীয় বিৱৰণ ১৯:৩- ২৩:৩৩)। <!--raw 1 bo --><p/><!--endraw 1--><!--raw 1 bo --><b><!--endraw 1-->চমু বিৱৰণ :<!--raw 1 bo --></b><!--endraw 1--> <!--raw 1 bo --><p/><!--endraw 1-->• মথিয়ে যীচু খ্ৰীষ্টৰ জন্ম, তেওঁৰ পৰিচৰ্যাৰ আৰম্ভণি, এই পুস্তকৰ ১ অধ্যায়ৰ পৰা ৪ অধ্যায়ত উল্লেখ আছে। <!--raw 1 bo --><br/><!--endraw 1-->• দ্বিতীয়তে প্ৰভু যীচুৰ পৰিচৰ্যা, আৰু তেওঁৰ উপদেশ সমূহ ‘মথিয়ে লিখা শুভবাৰ্তা’ পুস্তক খনত ৫ অধ্যায়ৰ পৰা ২৫ অধ্যায়ত বৰ্ণনা কৰা আছে। <!--raw 1 bo --><br/><!--endraw 1-->• সৰ্বশেষত প্ৰভু যীচুৰ মৃত্যু আৰু পুনৰুত্থানৰ বিষয়ে মথিয়ে এই পুস্তকৰ ২৬ অধ্যায়ৰ পৰা ২৮ অধ্যায়ত লিখিছে।
</div>
<div class="biblehtmlcontent verses" id="verses">
<div class="v" id="v1"><h2>১ অধ্যায়।</h2><h2>যীচুৰ বংশাৱলী</h2><span class="vn">1</span> <span class="br-p"><br><br></span>যীচু খ্রীষ্ট দায়ুদৰ বংশৰ আৰু দায়ুদ অব্ৰাহামৰ বংশৰ লোক। যীচু খ্ৰীষ্টৰ বংশৰ তালিকা এই:-</div>
<div class="v" id="v2"><span class="vn">2</span> <span class="br-p"><br><br></span>অব্ৰাহামৰ পুত্ৰ ইচহাক; ইচহাকৰ পুত্ৰ যাকোব; যাকোবৰ পুত্ৰ যিহূদা আৰু তেওঁৰ ভায়েক-ককায়েক সকল ;</div>
<div class="v" id="v3"><span class="vn">3</span> <span class="br-p"><br><br></span>যিহূদাৰ পুত্ৰ পেৰচ আৰু চেৰহৰ, তেওঁলোকৰ মাক আছিল তামাৰ৷ পেৰচৰ পুত্ৰ হিষ্‌ৰোণ; হিষৰোণৰ পুত্ৰ ৰাম৷</div>
<div class="v" id="v4"><span class="vn">4</span> ৰামৰ পুত্ৰ অম্মীনাদব; অম্মীনাদবৰ পুত্ৰ নহ্‌চোন; নহ্‌চোনৰ পুত্ৰ চলমোন৷</div>
<div class="v" id="v5"><span class="vn">5</span> চল্‌মোনৰ পুত্ৰ বোৱজ - তেওঁৰ মাক আছিল ৰাহব৷ বোৱজৰ পুত্ৰ ওবেদ- তেওঁৰ মাক আছিল ৰূথ৷ ওবেদৰ পুত্ৰ যিচয়;</div>
<div class="v" id="v6"><span class="vn">6</span> যিচয়ৰ পুত্ৰ দায়ুদ ৰজা। দায়ুদৰ পুত্র চলোমন, তেওঁৰ মাক আছিল উৰিয়াৰ ভাৰ্য্যা।</div>
<div class="v" id="v7"><span class="vn">7</span> <span class="br-p"><br><br></span>চলোমনৰ পুত্ৰ ৰহবিয়াম; ৰহবিয়ামৰ পুত্ৰ অবিয়৷ অবিয়ৰ পুত্ৰ আচা;</div>
<div class="v" id="v8"><span class="vn">8</span> আচাৰ পুত্ৰ যিহোচাফট৷ যিহোচাফটৰ পুত্ৰ যোৰাম; যোৰামৰ পুত্ৰ উচিয়৷</div>
<div class="v" id="v9"><span class="vn">9</span> উচিয়ৰ পুত্ৰ যোথম; যোথমৰ পুত্ৰ আহচ; আহচৰ পুত্ৰ হিস্কিয়া৷</div>
<div class="v" id="v10"><span class="vn">10</span> হিস্কিয়াৰ পুত্ৰ মনচি; মনচিৰ পুত্ৰ আমোন; আমোনৰ পুত্ৰ যোচিয়া৷</div>
<div class="v" id="v11"><span class="vn">11</span> যোচিয়াৰ পুত্র যেখনীয়া আৰু তেওঁৰ ভায়েক সকল। ইস্রায়েল জাতিক বাবিল দেশলৈ বন্দী হিচাবে লৈ যোৱাৰ সময়ত এওঁলোক আছিল।</div>
<div class="v" id="v12"><span class="vn">12</span> <span class="br-p"><br><br></span>বাবিললৈ নিয়াৰ পাছত যেখনীয়াৰ পুত্ৰ চল্টীয়েলৰ জন্ম হ’ল৷ চল্টীয়েলৰ পুত্ৰ জৰুব্বাবিল;</div>
<div class="v" id="v13"><span class="vn">13</span> জৰুব্বাবিলৰ পুত্ৰ আবীহূদ৷ আবীহূদৰ পুত্ৰ ইলীয়াকীম; ইলীয়াকীমৰ পুত্ৰ আচোৰ৷</div>
<div class="v" id="v14"><span class="vn">14</span> আচোৰৰ পুত্ৰ চাদোক; চাদোকৰ পুত্ৰ আখীম৷ আখীমৰ পুত্ৰ ইলীহূদ;</div>
<div class="v" id="v15"><span class="vn">15</span> ইলীহূদৰ পুত্ৰ ইলিয়াচৰ৷ ইলিয়াচৰৰ পুত্ৰ মত্তন; মত্তনৰ পুত্ৰ যাকোব৷</div>
<div class="v" id="v16"><span class="vn">16</span> যাকোবৰ পুত্ৰ যোচেফ; তেওঁ মৰিয়মৰ স্বামী আৰু এই মৰিয়মৰ গর্ভত যীচুৰ জন্ম হয়, যি জনক খ্ৰীষ্ট বোলা হয়।</div>
<div class="v" id="v17"><span class="vn">17</span> <span class="br-p"><br><br></span>এইদৰে অব্ৰাহামৰ পৰা দায়ুদ লৈ মুঠ চৌদ্ধ পুৰুষ; দায়ুদৰ পৰা বাবিললৈ বন্দী কৰি নিয়া পর্যন্ত মুঠ চৌদ্ধ পুৰুষ; পুণৰ বাবিললৈ বন্দী কৰি নিয়াৰ পিচৰ পৰা খ্ৰীষ্ট লৈ মুঠ চৌদ্ধ পুৰুষ।</div>
<div class="v" id="v18"><h2>যীচুৰ জন্ম</h2><span class="vn">18</span> <span class="br-p"><br><br></span>যীচু খ্ৰীষ্টৰ জন্ম এইদৰে হ'ল৷ যীচুৰ মাক মৰিয়মক যোচেফলৈ বাগ্দান কৰা হৈছিল, কিন্তু তেওঁলোক একে লগ হোৱাৰ পূৰ্ব্বেই মৰিয়মে পবিত্ৰ আত্মাৰ শক্তিত গৰ্ভৱতী হোৱা অনুভৱ কৰিলে।</div>
<div class="v" id="v19"><span class="vn">19</span> তেওঁৰ স্বামী যোচেফ এজন ধাৰ্ম্মিক লোক হোৱাত মৰিয়মক মানুহৰ আগত নিন্দাৰ পাত্ৰ কৰিবলৈ ইচ্ছা নকৰি, গুপুতে ত্যাগ কৰিবলৈ মন কৰিলে।</div>
<div class="v" id="v20"><span class="vn">20</span> <span class="br-p"><br><br></span>তেওঁ যেতিয়া এইবোৰ কথা চিন্তা কৰিলে, তেতিয়া এজন প্ৰভুৰ দূত আহি সপোনত তেওঁক দৰ্শন দি কলে, “হে দায়ুদৰ বংশৰ সন্তান যোচেফ, তোমাৰ ভাৰ্য্যা মৰিয়মক গ্ৰহণ কৰিবলৈ ভয় নকৰিবা; কিয়নো তেওঁৰ গৰ্ভৰ সন্তান পবিত্ৰ আত্মাৰ পৰা হৈছে।</div>
<div class="v" id="v21"><span class="vn">21</span> তেওঁ এটি পুত্ৰ প্ৰসৱ কৰিব আৰু তুমি তেওঁৰ নাম যীচু থবা। কাৰণ তেৱেঁই নিজৰ লোকক তেওঁলোকৰ পাপবোৰৰ পৰা মুক্ত কৰিব।”</div>
<div class="v" id="v22"><span class="vn">22</span> <span class="br-p"><br><br></span>এই সকলো ঘটিছিল যাতে ভাৱবাদীৰ দ্বাৰাই প্ৰভুৱে এই যি বচন কোৱাইছিল সেয়া পূর্ণ হয়:</div>
<div class="v" id="v23"><span class="vn">23</span> <span class="br-p"><br><br></span><span class="br-ind"><br><span class="indent">&nbsp;</span></span>"চোৱা, সেই কুমাৰী গৰ্ভৱতী হৈ এটি পুত্ৰ প্ৰসৱ কৰিব,<br> <span class="br-ind"><br><span class="indent">&nbsp;</span></span>আৰু তেওঁলোকে তেওঁৰ নাম ইম্মানূৱেল থব;<br> <span class="br-ind"><br><span class="indent">&nbsp;</span></span>এই নামৰ অৰ্থ আমাৰ লগত ঈশ্বৰ।<br></div>
<div class="v" id="v24"><span class="vn">24</span> <span class="br-p"><br><br></span>পাছত যোচেফে টোপনিৰ পৰা সাৰ পাই উঠি, প্ৰভুৰ দূতে তেওঁক আজ্ঞা দিয়াৰ দৰে নিজৰ ভাৰ্য্যাৰূপে মৰিয়মক গ্ৰহণ কৰিলে।</div>
<div class="v" id="v25"><span class="vn">25</span> কিন্তু পুত্ৰ প্ৰসৱ নকৰা পর্যন্ত যোচেফে তেওঁৰ সৈতে সহবাস নকৰিলে। পাছত যোচেফে সেই সন্তানৰ নাম যীচু থলে।</div>
</div>
<!-- PARSED ABOVE; EDITING MAY BREAK PARSER -->
</body></html>