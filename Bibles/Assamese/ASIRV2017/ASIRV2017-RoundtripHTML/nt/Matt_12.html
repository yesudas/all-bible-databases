<html><head>
<meta http-equiv="Content-Type" content="text/html;charset=utf-8" />
<title>Matt 12 &ndash; মথি &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 12);">
<div id="navbar"><a href="../index.html">অসমীয়া বাইবেল</a> &ndash; <b>মথি</b> &ndash; <a href="Matt_1.html">1</a> ... <a href="Matt_10.html">10</a> <a href="Matt_11.html">11</a> <b>12</b> <a href="Matt_13.html">13</a> <a href="Matt_14.html">14</a> ... <a href="Matt_28.html">28</a> </div><hr>
<h1>Matt 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>১২ অধ্যায়।</h2><h2>বিশ্ৰামবাৰৰ বিষয়ে শিক্ষা</h2><span class="vn">1</span> <span class="br-p"><br><br></span>এদিন বিশ্ৰাম বাৰে শিষ্য সকলৰ সৈতে যীচু শস্যক্ষেত্ৰৰ মাজেদি গৈ আছিল। সেই সময়ত তেওঁৰ শিষ্য সকলৰ ভোক লাগিছিল বাবে তেওঁলোকে শস্যৰ থোক ছিঙি ছিঙি খাব ধৰিলে।</div>
<div class="v" id="v2"><span class="vn">2</span> ইয়াকে দেখি ফৰীচী সকলে তেওঁক কলে, “চাওঁক, বিধানৰ মতে বিশ্ৰাম বাৰে যি কৰ্ম কৰিব নাপায়, সেই কৰ্ম আপোনাৰ শিষ্য সকলে কৰিছে।”</div>
<div class="v" id="v3"><span class="vn">3</span> তেতিয়া যীচুৱে তেওঁলোকক কলে, “দায়ুদ আৰু তেওঁৰ সঙ্গী সকলৰ যেতিয়া ভোক লাগিছিল, তেতিয়া তেওঁ যি কৰিছিল সেই বিষয়ে জানো আপোনালোকে পঢ়া নাই?</div>
<div class="v" id="v4"><span class="vn">4</span> কেনেকৈ, তেওঁ ঈশ্বৰৰ গৃহত সোমাই উৎসর্গৰ পিঠা খাইছিল; সেই দর্শন পিঠা বিধান মতে তেওঁ আৰু তেওঁৰ লগত থকা সকলে অৱশ্যেই খোৱা উচিত নাছিল৷ সেই পিঠা কেৱল পুৰোহিত সকলেহে খাব পাৰে।</div>
<div class="v" id="v5"><span class="vn">5</span> তাৰোপৰি আপোনালোকে মোচিৰ বিধানত পঢ়া নাই নে, বিশ্রাম বাৰে যে পুৰোহিত সকলে মন্দিৰত বিশ্ৰাম বাৰৰ নিয়ম উলঙ্ঘন কৰিলেও নিৰ্দ্দোষী হয়?</div>
<div class="v" id="v6"><span class="vn">6</span> কিন্তু মই আপোনালোকক কওঁ, মন্দিৰতকৈয়ো মহান এজন ইয়াত আছে।</div>
<div class="v" id="v7"><span class="vn">7</span> ‘মই বলিদান নোখোজো, দয়াহে খোজো’<sup class="fnm"><a name="fnm1" href="#fn1">1</a></sup> শাস্ত্রৰ এই কথাৰ অৰ্থ আপোনালোকে জনা হ’লে, নিৰ্দ্দোষী সকলক দোষী নকৰিলেহেঁতেন।</div>
<div class="v" id="v8"><span class="vn">8</span> কিয়নো মানুহৰ পুত্ৰই বিশ্ৰাম বাৰৰ অধিপতি।"</div>
<div class="v" id="v9"><h2>যীচুৱে এজন পঙ্গুক সুস্থ কৰা</h2><span class="vn">9</span> <span class="br-p"><br><br></span>তাৰ পাছত যীচু সেই ঠাইৰ পৰা গ’ল আৰু তেওঁলোকৰ নাম-ঘৰত সোমাল।</div>
<div class="v" id="v10"><span class="vn">10</span> তাত এজন মানুহ আছিল, আৰু সেই মানুহ জনৰ এখন হাত শুকাই গৈছিল। যীচুক পাপ কৰাৰ অপৰাধত দোষ দিবৰ উদ্দেশ্যে ফৰীচী সকলে তেওঁক সুধিলে, “বিধান অনুসাৰে বিশ্ৰাম বাৰে সুস্থ কৰিব পায় নে?</div>
<div class="v" id="v11"><span class="vn">11</span> তাতে তেওঁ তেওঁলোকক ক’লে, “আপোনালোকৰ মাজৰ কাৰোবাৰ যদি কেৱল এটা মেৰ<sup class="fnm"><a name="fnm2" href="#fn2">2</a></sup> থাকে আৰু সেই মেৰ<sup class="fnm"><a name="fnm3" href="#fn3">3</a></sup>টো যদি বিশ্ৰাম বাৰে গাতত পৰে, তেনেহলে তাক ধৰি তুলি আনিবলৈ নোযোৱা কোনোবা আছে নে?</div>
<div class="v" id="v12"><span class="vn">12</span> তেন্তে মেৰ<sup class="fnm"><a name="fnm4" href="#fn4">4</a></sup>তকৈ মানুহ কিমান বহুমূলীয়া! এই হেতুকে, বিশ্ৰামবাৰে ভাল কৰ্ম কৰা উচিত।"</div>
<div class="v" id="v13"><span class="vn">13</span> তাৰ পাছত যীচুৱে সেই মানুহ জনক ক’লে, “তোমাৰ হাত খন মেলি দিয়া।” তাতে মানুহ জনে নিজৰ হাত খন মেলি দিয়াত, সেই হাত খন সম্পূর্ণ সুস্থ হৈ আন খন হাতৰ নিচিনা হ’ল।</div>
<div class="v" id="v14"><span class="vn">14</span> তেতিয়া ফৰীচী সকল বাহিৰলৈ ওলাই গ’ল আৰু যীচুক বধ কৰিবৰ কাৰণে তেওঁৰ বিৰুদ্ধে চক্রান্ত কৰিবলৈ ধৰিলে।</div>
<div class="v" id="v15"><h2>যীচু ঈশ্বৰৰ মনোনীত দাস</h2><span class="vn">15</span> <span class="br-p"><br><br></span>যীচুৱে সেই বিষয়ে বুজি পোৱাত, তেওঁ তাৰ পৰা আতৰি গ’ল৷ তেতিয়া বহু মানুহ তেওঁৰ পাছে পাছে গ’ল আৰু সেই লোক সকলক তেওঁ সুস্থ কৰিলে।</div>
<div class="v" id="v16"><span class="vn">16</span> যীচুৱে তেওঁলোকক তেওঁৰ বিষয়ে আনৰ আগত কৈ নুফুৰিবলৈ সাৱধান কৰি দিলে।</div>
<div class="v" id="v17"><span class="vn">17</span> এইদৰে যিচয়া ভাৱবাদীৰ যোগেদি কোৱা এই কথা পূর্ণ হ’ল;<sup class="fnm"><a name="fnm5" href="#fn5">5</a></sup> বোলে-</div>
<div class="v" id="v18"><span class="vn">18</span> <span class="br-p"><br><br></span><span class="br-ind"><br><span class="indent">&nbsp;</span></span>চোৱা, তেওঁ মোৰ সেৱক,<br> <span class="br-ind"><br><span class="indent">&nbsp;</span></span>তেওঁক মই মনোনীত কৰিলো।<br> <span class="br-ind"><br><span class="indent">&nbsp;</span></span>তেৱেঁই মোৰ প্ৰিয়জন,<br> <span class="br-ind"><br><span class="indent">&nbsp;</span></span>মোৰ প্রাণ তেওঁতেই পৰম সন্তুষ্ট হয়।<br> <span class="br-ind"><br><span class="indent">&nbsp;</span></span>মই তেওঁৰ ওপৰত মোৰ আত্মা দিম,<br> <span class="br-ind"><br><span class="indent">&nbsp;</span></span>তাতে তেওঁ অনা-ইহুদী সকলক<br> <span class="br-ind"><br><span class="indent">&nbsp;</span></span>ন্যায়-বিচাৰ ঘোষণা কৰিব।<br></div>
<div class="v" id="v19"><span class="vn">19</span> <span class="br-p"><br><br></span>তেওঁ দ্বন্দ্ব নকৰিব বা আটাহ নাপাৰিব; <span class="br-p"><br><br></span><span class="br-ind"><br><span class="indent">&nbsp;</span></span>আলিবাটত কোনেও তেওঁৰ মাত নুশুনিব!<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ন্যায়-বিচাৰ জয়যুক্তলৈ প্রচাৰ নকৰে মানে,<br> <span class="br-ind"><br><span class="indent">&nbsp;</span></span>তেওঁ থেতেলি যোৱা নল নাভাঙিব,<br> <span class="br-ind"><br><span class="indent">&nbsp;</span></span>ধোৱাঁই থকা শলিতাও নুনুমাব;<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আৰু অনা-ইহুদী সকলে তেওঁৰ নামত আশা ৰাখিব।"<br></div>
<div class="v" id="v22"><h2>ভূতে পোৱা এজন লোকক সুস্থ কৰা; ফৰীচী সকলে যীচুক নিন্দা কৰা আৰু ক্ষমা নোহোৱা পাপ</h2><span class="vn">22</span> <span class="br-p"><br><br></span>সেই সময়ত মানুহ কিছুমানে ভূতে পোৱা মানুহ এজনক যীচুৰ ওচৰলৈ লৈ আহিল। মানুহ জন অন্ধ আৰু বোবা আছিল। যীচুৱে তেওঁক সুস্থ কৰাত সেই বোবাই কথা ক’লে আৰু দৃষ্টিও পালে।</div>
<div class="v" id="v23"><span class="vn">23</span> তাতে সকলো লোকে বিস্ময় মানি ক’লে, “এই মানুহ দায়ুদৰ বংশধৰ হ’ব পাৰে নে?</div>
<div class="v" id="v24"><span class="vn">24</span> <span class="br-p"><br><br></span>ফৰীচী সকলে যীচুৰ এই আচৰিত কার্যৰ কথা শুনি ক’লে, “এই মানুহে ভূতবোৰৰ ৰজা বেলচবূবৰ সহায় অবিহনে ভূতক নেখেদায়।”</div>
<div class="v" id="v25"><span class="vn">25</span> কিন্তু যীচুৱে ফৰীচী সকলৰ মনৰ ভাৱ বুজিব পাৰি তেওঁলোকক ক’লে, “যি ৰাজ্য নিজৰ মাজতে বিবাদ কৰি ভাগ ভাগ হয়, সেই ৰাজ্য ধ্বংস হয় আৰু যি নগৰ বা পৰিয়াল নিজৰ মাজতে বিবাদত লিপ্ত হৈ বিভক্ত হয়, সেই নগৰ বা পৰিয়াল বর্তি নাথাকিব।</div>
<div class="v" id="v26"><span class="vn">26</span> <span class="br-p"><br><br></span>চয়তানে যদি চয়তানকে খেদায়, তেন্তে সি নিজৰ মাজতে ভাগ ভাগ হয়; তেতিয়া তাৰ ৰাজ্য কেনেকৈ বর্তি থাকিব?</div>
<div class="v" id="v27"><span class="vn">27</span> মই যদি বেলচবূবৰ শক্তিৰ সহায়ত ভূতৰ আত্মা খেদাও, তেন্তে আপোনালোকৰ অনুগামী সকলে কি শক্তিৰ সহায়ত সিহতক খেদায়? গতিকে আপোনালোকৰ অনুগামী সকলে আপোনালোকক সঠিক কথা কৈছে নে নাই বিচাৰ কৰিব।</div>
<div class="v" id="v28"><span class="vn">28</span> <span class="br-p"><br><br></span>কিন্তু মই যদি ঈশ্বৰৰ আত্মাৰ দ্বাৰাই ভূতবোৰক খেদাও, তেন্তে ঈশ্বৰৰ ৰাজ্য অৱশ্যেই আপোনালোকৰ ওচৰ আহি পালে।</div>
<div class="v" id="v29"><span class="vn">29</span> বলৱান জনক প্ৰথমে নাবান্ধিলে কোনোবাই জানো তেওঁৰ ঘৰত সোমাই বস্তু লুট কৰিব পাৰে? বলৱান জনক বন্দী কৰাৰ পাছতহে তেওঁৰ ঘৰৰ সকলো বস্তু তেওঁ লুট কৰিব পাৰিব।</div>
<div class="v" id="v30"><span class="vn">30</span> যি জন মোৰ পক্ষত নহয়, তেওঁ মোৰ বিপক্ষ; আৰু যি জনে মোৰ সৈতে নচপায়, তেওঁ সিচি পেলায়।</div>
<div class="v" id="v31"><span class="vn">31</span> এই হেতুকে মই আপোনালোকক কওঁ, মানুহৰ সকলো পাপ আৰু ঈশ্বৰ-নিন্দাৰ ক্ষমা হ’ব, কিন্তু পবিত্ৰ আত্মাৰ বিৰুদ্ধে কোৱা কোনো নিন্দাজনক কথা ক্ষমা কৰা নহ’ব।</div>
<div class="v" id="v32"><span class="vn">32</span> মানুহৰ পুত্ৰৰ বিৰুদ্ধে কোনোৱে কথা ক’লে, তেওঁক ক্ষমা কৰা হ’ব, কিন্তু কোনোৱে পবিত্ৰ আত্মাৰ বিৰুদ্ধে কথা ক’লে তেওঁক ইহলোকত বা পৰলোকতো ক্ষমা কৰা নহব।</div>
<div class="v" id="v33"><h2>ফলৰ দ্বাৰা গছ চিনিব পাৰি</h2><span class="vn">33</span> <span class="br-p"><br><br></span>গছ ভাল হ’লে ফল ভাল হয় আৰু গছ বেয়া হ’লে ফল বেয়া হয়। কিয়নো এজোপা গছক তাৰ ফল দেখি চিনিব পাৰি।</div>
<div class="v" id="v34"><span class="vn">34</span> সৰ্পৰ বংশধৰ সকল! নিজে বেয়া হৈ কেনেকৈ আপোনালোকে ভাল কথা ক’ব পাৰিব? মানুহৰ অন্তৰ যি কথাৰে পূর্ণ থাকে, মুখে সেই কথাকে কয়।</div>
<div class="v" id="v35"><span class="vn">35</span> ভাল মানুহে তেওঁৰ অন্তৰত ভৰি থকা ভাল সঞ্চয়ৰ পৰা ভাল কথা উলিয়ায় আৰু বেয়া মানুহে তেওঁৰ অন্তৰত ভৰি থকা বেয়া সঞ্চয়ৰ পৰা বেয়া কথা উলিয়ায়।</div>
<div class="v" id="v36"><span class="vn">36</span> কিন্তু মই আপোনালোকক কওঁ, লোক সকলে যি সকলো অনৰ্থক কথা কয়, বিচাৰৰ দিনা প্রত্যেকটো কথাৰ হিচাব তেওঁলোকে দিব লাগিব।</div>
<div class="v" id="v37"><span class="vn">37</span> কিয়নো আপোনাৰ নিজৰ কথাৰ দ্বাৰাই আপোনাক নিৰ্দ্দোষী বুলি কোৱা হব আৰু আপোনাৰ নিজৰ কথাৰ দ্বাৰাই আপোনাক দোষী বুলি কোৱা হব।</div>
<div class="v" id="v38"><h2>ফৰীচী সকলে যীচুৰ ওচৰত চিন বিচৰা</h2><span class="vn">38</span> <span class="br-p"><br><br></span>তাৰ পিছত কেইজনমান বিধানৰ অধ্যাপক আৰু ফৰীচীয়ে যীচুক উত্তৰ দি ক’লে, “হে গুৰু, আমি আপোনাৰ পৰা চিন হিচাবে এটা আচৰিত কাম চাবলৈ ইচ্ছা কৰো।”</div>
<div class="v" id="v39"><span class="vn">39</span> কিন্তু যীচুৱে উত্তৰ দি তেওঁলোকক ক’লে, “এই যুগৰ দুষ্ট আৰু ব্যভিচাৰী মানুহে চিন বিচাৰে; কিন্তু যোনা ভাববাদীৰ চিনৰ বাহিৰে আন কোনো চিন তেওঁলোকক দেখুওৱা নহব।</div>
<div class="v" id="v40"><span class="vn">40</span> যোনা যেনেকৈ তিনি দিন তিনি ৰাতি ডাঙৰ মাছৰ পেটৰ ভিতৰত আছিল, তেনেকৈ মানুহৰ পুত্ৰও তিনি দিন তিনি ৰাতি মাটিৰ তলত থাকিব।</div>
<div class="v" id="v41"><span class="vn">41</span> <span class="br-p"><br><br></span>বিচাৰৰ দিনা এই কালৰ মানুহৰে সৈতে নীনবি নগৰৰ লোক সমূহ উঠি তেওঁলোকক দোষী কৰিব, কিয়নো নীনবিৰ লোক সকলে যোনাৰ প্রচাৰৰ ফলত মন পালটন কৰিছিল। চাওঁক, ইয়াত যোনাতকৈয়ো অধিক মহান এজন আছে।</div>
<div class="v" id="v42"><span class="vn">42</span> <span class="br-p"><br><br></span>বিচাৰৰ দিনা এই কালৰ মানুহেৰে সৈতে দক্ষিণ দেশৰ ৰাণীয়ে উঠি তেওঁলোকক দোষী কৰিব, কিয়নো চলোমন ৰজাৰ জ্ঞানৰ কথা শুনিবলৈ তেওঁ পৃথিবীৰ শেষ সীমাৰ পৰা আহিছিল। চাওঁক, ইয়াত চলোমনতকৈয়ো অধিক মহান এজন আছে।</div>
<div class="v" id="v43"><span class="vn">43</span> <span class="br-p"><br><br></span>যেতিয়া কোনো অশুচি আত্মা কোনো মানুহৰ পৰা বাহিৰ ওলায়, তেতিয়া সি জিৰণি বিচাৰি পানী নথকা শুকান ঠাইবোৰত ঘুৰি ফুৰে। কিন্তু সি যেতিয়া সেই ঠাই নাপায়;</div>
<div class="v" id="v44"><span class="vn">44</span> তেতিয়া সি কয়, ‘যি ঘৰৰ পৰা ওলাই আহিলো, পুনৰ মই সেই ঘৰলৈকে উলটি যাম।’ পাছত সি যেতিয়া ঘূৰি আহি দেখে, কোনোবাই সেই ঘৰ সৰাপোঁচা কৰি সকলো সজাই-পৰাই পৰিস্কাৰ কৰি থৈছে;</div>
<div class="v" id="v45"><span class="vn">45</span> তেতিয়া সেই অশুচি আত্মাই গৈ নিজতকৈয়ো দুষ্ট আন সাতোটা দুষ্ট আত্মাক লগত লৈ আনে আৰু তাতে সোমাই বাস কৰে। তাতে সেই মানুহৰ প্ৰথম অৱস্থাতকৈ শেষ অৱস্থা অধিক বেয়া হৈ যায়। এই কালৰ দুষ্ট লোক সকলৰ অৱস্থাও তেনে হ’ব।</div>
<div class="v" id="v46"><h2>যীচুৰ অনুকাৰী সকলেই তেওঁৰ পৰিয়াল</h2><span class="vn">46</span> <span class="br-p"><br><br></span>যীচুৱে যেতিয়া লোক সকলৰ আগত কথা কৈ আছিল, তেতিয়া তেওঁৰ মাক আৰু ভায়েক সকলে আহি তেওঁৰ সৈতে কথা পাতিবৰ বাবে বাহিৰত থিয় হৈ অপেক্ষা কৰি আছিল।</div>
<div class="v" id="v47"><span class="vn">47</span> তেনেতে কোনো এজন লোকে তেওঁক ক’লে, “চাওঁক, আপোনাৰ মা আৰু ভাই সকলে আপোনাৰ লগত কথা পাতিবৰ কাৰণে বাহিৰত থিয় হৈ আছে।”</div>
<div class="v" id="v48"><span class="vn">48</span> যীচুৱে তেতিয়া সেই লোক জনক ক’লে, “কোন মোৰ মা নাইবা মোৰ ভাই সকলেই বা কোন?”</div>
<div class="v" id="v49"><span class="vn">49</span> তাৰ পাছত তেওঁ নিজৰ হাত খন মেলি শিষ্য সকলৰ ফালে দেখুৱাই ক’লে, “এয়া চাওঁক, এওঁলোকেই মোৰ মা আৰু মোৰ ভাই সকল!</div>
<div class="v" id="v50"><span class="vn">50</span> কাৰণ, যি কোনোৱে মোৰ স্বৰ্গত থকা পিতৃৰ ইচ্ছা পালন কৰে, তেওঁলোকেই মোৰ ভাই-ভনী আৰু মা।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> মই…খোজো হোচেয়া ৬:৬</div>
<div class="fn"><sup class="fnt"><a name="fn2" href="#fnm2">2</a></sup> মেৰ ছাগ বা এক শ্ৰেণীৰ ভেড়া ছাগলী</div>
<div class="fn"><sup class="fnt"><a name="fn3" href="#fnm3">3</a></sup> মেৰ-ছাগ বা ভেড়া প্ৰজাতিৰ ছাগলী</div>
<div class="fn"><sup class="fnt"><a name="fn4" href="#fnm4">4</a></sup> মেৰ-ছাগ বা ভেড়া প্ৰজাতিৰ ছাগলী</div>
<div class="fn"><sup class="fnt"><a name="fn5" href="#fnm5">5</a></sup> যিচয়া ৪২:১-৪</div>
</div>
<!-- PARSED ABOVE; EDITING MAY BREAK PARSER -->
</body></html>