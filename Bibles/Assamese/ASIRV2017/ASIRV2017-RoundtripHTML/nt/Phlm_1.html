<html><head>
<meta http-equiv="Content-Type" content="text/html;charset=utf-8" />
<title>ফিলীমন &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Phlm', 1);">
<div id="navbar"><a href="../index.html">অসমীয়া বাইবেল</a> &ndash; <b>ফিলীমন</b></div><hr>
<h1>Phlm</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->‘ফিলীমনৰ প্রতি পত্র’ৰ পাতনি<!--raw 1 bo --></b><!--endraw 1--> <!--raw 1 bo --><p/><!--endraw 1-->‘ফিলীমনৰ প্রতি পত্র’ অতি চুটি পুস্তক। এই পত্ৰ খন পাঁচনি পৌলৰ দ্বাৰাই লিখা হৈছিল (১:১)। সাধু পৌল বন্দী অৱস্থাত থকা সময়ত এই পত্ৰখন লিখিছিল। সম্ভৱতঃ তেওঁ ৰোমত থাকোতে এই পত্ৰখন লিখিছিল। প্রভু যীচু খ্রীষ্টৰ জন্মৰ প্রায় ৬১ বছৰৰ পিছত এই পত্ৰখন লিখিছিল। হয়তো সেই সময়ত তেওঁ ৰোমত আছিল। সেই সময়তে বোধহয় তেওঁ ‘কলচীয়া পত্র’ খনো লিখিছিল। <!--raw 1 bo --><p/><!--endraw 1-->এই পত্রখন তেওঁ ফিলীমন নামৰ এজন ব্যক্তিলৈ লিখিছিল। ফিলীমন এজন মণ্ডলীৰ সদস্য আৰু দাস (ক্রীতদাস)সকলৰ গৰাকী আছিল। সাধু পৌলে তেওঁলৈ লিখি জনাইছিল যে, ওনীচিমাচক যেন শাস্তি নিদিয়ে; এইজন দাস ফিলীমনৰ ওচৰৰ পৰা পলাই গৈছিল। ৰোমান বিধি অনুসৰি ওনীচিমাচক মৃত্যুদণ্ড দিবলৈ ফিলীমনৰ সম্পূৰ্ণ অধিকাৰ আছিল। কিন্তু ওনীচিমাচক এজন খ্রীষ্টীয়ান ভাইৰ দৰে গ্রহণ কৰিবলৈ সাধু পৌলে এক প্রভাৱশালী বিতৰ্কৰে ফিলীমনক উৎসাহিত কৰিছিল। কেৱল সেয়াই নহয়, সাধু পৌলে তেওঁৰ লগে লগে পৰিচৰ্যা কৰিবলৈ ওনীচিমাচক যেন অনুমতি দিয়ে, তাৰ বাবেও পৰামৰ্শ দিছিল (১:১৩-১৪)। <!--raw 1 bo --><p/><!--endraw 1--><!--raw 1 bo --><b><!--endraw 1-->চমূ বিৱৰণঃ<!--raw 1 bo --></b><!--endraw 1--> <!--raw 1 bo --><p/><!--endraw 1-->• সাধু পৌলে ফিলীমনক সম্ভাষণ জনোৱা<!--raw 1 bo --><em><!--endraw 1-->(১:১-৩)।<!--raw 1 bo --></em><!--endraw 1--> <!--raw 1 bo --><br/><!--endraw 1-->• তাৰ পিছত ফিলীমনে ওনীচিমাচক খ্রীষ্টীয়ান ভাইৰ দৰে গ্রহণ কৰিবলৈ সাধু পৌলৰ নিবেদন<!--raw 1 bo --><em><!--endraw 1-->(১:৪-২১)।<!--raw 1 bo --></em><!--endraw 1--> <!--raw 1 bo --><br/><!--endraw 1-->• অৱশেষত, সাধু পৌলে তেওঁৰ কিছুমান পৰিকল্পনা বাখ্যা কৰি, শুভেচ্ছা পঠিয়াই সামৰণি মাৰিছে<!--raw 1 bo --><em><!--endraw 1-->(১:২২-২৫)<!--raw 1 bo --></em><!--endraw 1-->
</div>
<div class="biblehtmlcontent verses" id="verses">
<div class="v" id="v1"><h2>১ অধ্যায়</h2><h2>ফিলীমনৰ দাস ওনীচিমক প্ৰেমেৰে গ্ৰহন কৰিবলৈ নিবেদন</h2><span class="vn">1</span> <span class="br-p"><br><br></span>খ্ৰীষ্ট যীচুৰ বন্দীয়াৰ পৌল<sup class="fnm"><a name="fnm1" href="#fn1">1</a></sup> আৰু আমাৰ ভাই তীমথিয়ৰ<sup class="fnm"><a name="fnm2" href="#fn2">2</a></sup> পৰা আমাৰ প্ৰিয় ভাই আৰু সহকর্মী ফিলীমনৰ প্রতি,</div>
<div class="v" id="v2"><span class="vn">2</span> আৰু আমাৰ ভনী আপ্পিয়া, সহসেনা আর্খিপ্প আৰু তোমাৰ ঘৰত গোট খোৱা মণ্ডলীৰ প্রতি,</div>
<div class="v" id="v3"><span class="vn">3</span> আমাৰ পিতৃ ঈশ্বৰ আৰু প্ৰভু যীচু খ্ৰীষ্টৰ পৰা অনুগ্রহ আৰু শান্তি কামনা কৰিলোঁ।</div>
<div class="v" id="v4"><span class="vn">4</span> <span class="br-p"><br><br></span>মোৰ প্ৰাৰ্থনাত মই তোমাৰ নাম উল্লেখ কৰি, সদায় মোৰ ঈশ্বৰৰ ধন্যবাদ দিওঁ,</div>
<div class="v" id="v5"><span class="vn">5</span> কিয়নো প্রভু যীচুৰ প্রতি তোমাৰ বিশ্বাস আৰু ঈশ্বৰৰ সকলো পবিত্র লোকৰ প্রতি থকা তোমাৰ প্রেমৰ কথা শুনিবলৈ পালোঁ।</div>
<div class="v" id="v6"><span class="vn">6</span> তোমাৰ বিশ্বাসৰ সহভাগিতা যেন আমাৰ লগত থকা সকলো উত্তম বিষয়ৰ জ্ঞানত খ্ৰীষ্টত কাৰ্যসাধক হয়, এনে প্ৰাৰ্থনা কৰোঁ।</div>
<div class="v" id="v7"><span class="vn">7</span> হে ভাই, তোমাৰ প্রেমত মই অতি আনন্দ আৰু সান্ত্বনা পালোঁ, কিয়নো তোমাৰ দ্বাৰা ঈশ্বৰৰ পবিত্র লোক সকলৰ হৃদয় পুনৰাই সজীৱ কৰা হ’ল।</div>
<div class="v" id="v8"><span class="vn">8</span> <span class="br-p"><br><br></span>গতিকে যি উচিত সেইটো কৰিবৰ বাবে তোমাক আজ্ঞা দিবলৈ যীচু খ্রীষ্টত মোৰ সাহস আছে,</div>
<div class="v" id="v9"><span class="vn">9</span> তথাপি মই তোমাক, প্ৰেমৰ কাৰণে ইয়াৰ পৰিৱর্তে অনুৰোধ কৰোঁ। মই পৌল, বৃদ্ধ হৈছো আৰু এতিয়া খ্রীষ্ট যীচুৰ কাৰণে মই বন্দী।</div>
<div class="v" id="v10"><span class="vn">10</span> <span class="br-p"><br><br></span>মোৰ বন্দী অৱস্থাত জন্ম<sup class="fnm"><a name="fnm3" href="#fn3">3</a></sup> হোৱা বিশ্বাসৰ পুত্র ওনীচিমৰ প্রসংগত মই তোমাক অনুৰোধ কৰোঁ;</div>
<div class="v" id="v11"><span class="vn">11</span> তেওঁ আগেয়ে তোমাৰ অনুপকাৰী আছিল, কিন্তু এতিয়া তোমাৰ আৰু মোৰ বাবেও উপকাৰী হ’ল।</div>
<div class="v" id="v12"><span class="vn">12</span> যি জন মোৰ প্ৰাণৰ প্ৰিয়, তেওঁকেই মই তোমাৰ ওচৰলৈ উভতাই পঠালোঁ।</div>
<div class="v" id="v13"><span class="vn">13</span> শুভবাৰ্তাৰ কাৰণে হোৱা মোৰ বন্ধনত, তোমাৰ সলনি তেওঁ যেন মোৰ পৰিচৰ্যা কৰে, এই কাৰণে মই তেওঁক লগত ৰাখিব খুজিছিলোঁ৷</div>
<div class="v" id="v14"><span class="vn">14</span> <span class="br-p"><br><br></span>কিন্তু তোমাৰ অনুমতি অবিহনে মই একো কৰিবলৈ আৱশ্যক নেদেখিলোঁ, সেয়েহে তোমাৰ সৎ গুণ উপায়ন্তৰ হৈ কৰা নহওক, কিন্তু স্ব-ইচ্ছাৰে হওক।</div>
<div class="v" id="v15"><span class="vn">15</span> সম্ভৱত: তেওঁক চিৰকাল পাবৰ বাবে, তোমাৰ পৰা কিছু সময়ৰ কাৰণে পৃথক কৰা হৈছিল।</div>
<div class="v" id="v16"><span class="vn">16</span> এজন দাসৰ দৰে নহয়, কিন্তু দাসতকৈ শ্রেষ্ঠ, বিশেষকৈ মোৰ বাবে এজন প্রিয় ভাইৰ দৰে; মাংস<sup class="fnm"><a name="fnm4" href="#fn4">4</a></sup> আৰু প্রভু উভয়তে তোমালৈও অধিক প্রিয়।</div>
<div class="v" id="v17"><span class="vn">17</span> <span class="br-p"><br><br></span>যদি তুমি মোক সহভাগী<sup class="fnm"><a name="fnm5" href="#fn5">5</a></sup> বুলি গণ্য কৰা তেনেহলে মোৰ তুল্য বুলি তেওঁক গ্ৰহণ কৰিবা।</div>
<div class="v" id="v18"><span class="vn">18</span> আৰু তেওঁ যদি তোমাক কিবা অন্যায় কৰিলে বা ধৰুৱা হৈছে, তেনেহলে তাক মোৰ বুলিয়েই গণনা কৰিবা।</div>
<div class="v" id="v19"><span class="vn">19</span> মই পৌল, নিজ মনৰ সৈতে নিজ হাতে লিখিলোঁ, মই পৰিশোধ কৰিম। তোমাৰ জীৱনৰ কাৰণে তুমি যে মোৰ ওচৰত ঋণী, কিন্তু সেই বিষয়ে মই কোৱা নাই।</div>
<div class="v" id="v20"><span class="vn">20</span> হয় ভাই, প্রভুত মোক আনন্দিত হ’বলৈ দিয়া আৰু খ্রীষ্টত মোৰ প্ৰাণ পুনৰ সতেজ কৰা।</div>
<div class="v" id="v21"><span class="vn">21</span> <span class="br-p"><br><br></span>তোমাৰ আনুগত্যতাত আত্মবিশ্বাস<sup class="fnm"><a name="fnm6" href="#fn6">6</a></sup> আছে, সেয়েহে মই তোমালৈ লিখিলোঁ<sup class="fnm"><a name="fnm7" href="#fn7">7</a></sup>, তুমি মই কোৱাতকৈও অধিক কৰিবা বুলি জানিছোঁ।</div>
<div class="v" id="v22"><span class="vn">22</span> কিন্তু সেই একে সময়তে, মোলৈ এটা থকা ঠাই যুগুত কৰি ৰাখিবা<sup class="fnm"><a name="fnm8" href="#fn8">8</a></sup>; মই আশা কৰোঁ তোমালোকৰ প্রার্থনাৰ দ্বাৰাই মই তোমালোকৰ ওচৰলৈ আহিবলৈ অনুমতি পালোঁ<sup class="fnm"><a name="fnm9" href="#fn9">9</a></sup>।</div>
<div class="v" id="v23"><span class="vn">23</span> <span class="br-p"><br><br></span>খ্ৰীষ্ট যীচুৰ সম্বন্ধে মোৰ লগৰ বন্দীয়াৰ ইপাফ্ৰাই<sup class="fnm"><a name="fnm10" href="#fn10">10</a></sup> তোমাক মঙ্গলবাদ কৰিছে;</div>
<div class="v" id="v24"><span class="vn">24</span> আৰু মার্ক, আৰিষ্টাৰ্খ, দীমা আৰু লূক, মোৰ এই সহকাৰী সকলেও মঙ্গলবাদ কৰিছে।</div>
<div class="v" id="v25"><span class="vn">25</span> <span class="br-p"><br><br></span>আমাৰ<sup class="fnm"><a name="fnm11" href="#fn11">11</a></sup> প্ৰভু যীচু খ্ৰীষ্টৰ অনুগ্ৰহ তোমালোকৰ আত্মাৰ লগত থাকক। আমেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ইফি.৩:১,২</div>
<div class="fn"><sup class="fnt"><a name="fn2" href="#fnm2">2</a></sup> ১থিচ.৩:২</div>
<div class="fn"><sup class="fnt"><a name="fn3" href="#fnm3">3</a></sup> ১ কৰি ৪:১৫</div>
<div class="fn"><sup class="fnt"><a name="fn4" href="#fnm4">4</a></sup> অৰ্থাৎ সাধাৰণ মানুহৰ দৰে</div>
<div class="fn"><sup class="fnt"><a name="fn5" href="#fnm5">5</a></sup> ২কৰি.৮:২৩</div>
<div class="fn"><sup class="fnt"><a name="fn6" href="#fnm6">6</a></sup> ২কৰি.২:৩</div>
<div class="fn"><sup class="fnt"><a name="fn7" href="#fnm7">7</a></sup> প্ৰায় ৬০ খ্ৰী.পাছত লিখা</div>
<div class="fn"><sup class="fnt"><a name="fn8" href="#fnm8">8</a></sup> ফিলি.১:২৫,২৬</div>
<div class="fn"><sup class="fnt"><a name="fn9" href="#fnm9">9</a></sup> ফিলি.২:২৪</div>
<div class="fn"><sup class="fnt"><a name="fn10" href="#fnm10">10</a></sup> কল.১:৭</div>
<div class="fn"><sup class="fnt"><a name="fn11" href="#fnm11">11</a></sup> গালা.৬:১৮</div>
</div>
<!-- PARSED ABOVE; EDITING MAY BREAK PARSER -->
</body></html>