<html><head>
<meta http-equiv="Content-Type" content="text/html;charset=utf-8" />
<title>Rev 16 &ndash; প্ৰকাশিত বাক্য &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 16);">
<div id="navbar"><a href="../index.html">অসমীয়া বাইবেল</a> &ndash; <b>প্ৰকাশিত বাক্য</b> &ndash; <a href="Rev_1.html">1</a> ... <a href="Rev_14.html">14</a> <a href="Rev_15.html">15</a> <b>16</b> <a href="Rev_17.html">17</a> <a href="Rev_18.html">18</a> ... <a href="Rev_22.html">22</a> </div><hr>
<h1>Rev 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>১৬ অধ্যায়</h2><span class="vn">1</span> <span class="br-p"><br><br></span>পাছত মন্দিৰৰ পৰা এটা মহা-বাণী কোৱা শুনিলো আৰু সেই সাত জন দূতলৈ এইদৰে ক’লে, “তোমালোকে যোৱা আৰু ঈশ্বৰৰ ক্ৰোধৰ সেই সাতোটা বাটি পৃথিৱীত বাকি দিয়া।”</div>
<div class="v" id="v2"><span class="vn">2</span> <span class="br-p"><br><br></span>তেতিয়া প্ৰথম জন দূতে গৈ পৃথিৱীত নিজৰ বাটি বাকি দিলে; তাতে সেই পশুৰ ছাব থকা আৰু তাৰ প্ৰতিমূৰ্তিক প্ৰণিপাত কৰা লোক সকলৰ গাত জঘন্য আৰু ক্লেশ-দায়ক বিষম ঘা হ’ল।<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> <span class="br-p"><br><br></span>দ্বিতীয় জন দূতে সাগৰত নিজৰ বাটি বাকি দিলে; তাতে সেয়ে মৃত লোকৰ তেজৰ নিচিনা হ’ল; আৰু সাগৰত থকা আটাই জীৱিত প্ৰাণী মৰিল।</div>
<div class="v" id="v4"><span class="vn">4</span> <span class="br-p"><br><br></span>তৃতীয় জন দূতে নদী আৰু জলৰ ভুমুকবোৰত নিজৰ বাটি বাকি দিলে; তাতে সেয়ে তেজ হৈ বৈ গ’ল।</div>
<div class="v" id="v5"><span class="vn">5</span> তেতিয়া জলৰ দূত জনক এই কথা কোৱা শুনিলোঁ, <span class="br-p"><br><br></span><span class="br-ind"><br><span class="indent">&nbsp;</span></span>“তুমি তোমাৰ ন্যায়ত ন্যায়ৱান, যি জন আছে আৰু যি জন আছিল, সেই জন পবিত্ৰ,<br> <span class="br-ind"><br><span class="indent">&nbsp;</span></span>কিয়নো তুমি এনে সোধ-বিচাৰ উপনিত কৰিলা।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যিহেতু তেওঁলোকে তোমাৰ পবিত্ৰ লোক আৰু ভাৱবাদী সকলৰ ৰক্তপাত কৰিলে,<br> <span class="br-ind"><br><span class="indent">&nbsp;</span></span>আৰু তুমিও তেওঁলোকক পান কৰিবলৈ তেজ দিলা;<br> <span class="br-ind"><br><span class="indent">&nbsp;</span></span>তেওঁলোক ইয়াৰ যোগ্য৷”<br></div>
<div class="v" id="v7"><span class="vn">7</span> <span class="br-p"><br><br></span>পাছত মই বেদীয়ে এই কথা কোৱা শুনিলোঁ, <span class="br-p"><br><br></span><span class="br-ind"><br><span class="indent">&nbsp;</span></span>“হয়, হে সকলোৰে ওপৰত শাসন কৰা প্ৰভু পৰমেশ্বৰ,<br> <span class="br-ind"><br><span class="indent">&nbsp;</span></span>তোমাৰ বিচাৰ-আজ্ঞাবোৰ সত্য আৰু ন্যায়।”<br></div>
<div class="v" id="v8"><span class="vn">8</span> <span class="br-p"><br><br></span>চতুৰ্থ দূত জনে সূৰ্যৰ ওপৰত নিজৰ বাটি বাকি দিলে; আৰু মানুহক জুইৰে তাপিত কৰিবলৈ তেওঁক ক্ষমতা দিয়া হ’ল।</div>
<div class="v" id="v9"><span class="vn">9</span> তেতিয়া মানুহবোৰে বৰ তাপেৰে তাপিত হ’ল, আৰু উৎপাতৰ ওপৰত ক্ষমতা থকা ঈশ্বৰৰ নামক নিন্দা কৰিলে৷ সিহঁতে তেওঁৰ মহিমা স্বীকাৰ নকৰিলে আৰু মন-পালটন নকৰিলে।</div>
<div class="v" id="v10"><span class="vn">10</span> <span class="br-p"><br><br></span>পঞ্চম দূত জনে পশুৰ সিংহাসনৰ ওপৰত নিজৰ বাটি বাকি দিলে; তাতে তাৰ ৰাজ্য অন্ধকাৰময় হ’ল; আৰু তেওঁলোকে মনোকষ্টত নিজ নিজ জিভা কামুৰিলে;</div>
<div class="v" id="v11"><span class="vn">11</span> আৰু নিজ নিজ বেদনা আৰু ঘা বোৰৰ কাৰণে স্বৰ্গৰ ঈশ্বৰক নিন্দা কৰি নিজ নিজ কৰ্মৰ পৰা মন-পালটন নকৰিলে।</div>
<div class="v" id="v12"><span class="vn">12</span> <span class="br-p"><br><br></span>ষষ্ঠ দূত জনে ফৰাৎ (ইউফ্ৰেটিচ) মহা-নদীত নিজৰ বাটি বাকি দিলে; তাতে পূব দিশৰ পৰা অহা ৰজা সকলৰ পথ প্ৰস্তুত কৰিবলৈ, সেই নদীৰ পানী শুকাই গ’ল।</div>
<div class="v" id="v13"><span class="vn">13</span> পাছত সেই ড্ৰেগনৰ<sup class="fnm"><a name="fnm2" href="#fn2">2</a></sup> মুখৰ পৰা, পশুৰ<sup class="fnm"><a name="fnm3" href="#fn3">3</a></sup> মুখৰ পৰা আৰু ভাঁৰিকোৱা ভাৱবাদীৰ মুখৰ পৰা, ভেকুলিৰ সদৃশ তিনটা অশুচি আত্মা ওলোৱা দেখিলোঁ।</div>
<div class="v" id="v14"><span class="vn">14</span> কিয়নো সিহঁত ভূতবোৰৰ আত্মা, আচৰিত চিন দেখুৱাওঁতা; সিহঁতে সৰ্বশক্তিমান ঈশ্বৰৰ সেই মহা-দিনৰ যুদ্ধলৈ গোটেই জগতৰ ৰজা সকলক গোট খুৱাবৰ কাৰণে তেওঁলোকৰ ওচৰলৈ ওলাই গ’ল।</div>
<div class="v" id="v15"><span class="vn">15</span> <span class="br-p"><br><br></span>(মন কৰিবা! মই চোৰৰ<sup class="fnm"><a name="fnm4" href="#fn4">4</a></sup> নিচিনাকৈ আহিম। ধন্য এনে লোক যি জনে নিজ গাত বস্ত্ৰ ৰাখি<sup class="fnm"><a name="fnm5" href="#fn5">5</a></sup> জাগি থাকে, যাতে তেওঁ উলঙ্গ হৈ বাহিৰলৈ ওলাব নালাগে আৰু তেওঁৰ লাজ আন লোকে দেখা নাপায়)।</div>
<div class="v" id="v16"><span class="vn">16</span> পাছত সিহঁতে ইব্ৰী ভাষাত ‘হৰমাগিদ্দোন’ বোলা এখন ঠাইত ৰজা সকলক গোট খোৱালে।</div>
<div class="v" id="v17"><span class="vn">17</span> <span class="br-p"><br><br></span>সপ্তম দূত জনে আকাশত নিজৰ বাটি বাকি দিলে; তাতে সেই মন্দিৰ আৰু সিংহাসনৰ পৰা এই মহা-বাণী ওলাল, ‘এইটো কৰা হ’ল’৷</div>
<div class="v" id="v18"><span class="vn">18</span> তেতিয়া বিজুলী, গুজৰনি, মেঘ-গৰ্জ্জন আৰু মহা-ভুমিকম্প হ’ল, তেনে ভুমিকম্প পৃথিৱীত মনুষ্য সৃষ্টি হোৱা দিনৰে পৰা কেতিয়াও হোৱা নাছিল; এই ভুমিকম্প অতি ভয়ানক আছিল৷</div>
<div class="v" id="v19"><span class="vn">19</span> তাতে মহা-নগৰ খন তিনি ভাগত বিভক্ত হ’ল আৰু অনা-ইহুদী সকলৰ নগৰবোৰ পৰিল; আৰু ঈশ্বৰৰ প্ৰচণ্ড ক্ৰোধৰূপ দ্ৰাক্ষাৰসেৰে পৰিপূৰ্ণ পান-পাত্ৰ সেই মহান বাবিলক দিবলৈ, ঈশ্বৰৰ দৃষ্টিতে তাক সোঁৱৰণ কৰা গ’ল।</div>
<div class="v" id="v20"><span class="vn">20</span> <span class="br-p"><br><br></span>আৰু আটাই দ্বীপ নোহোৱা হ’ল, পৰ্বতবোৰো পুনৰ পোৱা নগ’ল।</div>
<div class="v" id="v21"><span class="vn">21</span> আৰু মানুহৰ ওপৰত, আকাশৰ পৰা পঞ্চাশ কিলোগ্ৰাম, পঞ্চাশ কিলোগ্ৰাম, গধুৰৰ মহা-শিলাবৃষ্টি হ’ল; এই শিলা-বৃষ্টিৰূপ উৎপাতৰ কাৰণে মানুহে ঈশ্বৰক নিন্দা কৰিলে; কিয়নো সেই উৎপাত অতি ভয়ানক।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> যা ৯:৮-১১৷</div>
<div class="fn"><sup class="fnt"><a name="fn2" href="#fnm2">2</a></sup> প্ৰ ১২:৩৷</div>
<div class="fn"><sup class="fnt"><a name="fn3" href="#fnm3">3</a></sup> প্ৰ ১৩:১-৮</div>
<div class="fn"><sup class="fnt"><a name="fn4" href="#fnm4">4</a></sup> ১ পি ৫:৪; ২ পি ৩:১০</div>
<div class="fn"><sup class="fnt"><a name="fn5" href="#fnm5">5</a></sup> প্ৰ ৩:৪,১৮</div>
</div>
<!-- PARSED ABOVE; EDITING MAY BREAK PARSER -->
</body></html>