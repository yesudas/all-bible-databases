<html><head>
<meta http-equiv="Content-Type" content="text/html;charset=utf-8" />
<title>Rev 20 &ndash; প্ৰকাশিত বাক্য &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 20);">
<div id="navbar"><a href="../index.html">অসমীয়া বাইবেল</a> &ndash; <b>প্ৰকাশিত বাক্য</b> &ndash; <a href="Rev_1.html">1</a> ... <a href="Rev_18.html">18</a> <a href="Rev_19.html">19</a> <b>20</b> <a href="Rev_21.html">21</a> <a href="Rev_22.html">22</a> </div><hr>
<h1>Rev 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>২০ অধ্যায়</h2><h2>হাজাৰ বছৰৰ বৰ্ণনা</h2><span class="vn">1</span> <span class="br-p"><br><br></span>তেতিয়া মই এজন দূতক স্বৰ্গৰ পৰা নামি অহা দেখিলোঁ, তেওঁৰ হাতত সেই অগাধ ঠাইৰ চাবি আৰু এডাল বৰ শিকলি আছিল।</div>
<div class="v" id="v2"><span class="vn">2</span> তেওঁ সেই ড্ৰেগন, সেই পুৰণি সৰ্প;<sup class="fnm"><a name="fnm1" href="#fn1">1</a></sup> যি দিয়াবল আৰু চয়তান, তাক ধৰি, এহেজাৰ বছৰলৈ বান্ধি ৰাখিলে৷ দূত জনে সেই অগাধ ঠাইত তাক পেলাই দি, সেই ঠাইৰ মুখ বন্ধ কৰিলে, আৰু তাৰ ওপৰত চাব মাৰি দিলে৷</div>
<div class="v" id="v3"><span class="vn">3</span> তাক এনেদৰে অগাধ ঠাইত পেলাই দিয়াৰ কাৰণ এয়ে যে, সি যেন জাতিবোৰক, যেতিয়ালৈ সেই এহেজাৰ বছৰ পুৰ নহয়, তেতিয়ালৈকে ভুলাব নোৱাৰে৷ তাৰ পাছত অলপ কালৰ বাবে সি মুক্ত হ’ব লাগিব।</div>
<div class="v" id="v4"><span class="vn">4</span> <span class="br-p"><br><br></span>পাছত মই কেইখন মান সিংহাসন দেখিলোঁ৷ সেইবোৰৰ ওপৰত যি লোক সকল বহি আছিল, তেওঁলোকক সোধ-বিচাৰৰ<sup class="fnm"><a name="fnm2" href="#fn2">2</a></sup> ভাৰ দিয়া হ’ল; আৰু মই সেই লোক সকলৰ জীৱাত্মা দেখিলোঁ; যি সকলক যীচুৰ সাক্ষ্যৰ কাৰণে আৰু ঈশ্বৰৰ বাক্যৰ কাৰণে মূৰ ছেদন কৰা হৈছিল আৰু যি সকলে সেই পশু বা তাৰ প্ৰতিমূৰ্তিক প্ৰণিপাত কৰা নাছিল আৰু নিজৰ কপালত আৰু হাতত তাৰ ছাব লোৱা নাছিল, তেওঁলোকে জীৱিত হ’ল আৰু এহেজাৰ বছৰ খ্ৰীষ্টৰ সৈতে ৰাজত্ব কৰিলে।<sup class="fnm"><a name="fnm3" href="#fn3">3</a></sup></div>
<div class="v" id="v5"><span class="vn">5</span> <span class="br-p"><br><br></span>মৃত সকলৰ অৱশিষ্ট লোক সেই হাজাৰ বছৰ পুৰ নহোৱালৈকে জীৱিত নহ’ল। এয়ে প্ৰথম পুনৰুত্থান।</div>
<div class="v" id="v6"><span class="vn">6</span> যি জনে এই প্ৰথম উত্থানৰ<sup class="fnm"><a name="fnm4" href="#fn4">4</a></sup> ভাগী হয়, তেওঁ ধন্য আৰু পবিত্ৰ লোক৷ তেওঁলোকৰ ওপৰত দ্বিতীয় মৃত্যুৰ কোনো ক্ষমতা নাই; তেওঁলোক ঈশ্বৰৰ আৰু খ্ৰীষ্টৰ পুৰোহিত হৈ তেৱেঁ সৈতে এহেজাৰ বছৰ ৰাজত্ব কৰিব।</div>
<div class="v" id="v7"><h2>শেষ-কালৰ বিচাৰ আৰু নতুন যিৰূচালেমৰ বৰ্ণনা</h2><span class="vn">7</span> <span class="br-p"><br><br></span>যেতিয়া সেই হাজাৰ বছৰ পুৰ হ’ব, চয়তান নিজ বন্দীশালৰ পৰা মুক্ত হ’ব আৰু,</div>
<div class="v" id="v8"><span class="vn">8</span> তেতিয়া সি ওলাই আহি, পৃথিৱীৰ চাৰি চুকত থকা (গোগ আৰু মাগোগ<sup class="fnm"><a name="fnm5" href="#fn5">5</a></sup>) জাতি সকলক ভুলাই, সৈন্যৰ দল যোগাৰ কৰি, ৰণলৈ গোট খুৱাব। তেওঁলোকৰ সংখ্যা সাগৰৰ বালিৰ সমান হ’ব৷</div>
<div class="v" id="v9"><span class="vn">9</span> <span class="br-p"><br><br></span>সিহঁতে পৃথিৱীৰ বিস্তাৰেদি গৈ, পবিত্ৰ লোক সকলৰ ছাউনি আৰু প্ৰিয় নগৰ বেৰি ধৰিলে; কিন্তু স্বৰ্গৰ পৰা জুই পৰি, সিহঁতক গ্ৰাস কৰিলে।</div>
<div class="v" id="v10"><span class="vn">10</span> আৰু সিহঁতক ভুলুৱা চয়তানক, গন্ধক আৰু জুইৰ সৰোবৰত পেলোৱা হ’ল যত সেই পশু আৰু ভাঁৰী-কোৱা ভাৱবাদী সকলো আছে; আৰু সিহঁতে চিৰকাললৈকে দিনে-ৰাতিয়ে যাতনা ভোগ কৰিব।</div>
<div class="v" id="v11"><span class="vn">11</span> <span class="br-p"><br><br></span>তাৰ পাছত মই এখন ডাঙৰ বগা সিংহাসন,<sup class="fnm"><a name="fnm6" href="#fn6">6</a></sup> আৰু তাৰ ওপৰত বহি থকা জনক দেখিলোঁ; তেওঁৰ উপস্থিতিত এই জগত আৰু আকাশমণ্ডল পলাই গ’ল<sup class="fnm"><a name="fnm7" href="#fn7">7</a></sup> কিন্তু সেইবোৰৰ কাৰণে যাবলৈ ঠাই পুনৰ পোৱা নগ’ল।</div>
<div class="v" id="v12"><span class="vn">12</span> সেই সিংহাসনৰ আগত সৰু বৰ সকলো মৃত সকলক থিয় হৈ থকা দেখিলোঁ; আৰু কেইখন মান পুস্তক মেলা হ’ল; পাছত পুনৰ এখন পুস্তক মেলা হ’ল, এয়া জীৱন পুস্তক৷ সেই পুস্তকবোৰত লিখা মতে<sup class="fnm"><a name="fnm8" href="#fn8">8</a></sup> মৃত সকলৰ নিজ নিজ কৰ্ম অনুসাৰে সোধ-বিচাৰ কৰা হ’ল।</div>
<div class="v" id="v13"><span class="vn">13</span> <span class="br-p"><br><br></span>তেতিয়া সাগৰে নিজৰ লগত থকা মৃত সকলক শোধাই দিলে; মৃত্যু আৰু পাতালেও নিজৰ লগত থকা মৃত সকলক শোধাই দিলে; তাতে সেই মৃত লোক সকলক নিজ নিজ কৰ্ম অনুসাৰে সোধ-বিচাৰ কৰা হ’ল।</div>
<div class="v" id="v14"><span class="vn">14</span> পাছত মৃত্যু আৰু পাতালকো সেই জুইৰ সৰোবৰত পেলোৱা হ’ল। সেই অগ্নিৰ সৰোবৰেই দ্বিতীয় মৃত্যু;</div>
<div class="v" id="v15"><span class="vn">15</span> আৰু জীৱন পুস্তকত যি কোনো জনৰ নাম পোৱা নগ’ল, তেওঁলোকক সেই জুইৰ সৰোবৰত পেলোৱা হ’ল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> প্ৰ ১২:৯৷</div>
<div class="fn"><sup class="fnt"><a name="fn2" href="#fnm2">2</a></sup> ১ কৰি ৬:২,৩৷</div>
<div class="fn"><sup class="fnt"><a name="fn3" href="#fnm3">3</a></sup> ২ তী ২:১১,১২৷</div>
<div class="fn"><sup class="fnt"><a name="fn4" href="#fnm4">4</a></sup> ফিলি ৩:১০,১১৷</div>
<div class="fn"><sup class="fnt"><a name="fn5" href="#fnm5">5</a></sup> যিহি ৩৮; ৩৯:১-১৬৷</div>
<div class="fn"><sup class="fnt"><a name="fn6" href="#fnm6">6</a></sup> মথি ২৫:৩১৷</div>
<div class="fn"><sup class="fnt"><a name="fn7" href="#fnm7">7</a></sup> ২ পি ৩:১০</div>
<div class="fn"><sup class="fnt"><a name="fn8" href="#fnm8">8</a></sup> লূক ১০:২০; প্ৰ ১৩:৮; ২১:২৭৷</div>
</div>
<!-- PARSED ABOVE; EDITING MAY BREAK PARSER -->
</body></html>