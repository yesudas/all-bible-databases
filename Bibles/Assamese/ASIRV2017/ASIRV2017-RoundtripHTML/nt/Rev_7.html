<html><head>
<meta http-equiv="Content-Type" content="text/html;charset=utf-8" />
<title>Rev 7 &ndash; প্ৰকাশিত বাক্য &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 7);">
<div id="navbar"><a href="../index.html">অসমীয়া বাইবেল</a> &ndash; <b>প্ৰকাশিত বাক্য</b> &ndash; <a href="Rev_1.html">1</a> ... <a href="Rev_5.html">5</a> <a href="Rev_6.html">6</a> <b>7</b> <a href="Rev_8.html">8</a> <a href="Rev_9.html">9</a> ... <a href="Rev_22.html">22</a> </div><hr>
<h1>Rev 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৬ অধ্যায়</h2><h2>ঈশ্বৰৰ দাসবোৰক ছাব মৰাৰ আৰু স্বৰ্গীয় সুখৰ বৰ্ণনা</h2><span class="vn">1</span> <span class="br-p"><br><br></span>তাৰ পাছত পৃথিৱী বা সাগৰ বা কোনো গছৰ ওপৰত বতাহ যেন নবলায়, এই কাৰণে পৃথিৱীৰ চাৰি বায়ু ধৰি, পৃথিৱীৰ চাৰি চুকত থিয় হৈ থকা চাৰি জন স্বৰ্গৰ দূত দেখিলোঁ।</div>
<div class="v" id="v2"><span class="vn">2</span> পাছত আৰু এজন দূতক, জীৱনময় ঈশ্বৰৰ ছাব লৈ, পূব দিশৰ পৰা উঠি অহা দেখিলোঁ৷ তেওঁ বৰ মাতেৰে ৰিঙিয়াই, পৃথিৱী আৰু সাগৰক অনিষ্ট কৰিবলৈ ক্ষমতা পোৱা সেই চাৰি জন দূতক ক’লে,</div>
<div class="v" id="v3"><span class="vn">3</span> “আমি নিজ ঈশ্বৰৰ দাস সকলৰ কপালত ছাব নামাৰোঁ মানে,<sup class="fnm"><a name="fnm1" href="#fn1">1</a></sup> তোমালোকে পৃথিৱী বা সাগৰ বা গছ-গছনিবোৰক অনিষ্ট নকৰিবা৷”</div>
<div class="v" id="v4"><span class="vn">4</span> <span class="br-p"><br><br></span>পাছত সেই ছাব মৰা সকলৰ সংখ্যা শুনিলো: ইস্ৰায়েলৰ সকলো ফৈদৰ মুঠে এক লাখ চৌৱাল্লিশ হাজাৰ ছাব মৰা হ’ল:</div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>‘যিহুদা ফৈদৰ ছাব মৰা বাৰ হাজাৰ,<br> <span class="br-ind"><br><span class="indent">&nbsp;</span></span>ৰুবেনৰ ফৈদৰ মৰা বাৰ হাজাৰ,<br> <span class="br-ind"><br><span class="indent">&nbsp;</span></span>গাদৰ ফৈদৰ বাৰ হাজাৰ,<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আচেৰ ফৈদৰ বাৰ হাজাৰ,<br> <span class="br-ind"><br><span class="indent">&nbsp;</span></span>নপ্তালী ফৈদৰ বাৰ হাজাৰ,<br> <span class="br-ind"><br><span class="indent">&nbsp;</span></span>মনচি ফৈদৰ বাৰ হাজাৰ,<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>চিমিয়োন ফৈদৰ বাৰ হাজাৰ,<br> <span class="br-ind"><br><span class="indent">&nbsp;</span></span>লেবী ফৈদৰ বাৰ হাজাৰ,<br> <span class="br-ind"><br><span class="indent">&nbsp;</span></span>ইচাখৰ ফৈদৰ বাৰ হাজাৰ,<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>জবূলূন ফৈদৰ বাৰ হাজাৰ,<br> <span class="br-ind"><br><span class="indent">&nbsp;</span></span>যোচেফ ফৈদৰ বাৰ হাজাৰ,<br> <span class="br-ind"><br><span class="indent">&nbsp;</span></span>বিন্যামীন ফৈদৰ ছাব মৰা বাৰ হাজাৰ’।<br></div>
<div class="v" id="v9"><span class="vn">9</span> <span class="br-p"><br><br></span>এইবোৰৰ পাছত মই চাই দেখিলোঁ যে, কোনেও গণিব নোৱোৰা এক বৰ লোক সকল, য’ত সকলো জাতি, ফৈদ, লোক আৰু ভাষাৰ, বগা বস্ত্ৰ পিন্ধি আৰু হাতত খেজুৰ পাত লৈ সেই সিংহাসন আৰু মেষ-পোৱালি জনৰ আগত থিয় হৈ আছিল;</div>
<div class="v" id="v10"><span class="vn">10</span> আৰু তেওঁলোকে বৰ মাতেৰে ৰিঙিয়াই ক’লে, <span class="br-p"><br><br></span>“পৰিত্ৰাণ সিংহাসনত বহি থকা আমাৰ ঈশ্বৰৰ আৰু মেষ পোৱালিৰ।”<sup class="fnm"><a name="fnm2" href="#fn2">2</a></sup></div>
<div class="v" id="v11"><span class="vn">11</span> <span class="br-p"><br><br></span>সকলো স্বৰ্গৰ দূতে সেই সিংহাসনৰ পৰিচাৰক সকলৰ আৰু চাৰি জীৱিত প্ৰাণীৰ চাৰিওফালে থিয় হৈ আছিল; আৰু তেতিয়া তেওঁলোকে সিংহাসনৰ আগত সমর্পণ কৰি মাটিত মূৰ দোৱাই, ঈশ্বৰক আৰাধনা কৰিলে,</div>
<div class="v" id="v12"><span class="vn">12</span> আৰু ক’লে, <span class="br-p"><br><br></span>“আমেন! প্ৰশংসা, মহিমা, জ্ঞান, ধন্যবাদ, সমাদৰ, পৰাক্ৰম আৰু শক্তি চিৰকাল আমাৰ ঈশ্বৰৰ প্ৰতি হওক! আমেন৷”</div>
<div class="v" id="v13"><span class="vn">13</span> <span class="br-p"><br><br></span>তেতিয়া সেই পৰিচাৰক সকলৰ এজনে মোক সুধিলে, “বগা বস্ত্ৰ পিন্ধা এওঁলোক কোন আৰু ক’ৰ পৰা আহিল?”</div>
<div class="v" id="v14"><span class="vn">14</span> তেতিয়া মই তেওঁক ক’লো, “হে মোৰ প্ৰভু, আপুনি জানে।” তেতিয়া তেওঁ মোক ক’লে, “এওঁলোক সেই মহা-ক্লেশৰ পৰা অহা লোক; এওঁলোকে মেষ পোৱালিৰ তেজেৰে নিজ বস্ত্ৰ ধুই বগা কৰিলে।<sup class="fnm"><a name="fnm3" href="#fn3">3</a></sup></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>এই কাৰণে, এওঁলোকে ঈশ্বৰৰ সিংহাসনৰ আগত আছে,<br> <span class="br-ind"><br><span class="indent">&nbsp;</span></span>আৰু দিনে-ৰাতিয়ে তেওঁৰ মন্দিৰত তেওঁৰ আৰাধনা কৰে৷<br> <span class="br-ind"><br><span class="indent">&nbsp;</span></span>আৰু সিংহাসনত বহা জনাই এওঁলোকৰ ওপৰত নিজ তম্বু তৰিব।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>এওঁলোকৰ কেতিয়াও ভোক-পিয়াহ নালাগিব;<br> <span class="br-ind"><br><span class="indent">&nbsp;</span></span>এওঁলোকৰ গাত ৰ’দ বা কোনো পোৰা তাপ নপৰিব৷<sup class="fnm"><a name="fnm4" href="#fn4">4</a></sup><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কিয়নো সিংহাসনৰ মাজত থকা মেষ-পোৱালি জনে এওঁলোকক চৰাব,<sup class="fnm"><a name="fnm5" href="#fn5">5</a></sup><br> <span class="br-ind"><br><span class="indent">&nbsp;</span></span>আৰু জীৱনময় জলৰ ভুমুকৰ ওচৰলৈ নিব,<br> <span class="br-ind"><br><span class="indent">&nbsp;</span></span>আৰু ঈশ্বৰে এওঁলোকৰ চকুৰ পৰা আটাই চকুলো মচি গুচাব।”<sup class="fnm"><a name="fnm6" href="#fn6">6</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> যিহি ৯:৪; প্ৰ ২২:৪৷</div>
<div class="fn"><sup class="fnt"><a name="fn2" href="#fnm2">2</a></sup> গীত ৩:৮; যিচ ৪৩:১১; মথি ১:২১</div>
<div class="fn"><sup class="fnt"><a name="fn3" href="#fnm3">3</a></sup> ১ যো ১-৭৷</div>
<div class="fn"><sup class="fnt"><a name="fn4" href="#fnm4">4</a></sup> যিচ ৪৯:১০৷</div>
<div class="fn"><sup class="fnt"><a name="fn5" href="#fnm5">5</a></sup> গীত ২৩; যিচ ৪০:১১; যো ১০:২-১১৷</div>
<div class="fn"><sup class="fnt"><a name="fn6" href="#fnm6">6</a></sup> যিচ ২৫:৮৷</div>
</div>
<!-- PARSED ABOVE; EDITING MAY BREAK PARSER -->
</body></html>