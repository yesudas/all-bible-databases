<html><head>
<meta http-equiv="Content-Type" content="text/html;charset=utf-8" />
<title>Rom 3 &ndash; ৰোমীয়া &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 3);">
<div id="navbar"><a href="../index.html">অসমীয়া বাইবেল</a> &ndash; <b>ৰোমীয়া</b> &ndash; <a href="Rom_1.html">1</a> <a href="Rom_2.html">2</a> <b>3</b> <a href="Rom_4.html">4</a> <a href="Rom_5.html">5</a> ... <a href="Rom_16.html">16</a> </div><hr>
<h1>Rom 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৩ অধ্যায়</h2><span class="vn">1</span> <span class="br-p"><br><br></span>তেনেহ’লে ইহুদী সকলৰ এনে কি সুবিধা আছে, যি অন্য লোকৰ নাই? চুন্নতৰেই বা মূল্য কি?</div>
<div class="v" id="v2"><span class="vn">2</span> সকলো ফালৰ পৰা ইহুদী সকলৰ বহুতো সুবিধা আছে; তাৰ মাজৰ গুৰুত্ৱপূর্ণ বিষয়টো হ'ল, ঈশ্ৱৰে তেওঁৰ শিক্ষা প্ৰথমে ইহুদী সকলকেই দিছিল৷</div>
<div class="v" id="v3"><span class="vn">3</span> <span class="br-p"><br><br></span>কাৰণ কোনো কোনো ইহুদী সকলে যদি অবিশ্বাস কৰে, তেতিয়া কি হ’ব? তেওঁলোকৰ অবিশ্বাসে ঈশ্বৰৰ বিশ্বাস যোগ্যতা বিফল কৰিব নে?</div>
<div class="v" id="v4"><span class="vn">4</span> কোনো প্ৰকাৰে এনে নহব৷ সকলো মানুহ মিছলীয়া হ’লেও, ঈশ্বৰক সত্য বুলি মনা হওক; এই বিষয়ে লিখাও আছে,<sup class="fnm"><a name="fnm1" href="#fn1">1</a></sup> <span class="br-p"><br><br></span><span class="br-ind"><br><span class="indent">&nbsp;</span></span>"তুমি যেন নিজৰ কথাত ধাৰ্মিক বুলি প্ৰমাণিত হ’বা,<br> <span class="br-ind"><br><span class="indent">&nbsp;</span></span>আৰু সকলো বিচাৰত জয়ী হ’বা।"<br></div>
<div class="v" id="v5"><span class="vn">5</span> <span class="br-p"><br><br></span>কিন্তু আমাৰ অধাৰ্মিকতাই যদি ঈশ্বৰৰ ধাৰ্মিকতা প্ৰকাশ কৰে, তেন্তে আমি কি ক’ম? ক্ৰোধ সফলকাৰী ঈশ্বৰ অধাৰ্মিক নে? মই সাধাৰণ মানুহৰ যুক্তিৰে কৈছো৷</div>
<div class="v" id="v6"><span class="vn">6</span> এনে যেন কেতিয়াও নহওক৷ কিয়নো তেতিয়া ঈশ্বৰে কেনেকৈ জগতৰ সোধ-বিচাৰ কৰিব?</div>
<div class="v" id="v7"><span class="vn">7</span> <span class="br-p"><br><br></span>কিন্তু মোৰ মিছাৰ দ্বাৰাই যদি ঈশ্বৰৰ সত্যতা তেওঁৰ মহিমাৰ অৰ্থে উপচি পৰে, তেম্তে আকৌ পাপী বুলি এতিয়াও মোৰ কিয় সোধ-বিচাৰ কৰা হয়?</div>
<div class="v" id="v8"><span class="vn">8</span> "ভালৰ অৰ্থে কুকৰ্ম্ম কৰোহঁক", এই কথাষাৰ আমি কৈছোঁ বুলি যেনেকৈ কোনো লোকে আনৰ আগত আমাৰ নিন্দা কৰি কয়, তেনেকৈ আমিও কিয় নকওঁ? এনে কথা কোৱা সকলৰ ন্যায় দণ্ডাজ্ঞাৰ যোগ্য।</div>
<div class="v" id="v9"><span class="vn">9</span> <span class="br-p"><br><br></span>তেন্তে কি? আমি আনতকৈ উত্তম নে? কোনো মতে নহওঁ; কিয়নো আমি আগেয়ে দুয়ো ইহুদী আৰু গ্ৰীক সকলক এই দায় দিলোঁ যে তেওঁলোক সকলোৱেই পাপৰ অধিন৷</div>
<div class="v" id="v10"><span class="vn">10</span> এই বিষয়ে লিখাও আছে,<sup class="fnm"><a name="fnm2" href="#fn2">2</a></sup> <span class="br-p"><br><br></span><span class="br-ind"><br><span class="indent">&nbsp;</span></span>"ধাৰ্মিক কোনো নাই; এজনো নাই৷<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>বিবেচক কোনো নাই৷<br> <span class="br-ind"><br><span class="indent">&nbsp;</span></span>ঈশ্বৰক বিচৰাও কোনো নাই৷<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সকলো অপথে গ’ল, একেবাৰে অকৰ্মন্য হ’ল;<br> <span class="br-ind"><br><span class="indent">&nbsp;</span></span>সদাচৰণকাৰী কোনো নাই, এজনো নাই।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সিহঁতৰ ডিঙিৰ নলী মুকলি মৈদামৰ নিচিনা<sup class="fnm"><a name="fnm3" href="#fn3">3</a></sup>৷<br> <span class="br-ind"><br><span class="indent">&nbsp;</span></span>সিহঁতে জিভাৰে প্ৰতাৰণা কৰে৷<br> <span class="br-ind"><br><span class="indent">&nbsp;</span></span>সিহঁতৰ ওঠৰ তলত কালসৰ্পৰ বিষ থাকে<sup class="fnm"><a name="fnm4" href="#fn4">4</a></sup>৷<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সিহঁতৰ মুখ অভিশাপ আৰু কটুবাক্যৰে পৰিপূৰ্ণ<sup class="fnm"><a name="fnm5" href="#fn5">5</a></sup>৷<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সিহঁতৰ ভৰি ৰক্তপাত কৰিবলৈ বেগী<sup class="fnm"><a name="fnm6" href="#fn6">6</a></sup>৷<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সিহঁতৰ সকলো পথত বিনাশ আৰু দুৰ্দ্দশা হয়৷<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সিহঁতে শান্তিৰ পথ নাজানিলে৷<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সিহঁতৰ চকুৰ আগত ঈশ্বৰলৈ ভয় নাই<sup class="fnm"><a name="fnm7" href="#fn7">7</a></sup>৷"<br></div>
<div class="v" id="v19"><span class="vn">19</span> <span class="br-p"><br><br></span>আমি জানো যে বিধানে যি যি কয়, বিধানৰ অধিনত থকা লোক সকলকহে কয়, যাতে তাৰ দ্বাৰাই সকলোৰে মুখ বন্ধ হয় আৰু গোটেই জগত ঈশ্বৰৰ আগত দণ্ডনীয় হয়৷</div>
<div class="v" id="v20"><span class="vn">20</span> কিয়নো বিধানৰ কৰ্মৰ দ্বাৰাই কোনো মানুহ তেওঁৰ আগত ধাৰ্মিক বুলি প্ৰমাণিত নহ’ব;<sup class="fnm"><a name="fnm8" href="#fn8">8</a></sup> কাৰণ বিধানৰ দ্বাৰাই পাপৰ বিষয়ে জ্ঞান জন্মে।<sup class="fnm"><a name="fnm9" href="#fn9">9</a></sup></div>
<div class="v" id="v21"><h2>যীচু খ্ৰীষ্টত বিশ্বাস কৰা সকলৰ ধাৰ্মিকতা লাভ</h2><span class="vn">21</span> <span class="br-p"><br><br></span>কিন্তু এতিয়া, যি বিষয়ত বিধান-শাস্ত্ৰ আৰু ভাববাদী সকলে সাক্ষ্য দিলে, ঈশ্বৰে এনে বিষয়ত ধাৰ্মিকতা বিনাবিধানে প্ৰকাশিত কৰিছে;</div>
<div class="v" id="v22"><span class="vn">22</span> ঈশ্বৰৰ সেই ধাৰ্মিকতা যীচু খ্ৰীষ্টত বিশ্বাস কৰাৰ দ্বাৰাই বিশ্বাস কৰা সকলোলৈ দিয়া হয়, কিয়নো ঈশ্ৱৰত কোনো প্ৰভেদ নাই৷<sup class="fnm"><a name="fnm10" href="#fn10">10</a></sup></div>
<div class="v" id="v23"><span class="vn">23</span> <span class="br-p"><br><br></span>কাৰণ সকলোৱে পাপ কৰিলে আৰু ঈশ্বৰৰ মহিমাৰ পৰা বঞ্চিত হ'ল,</div>
<div class="v" id="v24"><span class="vn">24</span> কিন্তু খ্ৰীষ্ট যীচুত যি মুক্তি, তাৰ দ্বাৰাই ঈশ্বৰৰ অনুগ্ৰহত বিনামূল্যে ধাৰ্মিক বুলি প্ৰমাণিত হ'ল।<sup class="fnm"><a name="fnm11" href="#fn11">11</a></sup></div>
<div class="v" id="v25"><span class="vn">25</span> <span class="br-p"><br><br></span>কাৰণ ঈশ্বৰে যীচু খ্ৰীষ্টক তেওঁৰ তেজৰ দ্ৱাৰাই বিশ্ৱাসৰ প্ৰতিকাৰ স্ৱৰূপে, তেওঁৰ ধৈৰ্য্য-গুণত, পূৰ্বে কৰা নানা পাপৰ দণ্ড নিদিয়াকৈ থকাৰ কাৰণে, নিজ ধাৰ্মিকতা দেখুৱাবলৈ, তেওঁ যীচু খ্ৰীষ্টক দান কৰিলে৷</div>
<div class="v" id="v26"><span class="vn">26</span> তেওঁ পুত্ৰ যীচুক দান কৰি আজিও দেখুৱাই যে, তেওঁ ন্যায়ৱান৷ ঈশ্বৰে এই কাৰ্য কৰিছে যাতে, তেওঁৰ ন্যায়পৰায়ণতা থাকে আৰু যদি কোনোৱে যীচুত বিশ্বাস কৰে, তেৱোঁ যেন ধাৰ্মিক ৰূপে প্ৰমাণিত হয়৷</div>
<div class="v" id="v27"><span class="vn">27</span> <span class="br-p"><br><br></span>তেনেহ’লে আত্ম-শ্লাঘা ক’ত? তাক দূৰ কৰা হ’ল। কেনেকুৱা বিধানেৰে? কৰ্মবোৰৰ দ্বাৰাই নে? নহয়; বিশ্বাসৰ বিধানেৰেহে।</div>
<div class="v" id="v28"><span class="vn">28</span> এতেকে আমি সিদ্ধান্ত কৰিছোঁ যে, বিধানৰ কৰ্মৰ দ্বাৰা নহয়, বিশ্বাসেৰেহে মানুহ ধাৰ্মিক বুলি প্ৰমাণিত হয়<sup class="fnm"><a name="fnm12" href="#fn12">12</a></sup>৷</div>
<div class="v" id="v29"><span class="vn">29</span> <span class="br-p"><br><br></span>ঈশ্বৰ অকল ইহুদী সকলৰ ঈশ্বৰ নে? তেওঁ অনা-ইহুদী সকলৰো ঈশ্ৱৰ নহয় জনো? অৱশ্যে, অনা-ইহুদী সকলৰো ঈশ্বৰ হয়৷</div>
<div class="v" id="v30"><span class="vn">30</span> প্ৰকৃততে ঈশ্ৱৰ যদি এজন, চুন্নৎ হোৱা সকলক বিশ্বাসৰ কাৰণে আৰু অচুন্নৎ সকলক বিশ্বাসৰ দ্বাৰাইহে ধাৰ্মিক বুলি প্ৰমাণিত কৰিব।</div>
<div class="v" id="v31"><span class="vn">31</span> <span class="br-p"><br><br></span>তেন্তে আমি বিশ্বাসৰ দ্বাৰাই বিধান লুপ্ত কৰিছোঁ নে? এনে যেন কেতিয়াও নহওক; ইয়াৰ পৰিৱর্তে অামি বিধান স্থিৰহে কৰিছোঁ।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গীত ৫১:৪৷</div>
<div class="fn"><sup class="fnt"><a name="fn2" href="#fnm2">2</a></sup> গীত ১৪:১-৩৷</div>
<div class="fn"><sup class="fnt"><a name="fn3" href="#fnm3">3</a></sup> গীত ৫:৯৷</div>
<div class="fn"><sup class="fnt"><a name="fn4" href="#fnm4">4</a></sup> গীত ১৪০:৩৷</div>
<div class="fn"><sup class="fnt"><a name="fn5" href="#fnm5">5</a></sup> গীত ১০:৭৷</div>
<div class="fn"><sup class="fnt"><a name="fn6" href="#fnm6">6</a></sup> যিচ ৫৯:৭,৮৷</div>
<div class="fn"><sup class="fnt"><a name="fn7" href="#fnm7">7</a></sup> গীত ৩৬:১৷</div>
<div class="fn"><sup class="fnt"><a name="fn8" href="#fnm8">8</a></sup> গীত ১৪৩:২; গাল ২:১৬; ৩:১১; ইফি ২:৮,৯; তীত ৩:৫৷</div>
<div class="fn"><sup class="fnt"><a name="fn9" href="#fnm9">9</a></sup> ৰো ৭:৭৷</div>
<div class="fn"><sup class="fnt"><a name="fn10" href="#fnm10">10</a></sup> ৰো ১০:১২; কল ৩:১১৷</div>
<div class="fn"><sup class="fnt"><a name="fn11" href="#fnm11">11</a></sup> ইফি ২:৮; তীত ৩:৫-৭৷</div>
<div class="fn"><sup class="fnt"><a name="fn12" href="#fnm12">12</a></sup> পাঁ ১৩:৩৯; ৰো ৮:৩,৪; গাল ২:১৬৷</div>
</div>
<!-- PARSED ABOVE; EDITING MAY BREAK PARSER -->
</body></html>