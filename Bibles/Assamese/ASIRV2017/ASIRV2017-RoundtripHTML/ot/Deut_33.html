<html><head>
<meta http-equiv="Content-Type" content="text/html;charset=utf-8" />
<title>Deut 33 &ndash; দ্বিতীয় বিবরণ &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 33);">
<div id="navbar"><a href="../index.html">অসমীয়া বাইবেল</a> &ndash; <b>দ্বিতীয় বিবরণ</b> &ndash; <a href="Deut_1.html">1</a> ... <a href="Deut_31.html">31</a> <a href="Deut_32.html">32</a> <b>33</b> <a href="Deut_34.html">34</a> </div><hr>
<h1>Deut 33</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলীয়াসকললৈ মোচিৰ অন্তিম আশীৰ্ব্বাদ</h2><span class="vn">1</span> <span class="br-p"><br><br></span>তাৰ পাছত ঈশ্বৰৰ লোক মোচিয়ে তেওঁৰ মৃত্যুৰ আগেয়ে ইস্ৰায়েলীয়া সন্তানসকলক আশীৰ্ব্বাদ কৰিলে।</div>
<div class="v" id="v2"><span class="vn">2</span> তেওঁ ক’লে, <span class="br-p"><br><br></span><span class="br-ind"><br><span class="indent">&nbsp;</span></span>যিহোৱা চিনয় পৰ্ব্বতৰ পৰা আহিল,<br> <span class="br-ind"><br><span class="indent">&nbsp;</span></span>তেওঁ চেয়ীৰৰ পৰা তেওঁলোকৰ ওপৰত উদয় হ’ল;<br> <span class="br-ind"><br><span class="indent">&nbsp;</span></span>তেওঁৰ জ্যোতি পাৰণ পৰ্ব্বতৰ পৰা জিলিকি উঠিল<br> <span class="br-ind"><br><span class="indent">&nbsp;</span></span>তেওঁ অযুত অযুত পবিত্ৰসকলৰ<sup class="fnm"><a name="fnm1" href="#fn1">1</a></sup> মাজৰ পৰা আহিল।<br> <span class="br-ind"><br><span class="indent">&nbsp;</span></span>তেওঁৰ সোঁ হাতত আছিল তেওঁলোকৰ কাৰণে বিজুলীৰ চমক ভৰা ব্যৱস্থা।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সঁচাই তেওঁ নিজৰ<br> <span class="br-ind"><br><span class="indent">&nbsp;</span></span>লোকসকলক প্ৰেম কৰে;<br> <span class="br-ind"><br><span class="indent">&nbsp;</span></span>তেওঁৰ সকলো পবিত্ৰ লোক তেওঁৰ হাতত আছিল;<br> <span class="br-ind"><br><span class="indent">&nbsp;</span></span>তেওঁলোক সকলো তেওঁৰ ভৰিত নত হ’ল;<br> <span class="br-ind"><br><span class="indent">&nbsp;</span></span>প্ৰতিজনে তেওঁৰ বাক্য গ্ৰহণ কৰিলে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>মই, মোচিয়ে আপোনালোকক এক ব্যৱস্থাৰ আজ্ঞা দিলো,<br> <span class="br-ind"><br><span class="indent">&nbsp;</span></span>এই ব্যৱস্থা যাকোবৰ বংশধৰসকলৰ বাবে এক উত্তৰাধিকাৰ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যেতিয়া ইস্রায়েলৰ মুখ্য লোকসকল গোট খালে, আৰু<br> <span class="br-ind"><br><span class="indent">&nbsp;</span></span>ইস্ৰায়েলৰ সকলো জনগোষ্ঠী একত্রিত হ’ল,<br> <span class="br-ind"><br><span class="indent">&nbsp;</span></span>তেতিয়া যিহোৱাই আছিল যিচুৰূণৰ<sup class="fnm"><a name="fnm2" href="#fn2">2</a></sup> ৰজা।<br></div>
<div class="v" id="v6"><h2>বাৰ জনগোষ্ঠীৰ প্রতি আশীর্বাদ</h2><span class="vn">6</span> <span class="br-ind"><br><span class="indent">&nbsp;</span></span>ৰূবেন জীয়াই থাকক, নমৰক; কিন্তু তেওঁৰ গোষ্ঠীৰ লোক লেখত অলপ হওক।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যিহূদাক দিয়া আশীৰ্ব্বাদ এই: মোচিয়ে ক’লে,<br> <span class="br-ind"><br><span class="indent">&nbsp;</span></span>“হে যিহোৱা, তুমি যিহূদাৰ মাত শুনা,<br> <span class="br-ind"><br><span class="indent">&nbsp;</span></span>তেওঁৰ লোকসকলৰ মাজলৈ তেওঁক পুনৰ ঘূৰাই আনা,<br> <span class="br-ind"><br><span class="indent">&nbsp;</span></span>তোমাৰ হাতেৰে তেওঁৰ বাবে যুদ্ধ কৰা;<br> <span class="br-ind"><br><span class="indent">&nbsp;</span></span>তেওঁৰ শত্ৰুবোৰৰ বিৰুদ্ধে এক সহায় হোৱা।”<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>লেবীৰ বিষয়ে মোচিয়ে ক’লে,<br> <span class="br-ind"><br><span class="indent">&nbsp;</span></span>“লেবী, তোমাৰ ভক্তৰ লগত তোমাৰ তুম্মীম আৰু উৰীম<sup class="fnm"><a name="fnm3" href="#fn3">3</a></sup> আছে;<br> <span class="br-ind"><br><span class="indent">&nbsp;</span></span>মচ্ছাত তুমি যাৰ পৰীক্ষা কৰিছিলা,<br> <span class="br-ind"><br><span class="indent">&nbsp;</span></span>মিৰীবাৰ পানীৰ ওচৰত যাৰ সৈতে বিবাদ কৰিছিলা,<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যিজনে নিজ পিতৃ আৰু মাতৃৰ বিষয়ে ক’লে,<br> <span class="br-ind"><br><span class="indent">&nbsp;</span></span>‘মই তেওঁলোকক দেখা নাই।’<br> <span class="br-ind"><br><span class="indent">&nbsp;</span></span>নিজৰ ভাই-ককাইক স্বীকাৰ নকৰিলে,<br> <span class="br-ind"><br><span class="indent">&nbsp;</span></span>এনেকি নিজৰ সন্তানবোৰকে নিচিনিলে;<br> <span class="br-ind"><br><span class="indent">&nbsp;</span></span>তেওঁ তোমাৰ বাক্যক পহৰা দিছে আৰু<br> <span class="br-ind"><br><span class="indent">&nbsp;</span></span>তোমাৰ ব্যৱস্থা ৰক্ষা কৰিছে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>লেবীসকলে তোমাৰ আজ্ঞাবোৰ যাকোবক শিকায়,<br> <span class="br-ind"><br><span class="indent">&nbsp;</span></span>ব্যৱস্থাবোৰ ইস্ৰায়েলক শিকায়;<br> <span class="br-ind"><br><span class="indent">&nbsp;</span></span>তোমাৰ আগত ধূপ জ্বলায়,<br> <span class="br-ind"><br><span class="indent">&nbsp;</span></span>যজ্ঞ-বেদিৰ ওপৰত হোমবলি উৎসৰ্গ কৰে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে যিহোৱা, তুমি তেওঁৰ তাৰ সম্পত্তিত আশীৰ্ব্বাদ কৰা,<br> <span class="br-ind"><br><span class="indent">&nbsp;</span></span>তেওঁৰ সকলো হাতৰ কাৰ্য্য গ্ৰহণ কৰা;<br> <span class="br-ind"><br><span class="indent">&nbsp;</span></span>তেওঁৰ বিৰুদ্ধে উঠা শত্রুবোৰৰ কঁকাল ভাঙি দিয়া;।<br> <span class="br-ind"><br><span class="indent">&nbsp;</span></span>তেওঁক ঘিণাওঁতাসকলৰ কঁকাল ভাঙি দিয়া, যাতে পুনৰ উঠিব নোৱাৰে।”<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>বিন্যামীনৰ বিষয়ে মোচিয়ে ক’লে,<br> <span class="br-ind"><br><span class="indent">&nbsp;</span></span>“যিহোৱাই যাক প্রেম কৰে,<br> <span class="br-ind"><br><span class="indent">&nbsp;</span></span>বিন্যামীন তেওঁৰ ওচৰত নিৰ্ভয়ে থাকে;<br> <span class="br-ind"><br><span class="indent">&nbsp;</span></span>যিহোৱাই ওৰে দিনটো তেওঁক আৱৰি ৰাখে,<br> <span class="br-ind"><br><span class="indent">&nbsp;</span></span>আৰু তেওঁ যিহোৱাৰ দুই বাহুৰ মাজত বাস কৰে।”<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যোচেফৰ বিষয়ে মোচিয়ে ক’লে,<br> <span class="br-ind"><br><span class="indent">&nbsp;</span></span>“আকাশৰ উত্তম দান আৰু নিয়ঁৰেৰে সৈতে,<br> <span class="br-ind"><br><span class="indent">&nbsp;</span></span>তলত ব্যাপি থকা সাগৰেৰে,<br> <span class="br-ind"><br><span class="indent">&nbsp;</span></span>যিহোৱাই যোচেফৰ দেশক আশীর্বাদ কৰক।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সূৰ্য্যৰ তাপৰ উৎকৃষ্ট ফলেৰে,<br> <span class="br-ind"><br><span class="indent">&nbsp;</span></span>মাহবোৰৰ উত্তম শস্যেৰে,<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>পুৰণি পৰ্ব্বতবোৰৰ অতি উত্তম সম্পদেৰে,<br> <span class="br-ind"><br><span class="indent">&nbsp;</span></span>চিৰকালৰ পাহাৰবোৰৰ বহুমূলীয়া বস্তুৰে,<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>পৃথিবীৰ উত্তম উত্তম দ্ৰব্যৰ প্রচুৰতাৰে,<br> <span class="br-ind"><br><span class="indent">&nbsp;</span></span>আৰু জ্বলন্ত জোপোহাৰ মাজত যি জনা আছিল, তেওঁৰ আনুগ্রহেৰে সৈতে -<br> <span class="br-ind"><br><span class="indent">&nbsp;</span></span>যোচেফৰ মূৰত,<br> <span class="br-ind"><br><span class="indent">&nbsp;</span></span>যিজন ভাই-ককাইসকলৰ মাজত ৰাজপুত্র আছিল,<br> <span class="br-ind"><br><span class="indent">&nbsp;</span></span>তেওঁৰ কপালত এই সকলো আশীর্বাদ পৰক।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যোচেফৰ মহিমা প্ৰথমে ওপজা এটা ষাড়ঁ,<br> <span class="br-ind"><br><span class="indent">&nbsp;</span></span>তেওঁৰ শিং দুটা বনৰীয়া ষাঁড়ৰ শিঙৰ দৰে;<br> <span class="br-ind"><br><span class="indent">&nbsp;</span></span>তাৰ দ্বাৰাই তেওঁ সকলো জাতিকে বিদ্ধ কৰিব,<br> <span class="br-ind"><br><span class="indent">&nbsp;</span></span>এনেকি পৃথিবীৰ অন্তলৈকে জাতিবোৰক ঠেলি নিব;<br> <span class="br-ind"><br><span class="indent">&nbsp;</span></span>এইদৰেই ইফ্ৰয়ীমৰ অযুত অযুত আৰু মনচিৰ হাজাৰ হাজাৰ লোক হ’ব।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>জবুলুনৰ বিষয়ে মোচিয়ে ক’লে,<br> <span class="br-ind"><br><span class="indent">&nbsp;</span></span>হে জবুলুন, তুমি বাহিৰলৈ যোৱা কালত আনন্দিত হোৱা,<br> <span class="br-ind"><br><span class="indent">&nbsp;</span></span>আৰু হে ইচাখৰ, তুমি নিজ তম্বুত আনন্দ কৰা।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>লোকসকলক তেওঁলোকে পৰ্ব্বতলৈ মাতি পঠাব;<br> <span class="br-ind"><br><span class="indent">&nbsp;</span></span>সেই ঠাইত তেওঁলোকে যোগ্য মনোভাৱেৰে বলি উৎসৰ্গ কৰিব;<br> <span class="br-ind"><br><span class="indent">&nbsp;</span></span>তেওঁলোকে সমুদ্ৰৰ প্রচুৰ সমৃদ্ধি আৰু বালিৰ পৰা গুপুত ধন চুহিব।”<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>গাদৰ বিষয়ে মোচিয়ে ক’লে,<br> <span class="br-ind"><br><span class="indent">&nbsp;</span></span>“যিজনাই গাদৰ ৰাজ্যৰ সীমা বঢ়াব, সেই জনা ধন্য;<br> <span class="br-ind"><br><span class="indent">&nbsp;</span></span>গাদে সিংহৰ দৰে বাস কৰে,<br> <span class="br-ind"><br><span class="indent">&nbsp;</span></span>তেওঁ বাহু, এনেকি মূৰৰ তালোকো বিদাৰে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তেওঁ নিজৰ কাৰণে উৎকৃষ্ট ভাগ মনোনীত কৰিলে,<br> <span class="br-ind"><br><span class="indent">&nbsp;</span></span>কিয়নো সেই ঠাইত নেতাৰ যোগ্য লোকৰ কাৰণে ভাগ ৰাখি থোৱা আছে;<br> <span class="br-ind"><br><span class="indent">&nbsp;</span></span>তেওঁ লোকসমূহৰ মুখ্যৰ লগত আহিল।<br> <span class="br-ind"><br><span class="indent">&nbsp;</span></span>তেওঁ যিহোৱাৰ ন্যায় কাৰ্য্য সিদ্ধ কৰিলে, আৰু<br> <span class="br-ind"><br><span class="indent">&nbsp;</span></span>ইস্ৰায়েলেৰ সৈতে যিহোৱাৰ নিয়ম পালন কৰিলে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>দানৰ বিষয়ে মোচিয়ে ক’লে,<br> <span class="br-ind"><br><span class="indent">&nbsp;</span></span>“দান বাচানৰ পৰা জাপ মাৰি অহা যুৱা সিংহ।”<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>নপ্তালীৰ বিষয়ে মোচিয়ে কলে,<br> <span class="br-ind"><br><span class="indent">&nbsp;</span></span>“হে নপ্তালী, তুমি যিহোৱাৰ অনুগ্ৰহেৰে তৃপ্ত, আৰু<br> <span class="br-ind"><br><span class="indent">&nbsp;</span></span>যিহোৱাৰ আশীৰ্ব্বাদেৰে পৰিপূৰ্ণ;<br> <span class="br-ind"><br><span class="indent">&nbsp;</span></span>পশ্চিম আৰু দক্ষিণ অঞ্চল অধিকাৰ কৰা।”<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আচেৰৰ বিষয়ে মোচিয়ে কলে,<br> <span class="br-ind"><br><span class="indent">&nbsp;</span></span>“আন সন্তানসকলতকৈ আচেৰে অধিক আশীর্বাদ পাওক;<br> <span class="br-ind"><br><span class="indent">&nbsp;</span></span>তেওঁ যেন নিজৰ ভাই-ককাইসকলৰ প্রিয় হয়,<br> <span class="br-ind"><br><span class="indent">&nbsp;</span></span>তেওঁৰ ভৰি দুখন যেন জলফাইৰ তেলত ডুবি থাকে।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমাৰ নগৰৰ ডাংবোৰ লোহা বা পিতলৰ হ’ব;<br> <span class="br-ind"><br><span class="indent">&nbsp;</span></span>যিমানদিন তোমাৰ আয়ুস থাকিব,<br> <span class="br-ind"><br><span class="indent">&nbsp;</span></span>সিমানদিন তোমাৰ শক্তি থাকিব।”<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>মোচিয়ে ক’লে,<br> <span class="br-ind"><br><span class="indent">&nbsp;</span></span>“হে যিচুৰূণ, ঈশ্বৰৰ তুল্য কোনো নাই;<br> <span class="br-ind"><br><span class="indent">&nbsp;</span></span>তোমালোকৰ সহায়ৰ কাৰণে তেওঁ<br> <span class="br-ind"><br><span class="indent">&nbsp;</span></span>নিজ গৌৰৱেৰে মেঘৰথত উঠি<br> <span class="br-ind"><br><span class="indent">&nbsp;</span></span>আকাশ পথত অহা যোৱা কৰে।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যিজন অনাদিকালৰ ঈশ্বৰ<br> <span class="br-ind"><br><span class="indent">&nbsp;</span></span>তেৱেঁই নিজৰ লোকসকলৰ আশ্রয়,<br> <span class="br-ind"><br><span class="indent">&nbsp;</span></span>অধোদেশত তেওঁ চিৰস্থায়ী বাহুৰে ধৰি ৰাখে;<br> <span class="br-ind"><br><span class="indent">&nbsp;</span></span>তেওঁ তোমালোকৰ সন্মুখৰ পৰা শত্ৰুবোৰক দূৰ কৰিব,<br> <span class="br-ind"><br><span class="indent">&nbsp;</span></span>তেওঁ ক’ব, “এওঁলোকক ধ্বংস কৰা!”<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ইস্ৰায়েল জাতিয়ে নিৰ্ভয়েৰে বাস কৰিব;<br> <span class="br-ind"><br><span class="indent">&nbsp;</span></span>যাকোবৰ ভুমুক শস্য আৰু<br> <span class="br-ind"><br><span class="indent">&nbsp;</span></span>নতুন দ্রাক্ষাৰসৰ দেশত নিৰাপদ হ’ব;<br> <span class="br-ind"><br><span class="indent">&nbsp;</span></span>তেওঁৰ ওপৰত আকাশৰ নিয়ঁৰ টোপা টোপে পৰক।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>হে ইস্ৰায়েল, তুমি ধন্য;<br> <span class="br-ind"><br><span class="indent">&nbsp;</span></span>যিহোৱাৰ দ্বাৰাই নিস্তাৰ পোৱা জাতি যি তোমালোক,<br> <span class="br-ind"><br><span class="indent">&nbsp;</span></span>তোমালোকৰ সদৃশ কোন আছে?<br> <span class="br-ind"><br><span class="indent">&nbsp;</span></span>তেওঁ তোমালোকৰ সাহার্যকাৰী ঢাল,<br> <span class="br-ind"><br><span class="indent">&nbsp;</span></span>তোমালোকৰ গৌৰৱৰ তৰোৱাল;<br> <span class="br-ind"><br><span class="indent">&nbsp;</span></span>শত্ৰুবোৰ তোমালোকৰ ওচৰলৈ কম্পমান হৈ আহিব;<br> <span class="br-ind"><br><span class="indent">&nbsp;</span></span>তোমালোকে ওখ ঠাইবোৰত ভৰি দিবা।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গীতমালা ৬৮:১৭, দানিয়েল ৭:১০, প্র:বাক্য ৫:১১</div>
<div class="fn"><sup class="fnt"><a name="fn2" href="#fnm2">2</a></sup> যিচুৰণৰ অর্থাৎ ইস্রায়েলৰ</div>
<div class="fn"><sup class="fnt"><a name="fn3" href="#fnm3">3</a></sup> যাত্রা ২৮:৩০</div>
</div>
<!-- PARSED ABOVE; EDITING MAY BREAK PARSER -->
</body></html>