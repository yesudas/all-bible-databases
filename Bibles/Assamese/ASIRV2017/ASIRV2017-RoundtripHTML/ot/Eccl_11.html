<html><head>
<meta http-equiv="Content-Type" content="text/html;charset=utf-8" />
<title>Eccl 11 &ndash; উপদেশক &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 11);">
<div id="navbar"><a href="../index.html">অসমীয়া বাইবেল</a> &ndash; <b>উপদেশক</b> &ndash; <a href="Eccl_1.html">1</a> ... <a href="Eccl_9.html">9</a> <a href="Eccl_10.html">10</a> <b>11</b> <a href="Eccl_12.html">12</a> </div><hr>
<h1>Eccl 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শ্রমৰ মূল্য</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তুমি তোমাৰ আহাৰ পানীৰ ওপৰত পেলাই দিয়া;<br> <span class="br-ind"><br><span class="indent">&nbsp;</span></span>কিয়নো অনেক দিনৰ পাছত তাক পুনৰ ঘূৰাই পাবা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমাৰ কার্যসাধনৰ উপায়বোৰ, সাত বা আঠজনৰ সৈতে ভাগ বাঁটি লোৱা;<br> <span class="br-ind"><br><span class="indent">&nbsp;</span></span>কিয়নো পৃথিবীত কি দুর্যোগ ঘটিব, তাক তুমি নাজানা।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যেতিয়া মেঘবোৰ বৃষ্টিৰে পূৰ্ণ হৈ থাকে,<br> <span class="br-ind"><br><span class="indent">&nbsp;</span></span>তেতিয়া তাৰ পৰা পৃথিবীত বৰষুণ পৰে;<br> <span class="br-ind"><br><span class="indent">&nbsp;</span></span>গছ উত্তৰ বা দক্ষিণ যি দিশতেই পৰক,<br> <span class="br-ind"><br><span class="indent">&nbsp;</span></span>কিন্তু যি ঠাইত পৰে, সেই ঠাইতেই পৰি থাকে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যি কোনোৱে বতাহক নিৰীক্ষণ কৰে,<br> <span class="br-ind"><br><span class="indent">&nbsp;</span></span>তেওঁ বীজ ৰোপন কৰিব নোৱাৰে,<br> <span class="br-ind"><br><span class="indent">&nbsp;</span></span>যি কোনোৱে বৰষুণক নিৰীক্ষণ কৰে,<br> <span class="br-ind"><br><span class="indent">&nbsp;</span></span>তেওঁ শস্য দাব নোৱাৰে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>বতাহ কোন দিশৰ পৰা বলিব, তুমি নাজানা;<br> <span class="br-ind"><br><span class="indent">&nbsp;</span></span>তুমি নাজানা মাতৃগর্ভত এটি শিশুৰ হাড়বোৰ কেনেকৈ বৃদ্ধি হয়;<br> <span class="br-ind"><br><span class="indent">&nbsp;</span></span>সেইদৰে যিজন সকলো বস্তুৰে সৃষ্টিকর্তা, সেই ঈশ্বৰৰ কার্যও তুমি বুজিব নোৱাৰা।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ৰাতিপুৱা তুমি তোমাৰ বীজ ৰোপন কৰিবা,<br> <span class="br-ind"><br><span class="indent">&nbsp;</span></span>আৰু গধূলি পৰত তোমাৰ হাতক কর্মহীন নকৰিবা;<br> <span class="br-ind"><br><span class="indent">&nbsp;</span></span>কিয়নো পুৱা বা গধূলি কৰা কোনটো কার্যত তুমি সফল হ’বা, তুমি নাজানা;<br> <span class="br-ind"><br><span class="indent">&nbsp;</span></span>এই কার্যত নে সেই কার্যত, অথবা দুয়োটাই একে সমানেই ভাল হ’ব, তাক নাজানা।<br></div>
<div class="v" id="v7"><h2>যৌৱন আৰু বৃদ্ধ কাল</h2><span class="vn">7</span> <span class="br-ind"><br><span class="indent">&nbsp;</span></span>স্বৰূপেই পোহৰ সুন্দৰ আৰু চকুৰ বাবে সূৰ্য্যক দেখা পোৱা এক সন্তোষজনক বিষয়<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কোনো মানুহ যদি অনেক বছৰ জীয়াই থাকে,<br> <span class="br-ind"><br><span class="indent">&nbsp;</span></span>তেন্তে তেওঁ যেন নিজৰ সেই দিনবোৰত আনন্দ উপভোগ কৰে;<br> <span class="br-ind"><br><span class="indent">&nbsp;</span></span>কিন্তু অন্ধকাৰৰ আগন্তুক দিনবোৰৰ কথাও যেন তেওঁ মনত ৰাখে;<br> <span class="br-ind"><br><span class="indent">&nbsp;</span></span>কিয়নো সেই দিনবোৰ হ’ব অনেক।<br> <span class="br-ind"><br><span class="indent">&nbsp;</span></span>যি যি ঘটিব সেই সকলোৱেই অস্থায়ী, অসাৰ।<br></div>
<div class="v" id="v9"><span class="vn">9</span> <span class="br-p"><br><br></span>হে যুবক, তুমি তোমাৰ যৌৱনকালত আনন্দ কৰা; যুবা বয়সৰ দিনবোৰত তোমাৰ হৃদয়ে তোমাক আনন্দিত কৰক; তুমি তোমাৰ হৃদয়ৰ সৎ ইচ্ছাবোৰৰ পথত চলিবা আৰু নিজ চকুৰ দৃষ্টিত যি ভাল তাকে কৰিবা। কিন্তু জানিবা যে, ঈশ্বৰে এই সকলো বিষয়ৰ কাৰণে তোমাক বিচাৰৰ ঠাইলৈ আনিব।</div>
<div class="v" id="v10"><span class="vn">10</span> <span class="br-p"><br><br></span>এই হেতুকে তোমাৰ হৃদয়ৰ পৰা ক্রোধ দূৰ কৰা; তোমাৰ শৰীৰৰ কষ্টলৈ মনোযোগ নিদিবা; কিয়নো যৌৱন আৰু যুবা কালৰ শক্তি ভাপ-স্বৰূপ।</div>
</div>
<!-- PARSED ABOVE; EDITING MAY BREAK PARSER -->
</body></html>