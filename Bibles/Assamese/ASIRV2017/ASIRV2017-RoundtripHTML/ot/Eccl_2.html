<html><head>
<meta http-equiv="Content-Type" content="text/html;charset=utf-8" />
<title>Eccl 2 &ndash; উপদেশক &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 2);">
<div id="navbar"><a href="../index.html">অসমীয়া বাইবেল</a> &ndash; <b>উপদেশক</b> &ndash; <a href="Eccl_1.html">1</a> <b>2</b> <a href="Eccl_3.html">3</a> <a href="Eccl_4.html">4</a> ... <a href="Eccl_12.html">12</a> </div><hr>
<h1>Eccl 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নিজ বাসনা পূৰণত অসাৰতা</h2><span class="vn">1</span> <span class="br-p"><br><br></span>মই মোৰ হৃদয়ক ক’লোঁ, “আহাঁ, মই আমোদ-প্রমোদেৰে তোমাক পৰীক্ষা কৰি চাম; সেয়ে, এতিয়া সুখ উপভোগ কৰা।” কিন্তু দেখিলো, ইও কেৱল এক অস্থায়ী বতাহৰ দৰে অসাৰ আছিল।</div>
<div class="v" id="v2"><span class="vn">2</span> মই হাঁহিৰ বিষয়ে ক’লো, “ই বলিয়ালি,” আনন্দৰ বিষয়ত “ই কি কৰিব পাৰে?</div>
<div class="v" id="v3"><span class="vn">3</span> আকাশৰ তলত, মানুহৰ কিছুদিনৰ জীৱনকালত তেওঁলোকৰ কাৰণে কি ভাল, তাক মই দেখা নোপোৱালৈকে কেনেকৈ দ্রাক্ষাৰসেৰে মোৰ শৰীৰক আনন্দিত কৰিম; কেনেকৈ মোৰ মনক অবিৰামে পৰিচালিত কৰা প্রজ্ঞাৰে সৈতে অজ্ঞানতাক ধৰি ৰাখি উল্লাসিত হ’ম, মই মনতে অন্বেষণ কৰি চালো।</div>
<div class="v" id="v4"><span class="vn">4</span> মই কিছুমান মহৎ কাৰ্য্য কৰিলোঁ; মই নিজৰ কাৰণে অনেক ঘৰ সাজিলোঁ আৰু দ্ৰাক্ষাবাৰী পাতিলো;</div>
<div class="v" id="v5"><span class="vn">5</span> মই ঠায়ে ঠায়ে অনেক বাগিছা আৰু উদ্যান তৈয়াৰ কৰি তাত সকলো ধৰণৰ ফল ধৰা গছ ৰুলোঁ;</div>
<div class="v" id="v6"><span class="vn">6</span> গছ উৎপন্ন হোৱা বাৰীত পানী দিবলৈ মই ঠায়ে ঠায়ে পুখুৰী খান্দিলো;</div>
<div class="v" id="v7"><span class="vn">7</span> মই অনেক দাস আৰু দাসীক কিনি ল’লো; মোৰ ৰাজপ্রাসাদতো অনেক দাস-দাসীৰ জন্ম হৈছিল; মোৰ আগেয়ে যিসকল যিৰূচালেমত আছিল, তেওঁলোক সকলোতকৈ মোৰ অনেক বেছি গৰু-ছাগলী আৰু ভেড়া আদিৰ পশুধনৰ জাক আছিল;</div>
<div class="v" id="v8"><span class="vn">8</span> মই অনেক ৰূপ আৰু সোণ, অন্যান্য ৰজাসকলৰ আৰু বিভিন্ন প্ৰদেশৰ ধন-সম্পদ আনি নিজৰ কাৰণে জমা কৰিলো; মোৰ কাৰণে অনেক গায়ক-গায়িকা আৰু মাংসক সন্তোষ দিওঁতা অনেক উপপত্নী আছিল।</div>
<div class="v" id="v9"><span class="vn">9</span> <span class="br-p"><br><br></span>মোৰ আগেয়ে যিৰূচালেমত যিসকল আছিল, তেওঁলোকতকৈ মই অনেক বেচি মহান আৰু ঐশ্বর্যশালী হ’লো। তেতিয়াও প্রজ্ঞা মোৰ লগত আছিল।</div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>মোৰ চকুত যি ভাল লাগে, মই সেইবোৰৰ পৰা আতৰাই নাৰাখিলোঁ;<br> <span class="br-ind"><br><span class="indent">&nbsp;</span></span>মই মোৰ মনক কোনো আমোদ-প্রমোদৰ পৰা আটক নকৰিলোঁ,<br> <span class="br-ind"><br><span class="indent">&nbsp;</span></span>কিয়নো মোৰ সকলো কার্যত মোৰ মনে আনন্দ কৰে;<br> <span class="br-ind"><br><span class="indent">&nbsp;</span></span>আৰু আনন্দই মোৰ সকলো পৰিশ্ৰমৰ পুৰস্কাৰ আছিল।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাৰ পাছত মই মোৰ হাতে যি যি কাৰ্য্য কৰিলে,<br> <span class="br-ind"><br><span class="indent">&nbsp;</span></span>আৰু তাক কৰিবলৈ মই যি পৰিশ্ৰম কৰিলো,<br> <span class="br-ind"><br><span class="indent">&nbsp;</span></span>তাক চাই দেখিলো যে, সেই সকলো অসাৰ;<br> <span class="br-ind"><br><span class="indent">&nbsp;</span></span>কেৱল বতাহক ধৰিবলৈ চেষ্টা কৰাৰ বাহিৰে একো নহয়;<br> <span class="br-ind"><br><span class="indent">&nbsp;</span></span>সূৰ্যৰ তলত একোতেই লাভ নাই।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>পাছত মই প্ৰজ্ঞা, বলিয়ালি আৰু অজ্ঞানতাৰ কথা চিন্তা কৰিলো;<br> <span class="br-ind"><br><span class="indent">&nbsp;</span></span>ৰজাৰ পাছত যিজন পৰৱর্তী ৰজা আহিব, তেওঁ কি কৰিব পাৰে?<br> <span class="br-ind"><br><span class="indent">&nbsp;</span></span>কেৱল ইতিমধ্যে যি যি কৰা হৈছে, তাকেই কৰিব।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>মই দেখিলো, অন্ধকাৰতকৈ পোহৰ যেনেকৈ উত্তম, তেনেকৈ অজ্ঞানতকৈ প্ৰজ্ঞা উত্তম।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>জ্ঞানী মানুহৰ মূৰত চকু থাকে;<br> <span class="br-ind"><br><span class="indent">&nbsp;</span></span>কিন্তু অজ্ঞান লোকে হ’লে অন্ধকাৰত ভ্ৰমণ কৰে;<br> <span class="br-ind"><br><span class="indent">&nbsp;</span></span>তথাপি মই এটাই বুজিলো যে, সকলোৰে শেষ দশা একে হয়।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তেতিয়া মই মনতে ক’লোঁ, অজ্ঞানলৈ যেনে দশা হয়, মোলৈকোতো তেনে দশাই হ’ব;<br> <span class="br-ind"><br><span class="indent">&nbsp;</span></span>তেনেহ’লে অধিক জ্ঞানী হৈ মোৰ কি লাভ হ’ল?<br> <span class="br-ind"><br><span class="indent">&nbsp;</span></span>মই মনতে ক’লোঁ, “ইও অসাৰ।”<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মানুহে অজ্ঞানীক যেনেদৰে মনত নাৰাখে,<br> <span class="br-ind"><br><span class="indent">&nbsp;</span></span>তেনেদৰে জ্ঞানীকো বেছি দিন মনত নাৰাখে;<br> <span class="br-ind"><br><span class="indent">&nbsp;</span></span>ভবিষ্যতে তেওঁলোক দুয়োকে মানুহে পাহৰি যাব।<br> <span class="br-ind"><br><span class="indent">&nbsp;</span></span>অজ্ঞানীজন মৰাৰ দৰে জ্ঞানীও মৰে।<br></div>
<div class="v" id="v17"><span class="vn">17</span> <span class="br-p"><br><br></span>এই হেতুকে জীৱনলৈ মোৰ ঘৃণা উপজিল। কাৰণ সূৰ্যৰ তলত যি কৰা হয়, সেই সকলো কাৰ্য্য মোৰ পক্ষে দুখজনক; কিয়নো সকলোৱেই অসাৰ আৰু বতাহক ধৰিবলৈ চেষ্টা কৰা মাত্ৰ।</div>
<div class="v" id="v18"><span class="vn">18</span> <span class="br-p"><br><br></span>সূৰ্যৰ তলত মই যি যি পৰিশ্ৰম কৰিলোঁ, সেই সকলো পৰিশ্ৰমত মোৰ এতিয়া ঘিণ লাগিছে; কিয়নো মোৰ পাছত যিজন আহিব, তেওঁৰ বাবেইতো তাৰ ফল থৈ যাব লাগিব।</div>
<div class="v" id="v19"><span class="vn">19</span> সেই লোক জ্ঞানী নে অজ্ঞানী হ’ব, তাক কোনে জানে? তথাপি তেৱেঁই মোৰ সকলো কার্যৰ ফল ভোগ কৰিব, কিয়নো তেওঁৰ বাবেই মই সূৰ্যৰ তলত পৰিশ্ৰম কৰিছো আৰু জ্ঞানৰ পৰিচয় দিলো। ইও অসাৰ।</div>
<div class="v" id="v20"><span class="vn">20</span> এই হেতুকে সূৰ্য্যৰ তলত মই যি যি পৰিশ্ৰম কৰিলোঁ, তাৰ বাবে মোৰ মন নিৰাশ হবলৈ ধৰিলে।</div>
<div class="v" id="v21"><span class="vn">21</span> কিয়নো কোনো মানুহে প্ৰজ্ঞা, জ্ঞান, আৰু দক্ষতাৰে পৰিশ্ৰম কৰিব পাৰে; কিন্তু পাছত তেওঁৰ সকলোখিনি এনে এজনৰ কাৰণে ৰাখি যাব লগা হয়, যি মানুহে তাৰ বাবে কোনো পৰিশ্ৰমেই কৰা নাই। ইও অসাৰ আৰু এক অতি দুখৰ কথা।</div>
<div class="v" id="v22"><span class="vn">22</span> সূৰ্যৰ তলত মানুহে যি যি কঠোৰ পৰিশ্ৰম কৰে আৰু মনৰ চাপ লয়, তাৰ ফলত তেওঁৰ কি লাভ হয়?</div>
<div class="v" id="v23"><span class="vn">23</span> প্রত্যেক দিনা তেওঁৰ কামত দুখ আৰু বিৰক্তি থকে; এনেকি ৰাতিও তেওঁৰ মনে বিশ্রাম নাপায়। ইও অসাৰ।</div>
<div class="v" id="v24"><span class="vn">24</span> <span class="br-p"><br><br></span>তেন্তে মানুহৰ পক্ষে ভোজন-পান কৰা আৰু নিজ পৰিশ্ৰমত সন্তুষ্ট হৈ থকাৰ বাহিৰে উত্তম একোকে নাই। মই দেখিলো যে এই সকলো ঈশ্বৰৰ হাতৰ পৰাহে আহে।</div>
<div class="v" id="v25"><span class="vn">25</span> কাৰণ ঈশ্বৰে নিদিলে কোনে খাব পাৰে অথবা কোনে যি কোনো ধৰণৰ আনন্দ ভোগ কৰিব পাৰে?</div>
<div class="v" id="v26"><span class="vn">26</span> যি মানুহে ঈশ্বৰক সন্তুষ্ট কৰে, তেওঁক তেওঁ প্ৰজ্ঞা, জ্ঞান, আৰু আনন্দ দান কৰে; কিন্তু তেওঁ পাপীক হ’লে, ধন-সম্পদ গোটোৱা আৰু জমা কৰাৰ কার্য দিয়ে, যাতে তেওঁ ঈশ্বৰক সন্তুষ্ট কৰা লোকক দিব পাৰে। ইও অসাৰ আৰু বতাহক ধৰিবলৈ চেষ্টা কৰা মাত্ৰ।</div>
</div>
<!-- PARSED ABOVE; EDITING MAY BREAK PARSER -->
</body></html>