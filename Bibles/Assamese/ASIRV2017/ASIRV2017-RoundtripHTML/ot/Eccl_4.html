<html><head>
<meta http-equiv="Content-Type" content="text/html;charset=utf-8" />
<title>Eccl 4 &ndash; উপদেশক &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 4);">
<div id="navbar"><a href="../index.html">অসমীয়া বাইবেল</a> &ndash; <b>উপদেশক</b> &ndash; <a href="Eccl_1.html">1</a> <a href="Eccl_2.html">2</a> <a href="Eccl_3.html">3</a> <b>4</b> <a href="Eccl_5.html">5</a> <a href="Eccl_6.html">6</a> ... <a href="Eccl_12.html">12</a> </div><hr>
<h1>Eccl 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নানা উপদ্ৰৱ, পৰিশ্রম আৰু সংগীহীন অৱস্থা</h2><span class="vn">1</span> <span class="br-p"><br><br></span>পুনৰ মই সূৰ্য্যৰ তলত যি সকলো উপদ্রৱ হয়, সেইবোৰলৈ এবাৰ চালো। <span class="br-p"><br><br></span><span class="br-ind"><br><span class="indent">&nbsp;</span></span>চোৱা, উপদ্রৱ পোৱা লোকসকলে কান্দিছে,<br> <span class="br-ind"><br><span class="indent">&nbsp;</span></span>কিন্তু তেওঁলোকক শান্তনা দিওঁতা কোনো নাই;<br> <span class="br-ind"><br><span class="indent">&nbsp;</span></span>যিসকলে উপদ্রৱ কৰে, তেওঁলোকৰ হাতত ক্ষমতা আছে;<br> <span class="br-ind"><br><span class="indent">&nbsp;</span></span>কিন্তু উপদ্রৱ পোৱাসকলক শান্তনা দিওঁতা কোনো নাই।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সেয়ে মই ভাৱিলো, যিসকল বৰ্ত্তমান জীয়াই আছে,<br> <span class="br-ind"><br><span class="indent">&nbsp;</span></span>সেই জীৱিতসকলতকৈ যিসকলৰ আগেয়ে মৃত্যু হ’ল, তেওঁলোক অধিক সৌভাগ্যশালী।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কিন্তু এই দুজনতকৈ সেইজন বেছি সৌভাগ্যশালী যিজনৰ এতিয়াও জন্ম হোৱা নাই আৰু<br> <span class="br-ind"><br><span class="indent">&nbsp;</span></span>সূৰ্য্যৰ তলত যি দুষ্ট কাৰ্য্য কৰা হয়, তাক দেখা নাই।<br></div>
<div class="v" id="v4"><span class="vn">4</span> <span class="br-p"><br><br></span>তাৰপাছত মই দেখিলো, সকলো পৰিশ্রমৰ কার্য আৰু সকলো দক্ষ কার্যক্ষম এজন লোকৰ প্রতি আনজনৰ হিংসাভাৱ থকাৰ পৰাই হয়। ইয়ো অসাৰ; কেৱল বতাহক ধৰিবলৈ চেষ্টা কৰাৰ বাহিৰে একো নহয়।</div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>অজ্ঞান লোকে হাত সাৱটি একো নকৰাকৈ থাকে,<br> <span class="br-ind"><br><span class="indent">&nbsp;</span></span>নিজৰ মঙহেই তেওঁৰ আহাৰ হয়।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>বতাহক ধৰাৰ চেষ্টা কৰি পৰিশ্রমেৰে দুই মুঠি লাভ কৰাতকৈ শান্তিৰে সৈতে এমুঠি পোৱাই অনেক ভাল।<br></div>
<div class="v" id="v7"><span class="vn">7</span> <span class="br-p"><br><br></span>পাছত মই পুনৰ সূৰ্য্যৰ তলত অসাৰতা দেখিলোঁ।</div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>কোনো এজন মানুহ একেবাৰে অকলশৰীয়াকৈ থাকে,<br> <span class="br-ind"><br><span class="indent">&nbsp;</span></span>তেওঁৰ দ্বিতীয়জন বুলিবলৈ কোনো নাই; এনেকি তেওঁৰ পুত্রও নাই, ভাই-ককাই কোনো নাই; তথাপিও তেওঁৰ পৰিশ্ৰমৰ শেষ নাই<br> <span class="br-ind"><br><span class="indent">&nbsp;</span></span>আৰু ধন-সম্পত্তি লাভৰ বিষয়ত তেওঁৰ চকু তৃপ্ত নহয়।<br> <span class="br-ind"><br><span class="indent">&nbsp;</span></span>তেওঁ সুধে, “তেন্তে মই কাৰ নিমিত্তে পৰিশ্ৰম কৰিছোঁ?<br> <span class="br-ind"><br><span class="indent">&nbsp;</span></span>কিয় আমোদ-প্রমোদৰ পৰা নিজক বঞ্চিত কৰিছোঁ?”<br> <span class="br-ind"><br><span class="indent">&nbsp;</span></span>ইও অসাৰ, অতি দুখজনক অৱস্থা।<br></div>
<div class="v" id="v9"><h2>এজন বন্ধুৰ মূল্য</h2><span class="vn">9</span> <span class="br-ind"><br><span class="indent">&nbsp;</span></span>এজনতকৈ দুজন ভাল, কিয়নো তেওঁলোকৰ পৰিশ্ৰমৰ দ্বাৰাই অনেক সুফল হয়।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কাৰণ তেওঁলোকৰ এজন যদি পৰে, তেন্তে তেওঁৰ সঙ্গীয়ে তেওঁক তুলিব পাৰে।<br> <span class="br-ind"><br><span class="indent">&nbsp;</span></span>কিন্তু হায় সেই অকলে থকা লোক!<br> <span class="br-ind"><br><span class="indent">&nbsp;</span></span>কিয়নো তেওঁ পৰিলে তেওঁক তুলিবলৈ দ্বিতীয়জন কোনো নাই।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাৰ উপৰি দুজনে একেলগে শুলে উম পায়;<br> <span class="br-ind"><br><span class="indent">&nbsp;</span></span>কিন্তু এজনে অকলে কেনেকৈ উম পাব?<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যিজন অকলশৰীয়া তেওঁ সহজে পৰাজয় হ’ব পাৰে,<br> <span class="br-ind"><br><span class="indent">&nbsp;</span></span>কিন্তু দুজনে আক্রমণক প্ৰতিৰোধ কৰিব পাৰে।<br> <span class="br-ind"><br><span class="indent">&nbsp;</span></span>তিনিডাল ৰছী একেলগে মেৰাই ল’লে বেগাই নিছিগে।<br></div>
<div class="v" id="v13"><span class="vn">13</span> <span class="br-p"><br><br></span>এজন অজ্ঞান বৃদ্ধ ৰজা, যিজনে কোনো সতর্কবাণীলৈ কাণ নিদিয়ে আৰু নুবুজেও, তেনে ৰজাতকৈ বৰং দৰিদ্র অথচ জ্ঞানী যুবকেই শ্রেয়।</div>
<div class="v" id="v14"><span class="vn">14</span> সেই যুবক দেশৰ ৰজা হ’বলৈ কাৰাগাৰৰ পৰাও ওলাই আহিব পাৰে নাইবা তেওঁ নিজৰ ৰাজ্যৰ এক দৰিদ্র পৰিয়ালতো জন্ম গ্রহণ কৰিব পাৰে।</div>
<div class="v" id="v15"><span class="vn">15</span> <span class="br-p"><br><br></span>মই দেখিলোঁ যে, যি সকলো জীয়াই আছিল অর্থাৎ সূর্যৰ তলত চলা-ফুৰা কৰি আছিল, তেওঁলোকে সেই বৃদ্ধ ৰজাজনৰ পদত অধিষ্ঠিত হোৱা যুবক ৰজাজনক অনুসৰণ কৰি চলিল।</div>
<div class="v" id="v16"><span class="vn">16</span> এই নতুন ৰজাই নেতৃত্ব দিয়া লোকসকলৰ সীমা নাছিল; কিন্তু পাছত তেওঁলোকৰ অনেকেই তেওঁৰ ওপৰত সন্তুষ্ট নাছিল। ইও অসাৰ, আৰু কেৱল বতাহক ধৰিবলৈ চেষ্টা কৰা হয়।</div>
</div>
<!-- PARSED ABOVE; EDITING MAY BREAK PARSER -->
</body></html>