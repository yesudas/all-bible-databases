<html><head>
<meta http-equiv="Content-Type" content="text/html;charset=utf-8" />
<title>Eccl 6 &ndash; উপদেশক &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 6);">
<div id="navbar"><a href="../index.html">অসমীয়া বাইবেল</a> &ndash; <b>উপদেশক</b> &ndash; <a href="Eccl_1.html">1</a> ... <a href="Eccl_4.html">4</a> <a href="Eccl_5.html">5</a> <b>6</b> <a href="Eccl_7.html">7</a> <a href="Eccl_8.html">8</a> ... <a href="Eccl_12.html">12</a> </div><hr>
<h1>Eccl 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ধনৱানৰ অভিলাষ হতাশাগ্রস্ত</h2><span class="vn">1</span> <span class="br-p"><br><br></span>মই সূর্য্যৰ তলত আন এক দুখৰ বিষয় দেখিলো; সেয়ে মানুহৰ পক্ষে অতি কষ্টকৰ।</div>
<div class="v" id="v2"><span class="vn">2</span> ঈশ্বৰে কোনো কোনোক ইমান ধন-সম্পত্তি আৰু সন্মান দান কৰে যে, তেওঁৰ অভিলাষৰ একো বস্তুৰে অভাৱ নাথাকে; তথাপিও ঈশ্বৰে তেওঁক ভোগ কৰিবৰ ক্ষমতা নিদিয়ে; আন লোকে তেওঁৰ বস্তুবোৰ ভোগ কৰে। ইও অসাৰ আৰু ভীষণ দুঃখজনক।</div>
<div class="v" id="v3"><span class="vn">3</span> <span class="br-p"><br><br></span>কোনো লোকৰ এশজন সন্তান থাকিব পাৰে আৰু তেওঁ অনেক দিন ধৰি জীয়াও থাকিব পাৰে, কিন্তু তেওঁৰ হৃদয়ে যদি জীৱনত সন্তোষ নাপায় আৰু সন্মানেৰে সৈতে যদি তেওঁৰ মৈদাম নহয়, তেন্তে সেই লোক যিমান বছৰেই জীয়াই নাথাকক কিয়, মই কওঁ তেওঁতকৈ বৰং মৃত কেচুঁৱাৰ জন্ম হোৱাই অনেক ভাল।</div>
<div class="v" id="v4"><span class="vn">4</span> সেই মৃত সন্তানে বৃথাই আহি আন্ধাৰতেই বিদায় লয় আৰু আন্ধাৰতেই সেই কেচুঁৱাৰ নাম ঢাক খাই যায়।</div>
<div class="v" id="v5"><span class="vn">5</span> যদিও এই কেচুঁৱাটিয়ে কেতিয়াও সূৰ্য্য দেখা নাপায় অথবা একোকে নাজানে, তথাপিও সেই ধনী মানুহতকৈ সি অধিক বিশ্রাম পায়।</div>
<div class="v" id="v6"><span class="vn">6</span> এনেকি, যদি কোনো লোক দুই হাজাৰ বছৰো জীয়াই থাকে, কিন্তু জীৱনত সুখ নাপায়, তেন্তে তাৰ কি লাভ? সকলোৱেই জানো একে ঠাইলৈকে নাযায়?</div>
<div class="v" id="v7"><span class="vn">7</span> <span class="br-p"><br><br></span>মানুহৰ সকলো পৰিশ্ৰমেই তেওঁৰ পেটৰ কাৰণে, তথাপিও তেওঁৰ ভোক কেতিয়াও নপলায়।</div>
<div class="v" id="v8"><span class="vn">8</span> অজ্ঞানতকৈ জ্ঞানী লোকৰ সুবিধা কি? আন লোকসকলৰ আগত কিদৰে চলিব লাগে, তাক জানিলে এজন দৰিদ্রৰ কি লাভ হয়?</div>
<div class="v" id="v9"><span class="vn">9</span> অধিক পোৱাৰ বাসনাতকৈ বৰং চকুৱে যি দেখা পায়, তাতে সন্তুষ্ট থকা ভাল। ইও অসাৰ, কেৱল বতাহক ধৰিবলৈ চেষ্টা কৰা হয়।</div>
<div class="v" id="v10"><span class="vn">10</span> <span class="br-p"><br><br></span>যি যি আছে, তাৰ নাম আগেয়ে দিয়া হৈছে; মানুহনো কি, তাকো জনা গৈছে যে তেওঁলোকে নিজতকৈ যি জনা শক্তিশালী, তেওঁৰ লগত যুঁজ কৰিব নোৱাৰে।</div>
<div class="v" id="v11"><span class="vn">11</span> যিমানে বেছি কথা কোৱা হয়, সিমানে অসাৰতা বাঢ়ে; তাৰ দ্বাৰাই মানুহৰ কি লাভ?</div>
<div class="v" id="v12"><span class="vn">12</span> <span class="br-p"><br><br></span>মানুহৰ অসাৰ জীৱনকালত তেওঁৰ কাৰণে কি ভাল তাক কোনে জানে? তেওঁতো নিজৰ অল্পস্থায়ী দিনবোৰ এক ছাঁয়াৰ দৰে কটায়। তেওঁ গুছি যোৱাৰ পাছত সূর্য্যৰ তলত কি ঘটিব তাক কোনে তেওঁক ক’ব পাৰিব?</div>
</div>
<!-- PARSED ABOVE; EDITING MAY BREAK PARSER -->
</body></html>