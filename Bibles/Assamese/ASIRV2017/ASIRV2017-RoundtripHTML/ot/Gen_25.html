<html><head>
<meta http-equiv="Content-Type" content="text/html;charset=utf-8" />
<title>Gen 25 &ndash; আদিপুস্তক &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 25);">
<div id="navbar"><a href="../index.html">অসমীয়া বাইবেল</a> &ndash; <b>আদিপুস্তক</b> &ndash; <a href="Gen_1.html">1</a> ... <a href="Gen_23.html">23</a> <a href="Gen_24.html">24</a> <b>25</b> <a href="Gen_26.html">26</a> <a href="Gen_27.html">27</a> ... <a href="Gen_50.html">50</a> </div><hr>
<h1>Gen 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অব্রাহামৰ দ্বিত্বীয় বিবাহ</h2><span class="vn">1</span> <span class="br-p"><br><br></span>পাছত অব্ৰাহামে কটুৰা নামৰ আন এগৰাকীক বিয়া কৰিলে।</div>
<div class="v" id="v2"><span class="vn">2</span> তেওঁৰ ঔৰসত জিম্ৰণ, যক্সন, মদান, মিদিয়ন, যস্বক আৰু চুহৰ জন্ম হ’ল।</div>
<div class="v" id="v3"><span class="vn">3</span> যক্সনৰ সন্তান চিবা আৰু দদান। অচুৰীয়া, লটুচীয়া, লিয়ুম্মীয়া, এইকেইজন দদানৰ সন্তান।</div>
<div class="v" id="v4"><span class="vn">4</span> মিদিয়নৰ সন্তান ঐফা, এফৰ, হনোক, অবীদা আৰু ইল্ডায়া। এই আটাইকেইজন আছিল সেই কটুৰাৰ বংশধৰ।</div>
<div class="v" id="v5"><span class="vn">5</span> <span class="br-p"><br><br></span>অব্ৰাহামে নিজৰ সৰ্ব্বস্বৰ ওপৰত ইচহাকক অধিকাৰ দিলে।</div>
<div class="v" id="v6"><span class="vn">6</span> কিন্তু উপপত্নীৰ সন্তানসকলকো তেওঁ জীৱিত কালত অলপ অলপ দানস্বৰূপে দিলে। এই সন্তানসকলক তেওঁ তেওঁৰ পুত্ৰ ইচহাকৰ ওচৰৰ পৰা দূৰ কৰি পূবফালৰ দেশলৈ পঠাই দিলে।</div>
<div class="v" id="v7"><h2>অব্রাহামৰ মৃত্যু</h2><span class="vn">7</span> <span class="br-p"><br><br></span>অব্ৰাহাম মুঠ 175 বছৰ জীয়াই আছিল।</div>
<div class="v" id="v8"><span class="vn">8</span> অব্ৰাহামে সম্পুৰ্ণ আয়ুস পাই এক উত্তম বৃদ্ধ অৱস্থাত মৃত্যু বৰণ কৰিলে আৰু তেওঁ ওপৰ পিতৃসকলৰ ওচৰলৈ গ’ল।</div>
<div class="v" id="v9"><span class="vn">9</span> <span class="br-p"><br><br></span>মম্রি চহৰৰ পূব ফালে হিত্তীয়া চোহৰৰ পুত্র ইফ্রোণৰ পথাৰত মকপেলাৰ গুহাত পুত্ৰ ইচহাক আৰু ইশ্মায়েলে একেলগে অব্রাহামক মৈদাম দিলে।</div>
<div class="v" id="v10"><span class="vn">10</span> সেই পথাৰ অব্ৰাহামে হেতৰ সন্তানসকলৰ পৰা কিনিছিল; তাতেই অব্ৰাহাম আৰু তেওঁৰ ভাৰ্যা চাৰা দুয়োকো কবৰ দিয়া হ’ল।</div>
<div class="v" id="v11"><span class="vn">11</span> অব্ৰাহামৰ মৃত্যুৰ পাছত ঈশ্বৰে তেওঁৰ পুত্ৰ ইচহাকক আশীৰ্ব্বাদ কৰিলে; আৰু ইচহাকে বেৰ-লহয়-ৰোৱীৰ ওচৰত বসবাস কৰিবলৈ ধৰিলে।</div>
<div class="v" id="v12"><h2>অব্রাহামৰ পুত্র ইশ্মায়েলৰ বংশ।</h2><span class="vn">12</span> <span class="br-p"><br><br></span>চাৰাৰ দাসী মিচৰীয়া হাগাৰে অব্ৰাহামলৈ যি পুত্ৰ জন্ম দিছিল, অব্ৰাহামৰ সেই পুত্ৰ ইশ্মায়েলৰ বংশৰ বিৱৰণ এই।</div>
<div class="v" id="v13"><span class="vn">13</span> জন্ম অনুসাৰে ইশ্মায়েলৰ বংশধৰসকলৰ নাম হ’ল: ইশ্মায়েলৰ জ্যেষ্ঠ পুত্ৰ নবায়োৎ, তেওঁৰ পাছত কেদৰ, অদ্বেল, মিবচম,</div>
<div class="v" id="v14"><span class="vn">14</span> মিস্মা, দুমা, মচ্ছা</div>
<div class="v" id="v15"><span class="vn">15</span> হদদ, তেমা, যটূৰ, নাফীচ আৰু কেদ্মা;</div>
<div class="v" id="v16"><span class="vn">16</span> ইশ্মায়েলৰ এই বাৰজন পুত্রই আছিল তেওঁলোকৰ জনগোষ্ঠীৰ মূলসূঁতি আৰু তেওঁলোকৰ নাম অনুসাৰেই গাওঁ আৰু ছাউনিবোৰৰ নাম ৰখা হৈছিল।</div>
<div class="v" id="v17"><span class="vn">17</span> <span class="br-p"><br><br></span>ইশ্মায়েল 137 বছৰ জীয়াই আছিল। পাছত তেওঁ মৃত্যু বৰণ কৰিলে আৰু নিজৰ পূর্বপুৰুষসকলৰ ওচৰলৈ তেওঁক নিয়া হ’ল।</div>
<div class="v" id="v18"><span class="vn">18</span> হবীলাৰ পৰা চুৰ পর্যন্ত যি ঠাই আছিল, তেওঁৰ বংশৰ লোকসকলে তাতে বাস কৰিছিল। এই ঠাইখিনি আছিল মিচৰ দেশৰ কাষত অচুৰলৈ যোৱাৰ পথত। এই দৰে তেওঁলোকে নিজৰ ভাইসকলৰ ওচৰত বসতি কৰিবলৈ ঠাই পালে।</div>
<div class="v" id="v19"><h2>যাকোব আৰু ইচহাকৰ জন্ম।</h2><span class="vn">19</span> <span class="br-p"><br><br></span>অব্ৰাহামৰ পুত্ৰ ইচহাকৰ বিৱৰণ এই। অব্ৰাহামৰ পুত্রৰ নাম ইচহাক।</div>
<div class="v" id="v20"><span class="vn">20</span> ইচহাকে চল্লিশ বছৰ বয়সত ৰিবেকাক পত্নীৰূপে গ্রহণ কৰে। ৰিবেকা আছিল পদ্দন-অৰাম দেশৰ অৰামীয়া বথুৱেলৰ জীয়েক আৰু অৰামীয়া লাবনৰ ভনীয়েক।</div>
<div class="v" id="v21"><span class="vn">21</span> ইচহাকৰ ভাৰ্যা নিঃসন্তান আছিল বাবে ইচহাকে তেওঁৰ বাবে যিহোৱাৰ ওচৰত প্ৰাৰ্থনা কৰিলে; তাতে যিহোৱাই তেওঁৰ প্ৰাৰ্থনা শুনিলে আৰু তেওঁৰ ভাৰ্যা ৰিবেকা গৰ্ভৱতী হ’ল।</div>
<div class="v" id="v22"><span class="vn">22</span> তেওঁৰ গর্ভত যমজ সন্তান আছিল আৰু সিহঁতে ইটোৱে সিটোক ঠেলা-ঠেলি কৰিব ধৰিলে; সেয়ে ৰিবেকাই ক’লে, “মোৰ কিয় এনেকুৱা হৈছে?” এইবুলি কাৰণটোনো কি তাক জানিবলৈ তেওঁ যিহোৱাক সুধিবলৈ গ’ল।</div>
<div class="v" id="v23"><span class="vn">23</span> <span class="br-p"><br><br></span>যিহোৱাই তেওঁক ক’লে, <span class="br-p"><br><br></span><span class="br-ind"><br><span class="indent">&nbsp;</span></span>“তোমাৰ গৰ্ভত দুটা ভিন্ন জাতি আছে,<br> <span class="br-ind"><br><span class="indent">&nbsp;</span></span>আৰু তোমাৰ উদৰৰ পৰাই দুই জাতি বাহিৰ হৈ বেলেগ হ’ব;<br> <span class="br-ind"><br><span class="indent">&nbsp;</span></span>এক জাতি আন জাতিতকৈ পৰাক্ৰমী হ’ব,<br> <span class="br-ind"><br><span class="indent">&nbsp;</span></span>আৰু বৰটো সৰুটোৰ দাস হ’ব।”<br></div>
<div class="v" id="v24"><span class="vn">24</span> <span class="br-p"><br><br></span>যেতিয়া সন্তান প্ৰসৱৰ কাল সম্পুৰ্ণ হ’ল, সঁচাই তেওঁৰ গৰ্ভত এহাল যঁজা সন্তান আছিল।</div>
<div class="v" id="v25"><span class="vn">25</span> তাৰে প্ৰথমটো ৰঙা আৰু গোটেই গা নোমাল বস্ত্ৰৰ নিচিনা নোমাল হৈ ওলাল; এই কাৰণে তেওঁলোকে তাৰ নাম এচৌ (নোমাল) ৰাখিলে।</div>
<div class="v" id="v26"><span class="vn">26</span> তাৰপাছত এচৌৰ গোৰোৱা ধৰা অৱস্থাৰে তাৰ ভায়েকৰ জন্ম হ’ল; তাৰ নাম যাকোব [গোৰোৱা ধৰা] ৰখা হ’ল। ইচহাকৰ ষাঠি বছৰ বয়সত তেওঁৰ ভার্য্যাই সিহঁতক জন্ম দিলে।</div>
<div class="v" id="v27"><h2>ডাঙৰ পুত্রৰ অধিকাৰ বিক্রী</h2><span class="vn">27</span> <span class="br-p"><br><br></span>এই ল’ৰা দুটি ডাঙৰ হ’লত এচৌ এজন নিপুণ চিকাৰী হ’ল। তেওঁ বনে বনে ঘূৰি ফুৰিছিল। কিন্তু যাকোব আছিল শান্ত স্বভাৱৰ। তেওঁ তম্বুত থাকিয়েই সময় কটাইছিল।</div>
<div class="v" id="v28"><span class="vn">28</span> চিকাৰ কৰা মঙহ খাবলৈ পোৱাৰ কাৰণে ইচহাকে এচৌক স্নেহ কৰিছিল, কিন্তু ৰিবেকাই হ’লে যাকোবকহে স্নেহ কৰিছিল।</div>
<div class="v" id="v29"><span class="vn">29</span> <span class="br-p"><br><br></span>এদিনাখন যাকোবে দাইল ৰান্ধিছিল; তেনে সময়তে এচৌ পথাৰৰ পৰা উলটি আহিছিল আৰু তেওঁ বৰ ক্লান্ত হৈ পৰিছিল।</div>
<div class="v" id="v30"><span class="vn">30</span> তেওঁ যাকোবক ক’লে, “মই বৰ ক্লান্ত। অনুগ্রহ কৰি তোমাৰ সেই ৰঙা বস্তুৰ কিছু মোক খাবলৈ দিয়া।” এই কথাৰ কাৰণে এচৌৰ নাম ইদোম [ৰঙা] হ’ল।</div>
<div class="v" id="v31"><span class="vn">31</span> <span class="br-p"><br><br></span>তেতিয়া যাকোবে ক’লে, “প্রথমে ডাঙৰ ল’ৰা হিচাবে তোমাৰ যি অধিকাৰ আছে, সেয়া আজি মোক বেচা।”</div>
<div class="v" id="v32"><span class="vn">32</span> তাতে, এচৌৱে ক’লে, “চোৱা, মোৰ প্রাণ যাওঁ যাওঁ যেন হৈছে, সেয়ে জেষ্ঠাধিকাৰত মোৰ কি লাভ?”</div>
<div class="v" id="v33"><span class="vn">33</span> যাকোবে ক’লে, “আগেয়ে তুমি মোৰ আগত শপত খোৱা।” তাতে এচৌৱে তেওঁৰ আগত শপত খাই নিজৰ জেষ্ঠাধিকাৰ যাকোবক বেচিলে।</div>
<div class="v" id="v34"><span class="vn">34</span> তেতিয়া যাকোবে এচৌক পিঠা আৰু মচুৰ দাইল খাবলৈ দিলে; তাতে তেওঁ খাই উঠি গুচি গ’ল। এই দৰে এচৌৱে নিজৰ জেষ্ঠাধিকাৰ হেয়জ্ঞান কৰিলে।</div>
</div>
<!-- PARSED ABOVE; EDITING MAY BREAK PARSER -->
</body></html>