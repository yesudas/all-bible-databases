<html><head>
<meta http-equiv="Content-Type" content="text/html;charset=utf-8" />
<title>Hos 10 &ndash; হোসেয়া &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 10);">
<div id="navbar"><a href="../index.html">অসমীয়া বাইবেল</a> &ndash; <b>হোসেয়া</b> &ndash; <a href="Hos_1.html">1</a> ... <a href="Hos_8.html">8</a> <a href="Hos_9.html">9</a> <b>10</b> <a href="Hos_11.html">11</a> <a href="Hos_12.html">12</a> ... <a href="Hos_14.html">14</a> </div><hr>
<h1>Hos 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলৰ পাপ আৰু বন্দীত্ব</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ইস্ৰায়েল এক লহপহীয়া দ্রাক্ষালতা; তাত প্রচুৰ ফল ধৰে।<br> <span class="br-ind"><br><span class="indent">&nbsp;</span></span>তাৰ ফল যিমানে বৃদ্ধি পালে,<br> <span class="br-ind"><br><span class="indent">&nbsp;</span></span>সিমান অধিক বেছি সংখ্যাৰ যজ্ঞবেদী তেওঁ নির্মাণ কৰিলে।<br> <span class="br-ind"><br><span class="indent">&nbsp;</span></span>তেওঁৰ দেশৰ যিমানে উন্নতি হ’ল,<br> <span class="br-ind"><br><span class="indent">&nbsp;</span></span>তেওঁ নিজৰ পবিত্র স্তম্ভবোৰ সুন্দৰভাৱে সাজিলে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তাৰ লোকসকলৰ অন্তৰ প্রৱঞ্চনাপূর্ণ;<br> <span class="br-ind"><br><span class="indent">&nbsp;</span></span>সেয়ে এতিয়া তেওঁলোকে নিজৰ দোষৰ বোজা বব লাগিব।<br> <span class="br-ind"><br><span class="indent">&nbsp;</span></span>যিহোৱাই তেওঁলোকৰ যজ্ঞবেদীবোৰ ভাঙি পেলাব,<br> <span class="br-ind"><br><span class="indent">&nbsp;</span></span>তেওঁলোকৰ স্তম্ভবোৰ নষ্ট কৰি দিব।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তেতিয়া তেওঁলোকে অৱশ্যেই ক’ব, “আমি যিহোৱাক ভয় নকৰাৰ কাৰণে আমাৰ কোনো ৰজা নাই;<br> <span class="br-ind"><br><span class="indent">&nbsp;</span></span>কিন্তু ৰজা থাকিলেও, তেওঁ আমাৰ কাৰণে কি কৰিব পাৰিলেহেতেঁন?”<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তেওঁলোকে অনেক অনৰ্থক কথা কয়,<br> <span class="br-ind"><br><span class="indent">&nbsp;</span></span>নিয়ম স্থাপন কৰাৰ সময়ত মিছা শপত খায়;<br> <span class="br-ind"><br><span class="indent">&nbsp;</span></span>সেয়ে পথাৰৰ মাটিত বিহ গছ গজাৰ নিচিনাকৈ বিচাৰ গজি উঠিছে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>চমৰীয়াত বসবাস কৰা লোকসকলে বৈৎ-আবনৰ দামুৰি-মূর্তিৰ কাৰণে ভয়তে কঁপিছে;<br> <span class="br-ind"><br><span class="indent">&nbsp;</span></span>সেয়ে তাৰ লোকসকলে শোক কৰিব,<br> <span class="br-ind"><br><span class="indent">&nbsp;</span></span>সেইদৰে, সেই মূর্তিপূজাত আনন্দিত হোৱা পুৰোহিতসকলেও বিলাপ কৰিব;<br> <span class="br-ind"><br><span class="indent">&nbsp;</span></span>কাৰণ সেই মূর্তিৰ গৌৰৱ এতিয়া তেওঁলোকৰ ওচৰৰ পৰা দূৰ কৰা হৈছে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সেইটো অচূৰীয়ালৈ লৈ যোৱা হ’ব,<br> <span class="br-ind"><br><span class="indent">&nbsp;</span></span>আৰু মহাৰাজৰ উপহাৰস্বৰূপে তাক দিয়া হ’ব।<br> <span class="br-ind"><br><span class="indent">&nbsp;</span></span>ইফ্ৰয়িমে লাজ পাব,<br> <span class="br-ind"><br><span class="indent">&nbsp;</span></span>ইস্ৰায়েলে মূর্তিৰ পৰামর্শ অনুসৰণ কৰাৰ কাৰণে লজ্জিত হব।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>পানীয়ে যেনেকৈ কাঠৰ সৰু টুকুৰা উটুৱাই লৈ যায়, চমৰিয়াৰ ৰজাৰ বিনাশ তেনেদৰে হ’ব।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>বৈৎ-আবনৰ পূজাৰ ওখ ঠাইৰ মঠবোৰ অর্থাৎ ইস্ৰায়েলৰ পাপময় ঠাইবোৰ ধ্বংস হ’ব।<br> <span class="br-ind"><br><span class="indent">&nbsp;</span></span>কাঁইটীয়া বন আৰু গছবোৰ গজি উঠি সেইবোৰৰ যজ্ঞবেদীবোৰ ঢাকি পেলাব;<br> <span class="br-ind"><br><span class="indent">&nbsp;</span></span>তেতিয়া তেওঁলোকে পৰ্ব্বতবোৰক ক’ব, “আমাক ঢাকি পেলোৱা!”<br> <span class="br-ind"><br><span class="indent">&nbsp;</span></span>সৰু সৰু পাহাৰবোৰক ক’ব, “আমাৰ ওপৰত পৰা!”<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যিহোৱাই কৈছে, “হে ইস্ৰায়েল, গিবিয়াত থকা দিনৰে পৰা তুমি পাপ কৰি আহিছা;<br> <span class="br-ind"><br><span class="indent">&nbsp;</span></span>পাপৰ মাজতেই তোমালোক থাকি গ’লা;<br> <span class="br-ind"><br><span class="indent">&nbsp;</span></span>গিবিয়াত যুদ্ধই জানো অধর্মচাৰীবোৰক লগ নাপাব?<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যেতিয়াই মোৰ ইচ্ছা হয়, তেতিয়াই মই উচ্ছৃঙ্খল লোকসকলক শাস্তি দিবলৈ আহিম;<br> <span class="br-ind"><br><span class="indent">&nbsp;</span></span>তেওঁলোকৰ দুটা পাপৰ কাৰণে তেওঁলোকক শাস্তি দিবলৈ তেওঁলোকৰ অহিতে বিভিন্ন জাতিবোৰক একত্রিত কৰা হব।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ইফ্ৰয়িম এক শিক্ষা পোৱা চেঁউৰী গৰু, যি শস্য মৰণা মাৰিবলৈ ভাল পায়।<br> <span class="br-ind"><br><span class="indent">&nbsp;</span></span>মই তাইৰ সুন্দৰ ডিঙিত যুঁৱলি দিম,<br> <span class="br-ind"><br><span class="indent">&nbsp;</span></span>মই ইফ্ৰয়িমৰ ওপৰত এক যুঁৱলি দিম;<br> <span class="br-ind"><br><span class="indent">&nbsp;</span></span>যিহূদাই নাঙল টানিব,<br> <span class="br-ind"><br><span class="indent">&nbsp;</span></span>যাকোবে নিজৰ কাৰণে মৈ টানিব।”<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমালোকে নিজৰ কাৰণে ধাৰ্ম্মিকতাৰ কঠীয়া সিচাঁ,<br> <span class="br-ind"><br><span class="indent">&nbsp;</span></span>প্রেমৰ শস্য দোৱা,<br> <span class="br-ind"><br><span class="indent">&nbsp;</span></span>পতিত ভূমি চহোৱা;<br> <span class="br-ind"><br><span class="indent">&nbsp;</span></span>যিহোৱাক বিচাৰিবৰ সময় হৈছে।<br> <span class="br-ind"><br><span class="indent">&nbsp;</span></span>যেতিয়া তোমালোকে তেনে কৰিবা, তেতিয়া যিহোৱাই আহি তোমালোকৰ ওপৰত ধাৰ্ম্মিকতাৰূপ বৃষ্টি বৰষাব।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিন্তু তোমালোকে দুষ্টতাৰ ভূমি চহালা,<br> <span class="br-ind"><br><span class="indent">&nbsp;</span></span>অন্যায়ৰ শস্য চপালা,<br> <span class="br-ind"><br><span class="indent">&nbsp;</span></span>ছলনাৰ ফল ভোগ কৰিলা;<br> <span class="br-ind"><br><span class="indent">&nbsp;</span></span>তোমালোকে নিজৰ শক্তি আৰু অনেক সৈন্যবোৰৰ ওপৰত ভাৰসা কৰিছা।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সেই কাৰণে তোমাৰ লোকসকলৰ মাজত যুদ্ধৰ কোলাহল উঠিব,<br> <span class="br-ind"><br><span class="indent">&nbsp;</span></span>তোমালোকৰ সকলো দুর্গবোৰ বিনষ্ট হ’ব।<br> <span class="br-ind"><br><span class="indent">&nbsp;</span></span>যেনেকৈ চলমনে যুদ্ধৰ দিনা বৈৎ-অৰ্বেলক ধ্বংস কৰিছিল।<br> <span class="br-ind"><br><span class="indent">&nbsp;</span></span>সেই সময়ত ল’ৰা-ছোৱালীবোৰৰ সৈতে মাকসকলক আছাৰি ছিৰা-ছিৰ কৰা হৈছিল।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>হে বৈৎ-এল, তোমালোকলৈকো তেনেদৰে ঘটিব। কাৰণ তোমাৰ দুষ্টতা অতি বেছি।<br> <span class="br-ind"><br><span class="indent">&nbsp;</span></span>ৰাতিপুৱা হ’লে ইস্ৰায়েলৰ ৰজাক সম্পূর্ণকৈ ধ্বংস কৰা হ’ব।<br></div>
</div>
<!-- PARSED ABOVE; EDITING MAY BREAK PARSER -->
</body></html>