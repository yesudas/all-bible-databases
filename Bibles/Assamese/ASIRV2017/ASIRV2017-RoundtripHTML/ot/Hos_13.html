<html><head>
<meta http-equiv="Content-Type" content="text/html;charset=utf-8" />
<title>Hos 13 &ndash; হোসেয়া &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 13);">
<div id="navbar"><a href="../index.html">অসমীয়া বাইবেল</a> &ndash; <b>হোসেয়া</b> &ndash; <a href="Hos_1.html">1</a> ... <a href="Hos_11.html">11</a> <a href="Hos_12.html">12</a> <b>13</b> <a href="Hos_14.html">14</a> </div><hr>
<h1>Hos 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলৰ বিৰুদ্ধে যিহোৱাৰ ন্যায় বিচাৰ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ইফ্ৰয়িমে কথা ক’লে, লোকসকল কঁপে; ইস্ৰায়েলৰ জনগোষ্ঠীসকলৰ মাজত তেওঁ মহান হৈছিল।<br> <span class="br-ind"><br><span class="indent">&nbsp;</span></span>কিন্তু বাল দেৱতাৰ সেৱা উপসনা কৰাৰ দোষত দোষী হৈ তেওঁ মৰিল।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>এতিয়া তেওঁলোকে অধিককৈ পাপ কৰি আছে;<br> <span class="br-ind"><br><span class="indent">&nbsp;</span></span>তেওঁলোকে তেওঁলোকৰ ৰূপেৰে নিজৰ কাৰণে সাঁচত ঢলা মূর্তি, অর্থাৎ নিজৰ কলা-কৌশলেৰে প্ৰতিমা সাজিলে;<br> <span class="br-ind"><br><span class="indent">&nbsp;</span></span>এই সকলোবোৰ শিল্পকাৰৰ কাৰ্য্য;<br> <span class="br-ind"><br><span class="indent">&nbsp;</span></span>এই মূর্তিবোৰৰ সম্বন্ধে তেওঁলোকে কয়, “যি সকলে উৎসর্গ কৰে, তেওঁলোকে দামুৰিৰ মূর্তিবোৰক চুমা খাওঁক”।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সেই বাবে তেওঁলোক প্ৰভাতৰ কুৱঁলীৰ নিচিনা হ’ব,<br> <span class="br-ind"><br><span class="indent">&nbsp;</span></span>সোনকালে অদৃশ্য হৈ যোৱা নিয়ৰৰ নিচিনা,<br> <span class="br-ind"><br><span class="indent">&nbsp;</span></span>মৰণা মৰা মজিয়াৰ পৰা বা’মৰলী বতাহে উৰুৱাই নিয়া তুঁহৰ নিচিনা,<br> <span class="br-ind"><br><span class="indent">&nbsp;</span></span>খিড়িকীয়েদি বাহিৰলৈ ওলোৱা ধুঁৱাৰ নিচিনা হ’ব।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তথাপি মিচৰ দেশৰ পৰা বাহিৰ কৰি অনা দিনৰে পৰা ময়েই তোমালোকৰ ঈশ্বৰ যিহোৱা;<br> <span class="br-ind"><br><span class="indent">&nbsp;</span></span>মোৰ বাহিৰে তোমালোকৰ আন কোনো ঈশ্বৰ নাই;<br> <span class="br-ind"><br><span class="indent">&nbsp;</span></span>মোৰ বাহিৰে তোমালোকৰ আন কোনো উদ্ধাৰকৰ্ত্তা নাই।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মৰুভূমিত, শুকান দেশত ময়েই তোমালোকক দেখা-শুনা কৰিছিলোঁ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মই তোমাৰ লোকসকলক খুউৱাৰ পাছত তেওঁলোক তৃপ্ত হ’ল,<br> <span class="br-ind"><br><span class="indent">&nbsp;</span></span>তৃপ্ত হৈ তেওঁলোক অহংকাৰী হ’ল; সেয়ে তেওঁলোকে মোক পাহৰিলে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সেই কাৰণে মই তেওঁলোকৰ ওপৰত সিংহৰ দৰেই হ’ম;<br> <span class="br-ind"><br><span class="indent">&nbsp;</span></span>নাহৰ-ফুটুকী বাঘৰ নিচিনাকৈ বাটত খাপ দি থাকিম।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>পোৱালী কাঢ়ি চুৰ কৰি নিয়া ভালুকীৰ দৰে মই তেওঁলোকৰ ওপৰত আক্রমণ কৰি তেওঁলোকৰ হিয়া চিৰা-ছিৰ কৰিম;<br> <span class="br-ind"><br><span class="indent">&nbsp;</span></span>সিংহিনীৰ নিচিনাকৈ মই তেওঁলোকক সেই ঠাইতে গ্ৰাস কৰিম;<br> <span class="br-ind"><br><span class="indent">&nbsp;</span></span>বনৰীয়া জন্তুৰ দৰে তেওঁলোকক ছিন্ন ভিন্ন কৰিম।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে ইস্ৰায়েল, তুমি মোৰ বিপক্ষে অর্থাৎ তোমালোকৰ সহায়কাৰীৰ বিপক্ষে থকাৰ কাৰণে মই তোমাক বিনাশ কৰিম,<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>এতিয়া তোমাৰ ৰজা ক’ত আছে, যি জনে সকলো নগৰতে তোমাক ৰক্ষা কৰিব পাৰিব?<br> <span class="br-ind"><br><span class="indent">&nbsp;</span></span>এতিয়া তোমাৰ শাসনকর্তাসকল ক’ত আছে, যি সকলৰ বিষয়ে তুমি মোক কৈছিলা,<br> <span class="br-ind"><br><span class="indent">&nbsp;</span></span>“মোক এজন ৰজা আৰু শাসনকর্তাসকলক দিয়া?”<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সেয়ে মই খং উঠি তোমাক এজন ৰজা দিছিলোঁ<br> <span class="br-ind"><br><span class="indent">&nbsp;</span></span>আৰু মোৰ ক্রোধে তেওঁক আঁতৰাই নিলে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ইফ্ৰয়িমৰ অপৰাধ বান্ধি থোৱা হ’ল;<br> <span class="br-ind"><br><span class="indent">&nbsp;</span></span>তেওঁৰ পাপবোৰ সাঁচি থোৱা হ’ল।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>নাৰীৰ প্ৰসৱবেদনাৰ দৰে তেওঁৰ ওপৰলৈ কষ্ট আহিব।<br> <span class="br-ind"><br><span class="indent">&nbsp;</span></span>কিন্তু তেওঁতো এজন অজ্ঞান পুত্ৰ;<br> <span class="br-ind"><br><span class="indent">&nbsp;</span></span>জন্মৰ সঠিক সময়ত তেওঁ গর্ভৰ প্ৰসৱ-দুৱাৰৰ মুখলৈ নাহা।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>চিয়োলৰ(মৈদাম) শক্তিৰ পৰা মই তেওঁক উদ্ধাৰ কৰিম নে?<br> <span class="br-ind"><br><span class="indent">&nbsp;</span></span>মৃত্যুৰ পৰা মই তেওঁক মুক্ত কৰিম নে?<br> <span class="br-ind"><br><span class="indent">&nbsp;</span></span>হে মৃত্যু, তোমাৰ মহামাৰীবোৰ ক’ত?<br> <span class="br-ind"><br><span class="indent">&nbsp;</span></span>হে চিয়োল, তোমাৰ সংহাৰ ক’ত?<br> <span class="br-ind"><br><span class="indent">&nbsp;</span></span>মোৰ চকুৰ পৰা মমতা লুকাই আছে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ইফ্ৰয়িমে তেওঁৰ ভাইসকলৰ মাজত সফলতা লাভ কৰিলেও,<br> <span class="br-ind"><br><span class="indent">&nbsp;</span></span>যিহোৱাৰ পৰা এক প্রৱল পূবৰ বতাহ আহিব,<br> <span class="br-ind"><br><span class="indent">&nbsp;</span></span>মৰুভূমিৰ পৰা বৈ আহিব;<br> <span class="br-ind"><br><span class="indent">&nbsp;</span></span>ইফ্রয়িমৰ জুৰিবোৰ শুকাই যাব আৰু কুঁৱাত পানী নোহোৱা হ’ব;<br> <span class="br-ind"><br><span class="indent">&nbsp;</span></span>শত্ৰুৱে তেওঁৰ ভঁৰালৰ সকলো মূল্যৱান বস্তু লুট কৰি নিব।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>চমৰিয়া দোষী হ’ব;<br> <span class="br-ind"><br><span class="indent">&nbsp;</span></span>কাৰণ তেওঁ ঈশ্বৰৰ বিৰুদ্ধে বিদ্ৰোহ কৰিলে;<br> <span class="br-ind"><br><span class="indent">&nbsp;</span></span>তেওঁলোক তৰোৱালৰ দ্বাৰাই মৰিব,<br> <span class="br-ind"><br><span class="indent">&nbsp;</span></span>তেওঁলোকৰ শিশুসকলক আচাৰি ছিন্ন-ভিন্ন কৰা হ’ব,<br> <span class="br-ind"><br><span class="indent">&nbsp;</span></span>তেওঁলোকৰ গৰ্ভৱতী নাৰীসকলৰ উদৰ ফালি পেলোৱা হ’ব ।<br></div>
</div>
<!-- PARSED ABOVE; EDITING MAY BREAK PARSER -->
</body></html>