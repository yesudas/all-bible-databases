<html><head>
<meta http-equiv="Content-Type" content="text/html;charset=utf-8" />
<title>Job 10 &ndash; যোব &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 10);">
<div id="navbar"><a href="../index.html">অসমীয়া বাইবেল</a> &ndash; <b>যোব</b> &ndash; <a href="Job_1.html">1</a> ... <a href="Job_8.html">8</a> <a href="Job_9.html">9</a> <b>10</b> <a href="Job_11.html">11</a> <a href="Job_12.html">12</a> ... <a href="Job_42.html">42</a> </div><hr>
<h1>Job 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>মোৰ জীৱনত মোৰ প্ৰাণৰ আমনি লাগিছে; <span class="br-p"><br><br></span><span class="br-ind"><br><span class="indent">&nbsp;</span></span>মই মুক্তকণ্ঠে মোৰ দুখৰ কথা কম;<br> <span class="br-ind"><br><span class="indent">&nbsp;</span></span>মই হৃদয়ৰ বেজাৰত কথা কম।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মই ঈশ্বৰক কম, ‘তুমি মোক দোষী নকৰিবা;<br> <span class="br-ind"><br><span class="indent">&nbsp;</span></span>মোৰ লগত তোমাৰ কি গোচৰ আছে, সেয়া মোক বুজায় দিয়া।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি উপদ্ৰৱ কৰিবলৈ,তোমাৰ হাতৰ কাৰ্য্য তুচ্ছ কৰিবলৈ,<br> <span class="br-ind"><br><span class="indent">&nbsp;</span></span>আৰু দুষ্টবোৰৰ মন্ত্ৰণাত প্ৰসন্ন হবলৈ তুমি জানো ভাল দেখিছা?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমাৰ চকু জানো চৰ্ম্ম-চকু?<br> <span class="br-ind"><br><span class="indent">&nbsp;</span></span>আৰু তোমাৰ দৃষ্টি জানো মানুহৰ দৃষ্টিৰ নিচিনা?<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমাৰ আয়ুস জানো মানুহৰ আয়ুসৰ তুল্য?<br> <span class="br-ind"><br><span class="indent">&nbsp;</span></span>বা তোমাৰ বছৰবোৰ জানো মানুহৰ দিন কেইটাৰ দৰে?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি যে মোৰ অপৰাধ অনুসদ্ধান কৰিছা,<br> <span class="br-ind"><br><span class="indent">&nbsp;</span></span>আৰু মোৰ পাপৰ বুজ-বিচাৰ লৈছা,<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মই যে দুষ্ট নহওঁ,<br> <span class="br-ind"><br><span class="indent">&nbsp;</span></span>আৰু তোমাৰ হাতৰ পৰা যে উদ্ধাৰ কৰোতা মোৰ কোনো নাই, ইয়াক তুমি জানানে?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমাৰ হাতে মোক গঠন আৰু নিৰ্ম্মাণ কৰিলে,<br> <span class="br-ind"><br><span class="indent">&nbsp;</span></span>মোৰ সৰ্ব্বাঙ্গ সংলগ্ন কৰিলে; তথাপি তুমি মোক বিনষ্ট কৰিছা।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সোঁৱৰণ কৰা, মাটিৰ পাত্ৰৰ দৰে মোক গঢ়িলা;<br> <span class="br-ind"><br><span class="indent">&nbsp;</span></span>পাছত আকৌ মোক ধুলিলৈ নিবা নে?<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি গাখীৰৰ দৰে মোক ঢলা নাই নে?<br> <span class="br-ind"><br><span class="indent">&nbsp;</span></span>আৰু তুমি মোক পনীৰৰ দৰে ঘন দৈ গাখীৰ কৰা নাই নে?<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তুমি মোক মাংস আৰু ছালেৰে ঢাকিলা;<br> <span class="br-ind"><br><span class="indent">&nbsp;</span></span>হাড় আৰু সিৰেৰে মোক বলা।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি অনুগ্ৰহ কৰি মোক জীৱন দান কৰিলা;<br> <span class="br-ind"><br><span class="indent">&nbsp;</span></span>তোমাৰ তত্ত্বধাৰণত মোৰ আত্মা প্ৰতিপালিত হৈছে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তথাপি মই জানিছো, তোমাৰ এই ভাব আছিল-<br> <span class="br-ind"><br><span class="indent">&nbsp;</span></span>তুমি এই সকলোকে নিজৰ মনত গোপনে ৰাখিছিলা যে,<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মই পাপ কৰিলে তুমি মোক চিনি ৰাখিবা,<br> <span class="br-ind"><br><span class="indent">&nbsp;</span></span>আৰু মোৰ অপৰাধ ক্ষমা নকৰিবা;<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>মই দুষ্ট হলে, মোক সন্তাপ হ’ব,<br> <span class="br-ind"><br><span class="indent">&nbsp;</span></span>ধাৰ্ম্মিক হলেও মই অপৰাধেৰে পৰিপূৰ্ণ হৈ, নিজৰ ক্লেশ দেখি মূৰ তুলিব নোৱাৰিম;<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মূৰ তুলিলে, তুমি সিংহৰ নিচিনাকৈ মোক মৃগয়া কৰিবা,<br> <span class="br-ind"><br><span class="indent">&nbsp;</span></span>আৰু মোৰ অহিতে বাৰে বাৰে বিস্ময়জনক পৰাক্ৰম দেখুৱাবা;<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তুমি মোৰ অহিতে নতুন নতুন সাক্ষী আনিবা, মোৰ অহিতে তোমাৰ ক্রোধ বঢ়াবা,<br> <span class="br-ind"><br><span class="indent">&nbsp;</span></span>আৰু মোৰ লগত নতুন নতুন সৈন্য লৈ যুদ্ধ কৰিব।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তেন্তে কিয় তুমি মোক গৰ্ভৰ পৰা বাহিৰ কৰিলা?<br> <span class="br-ind"><br><span class="indent">&nbsp;</span></span>নকৰা হলে মই মৰিলেহেঁতেন আৰু কোনো চকুৱে মোক নেদেখিলেহেঁতেন।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>মই নোহোৱাৰ নিচিনা হলোহেঁতেন,<br> <span class="br-ind"><br><span class="indent">&nbsp;</span></span>আৰু গৰ্ভৰ পৰাই মোক মৈদামলৈ নিলেহেঁতেন।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>মোৰ দিন কেইটা তাকৰ নহয়নে? তেন্তে ক্ষান্ত হোৱা।<br> <span class="br-ind"><br><span class="indent">&nbsp;</span></span>মই অকলশৰীয়া, অলপমান শান্তনা পাবলৈ মোক এৰি দিয়া;<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>য’ৰ পৰা মই উলটি নাহিম,<br> <span class="br-ind"><br><span class="indent">&nbsp;</span></span>সেয়া অন্ধকাৰ আৰু মৃত্যুচ্ছায়াৰ দেশ,<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সেইদেশ মাজনিশাৰ নিচিনা ঘোৰ অন্ধকাৰ,<br> <span class="br-ind"><br><span class="indent">&nbsp;</span></span>সেই দেশ মৃত্যুচ্ছায়াৰ দেশ, তাত একো সুশৃংখল ৰূপত নাই;<br> <span class="br-ind"><br><span class="indent">&nbsp;</span></span>তাত পোহৰেই অন্ধকাৰৰ নিচিনা’।”<br></div>
</div>
<!-- PARSED ABOVE; EDITING MAY BREAK PARSER -->
</body></html>