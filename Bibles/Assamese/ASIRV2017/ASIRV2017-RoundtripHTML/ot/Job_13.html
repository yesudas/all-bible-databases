<html><head>
<meta http-equiv="Content-Type" content="text/html;charset=utf-8" />
<title>Job 13 &ndash; যোব &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 13);">
<div id="navbar"><a href="../index.html">অসমীয়া বাইবেল</a> &ndash; <b>যোব</b> &ndash; <a href="Job_1.html">1</a> ... <a href="Job_11.html">11</a> <a href="Job_12.html">12</a> <b>13</b> <a href="Job_14.html">14</a> <a href="Job_15.html">15</a> ... <a href="Job_42.html">42</a> </div><hr>
<h1>Job 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>চোৱা, মোৰ চকুৱে এই সকলোকে দেখিলে, <span class="br-p"><br><br></span><span class="br-ind"><br><span class="indent">&nbsp;</span></span>আৰু নিজ কাণেৰে শুনি তাক বুজিলোঁ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমালোকে যি জানা, ময়ো তাক জানো;<br> <span class="br-ind"><br><span class="indent">&nbsp;</span></span>মই তোমালোকতকৈ নিকৃষ্ট নহওঁ।<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>কিয়নো মই সৰ্ব্বশক্তিমান জনাকহে কথা কম,<br> <span class="br-ind"><br><span class="indent">&nbsp;</span></span>আৰু মই ঈশ্বৰৰ লগতহে বাদ-বিচাৰ কৰিব খুজিছোঁ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কিন্তু তোমালোক হলে মিছা কথা সাজোঁতা,<br> <span class="br-ind"><br><span class="indent">&nbsp;</span></span>আৰু তোমালোক সকলোৱেই অকামিলা বেজ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>অস, তোমালোক একেবাৰে নিমাত হৈ থকা হ’লে, কেনে ভাল আছিল!<br> <span class="br-ind"><br><span class="indent">&nbsp;</span></span>সেয়ে তোমালোকৰ পক্ষে জ্ঞানৰ কাৰ্য বুলি গণিত হলহেঁতেন।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এতিয়া মোৰ তিৰস্কাৰ শুনা,<br> <span class="br-ind"><br><span class="indent">&nbsp;</span></span>আৰু মোৰ মুখৰ অনুযোগ-বাক্যলৈ কাণ পাতা।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমালোকে ঈশ্বৰৰ পক্ষ হৈ অন্যায়ৰ কথা ক’বা নে?<br> <span class="br-ind"><br><span class="indent">&nbsp;</span></span>আৰু তেওঁৰ পক্ষ হৈ প্ৰবঞ্চনা-বাক্য বুলিবা নে?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমালোকে তেওঁৰেই পক্ষপাত কৰিবা নে?<br> <span class="br-ind"><br><span class="indent">&nbsp;</span></span>তোমালোকে ঈশ্বৰৰেই পক্ষ হৈ প্ৰতিবাদ কৰিবা নে?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তেওঁ বিচাৰি বিচাৰি তোমালোকৰ তত্ত্ব উলিয়ালে তোমালোকৰ মঙ্গল হ’ব নে?<br> <span class="br-ind"><br><span class="indent">&nbsp;</span></span>বা মানুহক ফাঁকি দিয়াৰ দৰে জানো তোমালোকে তেওঁক ফাঁকি দিব পাৰিবা?<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমালোকে যদি গুপুতে পক্ষপাতিত্ব কৰা,<br> <span class="br-ind"><br><span class="indent">&nbsp;</span></span>তেন্তে তেওঁ অৱশ্যে তোমালোকক দণ্ড দিব।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তেওঁৰ প্ৰতাপে তোমালোকক ত্ৰাসযুক্ত নকৰিব নে?<br> <span class="br-ind"><br><span class="indent">&nbsp;</span></span>তেওঁৰ ভয়ানকতাত জানো তোমালোকে ভয় নকৰিবা?<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমালোকৰ সোঁৱৰণীয় বাক্য ভস্মস্বৰূপ দৃষ্টান্ত মাথোন,<br> <span class="br-ind"><br><span class="indent">&nbsp;</span></span>তোমালোকৰ প্রতিৰোধ ধুলিৰ গড়স্বৰূপ।<br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>তোমালোকে মনে মনে থাকা, মোকেই কথা ক’বলৈ এৰি দিয়া;<br> <span class="br-ind"><br><span class="indent">&nbsp;</span></span>মোলৈ যি ঘটে, ঘটক।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মই কিয় মোৰ মাংস দাঁতত লৈ থাকিম?<br> <span class="br-ind"><br><span class="indent">&nbsp;</span></span>মোৰ প্ৰাণ মোৰ হাততেই ৰাখিম।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>চোৱা, তেওঁ মোক বধ কৰিব, মই তেওঁলৈ অপেক্ষা কৰি থাকিম;<br> <span class="br-ind"><br><span class="indent">&nbsp;</span></span>তথাপি তেওঁৰ আগত মোৰ আচৰণৰ নিৰ্দ্দোষীতা প্ৰমাণ কৰিম।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>এয়ে মোৰ মুক্তিৰ কাৰণ হ’ব,<br> <span class="br-ind"><br><span class="indent">&nbsp;</span></span>মই এজন অধাৰ্মিক লোকৰ দৰে তেওঁৰ আগত থিয় হ’ব নোৱাৰিম।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মনোযোগ কৰি মোৰ কথা শুনা;<br> <span class="br-ind"><br><span class="indent">&nbsp;</span></span>মোৰ বাক্য তোমালোকৰ কণত সোমাওক।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>চোৱা, মোৰ গোচৰ মই ঠিকঠাক কৰি থৈছোঁ;<br> <span class="br-ind"><br><span class="indent">&nbsp;</span></span>মই যে নিৰ্দ্দোষী হওঁ, তাক মই জানো।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>মোৰ লগত প্ৰতিবাদ কৰিব পৰা কোন আছে?<br> <span class="br-ind"><br><span class="indent">&nbsp;</span></span>যদি আছি, তেন্তে মই নিমাত হৈ প্ৰাণত্যাগ কৰিম।<br></div>
<div class="v" id="v20"><span class="vn">20</span> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বৰ, তুমি কেৱল দুটা কাৰ্য মোলৈ কৰিবা;<br> <span class="br-ind"><br><span class="indent">&nbsp;</span></span>তাতে মই তোমাৰ সম্মুখৰ পৰা নিজকে নুলুকুৱাম।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>মোৰ ওপৰৰ পৰা তোমাৰ অত্যাচাৰী হাত আঁতৰাই নিবা,<br> <span class="br-ind"><br><span class="indent">&nbsp;</span></span>আৰু তোমাৰ ভয়ানকতাৰে মোক ভয় নুখুৱাবা।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তেতিয়া তুমি মোক মাতিবা, মই উত্তৰ দিম,<br> <span class="br-ind"><br><span class="indent">&nbsp;</span></span>বা মই কম, তুমি উত্তৰ দিবা।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>মোৰ অপৰাধ আৰু পাপ কিমান?<br> <span class="br-ind"><br><span class="indent">&nbsp;</span></span>মোৰ অধৰ্ম আৰু পাপ মোক জনোৱা।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কিয় তোমাৰ মুখ মোৰ পৰা লুকুৱাইছা,<br> <span class="br-ind"><br><span class="indent">&nbsp;</span></span>আৰু মোক তোমাৰ শত্ৰু যেন জ্ঞান কৰিছা?<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>উৰুৱাই নিয়া পাতক তুমি জানো তাড়ণা কৰিবা?<br> <span class="br-ind"><br><span class="indent">&nbsp;</span></span>আৰু শুকান ঘুলাক জানো খেদি যাবা?<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>কিয়নো তুমি মোৰ বিৰুদ্ধে তিতা লগা কথা লিখি থৈছা,<br> <span class="br-ind"><br><span class="indent">&nbsp;</span></span>আৰু মোক যৌবন-কালৰ অপৰাধৰ উত্তৰাধিকৰী কৰিছা।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তুমি মোৰ ভৰি কুন্দত বান্ধি ৰাখিছা,<br> <span class="br-ind"><br><span class="indent">&nbsp;</span></span>মোৰ সকলো পথৰ চিন ৰাখিছা,<br> <span class="br-ind"><br><span class="indent">&nbsp;</span></span>আৰু মোৰ ভৰিৰ চাৰিওফালে সীমাৰ আঁক টানিছা,<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>সেয়ে মই ক্ষয়নীয় পচা বস্তুৰ নিচিনা,<br> <span class="br-ind"><br><span class="indent">&nbsp;</span></span>আৰু পোকে খোৱা বস্ত্ৰৰ সদৃশ হলো।<br></div>
</div>
<!-- PARSED ABOVE; EDITING MAY BREAK PARSER -->
</body></html>