<html><head>
<meta http-equiv="Content-Type" content="text/html;charset=utf-8" />
<title>Job 15 &ndash; যোব &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 15);">
<div id="navbar"><a href="../index.html">অসমীয়া বাইবেল</a> &ndash; <b>যোব</b> &ndash; <a href="Job_1.html">1</a> ... <a href="Job_13.html">13</a> <a href="Job_14.html">14</a> <b>15</b> <a href="Job_16.html">16</a> <a href="Job_17.html">17</a> ... <a href="Job_42.html">42</a> </div><hr>
<h1>Job 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইলীফজৰ দ্বিতীয় বক্তৃতা</h2><span class="vn">1</span> <span class="br-p"><br><br></span>তেতিয়া তৈমনিয়া ইলীফজে পুনৰ উত্তৰ দি ক’লে,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>জ্ঞানৱানে জানো অনৰ্থক জ্ঞানেৰে উত্তৰ দিয়ে,<br> <span class="br-ind"><br><span class="indent">&nbsp;</span></span>বা পূবৰ বায়ুৰে জানো উদৰ পূৰ কৰে?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সি জানো নিস্ফল কথাৰে যুক্তি দেখুৱায়,<br> <span class="br-ind"><br><span class="indent">&nbsp;</span></span>বা অনুপকাৰী বাক্যৰে বাদানুবাদ কৰে? তুমি হ’লে এই সকলোকে কৰিছা,<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>এনে কি, তুমি ঈশ্বৰ ভয়কো ত্যাগ কৰিছা,<br> <span class="br-ind"><br><span class="indent">&nbsp;</span></span>আৰু ঈশ্বৰৰ সাক্ষাতে ভক্তিও কম কৰিছা।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিয়নো তোমাৰ মুখেই তোমাৰ অপৰাধ প্ৰকাশ কৰিছে,<br> <span class="br-ind"><br><span class="indent">&nbsp;</span></span>আৰু তুমি ধূৰ্ত্তবোৰৰ জিভা মনোনীত কৰিছা।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমাৰ মুখেই তোমাক দোষী কৰিছে, মই কৰা নাই;<br> <span class="br-ind"><br><span class="indent">&nbsp;</span></span>তোমাৰ ওঁঠেই তোমাৰ অহিতে সাক্ষ্য দিছে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মনুষ্য জাতিৰ মাজত তুমি প্ৰথমে জন্ম পোৱা নে?<br> <span class="br-ind"><br><span class="indent">&nbsp;</span></span>আৰু পৰ্ব্বতবোৰৰ পূৰ্বেই জানো তোমাৰ জন্ম হৈছিল?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি ঈশ্বৰৰ সভাত মন্ত্ৰণা শুনিছিলা নে?<br> <span class="br-ind"><br><span class="indent">&nbsp;</span></span>আৰু তোমাৰ নিজৰ কাৰণে জ্ঞান ৰাখি থৈছা নে?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি নো আমি নজনা কথা কি জানা?<br> <span class="br-ind"><br><span class="indent">&nbsp;</span></span>তুমিনো আমি নুবুজা কথা কি বুজিছা?<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমাৰ মাজত বেছি বয়সীয়া আৰু পকা চুলীয়াও আছে;<br> <span class="br-ind"><br><span class="indent">&nbsp;</span></span>তেওঁলোক তোমাৰ পিতৃতকৈয়ো অতি বৃদ্ধ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ঈশ্বৰৰ শান্তনা-বাক্যবোৰ তোমাৰ জ্ঞানত অতি ক্ষুদ্ৰ নে?<br> <span class="br-ind"><br><span class="indent">&nbsp;</span></span>আৰু তোমাৰ লগত কৰা মৃদু আলাপ ক্ষুদ্ৰ জ্ঞান কৰিছা নে?<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি যে ঈশ্বৰৰ বিৰুদ্ধে জ্বলি উঠিছা,<br> <span class="br-ind"><br><span class="indent">&nbsp;</span></span>আৰু এনে কথা মুখৰ পৰা উলিয়াইছা,<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমাৰ মনক নো কিহে এনেকৈ বিপথলৈ নিয়ে?<br> <span class="br-ind"><br><span class="indent">&nbsp;</span></span>আৰু তোমাৰ চকু নো কিয় ইমানকৈ তিৰবিৰাইছে?<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মৰ্ত্ত্য নো কি যে, তেওঁ শুচি হ’ব পাৰে?<br> <span class="br-ind"><br><span class="indent">&nbsp;</span></span>তিৰোতাৰ পৰা জন্মা মনুষ্যই বা কি, তেওঁ যে ধাৰ্মিক হ’ব পাৰে?<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>চোৱা, তেওঁ নিজৰ পবিত্ৰবিলাকতো বিশ্বাস নকৰে,<br> <span class="br-ind"><br><span class="indent">&nbsp;</span></span>এনে কি, আকাশ-মণ্ডল তেওঁৰ দৃষ্টিত নিৰ্ম্মল নহয়।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তেনেহলে কেনেকৈ ঘৃণনীয় আৰু দুর্নীতিগ্ৰস্ত,<br> <span class="br-ind"><br><span class="indent">&nbsp;</span></span>জলৰ দৰে অপৰাধ পান কৰোতাই কিমান কম পৰিমানে শুচি হ’ব পাৰে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মই তোমাক দেখিছোঁ, মোৰ কথা শুনা;<br> <span class="br-ind"><br><span class="indent">&nbsp;</span></span>মই যি দেখিলোঁ, সেয়া প্ৰকাশ কৰিলোঁ;<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যিসকলৰ হাতত দেশ শোধাই দিয়া হৈছিল,<br> <span class="br-ind"><br><span class="indent">&nbsp;</span></span>আৰু যিসকলৰ মাজত কোনো বিদেশী ঘূৰি ফুৰা নাছিল,<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>জ্ঞানী সকলে তেওঁলোকৰ এনেকুৱা পিতৃসকলৰ পৰা শুনি,<br> <span class="br-ind"><br><span class="indent">&nbsp;</span></span>গুপুতে নাৰাখি এই কথা কয়,<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>দুষ্টই নিজৰ জীৱনৰ সকলো দিনত ক্লেশ পায়,<br> <span class="br-ind"><br><span class="indent">&nbsp;</span></span>অত্যাচাৰী জনে নিজৰ নিৰূপিত বছৰ কেইটা অসুখেৰে কটায়।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ভয়ৰ শব্দ তাৰ কাণত থাকে;<br> <span class="br-ind"><br><span class="indent">&nbsp;</span></span>সম্পদৰ কালতো বিনাশকে তাক আক্ৰমণ কৰে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সি কেতিয়াও নাভাবে, সি যে আন্ধাৰৰ পৰা উলটি আহিব,<br> <span class="br-ind"><br><span class="indent">&nbsp;</span></span>তৰোৱালে তালৈ বাট চাই আছে।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সি আহাৰৰ নিমিত্তে ভ্ৰমন কৰি কয়, ‘ক’ত আছে?’<br> <span class="br-ind"><br><span class="indent">&nbsp;</span></span>সি জানে যে, আন্ধৰৰ দিন তাৰ ওচৰত উপস্থিত আছে।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ক্লেশ আৰু মনৰ তাপে তাক ভয় দেখুৱায়;<br> <span class="br-ind"><br><span class="indent">&nbsp;</span></span>যুদ্ধৰ কাৰণে সাজু হোৱা ৰজাৰ দৰে, সেই দুটাই তাক পৰাজয় কৰে।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>কাৰণ সি ঈশ্বৰৰ বিৰুদ্ধে হাত মেলিলে,<br> <span class="br-ind"><br><span class="indent">&nbsp;</span></span>আৰু সৰ্ব্বশক্তিমান জনাৰ বিৰুদ্ধে গৰ্ব্ব — আচৰণ কৰিলে।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>এইদৰে পাপীলোক ঈশ্বৰৰ বিৰুদ্ধে অনমনীয় হয়,<br> <span class="br-ind"><br><span class="indent">&nbsp;</span></span>সি ঢালৰ ডাঠ ভাগ দেখুৱাই তেওঁৰ বিৰুদ্ধে লৰ মাৰে।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>এইটো সত্য যে, সি চৰ্বিৰে নিজৰ মুখ নোদোকা কৰিলে,<br> <span class="br-ind"><br><span class="indent">&nbsp;</span></span>আৰু নিজৰ তপিনা তৰপে তৰপে চৰ্বিযুক্ত কৰিলে;<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>আৰু সি জনশূণ্য নগৰত বাস কৰিলে;<br> <span class="br-ind"><br><span class="indent">&nbsp;</span></span>য’ত কোনো মানুহে বাস নকৰে,<br> <span class="br-ind"><br><span class="indent">&nbsp;</span></span>শিলৰ দ’ম হবলগীয়া এনে ঘৰত বসতি কৰিলে।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>সি ধনী নহব, আৰু তাৰ সম্পত্তি নাথাকিব;<br> <span class="br-ind"><br><span class="indent">&nbsp;</span></span>সিহঁতৰ শস্য ফলৰ ভৰত মাটিলৈ দোঁ নাখাব।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>সি আন্ধাৰৰ পৰা সাৰিব নোৱাৰিব;<br> <span class="br-ind"><br><span class="indent">&nbsp;</span></span>অগ্নি-শিখা ই তাৰ ডালবোৰ শুকুৱাব,<br> <span class="br-ind"><br><span class="indent">&nbsp;</span></span>আৰু সি তেওঁৰ মুখৰ ফুঁতে উড়ি যাব।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>সি ভ্ৰান্ত হৈ অসাৰতাত বিশ্বাস নকৰক;<br> <span class="br-ind"><br><span class="indent">&nbsp;</span></span>কিয়নো অসাৰতাই তাৰ বেচ হ’ব।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তাৰ দিন নৌ হওঁতেই সেয়ে তালৈ সিদ্ধ হ’ব,<br> <span class="br-ind"><br><span class="indent">&nbsp;</span></span>আৰু তাৰ খেজুৰৰ পাত কেঁচাই নাথাকিব।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>সি দ্ৰাক্ষালতাৰ নিচিনাকৈ নিজৰ আপইতা গুটি সৰাব,<br> <span class="br-ind"><br><span class="indent">&nbsp;</span></span>আৰু জিতগছৰ দৰে নিজৰ ফুল সৰাই পেলাব।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>কিয়নো অধৰ্ম্মীবোৰৰ সমাজ বন্ধ্যা হ’ব,<br> <span class="br-ind"><br><span class="indent">&nbsp;</span></span>আৰু ভেঁটি খুৱাবোৰৰ তম্বু অগ্নিয়ে গ্রাস কৰিব।<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>সিহঁতে অনিষ্টক গৰ্ভধাৰণ কৰি ক্লেশ প্ৰসৱ কৰে;<br> <span class="br-ind"><br><span class="indent">&nbsp;</span></span>সিহঁতৰ পেটে প্ৰতাৰণা উৎপন্ন কৰে।”<br></div>
</div>
<!-- PARSED ABOVE; EDITING MAY BREAK PARSER -->
</body></html>