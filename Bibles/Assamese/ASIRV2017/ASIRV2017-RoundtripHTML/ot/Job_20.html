<html><head>
<meta http-equiv="Content-Type" content="text/html;charset=utf-8" />
<title>Job 20 &ndash; যোব &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 20);">
<div id="navbar"><a href="../index.html">অসমীয়া বাইবেল</a> &ndash; <b>যোব</b> &ndash; <a href="Job_1.html">1</a> ... <a href="Job_18.html">18</a> <a href="Job_19.html">19</a> <b>20</b> <a href="Job_21.html">21</a> <a href="Job_22.html">22</a> ... <a href="Job_42.html">42</a> </div><hr>
<h1>Job 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>চোফৰৰ দ্বিতীয় বক্তৃতা।</h2><span class="vn">1</span> <span class="br-p"><br><br></span>তেতিয়া নামাথিয়া চোফৰে পুনৰায় উত্তৰ কৰি ক’লে,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>মোৰ ভাৱনাই উত্তৰ দিবলৈ মোক উদগাইছে,<br> <span class="br-ind"><br><span class="indent">&nbsp;</span></span>কাৰণ এইবোৰে মোক অন্তৰক অধৈৰ্য্য কৰিছে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মোক লাজ দিয়া উপদেশ মই শুনিলোঁ,<br> <span class="br-ind"><br><span class="indent">&nbsp;</span></span>তথাপি মোৰ বুদ্ধিদায়ক আত্মাই মোক উত্তৰ যোগাইছে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কেতিয়াৰ পৰা ঈশ্বৰে পৃথিৱীত মনুষ্যক স্থাপন কৰিছিল,<br> <span class="br-ind"><br><span class="indent">&nbsp;</span></span>কালৰ আৰম্ভণিৰ সেই ৰহস্য তুমি নাজানা,<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>দুষ্টবোৰৰ জয়-ধ্বনি যে অলপদিনীয়া,<br> <span class="br-ind"><br><span class="indent">&nbsp;</span></span>আৰু অধাৰ্মিকৰ আনন্দ যে খন্তেকীয়া, ইয়াক তুমি নাজানা নে?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যদি দুষ্টলোকৰ মাহাত্ম্যই আকাশ পায়গৈ,<br> <span class="br-ind"><br><span class="indent">&nbsp;</span></span>আৰু তাৰ মুৰ মেঘত লাগে,<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তথাপি সি নিজ বিষ্ঠাৰ দৰে চিৰকাললৈকে নষ্ট হ’ব,<br> <span class="br-ind"><br><span class="indent">&nbsp;</span></span>যিবিলাকে তাক দেখিছিল, তেওঁবিলাকে সুধিব, সি ক’ত আছে?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সি সপোনৰ দৰে উড়ি যাব, তাক পুনৰ পোৱা নাযাব;<br> <span class="br-ind"><br><span class="indent">&nbsp;</span></span>এনে কি, ৰাতিকালৰ দৰ্শনৰ দৰে সি লুপ্ত হ’ব।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যি চকুৱে তাক দেখিছিল, সেই চকুৱে তাক পুনৰ নেদেখিব;<br> <span class="br-ind"><br><span class="indent">&nbsp;</span></span>তাৰ নিবাসৰ ঠায়ে তাক পুনৰ দেখা নাপাব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাৰ সন্তানবোৰে দৰিদ্ৰসকলৰ পৰা অনুগ্ৰহ বিচাৰিব,<br> <span class="br-ind"><br><span class="indent">&nbsp;</span></span>আৰু তাৰ নিজ হাতে তাৰ ধন-সম্পত্তি ওভোটাই দিব।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাৰ অস্থিবোৰ ডেকা কালৰ শক্তিৰ পৰিপূৰ্ণ,<br> <span class="br-ind"><br><span class="indent">&nbsp;</span></span>কিন্তু ইয়ো তাৰ লগত ধূলিত শুব।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যদিও দুষ্টতা তাৰ মুখত সোৱাদ লাগে,<br> <span class="br-ind"><br><span class="indent">&nbsp;</span></span>যদিও সি জিভাৰ তলত তাক লুকুৱাই ৰাখে,<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যদিও সি তাতে ধৰি ৰাখে আৰু এৰি দিব নিবিচাৰে,<br> <span class="br-ind"><br><span class="indent">&nbsp;</span></span>কিন্তু তাৰ মুখৰ ভিতৰতে তাক ৰাখি থয়,<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তথাপি তাৰ আহাৰ পেট পাই বিকৃত হয়,<br> <span class="br-ind"><br><span class="indent">&nbsp;</span></span>সেয়ে তাৰ ভিতৰত কালসৰ্পৰ বিষস্বৰূপ হৈ পৰে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সি ধন-সম্পত্তি গ্ৰাস কৰে, আৰু তাক পুনৰাই বতিঁয়াই পেলাব;<br> <span class="br-ind"><br><span class="indent">&nbsp;</span></span>ঈশ্বৰে তাৰ পেটৰ পৰা তাক উলিয়াই পেলাব।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সি কালসৰ্পৰ বিষ চুহিব;<br> <span class="br-ind"><br><span class="indent">&nbsp;</span></span>বিশাল সাপৰ জিভাই তাক বধ কৰিব।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সি নদীবোৰ দেখা নাপাব,<br> <span class="br-ind"><br><span class="indent">&nbsp;</span></span>মৌ আৰু দৈ গাখীৰ বৈ যোৱা সুঁতিবোৰ নেদেখিব।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সি নিজ পৰিশ্ৰমৰ ফল ওভোটাই দিব, গ্ৰাস নকৰিব;<br> <span class="br-ind"><br><span class="indent">&nbsp;</span></span>সি লাভ পোৱা নিজ সম্পত্তি অনুসাৰে উল্লাস নকৰিব।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সি দৰিদ্ৰবোৰক উপদ্ৰৱ আৰু ত্যাগ কৰিলে;<br> <span class="br-ind"><br><span class="indent">&nbsp;</span></span>এই হেতুকে যি ঘৰ কাঢ়ি ল’লে, সেই ঘৰ সি সাজি উলিয়াব নোৱাৰিব।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তাৰ পেট কেতিয়াও তৃপ্ত নহয়;<br> <span class="br-ind"><br><span class="indent">&nbsp;</span></span>এই হেতুকে সি নিজৰ মৰমৰ বস্তুৰ মাজৰ একোকে ৰক্ষা কৰিব নোৱাৰিব।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সি গ্ৰাস নকৰা একোৱেই বাকী নাই;<br> <span class="br-ind"><br><span class="indent">&nbsp;</span></span>এই কাৰণে তাৰ মঙ্গল চিৰকলীয়া নহ’ব।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তাৰ বস্তু-বাহানি জোৰাওকৈ থকা সময়তো সি ঠেকত পৰিব;<br> <span class="br-ind"><br><span class="indent">&nbsp;</span></span>দুখত পৰা প্ৰতিজনৰ হাতে তাক আক্ৰমণ কৰিব।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সি নিজ পেট ভৰাবলৈ ধৰোঁতেই, ঈশ্বৰে তাৰ ওপৰত ক্ৰোধাগ্নি পেলাব,<br> <span class="br-ind"><br><span class="indent">&nbsp;</span></span>আৰু সি খাই থাকোঁতেই তাৰ ওপৰত তাক বৰষাব।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>সি লোহাৰ অস্ত্ৰৰ পৰা পলাই যাব;<br> <span class="br-ind"><br><span class="indent">&nbsp;</span></span>কিন্তু পিতলৰ ধনুৰ্ব্বাণে তাক সৰকাই পেলাব।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>সি বাণ টানিলে, সেয়ে তাৰ গাৰ পৰা ওলাই আহে;<br> <span class="br-ind"><br><span class="indent">&nbsp;</span></span>এনে কি, তাৰ তিৰবিৰোৱা আগ, তাৰ পিত্তৰ পৰা বাহিৰ হয়;<br> <span class="br-ind"><br><span class="indent">&nbsp;</span></span>তাতে মৰণৰ ভয়ে তাক আক্ৰমণ কৰে।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তাৰ সঞ্চিত বস্তুৰ অৰ্থে ঘোৰ আন্ধাৰ ৰাখি থোৱা হৈছে,<br> <span class="br-ind"><br><span class="indent">&nbsp;</span></span>মানুহে নধৰা জুয়ে তাক গ্ৰাস কৰিব;<br> <span class="br-ind"><br><span class="indent">&nbsp;</span></span>সেয়ে তাৰ তম্বুত থকা অৱশিষ্ট বস্তু ভষ্ম কৰিব।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>আকাশ-মণ্ডলে তাৰ অপৰাধ প্ৰকাশ কৰিব,<br> <span class="br-ind"><br><span class="indent">&nbsp;</span></span>আৰু পৃথিৱী তাৰ বিৰুদ্ধে উঠিব।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তাৰ ঘৰৰ সম্পত্তি উড়ি যাব;<br> <span class="br-ind"><br><span class="indent">&nbsp;</span></span>ঈশ্বৰৰ ক্ৰোধৰ দিনা তাক ধল পানীয়ে উটুৱাই নিব।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>দুষ্ট মানুহে ঈশ্বৰৰ পৰা পাবলগীয়া ভাগ এয়ে,<br> <span class="br-ind"><br><span class="indent">&nbsp;</span></span>আৰু এয়ে ঈশ্বৰে নিৰূপণ কৰা তাৰ অধিকাৰ।<br></div>
</div>
<!-- PARSED ABOVE; EDITING MAY BREAK PARSER -->
</body></html>