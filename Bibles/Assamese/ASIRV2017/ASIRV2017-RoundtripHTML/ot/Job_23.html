<html><head>
<meta http-equiv="Content-Type" content="text/html;charset=utf-8" />
<title>Job 23 &ndash; যোব &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 23);">
<div id="navbar"><a href="../index.html">অসমীয়া বাইবেল</a> &ndash; <b>যোব</b> &ndash; <a href="Job_1.html">1</a> ... <a href="Job_21.html">21</a> <a href="Job_22.html">22</a> <b>23</b> <a href="Job_24.html">24</a> <a href="Job_25.html">25</a> ... <a href="Job_42.html">42</a> </div><hr>
<h1>Job 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োবৰ উত্তৰ।</h2><span class="vn">1</span> <span class="br-p"><br><br></span>তেতিয়া ইয়োবে পুনৰায় উত্তৰ কৰি কলে,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>এতিয়াও মোৰ কাতৰোক্তি বিৰুদ্ধী;<br> <span class="br-ind"><br><span class="indent">&nbsp;</span></span>মোৰ কেঁকনিতকৈয়ো মই খোৱা কোব গুৰুতৰ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>অস, মই তেওঁক ক’ত পাম, তাক জনা হলে,<br> <span class="br-ind"><br><span class="indent">&nbsp;</span></span>আৰু তেওঁৰ তালৈ যাব পৰা হলে, কেনে ভাল আছিল।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তেতিয়া মোৰ গোচৰ তেওঁৰ আগত মই জনালোহেঁতেন,<br> <span class="br-ind"><br><span class="indent">&nbsp;</span></span>আৰু মোৰ মুখ নানা যুক্তিৰে পূৰ্ণ কৰিলোহেঁতেন;<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তেওঁ যি যি বাক্যৰ দ্বাৰাই মোক উত্তৰ দিব, তাক মই জানিলোহেঁতেন,<br> <span class="br-ind"><br><span class="indent">&nbsp;</span></span>আৰু তেওঁ মোলৈ কি কি কব, তাকো বুজিলোহেঁতেন।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তেওঁ মহাপৰাক্ৰমেৰে মোৰ লগত বিৰোধ কৰিলেহেঁতেন নে?<br> <span class="br-ind"><br><span class="indent">&nbsp;</span></span>নকৰিলেহেঁতেন, কিন্তু তেওঁ মোলৈ মনোযোগহে কৰিলেহেঁতেন।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তেতিয়া সেই ঠাইত সৰল লোকে তেওঁৰ লগত বাদানুবাদ কৰিব পাৰিলেহেঁতেন;<br> <span class="br-ind"><br><span class="indent">&nbsp;</span></span>তাতে মোৰ বিচাৰকে মোক ন্যায় দিব পাৰিলেহেতেন।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>চোৱা, মই পূব ফাললৈ যাওঁ, কিন্তু তেওঁ তাত নাই;<br> <span class="br-ind"><br><span class="indent">&nbsp;</span></span>আৰু পশ্চিম ফাললৈ যাওঁ, তাতো তেওঁক দেখা নাপাওঁ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তেওঁ কাৰ্য কৰা সময়ত মই উত্তৰ ফললৈ যাওঁ, কিন্তু মই তেওঁক দেখা নাপাওঁ;<br> <span class="br-ind"><br><span class="indent">&nbsp;</span></span>তেওঁ দক্ষিণ ফালে নিজকে লুকুৱায়, কিন্তু মই তেওঁক নেদেখোঁ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু মই যি পথ ধৰিছোঁ, তাক তেওঁ জানে;<br> <span class="br-ind"><br><span class="indent">&nbsp;</span></span>তেওঁ মোক পৰীক্ষা কৰা হলে, মই সোণৰ দৰে ওলালোহেঁতেন।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>মই তেওঁৰ ভৰিৰ খোজত ভৰি দি দি আহিছোঁ;<br> <span class="br-ind"><br><span class="indent">&nbsp;</span></span>এফলীয়া নোহোৱাকৈ মই তেওঁৰ পথত চলিছোঁ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তেওঁৰ মুখৰ আজ্ঞাৰ পৰা মই আঁতৰি যোৱা নাই;<br> <span class="br-ind"><br><span class="indent">&nbsp;</span></span>তেওঁৰ মুখৰ বাক্য মোৰ আৱশ্যকীয় আহাৰতকৈয়ো বহুমূল্য জ্ঞান কৰিলোঁ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিন্তু তেওঁ এক মনৰ লোক, তেওঁক কোনে ঘুৰাব পাৰে?<br> <span class="br-ind"><br><span class="indent">&nbsp;</span></span>তেওঁৰ যি ইচ্ছা, তাকেই তেওঁ কৰে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মোলৈ যি নিৰূপিত, নিশ্চয়ে তাক তেওঁ সিদ্ধ কৰিব;<br> <span class="br-ind"><br><span class="indent">&nbsp;</span></span>আৰু এনে অনেক কথা তেওঁৰ মনত আছে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>এই নিমিত্তে মই তেওঁৰ সাক্ষাতে ব্যাকুল হওঁ।<br> <span class="br-ind"><br><span class="indent">&nbsp;</span></span>মই বিবেচনা কৰিলে তেওঁৰ পৰা ভয় পাওঁ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কিয়নো ঈশ্বৰেই মোৰ মন ভগ্ন কৰিলে,<br> <span class="br-ind"><br><span class="indent">&nbsp;</span></span>আৰু সৰ্ব্বশক্তিমান জনাই মোক ব্যাকুল কৰিলে;<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কাৰণ মই আন্ধাৰৰ কাৰণে ব্যাকুল নহওঁ,<br> <span class="br-ind"><br><span class="indent">&nbsp;</span></span>আৰু ঘোৰ অন্ধকাৰে ঢকা মোৰ মুখৰ কাৰণে মই বিহ্বল নহওঁ।<br></div>
</div>
<!-- PARSED ABOVE; EDITING MAY BREAK PARSER -->
</body></html>