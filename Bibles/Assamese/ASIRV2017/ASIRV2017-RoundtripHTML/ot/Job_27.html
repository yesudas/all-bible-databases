<html><head>
<meta http-equiv="Content-Type" content="text/html;charset=utf-8" />
<title>Job 27 &ndash; যোব &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 27);">
<div id="navbar"><a href="../index.html">অসমীয়া বাইবেল</a> &ndash; <b>যোব</b> &ndash; <a href="Job_1.html">1</a> ... <a href="Job_25.html">25</a> <a href="Job_26.html">26</a> <b>27</b> <a href="Job_28.html">28</a> <a href="Job_29.html">29</a> ... <a href="Job_42.html">42</a> </div><hr>
<h1>Job 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োবৰ শেষ বক্তৃতা।</h2><span class="vn">1</span> <span class="br-p"><br><br></span>পাছত ইয়োবে পুনৰায় কথা উত্থাপন কৰি কলে,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>যি ঈশ্বৰে মোৰ বিচাৰ অগ্ৰাহ্য কৰিলে,<br> <span class="br-ind"><br><span class="indent">&nbsp;</span></span>যি সৰ্ব্বশক্তিমান জনাই মোৰ প্ৰণত তিতা লগালে,<br> <span class="br-ind"><br><span class="indent">&nbsp;</span></span>সেই জীৱন্ত ইশ্বৰৰ নামেৰে শপত খাই কৈছোঁ,<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>(কিয়নো এতিয়াও নিশ্বাস-প্ৰশ্বাস মোত সম্পূৰ্ণৰূপে আছে,<br> <span class="br-ind"><br><span class="indent">&nbsp;</span></span>আৰু মোৰ নাকত ঈশ্বৰে দিয়া প্ৰাণ-বায়ু আছে;)<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>মোৰ ওঁঠে অধৰ্ম্ম কথা কেতিয়াও নকয়,<br> <span class="br-ind"><br><span class="indent">&nbsp;</span></span>আৰু মোৰ জিভাই ভাণ্ডনা কথা প্ৰকাশ নকৰে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মই যে তোমালোকৰ কথা স্বৰূপ বুলি স্বীকাৰ কৰিম,<br> <span class="br-ind"><br><span class="indent">&nbsp;</span></span>এনে কথা মোৰ পৰা দূৰ হওক।<br> <span class="br-ind"><br><span class="indent">&nbsp;</span></span>মই নমৰোমানে মোৰ সিদ্ধতা মোৰ পৰা দূৰ নকৰিম।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মোৰ ধৰ্ম্মিকতা মই ধৰি ৰাখিম, এৰি নিদিম;<br> <span class="br-ind"><br><span class="indent">&nbsp;</span></span>মোৰ আয়ুসৰ দিনলৈকো মোৰ অন্তৰে মোক নোদোষে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মোৰ শত্ৰূ দুৰ্জনৰ দৰে হওক,<br> <span class="br-ind"><br><span class="indent">&nbsp;</span></span>আৰু মোৰ বিৰুদ্ধে উঠা জন অধৰ্ম্মী দৰে হওক।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিয়নো, যেতিয়া অধৰ্ম্মীৰ প্ৰাণ ঈশ্বৰে হৰণ কৰি নিব,<br> <span class="br-ind"><br><span class="indent">&nbsp;</span></span>তেতিয়া সি ধন লাভ কৰিলেও তাৰ কি আশা থাকিব?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাৰ সঙ্কট ঘটিলে,<br> <span class="br-ind"><br><span class="indent">&nbsp;</span></span>ঈশ্বৰে কাতৰোক্তি শুনিব নে?<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সি জানো সৰ্ব্বশক্তিমান জনাত আনন্দ পায়?<br> <span class="br-ind"><br><span class="indent">&nbsp;</span></span>বা সদায় ইশ্বৰৰ আগত প্ৰাথনা কৰে?<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ঈশ্বৰে কেনেকৈ ব্যৱহাৰ কৰে,<br> <span class="br-ind"><br><span class="indent">&nbsp;</span></span>সেই বিষয়ে মই তোমালোকক শিক্ষ দিওঁ,<br> <span class="br-ind"><br><span class="indent">&nbsp;</span></span>আৰু সৰ্ব্বশক্তিমানৰ কাৰ্য্য-প্ৰণালী মই লুকুৱাই নাৰাখোঁ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>চোৱা, তোমালোক সকলোৱেই দেখিলা;<br> <span class="br-ind"><br><span class="indent">&nbsp;</span></span>তেন্তে তোমালোকে কিয় এনে সম্পূৰ্ণ অসাৰ কথা কোৱা?<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>দুৰ্জন লোকে ইশ্বৰৰ পৰা যি ভাগ পায়,<br> <span class="br-ind"><br><span class="indent">&nbsp;</span></span>আৰু অত্যাচাৰিবোৰে যি অংশ সৰ্ব্বশক্তিমান জনাৰ পৰা ভোগ কৰে, সেয়ে এই,<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তাৰ পো-নাতি বাঢ়িলে তৰোৱালৰ নিমিত্তেহে বাঢ়ে,<br> <span class="br-ind"><br><span class="indent">&nbsp;</span></span>আৰু তাৰ সন্তান-সন্ততিয়ে পেট ভৰাই খাবলৈ নাপায়।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাৰ অৱশিষ্টবোৰক মহামাৰীৰ দ্ধাৰাই পুতি থুৱা যাব,<br> <span class="br-ind"><br><span class="indent">&nbsp;</span></span>আৰু তাৰ বিধৱাবিলাকে বিলাপ নকৰিব।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যদি সি ধুলিৰ নিচিনাকৈ ৰূপ দ’মায়,<br> <span class="br-ind"><br><span class="indent">&nbsp;</span></span>আৰু পিন্ধা কাপোৰকো বোকাৰ দৰে সৰহকৈ যুগুত কৰে,<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তেন্তে যুগুত কৰক, কিন্তু ধাৰ্ম্মিক লোকেহে পিন্ধিব,<br> <span class="br-ind"><br><span class="indent">&nbsp;</span></span>আৰু নিৰ্দ্দোষী লোকে সেই ৰূপ ভাগ বাঁটি ল’ব।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সি নিজৰ ঘৰ পোকৰ দৰে সাজে,<br> <span class="br-ind"><br><span class="indent">&nbsp;</span></span>আৰু খেতি-ৰখীয়া টঙিৰ দৰে নিৰ্ম্মাণ কৰে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সি ধনী হৈ শুব, কন্তু তাক মৈদাম দিয়া নাযাব;<br> <span class="br-ind"><br><span class="indent">&nbsp;</span></span>সি চকু মেলামাত্ৰকে নাইকিয়া হয়।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>নান ত্ৰাসে তাক ঢল পানীৰ দৰে আক্ৰণ কৰে।<br> <span class="br-ind"><br><span class="indent">&nbsp;</span></span>ৰাতি ধুমুহাই অকস্মাতে তাক উড়ুৱাই নিয়ে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>পূবৰ বতাহে তাক তুলি নি স্থানান্তৰ কৰে,<br> <span class="br-ind"><br><span class="indent">&nbsp;</span></span>আৰু নিজ ঠাইৰ পৰা তাক দূৰৈত পেলাই দিয়ে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কিয়নো ঈশ্বৰে দয়া নকৰি তালৈ কাঁড় মাৰি থাকিব,<br> <span class="br-ind"><br><span class="indent">&nbsp;</span></span>সি তেওঁৰ ভয়ত পলাই ফুৰিব।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>লোকে তাক দেখি হাত-তালি দিব,<br> <span class="br-ind"><br><span class="indent">&nbsp;</span></span>আৰু ছি ছি কৰি তাৰ ঠাইৰ তাক খেদি দিব।<br></div>
</div>
<!-- PARSED ABOVE; EDITING MAY BREAK PARSER -->
</body></html>