<html><head>
<meta http-equiv="Content-Type" content="text/html;charset=utf-8" />
<title>Job 32 &ndash; যোব &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 32);">
<div id="navbar"><a href="../index.html">অসমীয়া বাইবেল</a> &ndash; <b>যোব</b> &ndash; <a href="Job_1.html">1</a> ... <a href="Job_30.html">30</a> <a href="Job_31.html">31</a> <b>32</b> <a href="Job_33.html">33</a> <a href="Job_34.html">34</a> ... <a href="Job_42.html">42</a> </div><hr>
<h1>Job 32</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইলীহুৰ প্ৰথম বক্ততা।</h2><span class="vn">1</span> <span class="br-p"><br><br></span>ইয়োবে নিজৰ দৃষ্টিত নিজকে ধাৰ্ম্মিক বুলি মনাত, সেই তিনিজনে তেওঁক উত্তৰ দিবলৈ এৰিলে।</div>
<div class="v" id="v2"><span class="vn">2</span> এতিয়া ৰামৰ গোষ্ঠীৰ বূজীয়া বৰখেলৰ পুত্ৰ ইলীহুৰ ক্ৰোধ জ্বলি উঠিল; ইয়োবে ঈশ্বৰক ধাৰ্ম্মিক নাপাতি নিজকে পতাত্হে তেওঁৰ ওপৰত ইলীহুৰ ক্ৰোধ জ্বলি উঠিল।</div>
<div class="v" id="v3"><span class="vn">3</span> <span class="br-p"><br><br></span>আৰু বন্ধু তিনি জনে ইয়োবক উত্তৰ দিব নোৱাৰিও তেওঁক দোষী কৰাত, তেওঁলাকলৈকো ইলীহুৰ ক্ৰোধ জ্বলি উঠিল।</div>
<div class="v" id="v4"><span class="vn">4</span> তেওঁবিলাক ইলীহুত্কৈ বয়সত ডাঙৰ দেখি, ইলীহুৱে ইয়োবক কথা কবলৈ বাট চাইছিল।</div>
<div class="v" id="v5"><span class="vn">5</span> পাছে সেই তিনিজন লোকৰ মুখত উত্তৰ নোহোৱা দেখি, ইলীহুৰ ক্ৰোধ জ্বলি উঠিল।</div>
<div class="v" id="v6"><span class="vn">6</span> <span class="br-p"><br><br></span>তাতে বুজীয়া বৰখলৰ পুত্ৰ ইলীহুৱে উত্তৰ কৰি কলে, <span class="br-p"><br><br></span><span class="br-ind"><br><span class="indent">&nbsp;</span></span>মই ডেকা, তোমালোক বুঢ়া;<br> <span class="br-ind"><br><span class="indent">&nbsp;</span></span>এই নিমিত্তে, মই তোমালোকৰ আগত মোৰ মত জনাবলৈ, ভয় কৰি কোঁচ খাই আছিলোঁ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মই মনতে কৈছিলোঁ, বহুদিনিয়া লোকেই কওক,<br> <span class="br-ind"><br><span class="indent">&nbsp;</span></span>আৰু অধিক বয়সীয়া লোকেই জ্ঞান শিক্ষা দিয়ক।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু মনুষ্যৰ অন্তৰত আত্মা আছে,<br> <span class="br-ind"><br><span class="indent">&nbsp;</span></span>সৰ্ব্বশক্তিমান জনাৰ নিশ্বাসে সিহঁতক বিবেচনা কৰে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>বৰ বৰ লোক যে জ্ঞানী, এনে নহয়;<br> <span class="br-ind"><br><span class="indent">&nbsp;</span></span>আৰু বৃদ্ধবিলাকেই যে বিচাৰ বুজে, সিও নহয়।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>এই হেতুকে মই কওঁ, মোলৈ কাণ পাতা;<br> <span class="br-ind"><br><span class="indent">&nbsp;</span></span>মইও মোৰ মত প্ৰকাশ কৰোঁ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>চোৱা, যেতিয়ালৈকে তোমালোকে কথা বিচাৰিছিলা,<br> <span class="br-ind"><br><span class="indent">&nbsp;</span></span>তেতিয়ালৈকে মই তোমালোকৰ বাক্যলৈ বাট চাইছিলোঁ,<br> <span class="br-ind"><br><span class="indent">&nbsp;</span></span>তোমালোকৰ হেতুবাদলৈ কাণ পাতিছিলোঁ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>মই তোমালোকলৈ মন দি আছিলোঁ,<br> <span class="br-ind"><br><span class="indent">&nbsp;</span></span>কিন্তু চোৱা, ইয়োবক ঘটুৱাব পৰা,<br> <span class="br-ind"><br><span class="indent">&nbsp;</span></span>বা তেওঁৰ উত্তৰ কাটিব পৰা, তোমালোকৰ মাজত কোনো নাছিল।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সাৱধান, তোমালোকে নকবা যে,<br> <span class="br-ind"><br><span class="indent">&nbsp;</span></span>“তেওঁত আমি জ্ঞান পালোঁ;<br> <span class="br-ind"><br><span class="indent">&nbsp;</span></span>তেওঁক পৰাজয় কৰা ঈশ্বৰৰহে সাধ্য, মানুহৰ অসাধ্য;”<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কিয়নো তেওঁ মোৰ অহিতে কথা কোৱা নাই;<br> <span class="br-ind"><br><span class="indent">&nbsp;</span></span>আৰু মইও তোমালোকৰ কথাৰে তেওঁক উত্তৰ নিদিম।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তোমালোকে তধা লাগিল, উত্তৰ নিদিয়ে আৰু;<br> <span class="br-ind"><br><span class="indent">&nbsp;</span></span>তেওঁবিলাকৰ কবলৈকে কথা নাইকিয়া হল।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মই আৰু কিয় বাট চাম? তেওঁবিলাকে কথা নকয়;<br> <span class="br-ind"><br><span class="indent">&nbsp;</span></span>তেওঁবিলাকে ঠৰ লাগি ৰল, উত্তৰ নিদিয়ে আৰু।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মইও নিজৰ পক্ষে উত্তৰ দিম;<br> <span class="br-ind"><br><span class="indent">&nbsp;</span></span>মইও নিজৰ মন জনাম।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কিয়নো মই কথাৰে পৰিপূৰ্ণ,<br> <span class="br-ind"><br><span class="indent">&nbsp;</span></span>মোৰ অন্তৰত থকা আত্মাই মোক বল কৰিছে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>চোৱা, মোৰ পেট বন্ধ কৰি থোৱা দ্ৰাক্ষা ৰসৰ নিচিনা।<br> <span class="br-ind"><br><span class="indent">&nbsp;</span></span>সেয়ে নতুন ৰসৰ মোটৰ দৰে ফাটি যাওঁ যাওঁ হৈছে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>মই উপশম পাবৰ নিমিত্তে কথা কম;<br> <span class="br-ind"><br><span class="indent">&nbsp;</span></span>মই মুখ মেলি উত্তৰ কৰিম।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>মই কাৰো মুখলৈ নাচাম,<br> <span class="br-ind"><br><span class="indent">&nbsp;</span></span>আৰু মই কাকো খুচামোদ নকৰিম।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কিয়নো মই খুচামোদ কৰিব নাজানো;<br> <span class="br-ind"><br><span class="indent">&nbsp;</span></span>কৰিলে, মোৰ সৃষ্টিকৰ্ত্তাই শীগ্ৰে মোক ইহলোকৰ পৰা লৈ যাব।<br></div>
</div>
<!-- PARSED ABOVE; EDITING MAY BREAK PARSER -->
</body></html>