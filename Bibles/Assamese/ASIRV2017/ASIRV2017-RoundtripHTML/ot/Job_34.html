<html><head>
<meta http-equiv="Content-Type" content="text/html;charset=utf-8" />
<title>Job 34 &ndash; যোব &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 34);">
<div id="navbar"><a href="../index.html">অসমীয়া বাইবেল</a> &ndash; <b>যোব</b> &ndash; <a href="Job_1.html">1</a> ... <a href="Job_32.html">32</a> <a href="Job_33.html">33</a> <b>34</b> <a href="Job_35.html">35</a> <a href="Job_36.html">36</a> ... <a href="Job_42.html">42</a> </div><hr>
<h1>Job 34</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইলীহুৰ দ্বিতীয় বক্ততা।</h2><span class="vn">1</span> <span class="br-p"><br><br></span>পাছে ইলীহুৱে আৰু উত্তৰ কৰি কলে,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>হে জ্ঞানী লোকবিলাক, মোৰ কথা শুনা;<br> <span class="br-ind"><br><span class="indent">&nbsp;</span></span>হে বিজ্ঞলোকবিলাক, মোলৈ কাণ পাতা।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কিয়নো জীবাই যেনেকৈ আহাৰৰ আস্বাদ লয়,<br> <span class="br-ind"><br><span class="indent">&nbsp;</span></span>তেনেকৈ কাণে কথাৰ পৰীক্ষা কৰে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আহাঁ, যি ন্যায়, তাক আমি বাচি লওঁহঁক;<br> <span class="br-ind"><br><span class="indent">&nbsp;</span></span>যই ভাল, তাক আমাৰ মাজত নিশ্চয় কৰোঁহঁক।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিয়নো ইয়োবে কৈছিল, যে,মই ধাৰ্ম্মিক,<br> <span class="br-ind"><br><span class="indent">&nbsp;</span></span>তথাপি ঈশ্বৰে মোৰ বিচাৰ অগ্ৰাহ্য কৰিলে;<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মই ন্যায়ৱান হলেও, মিছলীয়া বুলি গণিত হৈছোঁ,<br> <span class="br-ind"><br><span class="indent">&nbsp;</span></span>বিনাদোষে মোৰ গাত চিকিৎসা কৰিব নোৱাৰা ঘা লাগিছে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>পানী পি তৃপ্ত হোৱাৰ দৰে বিদ্ৰূপ কৰি তৃপ্ত হোৱা,<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>দুৰাচাৰীবোৰৰ লগত ফুৰা,<br> <span class="br-ind"><br><span class="indent">&nbsp;</span></span>আৰু দুষ্টৰ সঙ্গী হোৱা, ইয়োবৰ নিচিনা কোন আছে?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিয়নো তেওঁ কৈছিল, “ঈশ্বৰৰ লগত প্ৰণয় ৰাখিলে,<br> <span class="br-ind"><br><span class="indent">&nbsp;</span></span>মানুহৰ একো লাভ নহয়।”<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>এতেকে হে বিজ্ঞ লোকবিলাক মোলৈ কাণ পাতা;<br> <span class="br-ind"><br><span class="indent">&nbsp;</span></span>ঈশ্বৰে যে কু-কৰ্ম্ম কৰিব, আৰু সৰ্ব্ব — শক্তিমান জনাই যে অন্যায় কৰিব, এইয়ে তেওঁৰ পৰা দুৰা থাকক।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিয়নো তেওঁ মানুহৰ কৰ্ম্মৰ দৰে তাক ফল দিয়ে,<br> <span class="br-ind"><br><span class="indent">&nbsp;</span></span>আৰু যাৰ যেনে আচৰণ, তাৰ তেনে দশা ঘটাই।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>বাস্তৱিক ঈশ্বৰে কু-কৰ্ম্ম নকৰে।<br> <span class="br-ind"><br><span class="indent">&nbsp;</span></span>সৰ্ব্ব — শক্তিমান জনাই ন্যায়ৰ বিপৰীত নকৰে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তেওঁক পৃথিবীৰ ওপৰত ক্ষমতা কোনে দিলে?<br> <span class="br-ind"><br><span class="indent">&nbsp;</span></span>আৰু গোটেইখন জগত কোনে স্থাপন কৰিলে?<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যদি তেওঁ নিজেই নিজতেই মন দি থাকে,<br> <span class="br-ind"><br><span class="indent">&nbsp;</span></span>যদি নিজে দিয়া আত্মা আৰু নিশ্বাস নিজলৈ চপাই নিয়ে,<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তেন্তে সকলো মৰ্ত্ত্য একেবাৰে মৰি যাব,<br> <span class="br-ind"><br><span class="indent">&nbsp;</span></span>আৰু মনুষ্য পুনৰায় ধুলি লীন হৈ যাব।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যদি তোমাৰ বিবেচনা থাকে,<br> <span class="br-ind"><br><span class="indent">&nbsp;</span></span>তেন্তে এই কথা শুনা, আৰু মোৰ বাক্যলৈ কাণ পাতা।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ন্যায় ঘিণ কৰোঁতাজনে জানো শাসন কৰিব পাৰে?<br> <span class="br-ind"><br><span class="indent">&nbsp;</span></span>তুমি ধাৰ্ম্মিক আৰু পৰাক্ৰমী জনাক জানো দোষী কৰিব পাৰা?<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ৰজাক জানো “তুমি অধম,” এই বুলি কব পাৰি?<br> <span class="br-ind"><br><span class="indent">&nbsp;</span></span>আৰু সম্ভ্ৰান্ত লোকবিলাকক, “তোমালোকে দুষ্ট,” এই বুলি জানো কব পাৰি?<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তেন্তে, যি জনাই অধ্যক্ষবিলাকক মুখলৈ নাচায়,<br> <span class="br-ind"><br><span class="indent">&nbsp;</span></span>আৰু দৰিদ্ৰতকৈ ধনীকো উত্তম বুলি জ্ঞান নকৰে, এনে জনাক কিমান কম পৰিমাণে তাক কব পাৰি!<br> <span class="br-ind"><br><span class="indent">&nbsp;</span></span>কিয়নো সকলোৱেই তেওঁৰ হাতেৰে কৰা বস্তু।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>সিবিলাক নিমিষতে, এনে কি মাজ নিশাতেই মৰে;<br> <span class="br-ind"><br><span class="indent">&nbsp;</span></span>লোকবিলাকে কঁপি কঁপি পৰলোকলৈ গমণ কৰে,<br> <span class="br-ind"><br><span class="indent">&nbsp;</span></span>আৰু পৰাক্ৰমী বিলাকক বিনাহাতে কাঢ়ি নিয়া হয়।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>কিয়নো তেওঁ মানুহৰ কথাত চকু দিয়ে,<br> <span class="br-ind"><br><span class="indent">&nbsp;</span></span>আৰু তাৰ সকলো গতি দেখে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>য’ত দুৰাচাৰীবোৰ লুকাই থাকিব পাৰে,<br> <span class="br-ind"><br><span class="indent">&nbsp;</span></span>এনেকুৱা অন্ধকাৰ কি মৃত্যুছায়া নাই।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যি স্থলত মনুষ্য বিচাৰৰ অৰ্থে ঈশ্বৰৰ ওচৰলৈ যাব,<br> <span class="br-ind"><br><span class="indent">&nbsp;</span></span>এনে স্থলত তেওঁ তাৰ বিষয়ে বৰ চিন্তা কৰিব লগীয়া হয়।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তেওঁ অনুসন্ধান নকৰি পৰাক্ৰমীবিলাকক খণ্ড খণ্ড কৰি,<br> <span class="br-ind"><br><span class="indent">&nbsp;</span></span>আৰু তেওঁবিলাকৰ ঠাইত আন লোকক স্থাপন কৰে।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>এই হেতুকে তেওঁ তেওঁবিলাকৰ কাৰ্য্যবোৰ জানে,<br> <span class="br-ind"><br><span class="indent">&nbsp;</span></span>আৰু ৰাতিতে সকলো লুটিয়াই পেলায়,<br> <span class="br-ind"><br><span class="indent">&nbsp;</span></span>তাতে তেওঁবিলাক চুৰ্ণীকৃত হয়।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তেওঁ সকলোৰে দেখাতে তেওঁবিলাকক দুৰ্জ্জন বুলি প্ৰহাৰ কৰে;<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>কিয়নো তেওঁবিলাকে তেওঁ পাছে পাছে যাবলৈ এৰি,<br> <span class="br-ind"><br><span class="indent">&nbsp;</span></span>আৰু তেওঁৰ এটি পথকো নামানি,<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>দৰিদ্ৰৰ কাঁতৰোক্তি তাৰ আগত উপস্থিত কৰে,<br> <span class="br-ind"><br><span class="indent">&nbsp;</span></span>আৰু দুখিত বিলাকৰ কাঁতৰোক্তি তেওঁৰ কাণত পেলায়।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তেওঁ শাস্তি দিলে কোনে তেওঁক দোষ দিব পাৰে?<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>অধৰ্ম্মী লোকে যেন ৰাজত্ত্ব নকৰে;<br> <span class="br-ind"><br><span class="indent">&nbsp;</span></span>আৰু প্ৰজাবিলাকক ফান্দত পেলাবলৈ যেন কোনো নাথাকে,<br> <span class="br-ind"><br><span class="indent">&nbsp;</span></span>এই নিমিত্তে, জাতিৰ পৰাই হওক, বা মানুহৰ পৰাই হওক,<br> <span class="br-ind"><br><span class="indent">&nbsp;</span></span>তেওঁ মুখ ঢাকিলে কোনে তেওঁৰ দৰ্শন পাব পাৰে?<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>“মই শাস্তি ভোগ কৰিলোঁ, মই আৰু অধৰ্ম্ম আচৰণ নকৰোঁ;”<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>যি নেদেখোঁ, তাক মোক দেখুৱাই দিয়া;<br> <span class="br-ind"><br><span class="indent">&nbsp;</span></span>যদি মই অন্যায় কৰিলোঁ, তেন্তে মই আৰু নকৰোঁ, “এই বুলি ঈশ্বৰৰ আগত কোৱা উচিত নে?<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>ঈশ্বৰে দিয়া প্ৰতিফল তোমাৰ ইচ্ছাৰ দৰে হয়নে যে, তুমি তাক অগ্ৰাহ্য কৰিলা?<br> <span class="br-ind"><br><span class="indent">&nbsp;</span></span>কিয়নো মনোনীত কৰা কাৰ্য্য তোমাৰ হে, মোৰ নহয়; এই হেতুকে তুমি যি জানা, তাক কোৱা।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>বুদ্ধিমান লোকে মোক কব, এনে কি, মোৰ কথা শুনা প্ৰত্যেক জ্ঞানৱানে কব,<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>“ইয়োবে জ্ঞানশূণ্য কথা কৈছে, আৰু তেওঁৰ বাক্য বিবেচনাযুক্ত।”<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>ইয়োবে দুষ্টলোকৰ দৰে উত্তৰ দিয়াৰ কাৰণে তেওঁৰ পৰীক্ষা শেষলৈকে হলেই ভাল।<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>কিয়নো তেওঁ নিজৰ পাপত বিদ্ৰোহ লগ লগাইছে, তেওঁ আমাৰ মাজত হাত-তালি দিছে,<br> <span class="br-ind"><br><span class="indent">&nbsp;</span></span>আৰু ঈশ্বৰৰ বিৰুদ্ধে অনেক কথা কৈছে।<br></div>
</div>
<!-- PARSED ABOVE; EDITING MAY BREAK PARSER -->
</body></html>