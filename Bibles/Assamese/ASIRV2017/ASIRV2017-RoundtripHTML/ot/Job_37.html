<html><head>
<meta http-equiv="Content-Type" content="text/html;charset=utf-8" />
<title>Job 37 &ndash; যোব &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 37);">
<div id="navbar"><a href="../index.html">অসমীয়া বাইবেল</a> &ndash; <b>যোব</b> &ndash; <a href="Job_1.html">1</a> ... <a href="Job_35.html">35</a> <a href="Job_36.html">36</a> <b>37</b> <a href="Job_38.html">38</a> <a href="Job_39.html">39</a> ... <a href="Job_42.html">42</a> </div><hr>
<h1>Job 37</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ইয়াতো মোৰ হৃদয় কঁপিছে, <span class="br-p"><br><br></span><span class="br-ind"><br><span class="indent">&nbsp;</span></span>আৰু বুকু ঢপ ঢপ কৰিছে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>শুনা, শুনা, সেইয়া তেওঁৰ গৰ্জ্জনৰ ধ্বনি,<br> <span class="br-ind"><br><span class="indent">&nbsp;</span></span>সেয়া তেওঁৰ মুখৰ পৰা ওলোৱা শব্দ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সেয়া তেওঁ আকাশ-মণ্ডলৰ তলৰ আটাই ঠাইলৈকে পঠাই,<br> <span class="br-ind"><br><span class="indent">&nbsp;</span></span>আৰু পৃথিবীৰ অন্তলৈকে তেওঁ বিজুলী মাৰে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাৰ পাছত গাজনি মাৰে,<br> <span class="br-ind"><br><span class="indent">&nbsp;</span></span>তেওঁ নিজৰ মহৎ শব্দেৰে গৰ্জ্জন কৰে;<br> <span class="br-ind"><br><span class="indent">&nbsp;</span></span>যেতিয়া তেওঁৰ মাত শুনা যায়, তেতিয়াই তেওঁ সেইবোৰক নথমায়।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ঈশ্বৰে নিজ মাতেৰে আচৰিতৰূপে গৰ্জ্জন কৰে;<br> <span class="br-ind"><br><span class="indent">&nbsp;</span></span>তেওঁ আমাৰ বোধৰ অগম্য মহৎ কাৰ্য্যবোৰ কৰে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কিয়নো তেওঁ হিমক কয়, ‘তুমি পৃথিবীত পৰা’,<br> <span class="br-ind"><br><span class="indent">&nbsp;</span></span>সেইদৰে তেওঁ বৰষুণক বৰষিবলৈ কয়,<br> <span class="br-ind"><br><span class="indent">&nbsp;</span></span>‘তীব্ৰৰূপ ধৰি বৰষুণ বৰ্ষা’।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তেওঁ স্ৰজা সকলো মানুহে তেওঁৰ কাৰ্যপ্ৰণালী জানিবৰ বাবে<br> <span class="br-ind"><br><span class="indent">&nbsp;</span></span>তেওঁ প্ৰত্যেক মানুহৰ হাত বন্ধ কৰে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তেতিয়া জন্তুবোৰ চোঙত সোমায়;<br> <span class="br-ind"><br><span class="indent">&nbsp;</span></span>আৰু নিজ নিজ বাসস্থানত থাকে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>দক্ষিণৰ কোঠালিৰ পৰা ধুমুহা আহে,<br> <span class="br-ind"><br><span class="indent">&nbsp;</span></span>আৰু উত্তৰৰ পৰা জাৰ উপস্থিত হয়।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ঈশ্বৰৰ নিশ্বাসৰ দ্বাৰাই বৰফ হয়,<br> <span class="br-ind"><br><span class="indent">&nbsp;</span></span>আৰু বহল জলসমুহ ঠেক হৈ যায়।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>এনে কি, তেওঁ ঘন মেঘত পানী জমা হ’ব দিয়ে,<br> <span class="br-ind"><br><span class="indent">&nbsp;</span></span>তেওঁ নিজৰ বিজুলী থকা মেঘ বিস্তাৰ কৰে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>গোটেই ভু-মণ্ডলত সেইবোৰে যেন তেওঁৰ আজ্ঞা অনুসাৰে কাৰ্য্য কৰে,<br> <span class="br-ind"><br><span class="indent">&nbsp;</span></span>এই কাৰণে সেইবোৰে তেওঁৰ পৰিচালনৰ দ্বাৰাই ঘুৰি ফুৰে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তেওঁ এইবোৰ হ’বলৈ সৃষ্টি কৰে, সেয়া শাস্তিৰ বাবেই হওক, বা নিজ পৃথিবীৰ বাবেই হওক,<br> <span class="br-ind"><br><span class="indent">&nbsp;</span></span>নাইবা বিশ্বস্বতাৰ বাবেই হওক, তেওঁ তাক হ’ব দিয়ে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>হে ইয়োব, তুমি ইয়ালৈ কাণ পাতা;<br> <span class="br-ind"><br><span class="indent">&nbsp;</span></span>থিৰে থাকি ঈশ্বৰৰ আচৰিত কৰ্ম্ম বিবেচনা কৰা।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ঈশ্বৰে কেনেকৈ মেঘক নিয়ন্ত্রণ কৰে,<br> <span class="br-ind"><br><span class="indent">&nbsp;</span></span>আৰু কেনেকৈ নিজে বিজুলী প্ৰকাশিত কৰে, তাক তুমি জানানে?<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কেনেকৈ আকাশত মেঘ ভাহি থাকে,<br> <span class="br-ind"><br><span class="indent">&nbsp;</span></span>ঈশ্বৰৰ বিস্ময়কৰ কাৰ্যপ্ৰণালীবোৰ তুমি জানানে, জ্ঞানত কোন নিখুত জানানে?<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যেতিয়া দক্ষিণ বায়ুৰ দ্বাৰাই পৃথিবী নিস্তব্ধ হয়,<br> <span class="br-ind"><br><span class="indent">&nbsp;</span></span>তেতিয়া বস্ত্ৰ কেনেকৈ গৰম যেন বোধ হয় তুমি জানানে?<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তুমি জানো সাঁচত ঢলা দৰ্পণৰ দৰে<br> <span class="br-ind"><br><span class="indent">&nbsp;</span></span>দৃঢ় আকাশ-মণ্ডলক তেওঁৰ লগত বিস্তাৰ কৰিব পাৰা?<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমি তেওঁক কি ক’ম, সেয়া আমাক জনোৱা;<br> <span class="br-ind"><br><span class="indent">&nbsp;</span></span>কিয়নো আমাৰ যুক্তিৰ উদ্দেশ্যে আমি একো উলিয়াব পৰা নাই, কাৰণ আমাৰ মন অন্ধকাৰত আচ্ছন্ন।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>মই কথা কওঁ বুলি তেওঁৰ আগত জনোৱা হব নে?<br> <span class="br-ind"><br><span class="indent">&nbsp;</span></span>বা কাল গ্ৰাসত পৰিবলৈ কোনোবাই জানো ইচ্ছা কৰিব?<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সম্প্ৰতি মানুহে আকাশত মহা-তেজস্বী জ্যোতি দেখা নাপায়;<br> <span class="br-ind"><br><span class="indent">&nbsp;</span></span>কিন্তু বতাহ চলিলে আকাশ নিৰ্ম্মল হয়।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>উত্তৰৰ পৰা সুৱৰ্ণময় জ্যোতি আহে;<br> <span class="br-ind"><br><span class="indent">&nbsp;</span></span>ঈশ্বৰত ভয়ানক প্ৰভাৱ আছে।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সৰ্ব্ব — শক্তিমান জনা আমাৰ তত্ত্বৰ অগম্য,<br> <span class="br-ind"><br><span class="indent">&nbsp;</span></span>তেওঁ পৰাক্ৰমত মহান;<br> <span class="br-ind"><br><span class="indent">&nbsp;</span></span>তেওঁ ন্যায় বিচাৰ আৰু ধাৰ্ম্মিকতাৰ বিপৰীত কোনো ৰূপে নকৰে।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>এই কাৰণে মানুহে তেওঁলৈ ভয় ৰাখে;<br> <span class="br-ind"><br><span class="indent">&nbsp;</span></span>কিন্তু যিসকল লোকে নিজৰ মনতে জ্ঞানী বুলি ভাবে, তেনেলোকলৈ তেওঁ মনোযোগ নিদিয়ে।<br></div>
</div>
<!-- PARSED ABOVE; EDITING MAY BREAK PARSER -->
</body></html>