<html><head>
<meta http-equiv="Content-Type" content="text/html;charset=utf-8" />
<title>Job 38 &ndash; যোব &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 38);">
<div id="navbar"><a href="../index.html">অসমীয়া বাইবেল</a> &ndash; <b>যোব</b> &ndash; <a href="Job_1.html">1</a> ... <a href="Job_36.html">36</a> <a href="Job_37.html">37</a> <b>38</b> <a href="Job_39.html">39</a> <a href="Job_40.html">40</a> ... <a href="Job_42.html">42</a> </div><hr>
<h1>Job 38</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিহোৱাই ইয়োবক দিয়া প্ৰথম উত্তৰ।</h2><span class="vn">1</span> <span class="br-p"><br><br></span>তেতিয়া যিহোৱাই ধুমুহাটোৰ মাজৰ পৰা ইয়োবক উত্তৰ কৰি ক’লে,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“যিজনে এই জ্ঞানশূণ্য বাক্যেৰে ঈশ্বৰৰ মন্ত্ৰণা আন্ধাৰ কৰিছে, এইটো কোন?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি এতিয়া বীৰৰ দৰে কঁকাল বান্ধা;<br> <span class="br-ind"><br><span class="indent">&nbsp;</span></span>কিয়নো মই তোমাক সোঁধো, তুমি মোক কোৱা।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যি সময়ত মই পৃথিবীৰ মুল স্থাপন কৰিলোঁ, তেতিয়া তুমি ক’ত আছিলা?<br> <span class="br-ind"><br><span class="indent">&nbsp;</span></span>যদি তোমাৰ বোধ আছে, তেন্তে কোৱা।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কোনে তাৰ পৰিমাণ নিৰূপণ কৰিলে?<br> <span class="br-ind"><br><span class="indent">&nbsp;</span></span>বা কোনে তাৰ ওপৰত পৰিমাণ-জৰী পাৰিলে? যদি জানা তেন্তে কোৱা।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সেই কালত তাৰ মুলবোৰ কিহৰ ওপৰত বহুওৱা হল?<br> <span class="br-ind"><br><span class="indent">&nbsp;</span></span>বা কোনে তাৰ চুকৰ শিল স্থাপন কৰিলে?<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যেতিয়া প্ৰভাতীয় তৰাবোৰে একেলগে গান কৰিছিল,<br> <span class="br-ind"><br><span class="indent">&nbsp;</span></span>তেতিয়া ঈশ্বৰৰ সন্তানসকলে জয়ধ্বনি কৰিছিল নে?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>গৰ্ভৰ পৰা বাহিৰ হোৱাৰ দৰে সমুদ্ৰ যেতিয়া বাহিৰ হৈছিল,<br> <span class="br-ind"><br><span class="indent">&nbsp;</span></span>তেতিয়া কোনে দুৱাৰৰ সৈতে সমুদ্ৰক নীৰৱ কৰিছিল?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যেতিয়া মই মেঘক তাৰ বস্ত্ৰস্বৰূপে নিৰ্মান কৰিছিলো,<br> <span class="br-ind"><br><span class="indent">&nbsp;</span></span>আৰু ঘোৰ অন্ধকাৰক, তাক মেৰিওৱা পটী স্বৰূপ কৰিছিলো,<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আৰু যেতিয়া মই তাৰ বাবে বিধি নিৰূপণ কৰিছিলোঁ,<br> <span class="br-ind"><br><span class="indent">&nbsp;</span></span>ডাং আৰু দুৱাৰ লগাই কৈছিলো-<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>‘তুমি ইয়ালৈকে আহিব পাৰা, ইয়াতকৈ বেছি নহয়;<br> <span class="br-ind"><br><span class="indent">&nbsp;</span></span>ইয়াতে তোমাৰ গৰ্ব্বী ঢৌবোৰ মাৰ যাব।’<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি চিৰকাল আছা নে, তোমাৰ জীৱনৰ দিন আৰম্ভণিৰ পৰা আছে নে, তুমি প্ৰভাতক আজ্ঞা দিছিলা নে?<br> <span class="br-ind"><br><span class="indent">&nbsp;</span></span>আৰু অৰুণক তাৰ উদয় স্থান জনাইছিলা নে?<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সেইদৰে পৃথিবীৰ চাৰিও চুক ধৰিছিলা নে,<br> <span class="br-ind"><br><span class="indent">&nbsp;</span></span>তাৰ পৰা দুষ্টবোৰক জোকাৰি পেলাইছিলা নে?<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ছাব মৰা মাটিৰ দৰে পৃথিবীৰ ৰূপ পৰিৱৰ্ত্তন হয়,<br> <span class="br-ind"><br><span class="indent">&nbsp;</span></span>আৰু সকলো বস্তু এখন চিত্ৰ-বিচিত্ৰ বস্ত্ৰৰ দৰে প্ৰকাশ পায়।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আৰু দুষ্টবোৰৰ পৰা পোহৰ আতৰোৱা হয়,<br> <span class="br-ind"><br><span class="indent">&nbsp;</span></span>আৰু সিহতৰ উৰ্ধবাহু ভগ্ন হয়।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তুমি জানো সমুদ্ৰৰ উৎপন্ন ঠাইলৈ গৈছিলা?<br> <span class="br-ind"><br><span class="indent">&nbsp;</span></span>বা অগাধ জলৰ গুপ্তস্থানত জানো ফুৰিছিলা?<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মৃত্যুপুৰীৰ দুৱাৰ তোমালৈ অনাবৃত আছিল নে?<br> <span class="br-ind"><br><span class="indent">&nbsp;</span></span>বা মৃত্যুছায়াৰ দুৱাৰ দেখিছিলা নে?<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তুমি পৃথিবীৰ প্ৰস্থৰ বুজ পালা নে?<br> <span class="br-ind"><br><span class="indent">&nbsp;</span></span>এই সকলো যদি জানা, তেন্তে কোৱা।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>পোহৰ থকা ঠাইলৈ যোৱা বাট ক’ত-<br> <span class="br-ind"><br><span class="indent">&nbsp;</span></span>সেইদৰে আন্ধাৰৰ ঠাইয়ে বা ক’ত?<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যি ঠাইৰ পৰা পোহৰ আৰু আন্ধাৰ আহে, সেই ঠাইলৈ তুমি তাক উভতাই নিব পাৰিবা নে,<br> <span class="br-ind"><br><span class="indent">&nbsp;</span></span>বা তুমি জানা নে, কিদৰে সেই ঠাইৰ পৰা আহে?<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তুমি যেতিয়া জন্মিছিলা, নিশ্চিন্তভাবে জানিছিলা!<br> <span class="br-ind"><br><span class="indent">&nbsp;</span></span>আৰু তোমাৰ দিনৰ সংখ্যা অধিক!<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যত হিম সঞ্চয় কৰা হয়, সেই ভৰালত তুমি প্ৰবেশ কৰিছা নে,<br> <span class="br-ind"><br><span class="indent">&nbsp;</span></span>তুমি সেই শিলাবৃষ্টিৰ ভঁৰাল দেখিছিলা নে?<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>এই বস্তুবোৰ মই সঙ্কট সময়ৰ বাবে,<br> <span class="br-ind"><br><span class="indent">&nbsp;</span></span>ৰণ বা যুদ্ধ দিনৰ বাবে ধৰি ৰাখো;<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কি নিয়মেৰে বিজুলীৰ পোহৰ ভাগবতৰা হয়,<br> <span class="br-ind"><br><span class="indent">&nbsp;</span></span>বা কি নিয়মেৰে পূবৰ বায়ু পৃথিবীত বিয়পি পৰে?<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>প্লাৱন সৃষ্টিকাৰী বৰষুণৰ বাবে কোনে পানী বোৱাই নিয়া নলা তৈয়াৰ কৰিলে,<br> <span class="br-ind"><br><span class="indent">&nbsp;</span></span>বা কোনে বিজুলী-ঢেৰেকনিৰ বাবে পথ প্ৰস্তুত কৰিলে,<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>বৰষুণ নোহোৱা কাৰণে যি ঠাইত কোনো ব্যক্তি নাথাকে,<br> <span class="br-ind"><br><span class="indent">&nbsp;</span></span>আৰু য’ত এজনো মানুহ নাই, সেই পৰিত্যক্তভূমি,<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>সেই অনুৰ্বৰ মাটি আৰু জনশূণ্য অঞ্চলৰ উদ্দেশ্যে,<br> <span class="br-ind"><br><span class="indent">&nbsp;</span></span>কোনে কোমল ঘাঁহ গজাই তোলে?<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>বৰষুণৰ জানো পিতৃ আছে?<br> <span class="br-ind"><br><span class="indent">&nbsp;</span></span>নিয়ৰৰ বিন্দুসমুহ জানো কোনোবাই প্ৰসৱ কৰিলে?<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>কাৰ গৰ্ভৰ পৰা বৰফ বাহিৰ হ’ল?<br> <span class="br-ind"><br><span class="indent">&nbsp;</span></span>কোনে আকাশত বগা তুষাৰপাত জন্ম দিলে?<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>জলসমুহ নিজে গোট খায় আৰু শিলৰ নিচিনা হয়,<br> <span class="br-ind"><br><span class="indent">&nbsp;</span></span>পৃষ্ঠতলৰ গভীৰত সি হিমলৈ ৰূপান্তৰিত হয়।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>তুমি জানো কৃত্তিকা নক্ষত্ৰৰ হাৰ গাঁথিব পাৰা?<br> <span class="br-ind"><br><span class="indent">&nbsp;</span></span>বা মৃগশীৰ্ষ নক্ষত্ৰৰ বান্ধ জানো সোলোকাব পাৰা?<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>আৰু ৰাশিবোৰক জানো নিজ নিজ ঋতুত উলিয়াব পাৰা?<br> <span class="br-ind"><br><span class="indent">&nbsp;</span></span>বা তুমি সপ্তশীৰ্ষক জানো তাৰ অনুচৰ বোৰে সৈতে বাট দেখুৱাই নিব পাৰা?<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তুমি আকাশ-মণ্ডলৰ নিয়মবোৰ জানা নে?<br> <span class="br-ind"><br><span class="indent">&nbsp;</span></span>পৃথিবীৰ ওপৰত তুমি সেইবোৰৰ অধিকাৰ স্থাপন কৰিব পাৰা নে?<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>ঢল পানীৰে তোমাক ঢাকিবৰ বাবে<br> <span class="br-ind"><br><span class="indent">&nbsp;</span></span>তুমি মেঘলৈকে তোমাৰ মাত নিয়াব পাৰা নে?<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তুমি বিজুলীবোৰক যা বুলি পঠাব পাৰা নে?<br> <span class="br-ind"><br><span class="indent">&nbsp;</span></span>সেইবোৰে জানো তোমাক ক’ব নে, ‘এইয়া আমি’?<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>ঘন মেঘক কোনে জ্ঞান দিলে?<br> <span class="br-ind"><br><span class="indent">&nbsp;</span></span>পপীয়া তৰা কোনে বুদ্ধি দিলে?<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>এনে দক্ষতা কাৰ আছে, যিয়ে মেঘ সমুহক গণনা কৰিব পাৰে?<br> <span class="br-ind"><br><span class="indent">&nbsp;</span></span>কোনে আকাশৰ পৰা বৰষুণ বৰ্ষাব পাৰে?<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>যেতিয়া ধুলিবোৰ গৈ গোট খায়,<br> <span class="br-ind"><br><span class="indent">&nbsp;</span></span>আৰু চপৰাবোৰ টানকৈ লগ লাগে, সেই সময়ত কোনে আকাশৰ জলৰ মোটবোৰ বাকি দিয়ে?<br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>তুমি সিংহীনীৰ নিমিত্তে মৃগয়া কৰিবা নে?<br> <span class="br-ind"><br><span class="indent">&nbsp;</span></span>বা তাইৰ সৰু পোৱালীক সন্তুষ্ট হোৱাকৈ খাবলৈ দিবা নে?<br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>যেতিয়া ডেকা সিংহবোৰে নিজ নিজ চোঙত চোপ লৈ থাকে,<br> <span class="br-ind"><br><span class="indent">&nbsp;</span></span>আৰু আঁৰত খাপ দি থাকে তেতিয়া তুমি সেইবোৰৰ হেপাঁহ পলুৱাব পাৰা নে?<br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>যেতিয়া ঢোঁৰা কাউৰীৰ পোৱালি বোৰে ঈশ্বৰৰ গুৰিত চিঞঁৰে,<br> <span class="br-ind"><br><span class="indent">&nbsp;</span></span>আৰু আহাৰৰ অভাৱত ফুৰে তেতিয়া সেইবোৰৰ বাবে কোনে আহাৰ যোগায়?<br></div>
</div>
<!-- PARSED ABOVE; EDITING MAY BREAK PARSER -->
</body></html>