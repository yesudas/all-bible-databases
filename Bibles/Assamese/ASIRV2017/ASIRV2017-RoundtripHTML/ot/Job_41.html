<html><head>
<meta http-equiv="Content-Type" content="text/html;charset=utf-8" />
<title>Job 41 &ndash; যোব &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 41);">
<div id="navbar"><a href="../index.html">অসমীয়া বাইবেল</a> &ndash; <b>যোব</b> &ndash; <a href="Job_1.html">1</a> ... <a href="Job_39.html">39</a> <a href="Job_40.html">40</a> <b>41</b> <a href="Job_42.html">42</a> </div><hr>
<h1>Job 41</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তুমি জানো বৰশীৰে লিবিয়াথন জন্তুক তুলিব পাৰা? <span class="br-p"><br><br></span><span class="br-ind"><br><span class="indent">&nbsp;</span></span>বা ৰচিৰে তাৰ জিভা বান্ধিব পাৰা?<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি তাৰ নাকত নাকী লগাব পাৰা নে?<br> <span class="br-ind"><br><span class="indent">&nbsp;</span></span>বা বৰশীৰে তাৰ কেৱাৰি বিন্ধাব পাৰা নে?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সি জানো তোমাৰ আগত বৰকৈ কাবৌ কাঁকুতি কৰিব?<br> <span class="br-ind"><br><span class="indent">&nbsp;</span></span>বা তোমাক জানো কোমল কথা ক’ব?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি তাক চিৰকাললৈকে তোমাৰ দাস কৰি ল’বৰ কাৰণে,<br> <span class="br-ind"><br><span class="indent">&nbsp;</span></span>সি তোমাৰ লগত কোনো চুক্তি কৰিব নে?<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>চৰাই এটিৰ লগত ওমলাৰ দৰে তুমি তাৰ লগতো উমলিবা নে?<br> <span class="br-ind"><br><span class="indent">&nbsp;</span></span>বা তোমাৰ দাসীবোৰৰ বাবে তুমি তাক বান্ধি ৰাখিবা নে?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মাছমৰীয়াহঁতে তাক বেচা-কিনা কৰিব নে?<br> <span class="br-ind"><br><span class="indent">&nbsp;</span></span>সিহঁতে মুদৈবিলাকৰ মাজত তাক জানো ভাগ বাঁটি দিব?<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি জানো তাৰ ছাল শেলেৰে,<br> <span class="br-ind"><br><span class="indent">&nbsp;</span></span>বা তাৰ মূৰ মাছ খোঁচা কোলেৰে জানো পুৰ কৰিব পাৰিবা?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাৰ গাত হাত দি চাবাচোন;<br> <span class="br-ind"><br><span class="indent">&nbsp;</span></span>হাত দিলে, সেই যুঁজক সুঁৱৰি আকৌ তেনে নকৰিবা।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>চোৱা, তাক ধৰিবলৈ আশা কৰা বৃথা?<br> <span class="br-ind"><br><span class="indent">&nbsp;</span></span>তাক দেখিলেই মানুহ পৰি নাযাব নে?<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>এনে হিংস্র লিবিয়াথনক জোকাব পৰা সাহিয়াল কোনো নাই;<br> <span class="br-ind"><br><span class="indent">&nbsp;</span></span>তেনেহলে মোৰ আগত থিয় হ’ব পৰা কোন আছে?<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আগেয়ে কোনে মোক কিবা দিছিল, যাৰবাবে মই যে কিবা উভাই দিম?<br> <span class="br-ind"><br><span class="indent">&nbsp;</span></span>আকাশ-মণ্ডলৰ তলত থকা সকলো মোৰেই।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>মই লিবিথিয়ানৰ ভৰিৰ বিষয়ে নকোৱাকৈ মনে মনে নাথাকোঁ,<br> <span class="br-ind"><br><span class="indent">&nbsp;</span></span>নাইবা তাৰ মহাবল আৰু গাৰ সুন্দৰ গঠনৰ বিষয়ে মই নোকোৱাকৈ নাথাকোঁ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাৰ ওপৰৰ আচ্ছাদন কোনে গুচাব পাৰে?<br> <span class="br-ind"><br><span class="indent">&nbsp;</span></span>কোনে তাৰ শক্তিশালী বৰ্মৰ মাজলৈ কোনে সোমাব পাৰে?<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তাৰ মুখৰ দুৱাৰ দুখলপা কোনে মেলিব পাৰে?<br> <span class="br-ind"><br><span class="indent">&nbsp;</span></span>তাৰ দাঁতৰ চাৰিওফালে ভয় থাকে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাৰ পিঠিভাগ ঢালৰ শাৰীৰে গঢ়া;<br> <span class="br-ind"><br><span class="indent">&nbsp;</span></span>সেইবোৰ মোহৰ মৰাৰ দৰে দৃঢ়ৰূপে লগোৱা আছে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সেইবোৰ এটাৰ লগত আনটো এনেদৰে লগলাগি আছে,<br> <span class="br-ind"><br><span class="indent">&nbsp;</span></span>তাৰ ভিতৰলৈ বায়ুও সোমাব নোৱাৰে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সেইবোৰ ইটোৱে সিটোৰ লগত সংযুক্ত;<br> <span class="br-ind"><br><span class="indent">&nbsp;</span></span>একেলগে সংলগ্ন, সেইবোৰক পৃথক কৰিব নোৱাৰি।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাৰ হাঁচিয়ে দীপ্তি প্ৰকাশ কৰে;<br> <span class="br-ind"><br><span class="indent">&nbsp;</span></span>তাৰ চকু অৰুণৰ পিৰঠিৰ নিচিনা।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তাৰ মুখৰ পৰা জ্বলি থকা জোঁৰ বাহিৰ হয়;<br> <span class="br-ind"><br><span class="indent">&nbsp;</span></span>জুইৰ ফিৰিঙটি ওলায়।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>উতলি থকা কেটলিৰ পৰা গৰম ভাপ ওলোৱাৰ দৰে,<br> <span class="br-ind"><br><span class="indent">&nbsp;</span></span>তাৰ নাকৰ পৰা ধোঁৱা ওলাই।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাৰ নিশ্বাসে এঙাৰ জ্বলায়,<br> <span class="br-ind"><br><span class="indent">&nbsp;</span></span>তাৰ মুখৰ পৰা অগ্নি শিখা বাহিৰ হয়।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তাৰ ডিঙিত বল থাকে,<br> <span class="br-ind"><br><span class="indent">&nbsp;</span></span>আৰু ত্ৰাসে তাৰ আগত নাচি থাকে।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তাৰ গাৰ ওলমি থকা ভাগ ডাঠকৈ লগা,<br> <span class="br-ind"><br><span class="indent">&nbsp;</span></span>সেয়ে তাৰ গাত আট খাই ধৰা, লৰাব নোৱাৰি।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তাৰ কলিজা শিলৰ নিচিনা টান,(সি ভয়হীন);<br> <span class="br-ind"><br><span class="indent">&nbsp;</span></span>এনে কি, জাত শিলৰ তল চলাৰ নিচিনা টান।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>যেতিয়া সি নিজে থিয় হয়, তেতিয়া বলৱানসকলেও ভয় পায়,<br> <span class="br-ind"><br><span class="indent">&nbsp;</span></span>আৰু ত্ৰাসৰ কাৰণে বিতত হয়।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যদি কোনোবাই তৰোৱালেৰে তাক আঘাত কৰে, তেতিয়াও তাৰ একো নহব,<br> <span class="br-ind"><br><span class="indent">&nbsp;</span></span>বা তালৈ যাঠী, কাঁড়, বা শেল মাৰিলে সকলো মিছা হব।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>সি লোহাক খেৰৰ নিচিনা দেখে,<br> <span class="br-ind"><br><span class="indent">&nbsp;</span></span>আৰু পিতলক পচা কাঠ যেন জ্ঞান কৰে।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ধনুৰ কাঁড়ে তাক খেদাব নোৱাৰে;<br> <span class="br-ind"><br><span class="indent">&nbsp;</span></span>ফিঙ্গাৰ শিলবোৰো তাৰ আগত তুঁহৰ দৰেহে হয়।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>সি গদাক ঘুলা যেন মানে,<br> <span class="br-ind"><br><span class="indent">&nbsp;</span></span>আৰু সশব্দে ঘূৰি ঘূৰি অহা বৰছাৰ শব্দত সি হাঁহে,<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তাৰ তল ভাগ ঘেৰ থকা খোলাৰ নিচিনা;<br> <span class="br-ind"><br><span class="indent">&nbsp;</span></span>সি বোকাৰ ওপৰেদি যাওঁতে মৰণা মৰা যন্ত্ৰ যেন হয়।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>সি অগাধ জলক, উতলোৱা কেৰাহিৰ পানী যেন কৰে,<br> <span class="br-ind"><br><span class="indent">&nbsp;</span></span>আৰু সমুদ্ৰক সুগন্ধি তেল যেন কৰে।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>সি নিজৰ পাছফালে থকা বাট চিকমিকীয়া কৰে,<br> <span class="br-ind"><br><span class="indent">&nbsp;</span></span>আৰু অগাধ জলক তাৰ পকাচুলীয়া যেন বোধ হয়।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>ভয়হীন ৰূপে স্ৰজন কৰা,<br> <span class="br-ind"><br><span class="indent">&nbsp;</span></span>তাৰ তুল্য কোনো জন্তুৱেই পৃথিবীত নাই।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>সি সকলো উচ্চ পদাৰ্থলৈ চাই থাকে;<br> <span class="br-ind"><br><span class="indent">&nbsp;</span></span>সি সকলো অহঙ্কাৰী প্ৰাণীৰ ওপৰত ৰজা।<br></div>
</div>
<!-- PARSED ABOVE; EDITING MAY BREAK PARSER -->
</body></html>