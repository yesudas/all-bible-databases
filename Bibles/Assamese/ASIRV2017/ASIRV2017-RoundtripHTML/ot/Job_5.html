<html><head>
<meta http-equiv="Content-Type" content="text/html;charset=utf-8" />
<title>Job 5 &ndash; যোব &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 5);">
<div id="navbar"><a href="../index.html">অসমীয়া বাইবেল</a> &ndash; <b>যোব</b> &ndash; <a href="Job_1.html">1</a> ... <a href="Job_3.html">3</a> <a href="Job_4.html">4</a> <b>5</b> <a href="Job_6.html">6</a> <a href="Job_7.html">7</a> ... <a href="Job_42.html">42</a> </div><hr>
<h1>Job 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>“এতিয়া মাতাচোন, কোনোবাই তোমাক উত্তৰ দিব নে? <span class="br-p"><br><br></span><span class="br-ind"><br><span class="indent">&nbsp;</span></span>আৰু পৱিত্ৰলোকৰ মাজত তুমি কালৈ মুখ কৰিবা?<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কিয়নো মনৰ বেজাৰে অজ্ঞানক বধ কৰে,<br> <span class="br-ind"><br><span class="indent">&nbsp;</span></span>আৰু অসুয়াই নিৰ্ব্বোধক হত্যা কৰে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মই নিজে অজ্ঞানক শিপা ধৰা দেখিলোঁ,<br> <span class="br-ind"><br><span class="indent">&nbsp;</span></span>কিন্তু মই তৎক্ষণাৎ তাৰ বাসস্থানক শাও দিলোঁ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাৰ সন্তান সকলক ৰক্ষা কৰিবলৈ কোনো নাথাকিল,<br> <span class="br-ind"><br><span class="indent">&nbsp;</span></span>আৰু সিহঁতক ৰাজদুৱাৰত গুড়ি কৰা হল;<br> <span class="br-ind"><br><span class="indent">&nbsp;</span></span>সিহঁতক উদ্ধাৰ কৰোঁতা কোনো নাছিল।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ক্ষুধাতুৰ লোকে তাৰ শস্য খাই পেলালে,<br> <span class="br-ind"><br><span class="indent">&nbsp;</span></span>কাঁইটৰ মাজত যি শস্য গজিছিল, সেয়া তৃষ্ণাতুৰ লোকে খাইছিল,<br> <span class="br-ind"><br><span class="indent">&nbsp;</span></span>তেওঁলোকৰ যি আছিল, লোভী লোকসকলে সকলো লৈ গৈছিল।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কিয়নো অমঙ্গল ধুলিৰ পৰা উৎপন্ন নহয়,<br> <span class="br-ind"><br><span class="indent">&nbsp;</span></span>আৰু মাটিৰ পৰা ক্লেশ নগজে;<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু জুইৰ ফিৰিঙটি যেনেকৈ ওপৰলৈ উড়ে,<br> <span class="br-ind"><br><span class="indent">&nbsp;</span></span>তেনেকৈ মানুহ দুখৰ কাৰণে জন্মে।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>কিন্তু মই হোৱা হ’লে ঈশ্বৰলৈ ঘূৰি গলোঁহেতেন,<br> <span class="br-ind"><br><span class="indent">&nbsp;</span></span>আৰু মোৰ গোচৰ ঈশ্বৰৰ আগত উপস্থিত কৰিলোঁহেতেন।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>অনুসন্ধান কৰিব নোৱাৰা মহৎ কৰ্ম্মও তেওঁ কৰে;<br> <span class="br-ind"><br><span class="indent">&nbsp;</span></span>অসংখ্য অদ্ভুত কাৰ্য্যও তেওঁ কৰে;<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তেওঁ পৃথিৱীৰ ওপৰত বৃষ্টি বৰষায়,<br> <span class="br-ind"><br><span class="indent">&nbsp;</span></span>আৰু পথাৰৰ ওপৰত জল বোৱাই দিয়ে;<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তেওঁ নীহলোকক ওখ কৰে,<br> <span class="br-ind"><br><span class="indent">&nbsp;</span></span>আৰু শোকাতুৰ লোকসকল সৌভাগ্যলৈ উন্নত হয়।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তেওঁ ধূৰ্তবোৰৰ কল্পনা ব্যৰ্থ কৰে;<br> <span class="br-ind"><br><span class="indent">&nbsp;</span></span>তাতে সিহঁতৰ হাতে সিহঁতৰ অভিপ্ৰায় সাধন কৰিব নোৱাৰে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তেওঁ জ্ঞানীলোকক সিহঁতৰ নিজৰ চতুৰতাত ধৰে;<br> <span class="br-ind"><br><span class="indent">&nbsp;</span></span>তাতে কুটিলমনবোৰৰ কল্পনা নিস্ফল হৈ পৰে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সিহঁতে দিনতেই আন্ধাৰক লগ পায়,<br> <span class="br-ind"><br><span class="indent">&nbsp;</span></span>ৰাতিৰ নিচিনাকৈ দিন-দুপৰতে খপিয়াই ফুৰে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু তেওঁ সিহঁতৰ মুখৰূপ তৰোৱালৰ পৰা,<br> <span class="br-ind"><br><span class="indent">&nbsp;</span></span>আৰু পৰাক্ৰমী হাতৰ পৰা দৰিদ্ৰক উদ্ধাৰ কৰে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>এইদৰে দীনহীনে আশা পায়,<br> <span class="br-ind"><br><span class="indent">&nbsp;</span></span>আৰু অধৰ্ম্মই নিজৰ মুখ বন্ধ কৰে।<br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>চোৱা, যি মানুহক ঈশ্বৰে শুধৰায়, সেই মানুহ ধন্য;<br> <span class="br-ind"><br><span class="indent">&nbsp;</span></span>এই কাৰণে তুমি সৰ্ব্বশক্তিমান জনাৰ শাস্তি হেয়জ্ঞান নকৰিবা।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কিয়নো তেওঁ ঘা লগায়, আৰু তাক বান্ধে;<br> <span class="br-ind"><br><span class="indent">&nbsp;</span></span>তেওঁ আঘাত কৰে, আৰু নিজ হাতেৰে তাক সুস্থ কৰে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তেওঁ ছয় সঙ্কটৰ পৰা তোমাক উদ্ধাৰ কৰিব;<br> <span class="br-ind"><br><span class="indent">&nbsp;</span></span>এনে কি, সাত সঙ্কটতো অমঙ্গলে তোমাক স্পৰ্শ কৰিব নোৱাৰিব।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তেওঁ আকালত মৃত্যুৰ পৰা তোমাক মুক্ত কৰিব,<br> <span class="br-ind"><br><span class="indent">&nbsp;</span></span>আৰু যুদ্ধত তৰোৱালৰ মুখৰ পৰা উদ্ধাৰ কৰিব।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তুমি জিভাস্বৰূপ চাবুকৰ কোবৰ পৰা লুকাই থাকিবা;<br> <span class="br-ind"><br><span class="indent">&nbsp;</span></span>আৰু বিনাশ আহিলে তুমি তাৰ পৰা ভয় নাপাবা।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>বিনাশ আৰু দুৰ্ভিক্ষক দেখা পালে তুমি হাঁহিবা,<br> <span class="br-ind"><br><span class="indent">&nbsp;</span></span>আৰু বনৰীয়া জন্তুৰ পৰা তুমি ভয় নাপাবা।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কিয়নো পথাৰৰ শিলবোৰৰ লগত তোমাৰ সন্ধি হ’ব,<br> <span class="br-ind"><br><span class="indent">&nbsp;</span></span>আৰু বনৰীয়া জন্তুবোৰ তোমাৰ লগত শান্তভাৱে থাকিব।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তাতে তোমাৰ তম্বু যে কুশলে আছে, সেই বিষয়ে তুমি জানিবলৈ পাবা,<br> <span class="br-ind"><br><span class="indent">&nbsp;</span></span>আৰু তোমাৰ নিবাসৰ ঠাইত তুমি বুজ ল’লে, আশাত বঞ্চিত নহবা।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমাৰ সন্তান-সন্ততি যে অধিক হ’ব,<br> <span class="br-ind"><br><span class="indent">&nbsp;</span></span>আৰু তোমাৰ বংশ যে পৃথিবীত তৃণৰ দৰে বাঢ়িব,<br> <span class="br-ind"><br><span class="indent">&nbsp;</span></span>সেই বিষয়েও তুমি জানিবলৈ পাবা।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ডাঙৰী যেনেকৈ উচিত সময়ত লৈ যোৱা হয়,<br> <span class="br-ind"><br><span class="indent">&nbsp;</span></span>তেনেকৈ তোমাকো সম্পুৰ্ণ আয়ুসত মৈদামলৈ নিয়া হ’ব।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>চোৱা, এয়া আমাৰ কথা, আমি বিবেচনা কৰি ইয়াকে নিশ্চয় পালোঁ;<br> <span class="br-ind"><br><span class="indent">&nbsp;</span></span>ইয়াকে তুমি শুনা, আৰু তুমি নিজৰ ভালৰ অৰ্থে তাক গ্ৰহণ কৰা।”<br></div>
</div>
<!-- PARSED ABOVE; EDITING MAY BREAK PARSER -->
</body></html>