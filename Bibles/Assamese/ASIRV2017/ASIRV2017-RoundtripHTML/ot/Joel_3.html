<html><head>
<meta http-equiv="Content-Type" content="text/html;charset=utf-8" />
<title>Joel 3 &ndash; যোয়েল &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Joel', 3);">
<div id="navbar"><a href="../index.html">অসমীয়া বাইবেল</a> &ndash; <b>যোয়েল</b> &ndash; <a href="Joel_1.html">1</a> <a href="Joel_2.html">2</a> <b>3</b> </div><hr>
<h1>Joel 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>চোৱা, সেইবোৰ দিনত আৰু সময়ত, <span class="br-p"><br><br></span><span class="br-ind"><br><span class="indent">&nbsp;</span></span>মই যিহূদাৰ আৰু যিৰূচালেমৰ বন্দী-অৱস্থাত থকা লোকসকলক ঘূৰাই আনিম,<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মই সকলো জাতিক গোটাই যিহোচাফটৰ যি(হোৱাৰ বিচাৰ) উপত্যকালৈ নমাই আনিম। সেই ঠাইত মই তেওঁলোকৰ বিচাৰ কৰিম,<br> <span class="br-ind"><br><span class="indent">&nbsp;</span></span>কিয়নো মোৰ প্ৰজাবোৰক আৰু মোৰ যি উত্তৰাধিকাৰ স্বৰূপ ইস্ৰায়েলক<br> <span class="br-ind"><br><span class="indent">&nbsp;</span></span>তেওঁলোকে জাতিবোৰৰ মাজত ছিন্ন-ভিন্ন কৰিলে,<br> <span class="br-ind"><br><span class="indent">&nbsp;</span></span>আৰু তেওঁলোকে মোৰ দেশ ভাগ বাঁটি ল’লে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তেওঁলোকে মোৰ প্ৰজাসকলৰ কাৰণে চিঠী খেলালে,<br> <span class="br-ind"><br><span class="indent">&nbsp;</span></span>ল’ৰাক বিক্রী কৰি তাৰ সলনি বেশ্যা ল’লে,<br> <span class="br-ind"><br><span class="indent">&nbsp;</span></span>আৰু ছোৱালীক বিক্রী কৰি<br> <span class="br-ind"><br><span class="indent">&nbsp;</span></span>পান কৰিবৰ অভিপ্ৰায়েৰে দ্ৰাক্ষাৰস কিনিলে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>এতিয়া তোমালোকে মোৰ প্রতি কিয় খং কৰিছা,<br> <span class="br-ind"><br><span class="indent">&nbsp;</span></span>হে তুৰ, চীদোন আৰু ফিলিষ্টীয়াসকলৰ আটাই অঞ্চল?<br> <span class="br-ind"><br><span class="indent">&nbsp;</span></span>তোমালোকে মোক ক্ষতিপূৰণ দিয়া নে?<br> <span class="br-ind"><br><span class="indent">&nbsp;</span></span>যদি তোমালোকে মোক ক্ষতিপূৰণ দিয়া,<br> <span class="br-ind"><br><span class="indent">&nbsp;</span></span>তেতিয়া হ’লে মই অতি শীঘ্ৰে বেগেৰে গৈ তোমালোকে দিয়া ক্ষতিপূৰণৰ প্ৰতিফল তোমালোকৰ মূৰৰ ওপৰত দিম।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিয়নো তোমালোকে মোৰ ৰূপ আৰু সোণ নিলা,<br> <span class="br-ind"><br><span class="indent">&nbsp;</span></span>আৰু তোমালোকৰ মন্দিৰবোৰলৈ মোৰ উত্তম উত্তম মনোহৰ বস্তুবোৰ লৈ গলা।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমালোকে যিহূদা আৰু যিৰূচালেমৰ সন্তানসকলক গ্ৰীকসকলৰ ওচৰত বিক্ৰী কৰিলা<br> <span class="br-ind"><br><span class="indent">&nbsp;</span></span>যাতে তেওঁলোকে তেওঁলোকক দেশৰ পৰা অপসাৰণ কৰি দূৰলৈ নিয়াৰ নিৰ্দেশ দিব পাৰে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু চোৱা, যি ঠাইত তোমালোকে তেওঁলোকক বিক্ৰী কৰিলা, সেই ঠাইৰ পৰা নিজ ঠাইলৈ ঘূৰিবলৈ মই তেওঁলোকক উদ্ধাৰ কৰিম,<br> <span class="br-ind"><br><span class="indent">&nbsp;</span></span>আৰু তোমালোকৰ প্ৰতিকাৰৰ প্ৰতিফল মই তোমালোকৰ মূৰৰ ওপৰত দিম।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আৰু তোমালোকৰ পো-জীবোৰক<br> <span class="br-ind"><br><span class="indent">&nbsp;</span></span>যিহূদাৰ সন্তানসকলৰ হাতত বিক্ৰী কৰিম।<br> <span class="br-ind"><br><span class="indent">&nbsp;</span></span>তেওঁলোকে দূৰত থকা জাতি চিবায়ীয়া লোকসকলৰ ওচৰত<br> <span class="br-ind"><br><span class="indent">&nbsp;</span></span>তেওঁলোকক বিক্ৰী কৰিব।<br> <span class="br-ind"><br><span class="indent">&nbsp;</span></span>কিয়নো যিহোৱাই এই কথা ক’লে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমালোকে জাতিসকলৰ মাজত এই কথা ঘোষণা কৰা:<br> <span class="br-ind"><br><span class="indent">&nbsp;</span></span>‘যুদ্ধ কৰিবলৈ সাজু হোৱা,<br> <span class="br-ind"><br><span class="indent">&nbsp;</span></span>বীৰ লোকসকলক জাগ্ৰত কৰা,<br> <span class="br-ind"><br><span class="indent">&nbsp;</span></span>তেওঁলোকক ওচৰলৈ আনা,<br> <span class="br-ind"><br><span class="indent">&nbsp;</span></span>আৰু আটাই ৰণুৱা উপস্থিত হওঁক।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমালোকে তোমালোকৰ নাঙলৰ ফাল পিটি তৰোৱাল,<br> <span class="br-ind"><br><span class="indent">&nbsp;</span></span>আৰু তোমালোকৰ কলম দিয়া কটাৰী পিটি যাঠী গঢ়োৱা।<br> <span class="br-ind"><br><span class="indent">&nbsp;</span></span>“মই শক্তিশালী”,<br> <span class="br-ind"><br><span class="indent">&nbsp;</span></span>এই বুলি দুৰ্ব্বল সকলে কওঁক।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে চাৰিওফালে থকা জাতি সমূহ,<br> <span class="br-ind"><br><span class="indent">&nbsp;</span></span>অগ্ৰসৰ হোৱা আৰু আহা,<br> <span class="br-ind"><br><span class="indent">&nbsp;</span></span>হে যিহোৱা,<br> <span class="br-ind"><br><span class="indent">&nbsp;</span></span>তোমাৰ বীৰসকলক সেই ঠাইলৈ নমাই আনা।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>জাতি সমূহ নিজে জাগি উঠক,<br> <span class="br-ind"><br><span class="indent">&nbsp;</span></span>আৰু যিহোচাফটৰ উপত্যকালৈ আহক;<br> <span class="br-ind"><br><span class="indent">&nbsp;</span></span>কিয়নো মই সেই ঠাইত<br> <span class="br-ind"><br><span class="indent">&nbsp;</span></span>চাৰিওফালে থকা জাতিসকলৰ বিচাৰ কৰিবলৈ বহিম।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমালোকে কাচি লগোৱা,<br> <span class="br-ind"><br><span class="indent">&nbsp;</span></span>কিয়নো শস্য পকিল।<br> <span class="br-ind"><br><span class="indent">&nbsp;</span></span>আহাঁ দ্ৰাক্ষাকুণ্ড গচকা,<br> <span class="br-ind"><br><span class="indent">&nbsp;</span></span>কিয়নো দ্ৰাক্ষাকুণ্ড পৰিপূৰ্ণ হৈছে,<br> <span class="br-ind"><br><span class="indent">&nbsp;</span></span>আৰু ৰসৰ আধাৰবোৰ উপচি পৰিছে, কিয়নো তেওঁলোকৰ দুষ্টতা অধিক।”<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তাত আলোড়ন হৈছে। সোধ-বিচাৰ কৰা উপত্যকাত আলোড়ন হৈছে।।<br> <span class="br-ind"><br><span class="indent">&nbsp;</span></span>কিয়নো সোধ-বিচাৰৰ উপত্যকাত দণ্ড দিব লগা যিহোৱাৰ দিন ওচৰ হৈছে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সূৰ্য আৰু চন্দ্ৰ অন্ধকাৰ হৈছে,<br> <span class="br-ind"><br><span class="indent">&nbsp;</span></span>আৰু তৰাবোৰে নিজৰ পোহৰ নিদিয়া হৈছে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যিহোৱাই চিয়োনৰ পৰা গৰ্জ্জন কৰিব,<br> <span class="br-ind"><br><span class="indent">&nbsp;</span></span>আৰু যিৰূচালেমৰ পৰা নিজৰ মাত শুনাব।<br> <span class="br-ind"><br><span class="indent">&nbsp;</span></span>আকাশ-মণ্ডল আৰু পৃথিবী কঁপিব,<br> <span class="br-ind"><br><span class="indent">&nbsp;</span></span>কিন্তু যিহোৱা নিজ প্ৰজাসকলৰ আশ্ৰয়<br> <span class="br-ind"><br><span class="indent">&nbsp;</span></span>আৰু ইস্ৰায়েলৰ সন্তানসকলৰ কোঁঠস্বৰূপ হ’ব।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>“তেতিয়া মই যে মোৰ পবিত্ৰ পৰ্ব্বত চিয়োনত বাস কৰোঁতা তোমালোকৰ ঈশ্বৰ যিহোৱা,<br> <span class="br-ind"><br><span class="indent">&nbsp;</span></span>সেই বিষয়ে তোমালোকে জানিবা।<br> <span class="br-ind"><br><span class="indent">&nbsp;</span></span>তেতিয়া যিৰূচালেম পবিত্ৰ হ’ব,<br> <span class="br-ind"><br><span class="indent">&nbsp;</span></span>আৰু কোনো বিদেশী সৈন্য দলে তাৰ মাজেদি পুনৰ অহা-যোৱা কৰিব নোৱাৰিব।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সেই দিনা<br> <span class="br-ind"><br><span class="indent">&nbsp;</span></span>পৰ্ব্বতবোৰৰ পৰা নতুন দ্ৰাক্ষাৰস টোপা-টোপে পৰিব,<br> <span class="br-ind"><br><span class="indent">&nbsp;</span></span>ওখ পৰ্ব্বতবোৰৰ পৰা গাখীৰৰ সূঁতী বৈ যাব,<br> <span class="br-ind"><br><span class="indent">&nbsp;</span></span>যিহূদাৰ আটাই জুৰিবোৰৰ পানী বব,<br> <span class="br-ind"><br><span class="indent">&nbsp;</span></span>আৰু যিহোৱাৰ গৃহৰ পৰা এটা ভুমুক ওলাই চিৰ্টীমৰ উপত্যকাত পানী দিব।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যিহূদাৰ সন্তানসকলক কৰা অত্যাচাৰৰ কাৰণে মিচৰ ধ্বংসস্থান হ’ব,<br> <span class="br-ind"><br><span class="indent">&nbsp;</span></span>আৰু ইদোম ধ্বংস-অৰণ্য হ’ব,<br> <span class="br-ind"><br><span class="indent">&nbsp;</span></span>কিয়নো তেওঁলোকে নিজৰ দেশতে নিৰ্দ্দোষীৰ ৰক্তপাত কৰিলে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>কিন্তু যিহূদী চিৰকাললৈকে,<br> <span class="br-ind"><br><span class="indent">&nbsp;</span></span>আৰু যিৰূচালেম পুৰুষানুক্ৰমে থাকিব।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আৰু মই তেওঁলোকৰ যি ৰক্তপাতৰ প্ৰতিকাৰ সধা নাই, সেই ৰক্তপাতৰ প্ৰতিকাৰ সাধিম,”<br> <span class="br-ind"><br><span class="indent">&nbsp;</span></span>কিয়নো যিহোৱাই চিয়োনত বাস কৰিছে।<br></div>
</div>
<!-- PARSED ABOVE; EDITING MAY BREAK PARSER -->
</body></html>