<html><head>
<meta http-equiv="Content-Type" content="text/html;charset=utf-8" />
<title>Mic 1 &ndash; মিখা &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mic', 1);">
<div id="navbar"><a href="../index.html">অসমীয়া বাইবেল</a> &ndash; <b>মিখা</b> &ndash; <b>1</b> <a href="Mic_2.html">2</a> <a href="Mic_3.html">3</a> ... <a href="Mic_7.html">7</a> </div><hr>
<h1>Mic 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>যিহূদাৰ ৰজা যোথম, আহজ, আৰু হিষ্কিয়াৰ ৰাজত্বৰ সময়ত চমৰিয়া আৰু যিৰূচালেমৰ বিষয়ে দৰ্শনত পোৱা, মোৰেষ্টীয়া মীখালৈ অহা যিহোৱাৰ বাক্য।</div>
<div class="v" id="v2"><h2>চমৰিয়া আৰু যিৰূচালেমৰ ভাবী দণ্ড। মীখাৰ বিলাপ।</h2><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>হে লোকসকল, সকলোৱে শুনক।<br> <span class="br-ind"><br><span class="indent">&nbsp;</span></span>হে পৃথিবী আৰু তাত থকা সকলোৱে শুনক।<br> <span class="br-ind"><br><span class="indent">&nbsp;</span></span>প্ৰভু যিহোৱা নিজৰ পবিত্ৰ মন্দিৰৰ পৰা<br> <span class="br-ind"><br><span class="indent">&nbsp;</span></span>আপোনালোকৰ বিৰুদ্ধে সাক্ষী হওক;<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>চাওক, যিহোৱা নিজৰ স্থানৰ পৰা ওলাই আহিছে;<br> <span class="br-ind"><br><span class="indent">&nbsp;</span></span>তেওঁ নামি আহিব আৰু<br> <span class="br-ind"><br><span class="indent">&nbsp;</span></span>পৃথিবীত থকা মুৰ্ত্তি পূজা কৰা মন্দিৰবোৰ ধ্বংস কৰিব।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>জুইৰ তাপত মম গলাৰ দৰে পৰ্ব্বতবোৰ তেওঁৰ আগত পমি যাব,<br> <span class="br-ind"><br><span class="indent">&nbsp;</span></span>এঢলীয়া ঠাইৰ পৰা যেনেকৈ পানী ঢালিলে তললৈ বৈ আহে তেনেকৈ তেওঁৰ আগত উপত্যকাবোৰ ভাঙি ছিন্ন ভিন্ন হৈ যাব।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যাকোবৰ বিদ্ৰোহ,<br> <span class="br-ind"><br><span class="indent">&nbsp;</span></span>আৰু ইস্ৰায়েল-বংশৰ পাপৰ কাৰণেই এই সকলো হ’ব;<br> <span class="br-ind"><br><span class="indent">&nbsp;</span></span>যাকোবৰ বিদ্রোহৰ কাৰণ কি আছিল?<br> <span class="br-ind"><br><span class="indent">&nbsp;</span></span>চমৰিয়া নহয়নে নে? যিহূদাৰ মন্দিৰবোৰৰ কাৰণ কি? যিৰূচালেম নহয় নে ?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মই পথাৰত চমৰীয়াক দ্ৰাক্ষাবাৰীত গছ ৰোৱা ঠাইৰ দৰে,<br> <span class="br-ind"><br><span class="indent">&nbsp;</span></span>ধ্বংস স্তূপ কৰিম।<br> <span class="br-ind"><br><span class="indent">&nbsp;</span></span>মই তেওঁৰ গৃহৰ শিলবোৰ উপত্যকালৈ বগৰাই পেলাম,<br> <span class="br-ind"><br><span class="indent">&nbsp;</span></span>মই তেওঁৰ ভিত্তিমূল অনাবৃত কৰিম।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তেওঁৰ সকলো কটা-মূৰ্ত্তিবোৰ ভাঙি ডোখৰ ডোখৰ কৰা হ’ব,<br> <span class="br-ind"><br><span class="indent">&nbsp;</span></span>আৰু তেওঁৰ সকলো উপহাৰ জুইৰে পোৰা যাব।<br> <span class="br-ind"><br><span class="indent">&nbsp;</span></span>তেওঁৰ সকলো প্ৰতিমাবোৰ মই উচ্ছন্ন কৰিম;<br> <span class="br-ind"><br><span class="indent">&nbsp;</span></span>কাৰণ তেওঁ বেশ্যাবৃত্তিৰ পৰা সেই সকলো উপহাৰৰ গোটাইছিল,<br> <span class="br-ind"><br><span class="indent">&nbsp;</span></span>আৰু বেশ্যাই পৰিশোধ কৰাৰ দৰে, তেওঁলোকে ঘূৰাই দিব।”<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>এই কাৰণে মই বিলাপ আৰু ক্রন্দন কৰি চিঞৰিম;<br> <span class="br-ind"><br><span class="indent">&nbsp;</span></span>মই খালি ভৰি আৰু বিবস্ত্র হৈ যাম;<br> <span class="br-ind"><br><span class="indent">&nbsp;</span></span>মই শিয়ালৰ দৰে চিঞৰিম,<br> <span class="br-ind"><br><span class="indent">&nbsp;</span></span>আৰু ফেঁচাৰ দৰে শোক প্রকাশ কৰিম।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তেওঁৰ ঘাবোৰ সুস্থ হ’ব নোৱাৰাৰ কাৰণে;<br> <span class="br-ind"><br><span class="indent">&nbsp;</span></span>সেইবোৰ যিহূদালৈকে আহিল।<br> <span class="br-ind"><br><span class="indent">&nbsp;</span></span>সেই ঘাবোৰ যিৰূচালেমলৈ মোৰ লোকসকলৰ দুৱাৰলৈ আহি পালে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>গাত নগৰত এই বিষয়ে নকবা,<br> <span class="br-ind"><br><span class="indent">&nbsp;</span></span>আৰু একেবাৰে নাকান্দিবা,<br> <span class="br-ind"><br><span class="indent">&nbsp;</span></span>বৈৎলি-অফ্ৰাত মই নিজকে ধূলিত বাগৰাম।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>বিবস্ত্ৰ আৰু লজ্জিত হৈ<br> <span class="br-ind"><br><span class="indent">&nbsp;</span></span>চাফীৰৰ নিবাসী সকলৰ মাজেৰে যোৱা।<br> <span class="br-ind"><br><span class="indent">&nbsp;</span></span>চাননৰ নিবাসী সকল বাহিৰলৈ ওলাই নাহিল।<br> <span class="br-ind"><br><span class="indent">&nbsp;</span></span>তেওঁলোকৰ ৰক্ষণাবেক্ষণ বঞ্চিত কৰাৰ বাবে<br> <span class="br-ind"><br><span class="indent">&nbsp;</span></span>বৈৎ-এচেলে বিলাপ কৰিলে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কাৰণ মাৰোৎ-নিবাসী সকলে শুভ সম্বাদৰ বাবে আগ্রহেৰে অপেক্ষা কৰি আছিল,<br> <span class="br-ind"><br><span class="indent">&nbsp;</span></span>কিন্তু যিৰূচালেমৰ দুৱাৰলৈ,<br> <span class="br-ind"><br><span class="indent">&nbsp;</span></span>যিহোৱাৰ পৰা দুৰ্যোগ নামি আহিল।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>লাখীচ নিবাসী সকলৰ ঘোঁৰাৰ দলত ৰথ লগোৱা;<br> <span class="br-ind"><br><span class="indent">&nbsp;</span></span>চিয়োন জীয়াৰী বাবে লাখীচেই পাপৰ আৰম্ভণ;<br> <span class="br-ind"><br><span class="indent">&nbsp;</span></span>কিয়নো ইস্ৰায়েলৰ অধৰ্ম কাৰ্যবোৰ তোমাৰ মাজত পোৱা গল।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সেয়ে আপুনি মোৰেচৎ-গতক বিদায় উপহাৰ দিব;<br> <span class="br-ind"><br><span class="indent">&nbsp;</span></span>ইস্ৰায়েলৰ ৰজাসকলক অকজীবৰ নগৰে নিৰাশ কৰিব।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>মাৰেচা-নিবাসী সকলক মই আপোনাৰ ওচৰলৈ আনিম,<br> <span class="br-ind"><br><span class="indent">&nbsp;</span></span>তাৰে এজনে আপোনাৰ অধিকাৰ ল’ব;<br> <span class="br-ind"><br><span class="indent">&nbsp;</span></span>ইস্ৰায়েলৰ মূখ্যলোকসকল অদুল্লম গুহালৈকে যাব।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>চুলি কাটক,<br> <span class="br-ind"><br><span class="indent">&nbsp;</span></span>আৰু মূৰ খুৰাওক।<br> <span class="br-ind"><br><span class="indent">&nbsp;</span></span>যি সন্তান সকলৰ কাৰণে আপুনি আনন্দ কৰে;<br> <span class="br-ind"><br><span class="indent">&nbsp;</span></span>ঈগল চৰাইৰ দৰে নিজকে টপা কৰক;<br> <span class="br-ind"><br><span class="indent">&nbsp;</span></span>কাৰণ আপোনাৰ সন্তান সকল আপোনাৰ পৰা বহিষ্কৃত হ’ব।<br></div>
</div>
<!-- PARSED ABOVE; EDITING MAY BREAK PARSER -->
</body></html>