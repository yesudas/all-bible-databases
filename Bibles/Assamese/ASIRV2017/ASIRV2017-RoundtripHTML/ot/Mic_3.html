<html><head>
<meta http-equiv="Content-Type" content="text/html;charset=utf-8" />
<title>Mic 3 &ndash; মিখা &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mic', 3);">
<div id="navbar"><a href="../index.html">অসমীয়া বাইবেল</a> &ndash; <b>মিখা</b> &ndash; <a href="Mic_1.html">1</a> <a href="Mic_2.html">2</a> <b>3</b> <a href="Mic_4.html">4</a> <a href="Mic_5.html">5</a> ... <a href="Mic_7.html">7</a> </div><hr>
<h1>Mic 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>মই কলোঁ,<br> <span class="br-ind"><br><span class="indent">&nbsp;</span></span>“ যাকোবৰ মূখ্যলোকসকল,<br> <span class="br-ind"><br><span class="indent">&nbsp;</span></span>আৰু ইস্রায়েলৰ বংশৰ শাসনকৰ্ত্তাসকল এতিয়া শুনা:<br> <span class="br-ind"><br><span class="indent">&nbsp;</span></span>ন্যায় বুজি পোৱাটো তোমালোকৰ বাবে উচিত নহয় নে?<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমালোকৰ যিসকলে ভাল কৰ্ম ঘিণ কৰে,<br> <span class="br-ind"><br><span class="indent">&nbsp;</span></span>আৰু পাপক ভাল পায়,<br> <span class="br-ind"><br><span class="indent">&nbsp;</span></span>তেওঁলোকৰ তোমালোকে ছাল বখলিয়াবা,<br> <span class="br-ind"><br><span class="indent">&nbsp;</span></span>আৰু তেওঁলোকৰ হাড়ৰ পৰা মাংস এৰুৱাবা,<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমালোকে মোৰ লোকসকলৰ মাংসও খোৱা,<br> <span class="br-ind"><br><span class="indent">&nbsp;</span></span>তোমালোকে মোৰ লোকসকলৰো ছাল বখলিওৱা,<br> <span class="br-ind"><br><span class="indent">&nbsp;</span></span>তেওঁলোকৰ হাড় ভাঙা,<br> <span class="br-ind"><br><span class="indent">&nbsp;</span></span>পাত্রৰ বাবে মাংস,<br> <span class="br-ind"><br><span class="indent">&nbsp;</span></span>আৰু কেৰাহিত দিয়া মাংসৰ দৰে,<br> <span class="br-ind"><br><span class="indent">&nbsp;</span></span>তোমালোকে তেওঁলোকক টুকুৰা টুকুৰ কৰা আৰু খোৱা।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তেতিয়া শাসনকৰ্ত্তাসকলে যিহোৱাৰ আগত কাতৰোক্তি কৰিব,<br> <span class="br-ind"><br><span class="indent">&nbsp;</span></span>কিন্তু তেওঁ তোমালোকক উত্তৰ নিদিব।<br> <span class="br-ind"><br><span class="indent">&nbsp;</span></span>সেই সময়ত তেওঁ তোমালোকৰ পৰা মুখ লুকুৱাব,<br> <span class="br-ind"><br><span class="indent">&nbsp;</span></span>কাৰণ তোমালোকে পাপ কৰ্ম কৰিছা।”<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ভাববাদীসকলৰ বিষয়ে যিহোৱাই এইদৰে কৈছে,<br> <span class="br-ind"><br><span class="indent">&nbsp;</span></span>মোৰ লোকসকলক কোনে ভ্ৰান্ত কৰে:<br> <span class="br-ind"><br><span class="indent">&nbsp;</span></span>যিসকলে তেওঁলোকক আহাৰ খোৱাই, তেওঁলোকৰ বাবে<br> <span class="br-ind"><br><span class="indent">&nbsp;</span></span>তেওঁলোকে ঘোষণা কৰে, ‘তাত উন্নতি হ’ব।’<br> <span class="br-ind"><br><span class="indent">&nbsp;</span></span>কিন্তু যিসকলে নিজৰ মুখত একো নলয়, তেওঁলোকৰ বাবে<br> <span class="br-ind"><br><span class="indent">&nbsp;</span></span>তেওঁলোকে তেওঁলোকৰ বিৰুদ্ধে যুদ্ধ ঘোষণা কৰে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সেই কাৰণে কোনো দৰ্শন নোহোৱাকৈ তোমালোকলৈ ৰাতি হ’ব;<br> <span class="br-ind"><br><span class="indent">&nbsp;</span></span>আৰু তোমালোকে ভৱিষ্যৎ গণনা কৰিব নোৱাৰাকৈ তোমালোকলৈ আন্ধাৰ হ’ব;<br> <span class="br-ind"><br><span class="indent">&nbsp;</span></span>ভাববাদীসকলৰ ওপৰত সূৰ্য মাৰ যাব,<br> <span class="br-ind"><br><span class="indent">&nbsp;</span></span>আৰু সেই দিনা তেওঁলোকৰ ওপৰত আন্ধাৰ হ’ব।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দৰ্শকসকলক লাজত পেলোৱা হ’ব,<br> <span class="br-ind"><br><span class="indent">&nbsp;</span></span>আৰু ভৱিষ্যৎ গণনা কৰা সকল বিভ্রান্ত হ’ব।<br> <span class="br-ind"><br><span class="indent">&nbsp;</span></span>তেওঁলোক সকলোৱে নিজৰ মুখ ঢাকিব;<br> <span class="br-ind"><br><span class="indent">&nbsp;</span></span>কাৰণ মোৰ পৰা তেওঁলোকলৈ একো উত্তৰ নাহিব;”<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু মোৰ ক্ষেত্রত, যাকোবক তেওঁৰ অপৰাধ<br> <span class="br-ind"><br><span class="indent">&nbsp;</span></span>আৰু ইস্ৰায়েলক তেওঁৰ পাপ ঘোষণা কৰিবলৈ,<br> <span class="br-ind"><br><span class="indent">&nbsp;</span></span>মই যিহোৱাৰ আত্মাৰ দ্বাৰাই শক্তি,<br> <span class="br-ind"><br><span class="indent">&nbsp;</span></span>ন্যায় বিচাৰ, আৰু পৰাক্রমেৰে পৰিপূৰ্ণ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সকলো সৎ কাৰ্মত বিপথে যোৱা,<br> <span class="br-ind"><br><span class="indent">&nbsp;</span></span>আৰু ন্যায় ঘৃণা কৰা হে যাকোবৰ বংশৰ মুখ্যলোকসকল,<br> <span class="br-ind"><br><span class="indent">&nbsp;</span></span>আৰু ইস্ৰায়েল বংশৰ শাসনকৰ্ত্তাসকল, এতিয়া এই কথা শুনা;<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমালোকে ৰক্তপাতেৰে চিয়োন,<br> <span class="br-ind"><br><span class="indent">&nbsp;</span></span>আৰু পাপেৰে যিৰূচালেম নিৰ্মাণ কৰিলা;<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমালোকৰ মুখ্য লোকসকলে উৎকোচৰ বাবে বিচাৰ কৰে,<br> <span class="br-ind"><br><span class="indent">&nbsp;</span></span>তোমালোকৰ পুৰোহিতসকলে মূল্যৰ বাবে শিক্ষা দিয়ে,<br> <span class="br-ind"><br><span class="indent">&nbsp;</span></span>আৰু তোমালোকৰ ভাববাদীসকলে ধনৰ বাবে ভৱিষ্যত বাণী কৰে,<br> <span class="br-ind"><br><span class="indent">&nbsp;</span></span>তথাপি তোমালোকে যিহোৱাৰ ওপৰত ভাৰসা কৰি কোৱা,<br> <span class="br-ind"><br><span class="indent">&nbsp;</span></span>“যিহোৱা আমাৰ লগত নাই নে?<br> <span class="br-ind"><br><span class="indent">&nbsp;</span></span>কোনো আপদ আমালৈ নাহিব;<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>এই হেতুকে তোমালোকৰ কাৰণে<br> <span class="br-ind"><br><span class="indent">&nbsp;</span></span>পথাৰ চহোৱাৰ দৰে চিয়োনক চহোৱা হ’ব,<br> <span class="br-ind"><br><span class="indent">&nbsp;</span></span>যিৰূচালেম ধ্বংসৰ স্তূপ হ’ব,<br> <span class="br-ind"><br><span class="indent">&nbsp;</span></span>আৰু মন্দিৰ থকা পাহাৰ জংঘলৰ দৰে হ’ব।<br></div>
</div>
<!-- PARSED ABOVE; EDITING MAY BREAK PARSER -->
</body></html>