<html><head>
<meta http-equiv="Content-Type" content="text/html;charset=utf-8" />
<title>Mic 4 &ndash; মিখা &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mic', 4);">
<div id="navbar"><a href="../index.html">অসমীয়া বাইবেল</a> &ndash; <b>মিখা</b> &ndash; <a href="Mic_1.html">1</a> <a href="Mic_2.html">2</a> <a href="Mic_3.html">3</a> <b>4</b> <a href="Mic_5.html">5</a> <a href="Mic_6.html">6</a> <a href="Mic_7.html">7</a> </div><hr>
<h1>Mic 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্ৰায়েলৰ ভাবী মঙ্গল।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>কিন্তু শেষৰ দিনত এইদৰে ঘটিব<br> <span class="br-ind"><br><span class="indent">&nbsp;</span></span>যিহোৱাৰ গৃহ থকা পৰ্ব্বতটো<br> <span class="br-ind"><br><span class="indent">&nbsp;</span></span>আন পৰ্ব্বতবোৰৰ ওপৰত স্থাপন কৰা হ’ব।<br> <span class="br-ind"><br><span class="indent">&nbsp;</span></span>এই গৃহটি পাহাৰবোৰতকৈয়ো উচ্চ কৰা হ’ব;<br> <span class="br-ind"><br><span class="indent">&nbsp;</span></span>আৰু লোকসকল সোঁত বোৱাদি তালৈ যাব।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>অনেক দেশৰ লোক যাব আৰু ক’ব,<br> <span class="br-ind"><br><span class="indent">&nbsp;</span></span>“আহাঁ, আমি যিহোৱাৰ পৰ্ব্বতটোলৈ উঠোহঁক,<br> <span class="br-ind"><br><span class="indent">&nbsp;</span></span>আৰু যাকোবৰ ঈশ্বৰৰ গৃহলৈ যাওঁহক।<br> <span class="br-ind"><br><span class="indent">&nbsp;</span></span>তেওঁ আমাক তেওঁৰ পথৰ বিষয়ে শিক্ষা দিব,<br> <span class="br-ind"><br><span class="indent">&nbsp;</span></span>আৰু আমি তেওঁৰ পথত চলিম;”<br> <span class="br-ind"><br><span class="indent">&nbsp;</span></span>কিয়নো চিয়োনৰ পৰা বিধান,<br> <span class="br-ind"><br><span class="indent">&nbsp;</span></span>আৰু যিৰূচালেমৰ পৰা যিহোৱাৰ বাক্য বাহিৰ ওলাব।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তেওঁ অনেক লোকৰ মাজত বিচাৰ কৰিব,<br> <span class="br-ind"><br><span class="indent">&nbsp;</span></span>আৰু দূৰত থকা বহুতো দেশবাসীৰ বিষয়ে সিদ্ধান্ত ল’ব;<br> <span class="br-ind"><br><span class="indent">&nbsp;</span></span>তেওঁলোকে তেওঁলোকৰ তৰোৱাল ভাঙি নাঙলৰ ফাল,<br> <span class="br-ind"><br><span class="indent">&nbsp;</span></span>আৰু তেওঁলোকৰ যাঠী ভাঙি কলম দিয়া কটাৰী গঢ়াই ল’ব;<br> <span class="br-ind"><br><span class="indent">&nbsp;</span></span>এটা দেশে আন দেশৰ বিৰুদ্ধে তৰোৱাল নাদাঙিব,<br> <span class="br-ind"><br><span class="indent">&nbsp;</span></span>অথবা তেওঁলোকে যুদ্ধবিদ্যা পুনৰ নিশিকিব।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাৰ পৰিৱৰ্তে প্ৰতিজন লোকে দ্ৰাক্ষাবাৰী,<br> <span class="br-ind"><br><span class="indent">&nbsp;</span></span>আৰু ডিমৰু গছৰ তলত বহিব।<br> <span class="br-ind"><br><span class="indent">&nbsp;</span></span>কোনেও তেওঁলোকক ভয় খোৱাব নোৱাৰিব;<br> <span class="br-ind"><br><span class="indent">&nbsp;</span></span>কাৰণ বাহিনীসকলৰ যিহোৱাই নিজৰ মুখেৰে এই কথা কৈছিল,<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কাৰণ সকলো লোকে<br> <span class="br-ind"><br><span class="indent">&nbsp;</span></span>নিজৰ নিজৰ দেৱতাৰ নামেৰে চলে,<br> <span class="br-ind"><br><span class="indent">&nbsp;</span></span>কিন্তু আমি চিৰকাললৈকে<br> <span class="br-ind"><br><span class="indent">&nbsp;</span></span>আমাৰ ঈশ্বৰ যিহোৱাৰ নামেৰে চলিম।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যিহোৱাই কৈছে, “সেই দিনা মই যিসকলক দুৰ্দশাগ্রস্ত কৰিছিলোঁ,<br> <span class="br-ind"><br><span class="indent">&nbsp;</span></span>সেই পঙ্গুসকলক মই একগোট কৰিম,<br> <span class="br-ind"><br><span class="indent">&nbsp;</span></span>আৰু অনুন্নত লোকসকলক একত্রিত কৰিম।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মই পঙ্গুক অৱশিষ্ট কৰি ৰাখিম,<br> <span class="br-ind"><br><span class="indent">&nbsp;</span></span>আৰু যিজনক দূৰ কৰা হৈছিল, তেওঁক এক বলৱান জাতি কৰিম;<br> <span class="br-ind"><br><span class="indent">&nbsp;</span></span>আৰু মই, যিহোৱাই এতিয়াৰ পৰা চিৰকাললৈকে<br> <span class="br-ind"><br><span class="indent">&nbsp;</span></span>চিয়োন পৰ্ব্বতত তেওঁলোকৰ ওপৰত ৰাজত্ব কৰিম।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমালোক পশুৰ জাকৰ বাবে পহৰা দিয়া দুৰ্গ,<br> <span class="br-ind"><br><span class="indent">&nbsp;</span></span>আৰু তোমালোকলৈ<br> <span class="br-ind"><br><span class="indent">&nbsp;</span></span>চিয়োন জীয়ৰীৰ পাহাৰ,<br> <span class="br-ind"><br><span class="indent">&nbsp;</span></span>পূৰ্ব্বৰ শাসন,<br> <span class="br-ind"><br><span class="indent">&nbsp;</span></span>যিৰূচালেম জীয়ৰীৰ ৰাজ্য আহিব।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>এতিয়া কিয় তোমালোকে চিঞৰি কান্দিছা?<br> <span class="br-ind"><br><span class="indent">&nbsp;</span></span>প্ৰসৱ কৰা মহিলাৰ দৰে, তোমালোকৰ যে আকস্মিক বেদনা হৈছে;<br> <span class="br-ind"><br><span class="indent">&nbsp;</span></span>তোমালোকৰ মাজত কোনো ৰজা নাই নে?<br> <span class="br-ind"><br><span class="indent">&nbsp;</span></span>আৰু তোমালোকৰ পৰামৰ্শদাতা বিনষ্ট হ’ল নে?<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>চিয়োন জীয়ৰী,<br> <span class="br-ind"><br><span class="indent">&nbsp;</span></span>বেদনা অনুভৱ কৰা,<br> <span class="br-ind"><br><span class="indent">&nbsp;</span></span>প্রসৱ কৰিবলৈ লোৱা মহিলাৰ দৰে,<br> <span class="br-ind"><br><span class="indent">&nbsp;</span></span>উৎপন্ন কৰিবলৈ পৰিশ্রম কৰা,<br> <span class="br-ind"><br><span class="indent">&nbsp;</span></span>কাৰণ তোমালোক এতিয়া নগৰৰ পৰা বাহিৰ ওলাই গৈ,<br> <span class="br-ind"><br><span class="indent">&nbsp;</span></span>পথাৰত থাকিব লাগিব,<br> <span class="br-ind"><br><span class="indent">&nbsp;</span></span>আৰু বাবিললৈ যাব লাগিব;<br> <span class="br-ind"><br><span class="indent">&nbsp;</span></span>সেই ঠাইতে তোমালোকে উদ্ধাৰ পাবা,<br> <span class="br-ind"><br><span class="indent">&nbsp;</span></span>সেই ঠাইতেই যিহোৱাই তোমাৰ<br> <span class="br-ind"><br><span class="indent">&nbsp;</span></span>শত্ৰুৰ হাতৰ পৰা তোমাক মুক্ত কৰিব।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>এতিয়া অনেক দেশ তোমালোকৰ বিৰুদ্ধে একত্রিত হ’ব;<br> <span class="br-ind"><br><span class="indent">&nbsp;</span></span>তেওঁলোকে কৈছে, তেওঁক কলুষিত হ’ব দিয়া,<br> <span class="br-ind"><br><span class="indent">&nbsp;</span></span>আমাৰ চকুক চিয়োনক আগ্রহেৰে চাব দিয়া।”<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ভাববাদীয়ে কৈছে, “তেওঁলোকে যিহোৱাৰ কল্পনাবোৰ নাজানে,<br> <span class="br-ind"><br><span class="indent">&nbsp;</span></span>নাইবা তেওঁলোকে তেওঁৰ আঁচনিবোৰ নুবুজে;<br> <span class="br-ind"><br><span class="indent">&nbsp;</span></span>কাৰণ তেওঁ মৰণা মৰা ঠাইত ডাঙৰি গোটোৱাৰ দৰে তেওঁলোকক গোটাইছে।”<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যিহোৱাই কৈছে, “হে চিয়োন জীয়ৰী উঠা, আৰু প্রহাৰ কৰা;<br> <span class="br-ind"><br><span class="indent">&nbsp;</span></span>কাৰণ মই তোমাৰ শিং লোহাৰ<br> <span class="br-ind"><br><span class="indent">&nbsp;</span></span>আৰু তোমাৰ খুৰা পিতলৰ কৰিম;<br> <span class="br-ind"><br><span class="indent">&nbsp;</span></span>তুমি অনেক লোকক মাৰি চূৰ্ণ কৰিবা;<br> <span class="br-ind"><br><span class="indent">&nbsp;</span></span>মই যিহোৱাই নিজৰ বাবে তেওঁলোকৰ অন্যায়ৰ সম্পত্তি উৎসৰ্গ কৰিম,<br> <span class="br-ind"><br><span class="indent">&nbsp;</span></span>তেওঁলোকৰ অধিকাৰ গোটেই পৃথিবীৰ প্ৰভুৰ উদ্দেশ্যে উৎসৰ্গ কৰিম।”<br></div>
</div>
<!-- PARSED ABOVE; EDITING MAY BREAK PARSER -->
</body></html>