<html><head>
<meta http-equiv="Content-Type" content="text/html;charset=utf-8" />
<title>Num 23 &ndash; গণনা পুস্তক &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 23);">
<div id="navbar"><a href="../index.html">অসমীয়া বাইবেল</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_21.html">21</a> <a href="Num_22.html">22</a> <b>23</b> <a href="Num_24.html">24</a> <a href="Num_25.html">25</a> ... <a href="Num_36.html">36</a> </div><hr>
<h1>Num 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>বিলিয়মে বালাকক ক’লে, “তুমি এই ঠাইত মোৰ কাৰণে সাতোটা যজ্ঞবেদী নিৰ্ম্মান কৰোঁৱা আৰু এই ঠাইতে মোৰ বাবে সাতোটা ভতৰা আৰু সাতোটা মতা মেৰ আয়োজন কৰা।”</div>
<div class="v" id="v2"><span class="vn">2</span> বালাকে বিলিয়মৰ কথাৰ দৰেই কৰিলে। তেতিয়া বালাক আৰু বিলিয়মে প্রত্যেকটা যজ্ঞবেদীত এটা এটা ভতৰা আৰু এটা এটা মতা মেৰ উৎসৰ্গ কৰিলে।</div>
<div class="v" id="v3"><span class="vn">3</span> তেতিয়া বিলিয়মে বালাকক ক’লে, “তুমি তোমাৰ হোম বলিৰ ওচৰত থিয় হোৱা, মই যাওঁ। কিজানি যিহোৱাই মোৰে সৈতে সাক্ষাৎ কৰিব। সেয়ে হলে তেওঁ মোক যিহকে দেখুৱাই, তাকেই মই তোমাক ক’ম।” পাছে তেওঁ গছ-গছনি নথকা এনে এখন ওখ ঠাইলৈ গ’ল।</div>
<div class="v" id="v4"><span class="vn">4</span> <span class="br-p"><br><br></span>তেতিয়া ঈশ্বৰে বিলিয়মেৰে সৈতে সাক্ষাৎ কৰিলত, বিলিয়মে তেওঁ ক’লে,“মই সাতোটা যজ্ঞবেদী যুগুত কৰিলোঁ আৰু প্ৰত্যেকটি যজ্ঞবেদীত এটা এটা ভতৰা আৰু এটা এটা মতা মেৰ উৎসৰ্গ কৰিলোঁ।”</div>
<div class="v" id="v5"><span class="vn">5</span> তেতিয়া যিহোৱাই বিলিয়মৰ মুখত এক বাক্য দি তেওঁক ক’লে, “তুমি বালাকৰ ওচৰলৈ উলটি গৈ তেওঁক এই কথা কোৱা।”</div>
<div class="v" id="v6"><span class="vn">6</span> তেতিয়া বিলিয়ম বালাকৰ ওচৰলৈ উলটি গ’ল, চোৱা, সেই সময়ত মোৱাবৰ অধ্যক্ষসকলেৰে সৈতে বালাক নিজৰ হোম বলিৰ ওচৰত থিয় হৈ আছিল।</div>
<div class="v" id="v7"><span class="vn">7</span> <span class="br-p"><br><br></span>তেতিয়া বিলিয়মে নিজৰ ভৱিষ্যৎ বাণী পদ্যৰূপে গাই ক’লে, <span class="br-p"><br><br></span><span class="br-ind"><br><span class="indent">&nbsp;</span></span>“বালাকে অৰামৰ পৰা মোক অনালে,<br> <span class="br-ind"><br><span class="indent">&nbsp;</span></span>মোৱাবৰ ৰজাই পূবফালৰ পৰ্ব্বতৰ পৰা মোক অনালে।<br> <span class="br-ind"><br><span class="indent">&nbsp;</span></span>‘আহাঁ, মোৰ কাৰণে যাকোবক শাও দিয়া,’ তেওঁ ক’লে।<br> <span class="br-ind"><br><span class="indent">&nbsp;</span></span>আহাঁ, ইস্ৰায়েলক ধিক্কাৰ দিয়া।’<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু ঈশ্বৰে শাও নিদিয়া লোকক মই কেনেকৈ শাও দিম?<br> <span class="br-ind"><br><span class="indent">&nbsp;</span></span>আৰু যিহোৱাই ধিক্কাৰ নিদিয়া লোকক মই কেনেকৈ ধিক্কাৰ দিম?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিয়নো মই শিলবোৰৰ টিঙৰ পৰা সেইজনক দেখা পাইছোঁ;<br> <span class="br-ind"><br><span class="indent">&nbsp;</span></span>আৰু পৰ্ব্বতৰ পৰা সেইজনক দেখিছোঁ।<br> <span class="br-p"><br><br></span>চোৱা, তেওঁলোক অকলে বাস কৰা লোক <span class="br-p"><br><br></span><span class="br-ind"><br><span class="indent">&nbsp;</span></span>জাতিসকলৰ মাজত তেওঁলোক গণিত নহয়।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যাকোবৰ ধূলি কোনে লেখ কৰিব পাৰে?<br> <span class="br-ind"><br><span class="indent">&nbsp;</span></span>বা ইস্ৰায়েলৰ চাৰি ভাগৰ এভাগকে কোনে গণিব পাৰে?<br> <span class="br-ind"><br><span class="indent">&nbsp;</span></span>ধাৰ্ম্মিকৰ মৃত্যুৰ নিচিনা মোৰ মৃত্যু হওঁক,<br> <span class="br-ind"><br><span class="indent">&nbsp;</span></span>আৰু তেওঁৰ শেষ গতিৰ নিচিনা মোৰ শেষগতি হওঁক।<br></div>
<div class="v" id="v11"><span class="vn">11</span> <span class="br-p"><br><br></span>তেতিয়া বালাকে বিলিয়মক ক’লে, “আপুনি মোলৈ এইয়া কি কৰিলে? মোৰ শত্ৰুবোৰক শাও দিবলৈ মই আপোনাক অনালোঁ; আপুনি সিহঁতক সকলো ভাৱে আশীৰ্ব্বাদহে কৰিলে।”</div>
<div class="v" id="v12"><span class="vn">12</span> তেতিয়া বিলিয়ামে উত্তৰ দি ক’লে, “যিহোৱাই মোৰ মুখত যি কথা দিব, সাৱধান হৈ মই তাকে নক’ম নে?”</div>
<div class="v" id="v13"><span class="vn">13</span> <span class="br-p"><br><br></span>পাছত বালাকে তেওঁক ক’লে, “মই বিনয় কৰোঁ, আপুনি যি ঠাইৰ পৰা তেওঁলোকক দেখিবলৈ পাব, এনেকুৱা আন ঠাইলৈ মোৰ লগত আহক। আপুনি তেওঁলোকৰ সকলোকে দেখা পোৱা নাই, কেৱল এফালহে দেখিবলৈ পাইছে, সেই ঠাইৰ পৰা মোৰ কাৰণে তেওঁলোকক শাও দিব।</div>
<div class="v" id="v14"><span class="vn">14</span> তেতিয়া বালাকে তেওঁক চোফীম পথাৰৰ মাজলৈ পিচগাৰ টিঙলৈ লৈ গ’ল; সেই ঠাইতে তেওঁ সাতোটা যজ্ঞবেদী নিৰ্ম্মান কৰিলে আৰু প্ৰত্যেক যজ্ঞ-বদিত এটা এটা ভতৰা আৰু এটা এটা মতা মেৰ উৎসৰ্গ কৰিলে।</div>
<div class="v" id="v15"><span class="vn">15</span> পাছত তেওঁ বালাকক ক’লে, “তুমি এই ঠাইতে তোমাৰ হোম-বলিৰ ওচৰত থিয় হৈ থাকা; মই হ’লে, সৌ তাত ঈশ্বৰৰ সাক্ষাৎ কৰোঁগৈ।”</div>
<div class="v" id="v16"><span class="vn">16</span> <span class="br-p"><br><br></span>তেতিয়া যিহোৱাই বিলিয়মেৰে সৈতে সাক্ষাৎ কৰি, তেওঁৰ মুখত এক বাক্য দি তেওঁক ক’লে, “তুমি বালাকৰ ওচৰলৈ উলটি গৈ তেওঁক এই কথা কোৱা।”</div>
<div class="v" id="v17"><span class="vn">17</span> বিলিয়ম তেওঁৰ ওচৰলৈ ঘূৰি আহিল; সেই সময়ত মোৱাবৰ অধ্যক্ষসকলেৰে সৈতে বালাক নিজৰ হোম-বলিৰ গুৰিত থিয় হৈ আছিল। তেতিয়া বালাকে তেওঁক সুধিলে, যিহোৱাই কি ক’লে?</div>
<div class="v" id="v18"><span class="vn">18</span> বিলিয়মে নিজৰ ভৱিষ্যৎ বাণী পদ্যৰূপে গাই ক’লে, তেওঁ ক’লে, <span class="br-p"><br><br></span><span class="br-ind"><br><span class="indent">&nbsp;</span></span>“হে বালাক, উঠি শুনা,<br> <span class="br-ind"><br><span class="indent">&nbsp;</span></span>হে চিপ্পোৰৰ পুত্ৰ, মোৰ কথালৈ কাণ কৰা।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ঈশ্বৰ মনুষ্য নহয়, যে তেওঁ মিছা কথা ক’ব,<br> <span class="br-ind"><br><span class="indent">&nbsp;</span></span>তেওঁ মানুহৰ সন্তানো নহয়, যে তেওঁ মন ঘূৰাব।<br> <span class="br-ind"><br><span class="indent">&nbsp;</span></span>তেওঁ কৈ জানো সিদ্ধ নকৰিব?<br> <span class="br-ind"><br><span class="indent">&nbsp;</span></span>তেওঁ বাক্য কৈ জানো সাম্ফল নকৰিব?<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>চোৱা, মই আশীৰ্ব্বাদ কৰিবলৈ আজ্ঞা পালোঁ।<br> <span class="br-ind"><br><span class="indent">&nbsp;</span></span>তেওঁ আশীৰ্ব্বাদ কৰিলে; মই তাৰ অন্যথা কৰিব নোৱাৰোঁ।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তেওঁ যাকোবত অধৰ্ম্ম দেখা নাই,<br> <span class="br-ind"><br><span class="indent">&nbsp;</span></span>বা ইস্ৰায়েলৰ মাজত দুষ্টতা দেখা নাই;<br> <span class="br-ind"><br><span class="indent">&nbsp;</span></span>নিজ ঈশ্বৰ যিহোৱা তেওঁৰ লগত থাকে,<br> <span class="br-ind"><br><span class="indent">&nbsp;</span></span>আৰু তেওঁলোকৰ মাজত ৰজাৰ জয়ধ্বনি আছে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ঈশ্বৰে মিচৰ দেশৰ পৰা তেওঁলোকক আনিছে।<br> <span class="br-ind"><br><span class="indent">&nbsp;</span></span>তেওঁৰ বল মেঠনৰ বলৰ নিচিনা।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>নিশ্চয়ে যাকোবৰ মাজত লক্ষণ চোৱা দস্তুৰ নাই,<br> <span class="br-ind"><br><span class="indent">&nbsp;</span></span>ইস্ৰায়েলৰ মাজত মঙ্গল চোৱা কাৰ্য্য নাই।<br> <span class="br-ind"><br><span class="indent">&nbsp;</span></span>এতিয়া যাকোব আৰু ইস্ৰায়েলৰ বিষয়ে কোৱা যাব,<br> <span class="br-ind"><br><span class="indent">&nbsp;</span></span>‘চোৱা ঈশ্বৰে কেনে কাৰ্য্য কৰিলে!’<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>চোৱা, সেই লোকসমূহ সিংহীৰ দৰে উঠিছে,<br> <span class="br-ind"><br><span class="indent">&nbsp;</span></span>সিংহৰ দৰে নিজৰ গা দাঙিছে;<br> <span class="br-ind"><br><span class="indent">&nbsp;</span></span>তেওঁ ধৰা পশু নাখায়মানে নুশুব,<br> <span class="br-ind"><br><span class="indent">&nbsp;</span></span>আৰু বধ কৰা লোকৰ তেজ পান নকৰেমানে শয়ন নকৰিব।”<br></div>
<div class="v" id="v25"><span class="vn">25</span> <span class="br-p"><br><br></span>তেতিয়া বালাকে বিলিয়মক ক’লে,“আপুনি তেওঁলোকক সমূলি শাৱো নিদিব আৰু সমূলি আশীৰ্ব্বাদো নকৰিব।”</div>
<div class="v" id="v26"><span class="vn">26</span> তেতিয়া বিলিয়মে উত্তৰ দি বালাকক ক’লে, “যিহোৱাই মোক যি যি ক’ব, মই তাকেই কৰিম, এইবুলি জানো মই তোমাক কোৱা নাছিলো?</div>
<div class="v" id="v27"><span class="vn">27</span> তথাপি বালাকে বিলিয়মক ক’লে, “বিনয় কৰি কওঁ, আহক, মই আপোনাক আন ঠাইলৈ লৈ যাওঁ। সেই ঠাইতে মোৰ কাৰণে আপুনি তেওঁলোকক শাও দিবলৈ কিজানি ঈশ্বৰ সন্তোষ্ট হ’ব পাৰে।”</div>
<div class="v" id="v28"><span class="vn">28</span> <span class="br-p"><br><br></span>গতিকে বালাকে যিচীমোনৰ ফাললৈ মুখ কৰা পিয়োৰৰ টিঙলৈ বিলিয়মক লৈ গ’ল।</div>
<div class="v" id="v29"><span class="vn">29</span> বিলিয়মে বালাকক ক’লে, “এই ঠাইত মোৰ বাবে সাতোটা যজ্ঞবেদী নিৰ্ম্মান কৰোঁৱা আৰু ইয়াতো মোৰ বাবে সাতোটা ভতৰা আৰু সাতোটা মতা মেৰ আয়োজন কৰা।”</div>
<div class="v" id="v30"><span class="vn">30</span> তেতিয়া বালাকে বিলিয়মৰ বাক্য অনুসাৰে কাৰ্য্য কৰি, প্ৰত্যেক যজ্ঞবেদীতে এটা এটা ভতৰা আৰু এটা এটা মতা মেৰ উৎসৰ্গ কৰিলে।</div>
</div>
<!-- PARSED ABOVE; EDITING MAY BREAK PARSER -->
</body></html>