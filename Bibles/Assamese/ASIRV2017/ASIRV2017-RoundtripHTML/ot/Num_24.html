<html><head>
<meta http-equiv="Content-Type" content="text/html;charset=utf-8" />
<title>Num 24 &ndash; গণনা পুস্তক &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 24);">
<div id="navbar"><a href="../index.html">অসমীয়া বাইবেল</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_22.html">22</a> <a href="Num_23.html">23</a> <b>24</b> <a href="Num_25.html">25</a> <a href="Num_26.html">26</a> ... <a href="Num_36.html">36</a> </div><hr>
<h1>Num 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>যেতিয়া বিলিয়ামে দেখিলে যে ইস্ৰায়েলক আশীৰ্ব্বাদ কৰাত ঈশ্বৰ তুষ্ট হৈছে, ইয়াকে দেখি বিলিয়মে আগৰ দৰে লক্ষণ চাবৰ কাৰণে নগ’ল। বৰং, মৰুভূমিৰ ফাললৈহে মুখ কৰিলে।</div>
<div class="v" id="v2"><span class="vn">2</span> <span class="br-p"><br><br></span>বিলিয়মে নিজৰ চকু তুলি জনগোষ্ঠী অনুসাৰে বাস কৰা ইস্ৰায়েলক ছাউনি পাতি থকা দেখিলে আৰু ঈশ্বৰৰ আত্মা তেওঁত স্থিতি হ’ল।</div>
<div class="v" id="v3"><span class="vn">3</span> তেতিয়া তেওঁ এই ভৱিষ্যৎ বাণী পাই নিজৰ পদ্যৰূপে গাই গাই ক’লে, <span class="br-p"><br><br></span><span class="br-ind"><br><span class="indent">&nbsp;</span></span>বিয়োৰৰ পুত্ৰ বিলিয়মে কৈছে, যাৰ চকু সম্পূর্ণ মেলা আছিল,<br> <span class="br-ind"><br><span class="indent">&nbsp;</span></span>সেই পুৰুষে কৈছে,<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যি জনে ঈশ্বৰৰ বাক্য শুনে,<br> <span class="br-ind"><br><span class="indent">&nbsp;</span></span>যি জনে সৰ্ব্বশক্তিমানক দৰ্শন পায়,<br> <span class="br-ind"><br><span class="indent">&nbsp;</span></span>তেওঁ মাটিত পৰি চকু মেলি কৈছে,<br></div>
<div class="v" id="v5"><span class="vn">5</span> <span class="br-p"><br><br></span>হে যাকোব, তোমাৰ তম্বুবোৰ কেনে সুন্দৰ! <span class="br-p"><br><br></span><span class="br-ind"><br><span class="indent">&nbsp;</span></span>হে ইস্ৰায়েল, তোমাৰ আবাসবোৰ কেনে মনোহৰ!<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সেইবোৰ উপত্যকাৰ নিচিনা বিস্তৃত,<br> <span class="br-ind"><br><span class="indent">&nbsp;</span></span>আৰু নদীৰ পাৰত থকা বাৰীবোৰৰ সদৃশ,<br> <span class="br-ind"><br><span class="indent">&nbsp;</span></span>যিহোৱাই ৰোৱা অগৰু গছৰ নিচিনা,<br> <span class="br-ind"><br><span class="indent">&nbsp;</span></span>আৰু পানীৰ ওচৰত থকা এৰচ গছৰ তুল্য।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তেওঁৰ কলহৰ পৰা পানী উথালি খাই পৰিছে;<br> <span class="br-ind"><br><span class="indent">&nbsp;</span></span>তেওঁৰ গুটি অনেক পানীৰ কাষত সিঁচা হ’ব,<br> <span class="br-ind"><br><span class="indent">&nbsp;</span></span>তেওঁৰ ৰজা অগাগতকৈয়ো ওখ হ’ব,<br> <span class="br-ind"><br><span class="indent">&nbsp;</span></span>তেওঁৰ ৰাজ্যৰ উন্নতি হ’ব।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ঈশ্বৰে মিচৰৰ পৰা তেওঁক উলিয়াই আনিছে;<br> <span class="br-ind"><br><span class="indent">&nbsp;</span></span>তেওঁৰ বল মেঠনৰ বলৰ নিচিনা।<br> <span class="br-ind"><br><span class="indent">&nbsp;</span></span>তেওঁ নিজৰ বিৰুদ্ধী জাতিবোৰক গ্ৰাস কৰিব,<br> <span class="br-ind"><br><span class="indent">&nbsp;</span></span>আৰু তেওঁলোকৰ হাড় গুড়ি কৰিব,<br> <span class="br-ind"><br><span class="indent">&nbsp;</span></span>আৰু নিজৰ বাণৰ দ্বাৰাই সিহঁতক সৰকাই পেলাব।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তেওঁ সিংহৰ দৰে পৰি শুলে,<br> <span class="br-ind"><br><span class="indent">&nbsp;</span></span>সিংহীৰ দৰে শয়ন কৰিলে; কোনে তেওঁক জগাব?<br> <span class="br-ind"><br><span class="indent">&nbsp;</span></span>তোমাক আশীৰ্ব্বাদ দিওঁতা প্ৰতিজন আশীৰ্ব্বাদপ্ৰাপ্ত হওঁক,<br> <span class="br-ind"><br><span class="indent">&nbsp;</span></span>আৰু তোমাক শাও দিওঁতা প্ৰতিজন অভিশপ্ত হওঁক।<br></div>
<div class="v" id="v10"><span class="vn">10</span> <span class="br-p"><br><br></span>তেতিয়া বিলিয়মলৈ বালাকৰ ক্ৰোধ জ্বলি উঠিলত, তেওঁ নিজৰ হাতত চাপৰ মাৰিলে। আৰু বালাকে বিলিয়মক ক’লে, “মোৰ শত্ৰুবোৰক শাও দিবলৈ মই তোমাক অনালোঁ, কিন্তু চোৱা, তিনিবাৰ তুমি সকলো প্ৰকাৰে তেওঁলোকক আশীৰ্ব্বাদহে কৰিলা।</div>
<div class="v" id="v11"><span class="vn">11</span> এই হেতুকে মোক এতিয়াই এৰা আৰু নিজ ঘৰলৈ গুচি যোৱা। মই তোমাক অতিশয় সন্মানিত কৰিম বুলি কৈছিলোঁ, কিন্তু চোৱা, যিহোৱাই তোমাক সন্মানিত হোৱাৰ পৰা আতঁৰাই ৰাখিলে।”</div>
<div class="v" id="v12"><span class="vn">12</span> <span class="br-p"><br><br></span>তেতিয়া বিলিয়মে বালাকক ক’লে, “তুমি পঠিওৱা দূতসকলৰ আগত মই কোৱা নাছিলো নে যে,</div>
<div class="v" id="v13"><span class="vn">13</span> ‘যদি বালাকে সোণ আৰু ৰূপেৰে পূৰ হোৱা নিজৰ ৰাজপ্রাসাদো মোক দিয়ে, তথাপি মই নিজ ইচ্ছাৰে ভাল বা বেয়া কাৰ্য্য কৰিবলৈ যিহোৱাৰ আজ্ঞা উলঙ্ঘন কৰিব নোৱাৰোঁ; যিহোৱাই যিহকে ক’ব, মই তাকেই ক’ম।’</div>
<div class="v" id="v14"><span class="vn">14</span> এতিয়া চোৱা, মই এই স্ব-জাতীয় লোকসকলৰ ওচৰলৈ যাওঁ। আহা, এই জাতিয়ে পাছত তোমাৰ প্ৰজাসকলক কি কৰিব, তাক মই তোমাক জনাওঁ।”</div>
<div class="v" id="v15"><span class="vn">15</span> <span class="br-p"><br><br></span>বিলিয়ামে নিজৰ পদ্য গাই ক’লে, <span class="br-p"><br><br></span><span class="br-ind"><br><span class="indent">&nbsp;</span></span>বিয়োৰৰ পুত্ৰ বিলিয়মে কৈছে,<br> <span class="br-ind"><br><span class="indent">&nbsp;</span></span>যাৰ চকু মেলা আছিল, সেই পুৰুষে কৈছে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>এয়েই এজনৰ ভাৱবাণী যি জনে ঈশ্বৰৰ বাক্য শুনে,<br> <span class="br-ind"><br><span class="indent">&nbsp;</span></span>আৰু সৰ্ব্বোপৰি জনাৰ তত্ব জানে,<br> <span class="br-ind"><br><span class="indent">&nbsp;</span></span>যি জনে সৰ্ব্বশক্তিমানক দৰ্শন পায়,<br> <span class="br-ind"><br><span class="indent">&nbsp;</span></span>সেই জনে মাটিত পৰি চকু মেলি কৈছে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মই তেওঁক দেখিছোঁ, কিন্তু বৰ্ত্তমানে নাই;<br> <span class="br-ind"><br><span class="indent">&nbsp;</span></span>তেওঁক দৰ্শন পাইছোঁ, কিন্তু তেওঁৰ ওচৰত থকা নাই।<br> <span class="br-ind"><br><span class="indent">&nbsp;</span></span>যাকোবৰ মাজৰ পৰা এটা তৰা উদয় হ’ব,<br> <span class="br-ind"><br><span class="indent">&nbsp;</span></span>ইস্ৰায়েলৰ মাজৰ পৰা এক ৰাজ-দণ্ড উঠিব;<br> <span class="br-ind"><br><span class="indent">&nbsp;</span></span>সেয়ে মোৱাবৰ দীৰ্ঘ-প্ৰস্থ গুড়ি কৰিব,<br> <span class="br-ind"><br><span class="indent">&nbsp;</span></span>আৰু হুৰামূৰা কৰা গোটেই বংশক সংহাৰ কৰিব।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তেওঁৰ শত্ৰু ইদোম এক উত্তৰাধীকাৰ হ’ব,<br> <span class="br-ind"><br><span class="indent">&nbsp;</span></span>তেওঁৰ শত্ৰু চেয়ীৰেই এক উত্তৰাধীকাৰ হ’ব;<br> <span class="br-ind"><br><span class="indent">&nbsp;</span></span>তেতিয়া ইস্ৰায়েলে বীৰৰ কাৰ্য্য কৰিব।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যাকোবৰ পৰা উৎপন্ন হোৱা এজনে ৰাজত্ব কৰিব,<br> <span class="br-ind"><br><span class="indent">&nbsp;</span></span>আৰু নগৰৰ অৱশিষ্ট লোকসকলক বিনষ্ট কৰিব।<br></div>
<div class="v" id="v20"><span class="vn">20</span> <span class="br-p"><br><br></span>তেতিয়া বিলিয়মে অমালেকলৈ দৃষ্টি কৰি নিজৰ পদ্য গাই ভৱিষ্যৎ বাণী গাবলৈ ধৰিলে। তেওঁ ক’লে, <span class="br-p"><br><br></span><span class="br-ind"><br><span class="indent">&nbsp;</span></span>“এই অমালেক জাতিসকলৰ মাজত প্ৰথম;<br> <span class="br-ind"><br><span class="indent">&nbsp;</span></span>কিন্তু তাৰ শেষ-দশা সৰ্ব্বনাশ।”<br></div>
<div class="v" id="v21"><span class="vn">21</span> <span class="br-p"><br><br></span>তেতিয়া বিলিয়মে কেনীয়া সকললৈ দৃষ্টি কৰি নিজৰ পদ্য গাই ক’লে, <span class="br-p"><br><br></span><span class="br-ind"><br><span class="indent">&nbsp;</span></span>“তোমাৰ নিবাস অতি দৃঢ়,<br> <span class="br-ind"><br><span class="indent">&nbsp;</span></span>আৰু তোমাৰ বাহ শিলত পতা।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তথাপি কেনীয়ালোক বিনষ্ট হ’ব,<br> <span class="br-ind"><br><span class="indent">&nbsp;</span></span>শেষত অচূৰে তোমাক বন্দী কৰি লৈ যাব।<br></div>
<div class="v" id="v23"><span class="vn">23</span> <span class="br-p"><br><br></span>তেতিয়া বিলিয়ামে নিজৰ শেষ পদ্যটি গাই গ’ল। তেওঁ ক’লে, <span class="br-p"><br><br></span><span class="br-ind"><br><span class="indent">&nbsp;</span></span>হায় হায়! যেতিয়া ঈশ্বৰে ইয়াক কৰিব, তেতিয়া কোন জীয়াই থাকিব পাৰিব?<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আৰু কিত্তীমৰ তীৰৰ পৰা জাহাজবোৰ আহিব;<br> <span class="br-ind"><br><span class="indent">&nbsp;</span></span>সেইবোৰে অচূৰক ক্লেশ দিব, আৰু এবৰকো ক্লেশ দিব,<br> <span class="br-ind"><br><span class="indent">&nbsp;</span></span>কিন্তু তেওঁলোকৰো আৰু তাৰো বিনাশ ঘটিব।<br></div>
<div class="v" id="v25"><span class="vn">25</span> <span class="br-p"><br><br></span>তেতিয়া বিলিয়ামে উঠি গুচি গ’ল। তেওঁ নিজৰ ঘৰলৈ উলটি আহিল আৰু বালাকো নিজৰ বাটে গুচি গ’ল।</div>
</div>
<!-- PARSED ABOVE; EDITING MAY BREAK PARSER -->
</body></html>