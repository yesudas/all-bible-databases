<html><head>
<meta http-equiv="Content-Type" content="text/html;charset=utf-8" />
<title>Num 34 &ndash; গণনা পুস্তক &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 34);">
<div id="navbar"><a href="../index.html">অসমীয়া বাইবেল</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_32.html">32</a> <a href="Num_33.html">33</a> <b>34</b> <a href="Num_35.html">35</a> <a href="Num_36.html">36</a> </div><hr>
<h1>Num 34</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>কনান দেশৰ সীমা আৰু দেশ ভাগ কৰি দিয়া লোকৰ তালিকা।</h2><span class="vn">1</span> <span class="br-p"><br><br></span>পাছত যিহোৱাই মোচিক ক’লে,</div>
<div class="v" id="v2"><span class="vn">2</span> “তুমি ইস্ৰায়েলৰ সন্তানসকলক এই আজ্ঞা দিয়া, তেওঁলোকক এই কথা কোৱা, ‘যেতিয়া তোমালোক কনান দেশত সোমাবা,(তোমালোকে অধিকাৰৰ অৰ্থে পাব লগা দেশ এই, চাৰিসীমা অনুসাৰে এয়ে কনান দেশ),</div>
<div class="v" id="v3"><span class="vn">3</span> তেতিয়া ইদোমৰ কাষত থকা ছিন মৰুভূমিৰ পৰা তোমালোকৰ দক্ষিণ অঞ্চল হ’ব; তোমালোকৰ দক্ষিণ সীমা লৱণ-সমুদ্ৰৰ অন্তৰ পৰা পূৱফালে হ’ব।</div>
<div class="v" id="v4"><span class="vn">4</span> <span class="br-p"><br><br></span>আৰু তোমালোকৰ সীমা পৰ্ব্বত পাৰ হৈ যোৱা অক্ৰব্বীম নামেৰে ঠাইৰ দক্ষিণে ঘূৰি ছিনলৈকে যাব আৰু কাদেচ-বৰ্ণেয়াৰ দক্ষিণফালে ওলাব আৰু হচৰ-অদ্দৰ ওলাই অশ্মোনলৈকে যাব।</div>
<div class="v" id="v5"><span class="vn">5</span> পাছত এই সীমা অশ্মোনৰ পৰা মিচৰ জুৰিলৈ ঘূৰি আহিব আৰু সমুদ্ৰতত এই সীমা শেষ হ’ব।</div>
<div class="v" id="v6"><span class="vn">6</span> <span class="br-p"><br><br></span>আৰু তোমালোকৰ পশ্চিম সীমা হ’লে, মহাসাগৰ আৰু তাৰ অঞ্চল; এয়ে তোমালোকৰ পশ্চিম সীমা হ’ব।</div>
<div class="v" id="v7"><span class="vn">7</span> <span class="br-p"><br><br></span>আৰু তোমালোকৰ উত্তৰ সীমা এই; তোমালোকে মহাসাগৰ পৰা হোৰ পৰ্ব্বত লক্ষ্য কৰিবা।</div>
<div class="v" id="v8"><span class="vn">8</span> পাছত হোৰ পৰ্ব্বতৰ পৰা হমাতৰ প্ৰৱেশস্থানলৈকে ঠিক কৰিবা আৰু তাৰ পৰা সেই সীমা ওলাই চাদদ পাব।</div>
<div class="v" id="v9"><span class="vn">9</span> আৰু সেই সীমা বাহিৰ হৈ জিফ্ৰোণলৈ যাব আৰু হচৰ-ঐননত তাৰ শেষ হ’ব। এয়ে তোমালোকৰ উত্তৰ সীমা হ’ব।</div>
<div class="v" id="v10"><span class="vn">10</span> <span class="br-p"><br><br></span>আৰু তোমালোকে হচৰ-ঐননৰ পৰা চফামলৈকে তোমালোকৰ পূৱ সীমা ঠিক কৰিবা।</div>
<div class="v" id="v11"><span class="vn">11</span> পাছত সেই সীমা চফামৰ পৰা ঐনৰ পূৱফাল হৈ ৰিব্লালৈ নামি যাব; সেয়ে আৰু নামি কিন্নেৰৎ সাগৰৰ পূৱ চুকত লাগিব।</div>
<div class="v" id="v12"><span class="vn">12</span> পাছত সেই সীমা যৰ্দ্দনলৈ নামি লৱণ-সমুদ্ৰত তাৰ শেষ হ’ব। সেই চাৰিফালৰ সীমা অনুসাৰেই তোমালোকৰ দেশ হ’ব’।”</div>
<div class="v" id="v13"><span class="vn">13</span> <span class="br-p"><br><br></span>পুনৰায় মোচিয়ে ইস্ৰায়েলৰ সন্তানসকলক এই আজ্ঞা কৰিলে, “যি দেশ তোমালোকে চিঠি-খেলেৰে অধিকাৰ কৰিবা, যি দেশ যিহোৱাই ন জনগোষ্ঠী আৰু আধা জনগোষ্ঠীক দিবলৈ আজ্ঞা কৰিছে, সেয়ে এই দেশ।</div>
<div class="v" id="v14"><span class="vn">14</span> কিয়নো নিজ নিজ পিতৃ-বংশ অনুসাৰে ৰূবেণৰ সন্তানসকলৰ জনগোষ্ঠী আৰু নিজ নিজ পিতৃ-বংশ অনুসাৰে গাদৰ সন্তানসকলৰ জনগোষ্ঠী আৰু মনচিৰ আধা জনগোষ্ঠীয়ে নিজ নিজ উত্তৰাধীকাৰ ল’লে।</div>
<div class="v" id="v15"><span class="vn">15</span> যিৰীহোৰ সন্মুখত যৰ্দ্দনৰ পূৱ পাৰত সূৰ্য্য ওলোৱা ফালে সেই আঢ়ৈ জনগোষ্ঠীয়ে নিজ নিজ উত্তৰাধীকাৰ ল’লে।”</div>
<div class="v" id="v16"><span class="vn">16</span> <span class="br-p"><br><br></span>পাছত যিহোৱাই মোচিক ক’লে,</div>
<div class="v" id="v17"><span class="vn">17</span> “যিসকলে দেশ ভাগ কৰি তোমালোকক দিব, তেওঁলোকৰ নাম এই, ইলিয়াজৰ পুৰোহিত আৰু নুনৰ পুত্ৰ যিহোচূৱা।</div>
<div class="v" id="v18"><span class="vn">18</span> আৰু উত্তৰাধীকাৰৰ অৰ্থে দেশ ভাগ কৰিবলৈ প্ৰত্যেক জনগোষ্ঠীৰ এজন এজন অধ্যক্ষ ল’বা।</div>
<div class="v" id="v19"><span class="vn">19</span> <span class="br-p"><br><br></span>সেই লোকসকলৰ নাম এই: <span class="br-p"><br><br></span>যিহূদা জনগোষ্ঠীৰ যিফুন্নিৰ পুত্ৰ কালেব।</div>
<div class="v" id="v20"><span class="vn">20</span> <span class="br-p"><br><br></span><span class="br-ind"><br><span class="indent">&nbsp;</span></span>আৰু চিমিয়োনৰ সন্তানসকলৰ জনগোষ্ঠীৰ অম্মীহূদৰ পুত্ৰ চমূৱেল।<br></div>
<div class="v" id="v21"><span class="vn">21</span> <span class="br-p"><br><br></span>আৰু বিন্যামীন জনগোষ্ঠীৰ কিশ্লোনৰ পুত্ৰ ইলীদদ।</div>
<div class="v" id="v22"><span class="vn">22</span> <span class="br-p"><br><br></span><span class="br-ind"><br><span class="indent">&nbsp;</span></span>আৰু দানৰ সন্তানসকলৰ জনগোষ্ঠীৰ অধ্যক্ষ যগ্লীৰ পুত্ৰ বুক্লী।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>আৰু যোচেফৰ পুত্ৰসকলৰ মাজত মনচিৰ সন্তানসকলৰ জনগোষ্ঠীৰ অধ্যক্ষ এপোদৰ পুত্ৰ হন্নীয়েল।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আৰু ইফ্ৰয়ীমৰ সন্তানসকলৰ জনগোষ্ঠীৰ অধ্যক্ষ চিপ্তনৰ পুত্ৰ কেমূৱেল।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আৰু জবূলূনৰ সন্তানসকলৰ জনগোষ্ঠীৰ অধ্যক্ষ পৰ্ণাকৰ পুত্ৰ ইলিচাফন।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আৰু ইচাখৰৰ সন্তানসকলৰ জনগোষ্ঠীৰ অধ্যক্ষ অজ্জনৰ পুত্ৰ পল্টীয়েল।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>আৰু আচেৰৰ সন্তানসকলৰ জনগোষ্ঠীৰ অধ্যক্ষ চলোমীৰ পুত্ৰ অহীহূদ।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>আৰু নপ্তালীৰ সন্তানসকলৰ জনগোষ্ঠীৰ অধ্যক্ষ অম্মীহূদৰ পুত্ৰ পদহেল।<br></div>
<div class="v" id="v29"><span class="vn">29</span> <span class="br-p"><br><br></span>কনান দেশত ইস্ৰায়েলৰ সন্তানসকলৰ কাৰণে উত্তৰাধীকাৰ ভাগ কৰি দিবলৈ যিহোৱাই এই সকলো লোকক আজ্ঞা কৰিলে।</div>
</div>
<!-- PARSED ABOVE; EDITING MAY BREAK PARSER -->
</body></html>