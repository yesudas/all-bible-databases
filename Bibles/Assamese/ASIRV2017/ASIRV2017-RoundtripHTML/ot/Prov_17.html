<html><head>
<meta http-equiv="Content-Type" content="text/html;charset=utf-8" />
<title>Prov 17 &ndash; প্রবচন &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 17);">
<div id="navbar"><a href="../index.html">অসমীয়া বাইবেল</a> &ndash; <b>প্রবচন</b> &ndash; <a href="Prov_1.html">1</a> ... <a href="Prov_15.html">15</a> <a href="Prov_16.html">16</a> <b>17</b> <a href="Prov_18.html">18</a> <a href="Prov_19.html">19</a> ... <a href="Prov_31.html">31</a> </div><hr>
<h1>Prov 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>বিবাদযুক্ত ভোজেৰে সৈতে পৰিপূৰ্ণ হোৱা ঘৰতকৈ,<br> <span class="br-ind"><br><span class="indent">&nbsp;</span></span>শান্তিৰে সৈতে শুদাই এগৰাহ খোৱাই ভাল।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>এজন জ্ঞানী দাসে লাজ দিওঁতা পুত্ৰৰ ওপৰত শাসন কৰিব,<br> <span class="br-ind"><br><span class="indent">&nbsp;</span></span>আৰু ভায়েকসকলৰ এজন যেন হৈ উত্তৰাধিকাৰ ভগাই লব।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ৰূপৰ কাৰণে ধাতু গলোৱা পাত্ৰ, আৰু সোণৰ কাৰণে ভাতী,<br> <span class="br-ind"><br><span class="indent">&nbsp;</span></span>কিন্তু যিহোৱাই হৃদয় শোধন কৰে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যি লোকে কুকৰ্ম কৰে, তেওঁ নীতিহীন কথা কোৱাসকলৰ কথা শুনে,<br> <span class="br-ind"><br><span class="indent">&nbsp;</span></span>আৰু মিছলীয়াই বেয়া বিষয়ৰ কথা কওতা জনলৈ মনোযোগ দিয়ে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>দৰিদ্ৰক পৰিহাস কৰা জনে তেওঁৰ স্ৰজনকৰ্ত্তাকে অপমান কৰে;<br> <span class="br-ind"><br><span class="indent">&nbsp;</span></span>আৰু যি জনে দুৰ্ভাগ্যত আনন্দ কৰে, তেওঁ দণ্ড নোপোৱাকৈ নাথাকিব।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>বৃদ্ধসকলৰ নাতি নাতিনী তেওঁলোকৰ কিৰীটি স্বৰূপ;<br> <span class="br-ind"><br><span class="indent">&nbsp;</span></span>আৰু পিতৃসকল তেওঁলোকৰ নিজৰ সন্তানৰ গৌৰৱ স্বৰূপ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>বাকপটু ওঁঠ মুৰ্খৰ কাৰণে উপযোগী নহয়;<br> <span class="br-ind"><br><span class="indent">&nbsp;</span></span>তেন্তে তাতকৈ কিমান কম পৰিমাণে মিছলীয়া ওঁঠ ৰাজভক্ত ব্যক্তিৰ উপযোগী হয়।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>দিয়া জনৰ বাবে ভেঁটি যাদুৰ পাথৰৰ দৰে;<br> <span class="br-ind"><br><span class="indent">&nbsp;</span></span>যি ফালেই তেওঁ যায়, সেই ফালেই তেওঁ সফল হয়।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যি জনে অপৰাধ ঢাকে, তেওঁ প্ৰেমৰ চেষ্টা কৰে;<br> <span class="br-ind"><br><span class="indent">&nbsp;</span></span>কিন্তু যি কোনোৱে একে বিষয় বাৰে বাৰে কৈ থাকে, তেওঁ প্ৰণয়ৰ বন্ধুৰ বিচ্ছেদ জন্মায়।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যি দৰে মুর্খৰ ওপৰত এশ কোবে কাম কৰে,<br> <span class="br-ind"><br><span class="indent">&nbsp;</span></span>সেই দৰে সুবিবেচকৰ মনলৈ অনুযোগ গভীৰ ভাবে সোমায়।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>দুষ্ট লোকে কেৱল বিদ্ৰোহৰ চেষ্টা কৰে;<br> <span class="br-ind"><br><span class="indent">&nbsp;</span></span>সেয়েহে নিষ্ঠুৰ বাৰ্ত্তাবাহকক তেওঁৰ বিপক্ষে পঠোৱা হ’ব।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>নিজৰ অজ্ঞানতাত মগ্ন হোৱা অজ্ঞানী লোকৰ লগত সাক্ষাৎ হোৱাতকৈ,<br> <span class="br-ind"><br><span class="indent">&nbsp;</span></span>পোৱালি আজুৰি নিয়া ভালুকৰ লগত সাক্ষাৎ হোৱাই ভাল।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যেতিয়া কোনো এজনে উপকাৰৰ সলনি অপকাৰ কৰে,<br> <span class="br-ind"><br><span class="indent">&nbsp;</span></span>তেতিয়া অপকাৰে তেওঁৰ ঘৰ পৰিত্যাগ নকৰে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>বিবাদৰ আৰম্ভণী কোনো এজনে পানী চাৰিওফালে এৰি দিয়াৰ দৰে;<br> <span class="br-ind"><br><span class="indent">&nbsp;</span></span>এই হেতুকে দন্দ্ব-কাজিয়া নোহোৱাৰ আগতেই বিবাদৰ পৰা আঁতৰি থাকা।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যি জনে দুষ্টক নিৰ্দোষী কৰে, আৰু ধাৰ্ম্মিকক দোষী কৰে,<br> <span class="br-ind"><br><span class="indent">&nbsp;</span></span>তেওঁলোক দুয়ো সমানে যিহোৱাৰ ঘিণলগীয়া।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যিহেতু অজ্ঞানী লোকৰ শিক্ষা গ্রহণ কৰাৰ দক্ষতা নাই<br> <span class="br-ind"><br><span class="indent">&nbsp;</span></span>সেয়ে তেওঁ প্ৰজ্ঞা আহৰণ কৰিবলৈ কিয় ধন খৰচ কৰিব?<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>বন্ধু সকলো সময়তে প্রিয় হয়;<br> <span class="br-ind"><br><span class="indent">&nbsp;</span></span>আৰু ভায়েকৰ দুৰ্দ্দশাৰ দিনৰ বাবে জন্ম হয়।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>জ্ঞান শূন্য লোকে প্রতিজ্ঞাত আৱদ্ধ হয়;<br> <span class="br-ind"><br><span class="indent">&nbsp;</span></span>আৰু চুবুৰীয়াৰ ধাৰৰ দ্বায়িত্ব লয়।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যিজনে বিবাদ ভাল পায়, তেওঁ পাপ ভাল পায়;<br> <span class="br-ind"><br><span class="indent">&nbsp;</span></span>যি কোনোৱে নিজৰ প্রবেশ দুৱাৰ ওখ কৰে, তেওঁ বিনাশৰ চেষ্টা কৰে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>কুটিল মনৰ লোকে কোনো বিষয়তে মঙ্গল বিচাৰি নাপায়;<br> <span class="br-ind"><br><span class="indent">&nbsp;</span></span>যিজনে মিছ কথা কয়, তেওঁ বিপদত পৰে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যিজনে অজ্ঞানীক জন্ম দিয়ে, তেওঁ নিজলৈ খেদ আনে;<br> <span class="br-ind"><br><span class="indent">&nbsp;</span></span>আৰু অজ্ঞানীৰ পিতৃয়ে আনন্দ কৰিব নোৱাৰে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আনন্দিত হৃদয় ভাল ঔসধ হয়;<br> <span class="br-ind"><br><span class="indent">&nbsp;</span></span>কিন্তু ভগ্ন হৃদয়ে হাড়বোৰ শুকুৱায়।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>ন্যয়ৰ পথ বিপথগামী কৰিবলৈ<br> <span class="br-ind"><br><span class="indent">&nbsp;</span></span>দুষ্টলোকে গুপুতে দিয়া ভেঁটি গ্ৰহণ কৰে।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যিজনৰ সুবিবেচনা থাকে, তেওঁ প্ৰজ্ঞাৰ সন্মুখত থাকে;<br> <span class="br-ind"><br><span class="indent">&nbsp;</span></span>কিন্তু অজ্ঞানী লোকৰ চকু পৃথিবীৰ অন্তত থাকে।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>অজ্ঞানী পুত্ৰই তেওঁৰ পিতৃক বেজাৰ দিয়ে,<br> <span class="br-ind"><br><span class="indent">&nbsp;</span></span>আৰু তেওঁক জন্ম দিয়া মহিলাৰ কাৰণে তেওঁ দুখ দায়ক।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ন্যায় কৰা জনক শাস্তি দিয়া অনুচিত;<br> <span class="br-ind"><br><span class="indent">&nbsp;</span></span>আৰু সাধুলোকক তেওঁৰ সৰলতাৰ বাবে প্ৰহাৰ কৰা ভাল নহয়।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>জ্ঞানী লোকে ক’ম কথা কয়;<br> <span class="br-ind"><br><span class="indent">&nbsp;</span></span>আৰু ধীৰ মনৰ লোক বিবেচক।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>এনেকি অজ্ঞানী লোকে নিমাতে থাকিলে জ্ঞানী বুলি ভবা যায়;<br> <span class="br-ind"><br><span class="indent">&nbsp;</span></span>তেওঁ যেতিয়া মুখ বন্ধ কৰি ৰাখে, তেতিয়া তেওঁ বুধিয়ক বুলি গণিত হয়।<br></div>
</div>
<!-- PARSED ABOVE; EDITING MAY BREAK PARSER -->
</body></html>