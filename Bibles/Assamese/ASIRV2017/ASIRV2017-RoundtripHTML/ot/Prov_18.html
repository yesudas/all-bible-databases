<html><head>
<meta http-equiv="Content-Type" content="text/html;charset=utf-8" />
<title>Prov 18 &ndash; প্রবচন &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 18);">
<div id="navbar"><a href="../index.html">অসমীয়া বাইবেল</a> &ndash; <b>প্রবচন</b> &ndash; <a href="Prov_1.html">1</a> ... <a href="Prov_16.html">16</a> <a href="Prov_17.html">17</a> <b>18</b> <a href="Prov_19.html">19</a> <a href="Prov_20.html">20</a> ... <a href="Prov_31.html">31</a> </div><hr>
<h1>Prov 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>যি জনে নিজকে পৃথকে ৰাখে, তেওঁ কেৱল নিজৰ আকাঙ্ক্ষা সিদ্ধিৰ চেষ্টা কৰে,<br> <span class="br-ind"><br><span class="indent">&nbsp;</span></span>আৰু সকলো সুপৰামৰ্শৰ বিৰুদ্ধে যুঁজ কৰে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>অজ্ঞানী লোকে বিবেচনাত সন্তোষ নাপায়,<br> <span class="br-ind"><br><span class="indent">&nbsp;</span></span>কিন্তু কেৱল নিজৰ হৃদয়ত থকা কথা প্ৰকাশ কৰে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যেতিয়া দুষ্ট লোক আহে, তেওঁৰ লগত অপমানো আহে;<br> <span class="br-ind"><br><span class="indent">&nbsp;</span></span>আৰু অপমানৰ লগত নিন্দাও আহে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>মানুহৰ মুখৰ কথা গভীৰ জলৰ দৰে;<br> <span class="br-ind"><br><span class="indent">&nbsp;</span></span>প্ৰজ্ঞাৰ ভুমুক বৈ থকা জুৰিৰ নিচিনা।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>দুষ্ট লোকলৈ পক্ষপাত হোৱা ভাল নহয়,<br> <span class="br-ind"><br><span class="indent">&nbsp;</span></span>আৰু ন্যায় কৰা সকলৰ বিচাৰ অগ্রাহ্য কৰা ভাল নহয়।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>অজ্ঞানী লোকৰ ওঁঠে তেওঁৰ লগত বিবাদ আনে,<br> <span class="br-ind"><br><span class="indent">&nbsp;</span></span>আৰু তেওঁৰ মুখৰ কথাই তেওঁক মাৰ খোৱাই।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>অজ্ঞানী লোকৰ মুখে তেওঁৰ ধ্বংস আনে,<br> <span class="br-ind"><br><span class="indent">&nbsp;</span></span>আৰু তেওঁৰ ওঁঠে তেওঁক ফান্দত পেলাই।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>পৰচৰ্চ্চাকাৰীৰ কথা সুস্বাদু আহাৰৰ দৰে;<br> <span class="br-ind"><br><span class="indent">&nbsp;</span></span>সেয়ে শৰীৰৰ ভিতৰৰ অংশলৈকে সোমায় যায়।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আৰু যি জনে নিজৰ কাৰ্যত অৱহেলা কৰে,<br> <span class="br-ind"><br><span class="indent">&nbsp;</span></span>তেওঁ ধ্বংসকাৰীৰ ভায়েকৰ দৰে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যিহোৱাৰ নাম দৃঢ় দুৰ্গ স্বৰূপ;<br> <span class="br-ind"><br><span class="indent">&nbsp;</span></span>সৎ কাৰ্য কৰা লোকে পলাই গৈ সেই দুৰ্গত ৰক্ষা পায়।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ধনৱানৰ ধন-সম্পত্তিয়েই তেওঁৰ দৃঢ় নগৰ;<br> <span class="br-ind"><br><span class="indent">&nbsp;</span></span>আৰু তেওঁৰ কল্পনাত সেইবোৰ ওখ দেৱালৰ দৰে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>পতনৰ পূৰ্বে মানুহৰ হৃদয় অহঙ্কাৰী হয়,<br> <span class="br-ind"><br><span class="indent">&nbsp;</span></span>কিন্তু নম্ৰতা সন্মানৰ আগে আহে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যি জনে নুশুনাৰ পূৰ্বেই উত্তৰ দিয়ে,<br> <span class="br-ind"><br><span class="indent">&nbsp;</span></span>সেয়ে তেওঁৰ অজ্ঞানতা আৰু অপমান।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মানুহৰ আত্মাই অসুস্থতাতো জীয়াই ৰাখিব;<br> <span class="br-ind"><br><span class="indent">&nbsp;</span></span>কিন্তু ভগ্ন আত্মাক কোনে সহিব পাৰে?<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>বুধিয়কৰ হৃদয়ে জ্ঞান অৰ্জন কৰে,<br> <span class="br-ind"><br><span class="indent">&nbsp;</span></span>আৰু জ্ঞানী লোকে শুনাৰ দ্বাৰাই জ্ঞান বিচাৰি পায়।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মানুহৰ উপহাৰে হয়তো পথ মুকলি কৰিব পাৰে,<br> <span class="br-ind"><br><span class="indent">&nbsp;</span></span>আৰু গণ্যমান্য লোকৰ আগলৈ তেওঁক লৈ যায়।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যেতিয়ালৈকে বিপক্ষ জন আহি তেওঁক প্রশ্ন নকৰে;<br> <span class="br-ind"><br><span class="indent">&nbsp;</span></span>তেতিয়ালৈকে গোচৰত প্ৰথমে উপস্থিত হোৱা জন নিৰ্দোষী যেন বোধ হয়;<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>চিঠি-খেলে বিবাদ সমাপ্ত কৰে,<br> <span class="br-ind"><br><span class="indent">&nbsp;</span></span>আৰু পৰাক্রমী বিপক্ষ সকলক পৃথকে ৰাখে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>দৃঢ় নগৰ জয় কৰাতকৈ ক্ষুব্ধ ভায়েকক জয় কৰা টান;<br> <span class="br-ind"><br><span class="indent">&nbsp;</span></span>আৰু বিবাদ দূৰ্গত লগোৱা মাৰিৰ দৰে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>নিজৰ মুখৰ ফলেৰে পেট পৰিপূৰ্ণ হয়;<br> <span class="br-ind"><br><span class="indent">&nbsp;</span></span>আৰু তেওঁৰ ওঁঠৰ শস্যেৰে তেওঁ সন্তুষ্ট হয়।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>জিভাৰ শক্তিত মৃত্যু আৰু জীৱন থাকে;<br> <span class="br-ind"><br><span class="indent">&nbsp;</span></span>আৰু যিসকলে তাক ভাল পায়, তেওঁলোকে তাৰ ফল ভোগ কৰিব।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যি জনে ভাৰ্যা পায়, তেওঁ পৰম বস্তু পায়,<br> <span class="br-ind"><br><span class="indent">&nbsp;</span></span>আৰু যিহোৱাৰ পৰা অনুগ্ৰহ লাভ কৰে।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>দৰিদ্ৰ লোকে কৃপাৰ বাবে বিনয় কৰে;<br> <span class="br-ind"><br><span class="indent">&nbsp;</span></span>কিন্তু ধনৱান লোকে কঠুৱা উত্তৰ দিয়ে।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যি জনে অনেক লোকৰ সৈতে বন্ধুত্ব কৰে, তেওঁ নিজৰ সৰ্ব্বনাশলৈহে তাকে কৰে;<br> <span class="br-ind"><br><span class="indent">&nbsp;</span></span>কিন্তু এনে বন্ধু থাকে যি ভায়েকতকৈ আপোন হয়।<br></div>
</div>
<!-- PARSED ABOVE; EDITING MAY BREAK PARSER -->
</body></html>