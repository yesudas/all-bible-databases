<html><head>
<meta http-equiv="Content-Type" content="text/html;charset=utf-8" />
<title>Prov 19 &ndash; প্রবচন &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 19);">
<div id="navbar"><a href="../index.html">অসমীয়া বাইবেল</a> &ndash; <b>প্রবচন</b> &ndash; <a href="Prov_1.html">1</a> ... <a href="Prov_17.html">17</a> <a href="Prov_18.html">18</a> <b>19</b> <a href="Prov_20.html">20</a> <a href="Prov_21.html">21</a> ... <a href="Prov_31.html">31</a> </div><hr>
<h1>Prov 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>নিজৰ সিদ্ধতাত চলা দৰিদ্ৰ লোক,<br> <span class="br-ind"><br><span class="indent">&nbsp;</span></span>কোনো এজন কথাত বিপথগামী আৰু অজ্ঞানী লোকতকৈ ভাল।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>জ্ঞানৰ অবিহনে অভিপ্রায় থকা ভাল নহয়;<br> <span class="br-ind"><br><span class="indent">&nbsp;</span></span>আৰু যি জনে বেগেৰে যায়, তেওঁ পথ হেৰুৱাই।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মানুহৰ অজ্ঞানতাই তেওঁৰ জীৱন ধ্বংস কৰে;<br> <span class="br-ind"><br><span class="indent">&nbsp;</span></span>আৰু তেওঁৰ হৃদয় যিহোৱাৰ বিৰুদ্ধে ক্রোধাম্বিত হয়।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ধন-সম্পত্তিয়ে অনেক বন্ধু একত্রিত কৰে;<br> <span class="br-ind"><br><span class="indent">&nbsp;</span></span>কিন্তু দৰিদ্ৰ লোক নিজৰ বন্ধুসকলৰ পৰা বিছিন্ন হয়।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মিছা সাক্ষী দিয়া জনে দণ্ড নোপোৱাকৈ নাথাকিব;<br> <span class="br-ind"><br><span class="indent">&nbsp;</span></span>আৰু যি জনে মিছা কথা কয় তেৱোঁ অব্যাহতি নাপায়।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>অনেক লোকে অনুগ্ৰহ পাবলৈ দয়ালু লোকৰ আগত নিবেদন কৰে,<br> <span class="br-ind"><br><span class="indent">&nbsp;</span></span>আৰু যি জনে উপহাৰ দিয়ে, তেওঁৰ সকলো বন্ধু হয়।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যদি দৰিদ্ৰ লোকৰ ভায়েক সকলে তেওঁক ঘিণ কৰে;<br> <span class="br-ind"><br><span class="indent">&nbsp;</span></span>তেনেহলে তাতকৈ কিমান অধিক পৰিমাণে তেওঁৰ বন্ধুসকল তেওঁৰ পৰা আঁতৰি যাব!<br> <span class="br-ind"><br><span class="indent">&nbsp;</span></span>তেওঁ তেওঁলোকক আহ্বান কৰে, কিন্তু তেওঁলোক আতৰি যায়।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যিজনে জ্ঞান লাভ কৰে, তেওঁ নিজৰ প্ৰাণক প্ৰেম কৰে,<br> <span class="br-ind"><br><span class="indent">&nbsp;</span></span>যিজনে বিবেচনা শক্তি ৰাখে, তেওঁ যি ভাল তাক বিচাৰি পায়।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মিছা সাক্ষী দিয়া জনে দণ্ড নোপোৱাকৈ নাথাকিব;<br> <span class="br-ind"><br><span class="indent">&nbsp;</span></span>কিন্তু মিছা কথা কোৱা জন বিনষ্ট হ’ব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>অজ্ঞানী লোকে বিলাসীতা জীৱন যাপন কৰা অনুপযুক্ত;<br> <span class="br-ind"><br><span class="indent">&nbsp;</span></span>তেনেহলে ৰাজকুমাৰৰ ওপৰত দাসে শাসন কৰা তাতকৈ কিমান অধিক পৰিমাণে অনুপযুক্ত!<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>মানুহৰ বিবেচনাই তেওঁক ক্ৰোধত ধীৰ কৰে,<br> <span class="br-ind"><br><span class="indent">&nbsp;</span></span>আৰু অপৰাধ অৱমাননা কৰা তেওঁৰ গৌৰৱ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ৰজাৰ ক্ৰোধ ডেকা সিংহৰ গৰ্জ্জনৰ দৰে;<br> <span class="br-ind"><br><span class="indent">&nbsp;</span></span>কিন্তু তেওঁৰ অনুগ্ৰহ ঘাঁহৰ ওপৰত পৰা নিয়ৰৰ দৰে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>মুর্খ পুত্ৰই পিতৃলৈ ধ্বংস আনে,<br> <span class="br-ind"><br><span class="indent">&nbsp;</span></span>আৰু কন্দল কৰা মহিলা টোপ-টোপকৈ পৰি থকা পানীৰ দৰে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ঘৰ আৰু ধন-সম্পত্তি পিতৃসকলৰ পৰা পোৱা উত্তৰাধিকাৰ;<br> <span class="br-ind"><br><span class="indent">&nbsp;</span></span>কিন্তু জ্ঞানৱতী ভাৰ্যা যিহোৱাৰ পৰা পোৱা যায়।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>এলাহে মানুহক দুৰ্ঘোৰ নিদ্রাত পেলায়,<br> <span class="br-ind"><br><span class="indent">&nbsp;</span></span>কিন্তু যিজনে কাম কৰিবলৈ ইচ্ছা নকৰে, তেওঁ ভোকত থাকিব।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যি জনে আজ্ঞা পালন কৰে, তেওঁ নিজৰ প্ৰাণ ৰক্ষা কৰে;<br> <span class="br-ind"><br><span class="indent">&nbsp;</span></span>কিন্তু যি জনে নিজৰ পথৰ বিষয়ে চিন্তা নকৰে, তেওঁৰ মৃত্যু হ’ব।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যি জনে দৰিদ্ৰক দয়া কৰে, তেওঁ যিহোৱাক ঋণ দিয়ে;<br> <span class="br-ind"><br><span class="indent">&nbsp;</span></span>আৰু তেওঁ কৰা কাৰ্যৰ বিনিময়, তেওঁ তেওঁক পৰিশোধ কৰিব।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আশা থাকোতে নিজৰ সন্তানক নিয়মানুবৰ্তিতা শিকোৱা;<br> <span class="br-ind"><br><span class="indent">&nbsp;</span></span>আৰু সন্তানক মাৰি পেলোৱাৰ কথা হৃদয়ত নাভাবিবা।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>অতি ক্ৰোধী মানুহে দণ্ড পোৱা উচিত;<br> <span class="br-ind"><br><span class="indent">&nbsp;</span></span>যদি তুমি তেওঁক মুক্ত কৰা, তেনেহলে তুমি দ্বিতীয় বাৰৰ বাবেও কৰিব লাগিব।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি জীৱনৰ শেষ বয়সত জ্ঞানী হ’বলৈ<br> <span class="br-ind"><br><span class="indent">&nbsp;</span></span>পৰামৰ্শ শুনা, আৰু নিৰ্দেশ গ্ৰহণ কৰা।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>মানুহৰ হৃদয়ত বহুতো আঁচনি থাকে;<br> <span class="br-ind"><br><span class="indent">&nbsp;</span></span>কিন্তু যিহোৱাৰ অভিপ্রায় থিৰে থাকিব।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আনুগত্য মানুহৰ ইচ্ছাৰে হয়,<br> <span class="br-ind"><br><span class="indent">&nbsp;</span></span>আৰু মিছলীয়াতকৈ দৰিদ্ৰ লোক ভাল।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যিহোৱাক তেওঁৰ পাবলগীয়া সন্মান দিয়া,<br> <span class="br-ind"><br><span class="indent">&nbsp;</span></span>আৰু সেয়ে তোমাৰ জীৱনদায়ক হ’ব,<br> <span class="br-ind"><br><span class="indent">&nbsp;</span></span>আৰু যি জনৰ সেয়া আছে, তেওঁ তৃপ্ত হৈ থাকিব;<br> <span class="br-ind"><br><span class="indent">&nbsp;</span></span>আৰু তেওঁ অনিষ্টৰ দ্বাৰাই পীড়িত নহ’ব।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>এলেহুৱাই পাত্ৰৰ আহাৰত হাত সুমুৱাই,<br> <span class="br-ind"><br><span class="indent">&nbsp;</span></span>এনেকি পুনৰায় মুখলৈ ঘুৰাই নিব নোৱাৰিব।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>নিন্দকক প্ৰহাৰ কৰা, তাতে অশিক্ষিত দূৰদর্শী হ’ব;<br> <span class="br-ind"><br><span class="indent">&nbsp;</span></span>আৰু সুবিবেচকক অনুযোগ কৰা, তাতে তেওঁ জ্ঞান লাভ কৰিব।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যি পুত্ৰই পিতৃক লুট কৰে, আৰু মাতৃক খেদি দিয়ে,<br> <span class="br-ind"><br><span class="indent">&nbsp;</span></span>তেওঁ এনে পুত্র যি জনে লাজ আৰু অপমান আনে।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>হে মোৰ পুত্র, যদি তুমি উপদেশ শুনিবলৈ এৰি দিয়া,<br> <span class="br-ind"><br><span class="indent">&nbsp;</span></span>তুমি জ্ঞানৰ বাক্যৰ পৰা ভ্রান্ত হবা।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>দুৰ্নীতিগ্রস্ত সাক্ষীয়ে ন্যায় বিচাৰৰ নিন্দা কৰে,<br> <span class="br-ind"><br><span class="indent">&nbsp;</span></span>আৰু দুষ্টসকলৰ মুখে অপৰাধ গ্ৰাস কৰে।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>নিন্দকসকলৰ বাবে দণ্ড যুগুত আছে,<br> <span class="br-ind"><br><span class="indent">&nbsp;</span></span>আৰু অজ্ঞানী সকলৰ পিঠিৰ বাবে সাঁচ বহা কোব যুগুত আছে।<br></div>
</div>
<!-- PARSED ABOVE; EDITING MAY BREAK PARSER -->
</body></html>