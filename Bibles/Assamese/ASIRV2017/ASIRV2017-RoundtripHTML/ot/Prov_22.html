<html><head>
<meta http-equiv="Content-Type" content="text/html;charset=utf-8" />
<title>Prov 22 &ndash; প্রবচন &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 22);">
<div id="navbar"><a href="../index.html">অসমীয়া বাইবেল</a> &ndash; <b>প্রবচন</b> &ndash; <a href="Prov_1.html">1</a> ... <a href="Prov_20.html">20</a> <a href="Prov_21.html">21</a> <b>22</b> <a href="Prov_23.html">23</a> <a href="Prov_24.html">24</a> ... <a href="Prov_31.html">31</a> </div><hr>
<h1>Prov 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>প্ৰচুৰ ধনতকৈয়ো সুনাম মনোনীত কৰা,<br> <span class="br-ind"><br><span class="indent">&nbsp;</span></span>সোণ আৰু ৰূপতকৈ অনুগ্রহ উত্তম।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ধনী আৰু দৰিদ্ৰ লোক উভয়ৰে মাজত কোনো পাৰ্থক্য নাই,<br> <span class="br-ind"><br><span class="indent">&nbsp;</span></span>তেওঁলোকৰ সকলোৰে সৃষ্টিকৰ্ত্তা যিহোৱা হয়।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>দূৰদৰ্শী লোকে বিপদ দেখা পায়, আৰু নিজকে লুকুৱাই ৰাখে;<br> <span class="br-ind"><br><span class="indent">&nbsp;</span></span>কিন্তু অশিক্ষিত লোক আগুৱাই যায়, আৰু তেওঁলোকে ইয়াৰ বাবে কষ্ট পায়।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যিহোৱালৈ ৰখা ভয় নম্ৰতা, সম্পত্তি,<br> <span class="br-ind"><br><span class="indent">&nbsp;</span></span>আৰু জীৱনলৈ সন্মান আনে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কুটিল লোকৰ পথত কাঁইট আৰু প্রৱঞ্চনাৰ ফান্দ থাকে;<br> <span class="br-ind"><br><span class="indent">&nbsp;</span></span>যিজনে নিজৰ আত্মা ৰক্ষা কৰে, তেওঁ সেইবোৰৰ পৰা দূৰত থাকে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সন্তানক তাৰ চলিবলগীয়া পথ অনুসাৰে শিক্ষা দিয়া,<br> <span class="br-ind"><br><span class="indent">&nbsp;</span></span>তাতে তেওঁ প্রাপ্ত বয়স্ক হ’লেও তেওঁ তাৰ পৰা ঘূৰি নাহিব।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ধনী লোকে দৰিদ্ৰ লোকৰ ওপৰত শাসন কৰে,<br> <span class="br-ind"><br><span class="indent">&nbsp;</span></span>আৰু যিজনে ধাৰ লয়, তেওঁ ধাৰ দিয়া জনৰ দাস হয়।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যি জনে দুষ্টতাৰ গুটি সিচেঁ, তেওঁ সমস্যাৰ শস্য দাব;<br> <span class="br-ind"><br><span class="indent">&nbsp;</span></span>আৰু তেওঁৰ ক্ৰোধৰ লাঠি ব্যৱহাৰ কৰা নহ’ব।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>উদাৰ দৃষ্টিৰ লোক আশীৰ্ব্বাদপ্রাপ্ত হ’ব,<br> <span class="br-ind"><br><span class="indent">&nbsp;</span></span>কাৰণ তেওঁ দৰিদ্ৰৰ সৈতে নিজৰ আহাৰ ভাগ কৰে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>নিন্দকক উলিয়াই পঠোৱা, তেতিয়া তাত আৰু বিবাদ নহ’ব,<br> <span class="br-ind"><br><span class="indent">&nbsp;</span></span>এনে কি বিৰোধ আৰু অপমানো নহ’ব।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যিজনে শুদ্ধ হৃদয় ভাল পায়,<br> <span class="br-ind"><br><span class="indent">&nbsp;</span></span>আৰু যাৰ কথা অমায়িক,<br> <span class="br-ind"><br><span class="indent">&nbsp;</span></span>তেওঁৰ বন্ধুৰ বাবে তেওঁৰ এজন ৰজা হ’ব।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যিহোৱাৰ চকুৱে জ্ঞানৰ ওপৰত দৃষ্টি ৰাখে;<br> <span class="br-ind"><br><span class="indent">&nbsp;</span></span>কিন্তু তেওঁ বিশ্বাসঘাতকৰ কথা উৎখাত কৰে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>এলেহুৱাই কয়, “বাটত এটা সিংহ আছে!<br> <span class="br-ind"><br><span class="indent">&nbsp;</span></span>মুকলি ঠাইত মোক বধ কৰিব।”<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ব্যভিচাৰিণীৰ মুখ দ’ গাঁতৰ দৰে;<br> <span class="br-ind"><br><span class="indent">&nbsp;</span></span>যি কোনোৱে সেই গাঁতত পৰিব তেওঁৰ বিৰুদ্ধে যিহোৱাৰ ক্রোধ প্রজ্বলিত হ’ব।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সন্তানৰ হৃদয়ত মূৰ্খতা আৱদ্ধ হৈ থাকে;<br> <span class="br-ind"><br><span class="indent">&nbsp;</span></span>কিন্তু চেকনীৰ অনুশাসনে তাক তাৰ পৰা দূৰ কৰে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>নিজৰ ধন বৃদ্ধি কৰিবলৈ দৰিদ্ৰ লোকক উপদ্ৰৱ কৰা জন,<br> <span class="br-ind"><br><span class="indent">&nbsp;</span></span>বা ধনী লোকক দান দিয়া জন, দৰিদ্ৰ হ’ব।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>জ্ঞানী লোকৰ কথা শুনা; আৰু মনোযোগ দিয়া;<br> <span class="br-ind"><br><span class="indent">&nbsp;</span></span>আৰু মোৰ জ্ঞানৰ কথাত তোমাৰ হৃদয় মনোনিবেশ কৰা।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কাৰণ তুমি যদি সেইবোৰক তোমাৰ অন্তৰত ৰাখা, আৰু যদি সেই সকলোবোৰ তোমাৰ ওঁঠত থাকে,<br> <span class="br-ind"><br><span class="indent">&nbsp;</span></span>তেনেহ’লে সেয়ে তোমাৰ বাবে সুখজনক হ’ব।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সেয়ে তোমাৰ বিশ্বাস যাতে যিহোৱাত হ’ব পাৰে,<br> <span class="br-ind"><br><span class="indent">&nbsp;</span></span>মই আজি সেইবোৰ তোমাক শিকালো, এনে কি কেৱল তোমাকেই এই সকলো শিকালোঁ।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>পৰামৰ্শ আৰু জ্ঞানৰ বিষয়ে<br> <span class="br-ind"><br><span class="indent">&nbsp;</span></span>মই তোমাৰ বাবে ত্রিশটা নীতিবচন লিখা নাই নে?<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তোমাক বিশ্বাসযোগ্য বাক্যৰ সত্যতাক শিকালোঁ,<br> <span class="br-ind"><br><span class="indent">&nbsp;</span></span>যাতে তোমাক পঠোৱা সকলক তুমি বিশ্বাসযোগ্য উত্তৰ দিব পাৰা।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>দৰিদ্ৰ লোকৰ বস্তু কাঢ়ি নলবা, কিয়নো তেওঁ দৰিদ্র;<br> <span class="br-ind"><br><span class="indent">&nbsp;</span></span>বা দুৱাৰত থকা অভাবি লোকক দমন নকৰিবা।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কিয়নো যিহোৱাই তেওঁলোকৰ অভিযোগৰ প্ৰতিবাদ কৰিব,<br> <span class="br-ind"><br><span class="indent">&nbsp;</span></span>আৰু যি সকলে তেওঁলোকৰ বস্তু কাঢ়ি লয়, তেওঁ তেওঁলোকৰ জীৱন কাঢ়ি ল’ব।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যিজনে ক্রোধেৰে শাসন কৰে, তেওঁৰ সৈতে বন্ধুত্ব নকৰিবা,<br> <span class="br-ind"><br><span class="indent">&nbsp;</span></span>আৰু ক্ৰোধী লোকৰ সৈতে তুমি যোৱা উচিত নহয়;<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>নহ’লে তুমি তেওঁৰ আচৰণ শিকিবা,<br> <span class="br-ind"><br><span class="indent">&nbsp;</span></span>আৰু তুমি নিজকে নিজে ফান্দত পেলাবা।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ধনৰ বিষয়ে অঙ্গীকাৰ কৰা জনৰ দৰে নহবা,<br> <span class="br-ind"><br><span class="indent">&nbsp;</span></span>আৰু তুমি অন্য লোকৰ ধাৰৰ বাবে জামিনদাৰ হোৱা উচিত নহয়।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যদি ধাৰ শুজিবলৈ তোমাৰ উপায় নাথাকে,<br> <span class="br-ind"><br><span class="indent">&nbsp;</span></span>তেনেহ’লে তোমাৰ শুৱাপাটি তোমাৰ পৰা তেওঁ লৈ যোৱাত কিহে বাধা দিব পাৰিব?<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তোমাৰ পিতৃয়ে স্থাপন কৰা,<br> <span class="br-ind"><br><span class="indent">&nbsp;</span></span>পূৰ্ব্বৰ সীমাৰ শিল নুগুচাবা।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>নিজৰ কামত নিপুন থকা লোকক তুমি দেখিছা নে? তেওঁ ৰজাৰ আগত থিয় হ’ব,<br> <span class="br-ind"><br><span class="indent">&nbsp;</span></span>তেওঁ সৰ্ব্বসাধাৰণ লোকৰ আগত থিয় নহ’ব।<br></div>
</div>
<!-- PARSED ABOVE; EDITING MAY BREAK PARSER -->
</body></html>