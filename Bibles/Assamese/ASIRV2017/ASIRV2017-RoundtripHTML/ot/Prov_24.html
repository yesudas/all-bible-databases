<html><head>
<meta http-equiv="Content-Type" content="text/html;charset=utf-8" />
<title>Prov 24 &ndash; প্রবচন &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 24);">
<div id="navbar"><a href="../index.html">অসমীয়া বাইবেল</a> &ndash; <b>প্রবচন</b> &ndash; <a href="Prov_1.html">1</a> ... <a href="Prov_22.html">22</a> <a href="Prov_23.html">23</a> <b>24</b> <a href="Prov_25.html">25</a> <a href="Prov_26.html">26</a> ... <a href="Prov_31.html">31</a> </div><hr>
<h1>Prov 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>দুষ্ট লোকক ঈৰ্ষা নকৰিবা,<br> <span class="br-ind"><br><span class="indent">&nbsp;</span></span>নাইবা তেওঁলোকৰ লগত থাকিবলৈ ইচ্ছা নকৰিবা;<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কাৰণ তেওঁলোকৰ হৃদয়ে অত্যাচাৰৰ চক্রান্ত কৰে,<br> <span class="br-ind"><br><span class="indent">&nbsp;</span></span>আৰু তেওঁলোকৰ ওঁঠে সমস্যাৰ কথা কয়।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>প্ৰজ্ঞাৰ দ্বাৰাই ঘৰ নিৰ্মাণ হয়,<br> <span class="br-ind"><br><span class="indent">&nbsp;</span></span>আৰু বিবেচনাৰ দ্বাৰাই ঘৰ সংস্থাপন হয়।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>জ্ঞানৰ দ্বাৰাই কোঠালিবোৰ পৰিপূৰ্ণ হয়,<br> <span class="br-ind"><br><span class="indent">&nbsp;</span></span>লগতে সকলো বহুমুল্য আৰু আনন্দদায়ক বস্তুৰে পৰিপূৰ্ণ হয়।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সাহসী লোক বলৱান হয়,<br> <span class="br-ind"><br><span class="indent">&nbsp;</span></span>কিন্তু বলৱান লোকতকৈ জ্ঞানী লোক ভাল।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সুপৰামৰ্শৰ দ্বাৰাই তুমি তোমাৰ যুদ্ধ আৰম্ভ কৰিব পাৰা,<br> <span class="br-ind"><br><span class="indent">&nbsp;</span></span>আৰু বহুতো উপদেষ্টাৰ সৈতে জয় লাভ হয়।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>অজ্ঞানী লোকৰ বাবে প্ৰজ্ঞা অতি উচ্চ বিষয়;<br> <span class="br-ind"><br><span class="indent">&nbsp;</span></span>আৰু দুৱাৰত তেওঁ কথা কয়।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাত আমাৰ এজন দুষ্ট কাৰ্য কল্পনা কৰা লোক আছে,<br> <span class="br-ind"><br><span class="indent">&nbsp;</span></span>লোকসকলে তেওঁক পৰিকল্পনাৰ পৰিচালক বুলি কয়।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>জ্ঞানহীন আঁচনি পাপ,<br> <span class="br-ind"><br><span class="indent">&nbsp;</span></span>আৰু নিন্দক লোকক মানুহে ঘৃণা কৰে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সমস্যাৰ দিনত যদি তোমাৰ ভীৰুতা দেখুওৱা,<br> <span class="br-ind"><br><span class="indent">&nbsp;</span></span>তেনেহ’লে তুমি নিশকতীয়া(বা ক্ষুদ্র শক্তিৰ গৰাকী)।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>মৃত্যুলৈ লৈ যোৱা লোকসকলক ৰক্ষা কৰা,<br> <span class="br-ind"><br><span class="indent">&nbsp;</span></span>আৰু বধ কৰিবলৈ নিওতে যিসকল হতভম্ব হয় তেওঁলোকক তুমি যদি পাৰা ঘূৰাই আনা।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি যদি কোৱা, “আমি এই বিষয়ে একো নাজানো।”<br> <span class="br-ind"><br><span class="indent">&nbsp;</span></span>তুমি কি কৈছা? সেই বিষয়ে যি জনাই হৃদয় পৰীক্ষা কৰে, তেওঁ জানো নুবুজে?<br> <span class="br-ind"><br><span class="indent">&nbsp;</span></span>আৰু যিজনাই তোমাৰ জীৱন ৰক্ষা কৰে, তেওঁ জানো এই বিষয়ে নাজানে?<br> <span class="br-ind"><br><span class="indent">&nbsp;</span></span>ঈশ্বৰে মানুহক কৰ্ম অনুসাৰে জানো ফল নিদিয়ে?<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে মোৰ পুত্র, মৌ খোৱা, কাৰণ ই ভাল,<br> <span class="br-ind"><br><span class="indent">&nbsp;</span></span>আৰু মৌচাকৰ পৰা নিগৰি অহা মৌ তোমাৰ জিভাৰ বাবে সুস্বাদু।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তেনেকৈ প্ৰজ্ঞা তোমাৰ আত্মাৰ বাবে<br> <span class="br-ind"><br><span class="indent">&nbsp;</span></span>তুমি যদি তাক বিচাৰি পোৱা, তেনেহ’লে তাত তোমাৰ ভবিষ্যত আছে,<br> <span class="br-ind"><br><span class="indent">&nbsp;</span></span>আৰু তোমাৰ আশা খণ্ডন কৰা নহব।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ন্যায় কাৰ্য কৰাসকলৰ ঘৰ যিজনে আক্রমণ কৰে,<br> <span class="br-ind"><br><span class="indent">&nbsp;</span></span>তেনে দুষ্ট মানুহৰ দৰে তুমি মিছা কথা নকবা,<br> <span class="br-ind"><br><span class="indent">&nbsp;</span></span>তেওঁলোকৰ ঘৰ ধ্বংস নকৰিবা।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কাৰণ যিসকলে ন্যায় কাৰ্য কৰে, তেওঁলোক সাতবাৰ পৰিলেও,<br> <span class="br-ind"><br><span class="indent">&nbsp;</span></span>তেওঁ পুনৰ উঠিব।<br> <span class="br-ind"><br><span class="indent">&nbsp;</span></span>কিন্তু দুষ্ট লোক দুৰ্যোগত পৰি বিনষ্ট হয়।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যেতিয়া তোমাৰ শত্ৰুৰ পতন হয়, তেতিয়া আনন্দ নকৰিবা,<br> <span class="br-ind"><br><span class="indent">&nbsp;</span></span>আৰু যেতিয়া তেওঁ উজুতি খায়, তেতিয়া তোমাৰ মনক উল্লাসিত হ’বলৈ নিদিবা।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কিয়নো যিহোৱাই চাব আৰু অগ্রাহ্য কৰিব,<br> <span class="br-ind"><br><span class="indent">&nbsp;</span></span>আৰু তেওঁৰ পৰা তেওঁৰ ক্ৰোধ দূৰ কৰিব।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কুকৰ্ম কৰা সকলৰ বাবে উদ্বিগ্ন নহবা,<br> <span class="br-ind"><br><span class="indent">&nbsp;</span></span>আৰু দুষ্ট লোকক ঈৰ্ষা নকৰিবা,<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>কাৰণ দুষ্ট লোকৰ কোনো ভবিষ্যত নাই,<br> <span class="br-ind"><br><span class="indent">&nbsp;</span></span>আৰু দুষ্ট লোকৰ প্ৰদীপ নুমাই যাব।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>হে মোৰ পুত্র, যিহোৱালৈ ভয় কৰা, আৰু ৰজাক ভয় কৰা।<br> <span class="br-ind"><br><span class="indent">&nbsp;</span></span>তেওঁলোকৰ বিৰুদ্ধে বিদ্রোহ কৰা সকলৰ সৈতে সহযোগ নকৰিবা।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কাৰণ হঠাতে তেওঁলোকলৈ বিপৰ্যয় আহিব,<br> <span class="br-ind"><br><span class="indent">&nbsp;</span></span>তেওঁলোক দুয়োৰে পৰা বিনাশ কিমান পৰিমানে হ’ব কোনে জানে?<br></div>
<div class="v" id="v23"><span class="vn">23</span> <span class="br-p"><br><br></span>এই সকলো জ্ঞানী লোকৰ বচন। <span class="br-p"><br><br></span><span class="br-ind"><br><span class="indent">&nbsp;</span></span>বিচাৰত পক্ষপাত কৰা উচিত নহয়।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যি জনে দোষীজনক কয়, “তুমি নিৰ্দোষী হোৱা,”<br> <span class="br-ind"><br><span class="indent">&nbsp;</span></span>তেওঁক মানুহে শাও দিব, আৰু দেশবাসীয়ে ঘিণ কৰিব।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>কিন্তু যিসকলে দুষ্টলোকক নিন্দা কৰে, তেওঁলোক আনন্দিত হ’ব,<br> <span class="br-ind"><br><span class="indent">&nbsp;</span></span>আৰু তেওঁলোকলৈ ওপৰত উত্তম আশীৰ্ব্বাদ আহে।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যিজনে সত্যতাত উত্তৰ দিয়ে,<br> <span class="br-ind"><br><span class="indent">&nbsp;</span></span>তেওঁ ওঁঠক চুমা খায়।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তোমাৰ বাহিৰৰ কাম প্রস্তুত কৰা,<br> <span class="br-ind"><br><span class="indent">&nbsp;</span></span>আৰু নিজৰ বাবে মুকলি ঠাইত সকলো বস্তু যুগুত কৰা,<br> <span class="br-ind"><br><span class="indent">&nbsp;</span></span>আৰু তাৰ পাছতহে তোমাৰ গৃহ নিৰ্মাণ কৰা।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>কাৰণ নোহোৱাকৈ তোমাৰ চুবুৰীয়াৰ অহিতে সাক্ষী নহবা;<br> <span class="br-ind"><br><span class="indent">&nbsp;</span></span>আৰু তোমাৰ মুখেৰে প্ৰতাৰণা নকৰিবা।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>এইদৰে নকবা, “তেওঁ মোলৈ যিদৰে কৰিলে, মইয়ো তালৈ সেইদৰেই কৰিম;<br> <span class="br-ind"><br><span class="indent">&nbsp;</span></span>তেওঁ যি কৰিলে তাৰ প্রতিফল মই তেওঁক দিম।”<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>মই এলেহুৱা মানুহৰ পথাৰৰ মাজেৰে গৈছিলোঁ,<br> <span class="br-ind"><br><span class="indent">&nbsp;</span></span>জ্ঞানশূন্য মানুহৰ দ্ৰাক্ষাবাৰীৰ ওচৰেদি গৈছিলো।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>চাৰিওফালে কাঁইটীয়া বন গজিছিল,<br> <span class="br-ind"><br><span class="indent">&nbsp;</span></span>গোটেই পথাৰ কাঁইটে ঢাকি ধৰিছিল,<br> <span class="br-ind"><br><span class="indent">&nbsp;</span></span>আৰু সীমাত থকা শিলৰ বেৰা ভাঙি গৈছিল।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তাৰ পাছত মই চাই বিবেচনা কৰিলোঁ;<br> <span class="br-ind"><br><span class="indent">&nbsp;</span></span>আৰু চালো আৰু শিক্ষা পালোঁ।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>“অলপ টোপনি, আৰু অলপ টোপনি,<br> <span class="br-ind"><br><span class="indent">&nbsp;</span></span>জীৰণি লবলৈ হাত সাৱটি থাকিলে,<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>দৰিদ্ৰতা ডকাইতৰ দৰে তোমালৈ আহিব,<br> <span class="br-ind"><br><span class="indent">&nbsp;</span></span>আৰু তোমাৰ প্রয়োজনীয়তা সুসজ্জিত যুদ্ধাৰুৰ দৰে আহিব।<br></div>
</div>
<!-- PARSED ABOVE; EDITING MAY BREAK PARSER -->
</body></html>