<html><head>
<meta http-equiv="Content-Type" content="text/html;charset=utf-8" />
<title>Prov 27 &ndash; প্রবচন &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 27);">
<div id="navbar"><a href="../index.html">অসমীয়া বাইবেল</a> &ndash; <b>প্রবচন</b> &ndash; <a href="Prov_1.html">1</a> ... <a href="Prov_25.html">25</a> <a href="Prov_26.html">26</a> <b>27</b> <a href="Prov_28.html">28</a> <a href="Prov_29.html">29</a> ... <a href="Prov_31.html">31</a> </div><hr>
<h1>Prov 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>কাইলৈৰ বিষয়ে অহঙ্কাৰ নকৰিবা;<br> <span class="br-ind"><br><span class="indent">&nbsp;</span></span>কাৰণ দিনটোত কি হ’ব, সেই বিষয়ে তুমি নাজানা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আনলোকে তোমাৰ প্ৰশংসা কৰক, কিন্তু তোমাৰ নিজৰ মুখে নকৰক;<br> <span class="br-ind"><br><span class="indent">&nbsp;</span></span>অচিনাকি লোকে কৰক, কিন্তু তোমাৰ নিজৰ ওঁঠে নকৰক।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>গধুৰ শিল, আৰু বালিৰ ওজনৰ গুৰুত্ব বিবেচনা কৰা;<br> <span class="br-ind"><br><span class="indent">&nbsp;</span></span>কিন্তু অজ্ঞানী লোকৰ উত্তেজনা এই দুয়োটাতকৈ গধুৰ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ক্ৰোধ নিষ্ঠুৰ, আৰু খং বানপানীৰ দৰে;<br> <span class="br-ind"><br><span class="indent">&nbsp;</span></span>কিন্তু ঈৰ্ষাৰ আগত কোনে থিয় হ’ব পাৰে?<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>লুকুৱাই ৰখা প্ৰেমতকৈ,<br> <span class="br-ind"><br><span class="indent">&nbsp;</span></span>প্ৰকাশিত অনুযোগ ভাল।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>বন্ধুৰ দ্বাৰা বিশ্বাসঘাত হয়;<br> <span class="br-ind"><br><span class="indent">&nbsp;</span></span>কিন্তু এজন শত্রুৱে বহুতো চুমা খাব পাৰে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তৃপ্ত হোৱা জনে মৌ চাককো ঘিণ কৰে;<br> <span class="br-ind"><br><span class="indent">&nbsp;</span></span>কিন্তু ক্ষুধাতুৰ লোকৰ বাবে সকলো তিতা বস্তুও মিঠা।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>নিজৰ বাহৰ পৰা ভ্ৰমি ফুৰা চৰাই যেনে,<br> <span class="br-ind"><br><span class="indent">&nbsp;</span></span>নিজৰ থকা ঠাইৰ পৰা পথভ্ৰষ্ট হোৱা মানুহ তেনে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সুগন্ধ দ্রব্য আৰু ধূপে যেনেকৈ হৃদয় আনন্দিত কৰে,<br> <span class="br-ind"><br><span class="indent">&nbsp;</span></span>কিন্তু বন্ধুৰ পৰামৰ্শতকৈ তেওঁৰ আন্তৰিকতা শ্রেষ্ঠ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমাৰ বন্ধু আৰু তোমাৰ বন্ধুৰ পিতৃক পৰিত্যাগ নকৰিবা,<br> <span class="br-ind"><br><span class="indent">&nbsp;</span></span>আৰু তোমাৰ বিপদৰ দিনত ভায়েকৰ ঘৰলৈ নাযাবা।<br> <span class="br-ind"><br><span class="indent">&nbsp;</span></span>দূৰত থকা ভায়েকতকৈ ওচৰত থকা চুবুৰীয়াই ভাল।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে মোৰ পুত্র, জ্ঞানৱান হোৱা, আৰু মোৰ হৃদয়ক আনন্দিত কৰা।<br> <span class="br-ind"><br><span class="indent">&nbsp;</span></span>তাৰ পাছত মই বিদ্রূপ কৰা সকলক উত্তৰ দিম।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>দূৰদৰ্শী লোকে বিপদ দেখি নিজকে লুকুৱায়;<br> <span class="br-ind"><br><span class="indent">&nbsp;</span></span>কিন্তু অশিক্ষিত লোকে আগুৱাই যায় আৰু ইয়াৰ বাবে ক্ষতিপূৰণ কৰিবলগীয়া হয়।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যি জনে অচিনাকি লোকৰ জামিন হয়, তেওঁৰ বস্ত্ৰ লোৱা;<br> <span class="br-ind"><br><span class="indent">&nbsp;</span></span>আৰু অচিনাকি লোকৰ বাবে নিৰাপত্তা স্বৰূপে ধন লোৱা।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যি কোনোৱে ৰাতিপুৱাতে উচ্চস্বৰে নিজৰ চুবুৰীয়াক আশীৰ্ব্বাদ কৰে,<br> <span class="br-ind"><br><span class="indent">&nbsp;</span></span>সেই আশীৰ্ব্বাদ শাও ৰূপেহে গণ্য হয়।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>এজনী দ্বন্দুৰী ভাৰ্যা<br> <span class="br-ind"><br><span class="indent">&nbsp;</span></span>বৰষুণৰ দিনত অনবৰতে টোপ টোপকৈ পানী পৰাৰ দৰে হয়।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তেওঁক দমন কৰা মানে বতাহক দমন কৰা,<br> <span class="br-ind"><br><span class="indent">&nbsp;</span></span>আৰু তোমাৰ সোঁ হাতত তেল ধৰাৰ দৰে হয়।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যেনেকৈ লোহাই লোহাক চোকা কৰে,<br> <span class="br-ind"><br><span class="indent">&nbsp;</span></span>তেনেকৈ এজন মানুহে নিজৰ বন্ধুৰ মুখ উজ্জ্বল কৰে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যি জনে ডিমৰু গছক যত্ন কৰে, সেই জনে তাৰ ফল খাবলৈ পায়;<br> <span class="br-ind"><br><span class="indent">&nbsp;</span></span>আৰু যি জনে নিজৰ মালিকক সুৰক্ষা দিয়ে, তেওঁ সন্মান পায়।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>পানীত যেনেকৈ মানুহৰ মুখৰ প্ৰতিবিম্ব দেখা যায়,<br> <span class="br-ind"><br><span class="indent">&nbsp;</span></span>তেনেকৈ মানুহৰ হৃদয়ে মানুহৰ প্ৰতিবিম্ব দেখুৱাই।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>চিয়োল আৰু আবদ্দোন যেনেকৈ কেতিয়াও সন্তুষ্ট নহয়,<br> <span class="br-ind"><br><span class="indent">&nbsp;</span></span>তেনেকৈ মানুহৰ চকুও কেতিয়াও সন্তুষ্ট নহয়।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ৰূপৰ বাবে ৰূপ গলোৱা পাত্ৰ, আৰু সোণৰ বাবে অগ্নিশাল;<br> <span class="br-ind"><br><span class="indent">&nbsp;</span></span>আৰু এজন মানুহক প্ৰশংসাৰ দ্বাৰাই পৰীক্ষা কৰা হয়।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যদিও তুমি অজ্ঞানীক ঘেঁহু ধানৰ সৈতে খুন্দা,<br> <span class="br-ind"><br><span class="indent">&nbsp;</span></span>তথাপিও তেওঁৰ অজ্ঞানতা দূৰ নহ’ব।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তোমাৰ পশু জাকৰ অৱস্থাৰ বুজলৈ তুমি নিশ্চিত হোৱা,<br> <span class="br-ind"><br><span class="indent">&nbsp;</span></span>আৰু তোমাৰ পশুৰ জাকৰ বিষয়ে চিন্তাকৰা,<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কিয়নো ধন-সম্পত্তি চিৰস্থায়ী নহয়।<br> <span class="br-ind"><br><span class="indent">&nbsp;</span></span>আৰু কিৰীটিও জানো পুৰুষানুক্ৰমে থাকে?<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>ঘাঁহ শুকাই গৈ পুনৰ নতুন ঘাঁহ গজে,<br> <span class="br-ind"><br><span class="indent">&nbsp;</span></span>আৰু পৰ্ব্বতত পশুৰ বাবে আহাৰ থাকে।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ভেড়াবোৰে তোমাৰ বস্ত্রৰ যোগান ধৰিব,<br> <span class="br-ind"><br><span class="indent">&nbsp;</span></span>আৰু ছাগলীবোৰে তোমাৰ পথাৰৰ মূল্যৰ যোগান ধৰিব।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তোমাৰ আৰু তোমাৰ পৰিয়ালৰ আহাৰৰ বাবে<br> <span class="br-ind"><br><span class="indent">&nbsp;</span></span>আৰু তোমাৰ দাসীসকলৰ প্ৰতিপালনৰ বাবে ছাগলীবোৰে গাখীৰ দিব।<br></div>
</div>
<!-- PARSED ABOVE; EDITING MAY BREAK PARSER -->
</body></html>