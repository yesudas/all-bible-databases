<html><head>
<meta http-equiv="Content-Type" content="text/html;charset=utf-8" />
<title>Prov 28 &ndash; প্রবচন &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 28);">
<div id="navbar"><a href="../index.html">অসমীয়া বাইবেল</a> &ndash; <b>প্রবচন</b> &ndash; <a href="Prov_1.html">1</a> ... <a href="Prov_26.html">26</a> <a href="Prov_27.html">27</a> <b>28</b> <a href="Prov_29.html">29</a> <a href="Prov_30.html">30</a> <a href="Prov_31.html">31</a> </div><hr>
<h1>Prov 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>কোনো লোকে খেদি নগলেও দুষ্টলোক দৌৰি পলায়;<br> <span class="br-ind"><br><span class="indent">&nbsp;</span></span>কিন্তু ন্যায় কাৰ্য কৰা সকল যুৱা সিংহৰ দৰে সাহসী হয়।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দেশৰ আইন উলঙ্ঘনৰ বাবে দেশত অনেক শাসনকৰ্ত্তা হয়;<br> <span class="br-ind"><br><span class="indent">&nbsp;</span></span>কিন্তু জ্ঞানী আৰু বিবেচনা কৰা লোকৰ দ্বাৰাই শাসন চিৰস্থায়ী হয়।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যিজন দৰিদ্ৰ লোকে দৰিদ্রক উপদ্ৰৱ কৰে,<br> <span class="br-ind"><br><span class="indent">&nbsp;</span></span>তেওঁ খাদ্য নষ্ট কৰা বৰষুণৰ দৰে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যিজনে বিধান ত্যাগ কৰে, তেওঁ দুষ্টলোকক প্ৰশংসা কৰে,<br> <span class="br-ind"><br><span class="indent">&nbsp;</span></span>কিন্তু যিজনে বিধান পালন কৰে, তেওঁ তেওঁলোকৰ বিৰুদ্ধে যুঁজ কৰে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>দুষ্ট লোকে ন্যায়বিচাৰ নুবুজে;<br> <span class="br-ind"><br><span class="indent">&nbsp;</span></span>কিন্তু যিজনে যিহোৱাক বিচাৰে, সেই জনে সকলো বুজি পায়।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কুটিল পথত চলা ধনী মানুহতকৈ,<br> <span class="br-ind"><br><span class="indent">&nbsp;</span></span>ন্যায়পৰায়ণতাত চলা দৰিদ্ৰ লোকেই শ্ৰেষ্ঠ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যি জনে বিধান পালন কৰে, তেওঁ সুবিবেচনা থকা সন্তানৰ দৰে;<br> <span class="br-ind"><br><span class="indent">&nbsp;</span></span>কিন্তু যি জনৰ ভোজনবিলাসী সঙ্গী থাকে, তেওঁ নিজৰ পিতৃক লাজ দিয়ে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যি কোনোৱে অধিক সুত লোৱাৰ দ্বাৰাই নিজৰ ভবিষ্যতলৈ সম্পত্তি সাঁচে,<br> <span class="br-ind"><br><span class="indent">&nbsp;</span></span>সেই জনে দৰিদ্র লোকক দয়া কৰা লোকৰ বাবে সেই ধন সাঁচে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কোনোৱে যদি বিধানৰ কথা শুনাৰ পৰা আঁতৰি থাকে,<br> <span class="br-ind"><br><span class="indent">&nbsp;</span></span>তেনেহ’লে তেওঁৰ প্ৰাৰ্থনাও ঘৃণিত হয়।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যি কোনোৱে ন্যায়পৰায়ণ লোকক কুপথত চলিবলৈ বিভ্রান্ত কৰে,<br> <span class="br-ind"><br><span class="indent">&nbsp;</span></span>তেনেহলে তেওঁ নিজে খন্দা গাঁতত নিজে পৰে;<br> <span class="br-ind"><br><span class="indent">&nbsp;</span></span>কিন্তু নিৰ্দোষী লোকে ভাল উত্তৰাধিকাৰ লাভ কৰে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ধনী লোক নিজৰ দৃষ্টিত জ্ঞানী হ’ব পাৰে;<br> <span class="br-ind"><br><span class="indent">&nbsp;</span></span>কিন্তু বিবেচনা শক্তি থকা দৰিদ্ৰ লোকে তেওঁক বিচাৰি উলিয়াব।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ন্যায় কাৰ্য কৰা লোক যেতিয়া জয়ী হয়, তেতিয়া তাত মহাগৌৰৱ হয়,<br> <span class="br-ind"><br><span class="indent">&nbsp;</span></span>কিন্তু যেতিয়া দুষ্ট লোকে উন্নতি কৰে, তেতিয়া লোকসকলে নিজকে লুকুৱাই থাকে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যিজনে নিজৰ পাপ ঢাকি ৰাখে, তেওঁৰ উন্নতি নহব;<br> <span class="br-ind"><br><span class="indent">&nbsp;</span></span>কিন্তু যিজনে নিজৰ পাপ স্বীকাৰ কৰি সেইবোৰ ত্যাগ কৰে, সেই জনে দয়া পাব।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যিজনে সদায় গভীৰ ভক্তিৰে জীৱন যাপন কৰে, সেই জন সুখী হয়;<br> <span class="br-ind"><br><span class="indent">&nbsp;</span></span>কিন্তু যিকোনোৱে নিজৰ হৃদয় কঠিন কৰে, সেই জন সমস্যাত পৰে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>গৰ্জ্জনকাৰী সিংহ আৰু আক্রমণকাৰী ভালুক যেনে,<br> <span class="br-ind"><br><span class="indent">&nbsp;</span></span>দৰিদ্র লোকৰ ওপৰত দুষ্ট শাসনকৰ্ত্তাও তেনে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>বিবেচনা শক্তি নথকা শাসনকৰৰ্ত্তা অত্যাচাৰী হয়;<br> <span class="br-ind"><br><span class="indent">&nbsp;</span></span>কিন্তু যিজনে অসাধুতাক ঘিণ কৰে, তেওঁ দীৰ্ঘজীৱি হয়।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যদি কোনো মানুহ আনৰ ৰক্তপাতত দোষীসাব্যস্ত হয়,<br> <span class="br-ind"><br><span class="indent">&nbsp;</span></span>তেওঁ মৃত্যুলৈকে পলাই ফুৰে;<br> <span class="br-ind"><br><span class="indent">&nbsp;</span></span>আৰু কোনেও তেওঁক সহায় নকৰে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যি কোনোৱে শুদ্ধ পথত চলে, তেওঁ ৰক্ষা পায়,<br> <span class="br-ind"><br><span class="indent">&nbsp;</span></span>কিন্তু যিজনে কুটিল পথত চলে; তেওঁ হঠাৎ পতিত হয়।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যি কোনোৱে নিজৰ মাটিত কাম কৰে, তেওঁ জোৰাওকৈ আহাৰ পায়,<br> <span class="br-ind"><br><span class="indent">&nbsp;</span></span>কিন্তু যিজন নিষ্কৰ্মা লোকৰ অনুগামী হয়, সেই জনৰ প্রচুৰ পৰিমাণে অভাৱ হয়।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>বিশ্বাসী লোকে বহুতো আশীৰ্ব্বাদ পায়;<br> <span class="br-ind"><br><span class="indent">&nbsp;</span></span>কিন্তু যিজন শীঘ্রে ধনী হয়, সেই জনে দণ্ড নোপোৱাকৈ নাথাকে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>পক্ষপাত কৰা ভাল নহয়;<br> <span class="br-ind"><br><span class="indent">&nbsp;</span></span>কিন্তু এডোখৰ ৰুটিৰ বাবেও মানুহে ভুল কৰে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কৃপণ লোকে ধনী হ’বলৈ অগ্রসৰ হয়;<br> <span class="br-ind"><br><span class="indent">&nbsp;</span></span>কিন্তু দৰিদ্ৰতা যে তেওঁৰ ওচৰলৈ আহি আছে, সেই বিষয়ে তেওঁ নাজানে।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কথাৰে খোচামোদ কৰা লোকতকৈ,<br> <span class="br-ind"><br><span class="indent">&nbsp;</span></span>কোনো এজনক অনুযোগ কৰা জনে পৰৱৰ্তি সময়ত অধিক অনুগ্ৰহ পায়।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যি কোনোৱে নিজৰ পিতৃ আৰু মাতৃৰ ধন-সম্পত্তি অপহৰণ কৰি কয়, “এয়া পাপ নহয়,”<br> <span class="br-ind"><br><span class="indent">&nbsp;</span></span>তেওঁ বিনাশকাৰীৰ সঙ্গী হয়।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>লুভীয়া স্বভাৱৰ লোকে বিবাদ উৎপন্ন কৰে;<br> <span class="br-ind"><br><span class="indent">&nbsp;</span></span>কিন্তু যিহোৱাত ভাৰসা কৰা লোকৰ উন্নতি হয়।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যিজনে নিজৰ হৃদয়ত ভাৰসা কৰে, তেওঁ অজ্ঞানী হ’য়; কিন্তু যি মানুহে প্ৰজ্ঞাৰ পথত চলে, তেওঁ বিপদৰ পৰা ৰক্ষা পায়।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যি মানুহে দৰিদ্ৰক দান কৰে, তেওঁৰ অভাৱ নহয়;<br> <span class="br-ind"><br><span class="indent">&nbsp;</span></span>কিন্তু যি কোনোৱে তেওঁলোকলৈ চকু মুদে, তেওঁ অধিক শাও পায়।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>দুষ্টলোকৰ উন্নতি হলে, মানুহে নিজকে লুকাই ৰাখে;<br> <span class="br-ind"><br><span class="indent">&nbsp;</span></span>কিন্তু দুষ্টলোক নষ্ট হলে, ন্যায় কাৰ্য কৰা লোকৰ বৃদ্ধি হয়।<br></div>
</div>
<!-- PARSED ABOVE; EDITING MAY BREAK PARSER -->
</body></html>