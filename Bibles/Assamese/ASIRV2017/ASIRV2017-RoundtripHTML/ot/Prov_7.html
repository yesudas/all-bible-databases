<html><head>
<meta http-equiv="Content-Type" content="text/html;charset=utf-8" />
<title>Prov 7 &ndash; প্রবচন &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 7);">
<div id="navbar"><a href="../index.html">অসমীয়া বাইবেল</a> &ndash; <b>প্রবচন</b> &ndash; <a href="Prov_1.html">1</a> ... <a href="Prov_5.html">5</a> <a href="Prov_6.html">6</a> <b>7</b> <a href="Prov_8.html">8</a> <a href="Prov_9.html">9</a> ... <a href="Prov_31.html">31</a> </div><hr>
<h1>Prov 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বেশ্যাৰ পৰা আঁতৰি থকা ভাল।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে মোৰ পুত্র, মোৰ বাক্য পালন কৰা,<br> <span class="br-ind"><br><span class="indent">&nbsp;</span></span>আৰু মোৰ আজ্ঞাবোৰ তোমাৰ হৃদয়ত সংগ্রহ কৰা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মোৰ আজ্ঞা পালন কৰি জীৱন ধাৰণ কৰা;<br> <span class="br-ind"><br><span class="indent">&nbsp;</span></span>তোমাৰ চকুৰ মণিৰ দৰে মোৰ নিৰ্দেশ মানি চলা।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সেইবোৰ তোমাৰ আঙুলিত বান্ধা,<br> <span class="br-ind"><br><span class="indent">&nbsp;</span></span>আৰু তোমাৰ হৃদয় ফলিত লিখি ৰাখা।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>প্ৰজ্ঞাক কোৱা, “তুমি মোৰ ভনী,”<br> <span class="br-ind"><br><span class="indent">&nbsp;</span></span>আৰু সুবিবেচনাক কোৱা তুমি মোৰ আত্মীয়।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>প্রলোভনকাৰী, আৰু মুখৰ বাক্যেৰে ব্যভিচাৰ কৰা মহিলাৰ পৰা নিজকে ৰক্ষা কৰা।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মোৰ ঘৰৰ খিড়িকীৰ ওচৰত থিয় হৈ,<br> <span class="br-ind"><br><span class="indent">&nbsp;</span></span>মই জালিৰে বাহিৰলৈ চাইছিলোঁ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আৰু মই বহুতো শিক্ষা নোপোৱা যুৱকসকলক দেখিছিলোঁ,<br> <span class="br-ind"><br><span class="indent">&nbsp;</span></span>যুৱক সকলৰ মাজত<br> <span class="br-ind"><br><span class="indent">&nbsp;</span></span>মই এজন জ্ঞানশূন্য যুৱকক দেখিছিলোঁ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সেই যুৱকজনে তাইৰ ঘৰৰ ওচৰৰ বাটেৰে গৈ আছিল,<br> <span class="br-ind"><br><span class="indent">&nbsp;</span></span>আৰু তেওঁৰ ঘৰলৈ গ’ল-<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সেই দিনা সন্ধিয়া চকামকা সময় আছিল,<br> <span class="br-ind"><br><span class="indent">&nbsp;</span></span>ৰাতি আৰু আন্ধাৰৰ সেই সময়ত।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আৰু সেই ঠাইত এগৰাকী মহিলাই তেওঁক ল’গ পালে,<br> <span class="br-ind"><br><span class="indent">&nbsp;</span></span>বেশ্যাৰ দৰে তাইৰ পোচাক, আৰু তাই জানিছিল তাই তাত কিয় আছিল।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাই কোলাহলপূৰ্ণ আৰু উচ্ছৃঙ্খল,<br> <span class="br-ind"><br><span class="indent">&nbsp;</span></span>তাইৰ ভৰি ঘৰত নাথাকে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাই কেতিয়াবা বাটত, কেতিয়াবা বজাৰত উপস্থিত হয়,<br> <span class="br-ind"><br><span class="indent">&nbsp;</span></span>তাই প্রতিটো চকতে বাট চাই থাকে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সেয়ে তাই তেওঁক সাৱটি ধৰি চুমা খালে;<br> <span class="br-ind"><br><span class="indent">&nbsp;</span></span>তাই দুঃসাহসেৰে তেওঁক ক’লে,<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>“মই আজি মোৰ মঙ্গলাৰ্থক বলিদান কৰিলোঁ,<br> <span class="br-ind"><br><span class="indent">&nbsp;</span></span>মই মোৰ সঙ্কল্প সিদ্ধ কৰিলোঁ;<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সেয়েহে মই আপোনাক লগ পাবলৈ বাহিৰলৈ আহিলোঁ,<br> <span class="br-ind"><br><span class="indent">&nbsp;</span></span>মই আগ্ৰহেৰে আপোনাক বিচাৰিছিলোঁ, আৰু মই আপোনাক বিচাৰি পালোঁ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মই মোৰ বিচনা মিচৰৰ পৰা অনা<br> <span class="br-ind"><br><span class="indent">&nbsp;</span></span>ৰঙীণ কাপোৰেৰে ঢাকিলোঁ।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মই গন্ধৰস, অগৰু, আৰু ডালচেনিৰে<br> <span class="br-ind"><br><span class="indent">&nbsp;</span></span>মোৰ বিচনা সুগন্ধি কৰিলোঁ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আহাঁ, আমি ৰাতিপুৱালৈকে প্ৰেমত লীন হৈ থাকোঁ।<br> <span class="br-ind"><br><span class="indent">&nbsp;</span></span>আহাঁ আমি বেলেগ ধৰনে প্রেম উপভোগ কৰো।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>মোৰ স্বামী ঘৰত নাই,<br> <span class="br-ind"><br><span class="indent">&nbsp;</span></span>তেওঁ দূৰ যাত্রাত গৈছে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তেওঁ তেওঁৰ লগত ধনৰ মোনা লৈ গৈছে,<br> <span class="br-ind"><br><span class="indent">&nbsp;</span></span>তেওঁ পুৰ্ণিমাৰ দিনহে ঘূৰি আহিব।”<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাই তাইৰ প্রলোভনযুক্ত কথাৰে তেওঁক মান্তি কৰালে;<br> <span class="br-ind"><br><span class="indent">&nbsp;</span></span>আৰু তাইৰ মধুৰ কথাৰে বাধ্য কৰালে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তেওঁ কাটিবলৈ নিয়া গৰুৰ দৰে<br> <span class="br-ind"><br><span class="indent">&nbsp;</span></span>বা ফান্দত ধৰা পৰা হৰিণৰ দৰে<br> <span class="br-ind"><br><span class="indent">&nbsp;</span></span>তাইৰ পাছে পাছে গ’ল।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যেতিয়ালৈকে কলিজাৰ মাজেৰে কাঢ়ে নিবিন্ধে<br> <span class="br-ind"><br><span class="indent">&nbsp;</span></span>বা চৰাই জালৰ ফান্দত পৰিবলৈ যিদৰে শীঘ্ৰে উড়ি যোৱাৰ দৰে,<br> <span class="br-ind"><br><span class="indent">&nbsp;</span></span>ইয়াৰ মূল্য যে তেওঁৰ জীৱন হ’ব পাৰে, সেই কথা তেওঁ নজনাকৈ তাইৰ পাছে পাছে গৈ থাকিল।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আৰু এতিয়া হে মোৰ পুত্র, মোৰ কথা শুনা,<br> <span class="br-ind"><br><span class="indent">&nbsp;</span></span>মই কোৱা কথালৈ মনোযোগ দিয়া।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমাৰ হৃদয় তাইৰ ফাললৈ ঢাল খাব নিদিবা,<br> <span class="br-ind"><br><span class="indent">&nbsp;</span></span>আৰু তুমি তাইৰ পথত গৈ বিপথগামী নহবা।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তাই অনেকক আনি নষ্ট কৰিছে,<br> <span class="br-ind"><br><span class="indent">&nbsp;</span></span>তেওঁলোকক গণনা কৰিব নোৱাৰি।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তাইৰ ঘৰেই চিয়োললৈ যোৱা বাট,<br> <span class="br-ind"><br><span class="indent">&nbsp;</span></span>আৰু মৃত্যুৰ অন্তঃপুৰলৈ নামি যোৱা পথ।<br></div>
</div>
<!-- PARSED ABOVE; EDITING MAY BREAK PARSER -->
</body></html>