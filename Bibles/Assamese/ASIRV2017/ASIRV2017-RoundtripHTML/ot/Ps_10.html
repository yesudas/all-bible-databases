<html><head>
<meta http-equiv="Content-Type" content="text/html;charset=utf-8" />
<title>Ps 10 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 10);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_8.html">8</a> <a href="Ps_9.html">9</a> <b>10</b> <a href="Ps_11.html">11</a> <a href="Ps_12.html">12</a> ... <a href="Ps_150.html">150</a> </div><hr>
<h1>Ps 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে যিহোৱা, তুমি কিয় দূৰৈত থিয় হৈ আছা?<br> <span class="br-ind"><br><span class="indent">&nbsp;</span></span>সঙ্কটৰ সময়ত কিয় তুমি নিজকে লুকুৱাই ৰাখা?<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>অহংকাৰৰ কাৰণে দুষ্টলোকে দৰিদ্রক নির্যাতিত কৰে;<br> <span class="br-ind"><br><span class="indent">&nbsp;</span></span>তেওঁলোকৰ নিজৰ কু-পৰিকল্পনাত তেওঁলোক নিজেই ধৰা পৰক;<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>দুষ্টলোকে নিজৰ মনৰ দুষ্ট ইচ্ছাত অহংকাৰ কৰে;<br> <span class="br-ind"><br><span class="indent">&nbsp;</span></span>লুভীয়া লোকে নিজৰ লাভৰ বাবে যিহোৱাক অভিশাপ দিয়ে আৰু তেওঁক হেয়জ্ঞান কৰে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>দুষ্টলোকে নিজৰ সমর্থনত গৰ্ব্ব কৰি কয়;<br> <span class="br-ind"><br><span class="indent">&nbsp;</span></span>“ঈশ্বৰে ইয়াক বিচাৰি নাপাব;”<br> <span class="br-ind"><br><span class="indent">&nbsp;</span></span>তেওঁলোকৰ চিন্তাবোৰ এয়ে যে “ঈশ্বৰ বুলি কোনো নাই।”<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সকলো সময়তে তেওঁলোক সফলতাৰ পথত আগবাঢ়ি যায়;<br> <span class="br-ind"><br><span class="indent">&nbsp;</span></span>তোমাৰ ন্যায়বিচাৰ ইমান ওপৰত আছে যে,<br> <span class="br-ind"><br><span class="indent">&nbsp;</span></span>সেয়া তেওঁলোকৰ চকুৰ দৃষ্টিৰ বাহিৰত;<br> <span class="br-ind"><br><span class="indent">&nbsp;</span></span>তেওঁলোকে নিজৰ সকলো শত্রুকে তুচ্ছ কৰে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তেওঁলোকে মনতে কয়, “একোৱেই মোক লৰচৰ কৰিব নোৱাৰিব।<br> <span class="br-ind"><br><span class="indent">&nbsp;</span></span>আমাৰ সকলো পুৰুষতে কোনো কালে বিপদ নহ’ব।”<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তেওঁলোকৰ মুখ অভিশাপ, ছলনা আৰু অত্যাচাৰী কথাৰে পৰিপূৰ্ণ;<br> <span class="br-ind"><br><span class="indent">&nbsp;</span></span>তেওঁলোকৰ জিভাৰ তলত অন্যায় আৰু অপৰাধৰ কথা থাকে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>গাৱঁৰ ওচৰত তেওঁলোকে গোপনে খাপ পাতি বহি থাকে;<br> <span class="br-ind"><br><span class="indent">&nbsp;</span></span>সেই গোপন ঠাইতে তেওঁলোকে নিৰ্দোষীক হত্যা কৰে;<br> <span class="br-ind"><br><span class="indent">&nbsp;</span></span>কোনোবা অসহায়ৰ ওপৰত গোপনে লক্ষ্য ৰাখি খাপ দি থাকে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তেওঁলোকে গুপুত ঠাইত খাপ পাতি সিংহৰ দৰে প্রতীক্ষাত থাকে;<br> <span class="br-ind"><br><span class="indent">&nbsp;</span></span>তেওঁলোকে প্রতীক্ষা কৰি থাকে যাতে অসহায় দৰিদ্রজনক ধৰিব পাৰে;<br> <span class="br-ind"><br><span class="indent">&nbsp;</span></span>তাৰপাছত তেওঁলোকে দৰিদ্রজনক ধৰি চোঁচোৰাই লৈ নিজৰ জালত পেলায়।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তেওঁলোকে চাপৰি কুঁজা হৈ<br> <span class="br-ind"><br><span class="indent">&nbsp;</span></span>অসহায়জনক তেওঁলোকৰ শক্তিত আৱদ্ধ কৰে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তেওঁলোকে নিজৰ মনতে ভাৱে, “ঈশ্বৰে পাহৰিলে;<br> <span class="br-ind"><br><span class="indent">&nbsp;</span></span>তেওঁ নিজৰ মুখ লুকুৱাই থৈছে; তেওঁ কেতিয়াও আমাক দেখা নাপাব।”<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে যিহোৱা, উঠা; হে ঈশ্বৰ তোমাৰ হাত তুলি ধৰা;<br> <span class="br-ind"><br><span class="indent">&nbsp;</span></span>নির্যাতিত সকলক পাহৰি নাযাবা।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>দুষ্ট লোকসকলে ঈশ্বৰক কিয় তুচ্ছ বুলি ভাৱে?<br> <span class="br-ind"><br><span class="indent">&nbsp;</span></span>তেওঁলোকে কিয় মনে মনে ভাৱে যে,<br> <span class="br-ind"><br><span class="indent">&nbsp;</span></span>“তেওঁ আমাৰ ওচৰত কোনো হিচাব নিবিচাৰিব?”<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কিন্তু, হে ঈশ্বৰ, তুমি হ’লে দেখা পোৱা;<br> <span class="br-ind"><br><span class="indent">&nbsp;</span></span>অৱশ্যেই তুমি দুখ-কষ্ট আৰু সঙ্কটলৈ চকু দিয়া,<br> <span class="br-ind"><br><span class="indent">&nbsp;</span></span>তুমি তোমাৰ হাতেৰেই ইয়াৰ ব্যৱস্থা ল’ব পাৰা;<br> <span class="br-ind"><br><span class="indent">&nbsp;</span></span>অসহায়জনে তোমাৰ ওচৰতে নিজক সমৰ্পণ কৰে;<br> <span class="br-ind"><br><span class="indent">&nbsp;</span></span>অনাথক সহায় কৰোঁতা তুমিয়েইতো হয়।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>দুষ্ট আৰু অসৎ লোকৰ ক্ষমতাৰ বাহু তুমি ভাঙি পেলোৱা;<br> <span class="br-ind"><br><span class="indent">&nbsp;</span></span>তেওঁলোকৰ সকলো অন্যায় কার্যৰ শেষ পর্যন্ত হিচাব বিচাৰ কৰা।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যিহোৱা চিৰকালৰ ৰজা;<br> <span class="br-ind"><br><span class="indent">&nbsp;</span></span>তেওঁৰ দেশৰ পৰা জাতিবোৰ ধ্বংস হৈ যাব।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>হে যিহোৱা, নম্র লোকৰ অন্তৰৰ ইচ্ছাৰ কথা তুমি শুনিবা;<br> <span class="br-ind"><br><span class="indent">&nbsp;</span></span>তুমি তেওঁলোকৰ হৃদয়ত সাহস দিবা,<br> <span class="br-ind"><br><span class="indent">&nbsp;</span></span>তুমি তেওঁলোকৰ প্রার্থনালৈ কাণ দিবা;<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>এই পৃথিৱীৰ লোকে তেওঁলোকক যেন পুনৰ ভয় দেখুৱাব নোৱাৰিব;<br> <span class="br-ind"><br><span class="indent">&nbsp;</span></span>তাৰবাবে তুমিয়েই অনাথ আৰু নির্য্যাতিত লোকসকলৰ পক্ষত থিয় হ’ব পাৰা।<br></div>
</div>
<!-- PARSED ABOVE; EDITING MAY BREAK PARSER -->
</body></html>