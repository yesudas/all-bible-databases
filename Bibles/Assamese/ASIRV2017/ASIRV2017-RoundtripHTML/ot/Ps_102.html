<html><head>
<meta http-equiv="Content-Type" content="text/html;charset=utf-8" />
<title>Ps 102 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 102);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_100.html">100</a> <a href="Ps_101.html">101</a> <b>102</b> <a href="Ps_103.html">103</a> <a href="Ps_104.html">104</a> ... <a href="Ps_150.html">150</a> </div><hr>
<h1>Ps 102</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এজন দুখীৰ প্রার্থনা; তেওঁ যেতিয়া হতাশ হয়, তেওঁৰ দুখৰ কথা যিহোৱাক কৈছিল।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে যিহোৱা, মোৰ প্ৰাৰ্থনা শুনা;<br> <span class="br-ind"><br><span class="indent">&nbsp;</span></span>মোৰ কাতৰোক্তি তোমাৰ আগত উপস্থিত হওক।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সঙ্কটৰ কালত তোমাৰ মুখ মোৰ পৰা লুকুৱাই নাৰাখিবা;<br> <span class="br-ind"><br><span class="indent">&nbsp;</span></span>মোলৈ কাণ পাতা; মই প্ৰাৰ্থনা কৰা কালত শীঘ্ৰে মোক উত্তৰ দিয়া।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কিয়নো ধুঁৱাৰ নিচিনাকৈ মোৰ দিনবোৰ বিলীন হৈ গৈছে,<br> <span class="br-ind"><br><span class="indent">&nbsp;</span></span>মোৰ অস্থিবোৰ যেন অগ্নিশালৰ জুইত জ্বলিছে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ৰ’দৰ তাপত লেৰেলি যোৱা ঘাঁহৰ নিচিনাকৈ মোৰ হৃদয় শুকাই গৈছে;<br> <span class="br-ind"><br><span class="indent">&nbsp;</span></span>এনে কি মই ভোজন কৰিবলৈও পাহৰি যাওঁ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মই বৰকৈ কেকাঁই থকাত মোৰ অস্থিবোৰ শৰীৰৰ ছালত লাগি গৈছে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মই মৰুভূমিত বাস কৰা অকলশৰীয়া এটি ফেঁচাৰ নিচিনা হ’লো,<br> <span class="br-ind"><br><span class="indent">&nbsp;</span></span>ধ্বংসস্তূপত থকা সৰু ফেঁচাটোৰ দৰে হ’লো।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মই টোপনি যাব নোৱাৰো;<br> <span class="br-ind"><br><span class="indent">&nbsp;</span></span>ঘৰৰ চালত থকা অকলশৰীয়া চৰাইজনীৰ সদৃশ হ’লো।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>মোৰ শত্ৰুবোৰে দিনে-ৰাতিয়ে মোক বিদ্রূপ কৰে;<br> <span class="br-ind"><br><span class="indent">&nbsp;</span></span>মোৰ বিৰুদ্ধে খঙত উন্মত্ত লোকসকলে মোৰ নাম শাও ৰূপে ব্যৱহাৰ কৰে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>বাস্তৱিক মই আহাৰ স্বৰূপে ভস্ম খাওঁ;<br> <span class="br-ind"><br><span class="indent">&nbsp;</span></span>পেয় দ্রব্যৰে সৈতে মোৰ চকুলো মিহলাও;<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ইয়াৰ কাৰণ হৈছে তোমাৰ ৰোষ আৰু তোমাৰ ক্রোধ;<br> <span class="br-ind"><br><span class="indent">&nbsp;</span></span>কিয়নো তুমি মোক ওপৰলৈ তুলি দলিয়াই পেলাই দিলা।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>মোৰ দিনবোৰ সন্ধ্যা পৰৰ ছাঁৰ নিচিনা হৈছে;<br> <span class="br-ind"><br><span class="indent">&nbsp;</span></span>মই তৃণৰ দৰে শুকাই গৈছোঁ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কিন্তু, হে যিহোৱা, তুমি হ’লে তোমাৰ সিংহাসনত চিৰকাললৈকে থাকা;<br> <span class="br-ind"><br><span class="indent">&nbsp;</span></span>তোমাৰ নামৰ যশস্যা পুৰুষে পুৰুষে স্থায়ী।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তুমি উঠিবা, চিয়োনলৈ কৃপা কৰিবা;<br> <span class="br-ind"><br><span class="indent">&nbsp;</span></span>এতিয়াই তাৰ প্রতি দয়া কৰাৰ সময় হৈছে,<br> <span class="br-ind"><br><span class="indent">&nbsp;</span></span>কাৰণ নিৰূপিত সময় উপস্থিত হ’ল।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তোমাৰ দাসসকলৰ ওচৰত তাৰ শিলবোৰ প্রিয়,<br> <span class="br-ind"><br><span class="indent">&nbsp;</span></span>তাৰ ধুলিকণাৰ ওপৰতো তেওঁলোকৰ মমতা আছে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যিহোৱাৰ নামক সকলো জাতিয়ে ভয় কৰিব,<br> <span class="br-ind"><br><span class="indent">&nbsp;</span></span>পৃথিৱীৰ সমুদায় ৰজা তোমাৰ প্রতাপত ভীত হ’ব।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কিয়নো যিহোৱাই পুনৰ চিয়োনক নিৰ্ম্মান কৰিব;<br> <span class="br-ind"><br><span class="indent">&nbsp;</span></span>তেওঁ নিজৰ মহিমাৰে দৰ্শন দিব।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সেই সময়ত তেওঁ দীনহীনসকলৰ প্রার্থনাৰ উত্তৰ দিব,<br> <span class="br-ind"><br><span class="indent">&nbsp;</span></span>তেওঁলোকৰ প্রার্থনাক তেওঁ অগ্রাহ্য নকৰিব।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ভাৱী বংশধৰসকলৰ কাৰণে এই সকলো কথা লিখি থোৱা হ’ব,<br> <span class="br-ind"><br><span class="indent">&nbsp;</span></span>যাতে এতিয়া জন্ম নোহোৱা সন্তানসকলেও যিহোৱাৰ প্রশংসা কৰিব পাৰে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কিয়নো তেওঁৰ পবিত্র উচ্চ স্থানৰ পৰা তেওঁ তললৈ দৃষ্টি কৰিলে;<br> <span class="br-ind"><br><span class="indent">&nbsp;</span></span>যিহোৱাই স্বর্গৰ পৰা পৃথিৱীলৈ দৃষ্টিপাত কৰিলে,<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যাতে বন্দীসকলৰ কেকঁনি শুনিব পাৰে,<br> <span class="br-ind"><br><span class="indent">&nbsp;</span></span>মৃত্যুদণ্ডৰে অভিযুক্ত সকলক মুক্ত কৰিব পাৰে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>চিয়োনত যিহোৱাৰ নাম প্রচাৰিত হ’ব,<br> <span class="br-ind"><br><span class="indent">&nbsp;</span></span>যিৰূচালেমত তেওঁৰ প্ৰশংসা-স্তুতি হ’ব,<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যেতিয়া যিহোৱাৰ সেৱা কৰিবৰ কাৰণে<br> <span class="br-ind"><br><span class="indent">&nbsp;</span></span>সকলো জাতি আৰু ৰাজ্যবোৰ একেলগে একত্রিত হ’ব।<br></div>
<div class="v" id="v23"><span class="vn">23</span> <span class="br-p"><br><br></span><span class="br-ind"><br><span class="indent">&nbsp;</span></span>জীৱন পথৰ মাজতেই তেওঁ মোৰ শক্তি কমাই দিলে;<br> <span class="br-ind"><br><span class="indent">&nbsp;</span></span>মোৰ আয়ুস চুটি কৰি দিলে।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>সেয়ে মই কৈছো, “হে মোৰ ঈশ্বৰ, জীৱনৰ মাজভাগতে তুমি মোক তুলি নিনিবা;<br> <span class="br-ind"><br><span class="indent">&nbsp;</span></span>তোমাৰ বছৰবোৰতো সর্বপুৰুষলৈকে স্থায়ী।”<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>অনেক কালৰ আগতে তুমি এই বিশ্বৰ ভিত্তিমূল স্থাপন কৰিলা;<br> <span class="br-ind"><br><span class="indent">&nbsp;</span></span>আকাশমণ্ডল তোমাৰ হাতৰ কাৰ্য্য।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>সেইবোৰ ধ্বংস হৈ যাব, কিন্তু তুমি হ’লে চিৰকাল থাকিবা;<br> <span class="br-ind"><br><span class="indent">&nbsp;</span></span>কাপোৰৰ দৰে সেই সকলো জীৰ্ণ হৈ যাব;<br> <span class="br-ind"><br><span class="indent">&nbsp;</span></span>তুমি সেইবোৰক বস্ত্ৰৰ নিচিনাকৈ সলনি কৰিবা;<br> <span class="br-ind"><br><span class="indent">&nbsp;</span></span>তাতে সেইবোৰ আৰু নাথাকিব।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>কিন্তু তুমি হ’লে সদায় একে,<br> <span class="br-ind"><br><span class="indent">&nbsp;</span></span>তোমাৰ বছৰৰ কেতিয়াও শেষ নহ’ব।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তোমাৰ দাসসকলৰ সন্তানসকল জীয়াই থাকিব;<br> <span class="br-ind"><br><span class="indent">&nbsp;</span></span>তেওঁলোকৰ বংশধৰসকল তোমাৰ উপস্থিতিত থিৰে থাকিব।<br></div>
</div>
<!-- PARSED ABOVE; EDITING MAY BREAK PARSER -->
</body></html>