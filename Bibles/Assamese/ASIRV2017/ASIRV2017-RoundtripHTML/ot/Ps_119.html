<html><head>
<meta http-equiv="Content-Type" content="text/html;charset=utf-8" />
<title>Ps 119 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 119);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_117.html">117</a> <a href="Ps_118.html">118</a> <b>119</b> <a href="Ps_120.html">120</a> <a href="Ps_121.html">121</a> ... <a href="Ps_150.html">150</a> </div><hr>
<h1>Ps 119</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আলেফ।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ধন্য সেইসকল, যিসকলৰ আচাৰ-ব্যৱহাৰ সিদ্ধ;<br> <span class="br-ind"><br><span class="indent">&nbsp;</span></span>যিসকলে যিহোৱাৰ ব্যৱস্থা অনুসাৰে চলে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ধন্য সেইসকল, যিসকলে তেওঁৰ আজ্ঞাবোৰ পালন কৰে;<br> <span class="br-ind"><br><span class="indent">&nbsp;</span></span>যিসকলে সমস্ত মনেৰে সৈতে তেওঁক বিচাৰে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তেওঁলোকে অন্যায় নকৰে,<br> <span class="br-ind"><br><span class="indent">&nbsp;</span></span>যিহোৱাৰ পথত চলে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমাৰ আদেশবোৰ যত্নেৰে পালন কৰিবলৈ তুমি আমাক আজ্ঞা কৰিলা।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ওহ, মোৰ পথবোৰ সুস্থিৰ হওঁক;<br> <span class="br-ind"><br><span class="indent">&nbsp;</span></span>মই যেন তোমাৰ বিধিবোৰ পালন কৰিব পাৰো!<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যেতিয়া তোমাৰ সকলো আজ্ঞাৰ প্রতি মই দৃষ্টি ৰাখি চলিম,<br> <span class="br-ind"><br><span class="indent">&nbsp;</span></span>তেতিয়া মই লজ্জিত নহ’ম।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমাৰ ধাৰ্ম্মিকতাযুক্ত শাসন প্ৰণালীবোৰ যেতিয়া মই শিকোঁ,<br> <span class="br-ind"><br><span class="indent">&nbsp;</span></span>তেতিয়া মই শুদ্ধ মনেৰে তোমাৰ ধন্যবাদ কৰিম।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>মই তোমাৰ বিধিবোৰ পালন কৰিম;<br> <span class="br-ind"><br><span class="indent">&nbsp;</span></span>মোক নিচেইকৈ পৰিত্যাগ নকৰিবা।<br></div>
<div class="v" id="v9"><h2>বেইৎ।</h2><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>যুবকে কেনেকৈ নিজৰ পথ শুদ্ধভাৱে ৰাখিব পাৰে?<br> <span class="br-ind"><br><span class="indent">&nbsp;</span></span>তোমাৰ বাক্য অনুসাৰে সাৱধানেৰে চলাৰ দ্বাৰাই পাৰে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>মই সমস্ত মনেৰে তোমাক বিচাৰিছোঁ;<br> <span class="br-ind"><br><span class="indent">&nbsp;</span></span>তুমি মোক তোমাৰ আজ্ঞা-পথৰ পৰা ভ্ৰান্ত হৈ যাব নিদিবা।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমাৰ বাক্য মই মোৰ হৃদয়ত সঞ্চয় কৰি ৰাখিছো,<br> <span class="br-ind"><br><span class="indent">&nbsp;</span></span>যেন তোমাৰ অহিতে পাপ নকৰোঁ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ধন্য তুমি, হে যিহোৱা;<br> <span class="br-ind"><br><span class="indent">&nbsp;</span></span>মোক তোমাৰ বিধিবোৰ শিকোৱা।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমাৰ মুখৰ সকলো ধার্মিক শাসন প্ৰণালী,<br> <span class="br-ind"><br><span class="indent">&nbsp;</span></span>মই নিজ ওঁঠেৰে বর্ণনা কৰিলোঁ;<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ধন-সম্পদত লোকে যিমান আনন্দ পায়,<br> <span class="br-ind"><br><span class="indent">&nbsp;</span></span>তোমাৰ আজ্ঞাৰ পথত চলি মই তাতোকৈ অধিক আনন্দ পাওঁ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>মই তোমাৰ আদেশবোৰ ধ্যান কৰিম,<br> <span class="br-ind"><br><span class="indent">&nbsp;</span></span>তোমাৰ সকলো পথলৈ মনোযোগ দিম।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মই তোমাৰ বিধিবোৰত আনন্দিত হ’ম;<br> <span class="br-ind"><br><span class="indent">&nbsp;</span></span>মই তোমাৰ বাক্য নাপাহৰিম।<br></div>
<div class="v" id="v17"><h2>গীমেল।</h2><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>তোমাৰ দাসলৈ প্রচুৰ মঙ্গল কৰা যাতে মই জীয়াই থাকো,<br> <span class="br-ind"><br><span class="indent">&nbsp;</span></span>আৰু তোমাৰ বাক্য পালন কৰিব পাৰো।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>মোৰ চকু মুকলি কৰি দিয়া, যাতে মই তোমাৰ ব্যৱস্থাত আচৰিত আচৰিত বিষয়বোৰ দেখা পাওঁ।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>মই পৃথিৱীত প্ৰবাসী মাথোন,<br> <span class="br-ind"><br><span class="indent">&nbsp;</span></span>তোমাৰ আজ্ঞাবোৰ মোৰ পৰা লুকুৱাই নাৰাখিবা।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>সকলো সময়তে তোমাৰ শাসন-প্রণালীবোৰ জানিবলৈ,<br> <span class="br-ind"><br><span class="indent">&nbsp;</span></span>মোৰ প্রাণ আকাঙ্ক্ষাত ভগ্ন হৈছে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তুমি অহঙ্কাৰীসকলক ধমক দিছা;<br> <span class="br-ind"><br><span class="indent">&nbsp;</span></span>তেওঁলোকতো শাপগ্রস্ত,<br> <span class="br-ind"><br><span class="indent">&nbsp;</span></span>তোমাৰ আজ্ঞা পথৰ পৰা ভ্ৰান্ত হৈ ঘূৰি ফুৰে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তেওঁলোকৰ অপমান আৰু নিন্দা মোৰ পৰা দূৰ কৰা;<br> <span class="br-ind"><br><span class="indent">&nbsp;</span></span>কিয়নো মই তোমাৰ আজ্ঞাবোৰ পালন কৰি আহিছোঁ।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যদি শাসনকর্তাসকলেও বহি মোৰ অহিতে কথা কয়,<br> <span class="br-ind"><br><span class="indent">&nbsp;</span></span>তথাপিও তোমাৰ দাসে তোমাৰ বিধিবোৰ ধ্যান কৰিব।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তোমাৰ আজ্ঞাবোৰ মোৰ আনন্দৰ বিষয়,<br> <span class="br-ind"><br><span class="indent">&nbsp;</span></span>সেইবোৰে মোক পৰামর্শ দিয়ে।<br></div>
<div class="v" id="v25"><h2>দালেৎ।</h2><span class="vn">25</span> <span class="br-p"><br><br></span><span class="br-ind"><br><span class="indent">&nbsp;</span></span>মোৰ প্রাণ ধুলিত সংলগ্ন;<br> <span class="br-ind"><br><span class="indent">&nbsp;</span></span>তোমাৰ বাক্য অনুসাৰে মোক সঞ্জীৱিত কৰা।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>মোৰ জীৱনৰ পথৰ কথা মই তোমাক জনালোঁ,<br> <span class="br-ind"><br><span class="indent">&nbsp;</span></span>আৰু তুমি মোক উত্তৰ দিলা।<br> <span class="br-ind"><br><span class="indent">&nbsp;</span></span>মোক তোমাৰ বিধিবোৰ শিকোঁৱা।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তোমাৰ আজ্ঞাৰ পথবোৰ মোক বুজাই দিয়া;<br> <span class="br-ind"><br><span class="indent">&nbsp;</span></span>তাতে মই তোমাৰ আচৰিত কাৰ্য্যবোৰ ধ্যান কৰিম।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>দুখত মোৰ প্রাণ দ্ৰৱীভূত হৈছে;<br> <span class="br-ind"><br><span class="indent">&nbsp;</span></span>তোমাৰ বাক্য অনুসাৰে মোক সবল কৰা।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>মোৰ পৰা মিছা কথাৰ পথ দূৰ কৰা;<br> <span class="br-ind"><br><span class="indent">&nbsp;</span></span>দয়া কৰি তোমাৰ ব্যৱস্থাৰ শিক্ষা মোক দান কৰা।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>মই বিশ্বস্ততাৰ পথ মনোনীত কৰিলোঁ;<br> <span class="br-ind"><br><span class="indent">&nbsp;</span></span>মই তোমাৰ শাসন-প্ৰণালীবোৰ মোৰ সন্মুখত ৰাখিলোঁ।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>হে যিহোৱা, মই তোমাৰ আজ্ঞাবোৰত আসক্ত হৈছোঁ;<br> <span class="br-ind"><br><span class="indent">&nbsp;</span></span>তুমি মোক লজ্জিত হ’বলৈ নিদিবা।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তোমাৰ আজ্ঞাবোৰৰ পথত মই লৰি যাম,<br> <span class="br-ind"><br><span class="indent">&nbsp;</span></span>কাৰণ তুমি মোৰ হৃদয় মেলি দিলা।<br></div>
<div class="v" id="v33"><h2>হেই।</h2><span class="vn">33</span> <span class="br-p"><br><br></span><span class="br-ind"><br><span class="indent">&nbsp;</span></span>হে যিহোৱা, তোমাৰ বিধিবোৰৰ পথ সম্বন্ধে মোক শিকোৱা;<br> <span class="br-ind"><br><span class="indent">&nbsp;</span></span>তাতে মই শেষলৈকে তাক পালন কৰিম।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>তুমি মোক জ্ঞান দিয়া যাতে মই তোমাৰ ব্যৱস্থাবোৰ মানি চলিব পাৰো,<br> <span class="br-ind"><br><span class="indent">&nbsp;</span></span>সমস্ত হৃদয়েৰে সৈতে তাক পালন কৰিব পাৰো।<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তোমাৰ আজ্ঞা- পথত মোক চলোৱা;<br> <span class="br-ind"><br><span class="indent">&nbsp;</span></span>কিয়নো তাতেই মই সন্তোষ পাওঁ।<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>তোমাৰ আজ্ঞাবোৰলৈ মোৰ হৃদয় আসক্ত কৰি ৰাখা,<br> <span class="br-ind"><br><span class="indent">&nbsp;</span></span>স্বার্থপৰ লোভলৈ আকর্ষিত নকৰিবা।<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>অসাৰ বস্তুবোৰৰ পৰা তুমি মোৰ দৃষ্টি ঘূৰাই আনা;<br> <span class="br-ind"><br><span class="indent">&nbsp;</span></span>তোমাৰ পথত চলিবলৈ মোক পুনৰ সঞ্জীৱিত কৰা।<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>তোমাৰ এই দাসৰ প্রতি তোমাৰ প্রতিজ্ঞা পূর্ণ কৰা;<br> <span class="br-ind"><br><span class="indent">&nbsp;</span></span>যি প্রতিজ্ঞা তোমালৈ ভয়কাৰী লোকৰ বাবে তুমি স্থিৰ কৰিলা।<br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>মোৰ দূর্নাম তুমি দূৰ কৰা, যিহক মই ভয় কৰো;<br> <span class="br-ind"><br><span class="indent">&nbsp;</span></span>কিয়নো তোমাৰ শাসন-প্ৰণালীবোৰ মঙ্গলময়।<br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>চোৱা, মই তোমাৰ আদেশবোৰলৈ আকাঙ্ক্ষা কৰি আছো;<br> <span class="br-ind"><br><span class="indent">&nbsp;</span></span>তোমাৰ ধাৰ্ম্মিকতাৰে মোক সঞ্জীৱিত কৰা।<br></div>
<div class="v" id="v41"><h2>বাৱ।</h2><span class="vn">41</span> <span class="br-p"><br><br></span><span class="br-ind"><br><span class="indent">&nbsp;</span></span>হে যিহোৱা, তুমি মোক তোমাৰ সুস্থিৰ প্রেমৰ ভাগী হবলৈ দিয়া;<br> <span class="br-ind"><br><span class="indent">&nbsp;</span></span>তোমাৰ প্রতিজ্ঞা অনুসাৰে তোমাৰ পৰিত্ৰাণৰ ভাগী কৰা।<br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>তেতিয়া মই মোক নিন্দা কৰা সকলক মই উত্তৰ দিব পাৰিম;<br> <span class="br-ind"><br><span class="indent">&nbsp;</span></span>কিয়নো মই তোমাৰ বাক্যত ভাৰসা কৰোঁ।<br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>তোমাৰ সত্যৰ বাক্য মোৰ মুখৰ পৰা কাঢ়ি নলবা;<br> <span class="br-ind"><br><span class="indent">&nbsp;</span></span>কিয়নো তোমাৰ শাসন-প্ৰণালীৰ ওপৰত মোৰ আশা আছে।<br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>যুগে যুগে অনন্তকাল মই তোমাৰ ব্যৱস্থা মানি চলিম।<br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>মই নিৰাপদে মুক্তভাৱে বিচৰণ কৰিম;<br> <span class="br-ind"><br><span class="indent">&nbsp;</span></span>কিয়নো মই তোমাৰ আদেশবোৰলৈ মনোযোগ দিলো।<br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>তুমি কোৱা সকলো আজ্ঞাৰ বিষয়ে মই ৰজাসকলৰ আগতো ক’ম;<br> <span class="br-ind"><br><span class="indent">&nbsp;</span></span>মই লজ্জিত নহ’ম।<br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>তোমাৰ আজ্ঞাবোৰত মই সন্তোষ পাওঁ;<br> <span class="br-ind"><br><span class="indent">&nbsp;</span></span>কাৰণ মই তোমাৰ আজ্ঞাবোৰ ভাল পাওঁ।<br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>তোমাৰ আজ্ঞাবোৰ মই পবিত্র বুলি জ্ঞান কৰো,<br> <span class="br-ind"><br><span class="indent">&nbsp;</span></span>কাৰণ মই সেইবোৰ ভাল পাওঁ;<br> <span class="br-ind"><br><span class="indent">&nbsp;</span></span>মই তোমাৰ বিধিবোৰ ধ্যান কৰিম।<br></div>
<div class="v" id="v49"><h2>জয়িন।</h2><span class="vn">49</span> <span class="br-p"><br><br></span><span class="br-ind"><br><span class="indent">&nbsp;</span></span>তোমাৰ এই দাসৰ আগত তুমি যি প্রতিজ্ঞা কৰিছিলা, তাক তুমি সোঁৱৰণ কৰা;<br> <span class="br-ind"><br><span class="indent">&nbsp;</span></span>তাৰ দ্বাৰায়েই তুমি মোক আশা দিছিলা।<br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>দুখৰ সময়ত এয়ে মোৰ সান্ত্বনা হয়;<br> <span class="br-ind"><br><span class="indent">&nbsp;</span></span>তোমাৰ প্রতিজ্ঞাই মোক সঞ্জীৱিত কৰে।<br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>অহঙ্কাৰীসকলে মোক অতিশয় ঠাট্টা-বিদ্রূপ কৰে;<br> <span class="br-ind"><br><span class="indent">&nbsp;</span></span>তথাপিও মই তোমাৰ ব্যৱস্থাৰ পৰা অলপো এফলীয়া হোৱা নাই।<br></div>
<div class="v" id="v52"><span class="vn">52</span> <span class="br-ind"><br><span class="indent">&nbsp;</span></span>হে যিহোৱা, মই তোমাৰ পূৰ্ব্বকালৰ শাসন প্ৰণালীবোৰ সোঁৱৰণ কৰো, আৰু মই নিজে শান্ত্বনা লভো।<br></div>
<div class="v" id="v53"><span class="vn">53</span> <span class="br-ind"><br><span class="indent">&nbsp;</span></span>দুষ্ট লোকৰ দুষ্টতাৰ কাৰণে মোৰ ক্রোধ প্রজ্বলিত উঠে,<br> <span class="br-ind"><br><span class="indent">&nbsp;</span></span>কিয়নো তেওঁলোকে তোমাৰ ব্যৱস্থা ত্যাগ কৰে।<br></div>
<div class="v" id="v54"><span class="vn">54</span> <span class="br-ind"><br><span class="indent">&nbsp;</span></span>মোৰ এই অস্থায়ী ঘৰত তোমাৰ বিধিবোৰ মোৰ গানৰ বিষয় হৈছে।<br></div>
<div class="v" id="v55"><span class="vn">55</span> <span class="br-ind"><br><span class="indent">&nbsp;</span></span>হে যিহোৱা, মই ৰাতি তোমাৰ নাম সোঁৱৰণ কৰোঁ,<br> <span class="br-ind"><br><span class="indent">&nbsp;</span></span>আৰু তোমাৰ ব্যৱস্থা মানি চলো।<br></div>
<div class="v" id="v56"><span class="vn">56</span> <span class="br-ind"><br><span class="indent">&nbsp;</span></span>এয়ে মোৰ অভ্যাস যে মই তোমাৰ আজ্ঞাবোৰ পালন কৰি চলো।<br></div>
<div class="v" id="v57"><h2>হেৎ</h2><span class="vn">57</span> <span class="br-p"><br><br></span><span class="br-ind"><br><span class="indent">&nbsp;</span></span>যিহোৱা মোৰ অধিকাৰৰ অংশ;<br> <span class="br-ind"><br><span class="indent">&nbsp;</span></span>মই তোমাৰ বাক্য মতে চলিবলৈ প্রতিজ্ঞা কৰিলোঁ।<br></div>
<div class="v" id="v58"><span class="vn">58</span> <span class="br-ind"><br><span class="indent">&nbsp;</span></span>মই মোৰ সমস্ত চিত্তেৰে তোমাৰ অনুগ্রহ বিচাৰিছো; তোমাৰ বাক্য অনুসাৰে তুমি মোলৈ কৃপা কৰা।<br></div>
<div class="v" id="v59"><span class="vn">59</span> <span class="br-ind"><br><span class="indent">&nbsp;</span></span>মই মোৰ পথবোৰৰ বিষয়ে চিন্তা কৰিলো,<br> <span class="br-ind"><br><span class="indent">&nbsp;</span></span>আৰু মই তোমাৰ আজ্ঞাবোৰলৈ মোৰ ভৰি ঘূৰালোঁ।<br></div>
<div class="v" id="v60"><span class="vn">60</span> <span class="br-ind"><br><span class="indent">&nbsp;</span></span>মই শীঘ্রেই তুমি দিয়া আজ্ঞাবোৰ পালন কৰিলো, পলম নকৰিলো।<br></div>
<div class="v" id="v61"><span class="vn">61</span> <span class="br-ind"><br><span class="indent">&nbsp;</span></span>যদিও দুষ্টবোৰৰ জৰীত মই বান্ধ খাই আছো,<br> <span class="br-ind"><br><span class="indent">&nbsp;</span></span>তথাপিও মই তোমাৰ ব্যৱস্থা পাহৰি নাযাওঁ।<br></div>
<div class="v" id="v62"><span class="vn">62</span> <span class="br-ind"><br><span class="indent">&nbsp;</span></span>তোমাৰ ধাৰ্ম্মিকতাযুক্ত শাসন-প্ৰণালীবোৰৰ কাৰণে মই মাজনিশা তোমাৰ স্তৱ কৰিবলৈ উঠো।<br></div>
<div class="v" id="v63"><span class="vn">63</span> <span class="br-ind"><br><span class="indent">&nbsp;</span></span>যিসকলে তোমাক ভয় কৰে আৰু তোমাৰ আদেশবোৰ পালন কৰে, মই তেওঁলোক সকলোৰে সংগী।<br></div>
<div class="v" id="v64"><span class="vn">64</span> <span class="br-ind"><br><span class="indent">&nbsp;</span></span>হে যিহোৱা, পৃথিৱী তোমাৰ দয়াৰে পৰিপূৰ্ণ;<br> <span class="br-ind"><br><span class="indent">&nbsp;</span></span>মোক তোমাৰ বিধিবোৰ শিকোৱা।<br></div>
<div class="v" id="v65"><h2>টেইট।</h2><span class="vn">65</span> <span class="br-p"><br><br></span><span class="br-ind"><br><span class="indent">&nbsp;</span></span>তুমি তোমাৰ দাসলৈ মঙ্গল ব্যৱহাৰ কৰিলা;<br> <span class="br-ind"><br><span class="indent">&nbsp;</span></span>হে যিহোৱা, তোমাৰ বাক্য অনুসাৰে কৰিলা।<br></div>
<div class="v" id="v66"><span class="vn">66</span> <span class="br-ind"><br><span class="indent">&nbsp;</span></span>তুমি মোক ভাল বিচাৰ-বুদ্ধি আৰু জ্ঞান শিকোৱা;<br> <span class="br-ind"><br><span class="indent">&nbsp;</span></span>কিয়নো মই তোমাৰ আজ্ঞাবোৰত বিশ্বাস কৰোঁ।<br></div>
<div class="v" id="v67"><span class="vn">67</span> <span class="br-ind"><br><span class="indent">&nbsp;</span></span>কষ্ট পোৱাৰ আগেয়ে মই বিপথে গৈছিলোঁ, কিন্তু এতিয়া হ’লে, মই তোমাৰ বাক্য পালন কৰিছোঁ।<br></div>
<div class="v" id="v68"><span class="vn">68</span> <span class="br-ind"><br><span class="indent">&nbsp;</span></span>তুমি মঙ্গলময় আৰু মঙ্গলৰ কার্য কৰা;<br> <span class="br-ind"><br><span class="indent">&nbsp;</span></span>মোক তোমাৰ বিধিবোৰ শিকোৱা।<br></div>
<div class="v" id="v69"><span class="vn">69</span> <span class="br-ind"><br><span class="indent">&nbsp;</span></span>অহঙ্কাৰীবোৰে মোৰ অহিতে মিছা কথা ৰচিছে;<br> <span class="br-ind"><br><span class="indent">&nbsp;</span></span>কিন্তু মই হ’লে সমস্ত চিত্তেৰে তোমাৰ আদেশবোৰ পালন কৰোঁ।<br></div>
<div class="v" id="v70"><span class="vn">70</span> <span class="br-ind"><br><span class="indent">&nbsp;</span></span>তেওঁলোকৰ অন্তঃকৰণ চর্বিৰ দৰে মোটা;<br> <span class="br-ind"><br><span class="indent">&nbsp;</span></span>কিন্তু মই হ’লে তোমাৰ ব্যৱস্থাত হৰ্ষিত হওঁ।<br></div>
<div class="v" id="v71"><span class="vn">71</span> <span class="br-ind"><br><span class="indent">&nbsp;</span></span>মই যি কষ্ট পাইছো, সেয়ে মোৰ পক্ষে শুভজনক,<br> <span class="br-ind"><br><span class="indent">&nbsp;</span></span>তাতে মই তোমাৰ বিধিবোৰ শিকিব পাৰিছো।<br></div>
<div class="v" id="v72"><span class="vn">72</span> <span class="br-ind"><br><span class="indent">&nbsp;</span></span>তোমাৰ মুখৰ ব্যৱস্থাবোৰ মোৰ ওচৰত হাজাৰ হাজাৰ সোণ আৰু ৰূপতকৈয়ো বহুমূল্য।<br></div>
<div class="v" id="v73"><h2>ইয়োদ।</h2><span class="vn">73</span> <span class="br-p"><br><br></span><span class="br-ind"><br><span class="indent">&nbsp;</span></span>তোমাৰ হাতেই মোক স্ৰজিলে, মোক গঠন কৰিলে;<br> <span class="br-ind"><br><span class="indent">&nbsp;</span></span>তোমাৰ আজ্ঞাবোৰ শিকিবলৈ মোক জ্ঞান-বুদ্ধি দান কৰা।<br></div>
<div class="v" id="v74"><span class="vn">74</span> <span class="br-ind"><br><span class="indent">&nbsp;</span></span>তোমাক ভয় কৰাসকলে মোক দেখি আনন্দিত হ’ব;<br> <span class="br-ind"><br><span class="indent">&nbsp;</span></span>কিয়নো মই তোমাৰ বাক্যত আশা কৰিলোঁ।<br></div>
<div class="v" id="v75"><span class="vn">75</span> <span class="br-ind"><br><span class="indent">&nbsp;</span></span>হে যিহোৱা, মই জানো যে , তোমাৰ বিচাৰবোৰ ন্যায়পূর্ণ,<br> <span class="br-ind"><br><span class="indent">&nbsp;</span></span>তুমি নিজ বিশ্বস্ততাৰে মোক দুখ দিলা।<br></div>
<div class="v" id="v76"><span class="vn">76</span> <span class="br-ind"><br><span class="indent">&nbsp;</span></span>তোমাৰ এই দাসৰ ওচৰত তুমি যি প্রতিজ্ঞা কৰিলা,<br> <span class="br-ind"><br><span class="indent">&nbsp;</span></span>সেই অনুসাৰে তোমাৰ গভীৰ প্রেম মোৰ সান্ত্বনা হওঁক।<br></div>
<div class="v" id="v77"><span class="vn">77</span> <span class="br-ind"><br><span class="indent">&nbsp;</span></span>মোলৈ তোমাৰ কৃপা নামি আহঁক,<br> <span class="br-ind"><br><span class="indent">&nbsp;</span></span>যাতে মই জীয়াই থাকিব পাৰো;<br> <span class="br-ind"><br><span class="indent">&nbsp;</span></span>কিয়নো তোমাৰ ব্যৱস্থাই মোক আনন্দ দিয়ে।<br></div>
<div class="v" id="v78"><span class="vn">78</span> <span class="br-ind"><br><span class="indent">&nbsp;</span></span>অহঙ্কাৰী লোকে লাজ পাওক, কিয়নো তেওঁলোকে মিছা কথা কৈ মোৰ সর্বনাশ কৰিলে;<br> <span class="br-ind"><br><span class="indent">&nbsp;</span></span>কিন্তু হ’লে মই তোমাৰ আদেশবোৰ ধ্যান কৰিম;<br></div>
<div class="v" id="v79"><span class="vn">79</span> <span class="br-ind"><br><span class="indent">&nbsp;</span></span>যিসকলে তোমাক ভয় কৰে, তেওঁলোক মোলৈ ঘূৰক,<br> <span class="br-ind"><br><span class="indent">&nbsp;</span></span>যাতে তেওঁলোকে তোমাৰ আজ্ঞাবোৰ জানিব।<br></div>
<div class="v" id="v80"><span class="vn">80</span> <span class="br-ind"><br><span class="indent">&nbsp;</span></span>মোৰ অন্তঃকৰণ তোমাৰ বিধিবোৰত যেন সিদ্ধ থাকে, তাতে মই লজ্জিত নহ’ম।<br></div>
<div class="v" id="v81"><h2>কফ।</h2><span class="vn">81</span> <span class="br-p"><br><br></span><span class="br-ind"><br><span class="indent">&nbsp;</span></span>তুমি মোক ৰক্ষা কৰাৰ প্রতীক্ষাত থাকোতে থাকোতে মোৰ প্রাণ ক্রমশঃ অৱশ হৈ গৈছে;<br> <span class="br-ind"><br><span class="indent">&nbsp;</span></span>মই তোমাৰ বাক্যত আশা কৰিছোঁ।<br></div>
<div class="v" id="v82"><span class="vn">82</span> <span class="br-ind"><br><span class="indent">&nbsp;</span></span>তোমাৰ বাক্যৰ প্রতিজ্ঞা পূর্ণ হোৱাৰ অপেক্ষাত মোৰ চকু সোমাই গৈছে;<br> <span class="br-ind"><br><span class="indent">&nbsp;</span></span>মই সুধিলো, “কেতিয়া তুমি মোক সান্ত্বনা দিবা?”<br></div>
<div class="v" id="v83"><span class="vn">83</span> <span class="br-ind"><br><span class="indent">&nbsp;</span></span>কিয়নো মই ধুঁৱাত থকা চামৰাৰ দ্রাক্ষাৰস থলীৰ নিচিনা হ’লোঁ;<br> <span class="br-ind"><br><span class="indent">&nbsp;</span></span>তথাপিও মই তোমাৰ বিধিবোৰ পাহৰা নাই।<br></div>
<div class="v" id="v84"><span class="vn">84</span> <span class="br-ind"><br><span class="indent">&nbsp;</span></span>তোমাৰ দাসে কিমান কাল সহন কৰি থাকিব?<br> <span class="br-ind"><br><span class="indent">&nbsp;</span></span>মোক তাড়না কৰা সকলৰ বিচাৰ তুমি কেতিয়া কৰিবা?<br></div>
<div class="v" id="v85"><span class="vn">85</span> <span class="br-ind"><br><span class="indent">&nbsp;</span></span>অহঙ্কাৰীসকলে মোৰ বাবে গর্ত খান্দিছে;<br> <span class="br-ind"><br><span class="indent">&nbsp;</span></span>তেওঁলোক তোমাৰ ব্যৱস্থাৰ অনুগামী নহয়।<br></div>
<div class="v" id="v86"><span class="vn">86</span> <span class="br-ind"><br><span class="indent">&nbsp;</span></span>তোমাৰ সকলো আজ্ঞা বিশ্বাসযোগ্য;<br> <span class="br-ind"><br><span class="indent">&nbsp;</span></span>লোকসকলে অকাৰণতে মোক তাড়না কৰে;<br> <span class="br-ind"><br><span class="indent">&nbsp;</span></span>তুমি মোক সহায় কৰা।<br></div>
<div class="v" id="v87"><span class="vn">87</span> <span class="br-ind"><br><span class="indent">&nbsp;</span></span>তেওঁলোকে পৃথিৱীত মোক প্ৰায় নিঃশেষ কৰি পেলালে;<br> <span class="br-ind"><br><span class="indent">&nbsp;</span></span>কিন্তু তথাপিও মই তোমাৰ আদেশবোৰ ত্যাগ কৰা নাই।<br></div>
<div class="v" id="v88"><span class="vn">88</span> <span class="br-ind"><br><span class="indent">&nbsp;</span></span>তোমাৰ গভীৰ প্রেমত তুমি মোক সঞ্জীৱিত কৰা,<br> <span class="br-ind"><br><span class="indent">&nbsp;</span></span>তাতে মই তোমাৰ মুখৰ আজ্ঞাবোৰ পালন কৰিম।<br></div>
<div class="v" id="v89"><h2>লামেদ।</h2><span class="vn">89</span> <span class="br-p"><br><br></span><span class="br-ind"><br><span class="indent">&nbsp;</span></span>যিহোৱা অনন্ত কাললৈকে বিদ্যমান;<br> <span class="br-ind"><br><span class="indent">&nbsp;</span></span>তোমাৰ বাক্য স্বৰ্গত সুদৃঢ় আছে।<br></div>
<div class="v" id="v90"><span class="vn">90</span> <span class="br-ind"><br><span class="indent">&nbsp;</span></span>পুৰুষে পুৰুষে তোমাৰ বিশ্বস্ততা স্থায়ী;<br> <span class="br-ind"><br><span class="indent">&nbsp;</span></span>তুমি পৃথিৱীক স্থাপন কৰিলা আৰু সেয়ে সুস্থিৰ হৈ আছে।<br></div>
<div class="v" id="v91"><span class="vn">91</span> <span class="br-ind"><br><span class="indent">&nbsp;</span></span>তুমি নিযুক্ত কৰা অনুসাৰে সেইবোৰ আজিও থিৰে আছে;<br> <span class="br-ind"><br><span class="indent">&nbsp;</span></span>কিয়নো সকলোৱেই তোমাৰ অধীনৰ দাস।<br></div>
<div class="v" id="v92"><span class="vn">92</span> <span class="br-ind"><br><span class="indent">&nbsp;</span></span>তোমাৰ ব্যৱস্থাত যদি মই আনন্দ নাপালোহেঁতেন,<br> <span class="br-ind"><br><span class="indent">&nbsp;</span></span>তেন্তে মোৰ ক্লেশতে মই বিনষ্ট হ’লোহেতেন।<br></div>
<div class="v" id="v93"><span class="vn">93</span> <span class="br-ind"><br><span class="indent">&nbsp;</span></span>মই তোমাৰ আদেশবোৰ কেতিয়াও নাপাহৰিম;<br> <span class="br-ind"><br><span class="indent">&nbsp;</span></span>কিয়নো তাৰ দ্বাৰাই তুমি মোক পুনৰায় সঞ্জীৱিত কৰিলা।<br></div>
<div class="v" id="v94"><span class="vn">94</span> <span class="br-ind"><br><span class="indent">&nbsp;</span></span>মই তোমাৰেই, মোক ৰক্ষা কৰা;<br> <span class="br-ind"><br><span class="indent">&nbsp;</span></span>কিয়নো মই তোমাৰ আদেশবোৰলৈ মনোযোগ কৰিলো।<br></div>
<div class="v" id="v95"><span class="vn">95</span> <span class="br-ind"><br><span class="indent">&nbsp;</span></span>দুষ্টবোৰে মোক বিনষ্ট কৰিবলৈ খাপ দি আছে;<br> <span class="br-ind"><br><span class="indent">&nbsp;</span></span>কিন্ত মই তোমাৰ আজ্ঞাবোৰ বিবেচনা কৰোঁ।<br></div>
<div class="v" id="v96"><span class="vn">96</span> <span class="br-ind"><br><span class="indent">&nbsp;</span></span>মই সকলো শ্ৰেণীৰ পদাৰ্থ সীমাযুক্ত দেখিলোঁ; কিন্তু তোমাৰ আজ্ঞা অসীম।<br></div>
<div class="v" id="v97"><h2>মেইম।</h2><span class="vn">97</span> <span class="br-p"><br><br></span><span class="br-ind"><br><span class="indent">&nbsp;</span></span>ওহ, মই তোমাৰ ব্যৱস্থা কেনে ভাল পাওঁ!<br> <span class="br-ind"><br><span class="indent">&nbsp;</span></span>সেয়ে ওৰে দিন মোৰ ধ্যানৰ বিষয়।<br></div>
<div class="v" id="v98"><span class="vn">98</span> <span class="br-ind"><br><span class="indent">&nbsp;</span></span>তোমাৰ আজ্ঞাই মোক মোৰ শত্ৰুবোৰতকৈ জ্ঞানৱান কৰি তোলে;<br> <span class="br-ind"><br><span class="indent">&nbsp;</span></span>কিয়নো তোমাৰ আজ্ঞাবোৰ সদায় মোৰ লগে লগে থাকে।<br></div>
<div class="v" id="v99"><span class="vn">99</span> <span class="br-ind"><br><span class="indent">&nbsp;</span></span>মোৰ সকলো শিক্ষাগুৰুতকৈ মই জ্ঞানৱান;<br> <span class="br-ind"><br><span class="indent">&nbsp;</span></span>কিয়নো তোমাৰ আজ্ঞা-বোৰ মোৰ ধ্যানৰ বিষয়।<br></div>
<div class="v" id="v100"><span class="vn">100</span> <span class="br-ind"><br><span class="indent">&nbsp;</span></span>মই বৃদ্ধ লোক সকলতকৈয়ো অধিক বুজোঁ;<br> <span class="br-ind"><br><span class="indent">&nbsp;</span></span>কাৰণ মই তোমাৰ আদেশবোৰ পালন কৰি আহিছোঁ।<br></div>
<div class="v" id="v101"><span class="vn">101</span> <span class="br-ind"><br><span class="indent">&nbsp;</span></span>মই সকলো কু-পথৰ পৰা মোৰ ভৰি আতঁৰাই ৰাখিলো,<br> <span class="br-ind"><br><span class="indent">&nbsp;</span></span>যাতে মই তোমাৰ বাক্যবোৰ পালন কৰিব পাৰো।<br></div>
<div class="v" id="v102"><span class="vn">102</span> <span class="br-ind"><br><span class="indent">&nbsp;</span></span>মই তোমাৰ ধার্মিক শাসন-প্রণালীবোৰৰ পৰা আঁতৰি যোৱা নাই;<br> <span class="br-ind"><br><span class="indent">&nbsp;</span></span>কিয়নো তুমি নিজেই মোক শিক্ষা দিলা।<br></div>
<div class="v" id="v103"><span class="vn">103</span> <span class="br-ind"><br><span class="indent">&nbsp;</span></span>তোমাৰ বাক্যবোৰ মোৰ জিভাত কেনে মিঠা লাগে!<br> <span class="br-ind"><br><span class="indent">&nbsp;</span></span>সেয়ে মোৰ মুখত মৌৰ কোঁহতকৈয়ো মিঠা লাগে।<br></div>
<div class="v" id="v104"><span class="vn">104</span> <span class="br-ind"><br><span class="indent">&nbsp;</span></span>তোমাৰ আদেশবোৰৰ দ্বাৰাই মই জ্ঞান লাভ কৰো;<br> <span class="br-ind"><br><span class="indent">&nbsp;</span></span>সেইবাবেই মই সকলো মিছা পথ ঘিণ কৰোঁ।<br></div>
<div class="v" id="v105"><h2>নুন।</h2><span class="vn">105</span> <span class="br-p"><br><br></span><span class="br-ind"><br><span class="indent">&nbsp;</span></span>তোমাৰ বাক্য মোৰ ভৰিৰ কাৰণে প্ৰদীপ-স্বৰূপ আৰু মোৰ পথৰ দীপ্তিস্বৰূপ।<br></div>
<div class="v" id="v106"><span class="vn">106</span> <span class="br-ind"><br><span class="indent">&nbsp;</span></span>তোমাৰ ধাৰ্ম্মিকতাযুক্ত শাসন-প্ৰণালীবোৰ পালন কৰিবলৈ মই শপত খালোঁ,<br> <span class="br-ind"><br><span class="indent">&nbsp;</span></span>আৰু স্থিৰ কৰিলোঁ।<br></div>
<div class="v" id="v107"><span class="vn">107</span> <span class="br-ind"><br><span class="indent">&nbsp;</span></span>হে যিহোৱা, মই অতিশয় দুখ পাইছোঁ;<br> <span class="br-ind"><br><span class="indent">&nbsp;</span></span>তোমাৰ বাক্য অনুসাৰে মোক পুনৰায় সঞ্জীৱিত কৰা।<br></div>
<div class="v" id="v108"><span class="vn">108</span> <span class="br-ind"><br><span class="indent">&nbsp;</span></span>হে যিহোৱা, মোৰ মুখে কৰা প্রশংসা-স্তুতিৰ উৎসর্গ তুমি গ্রহণ কৰা,<br> <span class="br-ind"><br><span class="indent">&nbsp;</span></span>আৰু তোমাৰ শাসন-প্ৰণালীবোৰ মোক শিকোৱা।<br></div>
<div class="v" id="v109"><span class="vn">109</span> <span class="br-ind"><br><span class="indent">&nbsp;</span></span>মইমোৰ প্ৰাণ সদায় আঁচলত বান্ধি লৈ ফুৰিছোঁ;<br> <span class="br-ind"><br><span class="indent">&nbsp;</span></span>তথাপি মই তোমাৰ ব্যৱস্থা পাহৰা নাই।<br></div>
<div class="v" id="v110"><span class="vn">110</span> <span class="br-ind"><br><span class="indent">&nbsp;</span></span>দুষ্টবোৰে মোলৈ ফান্দ পাতিলে; তথাপি মই তোমাৰ আদেশবোৰৰ পৰা বিপথে যোৱা নাই।<br></div>
<div class="v" id="v111"><span class="vn">111</span> <span class="br-ind"><br><span class="indent">&nbsp;</span></span>তোমাৰ আজ্ঞাবোৰ মোৰ চিৰকালৰ আধিপত্য;<br> <span class="br-ind"><br><span class="indent">&nbsp;</span></span>সেইবোৰ মোৰ মনৰ আনন্দজনক।<br></div>
<div class="v" id="v112"><span class="vn">112</span> <span class="br-ind"><br><span class="indent">&nbsp;</span></span>চিৰকাললৈকে শেষ পর্যন্ত তোমাৰ বিধিবোৰ পালন কৰিবৰ কাৰণে মই মোৰ হৃদয়ক থিৰ কৰিলোঁ।<br></div>
<div class="v" id="v113"><h2>চামেক।</h2><span class="vn">113</span> <span class="br-p"><br><br></span><span class="br-ind"><br><span class="indent">&nbsp;</span></span>দুই মনৰ লোকক মই ঘিণ কৰোঁ; কিন্তু তোমাৰ ব্যৱস্থাক মই ভাল পাওঁ।<br></div>
<div class="v" id="v114"><span class="vn">114</span> <span class="br-ind"><br><span class="indent">&nbsp;</span></span>তুমি মোৰ গুপ্তস্থান আৰু ঢাল; তোমাৰ বাক্যতে মই আশা কৰোঁ।<br></div>
<div class="v" id="v115"><span class="vn">115</span> <span class="br-ind"><br><span class="indent">&nbsp;</span></span>হে কু-কার্য কৰা লোক, মোৰ ওচৰৰ পৰা দূৰ হোৱা; মই মোৰ ঈশ্বৰৰ আজ্ঞাবোৰ পালন কৰিম।<br></div>
<div class="v" id="v116"><span class="vn">116</span> <span class="br-ind"><br><span class="indent">&nbsp;</span></span>তোমাৰ বাক্য অনুসাৰে মোক ধৰি ৰাখা, তাতে মই জীয়াই থাকিম;<br> <span class="br-ind"><br><span class="indent">&nbsp;</span></span>মোৰ আশাত তুমি মোক লাজ পাবলৈ নিদিবা।<br></div>
<div class="v" id="v117"><span class="vn">117</span> <span class="br-ind"><br><span class="indent">&nbsp;</span></span>মোক ধৰি ৰাখা, তাতে মই ৰক্ষা পাম আৰু সদায় তোমাৰ বিধিবোৰক মান্য কৰিম।<br></div>
<div class="v" id="v118"><span class="vn">118</span> <span class="br-ind"><br><span class="indent">&nbsp;</span></span>তোমাৰ বিধিবোৰৰ পৰা অপথে যোৱা সকলক তুমি অগ্রাহ্য কৰা;<br> <span class="br-ind"><br><span class="indent">&nbsp;</span></span>কিয়নো তেওঁলোকৰ প্ৰবঞ্চনা অসাৰ।<br></div>
<div class="v" id="v119"><span class="vn">119</span> <span class="br-ind"><br><span class="indent">&nbsp;</span></span>পৃথিৱীৰ সকলো দুষ্টক তুমি ময়লাৰ দৰে গণ্য কৰি দূৰ কৰা;<br> <span class="br-ind"><br><span class="indent">&nbsp;</span></span>এই কাৰণে মই তোমাৰ আজ্ঞাবোৰ ভাল পাওঁ।<br></div>
<div class="v" id="v120"><span class="vn">120</span> <span class="br-ind"><br><span class="indent">&nbsp;</span></span>তোমাৰ ভয়ত মোৰ শৰীৰ কঁপে;<br> <span class="br-ind"><br><span class="indent">&nbsp;</span></span>তোমাৰ শাসন-প্ৰণালীবোৰক মই ভয় কৰোঁ।<br></div>
<div class="v" id="v121"><h2>অয়িন।</h2><span class="vn">121</span> <span class="br-p"><br><br></span><span class="br-ind"><br><span class="indent">&nbsp;</span></span>মই ন্যায়বিচাৰ আৰু সৎ কার্য কৰিলোঁ; মোক উপদ্ৰৱকাৰীসকলৰ হাতত এৰি নিদিবা।<br></div>
<div class="v" id="v122"><span class="vn">122</span> <span class="br-ind"><br><span class="indent">&nbsp;</span></span>তুমি তোমাৰ এই দাসৰ মঙ্গলৰ দায়িত্ব লোৱা;<br> <span class="br-ind"><br><span class="indent">&nbsp;</span></span>অহঙ্কাৰীসকলক মোৰ ওপৰত উপদ্ৰৱ কৰিবলৈ নিদিবা।<br></div>
<div class="v" id="v123"><span class="vn">123</span> <span class="br-ind"><br><span class="indent">&nbsp;</span></span>তোমাৰ ধার্মিকযুক্ত প্রতিজ্ঞা পূর্ণ হোৱালৈ আৰু তোমাৰ পৰিত্ৰাণৰ বাবে অপেক্ষা কৰি মোৰ চকু দুর্বল হৈ গৈছে।<br></div>
<div class="v" id="v124"><span class="vn">124</span> <span class="br-ind"><br><span class="indent">&nbsp;</span></span>তোমাৰ গভীৰ প্রেম অনুসাৰে তোমাৰ দাসলৈ ব্যৱহাৰ কৰা;<br> <span class="br-ind"><br><span class="indent">&nbsp;</span></span>তোমাৰ বিধিবোৰ মোক শিকোঁৱা।<br></div>
<div class="v" id="v125"><span class="vn">125</span> <span class="br-ind"><br><span class="indent">&nbsp;</span></span>মই তোমাৰ দাস; মোক বোধশক্তি দিয়া,<br> <span class="br-ind"><br><span class="indent">&nbsp;</span></span>যেন তোমাৰ আজ্ঞাবোৰ বুজিব পাৰো।<br></div>
<div class="v" id="v126"><span class="vn">126</span> <span class="br-ind"><br><span class="indent">&nbsp;</span></span>হে যিহোৱা, এতিয়া তোমাৰ কাৰ্য্য কৰাৰ সময় হৈছে,<br> <span class="br-ind"><br><span class="indent">&nbsp;</span></span>কিয়নো লোকসকলে তোমাৰ ব্যৱস্থা অমান্য কৰিলে ।<br></div>
<div class="v" id="v127"><span class="vn">127</span> <span class="br-ind"><br><span class="indent">&nbsp;</span></span>মই বাস্তৱিকতে তোমাৰ আজ্ঞাবোৰ ভাল পাওঁ;<br> <span class="br-ind"><br><span class="indent">&nbsp;</span></span>সেইবোৰক সোণতকৈ, শুদ্ধ সোণতকৈয়ো ভাল পাওঁ।<br></div>
<div class="v" id="v128"><span class="vn">128</span> <span class="br-ind"><br><span class="indent">&nbsp;</span></span>এই কাৰণে সকলো বিষয়তে তোমাৰ আদেশবোৰ মই ন্যায় বুলি মানো; মই সকলো মিছা পথ ঘিণ কৰোঁ।<br></div>
<div class="v" id="v129"><h2>পেই।</h2><span class="vn">129</span> <span class="br-p"><br><br></span><span class="br-ind"><br><span class="indent">&nbsp;</span></span>তোমাৰ আজ্ঞাবোৰ আচৰিত;<br> <span class="br-ind"><br><span class="indent">&nbsp;</span></span>সেই বাবেই মোৰ প্রাণে সেইবোৰ পালন কৰে।<br></div>
<div class="v" id="v130"><span class="vn">130</span> <span class="br-ind"><br><span class="indent">&nbsp;</span></span>তোমাৰ বাক্য প্ৰকাশিত হ’লে দীপ্তি দিয়ে;<br> <span class="br-ind"><br><span class="indent">&nbsp;</span></span>সৰলমনা লোকক বুজন শক্তি দান কৰে।<br></div>
<div class="v" id="v131"><span class="vn">131</span> <span class="br-ind"><br><span class="indent">&nbsp;</span></span>মই মুখ মেলি ফোপাইছিলো;<br> <span class="br-ind"><br><span class="indent">&nbsp;</span></span>কিয়নো মই তোমাৰ আজ্ঞাৰ বাবে অতিশয় হাবিয়াহ কৰিলোঁ।<br></div>
<div class="v" id="v132"><span class="vn">132</span> <span class="br-ind"><br><span class="indent">&nbsp;</span></span>তোমাৰ নাম ভাল পোৱা সকলৰ প্রতি তুমি যেনে ৰীতি কৰা,<br> <span class="br-ind"><br><span class="indent">&nbsp;</span></span>তেনেদৰে মোলৈও ঘূৰি মোৰ প্রতি কৃপা কৰা।<br></div>
<div class="v" id="v133"><span class="vn">133</span> <span class="br-ind"><br><span class="indent">&nbsp;</span></span>তোমাৰ প্রতিজ্ঞা অনুসাৰে মোৰ খোজ সুস্থিৰ কৰি ৰাখা আৰু কোনো অধৰ্ম্মক মোৰ ওপৰত অধিকাৰ কৰিবলৈ নিদিবা।<br></div>
<div class="v" id="v134"><span class="vn">134</span> <span class="br-ind"><br><span class="indent">&nbsp;</span></span>মানুহৰ উপদ্ৰৱৰ পৰা মোক মুক্ত কৰা,<br> <span class="br-ind"><br><span class="indent">&nbsp;</span></span>তাতে মই তোমাৰ আদেশবোৰ পালন কৰিম।<br></div>
<div class="v" id="v135"><span class="vn">135</span> <span class="br-ind"><br><span class="indent">&nbsp;</span></span>তোমাৰ দাসৰ ওপৰত তোমাৰ মুখ উজ্জ্বল কৰা;<br> <span class="br-ind"><br><span class="indent">&nbsp;</span></span>তোমাৰ বিধিবোৰ মোক শিকোৱা।<br></div>
<div class="v" id="v136"><span class="vn">136</span> <span class="br-ind"><br><span class="indent">&nbsp;</span></span>মোৰ চকুৰ পৰা চকুলোৰ নদী বৈ গৈছে;<br> <span class="br-ind"><br><span class="indent">&nbsp;</span></span>কিয়নো লোকসকলে তোমাৰ ব্যৱস্থা পালন নকৰে।<br></div>
<div class="v" id="v137"><h2>চাধেই।</h2><span class="vn">137</span> <span class="br-p"><br><br></span><span class="br-ind"><br><span class="indent">&nbsp;</span></span>হে যিহোৱা, তুমি ধাৰ্ম্মিক, আৰু তোমাৰ ন্যায়বিচাৰ যথাৰ্থ।<br></div>
<div class="v" id="v138"><span class="vn">138</span> <span class="br-ind"><br><span class="indent">&nbsp;</span></span>তুমি সকলো বিশ্বস্ততা আৰু ধাৰ্ম্মিকতাত তোমাৰ আজ্ঞাবোৰৰ আদেশ দিলা।<br></div>
<div class="v" id="v139"><span class="vn">139</span> <span class="br-ind"><br><span class="indent">&nbsp;</span></span>তোমাৰ উৎসাহে মোক গ্ৰাস কৰিছে;<br> <span class="br-ind"><br><span class="indent">&nbsp;</span></span>কাৰণ মোৰ শত্ৰুবোৰে তোমাৰ বাক্যবোৰ পাহৰিলে।<br></div>
<div class="v" id="v140"><span class="vn">140</span> <span class="br-ind"><br><span class="indent">&nbsp;</span></span>তোমাৰ প্রতিজ্ঞা উত্তম বুলি প্রমাণিত হৈছে;<br> <span class="br-ind"><br><span class="indent">&nbsp;</span></span>সেয়ে তোমাৰ দাসে তাক ভাল পায়।<br></div>
<div class="v" id="v141"><span class="vn">141</span> <span class="br-ind"><br><span class="indent">&nbsp;</span></span>যদিও মই সামান্য আৰু তুচ্ছ, তথাপিও মই তোমাৰ আদেশবোৰ পাহৰা নাই।<br></div>
<div class="v" id="v142"><span class="vn">142</span> <span class="br-ind"><br><span class="indent">&nbsp;</span></span>তোমাৰ ধাৰ্ম্মিকতা চিৰস্থায়ী ধাৰ্ম্মিকতা আৰু তোমাৰ সকলো ব্যৱস্থা সত্য।<br></div>
<div class="v" id="v143"><span class="vn">143</span> <span class="br-ind"><br><span class="indent">&nbsp;</span></span>সঙ্কট আৰু দুর্দশা মোৰ ওপৰত আহিল;<br> <span class="br-ind"><br><span class="indent">&nbsp;</span></span>তথাপিও মই তোমাৰ আজ্ঞাবোৰত আনন্দ পাওঁ।<br></div>
<div class="v" id="v144"><span class="vn">144</span> <span class="br-ind"><br><span class="indent">&nbsp;</span></span>তোমাৰ আজ্ঞাবোৰ অনন্ত কাললৈকে ধার্মিক;<br> <span class="br-ind"><br><span class="indent">&nbsp;</span></span>মোক বুজা শক্তি দিয়া, তাতে মই জীয়াই থাকিম।<br></div>
<div class="v" id="v145"><h2>কোফ।</h2><span class="vn">145</span> <span class="br-p"><br><br></span><span class="br-ind"><br><span class="indent">&nbsp;</span></span>মই সমস্ত মনেৰে প্ৰাৰ্থনা কৰিলোঁ, হে যিহোৱা, মোক উত্তৰ দিয়া;<br> <span class="br-ind"><br><span class="indent">&nbsp;</span></span>মই তোমাৰ বিধিবোৰ পালন কৰিম।<br></div>
<div class="v" id="v146"><span class="vn">146</span> <span class="br-ind"><br><span class="indent">&nbsp;</span></span>মই তোমাকেই মাতিছো, মোক উদ্ধাৰ কৰা;<br> <span class="br-ind"><br><span class="indent">&nbsp;</span></span>মই তোমাৰ সকলো আজ্ঞা মানি চলিম।<br></div>
<div class="v" id="v147"><span class="vn">147</span> <span class="br-ind"><br><span class="indent">&nbsp;</span></span>মই প্রভাতৰ আগেয়েই সহায়ৰ কাৰণে কাতৰোক্তি কৰিলো;<br> <span class="br-ind"><br><span class="indent">&nbsp;</span></span>তোমাৰ বাক্যবোৰত আশা কৰিলোঁ।<br></div>
<div class="v" id="v148"><span class="vn">148</span> <span class="br-ind"><br><span class="indent">&nbsp;</span></span>ৰাতি শেষ হোৱাৰ আগেয়ে মোৰ চকু মেল খায়,<br> <span class="br-ind"><br><span class="indent">&nbsp;</span></span>যেন তোমাৰ প্রতিজ্ঞাৰ ধ্যান কৰিব পাৰো।<br></div>
<div class="v" id="v149"><span class="vn">149</span> <span class="br-ind"><br><span class="indent">&nbsp;</span></span>তোমাৰ গভীৰ প্রেম অনুসাৰে মোৰ স্বৰ শুনা;<br> <span class="br-ind"><br><span class="indent">&nbsp;</span></span>হে যিহোৱা, তোমাৰ ব্যৱস্থা অনুসাৰে মোক পুনৰায় সঞ্জীৱিত কৰা।<br></div>
<div class="v" id="v150"><span class="vn">150</span> <span class="br-ind"><br><span class="indent">&nbsp;</span></span>কু-কার্য কৰি মোক তাড়না কৰাসকল ওচৰ চাপি আহিছে;<br> <span class="br-ind"><br><span class="indent">&nbsp;</span></span>তেওঁলোক তোমাৰ ব্যৱস্থাৰ পৰা দূৰৈত থাকে।<br></div>
<div class="v" id="v151"><span class="vn">151</span> <span class="br-ind"><br><span class="indent">&nbsp;</span></span>কিন্তু হে যিহোৱা, তুমি ওচৰ আৰু তোমাৰ সকলো আজ্ঞা সত্য;<br></div>
<div class="v" id="v152"><span class="vn">152</span> <span class="br-ind"><br><span class="indent">&nbsp;</span></span>বহুত দিনৰ আগেয়ে মই তোমাৰ আজ্ঞাবোৰৰ পৰা জানিছো যে,<br> <span class="br-ind"><br><span class="indent">&nbsp;</span></span>তুমি সেইবোৰ চিৰকালৰ কাৰণে স্থাপন কৰিলা।<br></div>
<div class="v" id="v153"><h2>ৰেচ</h2><span class="vn">153</span> <span class="br-ind"><br><span class="indent">&nbsp;</span></span>তুমি মোৰ দুখলৈ দৃষ্টি কৰা আৰু মোক উদ্ধাৰ কৰা;<br> <span class="br-ind"><br><span class="indent">&nbsp;</span></span>কিয়নো মই তোমাৰ ব্যৱস্থা নাপাহৰো।<br></div>
<div class="v" id="v154"><span class="vn">154</span> <span class="br-ind"><br><span class="indent">&nbsp;</span></span>মোৰ পক্ষে বিবাদ নিষ্পত্তি কৰা আৰু মোক মুক্ত কৰা;<br> <span class="br-ind"><br><span class="indent">&nbsp;</span></span>তোমাৰ বাক্যত কৰা প্রতিজ্ঞা অনুসাৰে মোক পুনৰায় সঞ্জীৱিত কৰা;<br></div>
<div class="v" id="v155"><span class="vn">155</span> <span class="br-ind"><br><span class="indent">&nbsp;</span></span>দুষ্টবোৰৰ পৰা পৰিত্ৰাণ দূৰৈত থাকে;<br> <span class="br-ind"><br><span class="indent">&nbsp;</span></span>কিয়নো তেওঁলোকে তোমাৰ বিধিবোৰ নিবিচাৰে।<br></div>
<div class="v" id="v156"><span class="vn">156</span> <span class="br-ind"><br><span class="indent">&nbsp;</span></span>হে যিহোৱা, তোমাৰ কৰুণা অনেক বেচি;<br> <span class="br-ind"><br><span class="indent">&nbsp;</span></span>তোমাৰ ব্যৱস্থা অনুসাৰে মোক পুনৰায় সঞ্জীৱিত কৰা।<br></div>
<div class="v" id="v157"><span class="vn">157</span> <span class="br-ind"><br><span class="indent">&nbsp;</span></span>মোৰ তাড়নাকাৰী আৰু শত্ৰু অনেক; কিন্তু মই তোমাৰ আজ্ঞাবোৰৰ পৰা আতৰি যোৱা নাই।<br></div>
<div class="v" id="v158"><span class="vn">158</span> <span class="br-ind"><br><span class="indent">&nbsp;</span></span>মই বিশ্বাস ঘাতকবোৰক দেখি ঘিণ কৰোঁ; কাৰণ তেওঁলোকে তোমাৰ বাক্য পালন নকৰে।<br></div>
<div class="v" id="v159"><span class="vn">159</span> <span class="br-ind"><br><span class="indent">&nbsp;</span></span>চোৱা, মই তোমাৰ আদেশবোৰ কিমান যে ভাল পাওঁ!<br> <span class="br-ind"><br><span class="indent">&nbsp;</span></span>হে যিহোৱা, তোমাৰ সুস্থিৰ প্রেম অনুসাৰে মোক পুনৰায় সঞ্জীৱিত কৰা।<br></div>
<div class="v" id="v160"><span class="vn">160</span> <span class="br-ind"><br><span class="indent">&nbsp;</span></span>তোমাৰ সমস্ত বাক্য সত্য; তোমাৰ প্ৰত্যেকটো ধার্মিক শাসন-প্ৰণালী চিৰকাল স্থায়ী।<br></div>
<div class="v" id="v161"><h2>চীন।</h2><span class="vn">161</span> <span class="br-p"><br><br></span><span class="br-ind"><br><span class="indent">&nbsp;</span></span>অধিকাৰী সকলে মোক অকাৰণে তাড়না কৰে;<br> <span class="br-ind"><br><span class="indent">&nbsp;</span></span>কিন্তু মোৰ হৃদয়ে তোমাৰ বাক্যলৈ ভয় ৰাখে।<br></div>
<div class="v" id="v162"><span class="vn">162</span> <span class="br-ind"><br><span class="indent">&nbsp;</span></span>মই তোমাৰ বাক্যত আনন্দ কৰো,<br> <span class="br-ind"><br><span class="indent">&nbsp;</span></span>যেনেকৈ যুদ্ধত বহুত লুটদ্ৰব্য পোৱা জনে আনন্দ কৰে।<br></div>
<div class="v" id="v163"><span class="vn">163</span> <span class="br-ind"><br><span class="indent">&nbsp;</span></span>মই মিছাক ঘিণাওঁ আৰু তুচ্ছ কৰোঁ;<br> <span class="br-ind"><br><span class="indent">&nbsp;</span></span>কিন্তু তোমাৰ ব্যৱস্থাক প্ৰেম কৰোঁ।<br></div>
<div class="v" id="v164"><span class="vn">164</span> <span class="br-ind"><br><span class="indent">&nbsp;</span></span>তোমাৰ ধাৰ্ম্মিকতাযুক্ত শাসন-প্ৰণালীবোৰৰ কাৰণে মই দিনে সাতবাৰকৈ তোমাৰ প্ৰশংসা কৰোঁ।<br></div>
<div class="v" id="v165"><span class="vn">165</span> <span class="br-ind"><br><span class="indent">&nbsp;</span></span>যি সকলে তোমাৰ ব্যৱস্থাক প্ৰেম কৰে, তেওঁলোকৰ পৰম শান্তি হয়;<br> <span class="br-ind"><br><span class="indent">&nbsp;</span></span>একোতেই তেওঁলোক উজুটি নাখায়।<br></div>
<div class="v" id="v166"><span class="vn">166</span> <span class="br-ind"><br><span class="indent">&nbsp;</span></span>হে যিহোৱা, মই তোমাৰ পৰিত্ৰাণলৈ আশাৰে আছো;<br> <span class="br-ind"><br><span class="indent">&nbsp;</span></span>মই তোমাৰ আজ্ঞাবোৰ পালন কৰিলোঁ।<br></div>
<div class="v" id="v167"><span class="vn">167</span> <span class="br-ind"><br><span class="indent">&nbsp;</span></span>মোৰ প্রাণে তোমাৰ আজ্ঞাবোৰ পালন কৰিলে;<br> <span class="br-ind"><br><span class="indent">&nbsp;</span></span>মই সেইবোৰক অতিশয় প্ৰেম কৰোঁ।<br></div>
<div class="v" id="v168"><span class="vn">168</span> <span class="br-ind"><br><span class="indent">&nbsp;</span></span>মই তোমাৰ আদেশ আৰু আজ্ঞাবোৰ পালন কৰিলোঁ;<br> <span class="br-ind"><br><span class="indent">&nbsp;</span></span>কিয়নো মোৰ সকলো পথ তোমাৰ সন্মুখতে আছে।<br></div>
<div class="v" id="v169"><h2>তাৱ।</h2><span class="vn">169</span> <span class="br-p"><br><br></span><span class="br-ind"><br><span class="indent">&nbsp;</span></span>হে যিহোৱা, মোৰ কাতৰোক্তি তোমাৰ সন্মুখত উপস্থিত হওক;<br> <span class="br-ind"><br><span class="indent">&nbsp;</span></span>তোমাৰ বাক্য অনুসাৰে মোক বোধ-শক্তি দান কৰা।<br></div>
<div class="v" id="v170"><span class="vn">170</span> <span class="br-ind"><br><span class="indent">&nbsp;</span></span>মোৰ নিবেদনবোৰ তোমাৰ সন্মুখত উপস্থিত হওক;<br> <span class="br-ind"><br><span class="indent">&nbsp;</span></span>তোমাৰ প্রতিজ্ঞাৰ দৰে মোক উদ্ধাৰ কৰা।<br></div>
<div class="v" id="v171"><span class="vn">171</span> <span class="br-ind"><br><span class="indent">&nbsp;</span></span>মোৰ ওঁঠত তোমাৰ প্ৰশংসা উপচি পৰক;<br> <span class="br-ind"><br><span class="indent">&nbsp;</span></span>কিয়নো তুমি মোক তোমাৰ বিধিবোৰ শিকাইছা।<br></div>
<div class="v" id="v172"><span class="vn">172</span> <span class="br-ind"><br><span class="indent">&nbsp;</span></span>মোৰ জিভাই তোমাৰ প্রতিজ্ঞাৰ গীত গাওঁক;<br> <span class="br-ind"><br><span class="indent">&nbsp;</span></span>কিয়নো তোমাৰ সকলো আজ্ঞা ন্যায়পূর্ণ।<br></div>
<div class="v" id="v173"><span class="vn">173</span> <span class="br-ind"><br><span class="indent">&nbsp;</span></span>তোমাৰ হাতে মোক সহায় কৰিবলৈ যুগুত হওক;<br> <span class="br-ind"><br><span class="indent">&nbsp;</span></span>কিয়নো মই তোমাৰ আদেশবোৰ পালন কৰিবলৈ মনোনীত কৰিলোঁ।<br></div>
<div class="v" id="v174"><span class="vn">174</span> <span class="br-ind"><br><span class="indent">&nbsp;</span></span>হে যিহোৱা, মই তোমাৰ পৰিত্ৰাণলৈ আকাঙ্ক্ষা কৰিছো;<br> <span class="br-ind"><br><span class="indent">&nbsp;</span></span>তোমাৰ ব্যৱস্থা মোৰ আনন্দৰ বিষয়<br></div>
<div class="v" id="v175"><span class="vn">175</span> <span class="br-ind"><br><span class="indent">&nbsp;</span></span>মোক জীয়াই থাকিবলৈ দিয়া যাতে মই তোমাৰ প্রশংসা কৰিব পাৰো;<br> <span class="br-ind"><br><span class="indent">&nbsp;</span></span>তোমাৰ শাসন-প্রণালীবোৰে মোক সহায় কৰক।<br></div>
<div class="v" id="v176"><span class="vn">176</span> <span class="br-ind"><br><span class="indent">&nbsp;</span></span>হেৰোৱা ভেড়াৰ দৰে মই ভ্ৰান্ত হলোঁ;<br> <span class="br-ind"><br><span class="indent">&nbsp;</span></span>তোমাৰ দাসক তুমি বিচাৰি লোৱা; কিয়নো তোমাৰ আজ্ঞাবোৰ মই পাহৰা নাই।<br></div>
</div>
<!-- PARSED ABOVE; EDITING MAY BREAK PARSER -->
</body></html>