<html><head>
<meta http-equiv="Content-Type" content="text/html;charset=utf-8" />
<title>Ps 143 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 143);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_141.html">141</a> <a href="Ps_142.html">142</a> <b>143</b> <a href="Ps_144.html">144</a> <a href="Ps_145.html">145</a> ... <a href="Ps_150.html">150</a> </div><hr>
<h1>Ps 143</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দায়ুদৰ ৰচিত গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে যিহোৱা, মোৰ প্ৰাৰ্থনা শুনা,<br> <span class="br-ind"><br><span class="indent">&nbsp;</span></span>মোৰ কাকুতিলৈ কাণ পাতা!<br> <span class="br-ind"><br><span class="indent">&nbsp;</span></span>তোমাৰ বিশ্বস্ততা আৰু ধাৰ্ম্মিকতাত মোক উত্তৰ দিয়া;<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমাৰ দাসক বিচাৰলৈ নিনিবা;<br> <span class="br-ind"><br><span class="indent">&nbsp;</span></span>কিয়নো তোমাৰ দৃষ্টিত কোনো জীৱিত লোক ধাৰ্ম্মিক নহয়।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>শত্ৰুৱে মোক পাছে পাছে খেদি আহিল,<br> <span class="br-ind"><br><span class="indent">&nbsp;</span></span>তেওঁ মোক মাটিত পেলাই মোৰ জীৱন ছিন্ন-ভিন্ন কৰিলে,<br> <span class="br-ind"><br><span class="indent">&nbsp;</span></span>দীর্ঘ দিনৰ আগেয়ে মৃত হোৱা লোকসকলৰ দৰে তেওঁ মোক অন্ধকাৰময় ঠাইত বসতি কৰালে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সেইবাবে মোৰ আত্মা অন্তৰত ব্যাকুল হৈছে;<br> <span class="br-ind"><br><span class="indent">&nbsp;</span></span>মোৰ অন্তৰত মন অসাৰ হৈ পৰিছে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মই পূৰ্ব্বকালৰ দিনৰ কথা মনত পেলাও,<br> <span class="br-ind"><br><span class="indent">&nbsp;</span></span>মই তোমাৰ সকলো কার্যৰ বিষয়ে চিন্তা কৰোঁ,<br> <span class="br-ind"><br><span class="indent">&nbsp;</span></span>তোমাৰ হাতৰ কাৰ্যবোৰ ধ্যান কৰোঁ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মই তোমাৰ ফালে মোৰ হাত মেলি আগবঢ়াই দিছোঁ;<br> <span class="br-ind"><br><span class="indent">&nbsp;</span></span>শুকান ভূমিৰ নিচিনাকৈ মোৰ প্ৰাণ তোমাৰ কাৰণে তৃষ্ণাতুৰ হৈছে।[চেলা]<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে যিহোৱা, তুমি শীঘ্ৰে মোক উত্তৰ দিয়া,<br> <span class="br-ind"><br><span class="indent">&nbsp;</span></span>কাৰণ মোৰ আত্মাৰ উৎসাহ নোহোৱা হৈছে;<br> <span class="br-ind"><br><span class="indent">&nbsp;</span></span>মোৰ পৰা তোমাৰ মুখ লুকুৱাই নাৰাখিবা,<br> <span class="br-ind"><br><span class="indent">&nbsp;</span></span>মই গাঁতলৈ নামি যোৱাসকলৰ নিচিনা হৈ পৰিম।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ৰাতিপুৱাতে মোক তোমাৰ সুস্থিৰ প্রেমৰ বচন শুনুউৱা,<br> <span class="br-ind"><br><span class="indent">&nbsp;</span></span>কাৰণ মই তোমাৰ ওপৰতে ভাৰসা কৰিছোঁ;<br> <span class="br-ind"><br><span class="indent">&nbsp;</span></span>তুমি মোক মই চলিব লগীয়া পথ শিকোৱাঁ,<br> <span class="br-ind"><br><span class="indent">&nbsp;</span></span>কিয়নো মই মোৰ প্রাণ তোমালৈ তুলি ধৰিছো।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে যিহোৱা, মোৰ শত্ৰুবোৰৰ পৰা তুমি মোক উদ্ধাৰ কৰা;<br> <span class="br-ind"><br><span class="indent">&nbsp;</span></span>মই লুকাবৰ কাৰণে তোমাৰ ওচৰলৈ পলাই আহিছোঁ;<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমাৰ ইচ্ছাৰ কার্য সিদ্ধ কৰিবলৈ তুমি শিকোৱা,<br> <span class="br-ind"><br><span class="indent">&nbsp;</span></span>কিয়নো তুমিয়েই মোৰ ঈশ্বৰ;<br> <span class="br-ind"><br><span class="indent">&nbsp;</span></span>তোমাৰ মঙ্গলময় আত্মাৰে মোক সমান পথত চলাই নিয়া।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে যিহোৱা, তোমাৰ নামৰ কাৰণে মোক পুনৰায় সঞ্জীৱিত কৰা;<br> <span class="br-ind"><br><span class="indent">&nbsp;</span></span>তোমাৰ ধাৰ্ম্মিকতাৰে সংকটৰ পৰা তুমি মোক উদ্ধাৰ কৰা।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমাৰ সুস্থিৰ প্রেমেৰে মোৰ শত্ৰুবোৰক উচ্ছন্ন কৰা;<br> <span class="br-ind"><br><span class="indent">&nbsp;</span></span>মোৰ সকলো বিপক্ষসকলক তুমি ধ্বংস কৰা,<br> <span class="br-ind"><br><span class="indent">&nbsp;</span></span>কিয়নো মই তোমাৰ দাস।<br></div>
</div>
<!-- PARSED ABOVE; EDITING MAY BREAK PARSER -->
</body></html>