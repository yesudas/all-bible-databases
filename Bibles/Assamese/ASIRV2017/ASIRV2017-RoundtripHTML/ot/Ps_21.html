<html><head>
<meta http-equiv="Content-Type" content="text/html;charset=utf-8" />
<title>Ps 21 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 21);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_19.html">19</a> <a href="Ps_20.html">20</a> <b>21</b> <a href="Ps_22.html">22</a> <a href="Ps_23.html">23</a> ... <a href="Ps_150.html">150</a> </div><hr>
<h1>Ps 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্ৰধান বাদ্যকৰৰ প্রতি: দায়ুদৰ ৰচিত গীত</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে যিহোৱা, তোমাৰ শক্তিত ৰজাই আনন্দ কৰে!<br> <span class="br-ind"><br><span class="indent">&nbsp;</span></span>তুমি তেওঁক উদ্ধাৰ কৰিলে, তেওঁ কেনে আনন্দিত হয়!<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি তেওঁৰ মনৰ বাঞ্ছা পূৰ কৰিলা,<br> <span class="br-ind"><br><span class="indent">&nbsp;</span></span>তুমি তেওঁৰ ওঁঠৰ নিবেদন অগ্রাহ্য নকৰিলা। (চেলা)<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি তেওঁলৈ মঙ্গলৰ নানা আশীৰ্ব্বাদ আনিলা,<br> <span class="br-ind"><br><span class="indent">&nbsp;</span></span>তুমি তেওঁৰ মূৰত নিভাঁজ সোণৰ কিৰীটি দিলা।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তেওঁ তোমাৰ পৰা দীর্ঘায়ু জীৱন বিচাৰিলে;<br> <span class="br-ind"><br><span class="indent">&nbsp;</span></span>তাতে তুমি তেওঁক তাক দিলা;<br> <span class="br-ind"><br><span class="indent">&nbsp;</span></span>তুমি তেওঁক অনেক আয়ুস দিলা।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমাৰ সাহার্যত তেওঁৰ গৰিমা মহান হয়;<br> <span class="br-ind"><br><span class="indent">&nbsp;</span></span>তুমি তেওঁৰ ওপৰত মৰ্য্যাদা আৰু প্ৰতাপ ৰাখিছা;<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি তেওঁক চিৰস্থায়ী আশীৰ্ব্বাদ দান কৰিছা;<br> <span class="br-ind"><br><span class="indent">&nbsp;</span></span>তোমাৰ উপস্থিতিৰ আনন্দেৰে তুমি তেওঁক আনন্দ দান কৰিছা।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিয়নো ৰজাই যিহোৱাৰ ওপৰতে ভাৰসা কৰে;<br> <span class="br-ind"><br><span class="indent">&nbsp;</span></span>সৰ্ব্বোপৰি জনাৰ দয়াই তেওঁক লৰচৰ নকৰিব।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমাৰ হাতেই তোমাৰ সকলো শত্রুবোৰক বিচাৰি পাব;<br> <span class="br-ind"><br><span class="indent">&nbsp;</span></span>তোমাৰ সোঁ হাতে তোমাক ঘিণ কৰাসকলক বিচাৰি পাব।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমাৰ প্রকাশৰ কালত তুমি তেওঁলোকক এক অগ্নিময় জুইশালৰ নিচিনা কৰিবা;<br> <span class="br-ind"><br><span class="indent">&nbsp;</span></span>যিহোৱাই নিজৰ ক্রোধত তেওঁলোকক গ্ৰাস কৰিব;<br> <span class="br-ind"><br><span class="indent">&nbsp;</span></span>অগ্নিয়ে তেওঁলোকক দহন কৰিব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>পৃথিবীৰ বুকুৰ পৰা তেওঁলোকৰ বংশধৰসকলক তুমি ধ্বংস কৰি পেলাবা;<br> <span class="br-ind"><br><span class="indent">&nbsp;</span></span>মনুষ্যৰ মাজৰ পৰা তেওঁলোকৰ সন্তানসকলক উচ্ছন্ন কৰিবা।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যদি তেওঁলোকে তোমাৰ বিৰুদ্ধে দুষ্ট মন্ত্রণা কৰে,<br> <span class="br-ind"><br><span class="indent">&nbsp;</span></span>যদি অপকর্মৰ পৰিকল্পনা কৰে,<br> <span class="br-ind"><br><span class="indent">&nbsp;</span></span>তেওঁলোক সফল হ’ব নোৱাৰিব।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কিয়নো তুমি তেওঁলোকৰ মুখৰ ফালে লক্ষ্য কৰি যেতিয়া তোমাৰ ধনুত কাঁড় জুৰিবা,<br> <span class="br-ind"><br><span class="indent">&nbsp;</span></span>তেতিয়া তুমি তেওঁলোকক পলাই যাবলৈ বাধ্য কৰিবা।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে যিহোৱা, তুমি নিজ পৰাক্ৰমেৰে উঠা!<br> <span class="br-ind"><br><span class="indent">&nbsp;</span></span>আমি তোমাৰ পৰাক্রমৰ গীত গাম আৰু প্ৰশংসাৰ গান কৰিম।<br></div>
</div>
<!-- PARSED ABOVE; EDITING MAY BREAK PARSER -->
</body></html>