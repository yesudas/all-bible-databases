<html><head>
<meta http-equiv="Content-Type" content="text/html;charset=utf-8" />
<title>Ps 27 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 27);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_25.html">25</a> <a href="Ps_26.html">26</a> <b>27</b> <a href="Ps_28.html">28</a> <a href="Ps_29.html">29</a> ... <a href="Ps_150.html">150</a> </div><hr>
<h1>Ps 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দায়ুদৰ ৰচিত গীত</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>যিহোৱা মোৰ দীপ্তি, মোৰ পৰিত্ৰাণ;<br> <span class="br-ind"><br><span class="indent">&nbsp;</span></span>মই কাক ভয় কৰিম?<br> <span class="br-ind"><br><span class="indent">&nbsp;</span></span>যিহোৱা মোৰ জীৱন ৰক্ষক কোঁঠ,<br> <span class="br-ind"><br><span class="indent">&nbsp;</span></span>মই কাৰ বাবে ত্ৰাসযুক্ত হম?<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দুষ্টবোৰে যেতিয়া মোৰ মাংস খাবলৈ ওচৰলৈ আহে,<br> <span class="br-ind"><br><span class="indent">&nbsp;</span></span>তেতিয়া মোৰ সেই শত্রু আৰু বিৰোধীবোৰ উজুতি খাই পৰে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সৈন্যৰ দলেও যদি মোৰ বিৰুদ্ধে ছাউনি পাতে,<br> <span class="br-ind"><br><span class="indent">&nbsp;</span></span>মোৰ হৃদয়ে ভয় নকৰিব;<br> <span class="br-ind"><br><span class="indent">&nbsp;</span></span>মোৰ বিৰুদ্ধে যদি যুদ্ধও আৰম্ভ হয়,<br> <span class="br-ind"><br><span class="indent">&nbsp;</span></span>তেতিয়াও মই সাহসেৰে থাকিম।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যিহোৱাৰ ওচৰত মই এটা বিষয় যাচনা কৰিছো,<br> <span class="br-ind"><br><span class="indent">&nbsp;</span></span>মই তাকেই অন্বেষণ কৰিম:<br> <span class="br-ind"><br><span class="indent">&nbsp;</span></span>মই যেন যিহোৱাৰ সৌন্দর্য দেখা পাবলৈ,<br> <span class="br-ind"><br><span class="indent">&nbsp;</span></span>আৰু তেওঁৰ মন্দিৰত ধ্যান কৰিবলৈ<br> <span class="br-ind"><br><span class="indent">&nbsp;</span></span>মোৰ গোটেই জীৱন কাল যিহোৱাৰ গৃহত বাস কৰিব পাৰো।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আপদৰ কালত তেওঁ মোক নিজ আশ্রয়ত গুপুতে ৰাখিব,<br> <span class="br-ind"><br><span class="indent">&nbsp;</span></span>নিজৰ তম্বুত মোক লুকুৱাই ৰাখিব;<br> <span class="br-ind"><br><span class="indent">&nbsp;</span></span>তেওঁ মোক শিলৰ ওপৰত তুলি থব।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যি শত্রুবোৰে মোক চাৰিওফালে বেৰি ধৰিছে,<br> <span class="br-ind"><br><span class="indent">&nbsp;</span></span>তেওঁলোকতকৈ মোৰ মূৰ উন্নত হব;<br> <span class="br-ind"><br><span class="indent">&nbsp;</span></span>মই তেওঁৰ তম্বুত আনন্দ জয়ধ্বনিৰে বলি উৎসৰ্গ কৰিম।<br> <span class="br-ind"><br><span class="indent">&nbsp;</span></span>মই যিহোৱাৰ উদ্দেশ্যে গীত-গান কৰিম!<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে যিহোৱা, মই মাতিলে, তুমি শুনা।<br> <span class="br-ind"><br><span class="indent">&nbsp;</span></span>মোক কৃপা কৰা, মোক উত্তৰ দিয়া!<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>মোৰ হৃদয়ে (তুমি কোৱা) তোমাৰ এই কথাকে ক’লে, “আঁহা, তোমালোকে মোৰ সাক্ষাৎ পাবলৈ বিচৰা!”<br> <span class="br-ind"><br><span class="indent">&nbsp;</span></span>হে যিহোৱা, মই তোমাৰ সাক্ষাৎ পাবলৈ বিচাৰো।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমাৰ মুখ মোৰ পৰা লুকুৱাই নাৰাখিবা;<br> <span class="br-ind"><br><span class="indent">&nbsp;</span></span>ক্ৰোধত তুমি তোমাৰ দাসক দূৰ নকৰিবা।<br> <span class="br-ind"><br><span class="indent">&nbsp;</span></span>তুমিয়েই মোৰ সহায় হৈ আহিছা;<br> <span class="br-ind"><br><span class="indent">&nbsp;</span></span>হে মোৰ পৰিত্ৰাণৰ ঈশ্বৰ, মোক নেৰিবা, মোক পৰিত্যাগ নকৰিবা!<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>মোৰ পিতৃ-মাতৃয়ে মোক ত্যাগ কৰিলেও, যিহোৱাই মোক তুলি লব।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে যিহোৱা,<br> <span class="br-ind"><br><span class="indent">&nbsp;</span></span>মোৰ শত্রুবোৰৰ কাৰণে,<br> <span class="br-ind"><br><span class="indent">&nbsp;</span></span>তুমি মোক তোমাৰ পথ শিকোৱা;<br> <span class="br-ind"><br><span class="indent">&nbsp;</span></span>তুমি মোক সমান পথত চলোৱা।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>মোৰ বিৰোধীবোৰৰ ইচ্ছাত তুমি মোক সমর্পণ নকৰিবা;<br> <span class="br-ind"><br><span class="indent">&nbsp;</span></span>কিয়নো মিছা সাক্ষীবোৰ মোৰ বিৰুদ্ধে উঠিছে;<br> <span class="br-ind"><br><span class="indent">&nbsp;</span></span>তেওঁলোকৰ প্রশ্ৱাসত অত্যাচাৰ ওলাই আহে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>মই বিশ্বাস কৰো যে,<br> <span class="br-ind"><br><span class="indent">&nbsp;</span></span>জীৱিতসকলৰ দেশত মই যিহোৱাৰ মঙ্গল দেখা পাম!<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তুমি যিহোৱালৈ অপেক্ষা কৰা;<br> <span class="br-ind"><br><span class="indent">&nbsp;</span></span>সবল হোৱা;<br> <span class="br-ind"><br><span class="indent">&nbsp;</span></span>তোমাৰ অন্তঃকৰণ সাহিয়ল হওঁক;<br> <span class="br-ind"><br><span class="indent">&nbsp;</span></span>পুনৰায় কওঁ, যিহোৱালৈ অপেক্ষা কৰা।<br></div>
</div>
<!-- PARSED ABOVE; EDITING MAY BREAK PARSER -->
</body></html>