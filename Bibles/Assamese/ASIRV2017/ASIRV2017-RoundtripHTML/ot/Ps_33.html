<html><head>
<meta http-equiv="Content-Type" content="text/html;charset=utf-8" />
<title>Ps 33 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 33);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_31.html">31</a> <a href="Ps_32.html">32</a> <b>33</b> <a href="Ps_34.html">34</a> <a href="Ps_35.html">35</a> ... <a href="Ps_150.html">150</a> </div><hr>
<h1>Ps 33</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে ধাৰ্ম্মিক লোকসকল, যিহোৱাত আনন্দ-ধ্ৱনি কৰা,<br> <span class="br-ind"><br><span class="indent">&nbsp;</span></span>তেওঁৰ প্রশংসা কৰা সাধু লোকৰেই কাম।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>বীণাৰে সৈতে যিহোৱাৰ ধন্যবাদ কৰা, দহগুণীয়া নেবল যন্ত্ৰৰে তেওঁৰ প্ৰশংসা কৰা।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তেওঁৰ উদ্দেশ্যে এটি নতুন গীত গোৱা; দক্ষতাৰে বাদ্য-যন্ত্র বজাই জয়-ধ্ৱনি কৰা।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যিহোৱাৰ বাক্য সত্য; তেওঁৰ সকলো কাৰ্য্যত তেওঁ বিশ্বাসযোগ্য।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তেওঁ ধাৰ্ম্মিকতা আৰু ন্যায়বিচাৰ ভাল পায়;<br> <span class="br-ind"><br><span class="indent">&nbsp;</span></span>সমগ্র পৃথিবী যিহোৱাৰ দয়াৰে পৰিপূৰ্ণ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যিহোৱাৰ বাক্যৰ দ্বাৰাই আকাশ-মণ্ডল নির্মাণ কৰা হ’ল,<br> <span class="br-ind"><br><span class="indent">&nbsp;</span></span>তাত থকা সকলো বাহিনী তেওঁৰ মুখৰ প্ৰশ্বাসেৰে নির্মিত হ’ল।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তেওঁ সমুদ্ৰৰ জলসমূহক বটলত গোটাই ৰখাৰ দৰেই জমা কৰিলে;<br> <span class="br-ind"><br><span class="indent">&nbsp;</span></span>মহাসাগৰৰ গভীৰ জলৰাশিক ভঁৰালবোৰত ৰাখিলে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>গোটেই পৃথিবীয়ে যিহোৱালৈ ভয় ৰাখক;<br> <span class="br-ind"><br><span class="indent">&nbsp;</span></span>জগতৰ সকলোৱে তেওঁৰ আগত সমীহ কৰি থিয় হওক।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিয়নো তেওঁ ক’লে আৰু সকলোবোৰ সৃষ্টি হ’ল,<br> <span class="br-ind"><br><span class="indent">&nbsp;</span></span>তেওঁ আজ্ঞা দিলে আৰু সকলো প্রতিস্থিত হ’ল।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যিহোৱাই জাতিবোৰৰ পৰিকল্পনা নিস্ফল কৰে,<br> <span class="br-ind"><br><span class="indent">&nbsp;</span></span>তেওঁ লোকসমুহৰ সঙ্কল্পবোৰ ব্যৰ্থ কৰে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যিহোৱাৰ পৰিকল্পনা চিৰকাললৈকে থিৰে থাকে;<br> <span class="br-ind"><br><span class="indent">&nbsp;</span></span>তেওঁৰ মনৰ সঙ্কল্প পুৰুষানুক্ৰমে স্থায়ী।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ধন্য সেই জাতি, যি জাতিৰ ঈশ্বৰ যিহোৱা;<br> <span class="br-ind"><br><span class="indent">&nbsp;</span></span>সেই লোকসকলক তেওঁ নিজৰ আধিপত্যৰ অর্থে মনোনীত কৰিলে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যিহোৱাই স্বৰ্গৰ পৰা তললৈ দৃষ্টিপাত কৰে;<br> <span class="br-ind"><br><span class="indent">&nbsp;</span></span>তেওঁ সকলো মনুষ্য সন্তানক নিৰীক্ষণ কৰে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>পৃথিৱী নিবাসী সকলো লোকৰ ওপৰত তেওঁ নিজৰ বাসস্থানৰ পৰা দৃষ্টি ৰাখে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তেৱেঁই তেওঁলোক সকলোৰে হৃদয়ৰ নিৰ্ম্মাণকৰ্ত্তা; তেওঁলোকৰ সকলো কাৰ্য্যই তেওঁ নিৰীক্ষণ কৰে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>বৃহৎ সৈন্যদল থাকিলেও ৰজাই তাৰ দ্বাৰা ৰক্ষা নাপায়;<br> <span class="br-ind"><br><span class="indent">&nbsp;</span></span>মহা-শক্তিৰ দ্বাৰাও কোনো যোদ্ধা ৰক্ষা নাপায়।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>জয়ৰ অৰ্থে ঘোঁৰাৰ ওপৰত নির্ভৰ কৰা এক মিছা আশা;<br> <span class="br-ind"><br><span class="indent">&nbsp;</span></span>মহা-শক্তি থাকিলেও ঘোঁৰাই তাৰ বলেৰে ৰক্ষা কৰিব নোৱাৰে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যিসকলে যিহোৱালৈ ভয় ৰাখে,<br> <span class="br-ind"><br><span class="indent">&nbsp;</span></span>যিসকলে তেওঁৰ অসীম দয়াৰ ওপৰত আশা ৰাখে,<br> <span class="br-ind"><br><span class="indent">&nbsp;</span></span>যিহোৱাৰ দৃষ্টি তেওঁলোকৰ ওপৰত থাকে,<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যাতে মৃত্যুৰ পৰা তেওঁলোকৰ প্রাণৰক্ষা কৰিব পাৰে;<br> <span class="br-ind"><br><span class="indent">&nbsp;</span></span>আকালৰ সময়ত তেওঁলোকক জীয়াই ৰাখিব পাৰে;<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমাৰ প্ৰাণে যিহোৱালৈ অপেক্ষা কৰে;<br> <span class="br-ind"><br><span class="indent">&nbsp;</span></span>তেঁৱেই আমাৰ সহায় আৰু আমাৰ ঢাল।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমাৰ হৃদয়ে তেওঁতেই আনন্দ কৰে; কাৰণ আমি তেওঁৰ পবিত্ৰ নামত ভাৰসা কৰিছোঁ।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হে যিহোৱা, আমাৰ ওপৰত তোমাৰ অসীম প্রেম থাকক,<br> <span class="br-ind"><br><span class="indent">&nbsp;</span></span>কিয়নো তুমিয়েই আমাৰ আশাভূমি হৈছা।<br></div>
</div>
<!-- PARSED ABOVE; EDITING MAY BREAK PARSER -->
</body></html>