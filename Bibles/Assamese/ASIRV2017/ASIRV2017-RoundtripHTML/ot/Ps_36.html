<html><head>
<meta http-equiv="Content-Type" content="text/html;charset=utf-8" />
<title>Ps 36 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 36);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_34.html">34</a> <a href="Ps_35.html">35</a> <b>36</b> <a href="Ps_37.html">37</a> <a href="Ps_38.html">38</a> ... <a href="Ps_150.html">150</a> </div><hr>
<h1>Ps 36</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্ৰধান বাদ্যকৰৰ প্রতি: যিহোৱাৰ দাস দায়ুদৰ ৰচিত গীত</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>পাপে দুষ্টলোকৰ হৃদয়ৰ গভীৰতাত থাকি কথা কয়;<br> <span class="br-ind"><br><span class="indent">&nbsp;</span></span>দুষ্টলোকৰ চকুৰ আগত ঈশ্বৰৰ প্রতি ভয় নাই।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তেওঁলোকে নিজৰ দৃষ্টিত নিজকে প্রশংসা কৰি কয় যে, তেওঁলোকৰ পাপ ঈশ্বৰে নধৰিব আৰু ঘৃণাৰ চকুৰেও নাচাব।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তেওঁলোকৰ মুখৰ কথা দুষ্ট আৰু ছলনাপূর্ণ;<br> <span class="br-ind"><br><span class="indent">&nbsp;</span></span>তেওঁলোকে সুবিবেচনা আৰু সদাচৰণ এৰিলে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তেওঁলোকে নিজৰ শয্যাত দুষ্টতাৰ পৰিকল্পনা কৰে;<br> <span class="br-ind"><br><span class="indent">&nbsp;</span></span>অন্যায় পথত চলিবলৈ স্থিৰ কৰে আৰু দুষ্ট কার্যক ঘিণ নকৰে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে যিহোৱা, তোমাৰ দয়া আকাশমণ্ডল পর্যন্ত,<br> <span class="br-ind"><br><span class="indent">&nbsp;</span></span>আৰু তোমাৰ বিশ্বস্ততা মেঘলৈকে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমাৰ ধাৰ্ম্মিকতা পৰাক্রমী পৰ্ব্বতসমূহৰ নিচিনা;<br> <span class="br-ind"><br><span class="indent">&nbsp;</span></span>তোমাৰ শাসন প্ৰণালীবোৰ যেন গভীৰ মহাসাগৰৰ নিচিনা।<br> <span class="br-ind"><br><span class="indent">&nbsp;</span></span>হে যিহোৱা, তুমি মনুষ্য আৰু পশু সকলোকে ৰক্ষা কৰোঁতা।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে ঈশ্বৰ, তোমাৰ গভীৰ প্রেম কেনে বহুমূল্য!<br> <span class="br-ind"><br><span class="indent">&nbsp;</span></span>সকলো মনুষ্যই যেন তোমাৰ ডেউকাৰ ছাঁয়াত আশ্ৰয় লয়।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তেওঁলোকে যেন তোমাৰ গৃহৰ প্রচুৰ আহাৰ খাই তৃপ্ত হয়;<br> <span class="br-ind"><br><span class="indent">&nbsp;</span></span>তুমি তোমাৰ আনন্দ-নদীৰ পানী তেওঁলোকক পিবলৈ দিয়া।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিয়নো তোমাৰ লগত জীৱনৰ ভুমুক আছে;<br> <span class="br-ind"><br><span class="indent">&nbsp;</span></span>তোমাৰ দীপ্তিতে আমি পোহৰ দেখো।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যি সকলে তোমাক জানে, তেওঁলোকৰ প্রতি যেন তোমাৰ প্রেম সদায় থাকে,<br> <span class="br-ind"><br><span class="indent">&nbsp;</span></span>যি সকলৰ হৃদয় সৎ তেওঁলোকে যেন তোমাৰ পৰিত্রাণ পায়।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>মোক অহঙ্কাৰীসকলৰ ভৰিৰ তলত নেপেলাবা;<br> <span class="br-ind"><br><span class="indent">&nbsp;</span></span>দুষ্ট সকলৰ হাতে যেন মোক দূৰলৈ খেদি পঠাব নোৱাৰে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যি সকলে দুষ্ট কার্য কৰি ফুৰে, চোৱা তেওঁলোক পতিত হ’ল;<br> <span class="br-ind"><br><span class="indent">&nbsp;</span></span>উঠিব নোৱাৰাকৈ তেওঁলোকক পেলোৱা হ’ল।<br></div>
</div>
<!-- PARSED ABOVE; EDITING MAY BREAK PARSER -->
</body></html>