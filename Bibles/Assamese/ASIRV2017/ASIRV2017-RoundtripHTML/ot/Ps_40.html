<html><head>
<meta http-equiv="Content-Type" content="text/html;charset=utf-8" />
<title>Ps 40 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 40);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_38.html">38</a> <a href="Ps_39.html">39</a> <b>40</b> <a href="Ps_41.html">41</a> <a href="Ps_42.html">42</a> ... <a href="Ps_150.html">150</a> </div><hr>
<h1>Ps 40</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্ৰধান বাদ্যকৰৰ প্রতি: দায়ুদৰ ৰচিত গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>মই ধৈৰ্য্যেৰে যিহোৱালৈ অপেক্ষা কৰিছিলোঁ;<br> <span class="br-ind"><br><span class="indent">&nbsp;</span></span>তাতে তেওঁ মোলৈ কাণ পাতি মোৰ কাঁতৰোক্তি শুনিলে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তেওঁ মোক বিনাশৰ গাঁতৰ পৰা তুলি আনিলে,<br> <span class="br-ind"><br><span class="indent">&nbsp;</span></span>পঙ্কিল জলাশয়ৰ পৰা তুলিলে।<br> <span class="br-ind"><br><span class="indent">&nbsp;</span></span>শিলৰ ওপৰত মোৰ ভৰি ৰাখিলে আৰু মোৰ গতি স্থিৰ কৰিলে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তেওঁ মোৰ মুখত এটি নতুন গীত দিলে,<br> <span class="br-ind"><br><span class="indent">&nbsp;</span></span>আমাৰ ঈশ্বৰৰ উদ্দেশ্যে প্রশংসাৰ গীত দিলে;<br> <span class="br-ind"><br><span class="indent">&nbsp;</span></span>অনেক লোকে তাকে দেখি ভয় খাব আৰু তেওঁলোকে যিহোৱাত ভাৰসা কৰিব।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ধন্য সেই লোক, যি জনে যিহোৱাৰ ওপৰত ভাৰসা কৰে;<br> <span class="br-ind"><br><span class="indent">&nbsp;</span></span>যি জনে অহঙ্কাৰীসকলৰ ফালে নুঘূৰে,<br> <span class="br-ind"><br><span class="indent">&nbsp;</span></span>নাইবা মিছা দেৱতাসকলৰ পাছত চলি অপথে যোৱাসকলৰ দিশে নুঘূৰে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে মোৰ ঈশ্বৰ যিহোৱা, তুমি তোমাৰ অনেক আচৰিত কার্য কৰিছা!<br> <span class="br-ind"><br><span class="indent">&nbsp;</span></span>আমাক লৈ তোমাৰ পৰিকল্পনা অনেক!<br> <span class="br-ind"><br><span class="indent">&nbsp;</span></span>তোমাৰ লগত কাকো তুলনা কৰিব নোৱাৰি,<br> <span class="br-ind"><br><span class="indent">&nbsp;</span></span>মই যদি সেইবোৰ ঘোষণা আৰু বৰ্ণনা কৰো, গণনা কৰিব নোৱাৰাকৈ অলেখ হ’ব।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি বলিদান আৰু নৈবেদ্যত সন্তোষ নোপোৱা;<br> <span class="br-ind"><br><span class="indent">&nbsp;</span></span>তুমি মোক শুনিবলৈ শ্ৰৱন শক্তি দিলা;<br> <span class="br-ind"><br><span class="indent">&nbsp;</span></span>হোম-বলি আৰু পাপাৰ্থক বলি তুমি বিচাৰা নাই।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তেতিয়া মই ক’লো, “এইয়া মই আহিছো;<br> <span class="br-ind"><br><span class="indent">&nbsp;</span></span>পুস্তকখনত মই অহাৰ বিষয়ে লিখা আছে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে মোৰ ঈশ্বৰ, তোমাৰ ইচ্ছাত চলাতেই মোৰ আনন্দ;<br> <span class="br-ind"><br><span class="indent">&nbsp;</span></span>তোমাৰ সকলো ব্যৱস্থা মোৰ অন্তৰত আছে।”<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মই মহা-সমাজত তোমাৰ মুক্তিৰ শুভবাৰ্ত্তা প্ৰচাৰ কৰো;<br> <span class="br-ind"><br><span class="indent">&nbsp;</span></span>হে যিহোৱা, চোৱা, তুমিয়েই জানা মই যে ওঁঠ বন্ধ কৰি ৰখা নাই।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমাৰ উদ্ধাৰৰ সাহার্যৰ কথা মই মোৰ হৃদয়ত লুকুৱাই ৰখা নাই;<br> <span class="br-ind"><br><span class="indent">&nbsp;</span></span>তোমাৰ বিশ্বস্ততা আৰু পৰিত্ৰাণৰ কথা মই প্ৰচাৰ কৰিলো;<br> <span class="br-ind"><br><span class="indent">&nbsp;</span></span>তোমাৰ দয়া আৰু সত্যতা মই মহাসমাজৰ পৰা গুপুতে ৰখা নাই।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে যিহোৱা, তুমি মোৰ পৰা তোমাৰ দয়া ধৰি নাৰাখিবা;<br> <span class="br-ind"><br><span class="indent">&nbsp;</span></span>তোমাৰ প্রেম আৰু বিশ্বস্ততাই মোক সদায় ৰক্ষা কৰক।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কিয়নো অসংখ্য বিপদে মোক বেৰি ধৰিছে;<br> <span class="br-ind"><br><span class="indent">&nbsp;</span></span>মোৰ অপৰাধবোৰে মোক খেদি অতর্কিতে ধৰিছে;<br> <span class="br-ind"><br><span class="indent">&nbsp;</span></span>মই অপৰাধবোৰ দেখা নোপোৱা হ’লো;<br> <span class="br-ind"><br><span class="indent">&nbsp;</span></span>সেইবোৰ মোৰ মূৰৰ চুলিতকৈয়ো অধিক হ’ল; মোৰ সাহস নোহোৱা হৈছে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে যিহোৱা, মোক উদ্ধাৰ কৰিবলৈ ইচ্ছুক হোৱা;<br> <span class="br-ind"><br><span class="indent">&nbsp;</span></span>হে যিহোৱা, মোক সহায় কৰিবলৈ খৰ কৰা।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যিসকলে মোৰ প্ৰাণ বিনাশ কৰিবলৈ বিচাৰে, তেওঁলোক লজ্জিত আৰু অপমানিত হওঁক;<br> <span class="br-ind"><br><span class="indent">&nbsp;</span></span>যিসকলে মোৰ সর্বনাশ কামনা কৰে, তেওঁলোকে অপমান পাই ঘূৰি যাওঁক।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যিসকলে মোক দেখি কয়, “ভাল হৈছে, ভাল হৈছে!” তেওঁলোকে নিজে লাজ পাই হতভম্ব হওঁক।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কিন্তু তোমাক বিচৰাসকলে তোমাতেই আনন্দিত আৰু উল্লাসিত হওঁক;<br> <span class="br-ind"><br><span class="indent">&nbsp;</span></span>তোমাৰ পৰিত্ৰাণ ভালপোৱাসকলে সকলো সময়তে কওঁক, “যিহোৱা মহান!”<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কিন্তু মই হলে দুখী আৰু দৰিদ্ৰ; তথাপি মোৰ বাবে যিহোৱাই চিন্তা কৰে,<br> <span class="br-ind"><br><span class="indent">&nbsp;</span></span>হে মোৰ ঈশ্বৰ, তুমি পলম নকৰিবা;<br> <span class="br-ind"><br><span class="indent">&nbsp;</span></span>তুমিয়েইতো মোৰ সহায়, আৰু উদ্ধাৰকর্তা।<br></div>
</div>
<!-- PARSED ABOVE; EDITING MAY BREAK PARSER -->
</body></html>