<html><head>
<meta http-equiv="Content-Type" content="text/html;charset=utf-8" />
<title>Ps 42 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 42);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_40.html">40</a> <a href="Ps_41.html">41</a> <b>42</b> <a href="Ps_43.html">43</a> <a href="Ps_44.html">44</a> ... <a href="Ps_150.html">150</a> </div><hr>
<h1>Ps 42</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্ৰধান বাদ্যকৰৰ প্রতি: কোৰহৰ বংশৰ মচকীল নামৰ গীত ।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হৰিণীয়ে যেনেকৈ জুৰিলৈ অতি হাবিয়াহ কৰে,<br> <span class="br-ind"><br><span class="indent">&nbsp;</span></span>তেনেকৈ হে ঈশ্বৰ, মোৰ প্ৰাণ তোমাৰ বাবে আকুল হৈছে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ঈশ্বৰৰ কাৰণে, জীৱন্ত ঈশ্বৰৰ কাৰণে মোৰ প্ৰাণ তৃষ্ণাতুৰ হৈছে;<br> <span class="br-ind"><br><span class="indent">&nbsp;</span></span>মই কেতিয়া আহি ঈশ্বৰৰ সাক্ষাতে উপস্থিত হ’ম?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মোৰ চকুলো দিনে-ৰাতিয়ে মোৰ আহাৰ হ’ল,<br> <span class="br-ind"><br><span class="indent">&nbsp;</span></span>কিয়নো লোকসকলে ওৰে দিনটো মোক কয়,<br> <span class="br-ind"><br><span class="indent">&nbsp;</span></span>“তোমাৰ ঈশ্বৰ ক’ত আছে?”<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কান্দোনত যেতিয়া মোৰ অন্তৰাত্মা ভাগি পৰে,<br> <span class="br-ind"><br><span class="indent">&nbsp;</span></span>তেতিয়া এইবোৰ কথা মই সোঁৱৰণ কৰোঁ<br> <span class="br-ind"><br><span class="indent">&nbsp;</span></span>পর্ব পালন কৰা লোকসমূহক লৈ মই কেনেকৈ আনন্দ-ধ্বনি আৰু ধন্যবাদেৰে ঈশ্বৰৰ গৃহলৈ গৈছিলোঁ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে মোৰ মন, তুমি কিয় নিৰাশ হৈছা?<br> <span class="br-ind"><br><span class="indent">&nbsp;</span></span>কিয় মোৰ অন্তৰত ব্যাকুল হৈছা?<br> <span class="br-ind"><br><span class="indent">&nbsp;</span></span>ঈশ্বৰত ভাৰসা কৰা; কাৰণ মই পুনৰায় তেওঁৰ স্তুতি কৰিম।<br> <span class="br-ind"><br><span class="indent">&nbsp;</span></span>তেৱেঁই মোৰ সহায়, মোৰ ঈশ্বৰ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মোৰ প্ৰাণ মোৰ অন্তৰত নিৰাশ হৈছে;<br> <span class="br-ind"><br><span class="indent">&nbsp;</span></span>সেইবাবে মই যৰ্দ্দনৰ দেশৰ পৰা, হৰ্মোণ গিৰি-শ্ৰেণী আৰু মিচিয়ৰ পৰ্ব্বতৰ পৰা<br> <span class="br-ind"><br><span class="indent">&nbsp;</span></span>তোমাৰ কথা ভাৱিছো।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমাৰ জলপ্ৰপাতৰ শব্দত জলসমূহে জলসমূহক মাতিছে;<br> <span class="br-ind"><br><span class="indent">&nbsp;</span></span>তোমাৰ সকলো ঢৌ আৰু তৰঙ্গবোৰ মোৰ ওপৰেদি বৈ গৈছে ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যিহোৱাই দিনত তেওঁৰ গভীৰ প্রেমক মোৰ ওপৰত আদেশ কৰে আৰু ৰাতি তেওঁৰ গীত মোৰ সঙ্গী হয়;<br> <span class="br-ind"><br><span class="indent">&nbsp;</span></span>মোৰ জীৱনদাতা ঈশ্বৰলৈ মোৰ প্ৰাৰ্থনা।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মই মোৰ শিলা ঈশ্বৰক কম, “কিয় তুমি মোক পাহৰিলা?<br> <span class="br-ind"><br><span class="indent">&nbsp;</span></span>মই কিয় শত্রুৰ উপদ্রৱৰ কাৰণে বিষন্ন মনেৰে ফুৰিছো?”<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>মোৰ শত্ৰুবোৰে যেতিয়া মোক ঠাট্টা কৰি কৈ থাকে যে “তোমাৰ ঈশ্বৰ ক’ত আছে”<br> <span class="br-ind"><br><span class="indent">&nbsp;</span></span>তেতিয়া মোৰ এনে হ’য় যেন মোৰ শৰীৰৰ অস্থিবোৰ গুড়া হৈ গৈছে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে মোৰ প্রাণ, তুমি কিয় নিৰাশ হৈছা?<br> <span class="br-ind"><br><span class="indent">&nbsp;</span></span>কিয় মোৰ অন্তৰত ব্যাকুল হৈছা?<br> <span class="br-ind"><br><span class="indent">&nbsp;</span></span>ঈশ্বৰত ভাৰসা কৰা; কাৰণ মই পুনৰায় তেওঁৰ স্তুতি কৰিম।<br> <span class="br-ind"><br><span class="indent">&nbsp;</span></span>তেওঁ মোৰ সহায়, আৰু মোৰ ঈশ্বৰ ।<br></div>
</div>
<!-- PARSED ABOVE; EDITING MAY BREAK PARSER -->
</body></html>