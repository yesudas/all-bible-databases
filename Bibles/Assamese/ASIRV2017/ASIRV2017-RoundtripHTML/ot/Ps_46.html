<html><head>
<meta http-equiv="Content-Type" content="text/html;charset=utf-8" />
<title>Ps 46 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 46);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_44.html">44</a> <a href="Ps_45.html">45</a> <b>46</b> <a href="Ps_47.html">47</a> <a href="Ps_48.html">48</a> ... <a href="Ps_150.html">150</a> </div><hr>
<h1>Ps 46</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্ৰধান বাদ্যকৰৰ প্রতি: কোৰহৰ বংশৰ ৰচিত গীত। অলামোৎ সুৰত গাবলগীয়া সঙ্গীত ।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ঈশ্বৰ আমাৰ আশ্ৰয় আৰু বল,<br> <span class="br-ind"><br><span class="indent">&nbsp;</span></span>সঙ্কটৰ সময়ত বিচৰা মাত্ৰে পাব পৰা ঈশ্বৰ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>এই বাবেই মই ভয় নকৰিম - যদিও পৃথিবীৰ পৰিবৰ্ত্তন হয়, পৰ্ব্বতবোৰ কঁপি উঠি সাগৰৰ বুকুত পৰে,<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যদিও জলসমূহে তৰ্জ্জন-গৰ্জ্জন কৰে আৰু ফেনে-ফুটুকাৰে ভৰি পৰে,<br> <span class="br-ind"><br><span class="indent">&nbsp;</span></span>যদিও পৰ্ব্বতবোৰে আলোড়ন কৰি কঁপি উঠে। (চেলা)<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>এখন নদী আছে; তাৰ সুতিবোৰে ঈশ্বৰৰ নগৰক আনন্দময় কৰি তোলে,<br> <span class="br-ind"><br><span class="indent">&nbsp;</span></span>আনন্দময় কৰি তোলে সৰ্ব্বোপৰি জনা থকা সেই পবিত্ৰ স্থানক।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ঈশ্বৰ সেই নগৰৰ মাজত থাকে; সেয়ে তাই বিচলিত নহ’ব।<br> <span class="br-ind"><br><span class="indent">&nbsp;</span></span>অতি পুৱাতেই ঈশ্বৰে তাইক সহায় কৰিব।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>জাতিবোৰে হৈ চৈ কৰিছে; ৰাজ্যবোৰ উচ্ছন্ন হৈছে;<br> <span class="br-ind"><br><span class="indent">&nbsp;</span></span>তেওঁ গর্জন কৰি উঠিছে আৰু পৃথিবী দ্রৱীভূত হ’ল।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>বাহিনীসকলৰ সর্বশক্তিমান যিহোৱা আমাৰ সঙ্গত আছে;<br> <span class="br-ind"><br><span class="indent">&nbsp;</span></span>যাকোবৰ ঈশ্বৰ আমাৰ আশ্রয়স্থান। (চেলা)<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আঁহা, যিহোৱাৰ কার্য-কলাপ চোৱা,<br> <span class="br-ind"><br><span class="indent">&nbsp;</span></span>তেওঁ পৃথিবীত ধ্বংস আনিছে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তেওঁ পৃথিবীৰ সকলো যুদ্ধ বন্ধ কৰে,<br> <span class="br-ind"><br><span class="indent">&nbsp;</span></span>তেওঁ ধনু ভাঙে, বৰছা ডোখৰ ডোখৰ কৰে,<br> <span class="br-ind"><br><span class="indent">&nbsp;</span></span>ৰথবোৰ জুইত পোৰে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যিহোৱাই কৈছে, “তোমালোক ক্ষান্ত হোৱা, মই যে ঈশ্বৰ, ইয়াকে জানা!<br> <span class="br-ind"><br><span class="indent">&nbsp;</span></span>সকলো জাতিয়ে মোকেই গৌৰৱান্বিত কৰিব,<br> <span class="br-ind"><br><span class="indent">&nbsp;</span></span>পৃথিৱীয়ে মোকেই গৌৰৱান্বিত কৰিব।”<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>বাহিনীসকলৰ সর্বশক্তিমান যিহোৱা আমাৰ সঙ্গত আছে;<br> <span class="br-ind"><br><span class="indent">&nbsp;</span></span>যাকোবৰ ঈশ্বৰ আমাৰ আশ্রয়স্থান। (চেলা)<br></div>
</div>
<!-- PARSED ABOVE; EDITING MAY BREAK PARSER -->
</body></html>