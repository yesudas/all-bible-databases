<html><head>
<meta http-equiv="Content-Type" content="text/html;charset=utf-8" />
<title>Ps 49 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 49);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_47.html">47</a> <a href="Ps_48.html">48</a> <b>49</b> <a href="Ps_50.html">50</a> <a href="Ps_51.html">51</a> ... <a href="Ps_150.html">150</a> </div><hr>
<h1>Ps 49</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্ৰধান বাদ্যকৰৰ প্ৰতি: কোৰহৰ সন্তানসকলৰ ৰচিত গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে সমুদায় জাতি, তোমালোকে এইকথা শুনা;<br> <span class="br-ind"><br><span class="indent">&nbsp;</span></span>হে জগত-নিবাসী, কাণ পাতা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>উচ্চ-নীচ, ধনী-দুখীয়া সকলোৱে শুনা।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মোৰ মুখে জ্ঞানৰ কথা কব;<br> <span class="br-ind"><br><span class="indent">&nbsp;</span></span>মোৰ অন্তৰৰ গভীৰ চিন্তা সুবুদ্ধিদায়ক।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>মই শিক্ষাযুক্ত দৃষ্টান্তবোৰলৈ মনোযোগ দিম;<br> <span class="br-ind"><br><span class="indent">&nbsp;</span></span>বীণাৰে সৈতে গীত গাই তাৰ গভীৰ বিষয়ে ব্যাখ্যা কৰিম।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মোৰ তাড়নাকাৰীবোৰৰ অপৰাধে যেতিয়া মোক বেৰি ধৰে,<br> <span class="br-ind"><br><span class="indent">&nbsp;</span></span>সেই সঙ্কটৰ কালত মই কিয় ভয় কৰি থাকিম?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সেই সকল হৈছে দুষ্ট লোক, যিসকলে ধন-সম্পত্তিত ভাৰসা কৰে আৰু প্রচুৰ ধনৰ বাবে অহঙ্কাৰ কৰে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কোনেও কাকো কোনো প্রকাৰে মৃত্যুৰ পৰা মুক্ত কৰিব নোৱাৰে।<br> <span class="br-ind"><br><span class="indent">&nbsp;</span></span>নাইবা কোনেও মুক্তিৰ কাৰণে ঈশ্বৰক অধিক একো দিব নোৱাৰে,<br> <span class="br-ind"><br><span class="indent">&nbsp;</span></span>যাতে মানুহ চিৰকাল জীয়াই থাকিব পাৰে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কাৰণ মানুহৰ জীৱনৰ প্রায়শ্চিত্তৰ মূল্য অধিক;<br> <span class="br-ind"><br><span class="indent">&nbsp;</span></span>মানুহে কেতিয়াও তাৰ পর্যাপ্ত মূল্য দিব নোৱাৰে,<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যাতে তেওঁ সদায় জীয়াই থাকিব পাৰিব আৰু কেতিয়াও মৈদামৰ গাঁতলৈ নাযাব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমি দেখা পাওঁ যে জ্ঞানী লোকৰো মৃত্যু হয়;<br> <span class="br-ind"><br><span class="indent">&nbsp;</span></span>নির্বোধ আৰু বিবেকহীন লোকৰ দৰেই<br> <span class="br-ind"><br><span class="indent">&nbsp;</span></span>তেওঁলোক বিনষ্ট হয়।<br> <span class="br-ind"><br><span class="indent">&nbsp;</span></span>তেওঁলোকে নিজৰ ধন-সম্পদ আনৰ কাৰণে এৰি থৈ যায়।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তেওঁলোকৰ মনোভাৱ এই যে, তেওঁলোকৰ ঘৰ-বাৰী চিৰস্থায়ী,<br> <span class="br-ind"><br><span class="indent">&nbsp;</span></span>তেওঁলোকৰ আবাসবোৰ পুৰুষানুক্ৰমে থাকিব,<br> <span class="br-ind"><br><span class="indent">&nbsp;</span></span>সেয়ে নিজৰ নামেৰেই তেওঁলোকে মাটিৰ নাম দিয়ে ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কিন্তু মানুহ ঐশ্বর্যশালী হ’লেও চিৰস্থায়ী নহয়;<br> <span class="br-ind"><br><span class="indent">&nbsp;</span></span>তেওঁলোক পশুবোৰৰ দৰেই বিনষ্ট হৈ যাব।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যিসকলে নিজৰ প্রাচুর্যতাত ভাৰসা কৰে,<br> <span class="br-ind"><br><span class="indent">&nbsp;</span></span>আৰু তেওঁলোকৰ পাছত যি লোকসকলে তেওঁলোকৰ কথাত হয়ভৰ দি চলে,<br> <span class="br-ind"><br><span class="indent">&nbsp;</span></span>সেই হঠকাৰীসকলৰ দশাও তেনেকুৱা হ’ব। (চেলা)<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তেওঁলোক চিয়োলৰ কাৰণে নিযুক্ত হোৱা ভেড়াৰ জাকস্বৰূপ;<br> <span class="br-ind"><br><span class="indent">&nbsp;</span></span>মৃত্যুয়েই তেওঁলোকৰ ৰখীয়া হব;<br> <span class="br-ind"><br><span class="indent">&nbsp;</span></span>ঈশ্বৰ-ভক্তসকলে ৰাতিপুৱাই তেওঁলোকৰ ওপৰত কর্তৃত্ব কৰিব;<br> <span class="br-ind"><br><span class="indent">&nbsp;</span></span>তেওঁলোকৰ ৰূপ চিয়োলত নষ্ট হ’ব;<br> <span class="br-ind"><br><span class="indent">&nbsp;</span></span>তেওঁলোকৰ বাসস্থান বুলি একো নাথাকিব।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু চিয়োলৰ হাতৰ পৰা ঈশ্বৰে মুক্তিৰ মূল্য দি মোৰ প্ৰাণ মুক্ত কৰিব;<br> <span class="br-ind"><br><span class="indent">&nbsp;</span></span>মোক তেওঁৰ নিজৰ ওচৰত গ্ৰহণ কৰি ল’ব। (চেলা) ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যেতিয়া কোনো মানুহ ধনী হয়, ভয় নাখাবা;<br> <span class="br-ind"><br><span class="indent">&nbsp;</span></span>তেওঁৰ পৰিয়ালৰ ধন-সম্পদ যেতিয়া বৃদ্ধি পায়, তুমি ভয় নকৰিবা।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কিয়নো তেওঁলোকে মৰণৰ কালত একোকে লৈ নাযাব;<br> <span class="br-ind"><br><span class="indent">&nbsp;</span></span>তেওঁলোকৰ ধন-সম্পদ তেওঁলোকৰ লগত নামি নাযাব ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যদিও জীৱন কালত তেওঁলোকে নিজক সুখী বুলি ভাৱে,<br> <span class="br-ind"><br><span class="indent">&nbsp;</span></span>কিয়নো তোমালোকৰ নিজৰ ভাল অৱস্থা হ’লে, মানুহে তোমালোকক সুখী বুলি প্ৰশংসা কৰে;<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তথাপিও নিজৰ পূর্বপুৰুষসকলৰ ওচৰলৈ তেওঁলোক যাবই লাগিব,<br> <span class="br-ind"><br><span class="indent">&nbsp;</span></span>যিসকলে পুনৰ কেতিয়াও পোহৰ দেখিবলৈ নাপাব।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>কিন্তু মানুহ ঐশ্বর্যশালী হ’লেও চিৰস্থায়ী নহয়;<br> <span class="br-ind"><br><span class="indent">&nbsp;</span></span>তেওঁলোক পশুবোৰৰ দৰেই বিনষ্ট হৈ যাব।<br></div>
</div>
<!-- PARSED ABOVE; EDITING MAY BREAK PARSER -->
</body></html>