<html><head>
<meta http-equiv="Content-Type" content="text/html;charset=utf-8" />
<title>Ps 53 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 53);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_51.html">51</a> <a href="Ps_52.html">52</a> <b>53</b> <a href="Ps_54.html">54</a> <a href="Ps_55.html">55</a> ... <a href="Ps_150.html">150</a> </div><hr>
<h1>Ps 53</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্ৰধান বাদ্যকৰৰ প্রতি: সুৰ: মহলৎ। মচকীল নামে দায়ুদৰ ৰচিত গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>নির্বোধে নিজৰ মনতে ক’লে, “ঈশ্বৰ বুলি কোনো নাই।”<br> <span class="br-ind"><br><span class="indent">&nbsp;</span></span>তেওঁলোকৰ স্বভাৱ দুর্নীতিগ্রস্ত; তেওঁলোকে জঘন্য কার্য কৰে;<br> <span class="br-ind"><br><span class="indent">&nbsp;</span></span>তেওঁলোকৰ মাজত এজনো সৎকৰ্ম কৰা লোক নাই।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ঈশ্বৰে স্বর্গৰপৰা মানবজাতিলৈ দৃষ্টি কৰে,<br> <span class="br-ind"><br><span class="indent">&nbsp;</span></span>তেওঁ চাব বিচাৰে, জ্ঞানী লোক আছে নে নাই;<br> <span class="br-ind"><br><span class="indent">&nbsp;</span></span>ঈশ্বৰক বিচাৰোতা কোনো আছে নে নাই।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তেওঁলোক সকলোৱেই আঁতৰি গ’ল, সকলোৱেই একেলগে অপবিত্র হ’ল;<br> <span class="br-ind"><br><span class="indent">&nbsp;</span></span>সৎকৰ্ম কৰোঁতা কোনো নাই, এজনো নাই।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>“যিসকলে অপৰাধ কার্যত লিপ্ত হয়, তেওঁলোক কি একোৱেই নুবুজে নেকি?<br> <span class="br-ind"><br><span class="indent">&nbsp;</span></span>লোকসকলে আহাৰ খোৱাৰ দৰে মোৰ প্ৰজাসকলক খাই পেলায়।<br> <span class="br-ind"><br><span class="indent">&nbsp;</span></span>তেওঁলোকে ঈশ্বৰৰ আগত প্ৰাৰ্থনা নকৰে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আগতে যি ঠাইত তেওঁলোকৰ কোনো ভয় কৰাৰ কাৰণ নাছিল, তাত এতিয়া তেওঁলোকৰ অতিশয় ভয় হ’ল;<br> <span class="br-ind"><br><span class="indent">&nbsp;</span></span>কিয়নো তোমালোকৰ বিৰুদ্ধে ছাউনী পতাসকলৰ হাড়বোৰ ঈশ্বৰে সিচঁৰতি কৰিব।<br> <span class="br-ind"><br><span class="indent">&nbsp;</span></span>তেওঁলোকক লাজত পেলোৱা হ’ব, কিয়নো ঈশ্বৰে তেওঁলোকক অগ্ৰাহ্য কৰিলে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ইস্রায়েলৰ পৰিত্রাণ চিয়োনৰ মাজৰ পৰাই আহঁক!<br> <span class="br-ind"><br><span class="indent">&nbsp;</span></span>যিহোৱাই যেতিয়া নিজৰ প্ৰজাসকলৰ ভৱিষ্যত পুনৰ স্থাপন কৰিব,<br> <span class="br-ind"><br><span class="indent">&nbsp;</span></span>তেতিয়া যাকোবৰ বংশই উল্লাস কৰিব আৰু ইস্ৰায়েল আনন্দিত হ’ব।<br></div>
</div>
<!-- PARSED ABOVE; EDITING MAY BREAK PARSER -->
</body></html>