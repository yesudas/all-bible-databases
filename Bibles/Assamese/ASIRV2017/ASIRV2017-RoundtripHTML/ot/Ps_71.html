<html><head>
<meta http-equiv="Content-Type" content="text/html;charset=utf-8" />
<title>Ps 71 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 71);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_69.html">69</a> <a href="Ps_70.html">70</a> <b>71</b> <a href="Ps_72.html">72</a> <a href="Ps_73.html">73</a> ... <a href="Ps_150.html">150</a> </div><hr>
<h1>Ps 71</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে যিহোৱা, মই তোমাতেই আশ্ৰয় লৈছোঁ;<br> <span class="br-ind"><br><span class="indent">&nbsp;</span></span>মোক কেতিয়াও অপমানিত হবলৈ নিদিবা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমাৰ ধাৰ্ম্মিকতাৰ গুণেৰে মোক উদ্ধাৰ কৰা;<br> <span class="br-ind"><br><span class="indent">&nbsp;</span></span>মোলৈ কাণ পাতা আৰু মোক ৰক্ষা কৰা।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মোৰ অৰ্থে তুমি এনে বসতিৰ শিলা হোৱা, যি শিলালৈ মই যেন নিতৌ যাব পাৰোঁ;<br> <span class="br-ind"><br><span class="indent">&nbsp;</span></span>তুমি মোক ৰক্ষা কৰিবলৈ এটা আজ্ঞা দিলা,<br> <span class="br-ind"><br><span class="indent">&nbsp;</span></span>কিয়নো মোৰ অৰ্থে তুমি শিলা আৰু মোৰ দুর্গ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে মোৰ ঈশ্বৰ, দুষ্টলোকৰ হাতৰ পৰা মোক উদ্ধাৰ কৰা,<br> <span class="br-ind"><br><span class="indent">&nbsp;</span></span>অধৰ্ম্মী আৰু নিষ্ঠুৰ জনৰ হাতৰ পৰা মোক মুক্ত কৰা।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিয়নো, হে প্ৰভু যিহোৱা, তুমি মোৰ আশা;<br> <span class="br-ind"><br><span class="indent">&nbsp;</span></span>সৰু কালৰে পৰা তুমি মোৰ বিশ্বাস-ভূমি।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>গৰ্ভৰে পৰা মই তোমাতেই নিৰ্ভৰ কৰিছোঁ;<br> <span class="br-ind"><br><span class="indent">&nbsp;</span></span>মোক মাতৃৰ গৰ্ভৰ পৰা উলিওৱা জনা তুমিয়েই;<br> <span class="br-ind"><br><span class="indent">&nbsp;</span></span>মই নিতৌ তোমাৰেই প্ৰশংসা কৰিম।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মই অনেকলোকৰ দৃষ্টিত এটি উদাহৰণৰ বিষয় যেন হৈছোঁ;<br> <span class="br-ind"><br><span class="indent">&nbsp;</span></span>কিন্তু তুমি মোৰ দৃঢ় আশ্ৰয়স্থান।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>মোৰ মুখ তোমাৰ প্ৰশংসাৰেই পৰিপূৰ্ণ হব,<br> <span class="br-ind"><br><span class="indent">&nbsp;</span></span>আৰু ওৰে দিনটো তোমাৰ গৌৰৱ ভৰি থাকিব।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>বয়সস্ত সময়ত মোক ত্যাগ নকৰিবা;<br> <span class="br-ind"><br><span class="indent">&nbsp;</span></span>মই শক্তিহীন হোৱা সময়ত মোক নেৰিবা।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিয়নো মোৰ শত্ৰুবোৰে মোৰ বিষয়ে কথা পাতে;<br> <span class="br-ind"><br><span class="indent">&nbsp;</span></span>যি সকলে মোৰ জীবন অনুসন্ধান কৰি একেলগে আলোচনা কৰে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তেওঁলোকে কয়, “ঈশ্বৰে তেওঁক পৰিত্যাগ কৰিলে;<br> <span class="br-ind"><br><span class="indent">&nbsp;</span></span>খেদি গৈ তেওঁক ধৰা, কিয়নো তাৰ উদ্ধাৰকৰ্ত্তা কোনো নাই।”<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে ঈশ্বৰ, মোৰ পৰা আঁতৰ নহবা;<br> <span class="br-ind"><br><span class="indent">&nbsp;</span></span>হে মোৰ ঈশ্বৰ, মোক সহায় কৰিবলৈ শীঘ্ৰে আহাঁ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>মোৰ প্ৰাণৰ বিৰুদ্ধিসকল লজ্জিত হৈ উচ্ছন্ন হওক;<br> <span class="br-ind"><br><span class="indent">&nbsp;</span></span>মোৰ অনিষ্টকৰিবলৈ চেষ্টা কৰোঁতাসকলক নিন্দা আৰু অপমানেৰে ঢকা হওক।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কিন্তু মই হলে, সদায় তোমাক আশা কৰি থাকিম,<br> <span class="br-ind"><br><span class="indent">&nbsp;</span></span>তোমাৰ প্ৰশংসা আৰু অধিক অধিককৈ কৰিম।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>মই মুখেৰে তোমাৰ ধাৰ্ম্মিকতাৰ কথা কম,<br> <span class="br-ind"><br><span class="indent">&nbsp;</span></span>ওৰে দিনটো তোমাৰ পৰিত্ৰাণৰ কথা প্ৰকাশ কৰিম;<br> <span class="br-ind"><br><span class="indent">&nbsp;</span></span>তথাপিও মই বুজি পোৱা নাই।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মই উপস্থিত হৈ প্ৰভু যিহোৱাৰ মহৎ কাৰ্য্যবোৰ কীৰ্ত্তন কৰিম;<br> <span class="br-ind"><br><span class="indent">&nbsp;</span></span>মই কেৱল তোমাৰ ধাৰ্ম্মিকতা, কেৱল তোমাৰেই ধাৰ্ম্মিকতা উল্লেখ কৰিম।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>হে ঈশ্বৰ, তুমি মোক লৰালি কালৰে পৰা শিক্ষা দি আহিছা;<br> <span class="br-ind"><br><span class="indent">&nbsp;</span></span>আৰু এতিয়ালৈকে মই তোমাৰ আছৰিত কাৰ্য্যবোৰ প্ৰকাশ কৰি আহিছোঁ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>প্রকৃততে মোৰ বয়সস্ত অৱস্থা আৰু চুলি পকাৰ সময়ত মোক ত্যাগ নকৰিবা,<br> <span class="br-ind"><br><span class="indent">&nbsp;</span></span>মই ভাবী-বংশৰ আগত তোমাৰ পৰাক্রম ঘোষণা কৰিম;<br> <span class="br-ind"><br><span class="indent">&nbsp;</span></span>আৰু আহিবলগা সকলোকে তোমাৰ পৰাক্রমৰ কথা শুনাম।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে ঈশ্বৰ, তোমাৰ ধাৰ্ম্মিকতা গগণস্পৰ্শী;<br> <span class="br-ind"><br><span class="indent">&nbsp;</span></span>হে ঈশ্বৰ, মহৎ কাৰ্য্য কৰোঁতা যি তুমি, তোমাৰ তুল্য কোন?<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি আমাক বিষম সঙ্কট দেখুৱাইছা,<br> <span class="br-ind"><br><span class="indent">&nbsp;</span></span>তুমি আকৌ আমাক পুনৰায় জীবিত কৰা;<br> <span class="br-ind"><br><span class="indent">&nbsp;</span></span>পৃথিবীৰ গভীৰতাৰ পৰা আমাক তুলি আনিবা।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তুমি মোৰ আত্ম-সন্মান বৃদ্ধি কৰা;<br> <span class="br-ind"><br><span class="indent">&nbsp;</span></span>পুনৰাই ঘূৰি মোক শান্ত্বনা দিয়া।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হে মোৰ ঈশ্বৰ, তোমাৰ বিশ্বাসযোগ্যতাৰ স্তুতি কৰিম;<br> <span class="br-ind"><br><span class="indent">&nbsp;</span></span>হে ইস্ৰায়েলৰ পবিত্ৰ জনা,<br> <span class="br-ind"><br><span class="indent">&nbsp;</span></span>মই বীণাৰে তোমাৰ উদ্দেশ্যে প্ৰশংসাৰ গান কৰিম।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>মই যেতিয়া তোমাৰ উদ্দেশে প্ৰশংসাৰ গান কৰোঁ, মোৰ ওঁঠ অতিশয় আনন্দিত হয়;<br> <span class="br-ind"><br><span class="indent">&nbsp;</span></span>তুমি মুক্ত কৰা মোৰ প্ৰাণ আনন্দিত হয়।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>মই তোমাৰ ধাৰ্ম্মিকতাৰ কথা ওৰে দিনটো কৈ থাকিম;<br> <span class="br-ind"><br><span class="indent">&nbsp;</span></span>মোৰ অনিষ্টলৈ চেষ্টা কৰোঁতাসকল পৰাজিত হ’ল আৰু তেওঁলোকে লাজ পাই নিন্দিত হল।<br></div>
</div>
<!-- PARSED ABOVE; EDITING MAY BREAK PARSER -->
</body></html>