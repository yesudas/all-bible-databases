<html><head>
<meta http-equiv="Content-Type" content="text/html;charset=utf-8" />
<title>Ps 73 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 73);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_71.html">71</a> <a href="Ps_72.html">72</a> <b>73</b> <a href="Ps_74.html">74</a> <a href="Ps_75.html">75</a> ... <a href="Ps_150.html">150</a> </div><hr>
<h1>Ps 73</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>গীতমালা তৃতীয় খণ্ড</h2><h2>আচফৰ ৰচিত গীত:</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>অৱশ্যেই ঈশ্বৰ ইস্ৰায়েললৈ মঙ্গলজনক;<br> <span class="br-ind"><br><span class="indent">&nbsp;</span></span>তেওঁ শুদ্ধ-চিত্তীয়াসকললৈ শুভ কৰোঁতা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কিন্তু মোৰ ভৰি হলে প্ৰায় পিছল খাইছিল;<br> <span class="br-ind"><br><span class="indent">&nbsp;</span></span>মোৰ খোজ প্ৰায়েই পিছলি গৈছিল।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তেতিয়া অহঙ্কাৰী লোকলৈ মোৰ অসূয়া জন্মিছিল;<br> <span class="br-ind"><br><span class="indent">&nbsp;</span></span>মই দুষ্টবোৰক বৰ সুখত থকা দেখিছিলোঁ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কাৰণ তেওঁলোকে মৃত্যুৰ যন্ত্ৰণা নাপায়;<br> <span class="br-ind"><br><span class="indent">&nbsp;</span></span>কিন্তু তেওঁলোক সুস্থ সবল হৈ থাকে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তেওঁলোকে আন মানুহে দুখ পোৱাৰ দৰে দুখ নাপায়;<br> <span class="br-ind"><br><span class="indent">&nbsp;</span></span>অন্যলোকৰ বিপদৰ নিচিনাকৈ তেওঁলোকে বিপদতো নপৰে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এই কাৰণে অহঙ্কাৰ তেওঁলোকৰ দিঙিৰ হাৰস্বৰূপ;<br> <span class="br-ind"><br><span class="indent">&nbsp;</span></span>অত্যাচাৰ তেওঁলোকৰ কাৰণে শৰীৰ আবৰণস্বৰুপ হৈছে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তেওঁলোকৰ মনৰ অন্ধকাৰ পাপ হৈ বাহিৰ হয়;<br> <span class="br-ind"><br><span class="indent">&nbsp;</span></span>তেওঁলোকৰ মন্দ চিন্তা শেষপর্যন্ত তেওঁলোকৰ অন্তৰৰ ভিতৰত থাকে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তেওঁলোকে মহাবিদ্রোপৰে দুষ্টতাৰ কথা কয়;<br> <span class="br-ind"><br><span class="indent">&nbsp;</span></span>তেওঁলোকে অহংকাৰ কৰি ভয় দেখুৱাই আক্রমণ কৰে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তেওঁলোকে স্বর্গৰ বিৰুদ্ধে কথা কয়;<br> <span class="br-ind"><br><span class="indent">&nbsp;</span></span>তেওঁলোকৰ জিভাই পৃথিৱী ভ্ৰমণ কৰে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>এই কাৰণে ঈশ্বৰৰ সন্তানসকল তেওঁলোকৰ ফালে ঘূৰি যায়;<br> <span class="br-ind"><br><span class="indent">&nbsp;</span></span>গভীৰ ভাবে তেওঁলোকৰ বাক্যবোৰ পান কৰে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তেওঁলোকে কয়, “ঈশ্বৰে কেনেকৈ জানিব?<br> <span class="br-ind"><br><span class="indent">&nbsp;</span></span>সৰ্ব্বোপৰি জনে জানো কিহবলৈ গৈ আছে তাক জানিব?”<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>চোৱা তেওঁলোক দুষ্ট;<br> <span class="br-ind"><br><span class="indent">&nbsp;</span></span>তেওঁলোকৰ মনৰ ভাৱ সদায় নিশ্চিন্ত, অধিক সম্পত্তি বঢ়াই থাকে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>নিশ্চয় মই অনর্থক মোৰ হৃদয় সংৰক্ষণ কৰি ৰাখিলোঁ;<br> <span class="br-ind"><br><span class="indent">&nbsp;</span></span>হাত ধুই নিজৰ নিৰ্দ্দোষিতা প্ৰমাণ কৰিলোঁ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কিয়নো মই ওৰে দিনটো আঘাতিত হলো;<br> <span class="br-ind"><br><span class="indent">&nbsp;</span></span>প্ৰতি ৰাতিপুৱা বিনয়ী হ’লোঁ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যদি মই কলোহেতেন, “সেইদৰে কম বুলি ভাবিলোহেঁতেন;<br> <span class="br-ind"><br><span class="indent">&nbsp;</span></span>তেন্তে চোৱা, তোমাৰ সন্তানসকলৰ বংশলৈ বিশ্বাসঘাতক হলোহেঁতেন।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যেতিয়া এইবোৰ কাম মই কেনেকৈ বুজিম বুলি চিন্তা কৰিছিলোঁ;<br> <span class="br-ind"><br><span class="indent">&nbsp;</span></span>এইটো মোৰ কাৰণে বহুত কঠিন আছিল।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তেতিয়া, মই ঈশ্বৰৰ পবিত্ৰস্হানত নোসোমোৱালৈকে;<br> <span class="br-ind"><br><span class="indent">&nbsp;</span></span>আৰু তেওঁলোকৰ বিশ্বাস বিবেচনাকৰি বুজিনোপোৱালৈকে, মোৰ পক্ষে এইটো অত্যন্ত কষ্টদায়ক হৈছিল।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সঁচাকৈ তুমি তেওঁলোকক পিছল খোৱা ঠাইত থৈছা;<br> <span class="br-ind"><br><span class="indent">&nbsp;</span></span>তুমি তেওঁলোকক বিনাশৰ গাতত পেলাই তেওঁলোকৰ সর্বনাশ কৰিবা।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তেওঁলোক কেনেকৈ নিমিষতে মৰুভুমিত উচ্ছন্ন হয়!<br> <span class="br-ind"><br><span class="indent">&nbsp;</span></span>নানা আতঙ্কজনক শঙ্কাত তেওঁলোক একেবাৰে বিনষ্ট হব।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তেওঁলোক এটা সপোন দেখি সাৰ পায় সপোনটো তুচ্ছজ্ঞান কৰাৰ নিচিনাকৈ;<br> <span class="br-ind"><br><span class="indent">&nbsp;</span></span>হে ঈশ্বৰ, যেতিয়া তুমি উঠিবা, তেতিয়া তেওঁলোকক ছায়া বুলি তুচ্ছজ্ঞান কৰিবা।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যেতিয়া মই মনত গভীৰ দুখ পাইছিলোঁ;<br> <span class="br-ind"><br><span class="indent">&nbsp;</span></span>আৰু মোৰ অন্তৰত আঘাত লাগিছিল।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তেতিয়া মই অজ্ঞান আৰু মনৰকল্পনা অভাব বোধ কৰিছিলোঁ;<br> <span class="br-ind"><br><span class="indent">&nbsp;</span></span>তোমাৰ সাক্ষাতে অচেতন হোৱা পশুৰ নিচিনা আছিলোঁ।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তথাপি মই সদায় তোমাৰ লগতে আছোঁ;<br> <span class="br-ind"><br><span class="indent">&nbsp;</span></span>তুমি মোৰ সোঁ হাতখনত ধৰি ৰাখিলা।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তুমি তোমাৰ উপদেশৰে মোক পথ দেখুৱাবা,<br> <span class="br-ind"><br><span class="indent">&nbsp;</span></span>পৰবর্তীসময়ত মোক গৌৰৱেৰে গ্ৰহণ কৰিবা।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমাৰ বাহিৰে স্বৰ্গত মোৰ কোন আছে?<br> <span class="br-ind"><br><span class="indent">&nbsp;</span></span>তোমাৰ বাহিৰে পৃথিৱীত মোৰ এনে কোনো আশ্রয় নাই।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>মোৰ শৰীৰ আৰু হৃদয় দুয়োটা পৰাজিত হ’ল;<br> <span class="br-ind"><br><span class="indent">&nbsp;</span></span>কিন্তু ঈশ্বৰ চিৰকাললৈকে মোৰ মনৰ শক্তি।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>কিয়নো চোৱা, তোমাৰ পৰা দূৰৈত থকাসকলৰ সর্বনাশ হব;<br> <span class="br-ind"><br><span class="indent">&nbsp;</span></span>তোমাক এৰি অবিশ্বাসীহোৱা সকলোকে তুমি ধ্বংস কৰিবা।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>কিন্তু মোৰ পক্ষে হলে, ঈশ্বৰৰ ওচৰ চপাই মঙ্গল;<br> <span class="br-ind"><br><span class="indent">&nbsp;</span></span>মই প্রভুযিহোৱাক মোৰ আশ্রয়স্থান গ্রহণ কৰিলো;<br> <span class="br-ind"><br><span class="indent">&nbsp;</span></span>মই তোমাৰ সকলো কার্য ঘোষণা কৰিম।<br></div>
</div>
<!-- PARSED ABOVE; EDITING MAY BREAK PARSER -->
</body></html>