<html><head>
<meta http-equiv="Content-Type" content="text/html;charset=utf-8" />
<title>Ps 76 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 76);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_74.html">74</a> <a href="Ps_75.html">75</a> <b>76</b> <a href="Ps_77.html">77</a> <a href="Ps_78.html">78</a> ... <a href="Ps_150.html">150</a> </div><hr>
<h1>Ps 76</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্ৰধান বাদ্যকৰৰ প্রতি: তাৰযুক্ত যন্ত্ৰেৰে গাব লগীয়া, আচফৰ ৰচিত গীত,সঙ্গীত ।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>যিহূদাৰ সকলোৱেই ঈশ্বৰক জানে;<br> <span class="br-ind"><br><span class="indent">&nbsp;</span></span>ইস্ৰায়েলৰ মাজত তেওঁৰ নাম মহান।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>চালেমত তেওঁৰ তম্বু আছে;<br> <span class="br-ind"><br><span class="indent">&nbsp;</span></span>চিয়োনত তেওঁৰ বসতিস্থান আছে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাত তেওঁ ধনুৰ কাঁড় ভাঙিলে;<br> <span class="br-ind"><br><span class="indent">&nbsp;</span></span>ঢাল তৰোৱাল আদি যুদ্ধৰ সঁজুলি ভাঙিলে। [চেলা]<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমাৰ প্রতিফলিত উজ্জ্বল আৰু বিকশিত গৌৰৱ;<br> <span class="br-ind"><br><span class="indent">&nbsp;</span></span>যি দৰে এই পৰ্ব্বতবোৰৰ পৰা নামি অহাৰ উদ্দেশ্যে, যত তুমি তোমাৰ শিকাৰ আহত কৰিছিলা।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>এই দুঃসাহিয়ালসকলক অপহৰণ কৰা হল;<br> <span class="br-ind"><br><span class="indent">&nbsp;</span></span>তেওঁলোক ভীষণ নিদ্ৰামগ্ন হল।<br> <span class="br-ind"><br><span class="indent">&nbsp;</span></span>পৰাক্ৰমীসকল অসহায় হ’ল।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে যাকোবৰ ঈশ্বৰ; যুদ্ধ ক্ষেত্রৰ কান্দোনত,<br> <span class="br-ind"><br><span class="indent">&nbsp;</span></span>ৰথচালক আৰু ঘোঁৰা উভয়ে টোপনি গ’ল।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি, হয় তুমিয়েই আতঙ্কজনক;<br> <span class="br-ind"><br><span class="indent">&nbsp;</span></span>তোমাৰ ক্ৰোধ উঠিলে কোনে তোমাৰ আগত থিয় হব পাৰে?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমাৰ ন্যায় বিচাৰ স্বৰ্গৰ পৰা হ’য়;<br> <span class="br-ind"><br><span class="indent">&nbsp;</span></span>পৃথিবী আতঙ্কিত হৈ নিৰৱে আছিল।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে ঈশ্বৰে তুমি উঠা বিচাৰ নিস্পতি কৰা;<br> <span class="br-ind"><br><span class="indent">&nbsp;</span></span>পৃথিৱীৰ নির্যাতিত সকলক ৰক্ষা কৰিবলৈ উঠা।[চেলা]<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>অৱশ্যে তোমাৰ ক্ৰোধ বিচাৰেই সেইলোকসকলৰ প্ৰসংশাৰ কাৰণ হ’ব;<br> <span class="br-ind"><br><span class="indent">&nbsp;</span></span>তুমি সমৰ্পূণকৈ ক্রোধ প্রকাশ কৰিবা।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমালোকে নিজৰ ঈশ্বৰ যিহোৱালৈ সঙ্কল্প কৰা, আৰু তাক সিদ্ধও কৰা;<br> <span class="br-ind"><br><span class="indent">&nbsp;</span></span>তেওঁৰ চাৰিওফালে থকা সকলোৱে সেই আতঙ্কিত জনাৰ উদ্দেশ্যে উপহাৰ আনিব।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তেওঁ ৰাজকোৱঁৰ সকলৰ সাহস খর্ব কৰিব;<br> <span class="br-ind"><br><span class="indent">&nbsp;</span></span>তেওঁলোকে পৃথিবীৰ ৰজালৈ আতঙ্কিত হ’ব।<br></div>
</div>
<!-- PARSED ABOVE; EDITING MAY BREAK PARSER -->
</body></html>