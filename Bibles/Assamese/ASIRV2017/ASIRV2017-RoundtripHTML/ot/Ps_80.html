<html><head>
<meta http-equiv="Content-Type" content="text/html;charset=utf-8" />
<title>Ps 80 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 80);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_78.html">78</a> <a href="Ps_79.html">79</a> <b>80</b> <a href="Ps_81.html">81</a> <a href="Ps_82.html">82</a> ... <a href="Ps_150.html">150</a> </div><hr>
<h1>Ps 80</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্ৰধান বাদ্যকৰৰ প্রতি: চোচন্নীম-এদূৎ সুৰত গাবলগীয়া আচফৰ ৰচিত গীত</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে ইস্ৰায়েলৰ ৰখীয়া, কাণ পাতা;<br> <span class="br-ind"><br><span class="indent">&nbsp;</span></span>তুমি যোচেফৰ বংশক ভেড়াৰ জাকৰ দৰে চলাই আনিছা!<br> <span class="br-ind"><br><span class="indent">&nbsp;</span></span>তুমি কৰূববোৰৰ ওপৰত বহি,<br> <span class="br-ind"><br><span class="indent">&nbsp;</span></span>আমাৰ ওপৰত তোমাৰ দীপ্তি প্ৰকাশ কৰিছা!<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি ইফ্ৰয়িম, বিন্যামীন আৰু মনচি জনগোষ্ঠীৰ সন্মুখত তোমাৰ পৰাক্ৰম জগাই তোলা,<br> <span class="br-ind"><br><span class="indent">&nbsp;</span></span>আমাক উদ্ধাৰ কৰিবলৈ আহাঁ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে ঈশ্বৰ, তুমি আমাৰ অৱস্থাৰ পৰিৱৰ্ত্তন কৰা;<br> <span class="br-ind"><br><span class="indent">&nbsp;</span></span>আমাৰ ওপৰত তোমাৰ মুখ উজ্জ্বল কৰা, যাতে আমি উদ্ধাৰ পাব পাৰো।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>হে বাহিনীবোৰৰ ঈশ্বৰ যিহোৱা, তোমাৰ লোকসকলৰ প্ৰাৰ্থনাত, তুমি কিমান কাললৈ ক্ৰোধ কৰি থাকিবা?<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি তেওঁলোকক চকুলোৰ আহাৰ খাবলৈ দিলা,<br> <span class="br-ind"><br><span class="indent">&nbsp;</span></span>আৰু প্রচুৰ পৰিমাণে চকুৰ পানী পান কৰিবলৈ দিলা।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি আমাক এনে কাৰণ কৰিলা যাতে আমাৰ প্রতিবেশী জাতিবোৰে আমাক লৈ বিবাদ কৰে।<br> <span class="br-ind"><br><span class="indent">&nbsp;</span></span>আমাৰ শত্রুবোৰে আমাক লৈ নিজৰ মাজত হাঁহি-তামাচা কৰে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে বাহিনীবোৰৰ ঈশ্বৰ, আমাৰ অৱস্থাৰ পৰিৱৰ্ত্তন কৰা;<br> <span class="br-ind"><br><span class="indent">&nbsp;</span></span>আমাৰ ওপৰত তোমাৰ মুখ উজ্জ্বল কৰা, যাতে আমি উদ্ধাৰ পাব পাৰো।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি মিচৰৰ পৰা এজোপা দ্ৰাক্ষালতাৰ দৰে আমাক তুলি আনিলা;<br> <span class="br-ind"><br><span class="indent">&nbsp;</span></span>আন জাতিবোৰক খেদাই দি তুমি তাক ৰোপন কৰিলা।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি তাৰ কাৰণে ভূমি পৰিস্কাৰ কৰিলা;<br> <span class="br-ind"><br><span class="indent">&nbsp;</span></span>তাতে দ্রাক্ষালতাই দকৈ শিপা ধৰি দেশখনকে জুৰিলে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাৰ ছাঁয়াত পাহাৰ-পৰ্ব্বতবোৰ ঢাক খাই গ’ল;<br> <span class="br-ind"><br><span class="indent">&nbsp;</span></span>তাৰ ডালবোৰে বহৎ এৰচ গছবোৰ ঢাকি পেলালে;<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সমুদ্ৰলৈকে ইয়াৰ শাখাবোৰ আৰু ফৰাৎ নদী পর্যন্ত ইয়াৰ অঙ্কুৰবোৰ বিস্তাৰিত হ’ল।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তেন্তে কিয় তুমি তাৰ দেৱাল ভাঙি পেলালা?<br> <span class="br-ind"><br><span class="indent">&nbsp;</span></span>সেয়ে আটাই বাটৰুৱাই তাৰ ফল ছিঙে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>বনৰ বৰাহে আহি তাক নষ্ট কৰে;<br> <span class="br-ind"><br><span class="indent">&nbsp;</span></span>পথাৰৰ পশুবোৰেও তাক খায়।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>হে বাহিনীবোৰৰ ঈশ্বৰ, তুমি উলটি আঁহা;<br> <span class="br-ind"><br><span class="indent">&nbsp;</span></span>স্বৰ্গৰ পৰা তুমি তললৈ দৃষ্টি কৰা আৰু এই দ্ৰাক্ষালতাৰ দেখা-শুনা কৰা,<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যি পুলিগছক তুমি নিজৰ সোঁ হাতেৰে ৰোপন কৰিলা;<br> <span class="br-ind"><br><span class="indent">&nbsp;</span></span>যাৰ অঙ্কুৰবোৰক তুমি বৃদ্ধি কৰিলা।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সেই গছ জুইত পোৰা হ’ল, তাক কাটি পেলোৱা হৈছে;<br> <span class="br-ind"><br><span class="indent">&nbsp;</span></span>তোমাৰ শত্রুবোৰ তোমাৰ মুখৰ ধমকিত বিনষ্ট হওঁক।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কিন্তু তোমাৰ সোঁ হাতৰ লোকৰ ওপৰত তুমি নিজৰ হাত ৰাখা;<br> <span class="br-ind"><br><span class="indent">&nbsp;</span></span>হাত ৰাখা সেই মনুষ্য পুত্রৰ ওপৰত যাক তুমি নিজৰ কাৰণে শক্তিশালী কৰিলা।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাতে আমি কেতিয়াও তোমাৰ ওচৰৰ পৰা উলটি নাযাম;<br> <span class="br-ind"><br><span class="indent">&nbsp;</span></span>তুমি আমাক পুnৰ জীৱন দিয়া,<br> <span class="br-ind"><br><span class="indent">&nbsp;</span></span>আমি তোমাৰ নামত নিবেদন কৰিম।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে বাহিনীবোৰৰ ঈশ্বৰ, আমাৰ অৱস্থাৰ পৰিৱৰ্ত্তন কৰা;<br> <span class="br-ind"><br><span class="indent">&nbsp;</span></span>আমাৰ ওপৰত তোমাৰ মুখ উজ্জ্বল কৰা, যাতে আমি উদ্ধাৰ পাব পাৰো।<br></div>
</div>
<!-- PARSED ABOVE; EDITING MAY BREAK PARSER -->
</body></html>