<html><head>
<meta http-equiv="Content-Type" content="text/html;charset=utf-8" />
<title>Ps 81 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 81);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_79.html">79</a> <a href="Ps_80.html">80</a> <b>81</b> <a href="Ps_82.html">82</a> <a href="Ps_83.html">83</a> ... <a href="Ps_150.html">150</a> </div><hr>
<h1>Ps 81</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্ৰধান বাদ্যকৰৰ প্রতি: গিত্তীৎ সুৰত গাবলগীয়া আচফৰ ৰচিত গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>আমাৰ বলস্বৰূপ ঈশ্বৰৰ উদ্দেশ্যে তোমালোকে উচ্চস্বৰেৰে গান কৰা;<br> <span class="br-ind"><br><span class="indent">&nbsp;</span></span>যাকোবৰ ঈশ্বৰৰ উদ্দেশ্যে আনন্দৰ ধ্বনি কৰা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>গীত আৰম্ভ কৰা, খঞ্জৰী বজোৱা;<br> <span class="br-ind"><br><span class="indent">&nbsp;</span></span>নেবলেৰে সৈতে মধুৰ বীণা বজোৱা।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ন জোনৰ দিনা আৰু পূর্ণিমাত আমাৰ উৎসৱৰ দিনা শিঙা বজোৱা।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কিয়নো এয়ে হৈছে ইস্ৰায়েলৰ বাবে এক বিধি আৰু যাকোবৰ ঈশ্বৰে দিয়া এক আজ্ঞা।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যেতিয়া তেওঁ মিচৰ দেশৰ বিৰুদ্ধে ওলাই গৈছিল,<br> <span class="br-ind"><br><span class="indent">&nbsp;</span></span>তেতিয়া তেওঁ যোচেফৰ বংশৰ কাৰণে এই উৎসৱ সাক্ষী ৰূপে স্থাপন কৰিলে।<br> <span class="br-ind"><br><span class="indent">&nbsp;</span></span>মই আগেয়ে নজনা এনে এটি মাত শুনিলো:<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>“মই তেওঁৰ কান্ধৰ পৰা বোজাৰ ভাৰ আতঁৰাই দিলো;<br> <span class="br-ind"><br><span class="indent">&nbsp;</span></span>পাঁচি বৈ নিয়াৰ পৰা তেওঁৰ হাত মুক্ত হ’ল।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি সঙ্কটৰ কালত প্ৰাৰ্থনা কৰাত, মই তোমাক উদ্ধাৰ কৰিলোঁ;<br> <span class="br-ind"><br><span class="indent">&nbsp;</span></span>মেঘ গর্জনৰ শব্দৰ গুপ্ত স্থানৰ পৰা মই তোমাক উত্তৰ দিলোঁ;<br> <span class="br-ind"><br><span class="indent">&nbsp;</span></span>মিৰীবাৰ জলৰ কাষত মই তোমাক পৰীক্ষা কৰিলোঁ। (চেলা)<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে মোৰ লোকসকল, তোমালোকে মোৰ সাৱধান বাণী শুনা,<br> <span class="br-ind"><br><span class="indent">&nbsp;</span></span>হে ইস্রায়েলীয়াসকল, তোমালোকে যদি মোৰ কথা শুনিলা হয়!<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমালোকৰ মাজত কোনো বিদেশী দেৱ-দেৱী নাথাকক;<br> <span class="br-ind"><br><span class="indent">&nbsp;</span></span>কোনো বিদেশী দেৱতাৰ আগত প্ৰণিপাত নকৰিবা।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ময়েই তোমালোকৰ ঈশ্বৰ যিহোৱা;<br> <span class="br-ind"><br><span class="indent">&nbsp;</span></span>ময়েই তোমালোকক মিচৰ দেশৰ পৰা উলিয়াই আনিলো;<br> <span class="br-ind"><br><span class="indent">&nbsp;</span></span>তোমালোকে বহলকৈ মুখ মেলা, মই তাক পূৰ্ণ কৰিম।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিন্তু মোৰ লোকসকলে মোৰ কথালৈ কাণসাৰ নিদিলে;<br> <span class="br-ind"><br><span class="indent">&nbsp;</span></span>ইস্ৰায়েলে মোৰ আজ্ঞা মানি নচলিলে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সেইবাবে মই তেওঁলোকক কঠিনমনা হৃদয় লৈয়ে থাকিবলৈ দিলো,<br> <span class="br-ind"><br><span class="indent">&nbsp;</span></span>যাতে তেওঁলোকে নিজৰ পৰামর্শতেই চলে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হায়! মোৰ লোকসকলে যদি কেৱল মোৰ কথাই শুনিলে হয়,<br> <span class="br-ind"><br><span class="indent">&nbsp;</span></span>হায়! ইস্ৰায়েলে যদি মোৰ পথতে চলিলে হয়,<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তেন্তে মই শীঘ্রেই তেওঁলোকৰ শত্রুবোৰক দমন কৰিলো হয়,<br> <span class="br-ind"><br><span class="indent">&nbsp;</span></span>তেওঁলোকৰ শত্রুবোৰৰ বিৰুদ্ধে মোৰ হাত তুলিলো হয়!<br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>যিহোৱাক ঘিণাওঁতাসকল তেওঁৰ সন্মুখত অৱনত হ’ব;<br> <span class="br-ind"><br><span class="indent">&nbsp;</span></span>তেওঁলোকৰ দণ্ড চিৰকাল স্থায়ী হ’ব।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কিন্তু ইস্রায়েলক মই সবাতোকৈ উত্তম ঘেঁহু খাবলৈ দিম;<br> <span class="br-ind"><br><span class="indent">&nbsp;</span></span>মই তেওঁলোকক শিলৰ পৰা পোৱা মৌৰে তৃপ্ত কৰিম।”<br></div>
</div>
<!-- PARSED ABOVE; EDITING MAY BREAK PARSER -->
</body></html>