<html><head>
<meta http-equiv="Content-Type" content="text/html;charset=utf-8" />
<title>Ps 86 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 86);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_84.html">84</a> <a href="Ps_85.html">85</a> <b>86</b> <a href="Ps_87.html">87</a> <a href="Ps_88.html">88</a> ... <a href="Ps_150.html">150</a> </div><hr>
<h1>Ps 86</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দায়ুদৰ প্ৰাৰ্থনা।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে যিহোৱা, মোৰ কথালৈ কাণ দিয়া, মোক উত্তৰ দিয়া;<br> <span class="br-ind"><br><span class="indent">&nbsp;</span></span>কিয়নো মই দুখী আৰু দৰিদ্ৰ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মোৰ প্ৰাণ ৰক্ষা কৰা; কিয়নো মই তোমাৰ ভক্ত;<br> <span class="br-ind"><br><span class="indent">&nbsp;</span></span>তুমিয়েই মোৰ ঈশ্বৰ; তোমাৰ ওপৰত ভাৰসা কৰা দাসক তুমি পালন কৰা।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে প্ৰভু, মোক কৃপা কৰা;<br> <span class="br-ind"><br><span class="indent">&nbsp;</span></span>কিয়নো ওৰে দিনটো মই তোমাৰ আগত প্ৰাৰ্থনা কৰি আছো।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমাৰ দাসৰ মনত আনন্দ দান কৰা;<br> <span class="br-ind"><br><span class="indent">&nbsp;</span></span>কিয়নো হে প্ৰভু, মই মোৰ প্রাণ তোমালৈ তুলি ধৰিছো।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে প্ৰভু, তুমি মঙ্গলময় আৰু ক্ষমাদানকাৰী;<br> <span class="br-ind"><br><span class="indent">&nbsp;</span></span>তোমাৰ আগত প্ৰাৰ্থনা কৰা সকলৰ প্রতি তুমি দয়াৰে পৰিপূর্ণ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে যিহোৱা, মোৰ প্ৰাৰ্থনালৈ কাণ পাতা,<br> <span class="br-ind"><br><span class="indent">&nbsp;</span></span>মোৰ মিনতিৰ ক্রন্দন তুমি শুনা।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সঙ্কটৰ কালত মই তোমাৰ আগত প্ৰাৰ্থনা কৰিম;<br> <span class="br-ind"><br><span class="indent">&nbsp;</span></span>কিয়নো তুমি মোক উত্তৰ দিবা।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে প্ৰভু, দেৱতাবোৰৰ মাজত তোমাৰ তুল্য কোনো নাই;<br> <span class="br-ind"><br><span class="indent">&nbsp;</span></span>তোমাৰ কাৰ্য্যৰ লগত কোনো কাৰ্য্যৰ তুলনা নহয়।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে প্ৰভু, তুমি সৃষ্টি কৰা সমস্ত জাতিয়ে আহি তোমাৰ আগত প্ৰণিপাত কৰিব;<br> <span class="br-ind"><br><span class="indent">&nbsp;</span></span>তেওঁলোকে তোমাৰ মহিমা কীর্তন কৰিব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিয়নো তুমি মহান আৰু তুমি আচৰিত কৰ্ম্ম কৰোঁতা।<br> <span class="br-ind"><br><span class="indent">&nbsp;</span></span>কেৱল তুমিয়েই ঈশ্বৰ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে যিহোৱা, তোমাৰ পথৰ বিষয়ে মোক শিক্ষা দিয়া,<br> <span class="br-ind"><br><span class="indent">&nbsp;</span></span>যাতে মই তোমাৰ সত্যত চলিব পাৰো;<br> <span class="br-ind"><br><span class="indent">&nbsp;</span></span>তোমাৰ নামক ভয় কৰাৰ কাৰণে মোৰ দুই মনৰ অন্তৰক এক মন দিয়া।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে মোৰ ঈশ্বৰ যিহোৱা, মই সমস্ত হৃদয়ৰে তোমাৰ প্রশংসা কৰিম,<br> <span class="br-ind"><br><span class="indent">&nbsp;</span></span>চিৰকাল তোমাৰ নামৰ গৌৰৱ কৰিম।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিয়নো মোৰ প্ৰতি তোমাৰ গভীৰ প্রেম অসীম;<br> <span class="br-ind"><br><span class="indent">&nbsp;</span></span>চিয়োলৰ অতি গভীৰ অধোলোকৰ পৰা তুমি মোৰ প্ৰাণ ৰক্ষা কৰিলা।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>হে ঈশ্বৰ, অহঙ্কাৰীসকল মোৰ বিৰুদ্ধে উঠিছে;<br> <span class="br-ind"><br><span class="indent">&nbsp;</span></span>অত্যাচাৰীসকলৰ দলে মোৰ প্ৰাণ লব বিচাৰিছে;<br> <span class="br-ind"><br><span class="indent">&nbsp;</span></span>তেওঁলোকে তোমাক নিজৰ সন্মুখত নাৰাখে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু হে প্ৰভু, তুমি দয়াৰে পৰিপূর্ণ অনুগ্রহকাৰী ঈশ্বৰ;<br> <span class="br-ind"><br><span class="indent">&nbsp;</span></span>তুমি ক্ৰোধত ধীৰ, গভীৰ প্রেম আৰু বিশ্বস্ততাত মহান।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তুমি মোলৈ ঘূৰা আৰু মোক কৃপা কৰা;<br> <span class="br-ind"><br><span class="indent">&nbsp;</span></span>তোমাৰ দাসক তোমাৰ শক্তি দান কৰা;<br> <span class="br-ind"><br><span class="indent">&nbsp;</span></span>তোমাৰ দাসীৰ পুত্ৰক তুমি ৰক্ষা কৰা।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মোক তোমাৰ কৰুণাৰ এটি চিন দেখুৱা,<br> <span class="br-ind"><br><span class="indent">&nbsp;</span></span>যাতে মোক যি সকলে ঘৃণা কৰে তেওঁলোকে তাকে দেখি লাজ পায়;<br> <span class="br-ind"><br><span class="indent">&nbsp;</span></span>কাৰণ, হে যিহোৱা, তুমিয়েই মোক সহায় কৰিলা আৰু শান্তনা দিলা।<br></div>
</div>
<!-- PARSED ABOVE; EDITING MAY BREAK PARSER -->
</body></html>