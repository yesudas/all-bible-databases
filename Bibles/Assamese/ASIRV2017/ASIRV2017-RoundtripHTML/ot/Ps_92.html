<html><head>
<meta http-equiv="Content-Type" content="text/html;charset=utf-8" />
<title>Ps 92 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 92);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_90.html">90</a> <a href="Ps_91.html">91</a> <b>92</b> <a href="Ps_93.html">93</a> <a href="Ps_94.html">94</a> ... <a href="Ps_150.html">150</a> </div><hr>
<h1>Ps 92</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এটি গীত। বিশ্ৰাম-বাৰৰ অৰ্থে সঙ্গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>যিহোৱাৰ উদ্দেশ্যে ধন্যবাদ কৰা উত্তম;<br> <span class="br-ind"><br><span class="indent">&nbsp;</span></span>হে সৰ্ব্বোপৰিজনা, তোমাৰ নামৰ উদ্দেশ্যে স্তুতিগান কৰা উত্তম;<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ৰাতিপুৱা তোমাৰ অসীম প্রেমৰ কথা<br> <span class="br-ind"><br><span class="indent">&nbsp;</span></span>আৰু প্ৰতি ৰাতি তোমাৰ বিশ্বস্ততা প্রচাৰ কৰা উত্তম;<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>দহ গুণীয়া যন্ত্ৰ আৰু নেবল যন্ত্ৰ সহকাৰে,<br> <span class="br-ind"><br><span class="indent">&nbsp;</span></span>গভীৰ বীণাৰ স্বৰেৰে তোমাৰ ধন্যবাদ-স্তুতি কৰা উত্তম।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কিয়নো হে যিহোৱা, তুমি তোমাৰ কার্যৰ দ্বাৰাই মোক আনন্দিত কৰিছা;<br> <span class="br-ind"><br><span class="indent">&nbsp;</span></span>মই তোমাৰ হাতে কৰা কাৰ্য্য দেখি আনন্দেৰে গীত গান কৰো।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে যিহোৱা, তোমাৰ কাৰ্য্যবোৰ কেনে মহৎ!<br> <span class="br-ind"><br><span class="indent">&nbsp;</span></span>তোমাৰ চিন্তাবোৰ কেনে গভীৰ!<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>নির্বোধ লোকে নাজানে,<br> <span class="br-ind"><br><span class="indent">&nbsp;</span></span>বিবেকহীন লোকে এই সকলোবোৰ বুজি নাপায়;<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দুষ্ট লোকসকল যদিও ঘাহঁৰ নিচিনাকৈ বাঢ়ি উঠে,<br> <span class="br-ind"><br><span class="indent">&nbsp;</span></span>অন্যায়কাৰীসকলে যদিও উন্নতি লাভ কৰে,<br> <span class="br-ind"><br><span class="indent">&nbsp;</span></span>তথাপিতো তেওঁলোক চিৰকাললৈকে বিনষ্ট হ’ব।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু হে যিহোৱা, তুমি অনন্তকাল উর্দ্ধবাসী।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিয়নো, হে’ যিহোৱা, তোমাৰ শত্ৰুবোৰ,<br> <span class="br-ind"><br><span class="indent">&nbsp;</span></span>তোমাৰ শত্রুবোৰ ধ্বংস হ’ব;<br> <span class="br-ind"><br><span class="indent">&nbsp;</span></span>তোমাৰ অন্যায়কাৰী সকলোবোৰ ছিন্ন-ভিন্ন হ’ব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু বনৰীয়া ষাড়ঁৰ শিঙৰ দৰে তুমি মোৰ শিং তুলি ধৰিলা;<br> <span class="br-ind"><br><span class="indent">&nbsp;</span></span>তুমি মোৰ ওপৰত নতুন অভিষিক্ত তেল ঢালি দিলা।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>মোৰ শত্ৰুবোৰৰ পতন মই নিজ চকুৰে দেখিলো;<br> <span class="br-ind"><br><span class="indent">&nbsp;</span></span>মোৰ বিৰুদ্ধে উঠা সেই দুষ্ট লোকসকলৰ সর্বনাশ মই নিজ কাণেৰে শুনিবলৈ পালো।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ধাৰ্ম্মিকলোক খেজুৰ গছৰ দৰে উজ্বলি উঠিব;<br> <span class="br-ind"><br><span class="indent">&nbsp;</span></span>লিবানোনৰ এৰচ গছৰ নিচিনাকৈ বাঢ়ি যাব।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তেওঁলোকক যিহোৱাৰ গৃহত ৰোপন কৰা হ’ল;<br> <span class="br-ind"><br><span class="indent">&nbsp;</span></span>তেওঁলোক আমাৰ ঈশ্বৰৰ চোতাল কেইখনত প্ৰফুল্লিত হ’ব।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তেওঁলোকে বৃদ্ধ বয়সতো ফল উৎপন্ন কৰিব;<br> <span class="br-ind"><br><span class="indent">&nbsp;</span></span>তেওঁলোক ৰসাল আৰু সেউজী হৈ থাকিব;<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাতে প্রচাৰিত হ’ব যে যিহোৱা ন্যায়বান;<br> <span class="br-ind"><br><span class="indent">&nbsp;</span></span>তেৱেঁই মোৰ শিলা,<br> <span class="br-ind"><br><span class="indent">&nbsp;</span></span>তেওঁত কোনো অধার্মিকতা নাই।<br></div>
</div>
<!-- PARSED ABOVE; EDITING MAY BREAK PARSER -->
</body></html>