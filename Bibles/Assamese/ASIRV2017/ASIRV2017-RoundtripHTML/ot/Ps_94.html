<html><head>
<meta http-equiv="Content-Type" content="text/html;charset=utf-8" />
<title>Ps 94 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 94);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_92.html">92</a> <a href="Ps_93.html">93</a> <b>94</b> <a href="Ps_95.html">95</a> <a href="Ps_96.html">96</a> ... <a href="Ps_150.html">150</a> </div><hr>
<h1>Ps 94</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে প্ৰতিফল দিওঁতা ঈশ্বৰ যিহোৱা,<br> <span class="br-ind"><br><span class="indent">&nbsp;</span></span>হে প্রতিফল দিওঁতা ঈশ্বৰ, তুমি দীপ্তি প্ৰকাশ কৰা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হে পৃথিৱীৰ বিচাৰকৰ্ত্তা, তুমি উঠা,<br> <span class="br-ind"><br><span class="indent">&nbsp;</span></span>অহঙ্কাৰী লোকসকলক তেওঁলোকৰ যি প্রাপ্য তাক তুমি দিয়া।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে যিহোৱা, দুষ্টবোৰে কিমান কাল,<br> <span class="br-ind"><br><span class="indent">&nbsp;</span></span>দুষ্টবোৰেনো কিমান কাল উল্লাস কৰিব?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তেওঁলোকৰ মুখৰ পৰা দাম্ভিক কথাবোৰ বাহিৰ হৈ আহে;<br> <span class="br-ind"><br><span class="indent">&nbsp;</span></span>সকলো দুষ্টলোকে গৰ্ব্ব কৰে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে যিহোৱা, তোমাৰ লোকসকলক তেওঁলোকে চূর্ণ কৰিছে;<br> <span class="br-ind"><br><span class="indent">&nbsp;</span></span>তোমাৰ আধিপত্যক উপদ্রৱ কৰিছে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>বিধৱা আৰু বিদেশী লোকক তেওঁলোকে বধ কৰিছে;<br> <span class="br-ind"><br><span class="indent">&nbsp;</span></span>অনাথ সকলক হত্যা কৰিছে;<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তেওঁলোকে ক’য়, “যিহোৱাই নেদেখিব; যাকোবৰ ঈশ্বৰে মন নকৰিব।”<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে বিবেকহীন লোকসকল, তোমালোকে বিবেচনা কৰা;<br> <span class="br-ind"><br><span class="indent">&nbsp;</span></span>হে নিৰ্বোধ লোকসকল, কেতিয়া তোমালোকৰ সুবুদ্ধি হ’ব?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যি জনাই কাণ সৃষ্টি কৰিলে, তেওঁ জানো নুশুনিব?<br> <span class="br-ind"><br><span class="indent">&nbsp;</span></span>যি জনাই চকু নিৰ্ম্মাণ কৰিলে, তেওঁ জানো নেদেখিব?<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যি জনাই সকলো জাতিকে শাসন কৰে আৰু লোকসকলক শিক্ষা দিয়ে,<br> <span class="br-ind"><br><span class="indent">&nbsp;</span></span>তেওঁ জানো শাস্তি নিদিয়াকৈ থাকিব?<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যিহোৱাই মানুহৰ সকলো চিন্তা জানে;<br> <span class="br-ind"><br><span class="indent">&nbsp;</span></span>তেওঁ জানে যে তেওঁলোক সকলো শ্বাসমাত্র।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে যিহোৱা, ধন্য সেইসকল লোক যাক তুমি শাসন কৰা,<br> <span class="br-ind"><br><span class="indent">&nbsp;</span></span>আৰু তোমাৰ ব্যৱস্থাৰ পৰা শিক্ষা দিয়া,<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যাতে তেওঁলোকে বিপদৰ কালত জিৰণি পায়,<br> <span class="br-ind"><br><span class="indent">&nbsp;</span></span>যেতিয়ালৈকে দুষ্টসকলৰ কাৰণে গাঁত খন্দা শেষ নহয়।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কিয়নো যিহোৱাই নিজৰ লোকসকলক ত্যাগ নকৰিব,<br> <span class="br-ind"><br><span class="indent">&nbsp;</span></span>নিজৰ আধিপত্যক পৰিত্যাগ নকৰিব।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ন্যায়বিচাৰ পুনৰ ধাৰ্ম্মিকতাৰ ওচৰলৈ উভটি আহিব;<br> <span class="br-ind"><br><span class="indent">&nbsp;</span></span>শুদ্ধ মনৰ সকলোৱেই তাক মানি চলিব।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কোনে মোৰ পক্ষ হৈ দুষ্টবোৰৰ বিৰুদ্ধে উঠিব?<br> <span class="br-ind"><br><span class="indent">&nbsp;</span></span>মোৰ পক্ষ হৈ দুষ্টবোৰৰ বিৰুদ্ধে কোন থিয় হ’ব?<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যদি যিহোৱাই মোক সহায় নকৰে,<br> <span class="br-ind"><br><span class="indent">&nbsp;</span></span>তেন্তে মৃত্যুৰ নীৰৱতাত মোৰ প্ৰাণে শীঘ্ৰেই বসতি কৰিলেহেতেঁন।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যেতিয়াই মই ভাৱো যে, মোৰ ভৰি পিছলি গৈছে,<br> <span class="br-ind"><br><span class="indent">&nbsp;</span></span>তেতিয়াই হে যিহোৱা, তোমাৰ অসীম প্রেমে মোক ধৰি ৰাখে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>মোৰ মন যেতিয়া দুঃচিন্তাৰে ভৰি পৰে,<br> <span class="br-ind"><br><span class="indent">&nbsp;</span></span>তেতিয়া তোমাৰ শান্ত্বনাবোৰে মোৰ প্রাণত আনন্দ দান কৰে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>দুর্নীতিপৰায়ন শাসনকর্তাসকলে দুস্কার্যৰ কাৰণে বিধি স্থাপন কৰে,<br> <span class="br-ind"><br><span class="indent">&nbsp;</span></span>তোমাৰ লগত তেওঁলোকৰ জানো সম্পৰ্ক থাকিব পাৰে?<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তেওঁলোকে ধাৰ্ম্মিকৰ প্ৰাণৰ বিৰুদ্ধে গোট খায়;<br> <span class="br-ind"><br><span class="indent">&nbsp;</span></span>তেওঁলোকে নির্দোষীক মৃত্যুদণ্ড বিহিবলৈ দোষী কৰে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কিন্তু যিহোৱাই মোৰ দুৰ্গ;<br> <span class="br-ind"><br><span class="indent">&nbsp;</span></span>মোৰ ঈশ্বৰেই মোৰ আশ্ৰয় শিলা।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তেওঁলোকৰ অপৰাধ তেওঁ তেওঁলোকৰ ওপৰলৈকে আনিব,<br> <span class="br-ind"><br><span class="indent">&nbsp;</span></span>তেওঁলোকৰ দুষ্কার্যতেই তেওঁ তেওঁলোকক বিনষ্ট কৰিব;<br> <span class="br-ind"><br><span class="indent">&nbsp;</span></span>আমাৰ ঈশ্বৰ যিহোৱায়েই তেওঁলোকক বিনষ্ট কৰিব।<br></div>
</div>
<!-- PARSED ABOVE; EDITING MAY BREAK PARSER -->
</body></html>