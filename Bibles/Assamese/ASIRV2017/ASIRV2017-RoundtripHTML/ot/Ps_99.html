<html><head>
<meta http-equiv="Content-Type" content="text/html;charset=utf-8" />
<title>Ps 99 &ndash; সামসঙ্গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 99);">
<div id="navbar"><a href="../index.html">অসমীয়া বাইবেল</a> &ndash; <b>সামসঙ্গীত</b> &ndash; <a href="Ps_1.html">1</a> ... <a href="Ps_97.html">97</a> <a href="Ps_98.html">98</a> <b>99</b> <a href="Ps_100.html">100</a> <a href="Ps_101.html">101</a> ... <a href="Ps_150.html">150</a> </div><hr>
<h1>Ps 99</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>যিহোৱাই ৰজা; জাতিসমূহ কম্পিত হওঁক!<br> <span class="br-ind"><br><span class="indent">&nbsp;</span></span>তেওঁ কৰূবৰ ওপৰত সিংহাসনত বহি আছে;<br> <span class="br-ind"><br><span class="indent">&nbsp;</span></span>পৃথিৱী কঁপি উঠক!<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>চিয়োনত যিহোৱা মহান;<br> <span class="br-ind"><br><span class="indent">&nbsp;</span></span>সমুদায় জাতিৰ উর্দ্ধত তেওঁক উন্নীত কৰা হ’ল।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>জাতিবোৰে তেওঁৰ মহৎ আৰু ভয়াবহ নামৰ প্ৰশংসা কৰক;<br> <span class="br-ind"><br><span class="indent">&nbsp;</span></span>তেওঁ পবিত্ৰ!<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>যি ৰজা শক্তিশালী, তেওঁ ন্যায় ভাল পায়;<br> <span class="br-ind"><br><span class="indent">&nbsp;</span></span>তুমিয়েই ন্যায়বিচাৰ স্থাপন কৰিলা;<br> <span class="br-ind"><br><span class="indent">&nbsp;</span></span>তুমিয়েই যাকোবৰ বংশৰ মাজত ন্যায়বিচাৰ আৰু ধাৰ্ম্মিকতা সাধন কৰিলা।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমাৰ ঈশ্বৰ যিহোৱাৰ উচ্চ প্রশংসা কীৰ্ত্তন কৰা,<br> <span class="br-ind"><br><span class="indent">&nbsp;</span></span>তেওঁৰ ভৰিপীৰা সন্মুখত প্ৰণিপাত কৰা;<br> <span class="br-ind"><br><span class="indent">&nbsp;</span></span>তেওঁ পবিত্ৰ!<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>তেওঁৰ পুৰোহিতসকলৰ মাজত মোচি আৰু হাৰোণ আছিল;<br> <span class="br-ind"><br><span class="indent">&nbsp;</span></span>যিসকলে তেওঁৰ নামত প্ৰাৰ্থনা কৰে, তেওঁলোকৰ মাজত চমূৱেল আছিল।<br> <span class="br-ind"><br><span class="indent">&nbsp;</span></span>তেওঁলোকে যিহোৱাৰ আগত প্ৰাৰ্থনা কৰিছিল; তাতে তেওঁ উত্তৰ দিছিল।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তেওঁ মেঘ স্তম্ভৰ মাজৰ পৰা তেওঁলোকক কথা কৈছিল;<br> <span class="br-ind"><br><span class="indent">&nbsp;</span></span>তেওঁলোকে তেওঁ দিয়া আজ্ঞা আৰু বিধিবোৰ পালন কৰিছিল।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে আমাৰ ঈশ্বৰ যিহোৱা, তুমি তেওঁলোকৰ প্রার্থনাৰ উত্তৰ দিছিলা;<br> <span class="br-ind"><br><span class="indent">&nbsp;</span></span>তুমি তেওঁলোকলৈ এজন ক্ষমাৱান ঈশ্বৰ আছিলা,<br> <span class="br-ind"><br><span class="indent">&nbsp;</span></span>তথাপিও তেওঁলোকৰ ভুল কর্মৰ প্রতিফল দিছিলা।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমালোকে আমাৰ ঈশ্বৰ যিহোৱাৰ গৌৰৱ কীৰ্ত্তন কৰা,<br> <span class="br-ind"><br><span class="indent">&nbsp;</span></span>তেওঁৰ পবিত্ৰ পৰ্ব্বত অভিমুখে প্ৰণিপাত কৰা:<br> <span class="br-ind"><br><span class="indent">&nbsp;</span></span>কিয়নো আমাৰ ঈশ্বৰ যিহোৱা পবিত্ৰ।<br></div>
</div>
<!-- PARSED ABOVE; EDITING MAY BREAK PARSER -->
</body></html>