<html><head>
<meta http-equiv="Content-Type" content="text/html;charset=utf-8" />
<title>Song 3 &ndash; পরম গীত &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 3);">
<div id="navbar"><a href="../index.html">অসমীয়া বাইবেল</a> &ndash; <b>পরম গীত</b> &ndash; <a href="Song_1.html">1</a> <a href="Song_2.html">2</a> <b>3</b> <a href="Song_4.html">4</a> <a href="Song_5.html">5</a> ... <a href="Song_8.html">8</a> </div><hr>
<h1>Song 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>কইনাৰ সপোন:</b> <span class="br-p"><br><br></span><span class="br-ind"><br><span class="indent">&nbsp;</span></span>ৰাতি মোৰ শয্যাত<br> <span class="br-ind"><br><span class="indent">&nbsp;</span></span>মোৰ প্ৰাণৰ প্ৰিয়তমক মই বিচাৰিলো;<br> <span class="br-ind"><br><span class="indent">&nbsp;</span></span>মই তেওঁক বিচাৰিলো, কিন্তু নাপালো;<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মই ভাৱিলো, “মই এতিয়া উঠি নগৰখনৰ মাজত ঘূৰি ফুৰিম;<br> <span class="br-ind"><br><span class="indent">&nbsp;</span></span>ৰাস্তায় ৰাস্তায়, চকবোৰত ঘূৰি ফুৰিম;<br> <span class="br-ind"><br><span class="indent">&nbsp;</span></span>তাত মই মোৰ প্রাণৰ প্রিয়তমক বিচাৰিম।”<br> <span class="br-ind"><br><span class="indent">&nbsp;</span></span>মই তেওঁক বিচাৰিলোঁ, কিন্তু নাপালো।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>প্ৰহৰীবোৰে নগৰ ঘূৰি ফুৰি পহৰা দিয়াৰ সময়ত,<br> <span class="br-ind"><br><span class="indent">&nbsp;</span></span>মোক দেখা পালে।<br> <span class="br-ind"><br><span class="indent">&nbsp;</span></span>মই তেওঁলোকক সুধিলোঁ, আপোনালোকে মোৰ প্ৰাণৰ প্ৰিয়তমক দেখিছিল নে?”<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তেওঁলোকক পাৰ হৈ আগুৱাই যাওঁতেই ,<br> <span class="br-ind"><br><span class="indent">&nbsp;</span></span>মই মোৰ প্ৰাণৰ প্ৰিয়তমক দেখা পালোঁ।<br> <span class="br-ind"><br><span class="indent">&nbsp;</span></span>তেওঁক ধৰি মোৰ মাতৃৰ ঘৰলৈ লৈ নহালৈকে,<br> <span class="br-ind"><br><span class="indent">&nbsp;</span></span>মই তেওঁক এৰি নিদিলোঁ;<br> <span class="br-ind"><br><span class="indent">&nbsp;</span></span>যি গৰকীয়ে মোক গর্ভত ধাৰণ কৰিছিল,<br> <span class="br-ind"><br><span class="indent">&nbsp;</span></span>মই তেওঁৰেই শোৱনি কোঠালিলৈ প্রিয়তমক লৈ আনিলো। <span class="br-p"><br><br></span><b>ৰমণীসকলৰ প্রতি উক্তি:</b><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে যিৰূচালেমৰ যুৱতীসকল,<br> <span class="br-ind"><br><span class="indent">&nbsp;</span></span>কৃষ্ণসাৰ আৰু পথাৰৰ হৰিণবোৰৰ নামেৰে মোৰ ওচৰত প্রতিশ্রুতি দিয়া,<br> <span class="br-ind"><br><span class="indent">&nbsp;</span></span>আমাৰ প্রেমৰ সময় শেষ নোহোৱালৈকে<br> <span class="br-ind"><br><span class="indent">&nbsp;</span></span>তোমালোকে আমাৰ ভালপোৱাত বিঘিনি নিদিবা। <span class="br-p"><br><br></span><b>বিবাহৰ বাবে চলোমনৰ আগমণ</b><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মৰুভূমিৰ পৰা ধোঁৱাৰ স্তম্ভৰ দৰে সেই গৰাকী কোন আহিছে?<br> <span class="br-ind"><br><span class="indent">&nbsp;</span></span>তেওঁ ব্যৱসায়ীৰ সকলো ধৰণৰ মছলাগুৰিৰ গন্ধ লৈ,<br> <span class="br-ind"><br><span class="indent">&nbsp;</span></span>গন্ধৰস আৰু সুগন্ধি ধূপৰ সুবাসেৰে এক ধোৱাঁৰ স্তম্ভৰ দৰে আহিছে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>চোৱা, সৌৱা চলোমনৰ দোলা;<br> <span class="br-ind"><br><span class="indent">&nbsp;</span></span>ষাঠিজন বীৰ যোদ্ধাই সেই দোলাক ঘেৰি ৰাখিছে;<br> <span class="br-ind"><br><span class="indent">&nbsp;</span></span>তেওঁলোক ইস্রায়েলৰ শক্তিশালী সৈন্য।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তেওঁলোক সকলোৰে লগত আছে তৰোৱাল;<br> <span class="br-ind"><br><span class="indent">&nbsp;</span></span>যুদ্ধত তেওঁলোক সুদক্ষ;<br> <span class="br-ind"><br><span class="indent">&nbsp;</span></span>তৰোৱাল ককাঁলত বান্ধি লৈ<br> <span class="br-ind"><br><span class="indent">&nbsp;</span></span>তেওঁলোক প্ৰতিজন প্রস্তুত আছে ৰাতিৰ বিপদৰ কাৰণে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ৰজা চলোমনে লিবানোনৰ কাঠেৰে নিজৰ বাবে,<br> <span class="br-ind"><br><span class="indent">&nbsp;</span></span>এটি দোলা নির্মাণ কৰিলে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>দোলাৰ খুটাবোৰ ৰূপেৰে<br> <span class="br-ind"><br><span class="indent">&nbsp;</span></span>পিছৰ ভাগ সোণেৰে,<br> <span class="br-ind"><br><span class="indent">&nbsp;</span></span>আসনখন বেঙেনা বৰণীয়া কাপোৰেৰে তৈয়াৰী;<br> <span class="br-ind"><br><span class="indent">&nbsp;</span></span>যিৰূচালেমৰ ৰমণীসকলৰ প্রেমেৰে<br> <span class="br-ind"><br><span class="indent">&nbsp;</span></span>তাৰ ভিতৰ অংশ খচিত আৰু শোভিত কৰা হ’ল<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে চিয়োনৰ যুৱতীসকল, তোমালোক বাহিৰলৈ ওলাই আহাঁ,<br> <span class="br-ind"><br><span class="indent">&nbsp;</span></span>চোৱা, ৰজা চলোমনে মুকুট পিন্ধি আছে;<br> <span class="br-ind"><br><span class="indent">&nbsp;</span></span>তেওঁৰ বিবাহৰ দিনা, তেওঁৰ মনৰ আনন্দৰ দিনা,<br> <span class="br-ind"><br><span class="indent">&nbsp;</span></span>তেওঁৰ মাকে তেওঁক মুকুট পিন্ধাই দিছে।|<br></div>
</div>
<!-- PARSED ABOVE; EDITING MAY BREAK PARSER -->
</body></html>