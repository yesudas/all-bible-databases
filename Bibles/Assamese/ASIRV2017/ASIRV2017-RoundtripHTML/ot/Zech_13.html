<html><head>
<meta http-equiv="Content-Type" content="text/html;charset=utf-8" />
<title>Zech 13 &ndash; জাখারিয়া &ndash; অসমীয়া বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 13);">
<div id="navbar"><a href="../index.html">অসমীয়া বাইবেল</a> &ndash; <b>জাখারিয়া</b> &ndash; <a href="Zech_1.html">1</a> ... <a href="Zech_11.html">11</a> <a href="Zech_12.html">12</a> <b>13</b> <a href="Zech_14.html">14</a> </div><hr>
<h1>Zech 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>“সেই দিনা পাপ আৰু অশুচিতা গুচাবলৈ দায়ূদ বংশৰ আৰু যিৰূচালেম-নিবাসীসকলৰ কাৰণে এক ভূমূক খোলা যাব।</div>
<div class="v" id="v2"><span class="vn">2</span> বহিনীসকলৰ যিহোৱাৰ ঘোষণা এই - “সেইদিনা মই দেশৰ পৰা প্ৰতিমাবোৰৰ নাম লুপ্ত কৰিম, তেতিয়া সেইবোৰক পুনৰ সোঁৱৰণ কৰা নহ’ব; আৰু মই ভাববাদীসকলক আৰু অশুচিতাজনক আত্মাক দেশৰ পৰা উলিয়াই পঠিয়াম।</div>
<div class="v" id="v3"><span class="vn">3</span> <span class="br-p"><br><br></span>তেতিয়াও যদি কোনোৱে ভাববাণী প্ৰচাৰ কৰে, তেনেহ’লে তেওঁৰ জন্মদাতা পিতৃ-মাতৃয়ে তেওঁক ক’ব, ‘তই জীয়াই নাথাকিবি, কিয়নো তই যিহোৱাৰ নাম লৈ মিছা কথা কৱ!’ আৰু সি প্ৰচাৰ কৰিলে তেওঁৰ জন্মদাতা পিতৃ-মাতৃয়ে তেওঁক খুচি মাৰিব।</div>
<div class="v" id="v4"><span class="vn">4</span> <span class="br-p"><br><br></span>তেতিয়া এনে ঘটিব যে, সেই দিনা প্রত্যেক ভাববাদীয়ে প্ৰচাৰ কৰা সময়ত নিজ নিজ দৰ্শনৰ বিষয়ে লজ্জিত হ’ব আৰু তেওঁলোকে ছল কৰিবৰ অৰ্থে নোমাল হোলৌচোলা পুনৰ নিপিন্ধিব।</div>
<div class="v" id="v5"><span class="vn">5</span> কিয়নো তেওঁ ক’ব, “মই ভাববাদী নহয়! মই কেৱল খেতিয়কহে; কিয়নো ল’ৰা কালৰে পৰা মই খেতি কৰি আহিছোঁ।</div>
<div class="v" id="v6"><span class="vn">6</span> কিন্তু কোনোৱে তেওঁক ক’ব, ‘তোমাৰ বাহু দুটাৰ মাজত এইবোৰ ঘাৰ দাগ কিহৰ?’ তেতিয়া তেওঁ উত্তৰ দিব, ‘মোৰ বন্ধুসকলৰ ঘৰত মই এইবোৰ আঘাত পোৱা দাগ’।”</div>
<div class="v" id="v7"><h2>ভেড়া-ৰখীয়াক আঘাত কৰা। শেষকালৰ মহাযুজ আৰু ইস্ৰায়েলৰ উদ্ধাৰ। অভিষিক্তজনাৰ ৰাজত্ব।</h2><span class="vn">7</span> <span class="br-p"><br><br></span>“হে তৰোৱাল! তুমি মোৰ ভেড়াৰখীয়াৰ অহিতে, <span class="br-p"><br><br></span><span class="br-ind"><br><span class="indent">&nbsp;</span></span>মোৰ লগৰীয়া পুৰুষজনৰেই অহিতে সাৰ পোৱা”-<br> <span class="br-ind"><br><span class="indent">&nbsp;</span></span>এয়ে বাহিনীসকলৰ যিহোৱাৰ ঘোষণা।<br> <span class="br-ind"><br><span class="indent">&nbsp;</span></span>“ভেড়া-ৰখীয়াজনক আঘাত কৰা,<br> <span class="br-ind"><br><span class="indent">&nbsp;</span></span>তেতিয়া ভেড়াবোৰ ছিন্ন-ভিন্ন হৈ যাব!<br> <span class="br-ind"><br><span class="indent">&nbsp;</span></span>কিয়নো মই ক্ষুদ্ৰসকলৰ ওপৰত মোৰ হাত চলাম।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যিহোৱাই কৰা ঘোষণা এই,<br> <span class="br-ind"><br><span class="indent">&nbsp;</span></span>গোটেই দেশৰ দুভাগ লোক উচ্ছন্ন হ’ব!” তেওঁলোক অৱশিষ্ট নাথাকিব;<br> <span class="br-ind"><br><span class="indent">&nbsp;</span></span>কেৱল তৃতীয় ভাগ তাত অৱশিষ্ট থাকিব।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আৰু সেই তৃতীয় ভাগক মই জুইত সুমুৱাই,<br> <span class="br-ind"><br><span class="indent">&nbsp;</span></span>ৰূপ খপাৰ দৰে খপিম<br> <span class="br-ind"><br><span class="indent">&nbsp;</span></span>আৰু সোণ পৰীক্ষা কৰাৰ দৰেপৰীক্ষা কৰিম।<br> <span class="br-p"><br><br></span>তেওঁলোকে মোৰ নামেৰে প্ৰাৰ্থনা কৰিব, <span class="br-p"><br><br></span><span class="br-ind"><br><span class="indent">&nbsp;</span></span>আৰু মই তেওঁলোকক উত্তৰ দি ক’ম,<br> <span class="br-ind"><br><span class="indent">&nbsp;</span></span>‘এয়ে মোৰ প্ৰজা!’<br> <span class="br-ind"><br><span class="indent">&nbsp;</span></span>আৰু তেওঁলোকে ক’ব, ‘যিহোৱা মোৰ ঈশ্বৰ’।”<br></div>
</div>
<!-- PARSED ABOVE; EDITING MAY BREAK PARSER -->
</body></html>