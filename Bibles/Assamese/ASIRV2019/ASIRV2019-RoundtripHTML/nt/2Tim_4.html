<html><head>
<meta http-equiv="Content-Type" content="text/html;charset=utf-8" />
<title>2Tim 4 &ndash; 2 তীমথিয় &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Tim', 4);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>2 তীমথিয়</b> &ndash; <a href="2Tim_1.html">1</a> <a href="2Tim_2.html">2</a> <a href="2Tim_3.html">3</a> <b>4</b> </div><hr>
<h1>2Tim 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৪ অধ্যায়</h2><h2>বৃদ্ধ বন্দীয়াৰ পৌলৰ শেষ কথা</h2><span class="vn">1</span> <span class="br-p"><br><br></span>মই ঈশ্বৰৰ আৰু খ্ৰীষ্ট যীচুৰ দৃষ্টিত, যি জন জীৱিত আৰু মৃত লোকৰ ভাবী বিচাৰকৰ্তা,<sup class="fnm"><a name="fnm1" href="#fn1">1</a></sup> তেওঁৰ আবির্ভাৱ আৰু ৰাজ্যৰ শপত দি, মই তোমাক এই দৃঢ় আজ্ঞা দিওঁ -</div>
<div class="v" id="v2"><span class="vn">2</span> তুমি বাক্য ঘোষণা কৰা; সময়ত আৰু অসময়তো উৎসাহী হোৱা; সম্পূর্ণ ধৈৰ্য আৰু উপদেশেৰে অনুযোগ কৰা, ডবিওৱা আৰু উদগোৱা।</div>
<div class="v" id="v3"><span class="vn">3</span> <span class="br-p"><br><br></span>কিয়নো লোক সমূহে নিৰাময় শিক্ষা সহিব নিবিচৰা, এনে সময় আহিব। তেতিয়া তেখেত সকলৰ খজুওৱা কাণে শুনিব বিচৰা শিক্ষা শুনিবলৈ, নিজ নিজ অভিলাষ অনুসাৰে নিজৰ চৌপাশে দ’মে দ’মে শিক্ষক কৰি ল’ব।</div>
<div class="v" id="v4"><span class="vn">4</span> তেনেকুৱা লোকবোৰে সত্যৰ পৰা কাণ ঘূৰাই, পৌৰাণিক কথালৈ মনোযোগ দিব।</div>
<div class="v" id="v5"><span class="vn">5</span> কিন্তু তুমি, সকলো বিষয়তে চেতনাযুক্ত হৈ থাকা, ক্লেশ সহন কৰা, শুভবার্তা প্ৰচাৰকৰ কার্য কৰা, তোমাৰ পৰিচর্যা কর্ম সম্পূর্ণ কৰা।</div>
<div class="v" id="v6"><span class="vn">6</span> <span class="br-p"><br><br></span>কিয়নো সম্প্ৰতি মই নৈবেদ্য স্বৰূপে ঢলা হৈছোঁ, আৰু মোৰ প্ৰাণ-নৌকা মেলিবৰ সময় উপস্থিত হৈছে।</div>
<div class="v" id="v7"><span class="vn">7</span> মই সেই উত্তম যুদ্ধত প্ৰাণপণ কৰিলোঁ, নিৰূপিত পথৰ শেষলৈকে দৌৰিলোঁ,<sup class="fnm"><a name="fnm2" href="#fn2">2</a></sup> বিশ্বাস ৰাখিলোঁ।</div>
<div class="v" id="v8"><span class="vn">8</span> মোৰ বাবে যি ধাৰ্মিকতাৰূপ কিৰীটি সাঁচি ৰখা হৈছে,<sup class="fnm"><a name="fnm3" href="#fn3">3</a></sup> সেই কিৰীটি ধার্মিক বিচাৰকর্তা প্ৰভুৰ দ্ৱাৰা সেইদিনা মোক দিয়া হব; আৰু অকল মোকে নহয়, কিন্তু তেওঁৰ আবির্ভাৱক প্ৰেম কৰা সকলোকে দিব।</div>
<div class="v" id="v9"><span class="vn">9</span> <span class="br-p"><br><br></span>মোৰ ওচৰলৈ সোনকালে আহিবলৈ তুমি যত্ন কৰা;</div>
<div class="v" id="v10"><span class="vn">10</span> কিয়নো দীমাই এই বর্তমান সংসাৰৰ প্ৰেমত পৰি,<sup class="fnm"><a name="fnm4" href="#fn4">4</a></sup> মোক ত্যাগ কৰি থিচলনীকীলৈ গ’ল; ক্ৰীষ্কেন্ত গালাতীয়ালৈ আৰু তীত দালমাতিয়ালৈ গ’ল।</div>
<div class="v" id="v11"><span class="vn">11</span> <span class="br-p"><br><br></span>একমাত্ৰ লূকহে মোৰ লগত আছে। তুমি মাৰ্কক লগত লৈ আহিবা; কিয়নো পৰিচর্যা কর্মত তেওঁ মোৰ বাবে উপকাৰী।</div>
<div class="v" id="v12"><span class="vn">12</span> তুখিকক ইফিচলৈ পঠালোঁ।</div>
<div class="v" id="v13"><span class="vn">13</span> ত্রোৱা নগৰত মই যি বৰ চোলাটো কার্পৰ হাতত এৰি আহিলোঁ, তুমি আহোতে সেই চোলাটো আৰু পুস্তকবোৰ, বিশেষকৈ ছালত লেখা পুস্তক আৰু সামগ্ৰীবোৰ লৈ আহিবা।</div>
<div class="v" id="v14"><span class="vn">14</span> <span class="br-p"><br><br></span>আলেকজেন্দাৰ কঁহাৰে মোৰ অপকাৰ কৰিলে; তেওঁৰ কর্ম অনুসাৰে প্ৰভুৱে তেওঁক প্ৰতিফল দিব।</div>
<div class="v" id="v15"><span class="vn">15</span> তেওঁলৈ তুমিও সাৱধান হবা; কিয়নো তেওঁ অতিশয়ৰূপে আমাৰ বাক্যৰ প্ৰতিৰোধ কৰিছিল।</div>
<div class="v" id="v16"><span class="vn">16</span> মই প্ৰথম বাৰ নিজৰ পক্ষে উত্তৰ দিয়াৰ সময়ত, কোনেও মোৰ ফলীয়া হৈ উপস্থিত নহল; সকলোৱে মোক ত্যাগ কৰিলে; এয়ে তেওঁলোকলৈ গনিত নহওক।</div>
<div class="v" id="v17"><span class="vn">17</span> <span class="br-p"><br><br></span>কিন্তু মোৰ দ্বাৰাই যেন ঘোষণা কার্য সিদ্ধ হয় আৰু সকলো অনা-ইহুদী লোকে যেন শুনিবলৈ পায়, এই কাৰণে প্ৰভুৱে মোৰ ওচৰত থিয় হৈ<sup class="fnm"><a name="fnm5" href="#fn5">5</a></sup> মোক বলৱান কৰিলে; তাতে মই সিংহ<sup class="fnm"><a name="fnm6" href="#fn6">6</a></sup>ৰ মুখৰ পৰা উদ্ধাৰ পালোঁ।<sup class="fnm"><a name="fnm7" href="#fn7">7</a></sup></div>
<div class="v" id="v18"><span class="vn">18</span> প্ৰভুৱে মোক সকলো দুষ্কর্মৰ পৰা উদ্ধাৰ কৰিব<sup class="fnm"><a name="fnm8" href="#fn8">8</a></sup> আৰু তেওঁৰ স্বৰ্গীয় ৰাজ্যৰ অর্থে ৰক্ষা কৰিব; তেওঁৰ মহিমা চিৰকাল হওক। আমেন।</div>
<div class="v" id="v19"><span class="vn">19</span> <span class="br-p"><br><br></span>তুমি প্ৰিষ্কা, আক্কিলাক আৰু অনীচিমৰ ঘৰ লোক সকলক মঙ্গলবাদ দিবা।</div>
<div class="v" id="v20"><span class="vn">20</span> ইৰাস্তচ কৰিন্থত থাকিল, কিন্তু ত্ৰফিম নৰিয়া পৰাত মই তেওঁক মিলীতত থৈ আহিলোঁ।</div>
<div class="v" id="v21"><span class="vn">21</span> তুমি জাৰ-কালিৰ আগেয়ে আহিবলৈ যত্ন কৰিবা। উবুল, পূদেন্ত, লীন, ক্লৌদিয়া ভনী আৰু সকলো ভাইয়ে তোমাক মঙ্গলবাদ কৰিছে।</div>
<div class="v" id="v22"><span class="vn">22</span> <span class="br-p"><br><br></span>প্ৰভু তোমাৰ আত্মাৰ লগত থাকক। তোমালোকৰ সৈতে তেওঁৰ অনুগ্ৰহ থাকক। আমেন৷</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> মথি ২৫:৩১; যো ৫:২২-২৯</div>
<div class="fn"><sup class="fnt"><a name="fn2" href="#fnm2">2</a></sup> পাঁ ২০:২৪; ১ কৰি ৯:২৪-২৭</div>
<div class="fn"><sup class="fnt"><a name="fn3" href="#fnm3">3</a></sup> প্ৰ ২:১০;</div>
<div class="fn"><sup class="fnt"><a name="fn4" href="#fnm4">4</a></sup> ১ যো ২:১৫</div>
<div class="fn"><sup class="fnt"><a name="fn5" href="#fnm5">5</a></sup> মথি ১০:১৮-২০; পাঁ ২৩:১১</div>
<div class="fn"><sup class="fnt"><a name="fn6" href="#fnm6">6</a></sup> সিংহ মানে, ৰোমীয় শাসনকৰ্তাক বুজাইছে।</div>
<div class="fn"><sup class="fnt"><a name="fn7" href="#fnm7">7</a></sup> ২ পি ২:৯</div>
<div class="fn"><sup class="fnt"><a name="fn8" href="#fnm8">8</a></sup> গীত ১২১:৭</div>
</div>
<!-- PARSED ABOVE; EDITING MAY BREAK PARSER -->
</body></html>