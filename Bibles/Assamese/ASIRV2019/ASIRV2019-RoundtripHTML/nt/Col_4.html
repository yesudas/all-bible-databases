<html><head>
<meta http-equiv="Content-Type" content="text/html;charset=utf-8" />
<title>Col 4 &ndash; কলচীয়া &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Col', 4);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>কলচীয়া</b> &ndash; <a href="Col_1.html">1</a> <a href="Col_2.html">2</a> <a href="Col_3.html">3</a> <b>4</b> </div><hr>
<h1>Col 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৪ অধ্যায়</h2><span class="vn">1</span> <span class="br-p"><br><br></span>হে প্ৰভু সকল, আপোনালোকে নিজ দাস সকলৰ প্ৰতি যি ন্যায় আৰু সাম্য, সেয়া তেওঁলোকক দিয়ক<sup class="fnm"><a name="fnm1" href="#fn1">1</a></sup> আৰু জানক যে স্বৰ্গত আপোনালোকৰো এজন প্ৰভু আছে৷</div>
<div class="v" id="v2"><span class="vn">2</span> <span class="br-p"><br><br></span>আপোনালোকে প্ৰাৰ্থনাত লাগি থাকক আৰু ধন্যবাদেৰে সচেতন থাকিব<sup class="fnm"><a name="fnm2" href="#fn2">2</a></sup>৷</div>
<div class="v" id="v3"><span class="vn">3</span> আমাৰ কাৰণেও প্ৰাৰ্থনা কৰিব, যাতে খ্ৰীষ্টৰ যি নিগূঢ়-তত্বৰ<sup class="fnm"><a name="fnm3" href="#fn3">3</a></sup> কাৰণে অামি বন্ধ হৈ আছোঁ; সেই নিগূঢ়-তত্ব ক’বলৈ ঈশ্বৰে যেন আমাৰ বাবে বাক্যৰ দুৱাৰ মেলি দিয়ে৷</div>
<div class="v" id="v4"><span class="vn">4</span> আৰু প্ৰাৰ্থনা কৰক যাতে, মই যি দৰে কোৱা উচিত, সেইদৰে যেন স্পষ্টকৈ প্ৰকাশ কৰিব পাৰোঁ৷</div>
<div class="v" id="v5"><span class="vn">5</span> <span class="br-p"><br><br></span>বাহিৰা লোকৰ প্ৰতি জ্ঞানেৰে আচৰণ কৰিব আৰু সময়ক জ্ঞানেৰে ব্যৱহাৰ কৰিব।</div>
<div class="v" id="v6"><span class="vn">6</span> আপোনালোকৰ বাৰ্তালাপ যেন সদায় অনুগ্ৰহযুক্ত হৈ থাকক আৰু আস্বাদযুক্ত লোণৰদৰে, কোন জনক কেনেকৈ উত্তৰ দিব লাগে, সেই বিষয়ে যেন আপোনালোকে জানি লওঁক৷</div>
<div class="v" id="v7"><h2>শেষ কথা</h2><span class="vn">7</span> <span class="br-p"><br><br></span>তুখিকে আপোনালোকক মোৰ বিষয়ে সকলো কথা জনাব৷ তেওঁ প্ৰভুৰ এজন প্ৰিয় ভাই, বিশ্বাসী পৰিচাৰক আৰু এজন সহদাস৷</div>
<div class="v" id="v8"><span class="vn">8</span> মই তেওঁক নির্দিষ্ট কৰি আপোনালোকৰ তালৈ পঠিয়ালোঁ, যাতে আপোনালোকে আমাৰ বিষয়ে জানিব পাৰে আৰু তেওঁ যেন আপোনালোকৰ হৃদয়ত আশ্বাস দিয়ে৷</div>
<div class="v" id="v9"><span class="vn">9</span> আৰু তেওঁৰ লগত ওনীচিমক<sup class="fnm"><a name="fnm4" href="#fn4">4</a></sup>, যি জন আপোনালোকৰে বিশ্বাসী আৰু প্ৰিয় ভাই, তেওঁকো পঠিয়ালোঁ; তেওঁলোকে ইয়াৰ সকলো কথা আপোনালোকক জনাব।</div>
<div class="v" id="v10"><span class="vn">10</span> <span class="br-p"><br><br></span>মোৰ লগৰ বন্দিয়াৰ আৰিষ্টাৰ্খ, আৰু বাৰ্ণব্বাৰ কুটুম্ব মাৰ্ক<sup class="fnm"><a name="fnm5" href="#fn5">5</a></sup>, তেওঁৰ বিষয়ে আপোনালোকে যদি এইদৰে লিখা আদেশ পত্ৰ পায়, তেনেহলে গ্ৰহন কৰিব, “যদি তেওঁ আপোনালোকৰ তালৈ যায়, গ্ৰহন কৰিব৷”</div>
<div class="v" id="v11"><span class="vn">11</span> আৰু যীচু, যাক যুষ্ট বোলে, এওঁলোকে আপোনালোকক মঙ্গলবাদ কৰিছে; এওঁলোক চুন্নৎ হোৱা লোক আৰু কেৱল এওঁলোকেই ঈশ্বৰৰ ৰাজ্যৰ কাৰণে মোৰ সহকাৰী; এওঁলোক মোৰ শান্তিজনক হ’ল।</div>
<div class="v" id="v12"><span class="vn">12</span> <span class="br-p"><br><br></span>ইপাফ্ৰাই আপোনালোকক মঙ্গলবাদ জনাইছে৷ তেওঁ আপোনালোকৰ মাজৰ এজন আৰু খ্ৰীষ্ট যীচুৰ দাস৷ তেওঁ সদায় প্ৰাৰ্থনাৰে আপোনালোকৰ পক্ষে প্ৰাণপণ কৰিছে, যাতে আপোনালোকে ঈশ্বৰৰ সকলো ইচ্ছাত সিদ্ধ আৰু নিশ্চয়কৈ স্থিৰে থাকে৷</div>
<div class="v" id="v13"><span class="vn">13</span> কিয়নো মই তেওঁৰ সাক্ষ্য দিছোঁ যে, তেওঁ আপোনালোকৰ আৰু লায়দিকেয়া আৰু হিয়ৰাপলিত থকা সকলৰ কাৰণে বৰ পৰিশ্ৰম কৰিছে</div>
<div class="v" id="v14"><span class="vn">14</span> লূক<sup class="fnm"><a name="fnm6" href="#fn6">6</a></sup> নামৰ প্ৰিয় চিকিৎসক আৰু দীমায়ো আপোনালোকক মঙ্গলবাদ কৰিছে।</div>
<div class="v" id="v15"><span class="vn">15</span> <span class="br-p"><br><br></span>লায়দিকেয়াত থকা ভাই সকলক, নুম্ফাক আৰু তেওঁলোকৰ ঘৰত গোট খোৱা মণ্ডলীক মঙ্গলবাদ দিব।</div>
<div class="v" id="v16"><span class="vn">16</span> আপোনালোকৰ তাত এই পত্ৰ পাঠ কৰা হ’লে, লায়দিকেয়াত থকা মণ্ডলীতো যেন পাঠ কৰা হয়, এনে চেষ্টা কৰিব; আৰু লায়দিকেয়াৰ পৰা যি পত্ৰ পাব, সেই পত্ৰ আপোনালোকেও পাঠ কৰিব।</div>
<div class="v" id="v17"><span class="vn">17</span> আৰ্খিপ্পক এই কথা ক’ব, “আপুনি প্ৰভুত যি পৰিচৰ্যা পদ পালে, সেয়া সিদ্ধ কৰিবৰ কাৰণে তালৈ সাৱধান হ’ব।”</div>
<div class="v" id="v18"><span class="vn">18</span> <span class="br-p"><br><br></span>মোৰ এই মঙ্গলবাদ, মই পৌলে, নিজ হাতেৰে লিখিলোঁ। আপোনালোকে মোৰ শিকলিৰ বন্ধন সুঁৱৰিব। আপোনালোকৰ লগত অনুগ্ৰহ থাকক।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ইফি ৬:৯৷</div>
<div class="fn"><sup class="fnt"><a name="fn2" href="#fnm2">2</a></sup> লূক ১৮:১; ফিলি ৪:৬৷</div>
<div class="fn"><sup class="fnt"><a name="fn3" href="#fnm3">3</a></sup> ইফি ৬:১৯, ২০</div>
<div class="fn"><sup class="fnt"><a name="fn4" href="#fnm4">4</a></sup> ফি ১০ পদ৷</div>
<div class="fn"><sup class="fnt"><a name="fn5" href="#fnm5">5</a></sup> পাঁ ১৫:৩৭; ২ তী ৪:১১৷</div>
<div class="fn"><sup class="fnt"><a name="fn6" href="#fnm6">6</a></sup> ২ তী ৪:১০, ১১৷</div>
</div>
<!-- PARSED ABOVE; EDITING MAY BREAK PARSER -->
</body></html>