<html><head>
<meta http-equiv="Content-Type" content="text/html;charset=utf-8" />
<title>Jas 3 &ndash; যাকোব &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jas', 3);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>যাকোব</b> &ndash; <a href="Jas_1.html">1</a> <a href="Jas_2.html">2</a> <b>3</b> <a href="Jas_4.html">4</a> <a href="Jas_5.html">5</a> </div><hr>
<h1>Jas 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৩ অধ্যায়</h2><h2>জিভাক দমন কৰি ৰাখিবৰ আৱশ্যকতা</h2><span class="vn">1</span> <span class="br-p"><br><br></span>হে মোৰ ভাইসকল, আপোনালোকৰ মাজত অনেক লোকে শিক্ষক হ’বলৈ চেষ্টা কৰাৰ প্ৰয়োজন নাই, কাৰণ আপোনালোকে জানে যে আমাৰ<sup class="fnm"><a name="fnm1" href="#fn1">1</a></sup> দৃঢ়ৰূপে অধিক সোধ-বিচাৰ হ’ব।</div>
<div class="v" id="v2"><span class="vn">2</span> কিয়নো আমি সকলোৱে অনেক বিষয়ত ত্ৰুটি কৰোঁ। কোনো লোক এজনে যদি বাক্যত ত্ৰুটি নকৰে, তেওঁহে সিদ্ধ লোক, আনকি নিজ শৰীৰকো সম্পূর্ণৰূপে দমন কৰিবলৈ সেই জন সমৰ্থ।</div>
<div class="v" id="v3"><span class="vn">3</span> <span class="br-p"><br><br></span>ঘোঁৰাবোৰ আমাৰ বশীভূত হ’বলৈ আমি যেতিয়া সিহঁতৰ মুখত লেকাম বান্ধি দিওঁ, তেতিয়া আমি সিহঁতৰ গোটেই শৰীৰটোকে ঘূৰাব পাৰোঁ।</div>
<div class="v" id="v4"><span class="vn">4</span> লক্ষ্য কৰিবা যে, কেনেকৈ অতি ডাঙৰ জাহাজবোৰে প্ৰচণ্ড বায়ুৰ দ্বাৰাই চালিত হ’লেও, সেইবোৰক অতি সৰু বৃত্তাকাৰ হালিৰেহে গুৰিয়ালৰ ইচ্ছা অনুসাৰে ঘূৰুউৱা যায়।</div>
<div class="v" id="v5"><span class="vn">5</span> <span class="br-p"><br><br></span>সেইদৰে জিভাও অতি ক্ষুদ্ৰ অঙ্গ কিন্তু ই মহা-দৰ্পৰ কথা কয়। লক্ষ্য কৰা, যে সৰু জুইৰ ফিৰিঙতি এটিয়ে কিমান ডাঙৰ হাবি পুৰি পেলায়!</div>
<div class="v" id="v6"><span class="vn">6</span> সেইদৰে জিভাও হৈছে এক অগ্নি স্বৰূপ, আমাৰ অঙ্গ-প্ৰত্যঙ্গবোৰৰ মাজত জিভা অধৰ্মময় জগত স্বৰূপ; সেয়ে গোটেই শৰীৰক কলঙ্কিত কৰি আমাৰ জীৱনৰ লগতে নিজেও নৰকৰ অগ্নিৰে প্ৰজ্বলিত হয়।</div>
<div class="v" id="v7"><span class="vn">7</span> <span class="br-p"><br><br></span>কিয়নো পশু, পক্ষী, উৰগ আৰু জলজন্তু আদি কৰি সকলোৰে স্বভাৱক মানুহৰ স্বভাৱৰ দ্বাৰাই বশ কৰিব পাৰে আৰু বশ কৰি অহা হৈছে;</div>
<div class="v" id="v8"><span class="vn">8</span> কিন্তু জিভাক দমন কৰিবলৈ মানুহৰ মাজত কাৰো সাধ্য নাই; ই অশান্ত দুষ্টতা স্বৰূপ, মৃত্যুজনক বিহেৰে পৰিপূৰ্ণ।</div>
<div class="v" id="v9"><span class="vn">9</span> <span class="br-p"><br><br></span>তাৰ দ্বাৰাই আমি আমাৰ পিতৃ প্ৰভুৰ প্রশংসা কৰোঁ; আৰু তাৰেই ঈশ্বৰৰ সদৃশ্যেৰে হোৱা লোক সকলক অভিশাপ দিওঁ।</div>
<div class="v" id="v10"><span class="vn">10</span> একে মুখৰ পৰাই আশীৰ্বাদ আৰু অভিশাপৰ কথা ওলায়। হে মোৰ ভাই সকল, এনে হোৱা উচিত নহয়।</div>
<div class="v" id="v11"><span class="vn">11</span> <span class="br-p"><br><br></span>একেটা ভুমুকৰ বিন্ধাইদি নির্মল আৰু তিতা, একেলগে দুবিধ পানী ওলাই নে?</div>
<div class="v" id="v12"><span class="vn">12</span> হে মোৰ ভাইসকল, ডিমৰু গছত জলফাই নাইবা দ্ৰাক্ষালতাত ডিমৰু ফল ধৰিব পাৰে নে?<sup class="fnm"><a name="fnm2" href="#fn2">2</a></sup> তেনেদৰে লুণীয়া পানীৰ ভুমুকেও সোৱাদ পানী উৎপন্ন কৰিব নোৱাৰে।</div>
<div class="v" id="v13"><span class="vn">13</span> <span class="br-p"><br><br></span>আপোনালোকৰ মাজত জ্ঞানী আৰু সুবুদ্ধি থকা লোক কোন? তেওঁ সদাচৰণৰ দ্বাৰাই জ্ঞানমূলক মৃদুতাত নিজ কাৰ্য দেখুৱাওঁক।</div>
<div class="v" id="v14"><span class="vn">14</span> কিন্তু আপোনালোকৰ হৃদয়ত যদি তিক্ততাপূৰ্ণ ঈৰ্ষা আৰু বিৰোধ<sup class="fnm"><a name="fnm3" href="#fn3">3</a></sup> থাকে, তেনেহলে সত্যৰ বিৰুদ্ধে শ্লাঘা নকৰিব আৰু মিছাকৈয়ো নক’ব।</div>
<div class="v" id="v15"><span class="vn">15</span> <span class="br-p"><br><br></span>এনে জ্ঞান ওপৰৰ<sup class="fnm"><a name="fnm4" href="#fn4">4</a></sup> পৰা নামি অহা নহয়, কিন্তু সেয়ে পাৰ্থিৱ, ইন্দ্ৰিয়াসক্ত আৰু ভৌতিক।</div>
<div class="v" id="v16"><span class="vn">16</span> কিয়নো যি ঠাইতে ঈৰ্ষা আৰু বিৰোধ<sup class="fnm"><a name="fnm5" href="#fn5">5</a></sup> থাকে, তাতেই দ্বন্দ আৰু আটাই কুকৰ্ম থাকে।</div>
<div class="v" id="v17"><span class="vn">17</span> কিন্তু ওপৰৰ পৰা অহা যি জ্ঞান, সেয়ে প্ৰথমে শুদ্ধ, পাছত শান্তিযুক্ত, ক্ষান্ত স্বভাৱী, কোমল-স্বভাৱী, দয়া আদি উত্তম ফলেৰে<sup class="fnm"><a name="fnm6" href="#fn6">6</a></sup> পৰিপূৰ্ণ, নিঃসংশয়<sup class="fnm"><a name="fnm7" href="#fn7">7</a></sup> আৰু নিৰ্মল<sup class="fnm"><a name="fnm8" href="#fn8">8</a></sup>।</div>
<div class="v" id="v18"><span class="vn">18</span> যি সকল লোক মিলনকাৰী<sup class="fnm"><a name="fnm9" href="#fn9">9</a></sup>,<sup class="fnm"><a name="fnm10" href="#fn10">10</a></sup> তেওঁলোকৰ দ্বাৰাই ৰোপন<sup class="fnm"><a name="fnm11" href="#fn11">11</a></sup> কৰা শান্তিত ধাৰ্মিকতাৰ ফল পোৱা যায়।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> শিক্ষক সকলৰ</div>
<div class="fn"><sup class="fnt"><a name="fn2" href="#fnm2">2</a></sup> মথি ৭:১৬৷</div>
<div class="fn"><sup class="fnt"><a name="fn3" href="#fnm3">3</a></sup> বা স্বাৰ্থপৰ আকাংক্ষা</div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><em><!--endraw 1-->ওপৰৰ <!--raw 1 bo --></em><!--endraw 1-->স্বৰ্গ</div>
<div class="fn"><sup class="fnt"><a name="fn5" href="#fnm5">5</a></sup> বা স্বাৰ্থপৰ আকাংক্ষা</div>
<div class="fn"><sup class="fnt"><a name="fn6" href="#fnm6">6</a></sup> গাল ৫:২২, ২৩৷</div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><em><!--endraw 1-->নিঃসংশয় <!--raw 1 bo --></em><!--endraw 1-->পক্ষপাতহীন</div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><em><!--endraw 1-->নিৰ্মল <!--raw 1 bo --></em><!--endraw 1-->অকপট</div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><em><!--endraw 1-->মিলনকাৰী <!--raw 1 bo --></em><!--endraw 1-->শান্তি স্থাপনকাৰী</div>
<div class="fn"><sup class="fnt"><a name="fn10" href="#fnm10">10</a></sup> যি সকলে শান্তিৰ বীজ ৰোপন কৰে৷</div>
<div class="fn"><sup class="fnt"><a name="fn11" href="#fnm11">11</a></sup> <!--raw 1 bo --><em><!--endraw 1-->ৰোপন <!--raw 1 bo --></em><!--endraw 1-->স্থাপন</div>
</div>
<!-- PARSED ABOVE; EDITING MAY BREAK PARSER -->
</body></html>