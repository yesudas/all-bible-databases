<html><head>
<meta http-equiv="Content-Type" content="text/html;charset=utf-8" />
<title>Jas 4 &ndash; যাকোব &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jas', 4);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>যাকোব</b> &ndash; <a href="Jas_1.html">1</a> <a href="Jas_2.html">2</a> <a href="Jas_3.html">3</a> <b>4</b> <a href="Jas_5.html">5</a> </div><hr>
<h1>Jas 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৪ অধ্যায়</h2><h2>নানা বিধ চেতনা-বাক্য</h2><span class="vn">1</span> <span class="br-p"><br><br></span>আপোনালোকৰ মাজত হাই-কাজিয়া আৰু বিৰোধ নো ক’ৰ পৰা হয়? আপোনালোকৰ অঙ্গ-প্ৰত্যঙ্গত যুদ্ধ কৰা যি যি কু-অভিলাষ, সেইবোৰৰ পৰা নহয় নে?</div>
<div class="v" id="v2"><span class="vn">2</span> আপোনালোকৰ যি নাই, তাকে পাব বিচাৰে কিন্তু নাপায়৷ তেতিয়া আপোনালোকে বধ কৰে আৰু হিংসা কৰে, কিন্তু তেতিয়াও আপোনালোকৰ অভিলাষ পুৰণ নহয়; সেয়েহে আপোনালোকে কাজিয়া কৰে, মাৰ-পিত কৰে৷ আপোনালোকে যি বিচাৰে, সেয়া নাপায়, কাৰণ আপোনালোকে ঈশ্বৰৰ ওচৰত নিবিচাৰে৷</div>
<div class="v" id="v3"><span class="vn">3</span> আপোনালোকে বিচাৰে, আৰু বিচাৰিলেও নাপায়, কাৰণ আপোনালোকে অসৎ উদ্দেশ্য ৰাখি বিচাৰে৷ আপোনালোকে কেৱল নিজৰ ভোগ-বিলাস পূৰণ কৰিবৰ কাৰণে বস্তুবোৰ বিচাৰে৷</div>
<div class="v" id="v4"><span class="vn">4</span> <span class="br-p"><br><br></span>হে ব্যভিচাৰী<sup class="fnm"><a name="fnm1" href="#fn1">1</a></sup> সকল, জগতৰ সৈতে ৰখা মিত্ৰতাই ঈশ্বৰৰ শত্ৰুতা<sup class="fnm"><a name="fnm2" href="#fn2">2</a></sup>, ইয়াক আপোনালোকে নাজানে নে? এতেকে যি জনে জগতৰ প্ৰেমিক হবলৈ ইচ্ছা কৰে, তেওঁ নিজকে নিজে ঈশ্বৰৰ শত্ৰু কৰি লয়।</div>
<div class="v" id="v5"><span class="vn">5</span> অথবা ধৰ্মশাস্ত্ৰৰ বচনে অনৰ্থকৰূপে কয় বুলি আপোনালোকে ভাবিছে নে? যি আত্মা তেওঁ আমাত নিবাস কৰাইছিল, সেই আত্মাই ঈৰ্ষালৈ অতিশয় হাবিয়াহ কৰে নে?</div>
<div class="v" id="v6"><span class="vn">6</span> <span class="br-p"><br><br></span>কিন্তু ঈশ্বৰে আমাক অতিকৈ অনুগ্ৰহ দান কৰে। শাস্ত্ৰে এইদৰে কয়<sup class="fnm"><a name="fnm3" href="#fn3">3</a></sup>, “ঈশ্বৰ অহংকাৰী লোকৰ বিপক্ষ হয়, কিন্তু নম্ৰ লোক সকলক তেওঁ অনুগ্ৰহ দান কৰে।”</div>
<div class="v" id="v7"><span class="vn">7</span> এতেকে আপোনালোক ঈশ্বৰৰ বশীভুত হওক আৰু চয়তানক<sup class="fnm"><a name="fnm4" href="#fn4">4</a></sup> প্ৰতিৰোধ কৰক; তাতে সি আপোনালোকৰ মাজৰ পৰা পলাই যাব।</div>
<div class="v" id="v8"><span class="vn">8</span> <span class="br-p"><br><br></span>ঈশ্বৰৰ ওচৰলৈ চাপি আহক; তাতে তেৱোঁ আপোনালোকৰ ওচৰলৈ চাপিব। হে পাপ কৰ্ম কৰোঁতা সকল, আপোনালোকৰ হাত পৰিষ্কাৰ কৰক আৰু হে দুই মনৰ মানুহ, আপোনালোকৰ হৃদয় শুচি কৰক।</div>
<div class="v" id="v9"><span class="vn">9</span> বিলাপ, শোক আৰু ক্ৰন্দন কৰক; আপোনালোকৰ হাঁহি শোক হৈ যাওঁক, আৰু আপোনালোকৰ আনন্দ বিষাদ হৈ যাওঁক।</div>
<div class="v" id="v10"><span class="vn">10</span> প্ৰভুৰ দৃষ্টিত আপোনালোকে নিজকে নত কৰক, তাতে তেওঁ আপোনালোকক উন্নত কৰিব।</div>
<div class="v" id="v11"><span class="vn">11</span> <span class="br-p"><br><br></span>হে ভাইসকল, আপোনালোকে ইজনে সিজনৰ বিৰুদ্ধে কথা নক’ব;<sup class="fnm"><a name="fnm5" href="#fn5">5</a></sup> যি জনে ভাই<sup class="fnm"><a name="fnm6" href="#fn6">6</a></sup>ৰ বিৰুদ্ধে কথা কয় আৰু ভাইৰ সোধ-বিচাৰ কৰে, সেই জনে বিধানৰ বিৰুদ্ধে কথা কয় আৰু ঈশ্বৰৰ বিধানৰ সোধ-বিচাৰ কৰে, তেনেস্থলত সেই জন বিধান পালনকাৰী নহয় কিন্তু বিধানৰ বিচাৰকৰ্তাহে হয়।</div>
<div class="v" id="v12"><span class="vn">12</span> বিধান দিওঁতা আৰু বিচাৰকৰ্তা এজন মাথোন আছে, তেৱেঁই হৈছে ঈশ্বৰ৷ তেওঁ পৰিত্ৰাণ কৰিবলৈ আৰু বিনষ্ট কৰিবলৈকো সমৰ্থ৷ কিন্তু চুবুৰীয়াৰ সোধ-বিচাৰ কৰা যি তুমি, তুমি নো কোন?<sup class="fnm"><a name="fnm7" href="#fn7">7</a></sup></div>
<div class="v" id="v13"><span class="vn">13</span> <span class="br-p"><br><br></span>শুনক, আপোনালোকে কয় যে, আজি বা কাইলৈ আমি অমুক নগৰলৈ গৈ, তাতে এবছৰ থাকি বেহা-বেপাৰ কৰি লাভ কৰিম;</div>
<div class="v" id="v14"><span class="vn">14</span> কিন্তু কালিলৈ কি ঘটিব, সেই বিষয়ে আপোনালোকে নাজানে আৰু আপোনালোকৰ জীৱন নো কি? কিয়নো এখন্তেক দেখা পোৱা হৈ পাছত দেখা নোপোৱা যি ভাপ, আপোনালোক সেই ভাপ স্বৰূপ৷</div>
<div class="v" id="v15"><span class="vn">15</span> <span class="br-p"><br><br></span>তাৰ সলনি বৰং এইদৰে আপোনালোকে কোৱা উচিত যে, “যদি প্ৰভুৱে ইচ্ছা কৰে, আমি জীয়াই থাকিম, আৰু এই কৰ্ম বা সেই কৰ্ম কৰিব পাৰিম।”</div>
<div class="v" id="v16"><span class="vn">16</span> কিন্তু এতিয়া আপোনালোকে নিজৰ নিজৰ পৰিকল্পনাত অহংকাৰ কৰি আছে; এনে অহংকাৰ অতি মন্দ।</div>
<div class="v" id="v17"><span class="vn">17</span> এতেকে যিজনে সৎ কৰ্ম কৰিবলৈ জানিও, উচিত ভাবে নকৰে, সেই জনে পাপ কৰে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অৰ্থাৎ ঈশ্বৰক বিশ্বাস কৰিও আজ্ঞা পালন নকৰা লোক৷ যিচয়া ৫৪:৫; যিৰি. ২:২</div>
<div class="fn"><sup class="fnt"><a name="fn2" href="#fnm2">2</a></sup> ১ যো ২:১৫, ১৬</div>
<div class="fn"><sup class="fnt"><a name="fn3" href="#fnm3">3</a></sup> গীত ১৩৮:৬; ১ পি ৫:৫</div>
<div class="fn"><sup class="fnt"><a name="fn4" href="#fnm4">4</a></sup> ১ পি ৫:৮, ৯</div>
<div class="fn"><sup class="fnt"><a name="fn5" href="#fnm5">5</a></sup> ইফি ৪:৩১, ৩২</div>
<div class="fn"><sup class="fnt"><a name="fn6" href="#fnm6">6</a></sup> মথি ৫:২২</div>
<div class="fn"><sup class="fnt"><a name="fn7" href="#fnm7">7</a></sup> মথি ৭:১-৫; ৰো ১৪:১০</div>
</div>
<!-- PARSED ABOVE; EDITING MAY BREAK PARSER -->
</body></html>