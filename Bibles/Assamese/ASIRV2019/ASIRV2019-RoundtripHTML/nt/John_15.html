<html><head>
<meta http-equiv="Content-Type" content="text/html;charset=utf-8" />
<title>John 15 &ndash; যোহন &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 15);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>যোহন</b> &ndash; <a href="John_1.html">1</a> ... <a href="John_13.html">13</a> <a href="John_14.html">14</a> <b>15</b> <a href="John_16.html">16</a> <a href="John_17.html">17</a> ... <a href="John_21.html">21</a> </div><hr>
<h1>John 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>১৫ অধ্যায়</h2><h2>কাৰ্যৰ বিষয়ে শিষ্য সকলৰ সৈতে যীচুৰ কথোপকথন</h2><span class="vn">1</span> <span class="br-p"><br><br></span><span class="fmt-words-of-jesus">“ময়েই প্ৰকৃত দ্ৰাক্ষালতা; মোৰ পিতৃ খেতিয়ক</span></div>
<div class="v" id="v2"><span class="vn">2</span> <span class="fmt-words-of-jesus">গুচাই পেলায় আৰু যি যি ডালত গুটি ধৰে; সেইবোৰ ডালত পুনৰ অধিক গুটি ধৰিবলৈ তেওঁ পৰিষ্কাৰ কৰি দিয়ে।</span></div>
<div class="v" id="v3"><span class="vn">3</span> <span class="br-p"><br><br></span><span class="fmt-words-of-jesus">মই তোমালোকক কোৱা শিক্ষাৰ যোগেদি তোমালোক এতিয়া পৰিষ্কৃত হৈছা।</span></div>
<div class="v" id="v4"><span class="vn">4</span> <span class="fmt-words-of-jesus">তোমালোক মোত সংযুক্ত হৈ থাকা, ময়ো তোমালোকৰ সৈতে সংযুক্ত হৈ থাকিম। দ্ৰাক্ষালতাত লাগি নাথাকিলে, ডালত যেনেকৈ গুটি ধৰিব নোৱাৰে, তেনেকৈ মোৰ লগত নাথাকিলে, তোমালোকে ফলবন্ত হব নোৱাৰিবা।</span></div>
<div class="v" id="v5"><span class="vn">5</span> <span class="br-p"><br><br></span><span class="fmt-words-of-jesus">ময়েই দ্ৰাক্ষালতা, তোমালোক ডাল; যি জন মোৰ লগত থাকে আৰু ময়ো যি জনত থাকোঁ, সেই জন বহু ফলৱান হয়; কিয়নো মোৰ বাহিৰে তোমালোকে একো কৰিব নোৱাৰা।</span></div>
<div class="v" id="v6"><span class="vn">6</span> <span class="fmt-words-of-jesus">কোনোৱে যদি মোৰ লগত নাথাকে, তেনেহ’লে তেওঁক শুকান ডালৰ দৰে বাহিৰলৈ পেলোৱাত, সি শুকাই যায় আৰু সেইবোৰ গোটাই জুইত পেলাই দিয়া হয়, তাতে সেইবোৰ পোৰা যায়।</span></div>
<div class="v" id="v7"><span class="vn">7</span> <span class="fmt-words-of-jesus">তোমালোক যদি মোত থাকা আৰু মোৰ শিক্ষাও যদি তোমালোকত থাকে, তেনেহ’লে যি ইচ্ছা কৰা, তাকে খোজা, সেয়াই তোমালোকলৈ কৰা হব।</span></div>
<div class="v" id="v8"><span class="vn">8</span> <span class="br-p"><br><br></span><span class="fmt-words-of-jesus">ইয়াতে মোৰ পিতৃ মহিমান্বিত হয়, তোমালোকে অধিক ফল ধৰি নিজকে প্ৰমাণ কৰা যে, তোমালোক মোৰ প্ৰকৃত শিষ্য।</span></div>
<div class="v" id="v9"><span class="vn">9</span> <span class="fmt-words-of-jesus">পিতৃয়ে যেনেকৈ মোক প্ৰেম কৰিলে, ময়ো তোমালোকক তেনেকৈ প্ৰেম কৰিলোঁ; তোমালোকে মোৰ প্ৰেমতে থাকা।</span></div>
<div class="v" id="v10"><span class="vn">10</span> <span class="br-p"><br><br></span><span class="fmt-words-of-jesus">যদি মোৰ আজ্ঞা পালন কৰা, তেনেহলে, মই যেনেকৈ পিতৃৰ আজ্ঞা পালন কৰি, তেওঁৰ প্ৰেমত থাকোঁ; তোমালোকো তেনেকৈ তেওঁৰ প্ৰেমতে থাকিবা।</span></div>
<div class="v" id="v11"><span class="vn">11</span> <span class="fmt-words-of-jesus">মোৰ আনন্দ তোমালোকত যেন থাকে আৰু তোমালোকৰ আনন্দ যেন সম্পূৰ্ণ হয়, এই কাৰণে তোমালোকক এইবোৰ কথা মই ক’লোঁ।</span></div>
<div class="v" id="v12"><span class="vn">12</span> <span class="br-p"><br><br></span><span class="fmt-words-of-jesus">এই মোৰ আজ্ঞা, মই যেনেকৈ তোমালোকক প্ৰেম কৰিলোঁ, তেনেকৈ তোমালোকেও পৰস্পৰে প্ৰেম কৰিবা।</span></div>
<div class="v" id="v13"><span class="vn">13</span> <span class="fmt-words-of-jesus">বন্ধুৰ বাবে নিজৰ প্ৰাণ দিয়াৰ দৰে শ্ৰেষ্ঠ প্ৰেম আন ক’তো নাই।</span></div>
<div class="v" id="v14"><span class="vn">14</span> <span class="br-p"><br><br></span><span class="fmt-words-of-jesus">তোমালোকক মই যি যি আজ্ঞা দিওঁ, সেইবোৰ যদি পালন কৰা, তেনেহলে তোমালোক মোৰ বন্ধু।</span></div>
<div class="v" id="v15"><span class="vn">15</span> <span class="fmt-words-of-jesus">এতিয়াৰ পৰা মই তোমালোকক দাস বুলি নকওঁ, কিয়নো প্ৰভুৱে যি কৰে দাসে সেই বিষয়ে নাজানে। মই তোমালোকক বন্ধু বুলি কওঁ, কিয়নো মোৰ পিতৃৰ পৰা যি যি শুনিলোঁ; সেই বিষয়বোৰ তোমালোকক জনালোঁ।</span></div>
<div class="v" id="v16"><span class="vn">16</span> <span class="br-p"><br><br></span><span class="fmt-words-of-jesus">তোমালোকে যে মোক মনোনীত কৰিলা এনে নহয়, মইহে তোমালোকক মনোনীত কৰিলোঁ; আৰু তোমালোক যেন ফলৱন্ত হোৱা, তাতে তোমালোকৰ ফল যেন স্থায়ী হয়। মোৰ নামেৰে পিতৃৰ আগত যি খুজিবা, সেয়াই তেওঁ তোমালোকক দিব, এই কাৰণে তোমালোকক নিযুক্ত কৰিলোঁ।</span></div>
<div class="v" id="v17"><span class="vn">17</span> <span class="fmt-words-of-jesus">মই তোমালোকক এইবোৰ আজ্ঞা দিছোঁ, তোমালোকে পৰস্পৰে ইজনে সিজনক প্ৰেম কৰিবা।</span></div>
<div class="v" id="v18"><span class="vn">18</span> <span class="br-p"><br><br></span><span class="fmt-words-of-jesus">জগতে যদি তোমালোকক ঘৃণা কৰে, তেনেহলে জানিব লাগে যে তোমালোকক ঘৃণা কৰাৰ পূর্বে মোকেই ঘৃণা কৰিলে।</span></div>
<div class="v" id="v19"><span class="vn">19</span> <span class="fmt-words-of-jesus">তোমালোক জগতৰ হোৱা হ’লে, জগতে তোমালোকক নিজৰ লোকৰ দৰে প্ৰেম কৰিলেহেঁতেন; কিন্তু তোমালোক জগতৰ নোহোৱা। মই তোমালোকক জগতৰ মাজৰ পৰা মনোনীত কৰিলোঁ, এই কাৰণে জগতে তোমালোকক ঘৃণা কৰে।</span></div>
<div class="v" id="v20"><span class="vn">20</span> <span class="br-p"><br><br></span><span class="fmt-words-of-jesus">মই তোমালোকক যি শিক্ষা দিলোঁ সেই বিষয়ে সোঁৱৰণ কৰা, ‘এজন দাস তেওঁৰ গৰাকীতকৈ ডাঙৰ নহয়৷’ তেওঁলোকে যদি মোক তাড়না কৰিলে, তেনেহলে তোমালোককো তাড়না কৰিব; মোৰ বাক্য যদি পালন কৰে, তেনেহলে তোমালোকৰ বাক্যও পালন কৰিব।</span></div>
<div class="v" id="v21"><span class="vn">21</span> <span class="fmt-words-of-jesus">কিন্তু যি জনে মোক পঠিয়ালে, তেওঁক তেওঁলোকে নজনাৰ কাৰণে, মোৰ নামৰ কাৰণে তোমালোকক এইদৰে কৰিব।</span></div>
<div class="v" id="v22"><span class="vn">22</span> <span class="fmt-words-of-jesus">মই আহি তেওঁলোকক কথা নোকোৱা হ’লে, তেওঁলোকৰ পাপ নহ’লহেঁতেন; কিন্তু এতিয়া পাপৰ বিষয়ে আপত্তি দৰ্শাবলৈ তেওঁলোকৰ কোনো উপায় নাই।</span></div>
<div class="v" id="v23"><span class="vn">23</span> <span class="br-p"><br><br></span><span class="fmt-words-of-jesus">যি জনে মোক ঘৃণা, সেই জনে মোৰ পিতৃকো ঘৃণা কৰে।</span></div>
<div class="v" id="v24"><span class="vn">24</span> <span class="fmt-words-of-jesus">যি কর্ম আন কোনোৱে কেতিয়াও কৰা নাই, মই তেওঁলোকৰ মাজত তেনে কৰ্ম নকৰা হ’লে, তেওঁলোকৰ পাপ নহলহেঁতেন; কিন্তু এতিয়া মোক আৰু মোৰ পিতৃৰ কর্মবোৰক তেওঁলোকে দেখিলে, তথাপি তেওঁলোকে আমাক ঘৃণা কৰিলে।</span></div>
<div class="v" id="v25"><span class="vn">25</span> <span class="fmt-words-of-jesus">বিধান-শাস্ত্ৰৰ এই বাক্য পূর্ণ হবলৈ, এই সকলো ঘটিল; যেনেদৰে তেওঁলোকৰ শাস্ত্রত লিখা আছে, ‘কোনো কাৰণ নোহোৱাতো তেওঁলোকে মোক ঘৃণা কৰিলে’।</span></div>
<div class="v" id="v26"><span class="vn">26</span> <span class="br-p"><br><br></span><span class="fmt-words-of-jesus">কিন্তু পিতৃৰ পৰা ওলোৱা সেই সহায়কর্তা আহিব, সেই অগ্রসৰ হোৱা সত্যৰ আত্মাক মই যেতিয়া তোমালোকলৈ পঠাম, তেতিয়া তেওঁ মোৰ বিষয়ে সাক্ষ্য দিব।</span></div>
<div class="v" id="v27"><span class="vn">27</span> <span class="fmt-words-of-jesus">তোমালোক আদিৰে পৰা মোৰ লগত থকাৰ কাৰণে, তোমালোকেও সাক্ষ্য দিবা।”</span></div>
</div>
<!-- PARSED ABOVE; EDITING MAY BREAK PARSER -->
</body></html>