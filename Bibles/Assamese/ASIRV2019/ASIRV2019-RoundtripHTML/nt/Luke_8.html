<html><head>
<meta http-equiv="Content-Type" content="text/html;charset=utf-8" />
<title>Luke 8 &ndash; লূক &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 8);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>লূক</b> &ndash; <a href="Luke_1.html">1</a> ... <a href="Luke_6.html">6</a> <a href="Luke_7.html">7</a> <b>8</b> <a href="Luke_9.html">9</a> <a href="Luke_10.html">10</a> ... <a href="Luke_24.html">24</a> </div><hr>
<h1>Luke 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৮ অধ্যায়</h2><span class="vn">1</span> <span class="br-p"><br><br></span>তাৰ অলপ সময়ৰ পাছত, তেওঁ নগৰে নগৰে আৰু গাৱেঁ গাৱেঁ যাত্ৰা কৰি ঈশ্বৰৰ ৰাজ্যৰ শুভবাৰ্তা ঘোষণা আৰু প্ৰচাৰ কৰিব ধৰিলে; তেওঁৰ সৈতে সেই বাৰ জন পাঁচনিও আছিল৷</div>
<div class="v" id="v2"><span class="vn">2</span> ইয়াৰ উপৰি ভূতৰ আত্মা আৰু নৰিয়াৰ পৰা মুক্ত হোৱা কেইজনীমান তিৰোতা, লগতে সাতটা ভূতৰ কবলৰ পৰা উদ্ধাৰ হোৱা মগ্দলীনী বুলি মতা সেই মৰিয়ম;</div>
<div class="v" id="v3"><span class="vn">3</span> আৰু হেৰোদ ৰজাৰ ঘৰগিৰী কূচৰ ভার্যা, যোহানা, আৰু চোচন্না, আৰু আন আন অনেক মহিলা তেওঁৰ লগত আছিল৷ এই তিৰোতা সকলে নিজ নিজ সম্পত্তিৰ পৰা তেওঁলোকৰ সেৱা শুশ্ৰূষা কৰিছিল<sup class="fnm"><a name="fnm1" href="#fn1">1</a></sup>।</div>
<div class="v" id="v4"><h2>এজন খেতিয়কৰ দৃষ্টান্ত</h2><span class="vn">4</span> <span class="br-p"><br><br></span><sup class="fnm"><a name="fnm2" href="#fn2">2</a></sup>সেই সময়ত বিভিন্ন চহৰৰ পৰা দলে দলে মানুহবোৰ আহি যীচুৰ ওচৰত একগোট হৈছিল৷ তেতিয়া তেওঁ উপদেশ দিব ধৰোতে, এই দৃষ্টান্ত দি ক’লে, <span class="fmt-words-of-jesus">“এজন খেতিয়কে বীজ সিচিঁবলৈ গ’ল;</span></div>
<div class="v" id="v5"><span class="vn">5</span> <span class="fmt-words-of-jesus">তাতে বীজ সিচাঁৰ সময়ত, কিছুমান বীজ বাটৰ কাষত পৰিল; তেতিয়া ভৰিৰে গচকা হ’ল আৰু আকাশৰ চৰাইবোৰে সেইবোৰ খুঁটি খালে।</span></div>
<div class="v" id="v6"><span class="vn">6</span> <span class="fmt-words-of-jesus">কিছুমান শিলনিত পৰিল; তাতে গজালি মেলি গছৰ পুলি হৈ বাঢ়িল, কিন্তু সেই ঠাই জীপাল নোহোৱা বাবে পুলিবোৰ শুকাই গ’ল।</span></div>
<div class="v" id="v7"><span class="vn">7</span> <span class="br-p"><br><br></span><span class="fmt-words-of-jesus">কিছুমান বীজ কাঁইটৰ মাজত পৰিল; তাতে কাঁইটীয়া বন তাৰ লগত বাঢ়ি, হেচি ধৰি মাৰিলে।</span></div>
<div class="v" id="v8"><span class="vn">8</span> <span class="fmt-words-of-jesus">কিন্তু কিছুমান বীজ ভাল মাটিত পৰিল, তাতে সেইবোৰ গজালি মেলি গছ হৈ বাঢ়ি এশ গুণ গুটি ধৰিলে৷”</span> এইবোৰ কথা কোৱাৰ পাছত, তেওঁ বৰ মাতেৰে ক’লে, <span class="fmt-words-of-jesus">“যি জনৰ শুনিবলৈ কাণ আছে, তেওঁ শুনক৷”</span></div>
<div class="v" id="v9"><span class="vn">9</span> <span class="br-p"><br><br></span>পাছত তেওঁৰ শিষ্যবোৰে আহি সুধিলে, “এই দৃষ্টান্তৰ অৰ্থ কি হব পাৰে?”</div>
<div class="v" id="v10"><span class="vn">10</span> তাতে তেওঁ ক’লে, <span class="fmt-words-of-jesus">“ঈশ্বৰৰ ৰাজ্যৰ গোপন ৰহস্যবোৰ জানিবলৈ তোমালোকক অগ্ৰাধিকাৰ দিয়া হৈছে, কিন্তু আন লোক সকলক দৃষ্টান্তৰেহে কেৱল শিক্ষা দিয়া হব, কাৰণ তেওঁলোকে দেখিও নেদেখে আৰু শুনিও তেওঁলোকে নুবুজে৷</span></div>
<div class="v" id="v11"><span class="vn">11</span> <span class="br-p"><br><br></span><span class="fmt-words-of-jesus">দৃষ্টান্তটোৰ অৰ্থ এই; বীজেই ঈশ্বৰৰ বাক্য।</span><sup class="fnm"><a name="fnm3" href="#fn3">3</a></sup></div>
<div class="v" id="v12"><span class="vn">12</span> <span class="fmt-words-of-jesus">বাটৰ কাষত যি বীজবোৰ পৰিছিল, সেইবোৰ শুনা লোক সকল; তাতে চয়তানে আহি তেওঁলোকৰ মনৰ পৰা বাক্যবোৰ কাঢ়ি লৈ যায়, যাতে তেওঁলোকে বিশ্বাস নকৰে আৰু পৰিত্ৰাণো নাপায়৷।</span></div>
<div class="v" id="v13"><span class="vn">13</span> <span class="fmt-words-of-jesus">আৰু শিলনিত যি পৰিল, সেইবোৰ বাক্য শুনি আনন্দেৰে গ্ৰহণ কৰা মানুহ; এওঁলোকৰ শিপা নথকাত, এওঁলোকে অলপ সময় বিশ্বাসত থাকে, পাছত পৰীক্ষাৰ সময় আহিলে খহি পৰে।</span><sup class="fnm"><a name="fnm4" href="#fn4">4</a></sup></div>
<div class="v" id="v14"><span class="vn">14</span> <span class="br-p"><br><br></span><span class="fmt-words-of-jesus">আৰু যিবোৰ বীজ কাঁইটনিত পৰিল, সেয়ে হৈছে, যি সকলৰ শুনাৰ পাছত আয়ুসৰ কাল নিয়াঁওতে, জীৱনৰ চিন্তা, ধন, সম্পত্তি আৰু সুখত মগ্ন হোৱাত,</span><sup class="fnm"><a name="fnm5" href="#fn5">5</a></sup><span class="fmt-words-of-jesus">এওঁলোকৰ একো ফল সিদ্ধ নহয়।</span></div>
<div class="v" id="v15"><span class="vn">15</span> <span class="fmt-words-of-jesus">কিন্তু ভাল মাটিত পৰা বীজবোৰ হ’ল এনেকুৱা মানুহ, তেওঁলোকে বাক্য শুনি সৰল আৰু শুদ্ধৰূপে মনত ৰাখে আৰু সেই বাক্যত স্থিৰ হৈ</span><sup class="fnm"><a name="fnm6" href="#fn6">6</a></sup> <span class="fmt-words-of-jesus">ধৈৰ্যৰে ফল উৎপন্ন কৰে।</span></div>
<div class="v" id="v16"><span class="vn">16</span> <span class="br-p"><br><br></span><span class="fmt-words-of-jesus">কোনেও চাকি লগাই পাত্ৰেৰে ঢাকি নথয় বা বিচনাৰ তলত নথয়; কিন্তু ভিতৰলৈ অহা সকলে পোহৰ দেখিবলৈ গছাৰ ওপৰতহে থয়।</span></div>
<div class="v" id="v17"><span class="vn">17</span> <span class="fmt-words-of-jesus">কিয়নো যি প্ৰকাশিত নহ’ব, এনে কোনো লুকুৱাই থোৱা বস্তু নাই; আৰু যিহক জনা নহ’ব, আৰু যি অপ্ৰকাশিত হৈ থাকিব, এনে কোনো গুপুত বস্তু নাই।</span></div>
<div class="v" id="v18"><span class="vn">18</span> <span class="fmt-words-of-jesus">এতেকে আপোনালোকে কিদৰে শুনিছে সেয়া বিবেচনা কৰিব; কিয়নো যিয়ে শুনিছে, তেখেতক পুণৰ দিয়া হ’ব; কিন্তু যিয়ে শুনা নাই, তেখেতে যি আছে বুলি নিজে ভাবে, সেয়াও তেখেতৰ পৰা নিয়া হ’ব।”</span></div>
<div class="v" id="v19"><h2>যীচুৰ প্ৰকৃত আই আৰু ভাই</h2><span class="vn">19</span> <span class="br-p"><br><br></span>সেই সময়ত<sup class="fnm"><a name="fnm7" href="#fn7">7</a></sup> যীচুৰ মাক আৰু ভায়েক সকল তেওঁৰ ওচৰলৈ আহিছিল; কিন্তু লোক সকলৰ কাৰণে তেওঁৰ সৈতে সাক্ষাৎ কৰিব নোৱাৰিলে।</div>
<div class="v" id="v20"><span class="vn">20</span> তেতিয়া তেওঁক এই সম্বাদ দিয়া হ’ল যে, “আপোনাৰ আই আৰু ভাই সকলে আপোনাক দেখা পোৱাৰ ইচ্ছাৰে বাহিৰত থিয় হৈ আছে।”</div>
<div class="v" id="v21"><span class="vn">21</span> কিন্তু তেওঁ উত্তৰ দি তেওঁলোকক ক’লে, <span class="fmt-words-of-jesus">“যি সকলে ঈশ্বৰৰ বাক্য শুনি পালন কৰে, তেওঁলোকেই মোৰ আই আৰু মোৰ ভাই।”</span></div>
<div class="v" id="v22"><h2>ধুমুহা বতাহক শান্ত কৰা</h2><span class="vn">22</span> <span class="br-p"><br><br></span>পাছত এদিন<sup class="fnm"><a name="fnm8" href="#fn8">8</a></sup> যীচুৱে শিষ্যবোৰৰ সৈতে এখন নাৱত উঠি, তেওঁলোকক ক’লে, <span class="fmt-words-of-jesus">“আহা, আমি সৰোবৰৰ সিপাৰলৈ যাওঁ।”</span> তেতিয়া তেওঁলোকে নাও মেলি সিপাৰলৈ গ’ল।</div>
<div class="v" id="v23"><span class="vn">23</span> কিন্তু যাওঁতে যাওঁতে, তেওঁৰ টোপনি আহিল; আৰু সেই সময়তে সৰোবৰত ধুমুহা বতাহ বলিবলৈ ধৰিলে, তাতে ঢৌত পানী সোমাই থকাত, তেওঁলোক সঙ্কটত পৰিল।</div>
<div class="v" id="v24"><span class="vn">24</span> তেতিয়া তেওঁলোকে যীচুৰ ওচৰলৈ গৈ তেওঁক জগাই ক’লে “হে নাথ, হে নাথ, আমি এতিয়া মৰোঁহে।” তেতিয়া তেওঁ সাৰ পাই, বতাহ আৰু পানীৰ ঢৌক ডবিয়ালে; লগে লগে বতাহ আৰু ঢৌ ক্ষান্ত হ’ল আৰু সকলোবোৰ শান্ত হৈ পৰিল।</div>
<div class="v" id="v25"><span class="vn">25</span> তেতিয়া যীচুৱে তেওঁলোকক ক’লে, <span class="fmt-words-of-jesus">“তোমালোকৰ বিশ্বাস ক’ত?”</span> তেতিয়া তেওঁলোকে ভয়াতুৰ হৈ, বিস্ময় মানি ইজনে সিজনক ক’লে, “এওঁ নো কোন? বতাহ আৰু পানীকো আজ্ঞা দিয়াত সেইবোৰেও এওঁৰ কথা মানে!”</div>
<div class="v" id="v26"><h2>ভূতে পোৱা এজন মানুহক সুস্থ কৰা</h2><span class="vn">26</span> <span class="br-p"><br><br></span>পাছত তেওঁলোকে গালীল প্ৰদেশৰ সন্মুখত থকা গেৰাচেনীয়া সকলৰ দেশ পালেগৈ।</div>
<div class="v" id="v27"><span class="vn">27</span> তাতে যীচুৱে বামত উঠোতে, নগৰৰ এটা ভূতে পোৱা মানুহ তেওঁৰ আগত উপস্থিত হ’ল৷ সি বহু দিনৰ পৰা কাপোৰ পিন্ধা নাছিল আৰু ঘৰতো থকা নাছিল কিন্তু মৈদামবোৰতহে থাকিছিল।</div>
<div class="v" id="v28"><span class="vn">28</span> <span class="br-p"><br><br></span>সি যীচুক দেখাৰ লগে লগে কান্দিব ধৰিলে আৰু তেওঁৰ সন্মূখতে পৰিল৷ পাছত বৰ মাতেৰে ক’ব ধৰিলে, “হে সৰ্ব্বোপৰি ঈশ্বৰৰ পুত্ৰ যীচু, আপোনাৰ লগত মোৰ কি কাম? মই মিনতি কৰিছোঁ, মোক যাতনা নিদিব।”</div>
<div class="v" id="v29"><span class="vn">29</span> কিয়নো সেই মানুহৰ পৰা ওলাই যাবলৈ তেওঁ অশুচি আত্মাক আদেশ দিছিল; কিয়নো সেই অশুচি আত্মাই মানুহ জনক বহু দিনৰ পৰা ধৰি আছিল৷ মানুহ জনক শিকলি আৰু বেৰীৰে বান্ধি ৰাখিছিল আৰু পহৰাও দি থকা হৈছিল; কিন্তু সি বান্ধ ছিগি, ভূতৰ দ্বাৰাই চালিত হৈ নিৰ্জন ঠাইলৈ আহি আছিল।</div>
<div class="v" id="v30"><span class="vn">30</span> <span class="br-p"><br><br></span>তেতিয়া যীচুৱে তাক সুধিলে, <span class="fmt-words-of-jesus">“তোৰ নাম কি?”</span> তেতিয়া সি ক’লে, “বাহিনী”; কিয়নো তাৰ ভিতৰত অনেক ভূত সোমাই আছিল।</div>
<div class="v" id="v31"><span class="vn">31</span> পাছত সেই ভূতহঁতক অগাধ ঠাইলৈ<sup class="fnm"><a name="fnm9" href="#fn9">9</a></sup> যাবৰ বাবে আজ্ঞা নিদিবলৈ ভূতবোৰে তেওঁক বিনয় কৰিলে।</div>
<div class="v" id="v32"><span class="vn">32</span> <span class="br-p"><br><br></span>সেই সময়ত পর্বতত এজাক গাহৰি চৰি আছিল৷ তেতিয়া ভূতবোৰে সেই গাহৰিবোৰৰ ভিতৰত সোমাবলৈ অনুমতি বিচাৰি যীচুক মিনতি কৰিলে৷ তেতিয়া যীচুৱে তেনেদৰেই সিহঁতক অনুমতি দিলে৷</div>
<div class="v" id="v33"><span class="vn">33</span> সেই সময়তেই মানুহ জনৰ পৰা ভূতবোৰ ওলাই, গাহৰিবোৰৰ ভিতৰত সোমাল আৰু লগে লগে গাহৰি জাক লৰি গৈ, গৰাৰ পৰা সৰোবৰত পৰি মৰিল।</div>
<div class="v" id="v34"><span class="vn">34</span> <span class="br-p"><br><br></span>এই ঘটনা দেখি ৰখীয়াবোৰে পলাই গৈ নগৰ আৰু গাৱেঁ-ভুয়ে সম্বাদ দিলে।</div>
<div class="v" id="v35"><span class="vn">35</span> তেতিয়া মানুহবোৰে এই ঘটনা চাবলৈ ওলাই আহিল আৰু যীচুৰ ওচৰলৈ আহি দেখিলে যে, যি মানুহ জনৰ পৰা ভূত ওলাই গৈছিল, সি কাপোৰ পিন্ধি সচেতন আৰু জ্ঞান পোৱা হৈ যীচুৰ চৰণৰ ওচৰত বহি আছে৷ ইয়াকে দেখি আটাইলোকে ভয় কৰিলে।</div>
<div class="v" id="v36"><span class="vn">36</span> <span class="br-p"><br><br></span>আৰু সেই ভূতে পোৱা লোক জনে কেনেকৈ ৰক্ষা পালে, দেখাবোৰে সেই বিষয়ে আনবোৰ লোকৰ আগত ক’লে।</div>
<div class="v" id="v37"><span class="vn">37</span> তেতিয়া গেৰাচেনীয়া সকলৰ দেশৰ চাৰিওফালৰ মানুহে আহি তেওঁলোকৰ ওচৰৰ পৰা আতৰি যাবলৈ যীচুক অনুৰোধ কৰিলে; কিয়নো তেওঁলোকৰ বৰ ভয় লাগিছিল।</div>
<div class="v" id="v38"><span class="vn">38</span> <span class="br-p"><br><br></span>সেয়েহে তেওঁ নাৱত উঠি, উলটি গ’ল। তেতিয়া যি মানুহৰ পৰা ভূত ওলাই গ’ল, সি তেওঁৰ লগত থাকিবলৈ মিনতি কৰিলে;<sup class="fnm"><a name="fnm10" href="#fn10">10</a></sup> কিন্তু তেওঁ তাক পঠিয়াই দি ক’লে,</div>
<div class="v" id="v39"><span class="vn">39</span> <span class="fmt-words-of-jesus">“তোমাৰ ঘৰলৈ যোৱা, ঈশ্বৰে তোমাৰ জীৱনলৈ কেনে মহৎ কৰ্ম কৰিলে, সেই বিষয়ে বৰ্ণনা কৰাগৈ।”</span> তেতিয়া সি তাৰ পৰা গৈ, যীচুৱে তালৈ যি মহৎ কৰ্ম কৰিলে, সেই বিষয়ে গোটেই খন নগৰত ঘোষণা কৰিব ধৰিলে।</div>
<div class="v" id="v40"><h2>এজনী তিৰোতাক সুস্থ কৰা আৰু যায়ীৰৰ জীয়েকক জীউৱা</h2><span class="vn">40</span> <span class="br-p"><br><br></span>পাছত যীচু ঘূৰি আহোতে, লোক সকলে তেওঁক আদৰেৰে গ্ৰহণ কৰিলে; কিয়নো তেওঁলৈ সকলোৱে অপেক্ষা কৰি আছিল।</div>
<div class="v" id="v41"><span class="vn">41</span> আৰু সেই ঠাইৰ<sup class="fnm"><a name="fnm11" href="#fn11">11</a></sup> নাম-ঘৰৰ যায়ীৰ নামেৰে এজন অধিকাৰীয়ে আহি যীচুৰ চৰণত পৰিল আৰু তেওঁৰ ঘৰলৈ যাবৰ বাবে তেওঁক বিনয় কৰিলে;</div>
<div class="v" id="v42"><span class="vn">42</span> কিয়নো তেওঁৰ মাথোন এজনী বাৰ বছৰীয়া জীয়েক আছিল আৰু তায়ো মৰোঁ মৰোঁ হৈ আছিল। তাতে তেওঁ আহোতে, লোক সকল তেওঁৰ ওচৰত ভিৰ লাগি আছিল৷</div>
<div class="v" id="v43"><span class="vn">43</span> <span class="br-p"><br><br></span>সেই ভিৰৰ মাজত বাৰ বছৰ ধৰি তেজ যোৱা ৰোগ ভোগ কৰি থকা এজনী তিৰোতা আছিল৷ তেওঁ চিকিৎসকৰ ওচৰত গৈ, সর্ব্বস্ৱ ধন, সম্পত্তি ব্যয় কৰিও সুস্থ হোৱা নাছিল৷</div>
<div class="v" id="v44"><span class="vn">44</span> সেই জনী তিৰোতাই যীচুৰ পাছফালেদি আহি, তেওঁৰ কাপোৰৰ দহি চুই দিলে আৰু তেওঁৰ তেজ যোৱা তেতিয়াই বন্ধ হৈ গ’ল।</div>
<div class="v" id="v45"><span class="vn">45</span> তাতে যীচুৱে ক’লে, <span class="fmt-words-of-jesus">“মোক কোনে চুলে?”</span> তেতিয়া সকলোৱে স্পৰ্শ নকৰা বুলি কোৱাত পিতৰ আৰু তেওঁৰ লগত যোৱা সকলে ক’লে, “হে নাথ, লোক সকলে আপোনাক বেৰি ধৰি, হেচি-মেলি ভিৰ কৰি ৰাখিছে।”</div>
<div class="v" id="v46"><span class="vn">46</span> কিন্তু যীচুৱে ক’লে, <span class="fmt-words-of-jesus">“কোনোবাই মোক চুলে; কিয়নো মোৰ পৰা শক্তি ওলাই যোৱা মই গম পালোঁ।”</span></div>
<div class="v" id="v47"><span class="vn">47</span> <span class="br-p"><br><br></span>তাতে সেই তিৰোতা জনীয়ে দেখিলে যে, তেওঁলৈ ঘটি যোৱা ঘটনাটো কোনো কাৰণত গুপুত কৰি ৰাখিব নোৱাৰিব৷ তেতিয়া তেওঁ কঁপি কঁপি<sup class="fnm"><a name="fnm12" href="#fn12">12</a></sup> আহি যীচুৰ সন্মুখত উবুৰি হৈ পৰিল আৰু কিয় তেওঁক চুইছিল আৰু কেনেকৈ মুহুর্ওতে সুস্থ হ’ল; সেই বিষয়ে সকলোৰ আগত ক’লে।</div>
<div class="v" id="v48"><span class="vn">48</span> তেতিয়া যীচুৱে তেওঁক ক’লে, <span class="fmt-words-of-jesus">“আইটি, তোমাৰ বিশ্বাসেই তোমাক সুস্থ কৰিলে; শান্তিৰে যোৱা।”</span></div>
<div class="v" id="v49"><span class="vn">49</span> <span class="br-p"><br><br></span>তেওঁ এই কথা কৈ থাকোতেই, নাম-ঘৰৰ অধিকাৰী জনৰ ঘৰৰ পৰা কোনো এজনে আহি তেওঁক ক’লে, “তোমাৰ জীয়েৰা মৰিল; গুৰুক পুনৰ দুখ নিদিবা।”</div>
<div class="v" id="v50"><span class="vn">50</span> কিন্তু যীচুৱে সেই কথা শুনি তেওঁক উত্তৰ দিলে, <span class="fmt-words-of-jesus">“ভয় নকৰিবা; বিশ্বাস মাথোন কৰা আৰু</span><sup class="fnm"><a name="fnm13" href="#fn13">13</a></sup><span class="fmt-words-of-jesus">তাতেই তাই ৰক্ষা পৰিব।”</span></div>
<div class="v" id="v51"><span class="vn">51</span> <span class="br-p"><br><br></span>পাছত ঘৰলৈ আহি, পিতৰ, যোহন, যাকোব, আৰু ছোৱালীৰ মাক-দেউতাকৰ বাহিৰে, কোনো এজনকে তেওঁৰ লগত সোমাবলৈ নিদিলে।</div>
<div class="v" id="v52"><span class="vn">52</span> আৰু সকলোৱে সেই সময়ত তাইৰ কাৰণে কান্দি কান্দি হিয়া ভুকুৱাই আছিল। কিন্তু তেওঁ ক’লে, <span class="fmt-words-of-jesus">“তোমালোকে নাকান্দিবা; তাই মৰা নাই, তাই মাত্র টোপনিতহে আছে।”</span></div>
<div class="v" id="v53"><span class="vn">53</span> কিন্তু তাই মৰিল বুলি তেওঁলোকে জানি তেওঁক হাঁহিলে।</div>
<div class="v" id="v54"><span class="vn">54</span> <span class="br-p"><br><br></span>কিন্তু তেওঁ তাইৰ হাতত ধৰি, মাতি ক’লে, <span class="fmt-words-of-jesus">“আইটি, উঠা।”</span></div>
<div class="v" id="v55"><span class="vn">55</span> তেতিয়াই তাইৰ প্ৰাণ উভতি আহিল আৰু তাই উঠি বহিল৷ তেতিয়া তাইক খাবলৈ দিবৰ বাবে যীচুৱে আদেশ দিলে৷</div>
<div class="v" id="v56"><span class="vn">56</span> তাতে তাইৰ মাক-দেউতাকে বিস্ময় মানিলে; কিন্তু এই ঘটনাৰ কথা কাকো নকবলৈ তেওঁ তেওঁলোকক আদেশ দিলে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> মথি ২৭:৫৫</div>
<div class="fn"><sup class="fnt"><a name="fn2" href="#fnm2">2</a></sup> মথি ১৩:১-২৩; মার্ক ৪:১-২০</div>
<div class="fn"><sup class="fnt"><a name="fn3" href="#fnm3">3</a></sup> ১ পি ১:২৩</div>
<div class="fn"><sup class="fnt"><a name="fn4" href="#fnm4">4</a></sup> গীত ১০৬:১২, ১৩</div>
<div class="fn"><sup class="fnt"><a name="fn5" href="#fnm5">5</a></sup> ১ তী ৬:৯, ১০; ১ যো ২:১৫-১৭</div>
<div class="fn"><sup class="fnt"><a name="fn6" href="#fnm6">6</a></sup> যিহি ১১:১৯, ২০</div>
<div class="fn"><sup class="fnt"><a name="fn7" href="#fnm7">7</a></sup> মথি ১২:৪৬-৫০; মার্ক ৩:৩১-৩৫</div>
<div class="fn"><sup class="fnt"><a name="fn8" href="#fnm8">8</a></sup> মথি ৮:২৩-৩৪; মার্ক ৪:৩৫-৪১:২০</div>
<div class="fn"><sup class="fnt"><a name="fn9" href="#fnm9">9</a></sup> প্ৰ ২০:১-৩</div>
<div class="fn"><sup class="fnt"><a name="fn10" href="#fnm10">10</a></sup> গীত ৭৩:২৭, ২৮</div>
<div class="fn"><sup class="fnt"><a name="fn11" href="#fnm11">11</a></sup> মথি ৯:১৮-২৬; মার্ক ৫:২১-৪৩</div>
<div class="fn"><sup class="fnt"><a name="fn12" href="#fnm12">12</a></sup> যিচ ৬৬:২</div>
<div class="fn"><sup class="fnt"><a name="fn13" href="#fnm13">13</a></sup> ষো ১১:২৫</div>
</div>
<!-- PARSED ABOVE; EDITING MAY BREAK PARSER -->
</body></html>