<html><head>
<meta http-equiv="Content-Type" content="text/html;charset=utf-8" />
<title>Mark 12 &ndash; মাৰ্ক &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 12);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>মাৰ্ক</b> &ndash; <a href="Mark_1.html">1</a> ... <a href="Mark_10.html">10</a> <a href="Mark_11.html">11</a> <b>12</b> <a href="Mark_13.html">13</a> <a href="Mark_14.html">14</a> ... <a href="Mark_16.html">16</a> </div><hr>
<h1>Mark 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>১২ অধ্যায়</h2><h2>কেইজনমান বিশ্ৱাসঘাতক খেতিয়কৰ দৃষ্টান্ত</h2><span class="vn">1</span> <span class="br-p"><br><br></span>পাছত<sup class="fnm"><a name="fnm1" href="#fn1">1</a></sup> যীচুৱে দৃষ্টান্তৰে ধর্মীয় নেতা সকলক ক’বলৈ ধৰিলে, <span class="fmt-words-of-jesus">“এজন মানুহে দ্ৰাক্ষাবাৰী পাতি, তাৰ চাৰিওফালে বেৰা দিলে আৰু গাত খান্দি তাত আঙুৰৰ ৰস চেপি উলিয়াবৰ বাবে ঘোলনী থলে৷ আৰু এখন টঙি সাজি খেতিয়ক সকলৰ হাতত গতাই দি আন দেশলৈ গ’ল।</span></div>
<div class="v" id="v2"><span class="vn">2</span> <span class="fmt-words-of-jesus">পাছত তেওঁ বতৰৰ দিনত খেতিয়ক সকলৰ পৰা সেই দ্ৰাক্ষাবাৰীৰ কিছুমান গুটিৰ অংশ পাবলৈ তেওঁলোকৰ ওচৰলৈ এজন দাসক পঠাই দিলে।</span></div>
<div class="v" id="v3"><span class="vn">3</span> <span class="fmt-words-of-jesus">কিন্তু তেওঁলোকে সেই দাস জনক ধৰি, কোবাই মেলি শুদা-হাতে পঠিয়াই দিলে।</span></div>
<div class="v" id="v4"><span class="vn">4</span> <span class="br-p"><br><br></span><span class="fmt-words-of-jesus">পাছত আন এজন দাসক পঠোৱা হ’ল, তাতে তেওঁলোকে সেই দাসক মূৰত আঘাত কৰিলে আৰু অপমানো কৰিলে।</span></div>
<div class="v" id="v5"><span class="vn">5</span> <span class="fmt-words-of-jesus">পুনৰ আন এজনক পঠোৱাত তেওঁলোকে তেওঁকো বধ কৰিলে৷ এনেদৰে কিছুমানক কোবালে আৰু কিছুমানক বধ কৰিলে।</span></div>
<div class="v" id="v6"><span class="vn">6</span> <span class="br-p"><br><br></span><span class="fmt-words-of-jesus">পাছত পঠিয়াবলৈ তেওঁৰ এজন মাথোন ব্যক্তি আছিল, সেই জন হ’ল তেওঁৰ প্ৰিয় পুত্ৰ৷ অৱশেষত তেওঁ, তেওঁকো তেওঁলোকৰ ওচৰলৈ পঠাই দিলে৷ তেওঁ ক’লে, ‘তেওঁলোকে নিশ্চয় মোৰ পুত্ৰক সন্মান কৰিব৷’</span></div>
<div class="v" id="v7"><span class="vn">7</span> <span class="br-p"><br><br></span><span class="fmt-words-of-jesus">কিন্তু সেই খেতিয়ক সকলে পৰস্পৰে আলোচনা কৰি কলে, ‘এই জনেই উত্তৰাধিকাৰী; আহা, আমি এওঁক বধ কৰোঁ; তেতিয়া উত্তৰাধিকাৰ আমাৰেই হ’ব’।</span></div>
<div class="v" id="v8"><span class="vn">8</span> <span class="br-p"><br><br></span><span class="fmt-words-of-jesus">তেতিয়া তেওঁলোকে তেওঁক ধৰিলে আৰু বধ কৰি, দ্ৰাক্ষাবাৰীৰ বাহিৰত পেলাই দিলে।</span><sup class="fnm"><a name="fnm2" href="#fn2">2</a></sup></div>
<div class="v" id="v9"><span class="vn">9</span> <span class="fmt-words-of-jesus">এতেকে শেষত সেই দ্ৰাক্ষাবাৰীৰ গৰাকীয়ে কি কৰিব? তেওঁ আহি, সেই খেতিয়ক সকলক সংহাৰ কৰি সেই বাৰী আন লোকক দিব।</span><sup class="fnm"><a name="fnm3" href="#fn3">3</a></sup></div>
<div class="v" id="v10"><span class="vn">10</span> <span class="br-p"><br><br></span><span class="fmt-words-of-jesus">এই ধৰ্মশাস্ত্ৰৰ বচন তোমালোকে পঢ়া নাই নে?</span> <span class="br-p"><br><br></span><span class="br-ind"><br><span class="indent">&nbsp;</span></span><span class="fmt-words-of-jesus">‘ঘৰ-সজোতা সকলে যি শিল অগ্ৰাহ্য কৰিলে,</span><br> <span class="br-ind"><br><span class="indent">&nbsp;</span></span><span class="fmt-words-of-jesus">সেয়ে চুকৰ প্ৰধান শিল হ’ল’;</span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span><span class="fmt-words-of-jesus">এয়ে প্ৰভুৰ পৰা হ’ল</span><br> <span class="br-ind"><br><span class="indent">&nbsp;</span></span><span class="fmt-words-of-jesus">আৰু আমাৰ দৃষ্টিত আচৰিত;”</span><sup class="fnm"><a name="fnm4" href="#fn4">4</a></sup><br></div>
<div class="v" id="v12"><span class="vn">12</span> <span class="br-p"><br><br></span>তেতিয়া তেখেত সকলে যীচুৰ সেই দৃষ্টান্তটো তেখেত সকলৰ বিপক্ষে কোৱা বুলি জানিবলৈ পাই তেওঁক বন্দী কৰিব খুজিলে কিন্তু লোক সকলকলৈ ভয় কৰি তেওঁক এৰি গুচি গ’ল।</div>
<div class="v" id="v13"><h2>চীজাৰক কৰ দিয়াৰ বিষয়ে প্ৰশ্ন</h2><span class="vn">13</span> <span class="br-p"><br><br></span>পাছত যীচুক বাক্যৰূপ ফান্দত ধৰিবৰ আশয়েৰে তেখেত সকলে কিছুমান ফৰীচী আৰু কেইজনমান হেৰোদীয়া লোকক তেওঁৰ ওচৰলৈ পঠালে।</div>
<div class="v" id="v14"><span class="vn">14</span> তেওঁলোকে আহি তেওঁক ক’লে, “হে গুৰু, আমি জানো যে আপুনি কোনো এজনৰে মত মানি নলয় আৰু মানুহৰ মাজত পক্ষপাতো নকৰে৷ আপুনি সত্যৰূপে ঈশ্বৰৰ পথৰ বিষয়ে শিক্ষা দিয়ে৷ চীজাৰক কৰ আদায় দিয়াটো বিধান সন্মত হয় নে নহয়? আমি কৰ আদায় দিম নে নিদিম?”</div>
<div class="v" id="v15"><span class="vn">15</span> কিন্তু তেওঁলোকৰ কপট ভাব বুজি পাই তেওঁ ক’লে, <span class="fmt-words-of-jesus">“আপোনালোকে কিয় মোক পৰীক্ষা কৰিছে? মোৰ ওচৰলৈ এটা আধলি</span><sup class="fnm"><a name="fnm5" href="#fn5">5</a></sup> <span class="fmt-words-of-jesus">আনক, মই চাওঁ৷”</span></div>
<div class="v" id="v16"><span class="vn">16</span> <span class="br-p"><br><br></span>তেতিয়া তেওঁলোকে এটা আধলি আনি যীচুক দিলে৷ যীচুৱে তেওঁলোকক সুধিলে, <span class="fmt-words-of-jesus">“এই প্ৰতিমূৰ্তি আৰু নাম কাৰ?”</span> তেওঁলোকে তেওঁক ক’লে, “চীজাৰৰ।”</div>
<div class="v" id="v17"><span class="vn">17</span> তেতিয়া যীচুৱে তেওঁলোকক ক’লে, <span class="fmt-words-of-jesus">“গতিকে যি চীজাৰৰ, সেয়া চীজাৰক দিয়ক;</span><sup class="fnm"><a name="fnm6" href="#fn6">6</a></sup> <span class="fmt-words-of-jesus">আৰু যি ঈশ্বৰৰ, সেয়া ঈশ্বৰক দিয়ক।”</span> তেতিয়া তেওঁলোকে তেওঁত অতিশয় বিস্ময় মানিলে।</div>
<div class="v" id="v18"><h2>পুনৰুত্থানৰ বিষয়ে প্ৰশ্ন</h2><span class="vn">18</span> <span class="br-p"><br><br></span>পাছত পুনৰুত্থান নাই বুলি কোৱা চদ্দূকী সকল তেওঁৰ ওচৰলৈ আহি তেওঁক সুধিলে,</div>
<div class="v" id="v19"><span class="vn">19</span> “হে গুৰু, মোচিয়ে আমাৰ বাবে লিখিলে ‘কোনো ভাইৰ যদি নিজ ভার্যা জীয়াই থাকোতে মৃত্যু হয়, কিন্তু তেওঁৰ সন্তান নাই; তেনেহলে তেওঁ এৰি যোৱা ভার্যাক তেওঁৰ ভায়ে গ্ৰহন কৰিব আৰু তেওঁক সন্তান দিব৷’</div>
<div class="v" id="v20"><span class="vn">20</span> <span class="br-p"><br><br></span>সেই ঠাইত সাত জন ভাই-ককাই আছিল; প্ৰথম জনে এগৰাকী তিৰোতা বিয়া কৰিলে আৰু সন্তান নথকাকৈ তেওঁৰ মৃত্যু হ’ল।</div>
<div class="v" id="v21"><span class="vn">21</span> তাতে দ্বিতীয় জনেও তেওঁক বিয়া কৰি সন্তান নথকাকৈ তেওঁৰো মৃত্যু হ’ল; পাছত তৃতীয় জনৰো সেইদৰেই হ’ল।</div>
<div class="v" id="v22"><span class="vn">22</span> সেইদৰে সাত জনেই সন্তান নথকাকৈ মৃত্যুবৰণ কৰিলে আৰু অৱশেষত সেই তিৰোতা গৰাকীৰো মৃত্যু হ’ল।</div>
<div class="v" id="v23"><span class="vn">23</span> এতিয়া পুনৰুত্থানত তাই তেওঁলোকৰ মাজৰ কোন জনৰ ভাৰ্যা হ’ব? কিয়নো তাইক সাত জনেই বিয়া কৰাইছিল।”</div>
<div class="v" id="v24"><span class="vn">24</span> <span class="br-p"><br><br></span>যীচুৱে তেওঁলোকক ক’লে, <span class="fmt-words-of-jesus">“ধৰ্মশাস্ত্ৰ আৰু ঈশ্বৰৰ পৰাক্ৰমৰ বিষয়ে নজনাতোৱেই হৈছে আপোনালোকৰ ভ্ৰান্তিৰ কাৰণ, নহয় নে?</span></div>
<div class="v" id="v25"><span class="vn">25</span> <span class="fmt-words-of-jesus">কিয়নো তেওঁলোকে মৃত লোকৰ মাজৰ পৰা যেতিয়া পুনৰায় উঠে, তেতিয়া তেওঁলোকে বিয়া নকৰাই বা বিয়া দিয়াও নহয়, কিন্তু স্বৰ্গত থকা দূতৰ নিচিনা হয়।”</span></div>
<div class="v" id="v26"><span class="vn">26</span> <span class="br-p"><br><br></span><span class="fmt-words-of-jesus">“কিন্তু মৃত লোকৰ বিষয়ে অর্থাৎ তেওঁলোকক যে তোলা হয়, এই বিষয়ে তোমালোকে মোচিৰ পুস্তকত থকা জোপোহাৰ বৃত্তান্তটোত ঈশ্বৰে যে কৈছিল,</span><sup class="fnm"><a name="fnm7" href="#fn7">7</a></sup> <span class="fmt-words-of-jesus">‘মই অব্ৰাহামৰ ঈশ্বৰ, ইচহাকৰ ঈশ্বৰ, যাকোবৰ ঈশ্বৰ’ বুলি; ঈশ্বৰে মোচিক কেনেকৈ কৈছিল, সেই বিষয়ে পঢ়া নাই নে?</span></div>
<div class="v" id="v27"><span class="vn">27</span> <span class="fmt-words-of-jesus">তেওঁ মৃত লোকৰ ঈশ্বৰ নহয় কিন্তু জীৱিত লোক সকলৰহে ঈশ্বৰ; আপোনালোকে বৰকৈ ভুল বুজি আছে।”</span></div>
<div class="v" id="v28"><h2>প্ৰথম আজ্ঞাৰ বিষয়ে প্ৰশ্ন</h2><span class="vn">28</span> <span class="br-p"><br><br></span>তেতিয়া বিধানৰ অধ্যাপক সকলৰ এজনে আহি, তেওঁলোকে এনে বাদ-বিচাৰ কৰা শুনি দেখিলে যে, যীচুৱে তেওঁলোকক ভালদৰেই উত্তৰ দিলে৷ তেতিয়া তেওঁ যীচুক সুধিলে, “কোনটো আজ্ঞা সকলোতকৈ প্রয়োজনীয়?”</div>
<div class="v" id="v29"><span class="vn">29</span> যীচুৱে উত্তৰ দিলে, <span class="fmt-words-of-jesus">“প্ৰথমটো এই, ‘হে ইস্ৰায়েল, শুনা; প্ৰভুৱেই আমাৰ ঈশ্বৰ আৰু তেওঁ এজন,</span></div>
<div class="v" id="v30"><span class="vn">30</span> <span class="fmt-words-of-jesus">আৰু তুমি সকলো হৃদয়, সকলো প্ৰাণ, সকলো চিত্ত আৰু সকলো শক্তিৰে তোমাৰ প্ৰভু পৰমেশ্বৰক প্ৰেম কৰা’।</span><sup class="fnm"><a name="fnm8" href="#fn8">8</a></sup></div>
<div class="v" id="v31"><span class="vn">31</span> <span class="fmt-words-of-jesus">দ্বিতীয়টো এই, ‘তোমাৰ চুবুৰীয়াক নিজৰ নিচিনাকৈ প্ৰেম কৰা’। এই দুটাতকৈ প্ৰধান আন আজ্ঞা নাই।”</span></div>
<div class="v" id="v32"><span class="vn">32</span> <span class="br-p"><br><br></span>তেতিয়া সেই বিধানৰ অধ্যাপকে তেওঁক ক’লে, “হে সৎ গুৰু! আপুনি সত্য কথাই কৈছে; প্রকৃততে তেওঁ এজন, তেওঁৰ বাহিৰে আন কোনো নাই;</div>
<div class="v" id="v33"><span class="vn">33</span> আৰু সকলো হৃদয়, সকলো বুদ্ধি আৰু সকলো শক্তিৰে তেওঁক প্ৰেম কৰা আৰু নিজৰ নিচিনাকৈ চুবুৰীয়াক প্ৰেম কৰা, এয়ে সকলো হোমবলি বা বলিদানতকৈয়ো অধিক।”<sup class="fnm"><a name="fnm9" href="#fn9">9</a></sup></div>
<div class="v" id="v34"><span class="vn">34</span> তাতে যীচুৱে তেওঁক সু-বিবেচনাৰে উত্তৰ দিয়া দেখি ক’লে, <span class="fmt-words-of-jesus">“তুমি ঈশ্বৰৰ ৰাজ্যৰ পৰা দূৰৈত নাই।”</span> তেতিয়াৰে পৰা তেওঁক পুনৰ কোনো কথা সুধিবলৈ কাৰো সাহস নহ’ল।</div>
<div class="v" id="v35"><h2>দায়ুদৰ সন্তানৰ বিষয়ে প্ৰশ্ন</h2><span class="vn">35</span> <span class="br-p"><br><br></span>পাছত যীচুৱে মন্দিৰত বহি উপদেশ দিওঁতে, সমিধান দি সেই লোক সকলক ক’লে, <span class="fmt-words-of-jesus">“খ্ৰীষ্ট যে দায়ুদৰ সন্তান, এই বিষয়ে বিধানৰ অধ্যাপক সকলে কেনেকৈ কব পাৰে?</span></div>
<div class="v" id="v36"><span class="vn">36</span> <span class="fmt-words-of-jesus">কিয়নো দায়ুদে পবিত্ৰ আত্মাৰে নিজে কৈছিল,</span> <span class="br-p"><br><br></span><span class="br-ind"><br><span class="indent">&nbsp;</span></span><span class="fmt-words-of-jesus">‘প্ৰভুৱে মোৰ প্ৰভুক ক’লে,</span><br> <span class="br-ind"><br><span class="indent">&nbsp;</span></span><span class="fmt-words-of-jesus">মোৰ সোঁ হাতে বহি থাকা,</span><sup class="fnm"><a name="fnm10" href="#fn10">10</a></sup><br> <span class="br-ind"><br><span class="indent">&nbsp;</span></span><span class="fmt-words-of-jesus">যেতিয়ালৈ মই তোমাৰ শত্ৰুবোৰক তোমাৰ ভৰি-পীৰা নকৰাও৷’</span><br></div>
<div class="v" id="v37"><span class="vn">37</span> <span class="br-p"><br><br></span><span class="fmt-words-of-jesus">দায়ুদে নিজেই তেওঁক ‘প্ৰভু’ বুলিছিল, তেনেহলে তেওঁ কেনেকৈ তেওঁৰ সন্তান হয়?” আৰু লোক সমূহে আনন্দেৰে তেওঁৰ কথা শুনিলে।</span></div>
<div class="v" id="v38"><h2>অধ্যাপক সকলৰ দোষ দেখুৱাই দিয়া</h2><span class="vn">38</span> <span class="br-p"><br><br></span>তেতিয়া তেওঁৰ উপদেশৰ মাজত ক’লে, <span class="fmt-words-of-jesus">“বিধানৰ অধ্যাপক সকললৈ আপোনালোক সাৱধান হওক; তেখেত সকলে দীঘল বস্ত্ৰ পিন্ধি ফুৰিবলৈ</span></div>
<div class="v" id="v39"><span class="vn">39</span> <span class="fmt-words-of-jesus">আৰু হাত-বজাৰত নমস্কাৰ, নাম-ঘৰত প্ৰধান আসন, ভোজত প্ৰধান ঠাই,</span></div>
<div class="v" id="v40"><span class="vn">40</span> <span class="fmt-words-of-jesus">এই সকলোকে ইচ্ছা কৰে আৰু বাঁৰী মহিলা সকলৰ ঘৰ-বাৰী গ্ৰাস কৰি দীঘল প্ৰাৰ্থনাৰে ছদ্মবেশ ধৰে৷ তেখেত সকল অধিক দণ্ডৰ পাত্ৰ হব।”</span></div>
<div class="v" id="v41"><h2>দৰিদ্ৰ বাঁৰী এজনীয়ে দান দিয়া</h2><span class="vn">41</span> <span class="br-p"><br><br></span>পাছত যীচুৱে ভঁৰালৰ সন্মুখত বহি, লোক সকলে দান পাত্ৰত কেনেকৈ ধন সুমুৱাইছিল, তাকে চাই আছিল। তেতিয়া অনেক ধনী লোকে বহু ধন সুমুৱাই দিলে।</div>
<div class="v" id="v42"><span class="vn">42</span> পাছত এজনী দৰিদ্ৰ বাঁৰী মহিলাই আহি অতি কম মূল্যৰ তামৰ মুদ্ৰাৰ দুই পাই সুমুৱাই দিলে।</div>
<div class="v" id="v43"><span class="vn">43</span> <span class="br-p"><br><br></span>তেতিয়া যীচুৱে তেওঁ নিজৰ শিষ্য সকলক ওচৰলৈ মাতি ক’লে, <span class="fmt-words-of-jesus">“মই তোমালোকক স্বৰূপকৈ কওঁ, দান পাত্ৰত ধন সুমুৱাই দিয়া লোক সকলৰ ভিতৰত এই দৰিদ্ৰ বাঁৰী মহিলা গৰাকীয়ে সকলোতকৈ অধিক দিলে।</span><sup class="fnm"><a name="fnm11" href="#fn11">11</a></sup></div>
<div class="v" id="v44"><span class="vn">44</span> <span class="fmt-words-of-jesus">কিয়নো সকলোৱে নিজৰ নিজৰ অতিৰিক্ত সম্পত্তিৰ পৰা দিলে, কিন্তু এই দৰিদ্ৰ বাঁৰীয়ে ধনৰ নাটনি হোৱাতো, তেওঁৰ যি আছিল অৰ্থাৎ তেওঁৰ সকলো জীৱিকা দিলে।”</span></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> মথি ২১:৩৩-৪৬; লূক ২০:৯-১৮৷</div>
<div class="fn"><sup class="fnt"><a name="fn2" href="#fnm2">2</a></sup> পাঁ ৩:১৫; ইব্ৰী ১৩:১২৷</div>
<div class="fn"><sup class="fnt"><a name="fn3" href="#fnm3">3</a></sup> হিতো ১:২৪-৩১; যিচ ৫:৫-৭৷</div>
<div class="fn"><sup class="fnt"><a name="fn4" href="#fnm4">4</a></sup> গীত ১১৮:২২, ২৩৷</div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><em><!--endraw 1-->আধলি <!--raw 1 bo --></em><!--endraw 1-->দীনাৰ</div>
<div class="fn"><sup class="fnt"><a name="fn6" href="#fnm6">6</a></sup> ৰো ১৩:৭; ১ পি ২:১৭৷</div>
<div class="fn"><sup class="fnt"><a name="fn7" href="#fnm7">7</a></sup> যা ৩:১-৬৷</div>
<div class="fn"><sup class="fnt"><a name="fn8" href="#fnm8">8</a></sup> দ্ৱি বি ৬:৪, ৫; লে ৯:১৮৷</div>
<div class="fn"><sup class="fnt"><a name="fn9" href="#fnm9">9</a></sup> ১ চ ১৫:২২; গীত ৫১:১৬, ১৭; হো ৬:৬; মী ৫:৬-৮৷</div>
<div class="fn"><sup class="fnt"><a name="fn10" href="#fnm10">10</a></sup> গীত ১১০:১৷</div>
<div class="fn"><sup class="fnt"><a name="fn11" href="#fnm11">11</a></sup> লূক ২১:১-৪; ২ কৰি ৮:২, ১২; দ্ৱি বি ১৬:১০, ১৭৷</div>
</div>
<!-- PARSED ABOVE; EDITING MAY BREAK PARSER -->
</body></html>