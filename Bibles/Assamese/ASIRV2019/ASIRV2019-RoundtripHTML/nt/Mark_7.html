<html><head>
<meta http-equiv="Content-Type" content="text/html;charset=utf-8" />
<title>Mark 7 &ndash; মাৰ্ক &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 7);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>মাৰ্ক</b> &ndash; <a href="Mark_1.html">1</a> ... <a href="Mark_5.html">5</a> <a href="Mark_6.html">6</a> <b>7</b> <a href="Mark_8.html">8</a> <a href="Mark_9.html">9</a> ... <a href="Mark_16.html">16</a> </div><hr>
<h1>Mark 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৭ অধ্যায়</h2><h2>অশুচিতাৰ বিষয়ে শিক্ষা</h2><span class="vn">1</span> <span class="br-p"><br><br></span>তাৰ পাছত যিৰূচালেমৰ পৰা অহা কেইজনমান বিধানৰ অধ্যাপক ফৰীচী সকলৰ সৈতে আহি যীচুৰ ওচৰত গোট খালে৷</div>
<div class="v" id="v2"><span class="vn">2</span> <span class="br-p"><br><br></span>তেওঁলোকে তেওঁৰ কেইজনমান শিষ্যক অশুচি অৰ্থাৎ হাত নুধুৱাকৈ ভোজন কৰা দেখিছিল।</div>
<div class="v" id="v3"><span class="vn">3</span> কিয়নো ফৰীচী আৰু আন ইহুদী সকলে হাত ভালকৈ নুধুলে ভোজন নকৰে; এই নিয়মক তেওঁলোকৰ পৰিচাৰক সকলে পুৰুষে পুৰুষে চলি অহা বিধিৰ নিচিনাকৈ মানি চলে।</div>
<div class="v" id="v4"><span class="vn">4</span> আৰু বজাৰৰ পৰা আহি গা নোধোৱা পৰ্য্যন্ত তেওঁলোকে ভোজন নকৰে৷ ইয়াৰ উপৰি তেওঁলোকে মানি চলিবলৈ গ্রহণ কৰা বহু ৰীতি আছে অৰ্থাৎ তেওঁলোকে ব্যৱহাৰ কৰা বাটি, লোটা, পিতলৰ পাত্ৰ আদিৰ লগতে ভোজন শয়ন কৰা ঠাইবোৰ পানীৰে ধুই লোৱা নিয়মবোৰো কঠোৰ ভাবে পালন কৰে।</div>
<div class="v" id="v5"><span class="vn">5</span> <span class="br-p"><br><br></span>তেতিয়া ফৰীচী আৰু বিধানৰ অধ্যাপক সকলে তেওঁক সুধিলে, “আপোনাৰ শিষ্য সকলে পৰিচাৰক সকলে পালন কৰা পূৰ্বপুৰুষৰ বিধিৰ দৰে আচৰণ নকৰাকৈ, অশুচি হাতেৰে কিয় ভোজন কৰে”?</div>
<div class="v" id="v6"><span class="vn">6</span> <span class="br-p"><br><br></span>তেতিয়া তেওঁ ক’লে, <span class="fmt-words-of-jesus">“আপোনালোক কপটীয়া সকলৰ বিষয়ে যিচয়াই ভালকৈয়ে ভাবোক্তি প্ৰচাৰ কৰিছিল, তেওঁ লিখিছিল -</span> <span class="br-p"><br><br></span><span class="br-ind"><br><span class="indent">&nbsp;</span></span><span class="fmt-words-of-jesus">‘এই মানুহবোৰে ওঁঠেৰে মোক সন্মান কৰে,</span><br> <span class="br-ind"><br><span class="indent">&nbsp;</span></span><span class="fmt-words-of-jesus">কিন্তু তেওঁলোকৰ মন মোৰ পৰা দুৰৈত থাকে।</span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span><span class="fmt-words-of-jesus">তেওঁলোকে অনৰ্থকৰূপে মোক ভক্তি কৰে,</span><br> <span class="br-ind"><br><span class="indent">&nbsp;</span></span><span class="fmt-words-of-jesus">আৰু মানুহৰ ৰীতি নীতিবোৰ আজ্ঞা বুলি শিকায়৷’</span><br></div>
<div class="v" id="v8"><span class="vn">8</span> <span class="br-p"><br><br></span><span class="fmt-words-of-jesus">আপোনালোকে ঈশ্বৰৰ আজ্ঞা এৰি, লোক সকলৰ পুৰুষে পুৰুষে চলি অহা বিধান মানিছে”।</span></div>
<div class="v" id="v9"><span class="vn">9</span> <span class="fmt-words-of-jesus">তেওঁ পুণৰ ক’লে, “আপোনালোকে এইদৰে আপোনালোকৰ পুৰুষে পুৰুষে চলি অহা বিধান মানিবৰ বাবে, ঈশ্বৰৰ আজ্ঞা ভালকৈয়ে অগ্ৰাহ্য কৰিছে।</span></div>
<div class="v" id="v10"><span class="vn">10</span> <span class="fmt-words-of-jesus">কিয়নো মোচিয়ে ক’লে, ‘তুমি তোমাৰ পিতৃ-মাতৃক সন্মান কৰা’ আৰু ‘যি কোনোৱে পিতৃ-মাতৃৰ অহিতে কুবচন বোলে, তেওঁ নিশ্চয়ে মৰক’।</span></div>
<div class="v" id="v11"><span class="vn">11</span> <span class="br-p"><br><br></span><span class="fmt-words-of-jesus">কিন্তু আপোনালোকে কয় - ‘যি কোনোৱে নিজৰ পিতৃ বা মাতৃক কয়, মোৰ যি যি বস্তুৰে আপোনালোকৰ সহায় হব পাৰিলোঁ হয়, সেইবোৰ কৰ্ব্বান (ঈশ্বৰক দান)</span><sup class="fnm"><a name="fnm1" href="#fn1">1</a></sup> <span class="fmt-words-of-jesus">কৰা হৈছে;</span></div>
<div class="v" id="v12"><span class="vn">12</span> <span class="fmt-words-of-jesus">তেনেহলে তেওঁ পিতৃ বা মাতৃক পুনৰ সন্মান কৰাৰ প্রয়োজন নাই’;</span></div>
<div class="v" id="v13"><span class="vn">13</span> <span class="fmt-words-of-jesus">এইদৰে আপোনালোকে পুৰুষে পুৰুষে প্রচলিত হৈ অহা বিধিৰ কাৰণে ঈশ্বৰৰ বাক্য মূল্যহীন কৰিছে। ইয়াৰ উপৰি এনে ধৰণৰ বহু কাম আপোনালোকে কৰে।”</span></div>
<div class="v" id="v14"><span class="vn">14</span> <span class="br-p"><br><br></span>পাছত যীচুৱে লোক সকলক ওচৰলৈ মাতি আনি আকৌ ক’লে - <span class="fmt-words-of-jesus">“আপোনালোক সকলোৱে মোৰ কথা শুনক আৰু বুজি লওঁক।</span></div>
<div class="v" id="v15"><span class="vn">15</span> <span class="fmt-words-of-jesus">বাহিৰৰ পৰা মানুহৰ ভিতৰলৈ সোমাই অশুচি কৰিব পৰা কোনো বস্তু নাই; কিন্তু মানুহৰ ভিতৰৰ পৰা যি যি বাহিৰলৈ ওলাই, সেইবোৰেহে মানুহক অশুচি কৰে।</span><sup class="fnm"><a name="fnm2" href="#fn2">2</a></sup></div>
<div class="v" id="v16"><span class="vn">16</span> কাৰোবাৰ যদি শুনিবলৈ কাণ আছে, তেওঁ শুনক”।</div>
<div class="v" id="v17"><span class="vn">17</span> <span class="br-p"><br><br></span>পাছত তেওঁ লোক সকলৰ ওচৰৰ পৰা গৈ ঘৰত সোমাল, তেতিয়া তেওঁৰ শিষ্য সকলে সেই দৃষ্টান্তটোৰ অর্থ তেওঁক সুধিলে।</div>
<div class="v" id="v18"><span class="vn">18</span> তাতে যীচুৱে তেওঁলোকক ক’লে, <span class="fmt-words-of-jesus">“তোমালোকো ইমান অবুজ নে? বাহিৰৰ পৰা মানুহৰ ভিতৰলৈ যিবোৰ বস্তু সোমায়, সেইবোৰে মানুহক অশুচি কৰিব নোৱাৰে,</span></div>
<div class="v" id="v19"><span class="vn">19</span> <span class="fmt-words-of-jesus">কিয়নো সেইবোৰ বস্তু হৃদয়ত সোমাই নাযায়, সেইবোৰ পেটত সোমাই শৌচৰ দ্বাৰা বাহিৰ হৈ যায়; এই কথাষাৰো তোমালোকে বুজি পোৱা নাই নে?”</span> এইদৰে তেওঁ খাব পৰা সকলো বস্তুকে শুচি বুলি ক’লে।</div>
<div class="v" id="v20"><span class="vn">20</span> তেওঁ পুনৰ ক’লে, <span class="fmt-words-of-jesus">“মানুহৰ পৰা যি ওলায় সেইবোৰে মানুহক অশুচি কৰে।</span></div>
<div class="v" id="v21"><span class="vn">21</span> <span class="fmt-words-of-jesus">কিয়নো ভিতৰৰ পৰা, অৰ্থাৎ মানুহৰ মনৰ পৰা কুচিন্তা, ব্যভিচাৰ, চুৰ, নৰ-বধ,</span></div>
<div class="v" id="v22"><span class="vn">22</span> <span class="fmt-words-of-jesus">পৰস্ত্ৰী গমণ, লোভ, দুষ্টতা, ছল, কামাভিলাষ, কু-দৃষ্টি, নিন্দা, অহংকাৰ, মুৰ্খতা, এইবোৰ ওলায়।</span></div>
<div class="v" id="v23"><span class="vn">23</span> <span class="fmt-words-of-jesus">এই সকলো মন্দ ভিতৰৰ পৰা ওলায়; আৰু এইবোৰেই মানুহক অশুচি কৰে।”</span></div>
<div class="v" id="v24"><h2>এজনী অনা-ইহুদী তিৰোতাৰ জীয়েকক সুস্থ কৰা</h2><span class="vn">24</span> <span class="br-p"><br><br></span>পাছত তেওঁ তাৰ পৰা উঠি, তুৰ আৰু চীদোনৰ সীমালৈ আতৰি গ’ল। তাতে এটা ঘৰত সোমাই, কোনেও নজনাকৈ থাকিবলৈ ইচ্ছা কৰিলে, কিন্তু লুকাই থাকিব নোৱাৰিলে।</div>
<div class="v" id="v25"><span class="vn">25</span> যি গৰাকী তিৰোতাৰ জীয়েকক অশুচি আত্মাই ধৰিছিল, সেই গৰাকী তিৰোতাই যীচুৰ বিষয়ে শুনি ওচৰলৈ আহি তেওঁৰ চৰণত পৰিল।</div>
<div class="v" id="v26"><span class="vn">26</span> সেই তিৰোতা গৰাকী গ্ৰীক আছিল আৰু জাতিত চৰফৈনীকীয়া। তাইৰ জীয়েকৰ পৰা ভূত খেদাবলৈ তাই তেওঁক অনুৰোধ কৰিলে।</div>
<div class="v" id="v27"><span class="vn">27</span> <span class="br-p"><br><br></span>তেতিয়া তেওঁ তাইক ক’লে, <span class="fmt-words-of-jesus">“প্ৰথমে ল’ৰাহঁত খাই তৃপ্ত হওক; কিয়নো ল’ৰাহঁতৰ খোৱা বস্তু কুকুৰৰ আগত পেলাই দিয়া উচিত নহয়”।</span></div>
<div class="v" id="v28"><span class="vn">28</span> কিন্তু তাই উত্তৰ দি তেওঁক ক’লে, “হয় প্ৰভু, তথাপি মেজৰ তলত থকা কুকুৰে ল’ৰাহঁতৰ উফৰি পৰাবোৰ খাবলৈ পায়”।</div>
<div class="v" id="v29"><span class="vn">29</span> <span class="br-p"><br><br></span>তাতে তেওঁ তাইক ক’লে, <span class="fmt-words-of-jesus">“এই কথাৰ কাৰণে তুমি যোৱা, তোমাৰ জীয়েৰাৰ পৰা ভূত বাহিৰ হৈ ওলাই গ’ল।”</span></div>
<div class="v" id="v30"><span class="vn">30</span> পাছে, তাই নিজৰ ঘৰলৈ গৈ দেখিলে যে, ছোৱালী জনী শয্যাত শুই আছে আৰু ভূত ওলাই গুচি গ’ল।</div>
<div class="v" id="v31"><h2>কলা আৰু খোনা মানুহ এজনক সুস্থ কৰা</h2><span class="vn">31</span> <span class="br-p"><br><br></span>আকৌ তেওঁ তুৰৰ সীমাৰ পৰা ওলাই, চীদোন হৈ দিকাপলিৰ সীমাৰ মাজেদি গালীল সাগৰলৈ আহিল।</div>
<div class="v" id="v32"><span class="vn">32</span> তেতিয়া মানুহবোৰে কলা আৰু খোনা মানুহ এজনক তেওঁৰ ওচৰলৈ লৈ আহিল আৰু মানুহ জনৰ গাত হাত দিবলৈ তেওঁক বিনয় কৰিলে।</div>
<div class="v" id="v33"><span class="vn">33</span> <span class="br-p"><br><br></span>তেতিয়া তেওঁ সেই মানুহ জনক ভিৰৰ মাজৰ পৰা আতৰাই নিলে আৰু মানুহ জনৰ কাণ দুখনত আঙুলি দি;</div>
<div class="v" id="v34"><span class="vn">34</span> থুইৰে জিভা চুই স্বৰ্গলৈ চাই হুমুনিয়াহ কাঢ়ি ক’লে- <span class="fmt-words-of-jesus">“ইফফাথা,</span> অর্থাৎ <span class="fmt-words-of-jesus">মুকলি হওক”</span>।</div>
<div class="v" id="v35"><span class="vn">35</span> তেতিয়া তেওঁৰ কাণ মুকলি হ’ল; আৰু জিভাৰো বান্ধ আতৰিল, তেওঁ পোন হৈ কথা ক’বলৈ ধৰিলে।</div>
<div class="v" id="v36"><span class="vn">36</span> <span class="br-p"><br><br></span>পাছত এই কথা কাকো নক’বলৈ তেওঁ তেওঁলোকক আজ্ঞা দিলে; কিন্তু তেওঁ যিমানেই নিষেধ কৰিলে, সিমানেই অধিককৈ তেওঁলোকে ঘোষণাহে কৰিবলৈ ধৰিলে;</div>
<div class="v" id="v37"><span class="vn">37</span> আৰু তেওঁলোকে অতিশয় বিস্ময় মানি ক’লে, “তেওঁ সকলোবোৰ ভালদৰেই কৰিলে; তেওঁ কলাকো শুনিবলৈ আৰু বোবাকো কথা ক’বলৈ শক্তি দিয়ে”।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ঈশ্বৰক দান কৰা হৈছে৷</div>
<div class="fn"><sup class="fnt"><a name="fn2" href="#fnm2">2</a></sup> কিছুমান পুৰণি অনুলিপিত লিখা আছে ১৬ পদ: কাৰোবাৰ যদি শুনিবলৈ কাণ আছে, তেওঁ শুনক৷</div>
</div>
<!-- PARSED ABOVE; EDITING MAY BREAK PARSER -->
</body></html>