<html><head>
<meta http-equiv="Content-Type" content="text/html;charset=utf-8" />
<title>Matt 11 &ndash; মথি &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 11);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>মথি</b> &ndash; <a href="Matt_1.html">1</a> ... <a href="Matt_9.html">9</a> <a href="Matt_10.html">10</a> <b>11</b> <a href="Matt_12.html">12</a> <a href="Matt_13.html">13</a> ... <a href="Matt_28.html">28</a> </div><hr>
<h1>Matt 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>১১ অধ্যায়</h2><span class="vn">1</span> <span class="br-p"><br><br></span>যীচুৱে তেওঁৰ বাৰ জন শিষ্যক এইদৰে আদেশ দি শেষ কৰিলে। তাৰ পাছত তেওঁ নগৰে নগৰে শিক্ষা দিবৰ বাবে আৰু প্রচাৰ কৰিবৰ কাৰণে সেই ঠাইৰ পৰা গুচি গ’ল।</div>
<div class="v" id="v2"><h2>যোহন বাপ্তাইজকৰ প্ৰশ্ন; যীচুৰ উত্তৰ</h2><span class="vn">2</span> <span class="br-p"><br><br></span>যোহনে<sup class="fnm"><a name="fnm1" href="#fn1">1</a></sup> বন্দীশালৰ পৰা যেতিয়া খ্ৰীষ্টৰ কৰ্মৰ কথা শুনিলে, তেতিয়া নিজৰ শিষ্য সকলৰ দ্বাৰাই যীচুক সুধি পঠালে,</div>
<div class="v" id="v3"><span class="vn">3</span> ক’লে “আহিব লগা জন আপুনিয়ে হয়নে, নে আমি অন্য কোনোবা এজনলৈ অপেক্ষা কৰিম?”</div>
<div class="v" id="v4"><span class="vn">4</span> যীচুৱে উত্তৰ দি তেওঁলোকক ক’লে, <span class="fmt-words-of-jesus">“যোৱা, তোমালোকে যি শুনিছা আৰু দেখিছা, সেই বিষয়ৰ সম্বাদ যোহনক দিয়াগৈ।</span></div>
<div class="v" id="v5"><span class="vn">5</span> <span class="fmt-words-of-jesus">অন্ধই দৃষ্টিশক্তি পাইছে, খোৰাই খোজ কাঢ়িছে, কুষ্ঠ ৰোগীক শুচি কৰা হৈছে, কলাই পুণৰ শুনিছে, মৃত সকলক জীৱনলৈ পুণৰুত্থিত কৰা হৈছে, দৰিদ্ৰ সকলৰ আগত শুভবাৰ্তা ঘোষণা কৰা হৈছে।</span></div>
<div class="v" id="v6"><span class="vn">6</span> <span class="fmt-words-of-jesus">ধন্য সেই লোক, যি জনে মোক লৈ কোনো বাধা নাপায়।”</span></div>
<div class="v" id="v7"><span class="vn">7</span> <span class="br-p"><br><br></span>যোহনৰ শিষ্য সকল যেতিয়া উলটি গ’ল, সেই সময়ত যীচুৱে যোহনৰ বিষয়ে লোক সকলৰ আগত এই কথা কবলৈ ধৰিলে, <span class="fmt-words-of-jesus">“আপোনালোকে কি চাবৰ বাবে মৰুপ্ৰান্তলৈ গৈছিল- বতাহে লৰোৱা এক নল-খাগৰি?</span></div>
<div class="v" id="v8"><span class="vn">8</span> <span class="fmt-words-of-jesus">তেনেহলে কি চাবলৈ ওলাই গৈছিল- মিহি কাপোৰ পিন্ধা মানুহ নে? বাস্তৱিকতে, যি সকলে মিহি কাপোৰ পিন্ধে, তেওঁলোক ৰজাৰ ভৱনতহে থাকে।</span></div>
<div class="v" id="v9"><span class="vn">9</span> <span class="fmt-words-of-jesus">তেনেহলে কি চাবলৈ ওলাই গৈছিল - এজন ভাববাদীক নে? হয়, মই আপোনালোকক কওঁ, ‘তেওঁ ভাৱবাদীতকৈয়ো মহান।</span></div>
<div class="v" id="v10"><span class="vn">10</span> <span class="fmt-words-of-jesus">এই জন তেৱেঁই, যি জনৰ বিষয়ে শাস্ত্রত লিখা আছে,</span> <span class="br-p"><br><br></span><span class="br-ind"><br><span class="indent">&nbsp;</span></span><span class="fmt-words-of-jesus">‘চোৱা, মই তোমাৰ আগত</span><br> <span class="br-ind"><br><span class="indent">&nbsp;</span></span><span class="fmt-words-of-jesus">মোৰ বার্তাবাহকক পঠাম,</span><br> <span class="br-ind"><br><span class="indent">&nbsp;</span></span><span class="fmt-words-of-jesus">তেওঁ তোমাৰ আগত</span><br> <span class="br-ind"><br><span class="indent">&nbsp;</span></span><span class="fmt-words-of-jesus">তোমাৰ পথ প্রস্তুত কৰিব।’</span><br></div>
<div class="v" id="v11"><span class="vn">11</span> <span class="br-p"><br><br></span><span class="fmt-words-of-jesus">মই আপোনালোকক সঁচাকৈয়ে কওঁ, মহিলাৰ গর্ভত যিমান মানুহৰ জন্ম হৈছে, তেওঁলোকৰ মাজত বাপ্তাইজক যোহনতকৈ মহান কোনো নাই; কিন্তু স্বৰ্গৰাজ্যত আটাইতকৈ গুৰুত্বহীন সৰু ব্যক্তিও যোহনতকৈ মহান।</span></div>
<div class="v" id="v12"><span class="vn">12</span> <span class="fmt-words-of-jesus">বাপ্তাইজক যোহনৰ দিনৰ পৰা এতিয়ালৈকে স্বৰ্গৰাজ্য ভীষণভাৱে আক্ৰান্ত হৈছে আৰু বলৱান লোকে বলেৰে তাক নিয়ন্ত্রণ কৰিবলৈ চেষ্টা কৰিছে।</span></div>
<div class="v" id="v13"><span class="vn">13</span> <span class="fmt-words-of-jesus">যোহনৰ সময়লৈকে সকলো ভাববাদীয়ে আৰু বিধান-শাস্ত্ৰই ভাবোক্তি প্ৰকাশ কৰিছে।</span></div>
<div class="v" id="v14"><span class="vn">14</span> <span class="fmt-words-of-jesus">অাপোনালোকে যদি এই কথা গ্ৰহণ কৰিব খোজে, তেনেহলে আহিব লগা যি এলিয়া</span><sup class="fnm"><a name="fnm2" href="#fn2">2</a></sup>, <span class="fmt-words-of-jesus">এই যোহনেই সেই জন।</span></div>
<div class="v" id="v15"><span class="vn">15</span> <span class="fmt-words-of-jesus">যি জনৰ শুনিবলৈ কাণ আছে, তেওঁ শুনক।</span></div>
<div class="v" id="v16"><span class="vn">16</span> <span class="br-p"><br><br></span><span class="fmt-words-of-jesus">এই যুগৰ লোক সকলক কাৰ লগত তুলনা কৰিম? এওঁলোক এনেকুৱা ল’ৰা-ছোৱালীৰ নিচিনা, যি সকলে বজাৰত বহি সঙ্গী সকলক মাতি কয়;</span></div>
<div class="v" id="v17"><span class="vn">17</span> <span class="fmt-words-of-jesus">‘আমি তোমালোকৰ কাৰণে বাঁহী বজালো, তোমালোকে নানাচিলা; আমি শোকৰ গান গালো, তোমালোকে বিলাপ নকৰিলা।’</span></div>
<div class="v" id="v18"><span class="vn">18</span> <span class="fmt-words-of-jesus">যোহনে আহি ভোজন গ্রহণ বা দ্রাক্ষাৰস পান একো নকৰাৰ কাৰণে লোকে কয়, ‘তেওঁক ভূতে পাইছে’।</span></div>
<div class="v" id="v19"><span class="vn">19</span> <span class="fmt-words-of-jesus">মানুহৰ পুত্ৰই আহি ভোজন-পান কৰিলে কাৰণে লোকে কয়, ‘এই চোৱা, এই জন এজন খকুৱা আৰু মদাহী মানুহ; কৰ সংগ্রহকাৰী আৰু পাপীবোৰৰ বন্ধু! কিন্তু জ্ঞান যে সত্য, নিজৰ কৰ্মৰ দ্বাৰাই প্ৰমাণিত হয়।’”</span></div>
<div class="v" id="v20"><h2>অবিশ্বাসী সকলৰ উদ্দেশ্যে যীচুৰ সতর্ক বাণী</h2><span class="vn">20</span> <span class="br-p"><br><br></span>যীচুৱে যিবোৰ নগৰত বেচি ভাগ পৰাক্রম কাৰ্য কৰিছিল, সেইবোৰ ঠাইৰ নিবাসী সকলক তেওঁ গৰিহণা দিলে, কাৰণ তেওঁলোকে মন-পালটন নকৰিলে।</div>
<div class="v" id="v21"><span class="vn">21</span> <span class="fmt-words-of-jesus">“হায় কোৰাচীন! হায় বৈৎ-চৈদা! কিয়নো তোমালোকৰ মাজত যিবোৰ পৰাক্ৰম কাৰ্য কৰা হ’ল, সেইবোৰ কাৰ্য যদি তুৰ আৰু চীদোন নগৰত কৰিলোঁ হয়, তেনেহলে বহু দিনৰ আগেয়ে তাৰ নিবাসী সকলে চট পিন্ধিলেহেঁতেন আৰু ছাইত বহি মন-পালটন কৰিলেহেঁতেন।</span></div>
<div class="v" id="v22"><span class="vn">22</span> <span class="fmt-words-of-jesus">কিন্তু মই আপোনালোকক কওঁ, সোধ-বিচাৰৰ দিনা আপোনালোকতকৈ তুৰ আৰু চীদোনৰ</span><sup class="fnm"><a name="fnm3" href="#fn3">3</a></sup> <span class="fmt-words-of-jesus">দশা সহিব পৰা হ’ব।</span></div>
<div class="v" id="v23"><span class="vn">23</span> <span class="fmt-words-of-jesus">তুমি, কফৰনাহূম! তুমি ভাৱা নেকি যে তোমাক স্বৰ্গলৈ তোলা হ’ব? কেতিয়াও নহয়, তোমাক মৃতলোকলৈ, অৰ্থাৎ নৰকলৈহে অনা হ’ব। কিয়নো তোমাৰ মাজত যিবোৰ পৰাক্ৰম কাৰ্য কৰা হ’ল, সেইবোৰ কৰ্ম যদি চদোমত কৰা হ’লহেতেন, তেনেহলে চদোম আজিও থাকিলেহেতেন।</span></div>
<div class="v" id="v24"><span class="vn">24</span> <span class="fmt-words-of-jesus">কিন্তু মই তোমালোকক কওঁ, সোধ-বিচাৰৰ দিনা তোমালোকতকৈ চদোম নগৰৰ দশা সহিবৰ বাবে অধিক সহজ হ’ব।”</span></div>
<div class="v" id="v25"><h2>যীচুৰ প্ৰাৰ্থনা; পৰিশ্ৰান্ত সকলক নিমন্ত্ৰণ কৰা</h2><span class="vn">25</span> <span class="br-p"><br><br></span>সেই সময়ত যীচুৱে মাত লগাই ক’লে, <span class="fmt-words-of-jesus">“হে পিতৃ, তুমি স্বৰ্গ আৰু পৃথিৱীৰ প্ৰভু, মই তোমাৰ প্রশংসা কৰোঁ, কাৰণ তুমি জ্ঞানী আৰু বুদ্ধিমন্ত লোকৰ পৰা এইবোৰ কথা গুপুতে ৰাখিছা, কিন্তু শিশু সকলৰ দৰে সৰল লোক সকলৰ আগত প্ৰকাশ কৰিলা।</span></div>
<div class="v" id="v26"><span class="vn">26</span> <span class="fmt-words-of-jesus">হয় পিতৃ, ‘এইদৰে তোমাৰ দৃষ্টিত ই সন্তোষজনক হৈছে।’</span></div>
<div class="v" id="v27"><span class="vn">27</span> <span class="fmt-words-of-jesus">কিয়নো মোৰ পিতৃয়ে সকলোকে মোৰ হাতত সমৰ্পন কৰিছে; পিতৃৰ বাহিৰে পুত্রক কোনেও নাজানে: পুত্ৰৰ বাহিৰে পিতৃক কোনেও নাজানে। পুত্ৰই যি জনৰ আগত পিতৃক প্ৰকাশ কৰিবলৈ ইচ্ছা কৰে, তেৱেঁই তেওঁক জানে।</span></div>
<div class="v" id="v28"><span class="vn">28</span> <span class="fmt-words-of-jesus">হে পৰিশ্ৰান্ত আৰু ভাৰাক্ৰান্ত লোক সকল, মোৰ ওচৰলৈ আহা; মই তোমালোকক জিৰণি দিম।</span></div>
<div class="v" id="v29"><span class="vn">29</span> <span class="fmt-words-of-jesus">মই নম্ৰ আৰু কোমল চিত্তৰ মানুহ; এই হেতুকে, তোমালোকৰ ওপৰত মোৰ যুৱঁলি লোৱা আৰু মোৰ শিক্ষা লোৱা; তাতে তোমালোকে নিজৰ নিজৰ মনত জিৰণি পাবা।</span></div>
<div class="v" id="v30"><span class="vn">30</span> <span class="fmt-words-of-jesus">কিয়নো মোৰ যুৱঁলি বৈ নিয়া সহজ আৰু মোৰ বোজাও লঘু।”</span></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> এওঁ বাপ্তিস্ম দিওঁতা যোহন।</div>
<div class="fn"><sup class="fnt"><a name="fn2" href="#fnm2">2</a></sup> এলিয়া - মলাখী ৪:৫, ৬</div>
<div class="fn"><sup class="fnt"><a name="fn3" href="#fnm3">3</a></sup> তুৰ আৰু চীদোন - লেবাননৰ দুখন চহৰ, য’ত দুষ্ট লোক সকল বাস কৰিছিল।</div>
</div>
<!-- PARSED ABOVE; EDITING MAY BREAK PARSER -->
</body></html>