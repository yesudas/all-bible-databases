<html><head>
<meta http-equiv="Content-Type" content="text/html;charset=utf-8" />
<title>Matt 17 &ndash; মথি &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 17);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>মথি</b> &ndash; <a href="Matt_1.html">1</a> ... <a href="Matt_15.html">15</a> <a href="Matt_16.html">16</a> <b>17</b> <a href="Matt_18.html">18</a> <a href="Matt_19.html">19</a> ... <a href="Matt_28.html">28</a> </div><hr>
<h1>Matt 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>১৭ অধ্যায়</h2><h2>যীচুৱে অন্যৰূপ ধৰা</h2><span class="vn">1</span> <span class="br-p"><br><br></span>ছয় দিনৰ পাছত যীচুৱে পিতৰ, যাকোব আৰু তেওঁৰ ভায়েক যোহনক লগত লৈ এটা ওখ পাহাৰৰ ওপৰলৈ উঠি গ’ল।</div>
<div class="v" id="v2"><span class="vn">2</span> যীচুৱে তেওঁলোকৰ সন্মুখত অন্যৰূপ ধৰিলে; তেওঁৰ মুখ সূৰ্যৰ দৰে দীপ্তিমান আৰু বস্ত্ৰ পোহৰৰ নিচিনা শুক্ল হৈ গ’ল।</div>
<div class="v" id="v3"><span class="vn">3</span> <span class="br-p"><br><br></span>তেতিয়া হঠাৎ মোচি আৰু এলিয়াই তেওঁলোকৰ কাষত উপস্থিত হৈ যীচুৰ লগত কথোপকথন কৰিলে।</div>
<div class="v" id="v4"><span class="vn">4</span> তাতে পিতৰে মাত লগাই যীচুক ক’লে, “প্ৰভু, ভালেই হৈছে যে, আমি ইয়াত আছোঁ৷ আপোনাৰ ইচ্ছা হ’লে, মই ইয়াত তিনিটা পঁজা সাজিম - এটা আপোনাৰ, এটা মোচিৰ আৰু এটা এলিয়াৰ কাৰণে।”</div>
<div class="v" id="v5"><span class="vn">5</span> <span class="br-p"><br><br></span>তেওঁ যেতিয়া কথা কৈ আছিল, সেই সময়ত এচপৰা উজ্জ্বল মেঘে তেওঁলোকক ঢাকি ধৰিলে৷ সেই মেঘৰ পৰা এই বাণী শুনা গ’ল, “এওঁ মোৰ প্ৰিয় পুত্ৰ, এওঁত মই পৰম সন্তুষ্ট, এওঁৰ কথা শুনা।”</div>
<div class="v" id="v6"><span class="vn">6</span> এই কথা শুনি শিষ্য সকলে অতিশয় ভয় পাই মাটিত উবুৰি খাই পৰিল।</div>
<div class="v" id="v7"><span class="vn">7</span> তেতিয়া যীচুৱে ওচৰলৈ আহি তেওঁলোকক র্স্পশ কৰি ক’লে, <span class="fmt-words-of-jesus">“উঠা, ভয় নকৰিবা।”</span></div>
<div class="v" id="v8"><span class="vn">8</span> তাৰ পাছত তেওঁলোকে চকু তুলি চাই যীচুৰ বাহিৰে আন কাকো দেখা নাপালে।</div>
<div class="v" id="v9"><span class="vn">9</span> <span class="br-p"><br><br></span>পাছত তেওঁলোক পৰ্বতৰ পৰা নামি আহি থাকোতে, যীচুৱে তেওঁলোকক আজ্ঞা দি ক’লে, <span class="fmt-words-of-jesus">“মানুহৰ পুত্ৰ মৃত লোকৰ মাজৰ পৰা উত্থান নোহোৱা পর্যন্ত তোমালোকে এই দৰ্শনৰ কথা কাকো নকবা।”</span></div>
<div class="v" id="v10"><span class="vn">10</span> তেওঁৰ শিষ্য সকলে তেওঁক সুধিলে, “তেনেহলে এলিয়া প্ৰথমে আহিব লাগে বুলি বিধানৰ অধ্যাপক সকলে কিয় কয়?”</div>
<div class="v" id="v11"><span class="vn">11</span> তেওঁ উত্তৰ দি ক’লে, <span class="fmt-words-of-jesus">“এলিয়া অৱশ্যেই আহিব আৰু তেওঁ সকলো পুনঃস্থাপন কৰিব৷</span></div>
<div class="v" id="v12"><span class="vn">12</span> <span class="fmt-words-of-jesus">কিন্তু মই তোমালোকক কওঁ, এলিয়া ইতিমধ্যেই আহি গ’ল আৰু লোক সকলে তেওঁক চিনি নাপালে; লোক সকলে তেওঁৰ প্ৰতি যি ইচ্ছা তাকে কৰিলে। এইদৰে মানুহৰ পুত্ৰয়ো তেওঁলোকৰ হাতত দুখভোগ কৰিব লাগিব।”</span></div>
<div class="v" id="v13"><span class="vn">13</span> তেতিয়া শিষ্য সকলে বুজি পালে যে, তেওঁ বাপ্তিস্ম দিয়া যোহন<sup class="fnm"><a name="fnm1" href="#fn1">1</a></sup>ৰ বিষয়ে তেওঁলোকক কৈ আছে।</div>
<div class="v" id="v14"><h2>যীচুৱে এজন অসুস্থ লৰাক সুস্থ কৰা</h2><span class="vn">14</span> <span class="br-p"><br><br></span>যীচু আৰু তেওঁৰ শিষ্য সকল যেতিয়া লোক সকলৰ ওচৰলৈ ঘূৰি আহিল, তেতিয়া এজন মানুহ যীচুৰ ওচৰলৈ আহি, তেওঁৰ আগত আঁঠুকাঢ়ি ক’লে,</div>
<div class="v" id="v15"><span class="vn">15</span> “হে প্ৰভু, আপুনি মোৰ পুত্ৰলৈ দয়া কৰক৷ সি মৃগী ৰোগত আক্ৰান্ত হৈ বৰ কষ্ট পাই আছে৷ সি বাৰে বাৰে হয় জুই অথবা পানীত পৰি যায়৷</div>
<div class="v" id="v16"><span class="vn">16</span> মই আপোনাৰ শিষ্য সকলৰ ওচৰলৈ আনিছিলো, কিন্তু তেওঁলোকে তেওঁক সুস্থ কৰিব নোৱাৰিলে।”</div>
<div class="v" id="v17"><span class="vn">17</span> <span class="br-p"><br><br></span>তেতিয়া যীচুৱে উত্তৰ দি ক’লে, <span class="fmt-words-of-jesus">“তোমালোক অবিশ্বাসী আৰু অপথে যোৱা বংশ; আৰু কিমান কাল মই তোমালোকৰ লগে লগে থাকিম? কিমান দিন নো মই তোমালোকক সহিম? লৰাটিক মোৰ ওচৰলৈ আনা।”</span></div>
<div class="v" id="v18"><span class="vn">18</span> তেতিয়া যীচুৱে সেই ভূতৰ আত্মাক ডবিয়াই দিয়াত, সি লৰাটোৰ পৰা ওলাই গ’ল আৰু সেই মুহুৰ্তৰে পৰা ল’ৰাটো সুস্থ হ’ল।</div>
<div class="v" id="v19"><span class="vn">19</span> <span class="br-p"><br><br></span>তাৰ পাছত শিষ্য সকলে নিৰলে যীচুৰ ওচৰলৈ আহি সুধিলে, “আমি নো তাক কিয় খেদাব নোৱাৰিলো?”</div>
<div class="v" id="v20"><span class="vn">20</span> যীচুৱে তেওঁলোকক ক’লে, <span class="fmt-words-of-jesus">“তোমালোকৰ অল্প-বিশ্বাসৰ কাৰণে; কিয়নো মই তোমালোকক স্বৰূপকৈ কওঁ, এটি সৰিয়হ গুটিৰ সমানো যদি তোমালোকৰ বিশ্বাস থাকে, তেনেহলে এই পৰ্বতটোক যদি তোমালোকে কোৱা ‘ইয়াৰ পৰা তালৈ যা’ তেতিয়া ই যাব৷ তোমালোকৰ বাবে একোৱেই অসাধ্য নহব।</span></div>
<div class="v" id="v21"><span class="vn">21</span> <span class="fmt-words-of-jesus">প্ৰাৰ্থনা আৰু লঘোনৰ বিনে এই ধৰণৰ দুষ্ট আত্মা কোনোমতে বাহিৰ নহয়।”</span></div>
<div class="v" id="v22"><h2>নিজৰ মৃত্যু আৰু পুনৰুত্থানৰ বিষয়ে দ্বিতীয় বাৰ জনোৱা</h2><span class="vn">22</span> <span class="br-p"><br><br></span>পাছত যীচু আৰু তেওঁৰ শিষ্য সকল গালীল প্ৰদেশত থকা সময়ত যীচুৱে তেওঁৰ শিষ্য সকলক ক’লে, “মানুহৰ পুত্ৰক লোক সকলৰ হাতত শোধাই দিয়া হব৷</div>
<div class="v" id="v23"><span class="vn">23</span> লোক সকলে তেওঁক বধ কৰিব আৰু তিন দিনৰ দিনা তেওঁ পুনৰাই জীয়াই উঠিব৷” এই কথা শুনি শিষ্য সকল অতি দুঃখিত হ’ল৷</div>
<div class="v" id="v24"><h2>কৰ দিয়াৰ বিষয়ে যীচুৰ শিক্ষা</h2><span class="vn">24</span> <span class="br-p"><br><br></span>যীচু আৰু তেওঁৰ শিষ্য সকল কফৰনাহূমলৈ গ’ল৷ যি সকল কৰ সংগ্ৰহকাৰীয়ে আধলি<sup class="fnm"><a name="fnm2" href="#fn2">2</a></sup> <sup class="fnm"><a name="fnm3" href="#fn3">3</a></sup> তোলে, তেওঁলোকে পিতৰৰ ওচৰলৈ আহি ক’লে, “তোমালোকৰ গুৰুৱে আধলিটো<sup class="fnm"><a name="fnm4" href="#fn4">4</a></sup> নিদিয়ে নে?”</div>
<div class="v" id="v25"><span class="vn">25</span> তেওঁ ক’লে “দিয়ে৷” ইয়াৰ পাছত পিতৰে ঘৰলৈ আহি কিবা কোৱাৰ আগেয়ে যীচুৱে তেওঁক ক’লে, <span class="fmt-words-of-jesus">“চিমোন, তোমাৰ মনত কি ভাব হয়? পৃথিৱীৰ ৰজা সকলে কোন লোকৰ পৰা কৰ বা মাচুল আদায় কৰে? নিজৰ দেশৰ লোক সকলৰ পৰা নে আন বিদেশী সকলৰ পৰা?”</span></div>
<div class="v" id="v26"><span class="vn">26</span> <span class="br-p"><br><br></span>পিতৰে ক’লে “বিদেশী সকলৰ পৰা”, যীচুৱে তেওঁক ক’লে, <span class="fmt-words-of-jesus">“তেনেহ’লে নিজৰ দেশৰ লোক সকল কৰ দিয়াৰ পৰা মুক্ত।</span></div>
<div class="v" id="v27"><span class="vn">27</span> <span class="fmt-words-of-jesus">তথাপি আমি যেন কৰ সংগ্ৰহকাৰী সকলৰ বিঘিনি নজন্মাও, এই কাৰণে তুমি সাগৰলৈ গৈ বৰশী বোৱা আৰু প্ৰথমে যি মাছ উঠিব সেইটোকে ধৰি মুখ মেলিলে এটকা ৰূপ</span><sup class="fnm"><a name="fnm5" href="#fn5">5</a></sup> <span class="fmt-words-of-jesus">পাবা; সেইটো আনি, মোৰ আৰু তোমাৰ কাৰণে দিবলগীয়া কৰ তেওঁলোকক দিয়াগৈ।”</span></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অৰ্থাৎ যোহন বাপ্তাইজক</div>
<div class="fn"><sup class="fnt"><a name="fn2" href="#fnm2">2</a></sup> আধলি- মূল বাইবেলত ‘চেকেল’ লিখা আছে, ইয়াৰ অৰ্থ হ’ল ‘ইহুদী সকলে ব্যবহাৰ কৰা মুদ্ৰা।’</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><em><!--endraw 1-->আধলি <!--raw 1 bo --></em><!--endraw 1-->মুদ্ৰা</div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><em><!--endraw 1-->আধলিটো <!--raw 1 bo --></em><!--endraw 1-->মুদ্ৰা</div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><em><!--endraw 1-->ৰূপ <!--raw 1 bo --></em><!--endraw 1-->মুদ্রা</div>
</div>
<!-- PARSED ABOVE; EDITING MAY BREAK PARSER -->
</body></html>