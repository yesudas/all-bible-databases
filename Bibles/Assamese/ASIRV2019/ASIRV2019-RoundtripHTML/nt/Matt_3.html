<html><head>
<meta http-equiv="Content-Type" content="text/html;charset=utf-8" />
<title>Matt 3 &ndash; মথি &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 3);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>মথি</b> &ndash; <a href="Matt_1.html">1</a> <a href="Matt_2.html">2</a> <b>3</b> <a href="Matt_4.html">4</a> <a href="Matt_5.html">5</a> ... <a href="Matt_28.html">28</a> </div><hr>
<h1>Matt 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৩ অধ্যায়</h2><h2>যোহন বাপ্তাইজকৰ প্ৰচাৰ কার্য</h2><span class="vn">1</span> <span class="br-p"><br><br></span>সেই কালত বাপ্তাইজক যোহন<sup class="fnm"><a name="fnm1" href="#fn1">1</a></sup> আহি, যিহুদীয়াৰ মৰুপ্রান্তত প্রচাৰ কৰিব ধৰিলে।</div>
<div class="v" id="v2"><span class="vn">2</span> তেওঁ ক’লে, “মন-পালটন কৰক। কিয়নো স্বৰ্গৰাজ্য ওচৰ হ’ল।”</div>
<div class="v" id="v3"><span class="vn">3</span> <span class="br-p"><br><br></span>কাৰণ এৱেঁই সেই যোহন, যি জনৰ বিষয়ে যিচয়া ভাৱবাদীৰ দ্বাৰাই এই বুলি কোৱা হৈছিল যে, <span class="br-p"><br><br></span><span class="br-ind"><br><span class="indent">&nbsp;</span></span>“মৰুপ্রান্তত এজনৰ উচ্চস্বৰ শুনা গৈছে,<br> <span class="br-ind"><br><span class="indent">&nbsp;</span></span>তোমালোকে প্ৰভুৰ পথ প্রস্তুত কৰা৷<br> <span class="br-ind"><br><span class="indent">&nbsp;</span></span>তেওঁৰ বাট পোন কৰা।”<sup class="fnm"><a name="fnm2" href="#fn2">2</a></sup> <br></div>
<div class="v" id="v4"><span class="vn">4</span> <span class="br-p"><br><br></span>যোহনে উটৰ নোমেৰে তৈয়াৰী কাপোৰ পিন্ধিছিল, কঁকালত চামৰাৰ টঙালি বান্ধিছিল। কচুৱা ফৰিং আৰু হাবিৰ মৌ তেওঁৰ আহাৰ আছিল।</div>
<div class="v" id="v5"><span class="vn">5</span> সেই সময়ত যিৰূচালেম, সমগ্র যিহুদীয়া আৰু যৰ্দ্দন নদীৰ দাতিকাষৰীয়া অঞ্চলৰ লোক সকল তেওঁৰ ওচৰলৈ আহিব ধৰিলে।</div>
<div class="v" id="v6"><span class="vn">6</span> লোক সকলে যেতিয়া নিজৰ নিজৰ পাপ সমূহ স্বীকাৰ কৰিলে, তেতিয়া বাপ্তাইজক যোহনে তেওঁলোকক যৰ্দ্দন নদীত বাপ্তিস্ম দিলে।</div>
<div class="v" id="v7"><span class="vn">7</span> <span class="br-p"><br><br></span>যোহনে যেতিয়া দেখিলে যে অনেক ফৰীচী<sup class="fnm"><a name="fnm3" href="#fn3">3</a></sup> আৰু চদ্দূকী সকল<sup class="fnm"><a name="fnm4" href="#fn4">4</a></sup> বাপ্তিস্মৰ কাৰণে তেওঁৰ ওচৰলৈ আহিছে, তেতিয়া তেওঁ তেওঁলোকক ক’লে, “সৰ্পৰ বংশধৰ সকল! আগলৈ যি ক্রোধ হব লগা আছে, তাৰ পৰা পলাবৰ বাবে আপোনালোকক কোনে চেতনা দিলে?</div>
<div class="v" id="v8"><span class="vn">8</span> মন-পালটনৰ উপযুক্ত ফল<sup class="fnm"><a name="fnm5" href="#fn5">5</a></sup> ধৰি ফলৱান হওক।</div>
<div class="v" id="v9"><span class="vn">9</span> আপোনালোকে নিজৰ মনতে আমাৰ পুৰ্ব্ব পুৰুষ অব্ৰাহাম আছে বুলি চিন্তাও নকৰিব; কিয়নো মই আপোনালোকক কওঁ, ঈশ্বৰে এই শিলবোৰৰ পৰাও অব্ৰাহামৰ বাবে বংশৰ সন্তান উৎপন্ন কৰিব পাৰে।</div>
<div class="v" id="v10"><span class="vn">10</span> গছবোৰৰ গুৰিত কুঠাৰ লাগি আছে; যি যি গছে ভাল গুটি নধৰে, তাক কাটি জুইত পেলোৱা হয়।</div>
<div class="v" id="v11"><span class="vn">11</span> <span class="br-p"><br><br></span>আপোনালোকে মন-পালটন কৰা বাবে মই<sup class="fnm"><a name="fnm6" href="#fn6">6</a></sup> আপোনালোকক পানীত বাপ্তিস্ম দিছোঁ, কিন্তু যি জন আহি আছে, তেওঁ মোতকৈও শক্তিশালী; মই তেওঁৰ পাদুকা ববলৈকো যোগ্য নহওঁ; তেওঁ আপোনালোকক পবিত্ৰ আত্মা আৰু জুইত বাপ্তাইজ কৰিব।</div>
<div class="v" id="v12"><span class="vn">12</span> তেওঁৰ কুলা তেওঁৰ হাততে আছে; তেওঁ শস্যৰ মৰণা মৰা চোতাল ভালকৈ পৰিষ্কাৰ কৰিব আৰু তেওঁ নিজৰ শস্য ভঁৰালত চপাই থব; কিন্তু ঘুলা, সেই জুইত পুৰি পেলাব, যি জুই কেতিয়াও নুনুমায়।”</div>
<div class="v" id="v13"><h2>যীচুৰ বাপ্তিস্ম</h2><span class="vn">13</span> <span class="br-p"><br><br></span>সেই সময়ত যীচুৱে বাপ্তিস্ম লবলৈ গালীল প্ৰদেশৰ পৰা যৰ্দ্দন নদীৰ পাৰত থকা বাপ্তাইজক যোহনৰ কাষলৈ আহিল।</div>
<div class="v" id="v14"><span class="vn">14</span> কিন্তু যোহনে তেওঁক বাধা দি ক’লে, “মইহে আপোনাৰ দ্বাৰা বাপ্তাইজ হোৱা উচিত, এনে স্থলত আপুনি মোৰ ওচৰলৈ আহিছে?”</div>
<div class="v" id="v15"><span class="vn">15</span> কিন্তু যীচুৱে উত্তৰ দি তেওঁক কলে, <span class="fmt-words-of-jesus">“এতিয়া এনেকৈয়ে হবলৈ দিয়া; কিয়নো সকলো ধাৰ্মিকতা আমি এইদৰে পূর্ণ কৰা উচিত।”</span> তেতিয়া যোহন সন্মত হ’ল।</div>
<div class="v" id="v16"><span class="vn">16</span> <span class="br-p"><br><br></span>যীচুৱে বাপ্তিস্মলৈ পানীৰ পৰা উঠাৰ লগে লগে তেওঁৰ সন্মুখত হঠাৎ স্বৰ্গ মুকলি হ’ল আৰু ঈশ্বৰৰ আত্মা কপৌৰ দৰে নামি আহি তেওঁৰ ওপৰত পৰা দেখিলে।</div>
<div class="v" id="v17"><span class="vn">17</span> তেতিয়া এই আকাশ-বাণী হ’ল, “চোৱা, এওঁ মোৰ প্ৰিয় পুত্ৰ, এওঁত মই পৰম সন্তুষ্ট।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> যো. ১:৬, ৭</div>
<div class="fn"><sup class="fnt"><a name="fn2" href="#fnm2">2</a></sup> যিচয়া ৪০:৩</div>
<div class="fn"><sup class="fnt"><a name="fn3" href="#fnm3">3</a></sup> ফৰীচী: ইহুদী সকলৰ এক গোড়া ধর্মীয় সম্প্রদায়, যি সকলে নিজকে পুৰণি ইহুদী ধর্ম, মোচিৰ বিধান আৰু ৰীতি-নীতি কঠোৰভাৱে পালনকাৰী হিচাপে দাবী কৰে। এওঁলোক সমাজত অত্যন্ত পূজনীয় আৰু ধর্মীয় শিক্ষা দিছিল।</div>
<div class="fn"><sup class="fnt"><a name="fn4" href="#fnm4">4</a></sup> চদ্দূকী: ইহুদী ধর্মৱলম্বী সকলৰ এক বিশেষ সম্প্রদায়, যি সকলে পুৰণি ধর্ম নিয়মৰ কেৱল প্রথম পাচঁটা পুস্তকক স্বীকৃতি দিয়ে আৰু মৃত্যুৰ পাছত পুণৰুত্থান বিশ্বাস নকৰে।</div>
<div class="fn"><sup class="fnt"><a name="fn5" href="#fnm5">5</a></sup> পাঁ ২৬:২০</div>
<div class="fn"><sup class="fnt"><a name="fn6" href="#fnm6">6</a></sup> যো. ১:২৬, পাঁ. ১:৫</div>
</div>
<!-- PARSED ABOVE; EDITING MAY BREAK PARSER -->
</body></html>