<html><head>
<meta http-equiv="Content-Type" content="text/html;charset=utf-8" />
<title>Matt 4 &ndash; মথি &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 4);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>মথি</b> &ndash; <a href="Matt_1.html">1</a> <a href="Matt_2.html">2</a> <a href="Matt_3.html">3</a> <b>4</b> <a href="Matt_5.html">5</a> <a href="Matt_6.html">6</a> ... <a href="Matt_28.html">28</a> </div><hr>
<h1>Matt 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৪ অধ্যায়</h2><h2>যীচুৰ পৰীক্ষা</h2><span class="vn">1</span> <span class="br-p"><br><br></span>তাৰ পাছত চয়তানে যেন যীচুক পৰীক্ষা কৰিব পাৰে, সেয়ে<sup class="fnm"><a name="fnm1" href="#fn1">1</a></sup> পবিত্র আত্মাই তেওঁক মৰুপ্ৰান্তলৈ লৈ গ’ল।</div>
<div class="v" id="v2"><span class="vn">2</span> তাত চল্লিশ দিন আৰু চল্লিশ ৰাতি উপবাসে থকাৰ পাছত যীচুৰ ভোক লাগিল।</div>
<div class="v" id="v3"><span class="vn">3</span> তেতিয়া চয়তানে আহি তেওঁক ক’লে, “আপুনি যদি ঈশ্বৰৰ পুত্ৰ হয়, তেনেহলে এই শিলবোৰ পিঠা হবলৈ আজ্ঞা দিয়ক।”</div>
<div class="v" id="v4"><span class="vn">4</span> তাতে তেওঁ উত্তৰ দি ক’লে, <span class="fmt-words-of-jesus">“শাস্ত্রত লিখা আছে, মানুহ কেৱল পিঠাৰে জীয়াই নাথাকে, কিন্তু ঈশ্বৰৰ মুখৰ পৰা ওলোৱা প্রত্যেকটো বাক্যৰেহে জীয়াই থাকে।”</span><sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> <span class="br-p"><br><br></span>তেতিয়া চয়তানে তেওঁক পবিত্ৰ নগৰ যিৰূচালেম মন্দিৰৰ কলচীৰ ওপৰলৈ লৈ গ’ল;</div>
<div class="v" id="v6"><span class="vn">6</span> <span class="br-p"><br><br></span>আৰু যীচুক ক’লে, “আপুনি যদি ঈশ্বৰৰ পুত্ৰ হয়, তেনেহলে নিজকে তললৈ পেলাই দিয়ক; কিয়নো শাস্ত্রত এইদৰে লিখা আছে, <span class="br-p"><br><br></span><span class="br-ind"><br><span class="indent">&nbsp;</span></span>তেওঁ নিজৰ দূত সকলক তোমাৰ অর্থে আজ্ঞা দিব আৰু<br> <span class="br-ind"><br><span class="indent">&nbsp;</span></span>তোমাৰ ভৰি যেন শিলত খুন্দা নাখায়,<br> <span class="br-ind"><br><span class="indent">&nbsp;</span></span>এই কাৰণে তেওঁলোকে তোমাক হাতেৰে দাঙি ধৰিব।”<sup class="fnm"><a name="fnm3" href="#fn3">3</a></sup><br></div>
<div class="v" id="v7"><span class="vn">7</span> <span class="br-p"><br><br></span>যীচুৱে তাক ক’লে, <span class="fmt-words-of-jesus">“তোমাৰ প্ৰভু পৰমেশ্বৰক পৰীক্ষা নকৰিবা, এই বুলিও শাস্ত্রত লিখা আছে।”</span><sup class="fnm"><a name="fnm4" href="#fn4">4</a></sup></div>
<div class="v" id="v8"><span class="vn">8</span> <span class="br-p"><br><br></span>তাৰ পাছত আকৌ চয়তানে তেওঁক এক অতি ওখ ঠাইলৈ লৈ গ’ল আৰু জগতৰ সকলো ৰাজ্যৰ সৈতে সেইবোৰৰ ঐশ্বৰ্য দেখুৱালে।</div>
<div class="v" id="v9"><span class="vn">9</span> চয়তানে তেওঁক ক’লে, “আপুনি যদি মূৰ দোৱাই মোৰ উপাসনা কৰে, তেনেহলে এই সকলোকে মই আপোনাক দিম।”</div>
<div class="v" id="v10"><span class="vn">10</span> তেতিয়া যীচুৱে তাক ক’লে, <span class="fmt-words-of-jesus">“গুচি যা চয়তান! কিয়নো শাস্ত্রত এই বুলিও লিখা আছে, তোমাৰ প্ৰভু পৰমেশ্বৰক প্ৰণিপাত কৰা আৰু কেৱল তেওঁৰেই আৰাধনা কৰা।”</span></div>
<div class="v" id="v11"><span class="vn">11</span> তেতিয়া চয়তানে তেওঁক এৰি গুচি গ’ল আৰু স্বৰ্গৰ দূত সকল আহি যীচুৰ শুশ্রূষা কৰিলে।</div>
<div class="v" id="v12"><h2>প্রভু যীচুৱে প্ৰকাশকৈ কাৰ্য আৰম্ভ কৰা</h2><span class="vn">12</span> <span class="br-p"><br><br></span>যীচুৱে যেতিয়া যোহনক বন্দী কৰি নিয়া বুলি শুনিলে, তেতিয়া তেওঁ গালীল প্রদেশলৈ গ’ল।</div>
<div class="v" id="v13"><span class="vn">13</span> তেওঁ নাচৰত এৰি জবূলূন আৰু নপ্তালী এলেকাৰ গালীল সাগৰৰ তীৰত থকা কফৰনাহূমলৈ গৈ, তাত বাস কৰিবলৈ ধৰিলে।</div>
<div class="v" id="v14"><span class="vn">14</span> <span class="br-p"><br><br></span>যিচয়া ভাববাদীৰ দ্বাৰাই এই যি বচন কোৱা হৈছিল তাক পূর্ণ কৰিবলৈ এই সকলো ঘটিল:</div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>“জবূলূন দেশ আৰু নপ্তালী দেশ,<br> <span class="br-ind"><br><span class="indent">&nbsp;</span></span>সাগৰৰ তীৰত, যৰ্দ্দনৰ সিপাৰত<br> <span class="br-ind"><br><span class="indent">&nbsp;</span></span>অনা-ইহুদী সকলৰ গালীল!<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যি সকল লোকে অন্ধকাৰত বাস কৰি আছিল<br> <span class="br-ind"><br><span class="indent">&nbsp;</span></span>তেওঁলোকে মহা-জ্যোতি দেখিবলৈ পালে।<br> <span class="br-ind"><br><span class="indent">&nbsp;</span></span>যি সকল লোকে মৃত্যুছাঁয়াৰ দেশত বাস কৰিছিল<br> <span class="br-ind"><br><span class="indent">&nbsp;</span></span>তেওঁলোকৰ ওপৰত দিপ্তী প্রকাশিত হ’ল।”<sup class="fnm"><a name="fnm5" href="#fn5">5</a></sup><br></div>
<div class="v" id="v17"><h2>যীচুৰ শিষ্য নির্বাচন</h2><span class="vn">17</span> <span class="br-p"><br><br></span>সেই সময়ৰে পৰা যীচুৱে এই বুলি প্রচাৰ কৰিবলৈ ধৰিলে, <span class="fmt-words-of-jesus">“তোমালোকে মন-পালটন কৰা; কিয়নো স্বৰ্গৰাজ্য ওচৰ আহি পালে।”</span></div>
<div class="v" id="v18"><span class="vn">18</span> <span class="br-p"><br><br></span>পাছত যীচুৱে গালীল সাগৰৰ পাৰত খোজকাঢ়ি ফুৰোতে দুজন ভাই-ককাই চিমোন, যাক পিতৰো বোলে আৰু তেওঁৰ ভায়েক আন্দ্ৰিয়ক, সাগৰত জাল পেলোৱা দেখিলে। কিয়নো তেওঁলোক মাছমৰীয়া আছিল।</div>
<div class="v" id="v19"><span class="vn">19</span> যীচুৱে তেওঁলোকক ক’লে, <span class="fmt-words-of-jesus">“মোক অনুসৰণ কৰি আহা, মই তোমালোকক মানুহ ধৰা জালোৱা কৰিম।”</span></div>
<div class="v" id="v20"><span class="vn">20</span> তেতিয়াই তেওঁলোকে জাল এৰি তেওঁৰ পাছে পাছে গ’ল।</div>
<div class="v" id="v21"><span class="vn">21</span> <span class="br-p"><br><br></span>তাৰ পৰা আগুৱাই গৈ যীচুৱে যাকোব আৰু যোহন নামৰ আন দুজন ভাই-ককাইক দেখা পালে। তেওঁলোক চিবদিয়ৰ পুতেক আছিল। বাপেক চিবদিয়ৰ সৈতে তেওঁলোকে নাৱত বহি নিজৰ নিজৰ জালবোৰ ঠিক কৰি আছিল। যীচুৱে তেওঁলোকক মাতিলে।</div>
<div class="v" id="v22"><span class="vn">22</span> তেতিয়া তেওঁলোকে নিজৰ নাও আৰু বাপেককো এৰি যীচুৰ পাছে পাছে গ’ল।</div>
<div class="v" id="v23"><h2>গালীলত যীচুৰ পৰিচর্যা</h2><span class="vn">23</span> <span class="br-p"><br><br></span>যীচুৱে গালীল প্রদেশৰ সকলো ঠাইতে থকা নাম-ঘৰবোৰত গৈ উপদেশ দিবলৈ ধৰিলে৷ ঈশ্বৰৰ ৰাজ্যৰ শুভবাৰ্তা প্রচাৰ কৰিলে; অাৰু লোক সকলৰ মাজৰ পৰা নানা ধৰণৰ ৰোগ-ব্যাধিত থকা লোকক সুস্থ কৰিলে।</div>
<div class="v" id="v24"><span class="vn">24</span> সমগ্র চিৰিয়া দেশতে তেওঁৰ খ্যাতি বিয়পি পৰিল আৰু লোক সকলে নানা ধৰণৰ বেমাৰ আৰু যন্ত্রণাত আক্রান্ত লোক, ভূতে পোৱা লোক, মৃগী ৰোগী আৰু পক্ষাঘাতগ্রস্ত আদি নানা ধৰণৰ ৰোগী সকলক তেওঁৰ ওচৰলৈ লৈ আহিল। যীচুৱে তেওঁলোকক সুস্থ কৰিলে।</div>
<div class="v" id="v25"><span class="vn">25</span> তাতে গালীল, দিকাপলি, যিৰূচালেম, আৰু যিহুদীয়া লগতে যৰ্দ্দনৰ সিপাৰৰ পৰাও বহু মানুহ দল বান্ধি যীচুৰ পাছে পাছে আহিল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> আত্মা- পবিত্র আত্মা ঈশ্বৰ অর্থাৎ স্বয়ং ঈশ্বৰ</div>
<div class="fn"><sup class="fnt"><a name="fn2" href="#fnm2">2</a></sup> দ্বি বি ৮:৩</div>
<div class="fn"><sup class="fnt"><a name="fn3" href="#fnm3">3</a></sup> গীত ৯১:১১-১২</div>
<div class="fn"><sup class="fnt"><a name="fn4" href="#fnm4">4</a></sup> দ্বি বি ৬:১৬</div>
<div class="fn"><sup class="fnt"><a name="fn5" href="#fnm5">5</a></sup> যিচয়া ৯:১-২</div>
</div>
<!-- PARSED ABOVE; EDITING MAY BREAK PARSER -->
</body></html>