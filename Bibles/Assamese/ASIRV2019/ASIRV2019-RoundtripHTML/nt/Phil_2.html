<html><head>
<meta http-equiv="Content-Type" content="text/html;charset=utf-8" />
<title>Phil 2 &ndash; ফিলিপীয়া &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Phil', 2);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>ফিলিপীয়া</b> &ndash; <a href="Phil_1.html">1</a> <b>2</b> <a href="Phil_3.html">3</a> <a href="Phil_4.html">4</a> </div><hr>
<h1>Phil 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>২ অধ্যায়</h2><h2>ঐক্য, সহন আৰু প্ৰেম আদি প্ৰকাশ কৰিবৰ বাবে উদগণি</h2><span class="vn">1</span> <span class="br-p"><br><br></span>এতেকে খ্ৰীষ্টত যদি কোনো আশ্বাস, প্ৰেমৰ যদি কোনো সান্ত্বনা, আত্মাৰ যদি কোনো সহভাগিতা আৰু কোনো স্নেহ আৰু দয়া থাকে,</div>
<div class="v" id="v2"><span class="vn">2</span> তেনেহলে আপোনালোকে একে বিষয় ভাবি, এক প্ৰেমৰ, এক মনৰ আৰু এক ভাবৰ লোক হৈ মোৰ আনন্দ পৰিপূৰ্ণ কৰক৷</div>
<div class="v" id="v3"><span class="vn">3</span> <span class="br-p"><br><br></span>আপোনালোকে বিৰোধ বা অনৰ্থক দৰ্পেৰে একো নকৰিব; কিন্তু নম্ৰভাবে প্ৰত্যেকে নিজতকৈ অানক উত্তম বুলি মান্য কৰক৷</div>
<div class="v" id="v4"><span class="vn">4</span> প্ৰতিজনে নিজৰ বিষয়ে নহয়, কিন্তু অানৰ বিষয়ে ভাবক।<sup class="fnm"><a name="fnm1" href="#fn1">1</a></sup></div>
<div class="v" id="v5"><span class="vn">5</span> <span class="br-p"><br><br></span>খ্ৰীষ্ট যীচুত যি ভাব, সেয়ে আপোনালোকৰ হওক<sup class="fnm"><a name="fnm2" href="#fn2">2</a></sup>,</div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>যি জনৰ অস্তিত্ব ঈশ্বৰ-ৰূপী<sup class="fnm"><a name="fnm3" href="#fn3">3</a></sup> আছিল৷<br> <span class="br-ind"><br><span class="indent">&nbsp;</span></span>তেওঁ ঈশ্বৰৰ সমান হলেও তাক কাঢ়ি লোৱা বুলি নামানিলে৷<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>বৰং নিজকে শূণ্য কৰিলে৷<br> <span class="br-ind"><br><span class="indent">&nbsp;</span></span>আৰু তেওঁ দাসৰ ৰূপ ধাৰণ কৰিলে৷<br> <span class="br-ind"><br><span class="indent">&nbsp;</span></span>তেওঁ মানুহৰ নিচিনা হৈ অৱতীৰ্ণ হ’ল৷<br> <span class="br-ind"><br><span class="indent">&nbsp;</span></span>আৰু তেওঁ আকাৰ-প্ৰকাৰত মানুহৰ দৰে হ’ল৷<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তেওঁ নিজকে সৰু কৰি মৃত্যুলৈকে,<br> <span class="br-ind"><br><span class="indent">&nbsp;</span></span>এনে কি ক্ৰুচীয় মৃত্যুলৈকে আজ্ঞাধীন হ’ল<sup class="fnm"><a name="fnm4" href="#fn4">4</a></sup>।<br></div>
<div class="v" id="v9"><span class="vn">9</span> <span class="br-p"><br><br></span>এই কাৰণে ঈশ্বৰে তেওঁক অতি ওখ পদ দিলে, <span class="br-p"><br><br></span><span class="br-ind"><br><span class="indent">&nbsp;</span></span>আৰু সকলো নামতকৈ সেই শ্ৰেষ্ঠ নাম<sup class="fnm"><a name="fnm5" href="#fn5">5</a></sup> তেওঁক দান কৰিলে,<br></div>
<div class="v" id="v10"><span class="vn">10</span> <span class="br-p"><br><br></span>যাতে স্বৰ্গত, পৃথিৱীত আৰু পৃথিৱীৰ তলত নিবাস কৰা সকলোৱে<sup class="fnm"><a name="fnm6" href="#fn6">6</a></sup> যীচুৰ নামত আঁঠু লয়<sup class="fnm"><a name="fnm7" href="#fn7">7</a></sup>৷</div>
<div class="v" id="v11"><span class="vn">11</span> <span class="br-p"><br><br></span>আৰু যীচু খ্ৰীষ্ট যে প্ৰভু, ইয়াক যেন পিতৃ ঈশ্বৰৰ মহিমাৰ অৰ্থে সকলো জিভাই স্বীকাৰ কৰে৷</div>
<div class="v" id="v12"><span class="vn">12</span> <span class="br-p"><br><br></span>এতেকে, হে মোৰ প্ৰিয় সকল, আপোনালোকে যেনেকৈ সদায় আজ্ঞাধীন আছিল, তেনেকৈ মোৰ সাক্ষাতে যি ৰূপ, কেৱল সেইদৰে নহয়, কিন্তু এতিয়া মোৰ অনুপস্থিতিতো অধিককৈ ভয় আৰু কম্পনেৰে নিজ নিজ পৰিত্রাণ সম্পন্ন কৰক<sup class="fnm"><a name="fnm8" href="#fn8">8</a></sup>৷</div>
<div class="v" id="v13"><span class="vn">13</span> কিয়নো ঈশ্বৰে নিজৰ হিত-সঙ্কল্পৰ কাৰণে আপোনালোকৰ অন্তৰত ইচ্ছা কৰোঁতা আৰু কাৰ্য সাধন কৰোঁতা, এই উভয়ৰ সাধনকৰ্তা হৈছে।</div>
<div class="v" id="v14"><span class="vn">14</span> <span class="br-p"><br><br></span>বিবাদ আৰু তৰ্ক-বিতৰ্ক নোহোৱাকৈ সকলো কৰ্ম কৰক;</div>
<div class="v" id="v15"><span class="vn">15</span> যাতে ঈশ্বৰৰ নিষ্কলঙ্ক সন্তান<sup class="fnm"><a name="fnm9" href="#fn9">9</a></sup> হ’বৰ কাৰণে, আপোনালোক যেন পবিত্ৰ, নিৰ্দ্দোষী আৰু শুদ্ধ হয় আৰু জগতত যি কুটিল আৰু বিপথগামী লোক আছে, তেখেত সকলৰ মাজত আপোনালোক দীপ্তি স্বৰূপ হওক৷</div>
<div class="v" id="v16"><span class="vn">16</span> জীৱনৰ বাক্য ধাৰণ কৰক, এয়ে খ্ৰীষ্টৰ আগমণৰ দিনত মোৰ বাবে শ্লাঘাৰ কাৰণ হ’ব; কিয়নো মই বৃথা দৌৰ মৰা নাই আৰু বৃথা পৰিশ্ৰমো কৰা নাই।</div>
<div class="v" id="v17"><span class="vn">17</span> <span class="br-p"><br><br></span>কিন্তু আপোনালোকৰ বিশ্বাসৰূপ যজ্ঞত আৰু সেৱাৰ কাৰ্যত, যদিওবা মই নৈবেদ্য স্বৰূপে ঢলা যাওঁ, তথাপি মই আনন্দ কৰোঁ; আৰু আপোনালোক সকলোৰে সৈতে আনন্দ কৰোঁ।</div>
<div class="v" id="v18"><span class="vn">18</span> এই বিষয়ে আপোনালোকেও আনন্দ কৰক আৰু মোৰে সৈতে আনন্দ কৰক৷</div>
<div class="v" id="v19"><span class="vn">19</span> <span class="br-p"><br><br></span>কিন্তু আপোনালোকৰ বিষয়ে জানিবলৈ পোৱাত মই যেন সন্তুষ্ট হ’ম, এই কাৰণে সোনকালে আপোনালোকৰ তালৈ তীমথিয়ক পঠাবৰ বাবে মই প্ৰভু যীচুত আশা কৰিছোঁ।</div>
<div class="v" id="v20"><span class="vn">20</span> কিয়নো আপোনালোকৰ বিষয়ে সঁচাকৈ চিন্তা কৰিবলৈ তীমথিয়ৰ মনৰ দৰে আন লোক মোৰ কোনো নাই।</div>
<div class="v" id="v21"><span class="vn">21</span> কাৰণ সকলোৱে যীচু খ্ৰীষ্টৰ বিষয়ে নহয়, নিজৰ বিষয়েহে চেষ্টা কৰে।</div>
<div class="v" id="v22"><span class="vn">22</span> <span class="br-p"><br><br></span>কিন্তু আপোনালোকে তীমথিয়ৰ পৰীক্ষাসিদ্ধ গুণৰ বিষয়ে জানে, কাৰণ তেওঁ পিতৃৰ লগত পুত্ৰ যেনে, তেনেকৈ মোৰ লগতো শুভবাৰ্তাৰ অৰ্থে সেৱাকৰ্ম কৰিলে৷</div>
<div class="v" id="v23"><span class="vn">23</span> এতেকে মোৰ কি ঘটিব, সেই বিষয়ে জনা মাত্ৰকে তেওঁক পঠিয়াবৰ বাবে মই আশা কৰিছোঁ৷</div>
<div class="v" id="v24"><span class="vn">24</span> কিন্তু মই নিজেও সোনকালে আপোনালোকৰ ওচৰলৈ যাম বুলি প্ৰভুত বিশ্বাস কৰিছোঁ।</div>
<div class="v" id="v25"><span class="vn">25</span> <span class="br-p"><br><br></span>মোৰ অভাবত সেৱা শুশ্ৰূষা কৰোঁতা আপোনালোকৰ পাঁচনি, অথচ মোৰ ভাই, সহকাৰী আৰু সহসেনা যি ইপাফ্ৰদীত, তেখেতক আপোনালোকৰ তালৈ পঠিয়াবলৈ মই প্ৰয়োজন দেখিলোঁ৷</div>
<div class="v" id="v26"><span class="vn">26</span> কিয়নো তেখেত নৰিয়াত পৰা বাৰ্তা আপোনালোকে শুনিলে, তেওঁ আপোনালোকৰ কাৰণে অতিশয় হাবিয়াহ কৰিছিল আৰু তেওঁ বৰ উদিগ্ন হৈছিল।</div>
<div class="v" id="v27"><span class="vn">27</span> তেখেত নৰিয়াত পৰি মৃতপ্ৰায় হৈছিল হয়, কিন্তু ঈশ্বৰে তেওঁলৈ দয়া কৰিলে৷ অকল তেওঁলৈ নহয়, কিন্তু মোৰ দুখৰ ওপৰি দুখ যেন নঘটে, এই কাৰণে, মোলৈকো দয়া কৰিলে।</div>
<div class="v" id="v28"><span class="vn">28</span> <span class="br-p"><br><br></span>এতেকে আপোনালোকে তেওঁক পুনৰাই দেখি যেন আনন্দিত হয় আৰু মোৰ শোকো যেন কম হয়, এই কাৰণে তেখেতক পঠিয়াবলৈ ইচ্ছা কৰিলোঁ৷</div>
<div class="v" id="v29"><span class="vn">29</span> সম্পূৰ্ণ আনন্দেৰে আপোনালোকে প্ৰভুত থাকি ইপাফ্ৰদীতক গ্ৰহণ কৰিব আৰু তেনেকুৱা মানুহক আদৰণীয় জ্ঞান কৰিব,</div>
<div class="v" id="v30"><span class="vn">30</span> কিয়নো মোৰ সেৱা শুশ্ৰূষাত আপোনালোকৰ যি যি ক্ৰুটি আছিল, তাক সম্পূৰ্ণ কৰিবলৈ, তেখেত প্ৰাণপণ কৰি খ্ৰীষ্টৰ কাৰ্যৰ কাৰণে মৃতপ্ৰায় হৈছিল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ১ কৰি ১০:২৪, ৩৩</div>
<div class="fn"><sup class="fnt"><a name="fn2" href="#fnm2">2</a></sup> মথি ১১:২৯; যো ১৩:১৫; ১ পি ২:২১</div>
<div class="fn"><sup class="fnt"><a name="fn3" href="#fnm3">3</a></sup> কল ১:১৫; ইব্ৰী ১:৩</div>
<div class="fn"><sup class="fnt"><a name="fn4" href="#fnm4">4</a></sup> মথি ২৬:৩৯; ইব্ৰী ৫:৮; ১২:২</div>
<div class="fn"><sup class="fnt"><a name="fn5" href="#fnm5">5</a></sup> ইব্ৰী ১:৪</div>
<div class="fn"><sup class="fnt"><a name="fn6" href="#fnm6">6</a></sup> প্ৰ ৫:১৩</div>
<div class="fn"><sup class="fnt"><a name="fn7" href="#fnm7">7</a></sup> যিচ ৪৫:২৩</div>
<div class="fn"><sup class="fnt"><a name="fn8" href="#fnm8">8</a></sup> ২ পি ১:৫-১১</div>
<div class="fn"><sup class="fnt"><a name="fn9" href="#fnm9">9</a></sup> মথি ৫:৪৫; ইফি ৫:১, ২; ১ যো ৩:১-৩</div>
</div>
<!-- PARSED ABOVE; EDITING MAY BREAK PARSER -->
</body></html>