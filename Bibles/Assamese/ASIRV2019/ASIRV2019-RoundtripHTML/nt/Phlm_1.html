<html><head>
<meta http-equiv="Content-Type" content="text/html;charset=utf-8" />
<title>ফিলীমন &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Phlm', 1);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>ফিলীমন</b></div><hr>
<h1>Phlm</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>১ অধ্যায়</h2><h2>ফিলীমনৰ দাস ওনীচিমক প্ৰেমেৰে গ্ৰহন কৰিবলৈ নিবেদন</h2><span class="vn">1</span> <span class="br-p"><br><br></span>আমাৰ প্ৰিয় ভাই আৰু সহকৰ্মী ফিলীমনৰ প্রতি, খ্ৰীষ্ট যীচুৰ বন্দীয়াৰ পৌল<sup class="fnm"><a name="fnm1" href="#fn1">1</a></sup> আৰু আমাৰ ভাই তীমথিয়<sup class="fnm"><a name="fnm2" href="#fn2">2</a></sup>;</div>
<div class="v" id="v2"><span class="vn">2</span> আৰু আমাৰ ভনী আপ্পিয়া, সহসেনা আর্খিপ্প আৰু তোমাৰ ঘৰত গোট খোৱা মণ্ডলীৰ প্রতি,</div>
<div class="v" id="v3"><span class="vn">3</span> আমাৰ পিতৃ ঈশ্বৰ আৰু প্ৰভু যীচু খ্ৰীষ্টৰ পৰা অনুগ্রহ আৰু শান্তি কামনা কৰিলোঁ।</div>
<div class="v" id="v4"><span class="vn">4</span> <span class="br-p"><br><br></span>মোৰ প্ৰাৰ্থনাত মই তোমাৰ নাম উল্লেখ কৰি, সদায় মোৰ ঈশ্বৰৰ ধন্যবাদ দিওঁ,</div>
<div class="v" id="v5"><span class="vn">5</span> প্রভু যীচুৰ প্রতি তোমাৰ বিশ্বাস আৰু ঈশ্বৰৰ সকলো পবিত্র লোকৰ প্রতি থকা তোমাৰ প্রেমৰ কথা শুনিবলৈ পালোঁ।</div>
<div class="v" id="v6"><span class="vn">6</span> তোমাৰ বিশ্বাসৰ সহভাগিতা যেন আমাৰ লগত থকা সকলো উত্তম বিষয়ৰ জ্ঞানত খ্ৰীষ্টৰ অৰ্থে কাৰ্যসাধক হয়, এনে প্ৰাৰ্থনা কৰোঁ।</div>
<div class="v" id="v7"><span class="vn">7</span> হে ভাই, তোমাৰ প্রেমত মই অতি আনন্দ আৰু সান্ত্বনা পালোঁ, কিয়নো তোমাৰ দ্বাৰা ঈশ্বৰৰ পবিত্র লোক সকলৰ হৃদয় পুনৰাই সজীৱ কৰা হ’ল।</div>
<div class="v" id="v8"><span class="vn">8</span> <span class="br-p"><br><br></span>গতিকে যি উচিত সেইটো কৰিবৰ বাবে তোমাক আজ্ঞা দিবলৈ যীচু খ্রীষ্টত মোৰ সাহস আছে,</div>
<div class="v" id="v9"><span class="vn">9</span> তথাপি মই তোমাক, তোমাৰ প্ৰেমৰ কাৰণে ইয়াৰ পৰিৱর্তে অনুৰোধ কৰোঁ। মই পৌল, বৃদ্ধ হৈছোঁ আৰু এতিয়া খ্রীষ্ট যীচুৰ কাৰণে মই বন্দী।</div>
<div class="v" id="v10"><span class="vn">10</span> <span class="br-p"><br><br></span>মোৰ বন্দী অৱস্থাত জন্মা<sup class="fnm"><a name="fnm3" href="#fn3">3</a></sup> পুত্র ওনীচিমৰ প্রসংগত মই তোমাক অনুৰোধ কৰোঁ;</div>
<div class="v" id="v11"><span class="vn">11</span> তেওঁ আগেয়ে তোমাৰ অনুপকাৰী আছিল কিন্তু এতিয়া তোমাৰ আৰু মোৰ বাবেও উপকাৰী হ’ল।</div>
<div class="v" id="v12"><span class="vn">12</span> যি জন মোৰ প্ৰাণৰ প্ৰিয়, তেওঁকেই মই তোমাৰ ওচৰলৈ উভতাই পঠালোঁ।</div>
<div class="v" id="v13"><span class="vn">13</span> শুভবাৰ্তাৰ কাৰণে হোৱা মোৰ বন্ধনত, তোমাৰ সলনি তেওঁ যেন মোৰ পৰিচৰ্যা কৰে, এই কাৰণে মই তেওঁক লগত ৰাখিব খুজিছিলোঁ৷</div>
<div class="v" id="v14"><span class="vn">14</span> <span class="br-p"><br><br></span>কিন্তু তোমাৰ অনুমতি অবিহনে মই একো কৰিবলৈ আৱশ্যক নেদেখিলোঁ, সেয়েহে তোমাৰ সৎ গুণ উপায়ন্তৰ হৈ কৰা নহওক, কিন্তু স্ব-ইচ্ছাৰে হওক।</div>
<div class="v" id="v15"><span class="vn">15</span> সম্ভৱত: তেওঁক চিৰকাল পাবৰ বাবে, তোমাৰ পৰা কিছু সময়ৰ কাৰণে পৃথক কৰা হৈছিল।</div>
<div class="v" id="v16"><span class="vn">16</span> এজন দাসৰ দৰে নহয় কিন্তু দাসতকৈ শ্রেষ্ঠ, বিশেষকৈ মোৰ বাবে এজন প্রিয় ভাইৰ দৰে; মাংস<sup class="fnm"><a name="fnm4" href="#fn4">4</a></sup> আৰু প্রভু উভয়তে তোমালৈ অধিক প্রিয়।</div>
<div class="v" id="v17"><span class="vn">17</span> <span class="br-p"><br><br></span>যদি তুমি মোক সহভাগী<sup class="fnm"><a name="fnm5" href="#fn5">5</a></sup> বুলি গণ্য কৰা তেনেহলে মোৰ তুল্য বুলি তেওঁক গ্ৰহণ কৰিবা।</div>
<div class="v" id="v18"><span class="vn">18</span> আৰু তেওঁ যদি তোমাক কিবা অন্যায় কৰিলে বা ধৰুৱা হৈছে, তেনেহলে তাক মোৰ বুলিয়েই গণনা কৰিবা।</div>
<div class="v" id="v19"><span class="vn">19</span> মই পৌল, নিজ মনৰ সৈতে নিজ হাতে লিখিলোঁ, মই পৰিশোধ কৰিম। তোমাৰ জীৱনৰ কাৰণে তুমি যে মোৰ ওচৰত ঋণী, সেই বিষয়ে মই নকওঁ।</div>
<div class="v" id="v20"><span class="vn">20</span> হয় ভাই, প্রভুত মোক আনন্দিত হবলৈ দিয়া আৰু খ্রীষ্টত মোৰ প্ৰাণ পুনৰ সতেজ কৰা।</div>
<div class="v" id="v21"><span class="vn">21</span> <span class="br-p"><br><br></span>তোমাৰ আনুগত্যতাত আত্মবিশ্বাস<sup class="fnm"><a name="fnm6" href="#fn6">6</a></sup> আছে, সেয়েহে মই তোমালৈ লিখিলোঁ<sup class="fnm"><a name="fnm7" href="#fn7">7</a></sup>, তুমি মই কোৱাতকৈও অধিক কৰিবা বুলি জানিছোঁ।</div>
<div class="v" id="v22"><span class="vn">22</span> কিন্তু সেই একে সময়তে, মোলৈ এটা থকা ঠাই যুগুত কৰি ৰাখিবা<sup class="fnm"><a name="fnm8" href="#fn8">8</a></sup>; মই আশা কৰোঁ তোমালোকৰ প্ৰাৰ্থনাৰ দ্বাৰাই মই তোমালোকৰ ওচৰলৈ আহিবলৈ অনুমতি পালোঁ<sup class="fnm"><a name="fnm9" href="#fn9">9</a></sup>।</div>
<div class="v" id="v23"><span class="vn">23</span> <span class="br-p"><br><br></span>খ্ৰীষ্ট যীচুৰ সম্বন্ধে মোৰ লগৰ বন্দীয়াৰ ইপাফ্ৰাই<sup class="fnm"><a name="fnm10" href="#fn10">10</a></sup> তোমাক মঙ্গলবাদ কৰিছে;</div>
<div class="v" id="v24"><span class="vn">24</span> আৰু মাৰ্ক, আৰিষ্টাৰ্খ, দীমা আৰু লূক, মোৰ এই সহকাৰী সকলেও মঙ্গলবাদ কৰিছে।</div>
<div class="v" id="v25"><span class="vn">25</span> <span class="br-p"><br><br></span>আমাৰ<sup class="fnm"><a name="fnm11" href="#fn11">11</a></sup> প্ৰভু যীচু খ্ৰীষ্টৰ অনুগ্ৰহ তোমালোকৰ আত্মাৰ লগত থাকক। আমেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ইফি. ৩:১, ২</div>
<div class="fn"><sup class="fnt"><a name="fn2" href="#fnm2">2</a></sup> ১থিচ. ৩:২</div>
<div class="fn"><sup class="fnt"><a name="fn3" href="#fnm3">3</a></sup> ১ কৰি ৪:১৫</div>
<div class="fn"><sup class="fnt"><a name="fn4" href="#fnm4">4</a></sup> অৰ্থাৎ সাধাৰণ মানুহৰ দৰে</div>
<div class="fn"><sup class="fnt"><a name="fn5" href="#fnm5">5</a></sup> ২কৰি ৮:২৩</div>
<div class="fn"><sup class="fnt"><a name="fn6" href="#fnm6">6</a></sup> ২কৰি ২:৩</div>
<div class="fn"><sup class="fnt"><a name="fn7" href="#fnm7">7</a></sup> প্ৰায় ৬০ খ্ৰী. পাছত লিখা</div>
<div class="fn"><sup class="fnt"><a name="fn8" href="#fnm8">8</a></sup> ফিলি. ১:২৫, ২৬</div>
<div class="fn"><sup class="fnt"><a name="fn9" href="#fnm9">9</a></sup> ফিলি. ২:২৪</div>
<div class="fn"><sup class="fnt"><a name="fn10" href="#fnm10">10</a></sup> কল. ১:৭</div>
<div class="fn"><sup class="fnt"><a name="fn11" href="#fnm11">11</a></sup> গালা. ৬:১৮</div>
</div>
<!-- PARSED ABOVE; EDITING MAY BREAK PARSER -->
</body></html>