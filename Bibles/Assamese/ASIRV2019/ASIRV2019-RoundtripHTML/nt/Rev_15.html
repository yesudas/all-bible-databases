<html><head>
<meta http-equiv="Content-Type" content="text/html;charset=utf-8" />
<title>Rev 15 &ndash; প্ৰকাশিত বাক্য &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 15);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>প্ৰকাশিত বাক্য</b> &ndash; <a href="Rev_1.html">1</a> ... <a href="Rev_13.html">13</a> <a href="Rev_14.html">14</a> <b>15</b> <a href="Rev_16.html">16</a> <a href="Rev_17.html">17</a> ... <a href="Rev_22.html">22</a> </div><hr>
<h1>Rev 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>১৫ অধ্যায়</h2><h2>সাতোটা শেষ উৎপাতকাৰী নতুন দৰ্শন</h2><span class="vn">1</span> <span class="br-p"><br><br></span>তেতিয়া মই স্বৰ্গত আন এটা মহা-আচৰিত চিন অৰ্থাৎ সাতোটা উৎপাতৰ ওপৰত ক্ষমতা পোৱা সাত জন দূত দেখিলোঁ; সেইবোৰেই শেষ উৎপাত; কিয়নো সেইবোৰত ঈশ্বৰৰ ক্ৰোধ সমাপ্ত হয়।</div>
<div class="v" id="v2"><span class="vn">2</span> <span class="br-p"><br><br></span>পাছত জুইৰে মিহলি হোৱা এখন দৰ্পণ যেন সমুদ্ৰ দেখিলোঁ; আৰু যি সকল সেই পশু আৰু তাৰ প্ৰতিমূৰ্তি আৰু তাৰ নামৰ নম্বৰৰ ওপৰত জয়যুক্ত হ’ল, তেওঁলোকক ঈশ্বৰৰ বীণা লৈ সেই দৰ্পণৰ নিচিনা সমুদ্ৰৰ পাৰত থিয় হৈ থকা দেখিলোঁ;</div>
<div class="v" id="v3"><span class="vn">3</span> <span class="br-p"><br><br></span>সেই লোক সকলে ঈশ্বৰৰ দাস, মোচিৰ গীত<sup class="fnm"><a name="fnm1" href="#fn1">1</a></sup> আৰু সেই মেৰ-পোৱালিৰ গীত গান কৰি ক’লে, <span class="br-p"><br><br></span><span class="br-ind"><br><span class="indent">&nbsp;</span></span>“আপোনাৰ কৰ্ম মহৎ আৰু আচৰিত,<br> <span class="br-ind"><br><span class="indent">&nbsp;</span></span>সকলোৰে ওপৰত শাসন কৰা, হে প্ৰভু পৰমেশ্বৰ৷<br> <span class="br-ind"><br><span class="indent">&nbsp;</span></span>হে চিৰস্থায়ী ৰজা, আপোনাৰ পথ ন্যায় আৰু সত্য৷<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আপোনাক কোনে ভয় নকৰিব, হে প্ৰভু<br> <span class="br-ind"><br><span class="indent">&nbsp;</span></span>আৰু কোনে আপোনাৰ নাম প্ৰশংসা নকৰিব?<br> <span class="br-ind"><br><span class="indent">&nbsp;</span></span>কিয়নো কেৱল আপুনি পবিত্ৰ;<br> <span class="br-ind"><br><span class="indent">&nbsp;</span></span>সকলো জাতিয়ে আপোনাৰ আগত আহি<br> <span class="br-ind"><br><span class="indent">&nbsp;</span></span>আপোনাক আৰাধনা কৰিব৷<br> <span class="br-ind"><br><span class="indent">&nbsp;</span></span>কিয়নো আপোনাৰ ন্যায় বিধান প্ৰকাশিত কৰা হ’ল৷”<br></div>
<div class="v" id="v5"><span class="vn">5</span> <span class="br-p"><br><br></span>তাৰ পাছত মই দেখিলোঁ, সেই অতি পবিত্ৰ ঠাইত থকা সাক্ষ্য-তম্বুৰ মন্দিৰ স্বৰ্গত মেলা হ’ল;</div>
<div class="v" id="v6"><span class="vn">6</span> সেই অতি পবিত্ৰ ঠাইৰ পৰা সেই সাতোটা উৎপাতৰ ওপৰত ক্ষমতা পোৱা সাত জন দূত ওলাল; তেওঁলোক শুদ্ধ আৰু উজ্জল মণিৰে বিভূষিত আৰু সোণৰ টঙালিৰে তেওঁলোকৰ বুকু বন্ধা আছিল।</div>
<div class="v" id="v7"><span class="vn">7</span> <span class="br-p"><br><br></span>পাছত সেই চাৰি জীৱিত প্ৰাণীৰ এটাই সেই সাত জন দূতক চিৰকাল জীয়াই থকা ঈশ্বৰৰ ক্ৰোধেৰে পুৰ হোৱা সাতোটা সোণৰ বাটি দিলে।</div>
<div class="v" id="v8"><span class="vn">8</span> ঈশ্বৰৰ প্ৰতাপ আৰু পৰাক্ৰমৰ পৰা উৎপন্ন হোৱা ধোৱাঁৰে মন্দিৰ পৰিপূৰ্ণ হ’ল;<sup class="fnm"><a name="fnm2" href="#fn2">2</a></sup> আৰু সেই সাত জন দূতৰ সাতোটা উৎপাত সমাপ্ত নোহোৱালৈকে কোনেও সেই মন্দিৰত সোমাব নোৱাৰিলে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> যা ১৫ আধ্যা৷</div>
<div class="fn"><sup class="fnt"><a name="fn2" href="#fnm2">2</a></sup> যা ৪০:৩৪৷</div>
</div>
<!-- PARSED ABOVE; EDITING MAY BREAK PARSER -->
</body></html>