<html><head>
<meta http-equiv="Content-Type" content="text/html;charset=utf-8" />
<title>Rev 18 &ndash; প্ৰকাশিত বাক্য &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 18);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>প্ৰকাশিত বাক্য</b> &ndash; <a href="Rev_1.html">1</a> ... <a href="Rev_16.html">16</a> <a href="Rev_17.html">17</a> <b>18</b> <a href="Rev_19.html">19</a> <a href="Rev_20.html">20</a> ... <a href="Rev_22.html">22</a> </div><hr>
<h1>Rev 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>১৮ অধ্যায়</h2><h2>বাবিল মহা-বেশ্যাৰ বিনাশ</h2><span class="vn">1</span> <span class="br-p"><br><br></span>এইবোৰ ঘটনা ঘটাৰ পাছত মই আন এজন দূতক স্বৰ্গৰ পৰা নমা দেখিলোঁ; তেওঁ অধিক অধিকাৰ পোৱা আৰু তেওঁৰ প্ৰতাপত পৃথিৱী খন দীপ্তিময় হ’ল।</div>
<div class="v" id="v2"><span class="vn">2</span> তেওঁ বলৱান মাতেৰে ৰিঙিয়াই ক’লে, <span class="br-p"><br><br></span><span class="br-ind"><br><span class="indent">&nbsp;</span></span>“পৰিল, পৰিল<sup class="fnm"><a name="fnm1" href="#fn1">1</a></sup> সেই বাবিল মহা-নগৰ!<br> <span class="br-ind"><br><span class="indent">&nbsp;</span></span>তাই ভূতবোৰৰ বাসস্থান হৈ পৰিছে<br> <span class="br-ind"><br><span class="indent">&nbsp;</span></span>সকলো অশুচি আত্মাৰ কয়দখানা<br> <span class="br-ind"><br><span class="indent">&nbsp;</span></span>আৰু আটাই অশুচি আৰু ঘিণলগীয়া চৰাই বাস কৰা ঠাই<sup class="fnm"><a name="fnm2" href="#fn2">2</a></sup> হ’ল।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কিয়নো সকলো জাতি তাইৰ<br> <span class="br-ind"><br><span class="indent">&nbsp;</span></span>ব্যভিচাৰৰ ক্ৰোধৰূপ দ্ৰাক্ষাৰসৰ দ্বাৰাই পতিত হ’ল৷<br> <span class="br-ind"><br><span class="indent">&nbsp;</span></span>আৰু পৃথিৱীৰ ৰজা সকলে তাইৰে সৈতে ব্যভিচাৰ কৰিলে,<br> <span class="br-ind"><br><span class="indent">&nbsp;</span></span>তাইৰ বিলাসিতা শক্তিৰ প্ৰভাৱত পৃথিৱীৰ সদাগৰ সকল ধনৱন্ত হ’ল।”<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>পাছত আন এক আকাশ বাণীত এনেদৰে কোৱা শুনিলোঁ,<br> <span class="br-ind"><br><span class="indent">&nbsp;</span></span>“হে মোৰ লোক সকল, তোমালোকে যেন তাইৰ পৰা ওলাই আহা<sup class="fnm"><a name="fnm3" href="#fn3">3</a></sup><br> <span class="br-ind"><br><span class="indent">&nbsp;</span></span>যাতে তোমালোকে তাইৰ পাপৰ অংশীদাৰ নোহোৱা<br> <span class="br-ind"><br><span class="indent">&nbsp;</span></span>আৰু তাইৰ উৎপাতৰ ভাগ নোপোৱা৷<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিয়নো তাইৰ পাপ স্বৰ্গলৈ বৃদ্ধি পালে,<br> <span class="br-ind"><br><span class="indent">&nbsp;</span></span>আৰু তাইৰ অপৰাধ ঈশ্বৰে সোঁৱৰণ কৰিলে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাই যি দৰে দিলে, তোমালোকেও তাইক সেইদৰে প্ৰতিফল দিয়া,<br> <span class="br-ind"><br><span class="indent">&nbsp;</span></span>আৰু তাইৰ কৰ্ম অনুসাৰে দুগুণত দুগুণ প্ৰতিফল দিয়া;<br> <span class="br-ind"><br><span class="indent">&nbsp;</span></span>যি পান-পাত্ৰত পেয় যুগুত কৰিলে, সেই পান-পাত্ৰত তোমালোকেও তাইলৈ দুগুণ পেয় যুগুত কৰা।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাই যিমান গৌৰৱ আৰু বিলাসিতা কৰিছিল<br> <span class="br-ind"><br><span class="indent">&nbsp;</span></span>তাইক সিমান যাতনা আৰু শোক দিয়া৷<br> <span class="br-ind"><br><span class="indent">&nbsp;</span></span>কিয়নো তাই মনতে কয়,<br> <span class="br-ind"><br><span class="indent">&nbsp;</span></span>‘মই ৰাণী হৈ বহি আছোঁ;<br> <span class="br-ind"><br><span class="indent">&nbsp;</span></span>মই বিধৱা নহওঁ<br> <span class="br-ind"><br><span class="indent">&nbsp;</span></span>আৰু মই শোকৰ দিন কেতিয়াও নেদেখিম।’<sup class="fnm"><a name="fnm4" href="#fn4">4</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সেই বাবে তাইৰ সকলো উৎপাত:<br> <span class="br-ind"><br><span class="indent">&nbsp;</span></span>মৃত্যু শোক আৰু আকাল;<br> <span class="br-ind"><br><span class="indent">&nbsp;</span></span>একেদিনাই উপস্থিত হ’ব৷<br> <span class="br-ind"><br><span class="indent">&nbsp;</span></span>তাইক জুইত পুৰি পেলোৱা যাব,<br> <span class="br-ind"><br><span class="indent">&nbsp;</span></span>কিয়নো তাইৰ বিচাৰকৰ্তা প্ৰভু পৰমেশ্বৰ বলৱান।<br></div>
<div class="v" id="v9"><span class="vn">9</span> <span class="br-p"><br><br></span>পৃথিৱীৰ যি ৰজা সকলে তাইৰে সৈতে ব্যভিচাৰ আৰু বিলাসিতা কৰিছিল, তেওঁলোকে তাইক পোৰাৰ ধুঁৱা যেতিয়া দেখিব, তেতিয়া তাইৰ কাৰণে ক্ৰন্দন কৰি হিয়া ভুকুৱাব৷<sup class="fnm"><a name="fnm5" href="#fn5">5</a></sup></div>
<div class="v" id="v10"><span class="vn">10</span> তাইৰ যাতনাৰ ভয়ত দুৰৈত থিয় হৈ এইদৰে ক’ব, <span class="br-p"><br><br></span><span class="br-ind"><br><span class="indent">&nbsp;</span></span>“হায় হায়, বাবিল মহা-নগৰ, তুমি সন্তাপৰ পাত্ৰ,<br> <span class="br-ind"><br><span class="indent">&nbsp;</span></span>পৰাক্ৰমী বাবিল নগৰ!<br> <span class="br-ind"><br><span class="indent">&nbsp;</span></span>কিয়নো এঘণ্টাৰ ভিতৰতে তোমাৰ দণ্ডাজ্ঞা হ’ল।”<br></div>
<div class="v" id="v11"><span class="vn">11</span> <span class="br-p"><br><br></span>পৃথিৱীৰ সদাগৰ সকলে তাইৰ কাৰণে ক্ৰন্দন আৰু শোক কৰিছে,</div>
<div class="v" id="v12"><span class="vn">12</span> কিয়নো তেওঁলোকৰ বাণিজ্য-দ্ৰব্য, অৰ্থাৎ সোণ, ৰূপ, বহুমুলীয়া মণি, মুকুতা, শণ সুতাৰ মিহি কাপোৰ, বেঙেনা বৰণীয়া কাপোৰ, পাট কাপোৰ, উজ্বল ৰঙা বৰণীয়া কাপোৰ, চন্দন আদি কাঠ, হাতী-দাঁতৰ আটাই পাত্ৰ আৰু বহুমুল্য কাঠৰ, পিতলৰ, লোহাৰ আৰু মৰ্ম্মৰ শিলৰ সকলো পাত্ৰ,</div>
<div class="v" id="v13"><span class="vn">13</span> ডালচেনি, মচলা, ধূপ, সুগন্ধি তেল, ধুনা-এঁঠা, দ্ৰাক্ষাৰস, তেল, মিহি আটাগুড়ি, ঘেঁহু ধান, মেৰ, ঘোঁৰা আৰু ৰথ, বন্দী মানুহ আৰু মানুহৰ প্ৰাণ, এতিয়া কোনেও নিকিনে৷</div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>তোমাৰ প্ৰাণৰ অভিলাষিত ফলবোৰ তোমাৰ পৰা গুচি গ’ল৷<br> <span class="br-ind"><br><span class="indent">&nbsp;</span></span>সকলো শোভা আৰু দীপ্তি তোমাৰ পৰা নোহোৱা হৈ গ’ল;<br> <span class="br-ind"><br><span class="indent">&nbsp;</span></span>সেইবোৰ কেতিয়াও পুনৰ নাপাবা।<br></div>
<div class="v" id="v15"><span class="vn">15</span> <span class="br-p"><br><br></span>এই সকলো বস্তুৰে যি সদাগৰ সকল তাইৰ পৰা ধনৱন্ত হৈ গ’ল, তেওঁলোকে তাইৰ যাতনা দেখি ভয়তে দুৰৈত থিয় হৈ, ক্ৰন্দন আৰু শোক কৰিব৷</div>
<div class="v" id="v16"><span class="vn">16</span> তেওঁলোকে কব, <span class="br-p"><br><br></span><span class="br-ind"><br><span class="indent">&nbsp;</span></span>“হায় হায়, সেই মহা-নগৰ সন্তাপৰ পাত্ৰ<br> <span class="br-ind"><br><span class="indent">&nbsp;</span></span>যি শণ সুতাৰ মিহি কাপোৰ পিন্ধা,<br> <span class="br-ind"><br><span class="indent">&nbsp;</span></span>বেঙেনা বৰণীয়া আৰু উজ্বল ৰঙা বৰণীয়া কাপোৰ পিন্ধা<br> <span class="br-ind"><br><span class="indent">&nbsp;</span></span>আৰু সোণ, বহুমুলীয়া মণি আৰু মুকুতাৰে অলঙ্কৃত হোৱা!”<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>এঘণ্টাৰ ভিতৰতে এই সকলো ধন-সম্পত্তি ধ্বংস হ’ল।<br> <span class="br-p"><br><br></span>জাহাজৰ চাৰেং সকল, জাহাজেৰে ঠায়ে ঠায়ে অহা-যোৱা কৰা লোক সকল আৰু নাৱিক সকলকে আদি কৰি যিমান সমুদ্ৰ-ব্যৱসায়ী লোক আছে, সেই সকলোৱে দুৰৈত থিয় দি থাকিল৷</div>
<div class="v" id="v18"><span class="vn">18</span> <span class="br-p"><br><br></span>তাইক পোৰাৰ ধুঁৱা দেখি তেওঁলোকে ৰিঙিয়াই ক’লে, “এই মহা-নগৰ তুল্য কোন নগৰ আছে?”</div>
<div class="v" id="v19"><span class="vn">19</span> আৰু তেওঁলোকে নিজৰ মুৰত ধুলি পেলাই ক্ৰন্দন আৰু শোক কৰি ৰিঙিয়াই ক’লে, <span class="br-p"><br><br></span><span class="br-ind"><br><span class="indent">&nbsp;</span></span>“হায় হায়, সেই মহা-নগৰ সন্তাপৰ পাত্ৰ<br> <span class="br-ind"><br><span class="indent">&nbsp;</span></span>যত সকলো জাহাজৰ গৰাকী সকল<br> <span class="br-ind"><br><span class="indent">&nbsp;</span></span>সাগৰত থাকি যি নগৰ ধনৰ বাহুল্যতাৰ দ্বাৰাই ধনৱন্ত হৈ গ’ল,<br> <span class="br-ind"><br><span class="indent">&nbsp;</span></span>এঘণ্টাৰ ভিতৰতে তাইৰ ধ্বংস হ’ল।”<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>“<sup class="fnm"><a name="fnm6" href="#fn6">6</a></sup>হে স্বৰ্গ,<br> <span class="br-ind"><br><span class="indent">&nbsp;</span></span>পবিত্ৰ লোক, পাঁচনি আৰু ভাববাদী সকল, তোমালোকে তাইৰ বিষয়ে আনন্দ কৰা,<br> <span class="br-ind"><br><span class="indent">&nbsp;</span></span>কিয়নো ঈশ্বৰে তোমালোকৰ সোধ-বিচাৰ তাইৰ ওপৰত কৰিলে!”<br></div>
<div class="v" id="v21"><span class="vn">21</span> <span class="br-p"><br><br></span>পাছত এজন বলৱান দূতে এখন জাঁতৰ নিচিনা এচটা ডাঙৰ শিল তুলি লৈ সাগৰত দলিয়াই ক’লে, <span class="br-p"><br><br></span><span class="br-ind"><br><span class="indent">&nbsp;</span></span>“এইদৰে বাবিল মহা-নগৰক বলেৰে পেলোৱা হ’ব,<br> <span class="br-ind"><br><span class="indent">&nbsp;</span></span>আৰু কেতিয়াও দেখা নাযাব।<sup class="fnm"><a name="fnm7" href="#fn7">7</a></sup><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>বীণা বজোৱা, গায়ন-বায়ন,<br> <span class="br-ind"><br><span class="indent">&nbsp;</span></span>বাঁহীবাদক আৰু কালি বজোৱা সকলৰ মাত<br> <span class="br-ind"><br><span class="indent">&nbsp;</span></span>তোমাৰ মাজত আৰু কেতিয়াও শুনা নাযাব৷<br> <span class="br-ind"><br><span class="indent">&nbsp;</span></span>আৰু কোনো প্ৰকাৰ শিল্পকাৰী লোক<br> <span class="br-ind"><br><span class="indent">&nbsp;</span></span>তোমাৰ মাজত কেতিয়াও পোৱা নাযাব৷<br> <span class="br-ind"><br><span class="indent">&nbsp;</span></span>জাঁত-ঘৰৰ মাত<br> <span class="br-ind"><br><span class="indent">&nbsp;</span></span>তোমাৰ মাজত কেতিয়াও শুনা নাযাব;<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>চাকিৰ পোহৰ<br> <span class="br-ind"><br><span class="indent">&nbsp;</span></span>তোমাৰ মাজত কেতিয়াও দেখা নাযাব৷<br> <span class="br-ind"><br><span class="indent">&nbsp;</span></span>দৰা আৰু কন্যাৰ মাত<br> <span class="br-ind"><br><span class="indent">&nbsp;</span></span>তোমাৰ মাজত কেতিয়াও শুনা নাযাব,<br> <span class="br-ind"><br><span class="indent">&nbsp;</span></span>কিয়নো তোমাৰ সদাগৰ সকল পৃথিৱীৰ ৰাজকুমাৰ আছিল,<br> <span class="br-ind"><br><span class="indent">&nbsp;</span></span>আৰু তোমাৰ মায়াকৰ্ম্মৰ দ্বাৰাই সকলো জাতিবোৰ ভ্ৰান্ত হ’ল।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ভাববাদী আৰু পবিত্ৰ লোক সকলকে আদি কৰি যিমান লোকক পৃথিৱীত বধ কৰা হ’ল, সেই সকলোৰে তেজ এই নগৰৰ ভিতৰত পোৱা গ’ল।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> প্ৰ ১৪:৮৷</div>
<div class="fn"><sup class="fnt"><a name="fn2" href="#fnm2">2</a></sup> যিৰি ৫০:৩৯৷</div>
<div class="fn"><sup class="fnt"><a name="fn3" href="#fnm3">3</a></sup> যিচ ৫২:১১৷</div>
<div class="fn"><sup class="fnt"><a name="fn4" href="#fnm4">4</a></sup> যিচ ৪৭:৭-১১৷</div>
<div class="fn"><sup class="fnt"><a name="fn5" href="#fnm5">5</a></sup> যিহি ২৬:১৬, ১৭৷</div>
<div class="fn"><sup class="fnt"><a name="fn6" href="#fnm6">6</a></sup> প্ৰ ১৯:১-৪; যিৰি ৫১:৪৮৷</div>
<div class="fn"><sup class="fnt"><a name="fn7" href="#fnm7">7</a></sup> যিৰি ৫১:৬৩, ৬৪৷</div>
</div>
<!-- PARSED ABOVE; EDITING MAY BREAK PARSER -->
</body></html>