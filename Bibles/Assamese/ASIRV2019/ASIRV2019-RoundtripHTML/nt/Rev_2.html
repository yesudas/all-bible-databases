<html><head>
<meta http-equiv="Content-Type" content="text/html;charset=utf-8" />
<title>Rev 2 &ndash; প্ৰকাশিত বাক্য &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 2);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>প্ৰকাশিত বাক্য</b> &ndash; <a href="Rev_1.html">1</a> <b>2</b> <a href="Rev_3.html">3</a> <a href="Rev_4.html">4</a> ... <a href="Rev_22.html">22</a> </div><hr>
<h1>Rev 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>২ অধ্যায়</h2><h2>এচিয়াত থকা সাত মণ্ডলীৰ প্ৰতি স্বৰ্গনিবাসী যীচুৰ আদেশ</h2><span class="vn">1</span> <span class="br-p"><br><br></span><span class="fmt-words-of-jesus">ইফিচত থকা মণ্ডলীৰ দূতলৈ তুমি এই কথা লিখাঃ</span> <span class="br-p"><br><br></span><span class="fmt-words-of-jesus">“এই সকলো কথা সেই জনৰ, যি জনে নিজৰ সোঁ হাতত সাতোটা তৰা ধাৰণ কৰে; আৰু যি জনে সাতোটা সোণৰ দীপাধাৰৰ মাজত অহা-যোৱা কৰে, তেওঁ এই কথা কয়,</span></div>
<div class="v" id="v2"><span class="vn">2</span> <span class="fmt-words-of-jesus">তোমাৰ কৰ্ম, পৰিশ্ৰম আৰু ধৈৰ্য মই জানো, যে, তুমি দুষ্ট সকলক সহিব নোৱাৰা; যি সকলে নিজকে পাঁচনি বোলে, কিন্তু পাঁচনি নহয়, তেওঁলোকক পৰীক্ষা কৰি অসত্য পালা৷</span></div>
<div class="v" id="v3"><span class="vn">3</span> <span class="br-p"><br><br></span><span class="fmt-words-of-jesus">তোমাৰ ধৈর্যশীলতাৰ স্থায়িত্ব মই জানো, তুমি মোৰ নামৰ কাৰণে গৈ আছা আৰু ক্লান্ত হোৱা নাই।</span></div>
<div class="v" id="v4"><span class="vn">4</span> <span class="fmt-words-of-jesus">কিন্তু তোমাৰ বিৰুদ্ধে মোৰ কথা আছে, তুমি তোমাৰ প্ৰথম প্ৰেম এৰিলা।</span></div>
<div class="v" id="v5"><span class="vn">5</span> <span class="fmt-words-of-jesus">এতেকে তুমি ক’ৰ পৰা পৰিলা, তাক সোঁৱৰণ কৰা। মন-পালটন কৰা আৰু প্রথমে কৰা কার্যকে তুমি কৰা। যদি মন-পালটন নকৰা, তেনেহলে মই তোমাৰ ওচৰলৈ আহিম আৰু তোমাৰ দীপাধাৰা নিজ ঠাইৰ পৰা স্থানচ্যুত কৰিম।</span></div>
<div class="v" id="v6"><span class="vn">6</span> <span class="br-p"><br><br></span><span class="fmt-words-of-jesus">কিন্তু এটা গুণ তোমাৰ আছে নীকলাইতীয়া সকলে যি কর্ম কৰে, সেইবোৰক তুমি ঘৃণা কৰা; ময়ো সেইবোৰ ঘৃণা কৰোঁ।</span></div>
<div class="v" id="v7"><span class="vn">7</span> <span class="fmt-words-of-jesus">যদি তোমাৰ কাণ আছে, তেনেহলে মণ্ডলীবোৰলৈ আত্মা কি কৈছে সেয়া শুনা। যি জনে জয় কৰে, তেওঁক মই ঈশ্বৰৰ পৰমদেশত থকা জীৱন-বৃক্ষৰ ফল ভোজন কৰিবলৈ দিম।”</span><sup class="fnm"><a name="fnm1" href="#fn1">1</a></sup></div>
<div class="v" id="v8"><span class="vn">8</span> <span class="br-p"><br><br></span><span class="fmt-words-of-jesus">আৰু স্মুৰ্ণাত থকা মণ্ডলীৰ দূতলৈ এই কথা লিখাঃ</span> <span class="br-p"><br><br></span><span class="fmt-words-of-jesus">যি জন প্রথম আৰু শেষ; যি জন মৰিল আৰু পুনৰুত্থিত হ’ল, তেৱেঁ এইবোৰ কথা কলে,</span></div>
<div class="v" id="v9"><span class="vn">9</span> <span class="fmt-words-of-jesus">“মই জানো তোমাৰ ক্লেশভোগ আৰু দৰিদ্রতা (কিন্তু তুমি ধনী) আৰু এই নিন্দা, যিবোৰে কয়, তেওঁলোক ইহুদী (কিন্তু নহয়, তেওঁলোক চয়তানৰ স্থান)।</span></div>
<div class="v" id="v10"><span class="vn">10</span> <span class="br-p"><br><br></span><span class="fmt-words-of-jesus">তোমাৰ আসন্ন দুখভোগলৈ ভয় নকৰিবা।</span><sup class="fnm"><a name="fnm2" href="#fn2">2</a></sup> <span class="fmt-words-of-jesus">চোৱা! তোমালোকৰ পৰীক্ষাৰ অৰ্থে, চয়তানে তোমালোকৰ কোনো কোনোক বন্দীশালত পেলাবলৈ উদ্যত আছে, তাতে দহ দিনলৈ তোমালোকৰ ক্লেশ হ’ব৷ তুমি মৃত্যু পৰ্য্যন্ত বিশ্বাসী হৈ থাকা; তাতে মই জীৱনৰূপ কিৰীটি তোমাক দিম।</span><sup class="fnm"><a name="fnm3" href="#fn3">3</a></sup></div>
<div class="v" id="v11"><span class="vn">11</span> <span class="fmt-words-of-jesus">যদি তোমাৰ কাণ আছে, মণ্ডলীবোৰলৈ আত্মাই কি কৈছে শুনা। যি জনে জয় কৰে, তেওঁৰ দ্বিতীয় মৃত্যুৰ দ্বাৰা হানি নহব”।</span><sup class="fnm"><a name="fnm4" href="#fn4">4</a></sup></div>
<div class="v" id="v12"><span class="vn">12</span> <span class="br-p"><br><br></span><span class="fmt-words-of-jesus">পৰ্গামত থকা মণ্ডলীৰ দূতলৈ এই কথা লিখাঃ</span> <span class="br-p"><br><br></span><span class="fmt-words-of-jesus">“যি জনৰ দুধৰীয়া চোকা তৰোৱাল আছে, তেওঁ এই কথা কয়,</span></div>
<div class="v" id="v13"><span class="vn">13</span> <span class="fmt-words-of-jesus">মই জানো তুমি ক’ত নিবাস কৰিছা; য’ত চয়তানৰ সিংহাসন আছে, তুমি তাতে নিবাস কৰিছা৷ তথাপি তুমি মোৰ নাম নিবিড় ভাবে ধাৰণ কৰিলা আৰু তোমাৰ বিশ্বাসত মোক অস্বীকাৰ নকৰিলা। তাত তেতিয়া চয়তানে নিবাস কৰিছিল৷ যিদিনা মোৰ সাক্ষী আন্তিপাক বধ কৰা হৈছিল, সেইদিনা মোৰ বিশ্বাসযোগ্য আছিলা।</span></div>
<div class="v" id="v14"><span class="vn">14</span> <span class="br-p"><br><br></span><span class="fmt-words-of-jesus">কিন্তু তোমাৰ বিৰুদ্ধে মোৰ কিছুমান কথা আছে - তুমি কিছুমান লোকক ৰাখিছা, যি সকলে নিবিড় ভাবে বিলিয়মৰ শিক্ষা ধৰি আছে; যি জনে ইস্ৰায়েলৰ সন্তান সকলৰ আগত বিঘিনি পেলাবলৈ বালাকক শিক্ষা দিছিল। সেইদৰে তেওঁলোকে মূর্তিৰ সন্মুখত বলিদান কৰা প্রসাদ খাইছিল আৰু ব্যভিচাৰ কৰিছিল।</span></div>
<div class="v" id="v15"><span class="vn">15</span> <span class="fmt-words-of-jesus">একেদৰে তুমিও কিছুমান লোকক ৰাখিছা, যি সকলে নীকলাইতীয়া সকলৰ শিক্ষাক নিবিড় ভাবে ধৰি ৰাখিছে।</span></div>
<div class="v" id="v16"><span class="vn">16</span> <span class="br-p"><br><br></span><span class="fmt-words-of-jesus">এতেকে মন-পালটন কৰা, যদি নকৰা; মই তোমাৰ ওচৰত আহিবলৈ পলম নকৰিম আৰু তোমালোকৰ বিৰুদ্ধে মই মুখৰ পৰা ওলোৱা তৰোৱালেৰে যুদ্ধ কৰিম।</span></div>
<div class="v" id="v17"><span class="vn">17</span> <span class="fmt-words-of-jesus">যদি তোমাৰ কাণ আছে, মণ্ডলীবোৰলৈ আত্মাই কি কৈছে শুনা। যি জনে জয় কৰে, তেওঁক মই গুপুত মান্না দিম;</span><sup class="fnm"><a name="fnm5" href="#fn5">5</a></sup> <span class="fmt-words-of-jesus">আৰু এটি বগা শিলো তেওঁক দিম; সেই শিলৰ ওপৰত এটি নতুন নাম</span><sup class="fnm"><a name="fnm6" href="#fn6">6</a></sup> <span class="fmt-words-of-jesus">লিখা আছে, গ্ৰহণ কৰা জনৰ বিনে আন কোনেও সেই নাম নাজানে”।</span></div>
<div class="v" id="v18"><span class="vn">18</span> <span class="br-p"><br><br></span><span class="fmt-words-of-jesus">আৰু থুয়াতীৰাত থকা মণ্ডলীৰ দূতলৈ এই কথা লিখাঃ</span> <span class="br-p"><br><br></span><span class="fmt-words-of-jesus">“যি জনৰ চকু অগ্নিশিখাৰ নিচিনা আৰু চৰণ ঘঁহি চক্‌চকীয়া কৰা পিতলৰ নিচিনা, সেই জনা ঈশ্বৰৰ পুত্ৰই এই কথা কয়,</span></div>
<div class="v" id="v19"><span class="vn">19</span> <span class="fmt-words-of-jesus">তুমি কৰা কর্ম - তোমাৰ প্রেম, বিশ্বাস, সেৱা আৰু তোমাৰ সহিষ্ণু ধৈর্যশীলতা মই জানো; সাম্প্রতিক তোমাৰ যি পৰিচৰ্যা, সেয়াও প্রথম কর্মতকৈ অধিক।</span></div>
<div class="v" id="v20"><span class="vn">20</span> <span class="br-p"><br><br></span><span class="fmt-words-of-jesus">তথাপি তোমাৰ বিৰুদ্ধে মোৰ কথা আছে - যি জনীয়ে নিজকে ভাববাদিনী বুলি কয়, সেই ঈজেবল মহিলাক তুমি সহন কৰি আছা। সেই মহিলাই মোৰ দাস সকলক ব্যভিচাৰ কৰিবলৈ শিকালে আৰু মূর্তিলৈ বলিদান কৰা প্রসাদ খাবলৈ দি ভুল পথে পৰিচালনা কৰিলে।</span></div>
<div class="v" id="v21"><span class="vn">21</span> <span class="fmt-words-of-jesus">মন-পালটন কৰিবলৈ মই তেওঁক সময় দিলোঁ, কিন্তু তেওঁ নিজ ব্যভিচাৰৰ পৰা মন পালটাবলৈ ইচ্ছা নকৰে।</span></div>
<div class="v" id="v22"><span class="vn">22</span> <span class="br-p"><br><br></span><span class="fmt-words-of-jesus">চোৱা, মই তেওঁক ৰোগশয্যাত পেলাম; আৰু যি সকলে তেওঁৰে সৈতে ব্যভিচাৰ কৰে, তেওঁলোকক মহা-ক্লেশত পেলাম; যদিহে তেওঁলোকে সেই মহিলাই কৰা কর্মৰ পৰা মন-পালটন নকৰে।</span></div>
<div class="v" id="v23"><span class="vn">23</span> <span class="fmt-words-of-jesus">মৃত্যুৰ দ্বাৰাই মই তেওঁৰ সন্তান সকলক আঘাত কৰিম; তাতে মই যে মন আৰু হৃদয়ৰ অনুসন্ধানকাৰী,</span><sup class="fnm"><a name="fnm7" href="#fn7">7</a></sup> <span class="fmt-words-of-jesus">সেই বিষয়ে সকলো মণ্ডলীয়ে জানিব; আৰু তোমালোকৰ প্ৰত্যেক জনকো নিজ নিজ কৰ্মৰ দৰে প্ৰতিফল দিম।</span></div>
<div class="v" id="v24"><span class="vn">24</span> <span class="br-p"><br><br></span><span class="fmt-words-of-jesus">কিন্তু থুয়াতীৰাত অৱশিষ্ট থকা তোমালোকৰ যি সকলে এই শিক্ষা গ্ৰহণ কৰা নাই আৰু কিছুমানে কোৱা চয়তানৰ গভীৰ বিষয়বোৰক তোমালোকৰ যি সকলে নাজানা, তেওঁলোকক মই কওঁ- তোমালোকৰ ওপৰত মই আন কোনো ভাৰ নিদিওঁ,</span></div>
<div class="v" id="v25"><span class="vn">25</span> <span class="fmt-words-of-jesus">কিন্তু তোমালোকৰ যি আছে, মই নাহোঁমানে, তাক ধৰি ৰাখা।</span></div>
<div class="v" id="v26"><span class="vn">26</span> <span class="br-p"><br><br></span><span class="fmt-words-of-jesus">যি জনে জয় কৰি শেষলৈকে মোৰ কৰ্মবোৰ পালন কৰে,</span> <span class="br-p"><br><br></span><span class="br-ind"><br><span class="indent">&nbsp;</span></span><span class="fmt-words-of-jesus">মই যেনেকৈ পিতৃৰ পৰা পালোঁ, সেইদৰে তেওঁক জাতিবোৰৰ ওপৰত অধিকাৰ দিম;</span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span><span class="fmt-words-of-jesus">তাতে কুমাৰৰ পাত্ৰ যেনেকৈ ডোখৰ ডোখৰ হয়,</span><br> <span class="br-ind"><br><span class="indent">&nbsp;</span></span><span class="fmt-words-of-jesus">তেনেকৈ তেওঁ লোহাৰ দণ্ডেৰে তেওঁলোকক ভাঙি টুকুৰা-টুকুৰ কৰিব৷</span><br></div>
<div class="v" id="v28"><span class="vn">28</span> <span class="br-p"><br><br></span><span class="fmt-words-of-jesus">আৰু মই যি দৰে পিতৃৰ পৰা গ্ৰহণ কৰিলোঁ, সেইদৰে মই তেওঁক প্ৰভাতীয় তৰা</span><sup class="fnm"><a name="fnm8" href="#fn8">8</a></sup> <span class="fmt-words-of-jesus">দিম।</span></div>
<div class="v" id="v29"><span class="vn">29</span> <span class="fmt-words-of-jesus">মণ্ডলীবোৰলৈ আত্মাই যি কথা কৈছে, যাৰ কাণ আছে, তেওঁ তাক শুনক”।</span></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> প্ৰ ২২:২, ১৪</div>
<div class="fn"><sup class="fnt"><a name="fn2" href="#fnm2">2</a></sup> মথি ১০:২৮; লূক ১২:৪</div>
<div class="fn"><sup class="fnt"><a name="fn3" href="#fnm3">3</a></sup> যা ১:১২</div>
<div class="fn"><sup class="fnt"><a name="fn4" href="#fnm4">4</a></sup> প্ৰ ২০:১৪</div>
<div class="fn"><sup class="fnt"><a name="fn5" href="#fnm5">5</a></sup> যা ১৬:১৫, ৩১; যো ৬:৫৬, ৫৮</div>
<div class="fn"><sup class="fnt"><a name="fn6" href="#fnm6">6</a></sup> যিচ ৬২:২</div>
<div class="fn"><sup class="fnt"><a name="fn7" href="#fnm7">7</a></sup> যিৰি ১৭:১০</div>
<div class="fn"><sup class="fnt"><a name="fn8" href="#fnm8">8</a></sup> প্ৰ ২২:১৬</div>
</div>
<!-- PARSED ABOVE; EDITING MAY BREAK PARSER -->
</body></html>