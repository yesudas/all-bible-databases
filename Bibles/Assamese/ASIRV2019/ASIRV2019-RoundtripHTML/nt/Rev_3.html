<html><head>
<meta http-equiv="Content-Type" content="text/html;charset=utf-8" />
<title>Rev 3 &ndash; প্ৰকাশিত বাক্য &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 3);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>প্ৰকাশিত বাক্য</b> &ndash; <a href="Rev_1.html">1</a> <a href="Rev_2.html">2</a> <b>3</b> <a href="Rev_4.html">4</a> <a href="Rev_5.html">5</a> ... <a href="Rev_22.html">22</a> </div><hr>
<h1>Rev 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৩ অধ্যায়</h2><span class="vn">1</span> <span class="br-p"><br><br></span><span class="fmt-words-of-jesus">চাৰ্দ্দি থকা মণ্ডলীৰ দূতলৈ এই কথা লিখাঃ</span> <span class="br-p"><br><br></span><span class="fmt-words-of-jesus">“যি জনে ঈশ্বৰৰ সাত আত্মা আৰু সাতোটা তৰা ধাৰণ কৰি আছে, তেওঁ এই কথা কয়, তুমি কৰা কৰ্ম মই জানো, তুমি যে জীয়াই আছা, তাত এটা খ্যাতি আছে; কিন্তু তুমি মৃত।</span></div>
<div class="v" id="v2"><span class="vn">2</span> <span class="fmt-words-of-jesus">জাগ্ৰত হোৱা আৰু যি আছে বলৱান কৰা, কিন্তু তুমি চতুর্দিশে মৰা; কাৰণ মোৰ ঈশ্বৰৰ দৃষ্টিত তোমাৰ কোনো কার্য মই পূর্ণ সমাপ্ত নাপালোঁ।</span></div>
<div class="v" id="v3"><span class="vn">3</span> <span class="br-p"><br><br></span><span class="fmt-words-of-jesus">এতেকে তুমি কি গ্ৰহণ কৰিলা আৰু শুনিলা, সেইবোৰ সোঁৱৰণ কৰা, পালন কৰা আৰু মন পালটোৱা। কাৰণ তুমি যদি জাগ্ৰত নোহোৱা, তেনেহলে মই চোৰৰ নিচিনাকৈ আহিম,</span><sup class="fnm"><a name="fnm1" href="#fn1">1</a></sup><span class="fmt-words-of-jesus">আৰু কোন সময়ত মই তোমাৰ বিৰুদ্ধে আহিম, সেই বিষয়ে তুমি নাজানিবা।</span></div>
<div class="v" id="v4"><span class="vn">4</span> <span class="fmt-words-of-jesus">কিন্তু যি সকলে নিজৰ কাপোৰ মলিন নকৰিলে, এনে কিছুমান লোকৰ নাম চাৰ্দ্দিত আছে। তেওঁলোকে মোৰ সৈতে অহা-যোৱা কৰিব, তেওঁৰ কাপোৰ বগা আৰু তেওঁলোক মোৰ যোগ্য।</span></div>
<div class="v" id="v5"><span class="vn">5</span> <span class="br-p"><br><br></span><span class="fmt-words-of-jesus">যি জনে জয় কৰে তেৱোঁ সেইদৰে বগা বস্ত্ৰেৰে বিভূষিত হ’ব; আৰু মই জীৱন পুস্তকৰ পৰা তেওঁৰ নাম মোহাৰি নুগুচাম; মোৰ পিতৃৰ সন্মুখত আৰু দূত সকলৰ সন্মুখত মই তেওঁৰ নাম স্বীকাৰ কৰিম।</span><sup class="fnm"><a name="fnm2" href="#fn2">2</a></sup></div>
<div class="v" id="v6"><span class="vn">6</span> <span class="fmt-words-of-jesus">যদি তোমাৰ কাণ আছে, মণ্ডলী সমূহলৈ আত্মাই কোৱা কথা শুনা”।</span></div>
<div class="v" id="v7"><span class="vn">7</span> <span class="br-p"><br><br></span><span class="fmt-words-of-jesus">ফিলাদেলফিয়াত থকা মণ্ডলীৰ দূতলৈ এই কথা লিখাঃ</span> <span class="br-p"><br><br></span><span class="br-ind"><br><span class="indent">&nbsp;</span></span><span class="fmt-words-of-jesus">“যি জন পবিত্ৰ আৰু সত্য, তেওঁ এই কথা কয়</span><br> <span class="br-ind"><br><span class="indent">&nbsp;</span></span><span class="fmt-words-of-jesus">যি জনে দায়ুদৰ চাবি ধাৰণ কৰি আছে,</span><br> <span class="br-ind"><br><span class="indent">&nbsp;</span></span><span class="fmt-words-of-jesus">যি জনে মেলিলে কোনেও বন্ধ নকৰিব</span><br> <span class="br-ind"><br><span class="indent">&nbsp;</span></span><span class="fmt-words-of-jesus">আৰু বন্ধ কৰিলে কোনেও নেমেলিব।</span><br></div>
<div class="v" id="v8"><span class="vn">8</span> <span class="br-p"><br><br></span><span class="fmt-words-of-jesus">তোমাৰ কৰ্ম মই জানো৷ চোৱা, যি দুৱাৰ কোনেও বন্ধ কৰিব নোৱাৰে, এনে এখন মেলা দুৱাৰ তোমাৰ সন্মুখত দিলোঁ৷ মই জানো যে, তোমাৰ অলপ শক্তি থকাতো মোৰ বাক্য পালন কৰি, মোৰ নাম অস্বীকাৰ নকৰিলা।</span></div>
<div class="v" id="v9"><span class="vn">9</span> <span class="fmt-words-of-jesus">চোৱা! চয়তানৰ সমাজৰ যি লোক সকলে নিজকে ইহুদী বোলে, কিন্তু ইহুদী নহয়, বৰং মিছাকৈয়ে কয়; এনেকুৱা মানুহক উপস্থিত কৰাই মই তোমাৰ চৰণত প্ৰণিপাত কৰাম, তাতে মই যে তোমাক প্ৰেম কৰিলোঁ, সেই বিষয়ে তেওঁলোকে জানিব।</span></div>
<div class="v" id="v10"><span class="vn">10</span> <span class="fmt-words-of-jesus">তুমি মোৰ ধৈৰ্যৰ কথা সহন কৰি পালন কৰাত, যি পৰীক্ষাৰ কাল পৃথিৱী নিবাসী সকলক পৰীক্ষা কৰিবৰ কাৰণে, গোটেই জগতৰ ওপৰলৈ আহিবলৈ উদ্যত আছে, সেই কালৰ পৰা ময়ো তোমাক ৰক্ষা কৰিম।</span></div>
<div class="v" id="v11"><span class="vn">11</span> <span class="fmt-words-of-jesus">মই বেগাই গৈ আছোঁ; তোমাৰ কিৰীটি যেন কোনেও নলয়, এই কাৰণে তোমাৰ যি আছে, সেইখিনিকে ধৰি ৰাখা।</span></div>
<div class="v" id="v12"><span class="vn">12</span> <span class="br-p"><br><br></span><span class="fmt-words-of-jesus">যি জনে জয় কৰে, তেওঁক মোৰ ঈশ্বৰৰ মন্দিৰত থকা স্তম্ভ স্বৰূপ কৰিম, তেওঁ তাৰ পৰা কেতিয়াও বাহিৰলৈ নাযাব৷ তেওঁৰ ওপৰত মোৰ ঈশ্বৰৰ নাম লিখিম আৰু মোৰ ঈশ্বৰৰ নগৰৰ (যি নতুন যিৰূচালেম,</span><sup class="fnm"><a name="fnm3" href="#fn3">3</a></sup> <span class="fmt-words-of-jesus">স্বৰ্গৰ মোৰ ঈশ্বৰৰ ওচৰৰ পৰা নামিব), নাম আৰু নিজৰ নতুন নাম লিখিম।</span></div>
<div class="v" id="v13"><span class="vn">13</span> <span class="fmt-words-of-jesus">যি জনৰ কাণ আছে, মণ্ডলীবোৰলৈ আত্মাই কোৱা কথা তেওঁ শুনক”।</span></div>
<div class="v" id="v14"><span class="vn">14</span> <span class="br-p"><br><br></span><span class="fmt-words-of-jesus">আৰু লায়দিকেয়াত থকা মণ্ডলীৰ দূতলৈ এই কথা লিখাঃ</span> <span class="br-p"><br><br></span><span class="fmt-words-of-jesus">“যি জন আমেন, যি জন বিশ্বাসী আৰু সত্য সাক্ষী, যি জন ঈশ্বৰৰ সৃষ্টিৰ আদি, তেওঁ এই কথা কয়,</span></div>
<div class="v" id="v15"><span class="vn">15</span> <span class="fmt-words-of-jesus">মই তুমি কৰা কৰ্ম জানো, তুমি চেঁচা নোহোৱা, তপতো নোহোৱা। তুমি হয় চেঁচা, নহয় তপত হোৱা ভাল আছিল।</span></div>
<div class="v" id="v16"><span class="vn">16</span> <span class="fmt-words-of-jesus">এইদৰে তপতো নোহোৱা, চেঁচাও নোহোৱা, কেৱল কুহুমীয়া হোৱাৰ বাবে মই নিজ মুখৰ পৰা তোমাক বঁতিয়াই পেলাবলৈ উদ্যত হৈ আছোঁ।</span></div>
<div class="v" id="v17"><span class="vn">17</span> <span class="br-p"><br><br></span><span class="fmt-words-of-jesus">কাৰণ তুমি কৈছা, মই ধনী, ধন সাঁচিলো, মোৰ একোৰে অভাৱ নাই; কিন্তু তুমিয়েই যে দয়া নোপোৱা, দিনহীন, দৰিদ্ৰ, অন্ধ আৰু উলঙ্গ, তাক নাজানা।</span></div>
<div class="v" id="v18"><span class="vn">18</span> <span class="fmt-words-of-jesus">এতেকে মই তোমাক এই পৰামৰ্শ দিছোঁ যে, তুমি ধনী হ’বলৈ, জুইত খপা সোণ আৰু তোমাৰ উলঙ্গতাৰ লাজ প্ৰকাশিত নহ’বলৈ, বস্ত্ৰান্বিত হ’বলৈ বগা বস্ত্ৰ আৰু দৃষ্টি পাবৰ কাৰণে, চকুত সানিবলৈ চকুৰ মলম, এই সকলোকে মোৰ পৰা কিনা৷</span><sup class="fnm"><a name="fnm4" href="#fn4">4</a></sup></div>
<div class="v" id="v19"><span class="vn">19</span> <span class="br-p"><br><br></span><span class="fmt-words-of-jesus">যি সকলক মই প্ৰেম কৰোঁ, সেই সকলোৱে কেনেকৈ জীৱন-ধাৰণ কৰা উচিত, তাৰ বাবে মই তেওঁলোকক অনুযোগ কৰোঁ আৰু শাস্তি দিওঁ। এই কাৰণে তুমি উদ্যোগী হৈ মন পালটোৱা।</span></div>
<div class="v" id="v20"><span class="vn">20</span> <span class="fmt-words-of-jesus">চোৱা, মই দুৱাৰত থিয় হৈ টুকুৰিয়াই থাকোঁ৷ কোনোৱে যদি মোৰ মাত শুনি দুৱাৰ মেলি দিয়ে, তেনেহলে মই তেওঁৰ গৃহলৈ আহিম আৰু তেওঁৰ সৈতে মই ভোজন কৰিম, আৰু তেৱোঁ মোৰে সৈতে ভোজন কৰিব।</span><sup class="fnm"><a name="fnm5" href="#fn5">5</a></sup></div>
<div class="v" id="v21"><span class="vn">21</span> <span class="br-p"><br><br></span><span class="fmt-words-of-jesus">মই নিজে যেনেকৈ জয় কৰি</span><sup class="fnm"><a name="fnm6" href="#fn6">6</a></sup> <span class="fmt-words-of-jesus">মোৰ পিতৃৰ সৈতে তেওঁৰ সিংহাসনত বহিলোঁ, তেনেকৈ যি জনে জয় কৰে, তেওঁকো মোৰে সৈতে মোৰ সিংহাসনত মই বহিবলৈ দিম।</span></div>
<div class="v" id="v22"><span class="vn">22</span> <span class="fmt-words-of-jesus">যি জনৰ কাণ আছে, মণ্ডলীবোৰলৈ আত্মাই কোৱা কথা তেওঁ শুনক”।</span></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> মথি ২৪:৪২-৪৪; লূক ১২:৩৯, ৪০</div>
<div class="fn"><sup class="fnt"><a name="fn2" href="#fnm2">2</a></sup> মথি ১০:৩২; লূক ১২:৮</div>
<div class="fn"><sup class="fnt"><a name="fn3" href="#fnm3">3</a></sup> প্ৰ ২১:২</div>
<div class="fn"><sup class="fnt"><a name="fn4" href="#fnm4">4</a></sup> যিচ ৫৫:১</div>
<div class="fn"><sup class="fnt"><a name="fn5" href="#fnm5">5</a></sup> যো ১৪:২৩</div>
<div class="fn"><sup class="fnt"><a name="fn6" href="#fnm6">6</a></sup> যো ১৬:৩৩</div>
</div>
<!-- PARSED ABOVE; EDITING MAY BREAK PARSER -->
</body></html>