<html><head>
<meta http-equiv="Content-Type" content="text/html;charset=utf-8" />
<title>Rom 4 &ndash; ৰোমীয়া &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 4);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>ৰোমীয়া</b> &ndash; <a href="Rom_1.html">1</a> <a href="Rom_2.html">2</a> <a href="Rom_3.html">3</a> <b>4</b> <a href="Rom_5.html">5</a> <a href="Rom_6.html">6</a> ... <a href="Rom_16.html">16</a> </div><hr>
<h1>Rom 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৪ অধ্যায়</h2><h2>অব্ৰাহামৰ বৃত্তান্ত</h2><span class="vn">1</span> <span class="br-p"><br><br></span>তেনেহলে শৰীৰৰ সম্বন্ধে হোৱা আমাৰ উপৰি-পুৰুষ যি অব্ৰাহাম, তেওঁৰ বিষয়ে আমি কি ক’ম?</div>
<div class="v" id="v2"><span class="vn">2</span> কিয়নো অব্ৰাহামে যদি কৰ্মৰ দ্বাৰাই ধাৰ্মিক বুলি গণিত হৈছিল, তেনেহলে গৌৰৱ কৰাৰ কাৰণ তেওঁৰ আছিল; কিন্তু ঈশ্বৰৰ আগত সেই গৌৰৱ কৰাৰ কোনো কাৰণ নাছিল।</div>
<div class="v" id="v3"><span class="vn">3</span> কাৰণ ধৰ্মশাস্ত্ৰই কি কৈছে?<sup class="fnm"><a name="fnm1" href="#fn1">1</a></sup> অব্ৰাহামে ঈশ্বৰত বিশ্বাস কৰাত, সেই বিশ্বাস তেওঁলৈ ধাৰ্মিকতাৰ অৰ্থে গণিত হ’ল।</div>
<div class="v" id="v4"><span class="vn">4</span> <span class="br-p"><br><br></span>কৰ্মকাৰীৰ বেচ অনুগ্ৰহৰ পৰা বুলি গণিত নহয়, কিন্তু সেয়া পাবলগীয়া বুলিহে গণিত হয়।</div>
<div class="v" id="v5"><span class="vn">5</span> কিন্তু যি জন কৰ্মকাৰী নহয় কিন্তু অধাৰ্মিক সকলক ধাৰ্মিক বুলি গণিত কৰা জনক বিশ্বাস কৰে, তেওঁৰ সেই বিশ্বাস ধাৰ্মিকতাৰ অৰ্থে প্ৰমাণিত হয়।</div>
<div class="v" id="v6"><span class="vn">6</span> <span class="br-p"><br><br></span>এইদৰে দায়ুদেও কৈছিল, ‘সেই ব্যক্তি ধন্য যি ব্যক্তিৰ ধাৰ্মিকতা ঈশ্বৰে গণনা কৰে কিন্তু তেওঁৰ কৰ্মৰ দ্বাৰা নহয়’,</div>
<div class="v" id="v7"><span class="vn">7</span> এই বিষয়ে কোৱা আছে,<sup class="fnm"><a name="fnm2" href="#fn2">2</a></sup> বোলে- <span class="br-p"><br><br></span><span class="br-ind"><br><span class="indent">&nbsp;</span></span>“যি সকলৰ অধৰ্ম ক্ষমা কৰা হ’ল,<br> <span class="br-ind"><br><span class="indent">&nbsp;</span></span>আৰু যি সকলৰ পাপ ঢকা হ’ল, তেওঁলোক ধন্য;<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যি মানুহৰ অৰ্থে প্ৰভুৱে পাপ গণনা নকৰিব, তেওঁ ধন্য।”<br></div>
<div class="v" id="v9"><span class="vn">9</span> <span class="br-p"><br><br></span>তেনেহলে সেই ধন্যবাদ কেৱল চুন্নৎ হোৱা সকললৈ নে, নে কেৱল অচুন্নৎ সকললৈ হয়? কিয়নো আমি কওঁ, “অব্ৰাহামৰ বিশ্বাস ধাৰ্মিকতাৰ অৰ্থে গণিত হ’ল;”</div>
<div class="v" id="v10"><span class="vn">10</span> তেনেহলে কি ধৰণে গণিত হ’ল? তেওঁ চুন্নৎ হোৱা অৱস্থাত, নে চুন্নৎ নোহোৱা অৱস্থাত? চুন্নৎ হোৱা অৱস্থাত নহয় কিন্তু চুন্নৎ নোহোৱা অৱস্থাতহে গণিত হ’ল।</div>
<div class="v" id="v11"><span class="vn">11</span> <span class="br-p"><br><br></span>চুন্নৎ নোহোৱা অৱস্থাত অব্ৰাহামৰ বিশ্বাসৰ দ্বাৰাই যি ধাৰ্মিকতা আছিল, তাৰ ছাব স্বৰূপে তেওঁ সেই চুন্নতৰূপ চিন পাইছিল, যাতে চুন্নৎ নোহোৱা অৱস্থাত বিশ্বাস কৰা সকলোৰে তেওঁ পিতৃ হয়<sup class="fnm"><a name="fnm3" href="#fn3">3</a></sup> আৰু ধাৰ্মিকতা যেন তেওঁলোকলৈ গণিত হয়;</div>
<div class="v" id="v12"><span class="vn">12</span> আৰু যাতে তেওঁ কেৱল চুন্নৎ হোৱা সকলৰ পিতৃ নহয় কিন্তু আমাৰ পিতৃ অব্ৰাহামৰ অচুন্নৎ অৱস্থাত যি বিশ্ৱাস আছিল, সেই লোক সকলেও যদি অব্ৰাহামৰ বিশ্বাসৰ পথত চলে তেনেহলে তেওঁলোকো অব্ৰাহামৰ সন্তান৷</div>
<div class="v" id="v13"><span class="vn">13</span> <span class="br-p"><br><br></span>কিয়নো সেই প্ৰতিজ্ঞা অব্ৰাহাম বা তেওঁৰ বংশলৈ কৰা হৈছিল যে, তেওঁ জগতৰ উত্তৰাধিকাৰী হ’ব, সেয়ে বিধানৰ দ্বাৰাই নহয়, কিন্তু তেওঁৰ বিশ্বাসৰ ধাৰ্মিকতাৰ দ্বাৰাইহে হৈছিল৷</div>
<div class="v" id="v14"><span class="vn">14</span> কিয়নো বিধানৰ দ্বাৰাই ধাৰ্মিক হোৱা সকল যদি উত্তৰাধিকাৰী হয়, তেনেহলে বিশ্বাস ব্যৰ্থ হ’ল আৰু সেই প্ৰতিজ্ঞাও বিফল হ’ল;</div>
<div class="v" id="v15"><span class="vn">15</span> কিয়নো বিধানে ক্ৰোধ সাধন কৰায়;<sup class="fnm"><a name="fnm4" href="#fn4">4</a></sup> কিন্তু য’ত বিধান নাই, তাত উলঙ্ঘনো নাই।</div>
<div class="v" id="v16"><span class="vn">16</span> <span class="br-p"><br><br></span>এই কাৰণে বংশবোৰৰ সেই প্ৰতিজ্ঞাৰ নিশ্চিত উত্তৰাধিকাৰী হবলৈ তেওঁলোকৰ উত্তৰাধীকাৰ বিশ্ৱাসৰ দ্ৱাৰাই অনুগ্ৰহেৰেহে হব লাগিব; আৰু কেৱল বংশবোৰৰ বিধানৰ দ্বাৰাই ধাৰ্মিক হোৱা সকলেই নহয় কিন্তু অব্ৰাহামৰ বিশ্বাসৰ দ্বাৰাই ধাৰ্মিক হোৱা সকলেও সেই প্ৰতিজ্ঞাৰ অন্তর্ভুক্ত হব; যি অব্ৰাহাম আমাৰ সকলোৰে পিতৃ</div>
<div class="v" id="v17"><span class="vn">17</span> আৰু যি দৰে লিখা আছে,<sup class="fnm"><a name="fnm5" href="#fn5">5</a></sup> মই তোমাক অনেক জাতিৰ আদিপিতৃ পাতিলো ৷ আব্ৰাহামে ঈশ্ৱৰত বিশ্ৱাস ৰাখি, তেওঁৰ সাক্ষাতে আছিল, কিয়নো তেওঁ বিশ্বাস কৰা ঈশ্ৱৰে মৃত লোকক জীৱন দান কৰে আৰু জড়ক জীৱলৈ সম্বোধন কৰে৷</div>
<div class="v" id="v18"><span class="vn">18</span> <span class="br-p"><br><br></span>“আৰু তোমাৰ বংশ এইদৰে হ’ব,”<sup class="fnm"><a name="fnm6" href="#fn6">6</a></sup> এই বাক্য অনুসাৰে অনেক জাতিৰ পিতৃ হ’বলৈ, আশা নোহোৱাতো, তেওঁ ঈশ্ৱৰত আশা ৰাখি বিশ্বাস কৰিলে;</div>
<div class="v" id="v19"><span class="vn">19</span> আৰু বিশ্বাসত দূৰ্বল নহৈ, নিজৰ প্ৰায় এশ বছৰ বয়সৰ শৰীৰক আৰু চাৰাৰ গর্ভক মৰাৰ নিচিনা অৱস্থাৰূপে মন কৰিছিল যদিও,</div>
<div class="v" id="v20"><span class="vn">20</span> ঈশ্বৰৰ প্ৰতিজ্ঞাত সংশয় কৰি অবিশ্বাস কৰা নাছিল; কিন্তু ঈশ্ৱৰে যি প্ৰতিজ্ঞা কৰিছিল, সেই মহিমাময় প্ৰতিজ্ঞাৰ বাবে ঈশ্বৰক ধন্যবাদ দি, বিশ্বাসত বলৱান হ’ল।</div>
<div class="v" id="v21"><span class="vn">21</span> <span class="br-p"><br><br></span>ঈশ্ৱৰে তেওঁক যি প্ৰতিজ্ঞা কৰিছিল, সেই প্ৰতিজ্ঞা সম্পূর্ণভাৱে সিদ্ধ কৰিব পাৰে বুলি তেওঁ জানিছিল৷</div>
<div class="v" id="v22"><span class="vn">22</span> এই কাৰণে সেই বিশ্বাস তেওঁলৈ ধাৰ্মিকতাৰ অৰ্থে গণিত হ’ল।</div>
<div class="v" id="v23"><span class="vn">23</span> <span class="br-p"><br><br></span>তেওঁলৈ গণিত হ’ল বুলি যে, কেৱল তেওঁৰ উপকাৰৰ বিষয়ে লিখা হ’ল, এনে নহয়;</div>
<div class="v" id="v24"><span class="vn">24</span> কিন্তু আমাৰ বাবেও লিখা হ’ল আৰু আমাৰ প্ৰভু যীচুক মৃত লোকৰ মাজৰ পৰা তোলা জনক বিশ্বাস কৰা যি আমি, আমালৈকো গণিত হ’ব।</div>
<div class="v" id="v25"><span class="vn">25</span> সেই যীচু আমাৰ অপৰাধৰ কাৰণে সমৰ্পিত হ’ল;<sup class="fnm"><a name="fnm7" href="#fn7">7</a></sup> আৰু আমাৰ ধাৰ্মিকতাৰ অৰ্থে তেওঁক তোলা হ’ল।<sup class="fnm"><a name="fnm8" href="#fn8">8</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> আ ১৫:৫, ৬; যাক ২:২৩৷</div>
<div class="fn"><sup class="fnt"><a name="fn2" href="#fnm2">2</a></sup> গীত ৩২:১, ২৷</div>
<div class="fn"><sup class="fnt"><a name="fn3" href="#fnm3">3</a></sup> গাল ৩:৭৷</div>
<div class="fn"><sup class="fnt"><a name="fn4" href="#fnm4">4</a></sup> ৰো ৩:২০; ৫:২০; গাল ৩:১০৷</div>
<div class="fn"><sup class="fnt"><a name="fn5" href="#fnm5">5</a></sup> আ ১৭:৫৷</div>
<div class="fn"><sup class="fnt"><a name="fn6" href="#fnm6">6</a></sup> আ ১৫:৫৷</div>
<div class="fn"><sup class="fnt"><a name="fn7" href="#fnm7">7</a></sup> যিচ ৫৩:৫, ৬; ২ কৰি ৫:২১; ইব্ৰী ৯:২৮; ১ পি ২:২৪৷</div>
<div class="fn"><sup class="fnt"><a name="fn8" href="#fnm8">8</a></sup> ১ পি ১:২১৷</div>
</div>
<!-- PARSED ABOVE; EDITING MAY BREAK PARSER -->
</body></html>