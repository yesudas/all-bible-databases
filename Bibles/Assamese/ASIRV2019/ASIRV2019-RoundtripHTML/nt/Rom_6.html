<html><head>
<meta http-equiv="Content-Type" content="text/html;charset=utf-8" />
<title>Rom 6 &ndash; ৰোমীয়া &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 6);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>ৰোমীয়া</b> &ndash; <a href="Rom_1.html">1</a> ... <a href="Rom_4.html">4</a> <a href="Rom_5.html">5</a> <b>6</b> <a href="Rom_7.html">7</a> <a href="Rom_8.html">8</a> ... <a href="Rom_16.html">16</a> </div><hr>
<h1>Rom 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৬ অধ্যায়</h2><h2>বিশ্বাসৰ ফল ধৰ্মাচৰণ</h2><span class="vn">1</span> <span class="br-p"><br><br></span>তেনেহলে আমি কি ক’ম? অনুগ্ৰহ অধিক হ’বলৈ পাপ কৰি থাকিম নে?</div>
<div class="v" id="v2"><span class="vn">2</span> এনে নহওক। পাপৰ সম্বন্ধে মৰা যি আমি, আমি তাত পুণৰ কেনেকৈ জীয়াই থাকিম?</div>
<div class="v" id="v3"><span class="vn">3</span> নতুবা, আমি যিমান লোক খ্ৰীষ্ট যীচুৰ উদ্দেশ্যে বাপ্তাইজিত হ’লো, সকলোৱে যে তেওঁৰ মৃত্যুৰ উদ্দেশ্যেহে বাপ্তাইজিত হ’লো, ইয়াক আপোনালোকে নাজানা নে কি?</div>
<div class="v" id="v4"><span class="vn">4</span> <span class="br-p"><br><br></span>এতেকে পিতৃৰ মহিমাৰ যোগে যেনেকৈ খ্ৰীষ্টক মৃত সকলৰ মাজৰ পৰা তোলা হ’ল, তেনেকৈ আমিও যেন নতুনতাত জীৱন-যাপন কৰোঁ, এই কাৰণে বাপ্তিস্মৰ যোগেদি আমি তেওঁৰ সৈতে মৃত্যুৰ উদ্দেশ্যে মৈদামত থোৱা হ’লোঁ<sup class="fnm"><a name="fnm1" href="#fn1">1</a></sup>।</div>
<div class="v" id="v5"><span class="vn">5</span> কিয়নো তেওঁৰ মৃত্যুৰ সাদৃশ্যেৰে আমি যদি সংযুক্ত হ’লোঁ, তেনেহলে উত্থানৰ সাদৃশ্যেৰেও সংযুক্ত হ’ম৷</div>
<div class="v" id="v6"><span class="vn">6</span> <span class="br-p"><br><br></span>আমি যেন পুণৰ পাপৰ সেৱক নহওঁ, এই কাৰণে এই পাপময় শৰীৰ বিনষ্ট হ’বৰ বাবে, আমাৰ পুৰণি পুৰুষক<sup class="fnm"><a name="fnm2" href="#fn2">2</a></sup> তেওঁৰ সৈতে ক্ৰুচত দিয়া হ’ল, ইয়াক আমি জানো;</div>
<div class="v" id="v7"><span class="vn">7</span> কিয়নো যি জন মৰিল, তেওঁ পাপৰ পৰা মুক্ত হৈ ধাৰ্মিক বুলি গণিত হ’ল।</div>
<div class="v" id="v8"><span class="vn">8</span> <span class="br-p"><br><br></span>কিন্তু আমি যদি খ্ৰীষ্টে সৈতে মৰিলোঁ, তেনেহলে তেওঁৰ সৈতে যে জীয়াই উঠি জীৱনৰো ভাগী হ’ম<sup class="fnm"><a name="fnm3" href="#fn3">3</a></sup>, সেই বিষয়ে আমি বিশ্বাস কৰোঁ৷</div>
<div class="v" id="v9"><span class="vn">9</span> কিয়নো মৃত লোকৰ মাজৰ পৰা তোলা যি খ্ৰীষ্ট, তেওঁ পুণৰ কেতিয়াও নমৰে আৰু মৃত্যুৱে যে তেওঁৰ ওপৰত পুণৰ প্ৰভুত্ব কৰিব নোৱাৰে, ইয়াকো আমি জানো।</div>
<div class="v" id="v10"><span class="vn">10</span> <span class="br-p"><br><br></span>কাৰণ তেওঁ যি মৃত্যুভোগ কৰিলে, সেয়া পাপৰ উদ্দেশ্যে এবাৰেই ভোগ কৰিলে; কিন্তু তেওঁ যি জীৱন ভোগ কৰিছে, সেই জীৱন ঈশ্বৰৰ উদ্দেশ্যে ভোগ কৰিছে।</div>
<div class="v" id="v11"><span class="vn">11</span> সেইদৰে আপোনালোকেও নিজক পাপৰ উদ্দেশ্যে মৰা বুলি গণ্য কৰক, কিন্তু ঈশ্বৰৰ উদ্দেশ্যে খ্ৰীষ্ট যীচুত জীয়াই থকা বুলি গণ্য কৰক<sup class="fnm"><a name="fnm4" href="#fn4">4</a></sup>।</div>
<div class="v" id="v12"><span class="vn">12</span> <span class="br-p"><br><br></span>এতেকে আপোনালোকে শৰীৰৰ অভিলাষৰ বশীভূত হ’বলৈ, আপোনালোকৰ মৰ্ত্ত্য শৰীৰত পাপক ৰাজত্ব কৰিবলৈ নিদিব৷</div>
<div class="v" id="v13"><span class="vn">13</span> নিজ নিজ অঙ্গ-প্ৰত্যঙ্গবোৰক অধাৰ্মিকতাৰ সঁজুলি স্বৰূপে পাপলৈ সমৰ্পণ নকৰিব; কিন্তু নিজৰ জীৱনক ঈশ্বৰলৈ সমর্পণ কৰক। মৃত লোকৰ মাজৰ পৰা জীৱিত ৰূপে আৰু নিজ নিজ অঙ্গ-প্ৰত্যঙ্গবোৰ ধাৰ্মিকতাৰ সঁজুলি স্বৰূপে ঈশ্বৰলৈ সমৰ্পণ কৰক।</div>
<div class="v" id="v14"><span class="vn">14</span> কিয়নো আপোনালোকৰ ওপৰত পাপক প্ৰভুত্ব কৰিবলৈ নিদিব<sup class="fnm"><a name="fnm5" href="#fn5">5</a></sup>; কাৰণ আপোনালোক বিধানৰ অধীন নহয়, কিন্তু অনুগ্ৰহৰহে অধীন হৈ আছে।</div>
<div class="v" id="v15"><span class="vn">15</span> <span class="br-p"><br><br></span>তেনেহলে কি? আমি বিধানৰ অধীন নহয়, কিন্তু অনুগ্ৰহৰ অধীন হোৱাৰ কাৰণে পাপ কৰিম নে? এনে নহওক।</div>
<div class="v" id="v16"><span class="vn">16</span> মৃত্যুৰ কাৰণে পাপ নাইবা ধাৰ্মিকতাৰ কাৰণে আজ্ঞা পালন, এই উভয়ৰ মাজত যাৰ ওচৰত আপোনালোকে নিজক আজ্ঞা পালনৰ অৰ্থে দাস স্বৰূপে সমৰ্পণ কৰে, সেইটোৰ আজ্ঞা পালন কৰি যে তাৰ দাস হয়, ইয়াক আপোনালোকে নাজানে নে?</div>
<div class="v" id="v17"><span class="vn">17</span> <span class="br-p"><br><br></span>কাৰণ আগেয়ে আপোনালোক পাপৰ দাস আছিল, কিন্তু এতিয়া যি আদৰ্শৰ শিক্ষালৈ সমৰ্পিত হ’ল আৰু অন্তৰেৰে সৈতে সেই বিষয় মানিবলৈ যে আপোনালোক আজ্ঞাধীন হ’ল, তাৰ কাৰণে ঈশ্বৰৰ ধন্যবাদ হওক।</div>
<div class="v" id="v18"><span class="vn">18</span> আপোনালোকক পাপৰ পৰা মুক্ত কৰা হ’ল, এতিয়া আপোনালোক ধাৰ্মিকতাৰ দাস।</div>
<div class="v" id="v19"><span class="vn">19</span> <span class="br-p"><br><br></span>আপোনালোকৰ মাংসৰ দূৰ্বলতাৰ কাৰণে, মই মানুহৰ দৰে কৈছোঁ৷ কিয়নো আপোনালোকে যেনেকৈ পুৰ্বতে অধৰ্মৰ কাৰণে, নিজ নিজ অঙ্গ-প্ৰত্যঙ্গবোৰক অশুচিতা আৰু অধৰ্ম অধীনত সমৰ্পণ কৰিছিল, তেনেকৈ এতিয়া পবিত্ৰতা লাভৰ কাৰণে, নিজ নিজ অঙ্গ-প্ৰত্যঙ্গবোৰক দাস স্বৰূপে ধাৰ্মিকতাৰ অধীনত সমৰ্পণ কৰক।</div>
<div class="v" id="v20"><span class="vn">20</span> কাৰণ যেতিয়া আপোনালোক পাপৰ দাস আছিল, তেতিয়া ধাৰ্মিকতাৰ সম্বন্ধে স্বাধীন আছিল।</div>
<div class="v" id="v21"><span class="vn">21</span> তেনেহলে যি যি বিষয়ত এতিয়া আপোনালোকে লাজ পাই আছে, তেতিয়া সেইবোৰত আপোনালোকৰ ফল কি আছিল? কিয়নো সেইবোৰৰ পৰিণাম আছিল মৃত্যু।</div>
<div class="v" id="v22"><span class="vn">22</span> <span class="br-p"><br><br></span>কিন্তু এতিয়া আপোনালোক পাপৰ পৰা মুক্ত হৈ ঈশ্বৰৰ দাস হোৱাত, আপোনালোকে পবিত্ৰতা লাভৰ ফল পাইছে; আৰু ইয়াৰ পৰিণাম অনন্ত জীৱন।</div>
<div class="v" id="v23"><span class="vn">23</span> কিয়নো পাপৰ বেচ মৃত্যু<sup class="fnm"><a name="fnm6" href="#fn6">6</a></sup>; কিন্তু আমাৰ প্ৰভু খ্ৰীষ্ট যীচুৰ দ্বাৰাই ঈশ্বৰে দিয়া বিনামূলীয়া দান অনন্ত জীৱন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> কল ২:১২</div>
<div class="fn"><sup class="fnt"><a name="fn2" href="#fnm2">2</a></sup> ইফি ৪:২২-২৪; কল ৩:৫-৯</div>
<div class="fn"><sup class="fnt"><a name="fn3" href="#fnm3">3</a></sup> যো ১৪:১৯; ২ তীম ২:১১</div>
<div class="fn"><sup class="fnt"><a name="fn4" href="#fnm4">4</a></sup> গালা ২:১৯</div>
<div class="fn"><sup class="fnt"><a name="fn5" href="#fnm5">5</a></sup> গালা ৫:১৮; ১ যো ৩:৮, ৯</div>
<div class="fn"><sup class="fnt"><a name="fn6" href="#fnm6">6</a></sup> আদি ২:১৭; ৰো ৫:১২; যাক ১:১৫</div>
</div>
<!-- PARSED ABOVE; EDITING MAY BREAK PARSER -->
</body></html>