<html><head>
<meta http-equiv="Content-Type" content="text/html;charset=utf-8" />
<title>1Chr 16 &ndash; 1 বংশা &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 16);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>1 বংশা</b> &ndash; <a href="1Chr_1.html">1</a> ... <a href="1Chr_14.html">14</a> <a href="1Chr_15.html">15</a> <b>16</b> <a href="1Chr_17.html">17</a> <a href="1Chr_18.html">18</a> ... <a href="1Chr_29.html">29</a> </div><hr>
<h1>1Chr 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>১৬ অধ্যায়</h2><span class="vn">1</span> <span class="br-p"><br><br></span>তেওঁলোকে ঈশ্বৰৰ নিয়ম-চন্দুক বৈ আনিলে আৰু দায়ূদে নিয়ম-চন্দুকৰ বাবে তৰা তম্বুৰ মাজত ৰাখিলে। তাৰ পাছত ঈশ্বৰৰ সাক্ষাতে হোম-বলি আৰু সমজুৱা বলি উৎসৰ্গ কৰিলে।</div>
<div class="v" id="v2"><span class="vn">2</span> দায়ূদে হোম-বলি আৰু সমজুৱা বলি উৎসৰ্গ কৰি শেষ কৰাৰ পাছত, তেওঁ যিহোৱাৰ নামেৰে লোকসকলক আশীৰ্ব্বাদ কৰিলে।</div>
<div class="v" id="v3"><span class="vn">3</span> তেওঁ ইস্ৰায়েলৰ সকলো লোকক, পুৰুষ আৰু মহিলাৰ মাজত এটাকৈ পিঠা, এটুকুৰাকৈ মাংস, আৰু এটাকৈ কিচমিচৰ পিঠা ভগাই দিলে।</div>
<div class="v" id="v4"><span class="vn">4</span> <span class="br-p"><br><br></span>দায়ূদে যিহোৱাৰ নিয়ম-চন্দুকৰ সন্মূখত পৰিচৰ্যা কৰিবলৈ, ইস্ৰায়েলৰ ঈশ্বৰ যিহোৱাৰ গুণ গাবলৈ, আৰু তেওঁৰ ধন্যবাদ-প্ৰশংসা কৰিবলৈ, লেবীয়াসকলৰ কেইজনমানক নিযুক্ত কৰিলে।</div>
<div class="v" id="v5"><span class="vn">5</span> সেই লেবীয়াসকলৰ মাজত প্ৰধান আছিল আচফ। তেওঁৰ পাছত জখৰিয়া, যিয়ীয়েল, চমীৰামোৎ, যিহীয়েল, মত্তিথিয়া, ইলীয়াব, বনায়া, ওবেদ-ইদোম, আৰু যিয়ীয়েল, এওঁলোকে বেহেলা আৰু বীণা বজাইছিল। আচফে মহা-ধ্বনিৰে তাল বজাইছিল,</div>
<div class="v" id="v6"><span class="vn">6</span> যহজীয়েল আৰু বনায়া, এই দুজন পুৰোহিতে যিহোৱাৰ নিয়ম-চন্দুকৰ আগত প্রতিদিনে শিঙা বজাইছিল।</div>
<div class="v" id="v7"><span class="vn">7</span> <span class="br-p"><br><br></span>তাৰ পাছত সেই দিনাই দায়ুদে যিহোৱাক ধন্যবাদ দিবৰ বাবে এই গীত গাবলৈ আচফ আৰু তেওঁৰ ভাইসকলক নিযুক্ত কৰিলে।</div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>যিহোৱাৰ ধন্যবাদ কৰা, তেওঁৰ নামেৰে প্ৰাৰ্থনা কৰা;<br> <span class="br-ind"><br><span class="indent">&nbsp;</span></span>জাতি সমূহৰ মাজত কৰা তেওঁৰ কাৰ্যবোৰ জনোৱা।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তেওঁৰ উদ্দেশ্যে গীত গোৱা, তেওঁৰ মহিমা কৰা;<br> <span class="br-ind"><br><span class="indent">&nbsp;</span></span>তেওঁৰ সকলো আচৰিত কাৰ্যবোৰ কোৱা।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তেওঁৰ পবিত্ৰ নামৰ গৌৰৱ কৰা;<br> <span class="br-ind"><br><span class="indent">&nbsp;</span></span>যিহোৱাক বিচাৰা সকলৰ মনে আনন্দ কৰক।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যিহোৱাক বিচাৰা আৰু তেওঁৰ শক্তিক বিচাৰা;<br> <span class="br-ind"><br><span class="indent">&nbsp;</span></span>সদায় তেওঁৰ উপস্থিতি বিচাৰা।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তেওঁ কৰা আচৰিত কৰ্মবোৰ সোঁৱৰণ কৰা,<br> <span class="br-ind"><br><span class="indent">&nbsp;</span></span>তেওঁৰ অদ্ভুত কাম আৰু তেওঁৰ শাসন-প্ৰণালীবোৰ সোৱঁৰা।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তেওঁৰ দাস ইস্ৰায়েলৰ বংশধৰসকল,<br> <span class="br-ind"><br><span class="indent">&nbsp;</span></span>তেওঁৰ মনোনীত সকলৰ মাজৰ এজন যাকোবৰ লোক,<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তেওঁ যিহোৱা, আমাৰ ঈশ্ৱৰ।<br> <span class="br-ind"><br><span class="indent">&nbsp;</span></span>তেওঁৰ শাসন-প্ৰণালী সকলো পৃথিৱীত প্ৰচলিত।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তোমালোকে তেওঁৰ নিয়মটি চিৰদিনলৈকে মনত ৰাখা,<br> <span class="br-ind"><br><span class="indent">&nbsp;</span></span>এক হাজাৰ পুৰুষক তেওঁৰ বাক্য আজ্ঞা কৰা।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তেওঁ অব্ৰাহামৰ লগত স্থাপন কৰা নিয়ম,<br> <span class="br-ind"><br><span class="indent">&nbsp;</span></span>আৰু ইচহাকলৈ কৰা শপত তোমালোকে সোঁৱৰণ কৰা।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আৰু এইদৰে তেওঁ যাকোবৰ বাবে এটা বিধান স্থিৰ কৰিলে,<br> <span class="br-ind"><br><span class="indent">&nbsp;</span></span>আৰু ইস্ৰায়েলৰ কাৰণে এটা অনন্তকাল স্থায়ী নিয়ম স্থিৰ কৰিলে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তেওঁ ক’লে, “মই তোমাক কনান দেশ দিম,<br> <span class="br-ind"><br><span class="indent">&nbsp;</span></span>তোমাৰ স্বত্ব থকা আধিপত্য দিম।”<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>মই কৈছিলোঁ সেই সময়ত তোমালোকৰ সদস্য কম আছিল,<br> <span class="br-ind"><br><span class="indent">&nbsp;</span></span>সেয়ে অতি তাকৰ, আৰু দেশত প্ৰবাসী আছিলা।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তেওঁলোক এক দেশৰ পৰা আন দেশলৈ,<br> <span class="br-ind"><br><span class="indent">&nbsp;</span></span>এক ৰাজ্যৰ পৰা আন ৰাজ্যলৈ<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তেওঁ তেওঁলোকক অত্যাচাৰ কৰিবলৈ কাকো নিদিলে;<br> <span class="br-ind"><br><span class="indent">&nbsp;</span></span>তেওঁ তেওঁলোকৰ বাবে ৰজা সকলকো শাস্তি দিছিল।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তেওঁ কৈছিল, “তোমালোকে মোৰ অভিষিক্ত সকলক নুচুবা,<br> <span class="br-ind"><br><span class="indent">&nbsp;</span></span>আৰু মোৰ ভাববাদী সকলৰ কোনো অনিষ্ট নকৰিবা।”<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>হে সমস্ত পৃথিৱী, যিহোৱাৰ উদ্দেশে গীত গোৱা;<br> <span class="br-ind"><br><span class="indent">&nbsp;</span></span>প্রতিদিনে তেওঁৰ পৰিত্ৰাণ ঘোষণা কৰা।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>জাতি সমূহৰ মাজত, তেওঁৰ গৌৰৱ প্ৰকাশ কৰা,<br> <span class="br-ind"><br><span class="indent">&nbsp;</span></span>জাতি সমূহৰ মাজত তেওঁৰ আচৰিত কৰ্ম ঘোষণা কৰা।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>কাৰণ যিহোৱা মহান আৰু অতি প্ৰশংসনীয়;<br> <span class="br-ind"><br><span class="indent">&nbsp;</span></span>আৰু আন সকলো দেৱতা বোৰতকৈ তেওঁ ভয়ানক।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>কাৰণ জাতি সকলৰ সকলো দেৱতাবোৰ প্রতিমা মাথোন,<br> <span class="br-ind"><br><span class="indent">&nbsp;</span></span>কিন্তু তেওঁ যিহোৱা যি জনে আকাশ-মণ্ডল সৃষ্টি কৰিলে।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>মহিমা আৰু প্ৰতাপ তেওঁৰ সাক্ষাতে আছে।<br> <span class="br-ind"><br><span class="indent">&nbsp;</span></span>তেওঁৰ স্থানত শক্তি আৰু আনন্দ থাকে।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>জাতি সমূহৰ লোকসকল, তোমালোকে যিহোৱাৰ উদ্দেশ্যে গৌৰৱ আৰু শক্তি আৰোপ কৰা।<br> <span class="br-ind"><br><span class="indent">&nbsp;</span></span>যিহোৱাৰ উদ্দেশে গৌৰৱ আৰু শক্তি দিয়া;<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>যিহোৱাৰ উদ্দেশে তেওঁৰ নাম গৌৰৱ কৰা।<br> <span class="br-ind"><br><span class="indent">&nbsp;</span></span>তেওঁৰ আগত উপহাৰ লৈ আহাঁ।<br> <span class="br-ind"><br><span class="indent">&nbsp;</span></span>পবিত্ৰতাৰে বিভূষিত হৈ যিহোৱাৰ আগত আঁঠুকাঢ়া।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>সমস্ত পৃথিৱী, তেওঁৰ আগত কম্পমান হোৱা।<br> <span class="br-ind"><br><span class="indent">&nbsp;</span></span>পৃথিৱী খনো লৰচৰ নোহোৱাকৈ স্থাপিত হৈছে।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>আকাশ-মণ্ডল আনন্দ কৰক, আৰু পৃথিৱীও উল্লাসিত হওক;<br> <span class="br-ind"><br><span class="indent">&nbsp;</span></span>জাতি সমূহৰ মাজত তেওঁলোকে কওঁক, “যিহোৱাই ৰাজত্ব কৰিছে।”<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>সমুদ্ৰ আৰু তাৰ সকলোৱে গৰ্জ্জন কৰক; আৰু যিবোৰে তাক পূৰ্ণ কৰে, সেইবোৰেও উচ্চস্বৰে আনন্দ কৰক।<br> <span class="br-ind"><br><span class="indent">&nbsp;</span></span>পথাৰবোৰ আৰু তাত থকা সকলোৱেও আনন্দ কৰক।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তেতিয়া কাঠনিৰ সকলো গছবোৰে যিহোৱাৰ সাক্ষাতে উচ্ছস্বৰে আনন্দ কৰিব,<br> <span class="br-ind"><br><span class="indent">&nbsp;</span></span>কাৰণ তেওঁ পৃথিৱীৰ বিচাৰ কৰিবলৈ আহি আছে।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>যিহোৱাৰ ধন্যবাদ কৰা, কাৰণ তেওঁ মঙ্গলময়,<br> <span class="br-ind"><br><span class="indent">&nbsp;</span></span>কাৰণ তেওঁৰ দয়া চিৰকাললৈকে থাকে।<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>আৰু কোৱা, “হে আমাৰ উদ্ধাৰকৰ্তা ঈশ্বৰ, আমাক উদ্ধাৰ কৰা।<br> <span class="br-ind"><br><span class="indent">&nbsp;</span></span>তোমাৰ পবিত্ৰ নামৰ ধন্যবাদ কৰিবলৈ, তোমাৰ প্ৰশংসাত জয়-ধ্বনি কৰিবলৈ;<br> <span class="br-ind"><br><span class="indent">&nbsp;</span></span>আমাক একলগ কৰি আন জাতিবোৰৰ পৰা আমাক উদ্ধাৰ কৰা।<br> <span class="br-ind"><br><span class="indent">&nbsp;</span></span>যাতে আমি আপোনাৰ পবিত্র নামত ধন্যবাদ কৰিব পাৰোঁ<br> <span class="br-ind"><br><span class="indent">&nbsp;</span></span>আৰু আপোনাৰ প্রশংসাত মহিমা কৰিব পাৰোঁ।<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>ইস্ৰায়েলৰ ঈশ্বৰ যিহোৱা ধন্য হওক।<br> <span class="br-ind"><br><span class="indent">&nbsp;</span></span>অনাদি কালৰ পৰা অনন্ত কাললৈকে।”<br> <span class="br-p"><br><br></span>তেতিয়া সকলো লোকে ক’লে, “আমেন<sup class="fnm"><a name="fnm1" href="#fn1">1</a></sup>” আৰু যিহোৱাৰ প্ৰশংসা কৰিলে।</div>
<div class="v" id="v37"><span class="vn">37</span> <span class="br-p"><br><br></span>প্ৰতিদিনৰ প্ৰয়োজন অনুসাৰে নিয়ম-চন্দুকৰ আগত একেৰাহে পৰিচৰ্যা কৰিবলৈ, তেওঁ আচফক আৰু তেওঁৰ ভাইসকলক যিহোৱাৰ নিয়ম-চন্দুকৰ সন্মূখত ৰাখিলে।</div>
<div class="v" id="v38"><span class="vn">38</span> ওবেদ-ইদোমৰ লগত তেওঁলোকৰ আঠষষ্টি জন সম্পৰ্কীয় লোকক ভুক্ত কৰা হ’ল, যিদূথূনৰ পুত্ৰ ওবেদ-ইদোম আৰু লগতে হোচা দুৱৰী হ’ল।</div>
<div class="v" id="v39"><span class="vn">39</span> চাদোক পুৰোহিত, আৰু লগৰীয়া পুৰোহিতসকল গিবিয়োনৰ ওখ ঠাইত যিহোৱাৰ আবাসৰ আগত পৰিচৰ্যা কৰিলে।</div>
<div class="v" id="v40"><span class="vn">40</span> <span class="br-p"><br><br></span>হোম-বেদিৰ ওপৰত যিহোৱাৰ উদ্দেশ্যে একেৰাহে ৰাতিপুৱা আৰু গধূলি হোম-বলি উৎসৰ্গ কৰিছিল, এইসকলো যিহোৱাই লিখাৰ দৰে কাৰ্য কৰিবলৈ ইস্ৰায়েলক যিহোৱাই আজ্ঞা কৰিছিল।</div>
<div class="v" id="v41"><span class="vn">41</span> যিহোৱাক ধন্যবাদ দিবলৈ, হেমন, আৰু যিদূথূন লগত নামেৰে মনোনীত অৱশিষ্ট লোকসকলক একেলগে ৰাখিলে, কাৰণ “যিহোৱাৰ দয়া চিৰকাললৈকে থাকে,”</div>
<div class="v" id="v42"><span class="vn">42</span> <span class="br-p"><br><br></span>হেমন আৰু যিদূথূন তূৰী, তাল আৰু ঈশ্বৰীয় বাদ্যযন্ত্ৰসমূহ বজোৱাসকলৰ তত্ত্ৱাৱধানত আছিল। যিদূথূনৰ পুত্ৰসকল দুৱাৰ ৰখীয়া কৰিছিল।</div>
<div class="v" id="v43"><span class="vn">43</span> তাৰ পাছত সকলো লোক নিজৰ নিজৰ ঘৰলৈ উভটি আহিল, আৰু দায়ূদেও নিজৰ পৰিয়ালসকলক আশীৰ্ব্বাদ কৰিবলৈ উভতি আহিল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->আমেন <!--raw 1 bo --></em><!--endraw 1-->সেই দৰে হওক</div>
</div>
<!-- PARSED ABOVE; EDITING MAY BREAK PARSER -->
</body></html>