<html><head>
<meta http-equiv="Content-Type" content="text/html;charset=utf-8" />
<title>2Sam 23 &ndash; 2 চমূ &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 23);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>2 চমূ</b> &ndash; <a href="2Sam_1.html">1</a> ... <a href="2Sam_21.html">21</a> <a href="2Sam_22.html">22</a> <b>23</b> <a href="2Sam_24.html">24</a> </div><hr>
<h1>2Sam 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>২৩ অধ্যায়</h2><h2>দায়ূদৰ শেষ বাক্য। তেওঁ বীৰসকলৰ তালিকা।</h2><span class="vn">1</span> <span class="br-p"><br><br></span>এয়ে দায়ূদৰ শেহতীয়া কথা। <span class="br-p"><br><br></span><span class="br-ind"><br><span class="indent">&nbsp;</span></span>যিচয়ৰ পুত্ৰ দায়ুদ,<br> <span class="br-ind"><br><span class="indent">&nbsp;</span></span>উচ্চ সন্মানীয় পুৰুষ,<br> <span class="br-ind"><br><span class="indent">&nbsp;</span></span>যাকোবৰ ঈশ্বৰৰ দ্বাৰাই অভিষিক্ত এজন,<br> <span class="br-ind"><br><span class="indent">&nbsp;</span></span>এজন ইস্ৰায়েলৰ মধুৰ স্তুতি গীত গাওঁতা৷<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>“মোৰ দ্বাৰাই যিহোৱাৰ আত্মাই কথা ক’লে,<br> <span class="br-ind"><br><span class="indent">&nbsp;</span></span>তেওঁৰ বাক্য মোৰ জিভাত আছিল৷<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ইস্ৰায়েলৰ ঈশ্বৰে ক’লে,<br> <span class="br-ind"><br><span class="indent">&nbsp;</span></span>‘ইস্ৰায়েলৰ শিলাই মোক ক’লে,<br> <span class="br-ind"><br><span class="indent">&nbsp;</span></span>লোকসকলৰ ওপৰত যি জনে ন্যায়ৰূপে ৰাজত্ব কৰে,<br> <span class="br-ind"><br><span class="indent">&nbsp;</span></span>যি জনে ঈশ্বৰলৈ ভয় ৰাখি শাসন কৰে,<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তেওঁ সূৰ্য উদয় হোৱা কালৰ সেই প্ৰভাতৰ দীপ্তিস্বৰূপ,<br> <span class="br-ind"><br><span class="indent">&nbsp;</span></span>মেঘ নথকা প্ৰভাত সদৃশ,<br> <span class="br-ind"><br><span class="indent">&nbsp;</span></span>যেতিয়া পৃথিৱীত তৃণ গজে,<br> <span class="br-ind"><br><span class="indent">&nbsp;</span></span>বৰষুণৰ পাছত সূৰ্যৰ কিৰণৰ দ্বাৰাই।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>স্বৰূপেই ঈশ্বৰৰ সন্মুখত মোৰ বংশ তেনে নহয় নে?<br> <span class="br-ind"><br><span class="indent">&nbsp;</span></span>কিয়নো তেওঁ মোৰ লগত এটি চিৰস্থায়ী নিয়ম স্থাপন কৰিলে,<br> <span class="br-ind"><br><span class="indent">&nbsp;</span></span>সেয়ে সম্পূৰ্ণ শৃঙ্খলাযুক্ত আৰু সত্য?<br> <span class="br-ind"><br><span class="indent">&nbsp;</span></span>কাৰণ মোলৈ প্ৰতিজ্ঞা কৰা মোৰ সকলো পৰিত্ৰাণ আৰু মঙ্গল তেওঁ বৃদ্ধি নকৰিব নে?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কিন্তু আটাই দুষ্ট লোক পেলাব লগা কাঁইট স্বৰূপ,<br> <span class="br-ind"><br><span class="indent">&nbsp;</span></span>কিয়নো সেইবোৰক হাতেৰে ধৰিব নোৱাৰি৷<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু যি মানুহে তেওঁলোকক চুব,<br> <span class="br-ind"><br><span class="indent">&nbsp;</span></span>তেওঁ লোহা আৰু বৰছাৰ কুৰা হাতত লব লাগিব৷<br> <span class="br-ind"><br><span class="indent">&nbsp;</span></span>পাছত তেওঁলোক থকা ঠাইতে তেওঁলোকক জুইৰে নিচেইকৈ পুৰা যাব’।”<br></div>
<div class="v" id="v8"><span class="vn">8</span> <span class="br-p"><br><br></span>দায়ূদৰ যি সকল বীৰ আছিল, তেওঁলোকৰ নাম এই। তথমোনীয়া যোচেব-বচেবৎ সেনাপতি সকলৰ অধ্যক্ষ৷ তেওঁ একে সময়তে আঠ শ লোকক বধ কৰিলে।</div>
<div class="v" id="v9"><span class="vn">9</span> <span class="br-p"><br><br></span>তেওঁৰ পাছত অহোহীয়া দোদয়ৰ পুত্ৰ ইলিয়াজ; দায়ূদৰ তিনিজন ক্ষমতাশালী পুৰুষসকলৰ মাজৰ এজন৷ যিজন যুদ্ধলৈ গোট খোৱা পলেষ্টীয়াসকলক ইতিকিং কৰিছিল আৰু যি সময়ত ইস্ৰায়েল লোকসকল যুদ্ধলৈ উঠি গৈছিল, সেই সময়ত দায়ূদৰ লগত আছিল৷</div>
<div class="v" id="v10"><span class="vn">10</span> ইলিয়াজে উঠি হাত শ্ৰান্ত নোহোৱামানলৈকে পলেষ্টীয়াসকলক প্ৰহাৰ কৰি আছিল। যিদিনালৈকে তৰোৱালখন তেওঁৰ হাতত লাগি ৰ’ল; সেই দিনাই যিহোৱাই মহানিস্তাৰ আনিলে, আৰু লোকসকলে কেৱল লুট কৰিবলৈ ইলিয়াজৰ পাছে পাছে গ’ল।</div>
<div class="v" id="v11"><span class="vn">11</span> <span class="br-p"><br><br></span>আৰু তেওঁৰ পাছত হৰাৰীয়া আগিৰ পুত্ৰ চম্পা আছিল। যি ঠাইত মচুৰ মাহৰ খেতি আছিল, সেই ঠাইতে পলেষ্টীয়াসকলে গোট খাই দল পাতিছিল আৰু সৈন্যসকল ফিলিষ্টীয়াসকলৰ আগৰ পৰা পলাইছিল৷</div>
<div class="v" id="v12"><span class="vn">12</span> কিন্তু চম্পা খেতিৰ মাজত থিয় হৈ তাক ৰক্ষা কৰিলে, আৰু পলেষ্টীয়াসকলক বধ কৰিলে; এইদৰে যিহোৱাই মহা-নিস্তাৰ আনিলে।</div>
<div class="v" id="v13"><span class="vn">13</span> <span class="br-p"><br><br></span>ত্রিশজন সৈন্যৰ মাজৰ তিনি জন লোক শস্য দোৱা সময়ত অদুল্লম গুহাত থকা দায়ূদৰ ওচৰলৈ গ’ল৷ তেতিয়া পলেষ্টীয়াসকলৰ দলে ৰফায়ীম উপত্যকাত ছাউনি পাতি আছিল।</div>
<div class="v" id="v14"><span class="vn">14</span> সেই কালত দায়ুদ দৃঢ় সংৰক্ষিত এটা গুহাত আছিল, আৰু তেতিয়া পলেষ্টীয়াসকলৰ প্ৰহৰী সৈন্যদলে বৈৎলেহেমত প্ৰতিষ্ঠা কৰিছিল।</div>
<div class="v" id="v15"><span class="vn">15</span> <span class="br-p"><br><br></span>পাছত দায়ূদে পানীৰ বাবে বৰ হাবিয়াহ কৰি ক’লে, “অহ, বৈৎলেহেমৰ দুৱাৰৰ ওচৰত থকা সেই নাদৰ পৰা পানী খাবলৈ আনি দিয়া হ’লে, মই কেনে ভাল পালোঁহেঁতেন!”</div>
<div class="v" id="v16"><span class="vn">16</span> তাতে সেই তিনিজন বীৰ পুৰুষে পলেষ্টীয়াসকলৰ সৈন্যবোৰক ভেদ কৰি গৈ, বৈৎলেহেমৰ দুৱাৰৰ ওচৰত থকা সেই নাদৰ পানী তুলি আনিলে৷ তেওঁলোকে সেই পানী দায়ূদৰ ওচৰলৈ লৈ আহিল, কিন্তু তেওঁ তাক পান কৰিবলৈ ইচ্ছা নকৰিলে৷ বৰং তাক যিহোৱাৰ উদ্দেশে ঢালি দিলে।</div>
<div class="v" id="v17"><span class="vn">17</span> তেতিয়া তেওঁ ক’লে, “হে যিহোৱা, এনে কার্য মোৰ পৰা দূৰ হওঁক, যে ইয়াক মই পান কৰিম, এয়ে জানো আচলতে নিজ প্ৰাণ লৈ যোৱা লোকসকলৰ তেজ নহয়?” এই কাৰণে তেওঁ তাক পান কৰিবলৈ ইচ্ছা নকৰিলে। <span class="br-p"><br><br></span>সেই বীৰ তিনিজনেই এই ক্ষমতাশালী কৰ্ম কৰিছিল।</div>
<div class="v" id="v18"><span class="vn">18</span> <span class="br-p"><br><br></span>আৰু চৰূয়াৰ পুত্ৰ যোৱাবৰ ভায়েক অবীচয়, এই তিনিজনৰ ওপৰত সেনাধ্যক্ষ আছিল৷ এবাৰ তেওঁ তিনি শ লোকৰ বিৰুদ্ধে নিজৰ বৰছা চলাই সিহঁতক বধ কৰিছিল৷ আৰু তিনি জনৰ মাজত প্ৰায়েই তেওঁৰ নাম হৈছিল।</div>
<div class="v" id="v19"><span class="vn">19</span> তেওঁ জানো সেই তিনি জনৰ মাজত অধিক মৰ্য্যদা পোৱা লোক নহয়? এই হেতুকে তেওঁ তেওঁলোকৰ ওপৰত সেনাধ্যক্ষ হ’ল৷ তথাপিও তেওঁ এই প্ৰথম তিনি জনৰ সমানে প্ৰখ্যাত হোৱা নাছিল।</div>
<div class="v" id="v20"><span class="vn">20</span> <span class="br-p"><br><br></span>এজন কবচেলীয়া বীৰপুৰুষ, যিহোয়াদাৰ পুত্ৰ যি বনায়া, তেওঁ অনেক মহৎ কাৰ্য কৰিছিল৷ তেওঁ মোৱাবীয়া অৰীয়েলৰ দুজন পুতেকক বধ কৰিছিল৷ তাৰ বাহিৰেও হিম পৰা কালত তেওঁ গৈ গাতৰ ভিতৰত থকা এটা সিংহ মাৰিছিল।</div>
<div class="v" id="v21"><span class="vn">21</span> আৰু তেওঁ এজন বৰ সুন্দৰ মিচৰীয়াক বধ কৰিছিল৷ সেই মিচৰীয়াৰ হাতত এপাত বৰছা আছিল, কিন্তু তেওঁ এডাল লাখুটি লৈ সেই মিচৰীয়াজনৰ সৈতে যুঁজিছিল৷ তেওঁ মিচৰীয়াজনৰ হাতৰ পৰা বৰছাপাত কাঢ়ি লৈ, তেওঁৰ বৰছাৰেই তেওঁক বধ কৰিলে।</div>
<div class="v" id="v22"><span class="vn">22</span> <span class="br-p"><br><br></span>যিহোয়াদাৰ পুত্ৰ বনায়াই এই বীৰত্বপূৰ্ণ কাৰ্যবোৰ কৰিলে আৰু তেওঁ সেই তিনি জন বীৰৰ লগে লগে তেওঁৰো নাম হ’ল।</div>
<div class="v" id="v23"><span class="vn">23</span> তেওঁ ত্ৰিশ জনকৈ অধিক মৰ্য্যদা পোৱা হ’ল যদিও তেওঁ প্ৰথম তিনি জনৰ সমান হোৱা নাছিল। তথাপিও দায়ূদে তেওঁক নিজৰ গা-ৰক্ষীয়া সৈন্যদলৰ ওপৰত অধ্যক্ষ পাতিলে।</div>
<div class="v" id="v24"><span class="vn">24</span> <span class="br-p"><br><br></span>যোৱাবৰ ভায়েক অচাহেল ত্ৰিশ জনৰ মাজৰ এজন আছিল; বৈৎলেহেমীয়া দোদৰ পুত্ৰ ইলহানন,</div>
<div class="v" id="v25"><span class="vn">25</span> হৰোদীয়া চম্মা, হৰাদীয়া ইলীকা,</div>
<div class="v" id="v26"><span class="vn">26</span> পলটীয়া হেলচ, তাকোইয়া ইক্কেচৰ পুত্ৰ ঈৰা,</div>
<div class="v" id="v27"><span class="vn">27</span> অনাথোতীয়া অবীয়েজৰ, হূচাতীয়া মবুন্নয়,</div>
<div class="v" id="v28"><span class="vn">28</span> অহোহীয়া চলমোন, নটোফাতীয়া মহৰয়;</div>
<div class="v" id="v29"><span class="vn">29</span> <span class="br-p"><br><br></span>নটোফাতীয়া বানাৰ পুত্ৰ হেলেব, বিন্যামীনৰ সন্তান সকলৰ গিবিয়া-নিবাসী ৰীবয়ৰ পুত্ৰ ইত্তয়,</div>
<div class="v" id="v30"><span class="vn">30</span> পিৰাথোনীয়া বনায়া, গাচ উপত্যকা-নিবাসী হিদ্দয়৷</div>
<div class="v" id="v31"><span class="vn">31</span> অৰ্বাতীয়া অবীঅলবোন, বৰ্হূমীয়া অজমাবৎ,</div>
<div class="v" id="v32"><span class="vn">32</span> চালবোনীয়া ইলিয়হবা, বনে-যাচনেৰ পুত্ৰসকল যোনাথন;</div>
<div class="v" id="v33"><span class="vn">33</span> <span class="br-p"><br><br></span>হৰাৰীয়া চম্মা, অৰাৰীয়া চাৰৰৰ পুত্ৰ অহীয়াম,</div>
<div class="v" id="v34"><span class="vn">34</span> মাখাথীয়া অহচবয়ৰ পুত্ৰ ইলীফেলট, গিলোনীয়া অহীথোফলৰ পুত্ৰ ইলীয়াম,</div>
<div class="v" id="v35"><span class="vn">35</span> কৰ্মিলীয়া হিষো, অৰ্বীয়া পাৰয়,</div>
<div class="v" id="v36"><span class="vn">36</span> চোবা নিবাসী নাথনৰ পুত্ৰ ঈগাল, গাদীয়া গোষ্ঠীৰ বানী,</div>
<div class="v" id="v37"><span class="vn">37</span> <span class="br-p"><br><br></span>অম্মোনীয়া চেলক, আৰু চৰূয়াৰ পুত্ৰ যোৱাবৰ অস্ত্ৰবাহন বেৰোতীয়া নহৰয়,</div>
<div class="v" id="v38"><span class="vn">38</span> যিত্ৰীয়া ঈৰা, যিত্ৰীয়া গাৰেব,</div>
<div class="v" id="v39"><span class="vn">39</span> আৰু হিত্তীয়া ঊৰিয়া; সৰ্ব্বমুঠ সাতত্ৰিশ জন।</div>
</div>
<!-- PARSED ABOVE; EDITING MAY BREAK PARSER -->
</body></html>