<html><head>
<meta http-equiv="Content-Type" content="text/html;charset=utf-8" />
<title>Amos 7 &ndash; আমো &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 7);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>আমো</b> &ndash; <a href="Amos_1.html">1</a> ... <a href="Amos_5.html">5</a> <a href="Amos_6.html">6</a> <b>7</b> <a href="Amos_8.html">8</a> <a href="Amos_9.html">9</a> </div><hr>
<h1>Amos 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৭ অধ্যায়</h2><h2>ভৱিষ্যত দণ্ডৰ বিষয়ে আমোচৰ তিনিটা দৰ্শন।</h2><span class="vn">1</span> <span class="br-p"><br><br></span>প্ৰভু যিহোৱাই মোক এই দর্শন দেখুৱালে: “চোৱা, যেতিয়া দ্বিতীয়বাৰ শস্য বাঢ়িবলৈ আৰম্ভ কৰিলে, সেই সময়ত তেওঁ কাকতি ফৰিংবোৰ সৃষ্টি কৰিছিল। ৰজাই প্রথম শস্য দোৱাৰ পাছত এইটো আছিল দ্বিতীয় শস্যৰ খেতি।</div>
<div class="v" id="v2"><span class="vn">2</span> সেই কাকতি ফৰিংবোৰে যেতিয়া দেশৰ সকলো সেউজীয়া শাক-পাচলি খাই শেষ কৰি পেলাইছিল, তেতিয়া মই মিনতি কৰিলোঁ, “হে প্ৰভু যিহোৱা, অনুগ্রহ কৰি ক্ষমা কৰক; যাকোব নো কেনেকৈ জীয়াই থাকিব? তেওঁ যে অতি সৰু।”</div>
<div class="v" id="v3"><span class="vn">3</span> <span class="br-p"><br><br></span>তেতিয়া যিহোৱাই এই বিষয়ত মন সলনি কৰি ক’লে, “এইদৰে নঘটিব।”</div>
<div class="v" id="v4"><span class="vn">4</span> <span class="br-p"><br><br></span>প্ৰভু যিহোৱাই মোক এইদৰে দর্শন দিলে: যিহোৱা ঈশ্বৰে বিচাৰৰ অর্থে অগ্নিক মাতিলে। সেই অগ্নিয়ে মহাসমুদ্রক শুকুৱাই পেলালে আৰু ভূমিকো গ্ৰাস কৰিবলৈ ধৰিলে।</div>
<div class="v" id="v5"><span class="vn">5</span> তেতিয়া মই কলোঁ, <span class="br-p"><br><br></span><span class="br-ind"><br><span class="indent">&nbsp;</span></span>“হে প্ৰভু যিহোৱা, “মই অনুৰোধ কৰিছোঁ,<br> <span class="br-ind"><br><span class="indent">&nbsp;</span></span>আপুনি ক্ষান্ত হওঁক,<br> <span class="br-ind"><br><span class="indent">&nbsp;</span></span>যাকোব নো কেনেকৈ জীয়াই থাকিব?<br> <span class="br-ind"><br><span class="indent">&nbsp;</span></span>তেওঁ যে অতি সৰু।”<br></div>
<div class="v" id="v6"><span class="vn">6</span> <span class="br-p"><br><br></span>তেতিয়া যিহোৱাই এই বিষয়ত মন সলনি কৰি ক’লে, “এইদৰে নঘটিব।”</div>
<div class="v" id="v7"><span class="vn">7</span> <span class="br-p"><br><br></span>তেওঁ মোক পুনৰ এটা দর্শন দিলে: প্ৰভুৱে এডাল ওলোম-জৰী হাতত লৈ, ওলোমৰ জোখ লৈ তৈয়াৰ কৰা এটা দেৱালৰ ওচৰত থিয় হৈ আছিল।</div>
<div class="v" id="v8"><span class="vn">8</span> যিহোৱাই মোক ক’লে, “হে আমোচ, তুমি কি দেখিছা?” তেতিয়া মই কলোঁ, “এডাল ওলোম জৰী দেখিছোঁ।” তেতিয়া প্ৰভুৱে ক’লে, <span class="br-p"><br><br></span><span class="br-ind"><br><span class="indent">&nbsp;</span></span>“চোৱা, মই মোৰ প্ৰজা ইস্ৰায়েলৰ মাজত এডাল ওলোম-জৰী ৰাখিছো।”<br> <span class="br-ind"><br><span class="indent">&nbsp;</span></span>তেওঁলোকক মই আৰু কেতিয়াও ক্ষমা নকৰিম।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ইচহাকৰ বংশৰ ওখ ঠাইৰ মঠবোৰ ধ্বংস হ’ব<br> <span class="br-ind"><br><span class="indent">&nbsp;</span></span>আৰু ইস্রায়েলৰ পূণ্যধামবোৰ উচ্ছন্ন হ’ব;<br> <span class="br-ind"><br><span class="indent">&nbsp;</span></span>মই তৰোৱাল লৈ যাৰবিয়ামৰ বংশৰ বিৰুদ্ধে উঠিম।”<br></div>
<div class="v" id="v10"><h2>অমচিয়া পুৰোহিতে ৰজাক আপত্তি জনোৱা</h2><span class="vn">10</span> <span class="br-p"><br><br></span>তাৰ পাছত বৈৎএলৰ পুৰোহিত অমচিয়াই ইস্ৰায়েলৰ ৰজা যাৰবিয়ামৰ ওচৰলৈ এই খবৰ কৈ পঠালে: “ইস্ৰায়েলৰ বংশৰ মাজত আপোনাৰ বিৰুদ্ধে আমোচে চক্ৰান্ত কৰিছে; দেশৰ লোকসকলে তেওঁৰ কোনো কথা সহিব পৰা নাই।</div>
<div class="v" id="v11"><span class="vn">11</span> আমোচে এই কথা কৈছে: <span class="br-p"><br><br></span><span class="br-ind"><br><span class="indent">&nbsp;</span></span>‘যাৰবিয়াম তৰোৱালৰ আঘাতৰ দ্বাৰাই মৃত্যু হ’ব;<br> <span class="br-ind"><br><span class="indent">&nbsp;</span></span>ইস্ৰায়েলে অৱশ্যেই নিজ দেশৰ পৰা বন্দী হৈ আন দেশলৈ যাব লাগিব’।”<br></div>
<div class="v" id="v12"><span class="vn">12</span> <span class="br-p"><br><br></span>অমচিয়াই আমোচক ক’লে, “হে ভাৱবাদী, যোৱা! তুমি ইয়াৰ পৰা যিহূদা দেশলৈ গুচি যোৱা। তাতেই ভাৱবাদী হিচাবে জীৱিকা উলিওৱা আৰু তাতেই ভাৱবাণী প্ৰচাৰ কৰা।</div>
<div class="v" id="v13"><span class="vn">13</span> কিন্তু বৈৎএলত হলে পুনৰ ভাৱবাণী প্ৰচাৰ নকৰিবা; কিয়নো এই ঠাই ৰজাৰ পুণ্যধাম আৰু এক ৰাজকীয় মন্দিৰ<sup class="fnm"><a name="fnm1" href="#fn1">1</a></sup>।”</div>
<div class="v" id="v14"><span class="vn">14</span> তেতিয়া আমোচে উত্তৰ দি অমচিয়াক ক’লে, “মই ভাববাদীও নহওঁ নাইবা ভাববাদীৰ শিষ্যও নহওঁ। মই এজন পশু-ৰখীয়া আৰু ডিমৰু গছবোৰৰ ফল সংগ্ৰহ<sup class="fnm"><a name="fnm2" href="#fn2">2</a></sup> কৰোঁতা আছিলোঁ।</div>
<div class="v" id="v15"><span class="vn">15</span> যিহোৱাই মোক মেৰ-ছাগৰ জাক চৰোৱা কার্যৰ পৰা আনি মোক ক’লে, ‘তুমি যোৱা আৰু মোৰ ইস্ৰায়েলৰ লোকসকলৰ আগত গৈ ভাৱবাণী প্ৰচাৰ কৰা’।</div>
<div class="v" id="v16"><span class="vn">16</span> <span class="br-p"><br><br></span>তেনেহ’লে এতিয়া আপুনি যিহোৱাৰ বাক্য শুনক; আপুনি কৈছে, ‘ইস্ৰায়েলৰ বিৰুদ্ধে ভাৱবাণী প্ৰচাৰ নকৰিবা আৰু ইচহাকৰ বংশৰ বিৰুদ্ধেও প্রচাৰ নকৰিবা।’</div>
<div class="v" id="v17"><span class="vn">17</span> সেইবাবে যিহোৱাই এই কথা কৈছে: <span class="br-p"><br><br></span><span class="br-ind"><br><span class="indent">&nbsp;</span></span>‘তোমাৰ ভার্যা নগৰখনৰ মাজত বেশ্যা হ’ব,<br> <span class="br-ind"><br><span class="indent">&nbsp;</span></span>তোমাৰ ল’ৰা-ছোৱালী তৰোৱালৰ দ্বাৰাই পতিত হ’ব,<br> <span class="br-ind"><br><span class="indent">&nbsp;</span></span>তোমাৰ মাটি জুখি জুখি আনৰ মাজত ভগাই দিয়া হ’ব;<br> <span class="br-ind"><br><span class="indent">&nbsp;</span></span>তুমি নিজেও এক অশুচি<sup class="fnm"><a name="fnm3" href="#fn3">3</a></sup> দেশত মৰিবা,<br> <span class="br-ind"><br><span class="indent">&nbsp;</span></span>ইস্ৰায়েলক নিজ দেশৰ পৰা দেশান্তৰিত হ’ব’।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ৰাজপ্রসাদ</div>
<div class="fn"><sup class="fnt"><a name="fn2" href="#fnm2">2</a></sup> আপদাল কৰোঁতা</div>
<div class="fn"><sup class="fnt"><a name="fn3" href="#fnm3">3</a></sup> ঈশ্বৰক নজনা দেশত</div>
</div>
<!-- PARSED ABOVE; EDITING MAY BREAK PARSER -->
</body></html>