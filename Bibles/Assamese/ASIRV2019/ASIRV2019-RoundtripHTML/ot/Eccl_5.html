<html><head>
<meta http-equiv="Content-Type" content="text/html;charset=utf-8" />
<title>Eccl 5 &ndash; উপ &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 5);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>উপ</b> &ndash; <a href="Eccl_1.html">1</a> ... <a href="Eccl_3.html">3</a> <a href="Eccl_4.html">4</a> <b>5</b> <a href="Eccl_6.html">6</a> <a href="Eccl_7.html">7</a> ... <a href="Eccl_12.html">12</a> </div><hr>
<h1>Eccl 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৫ অধ্যায়</h2><h2>ঈশ্বৰৰ প্রতি ভয়-ভক্তি, নম্রতা আৰু সন্তুষ্ট হোৱা</h2><span class="vn">1</span> <span class="br-p"><br><br></span>ঈশ্বৰৰ গৃহলৈ যোৱা কালত তোমাৰ ভৰি সাৱধানে ৰাখিবা। যিসকলে নিজে কৰা অন্যায় কামবোৰ বুজি নাপায়, তেনে অজ্ঞানী লোকৰ দৰে বলিদান কৰাতকৈ বৰং তাত শুনিবলৈ ওচৰ চপাই ভাল।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>তোমাৰ মুখে কেতিয়াও বেগা-বেগীকৈ কথা নকওঁক।<br> <span class="br-ind"><br><span class="indent">&nbsp;</span></span>ঈশ্বৰৰ আগত বেগা-বেগীকৈ কোনো কথা উচ্চাৰণ নকৰিবা;<br> <span class="br-ind"><br><span class="indent">&nbsp;</span></span>কিয়নো ঈশ্বৰ স্বৰ্গত আৰু তুমি পৃথিবীত আছা;<br> <span class="br-ind"><br><span class="indent">&nbsp;</span></span>এই হেতুকে তোমাৰ কথা যেন অলপ হয়।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>অধিক কাৰ্যৰ ভাৱ-চিন্তা থাকিলে মানুহে যেনেকৈ সপোন দেখে,<br> <span class="br-ind"><br><span class="indent">&nbsp;</span></span>তেনেকৈ আৰু অধিককৈ কথা ক’লে অজ্ঞানতা প্রকাশ পায়।<br></div>
<div class="v" id="v4"><span class="vn">4</span> <span class="br-p"><br><br></span>ঈশ্বৰৰ আগত সংকল্প কৰিলে, তাক সিদ্ধ কৰিবলৈ পলম নকৰিবা; কিয়নো তেওঁ অজ্ঞানসকলত সন্তোষ নাপায়। তুমি যি সংকল্প কৰা, তাক সিদ্ধ কৰা।</div>
<div class="v" id="v5"><span class="vn">5</span> সেয়ে সংকল্প কৰি সিদ্ধ নকৰাতকৈ সংকল্প নকৰাই ভাল।</div>
<div class="v" id="v6"><span class="vn">6</span> তোমাৰ মুখে যেন তোমাৰ শৰীৰক পাপৰ পথলৈ লৈ নাযায়; “মোৰ সংকল্প কৰা ভুল হ’ল” এই কথা প্রার্থনা গৃহৰ পুৰোহিতৰ আগত নকবা; মিছা সংকল্পৰে তোমাৰ কথাৰ কাৰণে তোমাৰ হাতৰ কাৰ্য নষ্ট কৰিবলৈ ঈশ্বৰক কিয় ক্ৰোধিত কৰা?</div>
<div class="v" id="v7"><span class="vn">7</span> কিয়নো অধিক সপোন আৰু অধিক কথাৰ সৈতে অসাৰতা আহে; কিন্তু তুমি ঈশ্বৰক ভয় কৰিবা।</div>
<div class="v" id="v8"><h2>প্রত্যেক শাসকৰ ওপৰত এজন শাসক আছে</h2><span class="vn">8</span> <span class="br-p"><br><br></span>তোমাৰ এলেকাত যদি কোনো দৰিদ্ৰক অত্যাচাৰ কৰা দেখা নাইবা কোনোবাই ন্যায় বিচাৰ আৰু নায্য অধিকাৰ নোপোৱা যেন দেখা, তেন্তে সেই কথাত আচৰিত নামানিবা; কিয়নো উচ্চ পদত থাকোঁতা ক্ষমতাশালী লোকসকলে তেওঁলোকৰ অধীনত থকাসকলৰ ওপৰত দৃষ্টি ৰাখে আৰু তেওঁলোকৰ ওপৰতো আন উচ্চতম পদত লোক আছে।</div>
<div class="v" id="v9"><span class="vn">9</span> কিন্তু ভূমিত উৎপাদন কৰিবলৈ এজন ৰজা থাকিলে এখন দেশৰ বাবে সকলোপ্রকাৰে এক লাভ হয়।</div>
<div class="v" id="v10"><h2>ধন-সম্পদ আৰু সন্মান অস্থায়ী</h2><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>যি মানুহে ধন-ৰূপ ভাল পায়, তেওঁ কেতিয়াও ধন-ৰূপত তৃপ্ত নহয়;<br> <span class="br-ind"><br><span class="indent">&nbsp;</span></span>যি মানুহে অধিক ধন-সম্পত্তি বিচাৰে,<br> <span class="br-ind"><br><span class="indent">&nbsp;</span></span>তেওঁ আয়ত তৃপ্ত নহয়।<br> <span class="br-ind"><br><span class="indent">&nbsp;</span></span>ইও অসাৰ।<br></div>
<div class="v" id="v11"><span class="vn">11</span> <span class="br-p"><br><br></span>ধন-সম্পত্তি বাঢ়িলে খাওঁতাও বাঢ়ে; এতেকে তাক চকুৰে দেখাৰ বাহিৰে সেই সম্পত্তিত গৰাকীৰ কি লাভ?</div>
<div class="v" id="v12"><span class="vn">12</span> যি জনে পৰিশ্রম কৰে, তেওঁ কম খাওঁক বা বেচি খাওঁক, তেওঁৰ টোপনি ভাল হয়। কিন্তু ধনৱানৰ অধিক ধন-সম্পত্তিয়ে তেওঁক টোপনি যাব নিদিয়ে।</div>
<div class="v" id="v13"><span class="vn">13</span> <span class="br-p"><br><br></span>সূৰ্যৰ তলত মই এক ভীষণ দুখৰ বিষয় দেখিলোঁ: <span class="br-p"><br><br></span><span class="br-ind"><br><span class="indent">&nbsp;</span></span>ঐশ্বর্যৰ গৰাকীয়ে নিজৰ দুর্দশাৰ কাৰণেহে ধন জমা কৰি ৰাখে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>দুৰ্ঘটনাত সেই ধন ধ্বংস হৈ যায়। তাতে তেওঁৰ পুত্ৰৰ কাৰণে একোৱেই নাথাকে।<br></div>
<div class="v" id="v15"><h2>খালি হাতে আহোঁ আৰু খালি হাতে আহোঁ</h2><span class="vn">15</span> <span class="br-ind"><br><span class="indent">&nbsp;</span></span>মাকৰ গৰ্ভৰ পৰা মনুষ্য যেনেকৈ উদঙে<sup class="fnm"><a name="fnm1" href="#fn1">1</a></sup> আহে,<br> <span class="br-ind"><br><span class="indent">&nbsp;</span></span>তেনেকৈ তেওঁ উদঙে এই জীৱন এৰি পুনৰায় গুছি যায়।<br> <span class="br-ind"><br><span class="indent">&nbsp;</span></span>নিজৰ পৰিশ্ৰমৰ একোৱেই তেওঁ হাতত লৈ যাব নোৱাৰে।<br></div>
<div class="v" id="v16"><span class="vn">16</span> <span class="br-p"><br><br></span>ইও এক ভীষণ দুখৰ বিষয় যে, এজন ব্যক্তি যেনেকৈ আহে, তেনেকৈয়ে গুছি যায়; সেয়ে তেওঁৰ কি লাভ? তেওঁতো বতাহক ধৰিবলৈহে পৰিশ্ৰম কৰে।</div>
<div class="v" id="v17"><span class="vn">17</span> তেওঁ অতি পীড়িত হৈ ৰোগ-ব্যাধি আৰু খঙেৰে জীৱন কটায় আৰু গোটেই জীৱনকাল আন্ধাৰত বসবাস কৰে<sup class="fnm"><a name="fnm2" href="#fn2">2</a></sup>।</div>
<div class="v" id="v18"><span class="vn">18</span> <span class="br-p"><br><br></span>তাৰ পাছত মই উত্তম আৰু উপযুক্তভাৱে থাকিবৰ বাবে ইয়াকে বুজিব পাতিলোঁ: ঈশ্বৰে যি কেইটা দিন মানুহক জীয়াই থাকিবলৈ দিছে, সেই সকলো দিনত খোৱা-বোৱা কৰি থাকিবলৈ আৰু সূর্যৰ তলত কৰা সকলো পৰিশ্রমেৰে সৈতে সন্তুষ্ট উপভোগ কৰিবলৈ দিছে; কিয়নো এয়ে আমাৰ কার্য।</div>
<div class="v" id="v19"><span class="vn">19</span> তেনেকৈয়ে ঈশ্বৰে কোনো মানুহক ধন-সম্পত্তি দিয়ে আৰু সেইবোৰ ভোগ কৰিবলৈ দিয়ে; নিজৰ কাৰণে প্রাপ্যৰ অংশ পাবলৈ সমর্থৱান কৰে আৰু নিজৰ পৰিশ্রমত আনন্দ কৰিবলৈ দিয়ে; এই সকলোও ঈশ্বৰৰ এক দান।</div>
<div class="v" id="v20"><span class="vn">20</span> তেওঁ নিজৰ আয়ুসৰ দিনবোৰৰ কথা মনলৈ নানে, কিয়নো ঈশ্বৰে তেওঁৰ মনত আনন্দ দি তেওঁক ব্যস্ত ৰাখে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> যেনেকৈ উদং হাতে আহে</div>
<div class="fn"><sup class="fnt"><a name="fn2" href="#fnm2">2</a></sup> তেওঁ অন্ধকাৰত আহাৰ কৰে।</div>
</div>
<!-- PARSED ABOVE; EDITING MAY BREAK PARSER -->
</body></html>