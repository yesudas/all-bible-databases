<html><head>
<meta http-equiv="Content-Type" content="text/html;charset=utf-8" />
<title>Gen 5 &ndash; আদি &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 5);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>আদি</b> &ndash; <a href="Gen_1.html">1</a> ... <a href="Gen_3.html">3</a> <a href="Gen_4.html">4</a> <b>5</b> <a href="Gen_6.html">6</a> <a href="Gen_7.html">7</a> ... <a href="Gen_50.html">50</a> </div><hr>
<h1>Gen 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৫ অধ্যায়</h2><h2>আদমৰ বংশ</h2><span class="vn">1</span> <span class="br-p"><br><br></span>এয়া হৈছে আদমৰ বংশৰ বিৱৰণ। মানুহ সৃষ্টি কৰাৰ দিনা, ঈশ্বৰে তেওঁলোকক নিজৰ সাদৃশ্যেৰে সৃষ্টি কৰিলে;</div>
<div class="v" id="v2"><span class="vn">2</span> তেওঁলোকক পুৰুষ আৰু স্ত্ৰী কৰি সৃষ্টি কৰিলে; সৃষ্টিৰ সময়ত তেওঁলোকক আশীৰ্ব্বাদ কৰি “মানুহ<sup class="fnm"><a name="fnm1" href="#fn1">1</a></sup>” নাম দিলে।</div>
<div class="v" id="v3"><span class="vn">3</span> এশ ত্ৰিশ বছৰ বয়সত নিজৰ সাদৃশ্যেৰে আদমৰ এটি পুত্ৰ জন্মিল আৰু তেওঁৰ নাম চেথ ৰাখিলে।</div>
<div class="v" id="v4"><span class="vn">4</span> চেথৰ জন্মৰ পাছত আদম আঠশ বছৰ জীয়াই থাকিল। ইতিমধ্যে তেওঁৰ আৰু পুতেক জীয়েকৰ জন্ম হ’ল।</div>
<div class="v" id="v5"><span class="vn">5</span> সৰ্ব্বমুঠ ন শ ত্রিশ বছৰ জীয়াই থকাৰ পাছত আদমৰ মৃত্যু হ’ল।</div>
<div class="v" id="v6"><span class="vn">6</span> <span class="br-p"><br><br></span>চেথৰ যেতিয়া এশ পাঁচ বছৰ বয়স হ’ল, তেতিয়া তেওঁৰ পুত্ৰ ইনোচৰ জন্ম হ’ল।</div>
<div class="v" id="v7"><span class="vn">7</span> ইনোচৰ জন্মৰ পাছত চেথ আঠ শ সাত বছৰ কাল জীয়াই আছিল। সেই সময়ত তেওঁৰ আৰু পুতেক জীয়েকৰ জন্ম হ’ল।</div>
<div class="v" id="v8"><span class="vn">8</span> মুঠ ন শ বাৰ বছৰ জীয়াই থকাৰ পাছত চেথৰ মৃত্যু হ’ল।</div>
<div class="v" id="v9"><span class="vn">9</span> <span class="br-p"><br><br></span>ইনোচৰ নব্বই বছৰ বয়সত তেওঁৰ পুতেক কৈনন জন্মিল।</div>
<div class="v" id="v10"><span class="vn">10</span> কৈননৰ জন্মৰ পাছত ইনোচ আঠ শ পোন্ধৰ বছৰ জীয়াই আছিল। সেই সময়ত তেওঁৰ পুনৰ পুতেক জীয়েক জন্মিল।</div>
<div class="v" id="v11"><span class="vn">11</span> সৰ্ব্বমুঠ ন শ পাঁচ বছৰ জীয়াই থকাৰ পাছত ইনোচৰ মৃত্যু হ’ল।</div>
<div class="v" id="v12"><span class="vn">12</span> কৈননৰ সত্তৰ বছৰ বয়সত তেওঁৰ পুতেক মহললেল<sup class="fnm"><a name="fnm2" href="#fn2">2</a></sup> জন্মিল।</div>
<div class="v" id="v13"><span class="vn">13</span> মহললেলৰ জন্মৰ পাছত কৈনন আঠ শ চল্লিশ বছৰ জীয়াই আছিল। সেই সময়ত তেওঁৰ আন আন পুতেক জীয়েক জন্মিল।</div>
<div class="v" id="v14"><span class="vn">14</span> সৰ্ব্বমুঠ ন শ দহ বছৰ জীয়াই থকাৰ পাছত কৈননৰ মৃত্যু হ’ল।</div>
<div class="v" id="v15"><span class="vn">15</span> <span class="br-p"><br><br></span>মহললেলৰ পয়ষষ্ঠি বছৰ বয়সত তেওঁৰ পুত্র যেৰদ জন্মিল।</div>
<div class="v" id="v16"><span class="vn">16</span> যেৰদৰ জন্মৰ পাছত মহললেল আঠশ ত্রিশ বছৰ জীয়াই আছিল। সেই সময়ত তেওঁৰ পুনৰ পুতেক জীয়েক জন্মিল।</div>
<div class="v" id="v17"><span class="vn">17</span> সৰ্ব্বমুঠ আঠ শ পঞ্চানব্বৈ বছৰ জীয়াই থকাৰ পাছত মহললেলৰ মৃত্যু হ’ল।</div>
<div class="v" id="v18"><span class="vn">18</span> <span class="br-p"><br><br></span>যেৰদৰ এশ বাষষ্ঠি বছৰ বয়সত তেওঁৰ পুতেক হনোক জন্মিল।</div>
<div class="v" id="v19"><span class="vn">19</span> হনোকৰ জন্মৰ পাছত যেৰদ আঠ শ বছৰ জীয়াই আছিল। সেই সময়ত তেওঁৰ পুনৰ পুতেক জীয়েক জন্মিল।</div>
<div class="v" id="v20"><span class="vn">20</span> সৰ্ব্বমুঠ ন শ বাষষ্ঠি বছৰ জীয়াই থকাৰ পাছত যেৰদৰ মৃত্যু হ’ল।</div>
<div class="v" id="v21"><span class="vn">21</span> <span class="br-p"><br><br></span>হনোকৰ পয়ষষ্ঠি বছৰ বয়সত তেওঁৰ পুতেক মথুচেলহ জন্মিল।</div>
<div class="v" id="v22"><span class="vn">22</span> মথুচেলহৰ জন্মৰ পাছত তিনি শ বছৰ পর্যন্ত ঈশ্বৰৰ লগত হনোকৰ অহা-যোৱাৰ সম্বন্ধ আছিল। সেই সময়ত তেওঁৰ পুনৰ পুতেক জীয়েক জন্মিল।</div>
<div class="v" id="v23"><span class="vn">23</span> হনোক সৰ্ব্বমুঠ তিনি শ পয়ষষ্ঠি বছৰ কাল আছিল।</div>
<div class="v" id="v24"><span class="vn">24</span> তাৰ পাছত তেওঁক পুনৰ দেখা নগ’ল; ঈশ্বৰৰ লগত অহা-যোৱাৰ সম্বন্ধ আছিল বাবেই ঈশ্বৰে তেওঁক লৈ গ’ল।</div>
<div class="v" id="v25"><span class="vn">25</span> <span class="br-p"><br><br></span>মথুচেলহৰ এশ সাতাশী বছৰ বয়সত তেওঁৰ পুতেক লেমক জন্মিল।</div>
<div class="v" id="v26"><span class="vn">26</span> লেমকৰ জন্মৰ পাছত মথুচেলহ সাত শ বিৰাশী বছৰ জীয়াই আছিল। সেই সময়ত তেওঁৰ আৰু পুতেক জীয়েক জন্মিল।</div>
<div class="v" id="v27"><span class="vn">27</span> সৰ্ব্বমুঠ ন শ উনসত্তৰ বছৰ জীয়াই থকাৰ পাছত মথুচেলহৰ মৃত্যু হ’ল।</div>
<div class="v" id="v28"><span class="vn">28</span> <span class="br-p"><br><br></span>লেমকৰ এশ বিৰাশী বছৰ বয়সত এটি পুত্ৰ জন্মিল;</div>
<div class="v" id="v29"><span class="vn">29</span> তেওঁ ক’লে, “যিহোৱাই ভূমিক শাও দিয়াৰ কাৰণে আমি যি পৰিশ্রম আৰু হাতেৰে কষ্ট কৰিব লাগে, তাৰ মাজতো আমাক এই ল’ৰায়েই শান্তনা দিব।” এই বুলি কৈ তেওঁ তেওঁৰ নাম নোহ<sup class="fnm"><a name="fnm3" href="#fn3">3</a></sup> ৰাখিলে।</div>
<div class="v" id="v30"><span class="vn">30</span> নোহৰ জন্মৰ পাছত লেমক পাঁচ শ পঞ্চানব্বৈ বছৰ জীয়াই আছিল। সেই সময়ত তেওঁৰ পুনৰ পুতেক আৰু জীয়েক জন্মিল।</div>
<div class="v" id="v31"><span class="vn">31</span> সৰ্ব্বমুঠ সাত শ সাতসত্তৰ বছৰ জীয়াই থকাৰ পাছত লেমকৰ মৃত্যু হ’ল।</div>
<div class="v" id="v32"><span class="vn">32</span> <span class="br-p"><br><br></span>নোহ পাঁচ শ বছৰ জীয়াই থকাত তেওঁৰ চেম, হাম আৰু যেফৎ এই তিনিজন পুত্ৰৰ জন্ম হ’ল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->মানুহ <!--raw 1 bo --></em><!--endraw 1-->আদম</div>
<div class="fn"><sup class="fnt"><a name="fn2" href="#fnm2">2</a></sup> ঈশ্বৰৰ প্ৰশংসা কৰা</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><em><!--endraw 1-->নোহ <!--raw 1 bo --></em><!--endraw 1-->বিশ্ৰাম</div>
</div>
<!-- PARSED ABOVE; EDITING MAY BREAK PARSER -->
</body></html>