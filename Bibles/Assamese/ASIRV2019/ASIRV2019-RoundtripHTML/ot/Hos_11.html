<html><head>
<meta http-equiv="Content-Type" content="text/html;charset=utf-8" />
<title>Hos 11 &ndash; হোচ &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 11);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>হোচ</b> &ndash; <a href="Hos_1.html">1</a> ... <a href="Hos_9.html">9</a> <a href="Hos_10.html">10</a> <b>11</b> <a href="Hos_12.html">12</a> <a href="Hos_13.html">13</a> <a href="Hos_14.html">14</a> </div><hr>
<h1>Hos 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>১১ অধ্যায়</h2><h2>ইস্রায়েলৰ প্রতি ঈশ্বৰৰ প্রেম</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ইস্ৰায়েল যেতিয়া শিশু আছিল তেতিয়া মই তেওঁক প্ৰেম কৰিছিলোঁ,<br> <span class="br-ind"><br><span class="indent">&nbsp;</span></span>মই মিচৰৰ পৰা মোৰ পুত্ৰক মাতি আনিছিলোঁ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মই তেওঁলোকক যিমানে মাতিছিলোঁ,<br> <span class="br-ind"><br><span class="indent">&nbsp;</span></span>সিমানেই তেওঁলোক মোৰ ওচৰৰ পৰা দূৰলৈ আঁতৰি গ’ল<sup class="fnm"><a name="fnm1" href="#fn1">1</a></sup>;<br> <span class="br-ind"><br><span class="indent">&nbsp;</span></span>তেওঁলোকে বাল দেৱতাবোৰৰ উদ্দেশ্যে বলি উৎসর্গ কৰিছিল,<br> <span class="br-ind"><br><span class="indent">&nbsp;</span></span>আৰু কটা মূৰ্ত্তিবোৰৰ কাৰণে ধূপ জ্বলাইছিল।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তথাপিও ময়েই ইফ্ৰয়িমক খোজ কাঢ়িবলৈ শিকালোঁ।<br> <span class="br-ind"><br><span class="indent">&nbsp;</span></span>ময়েই তেওঁক মোৰ কোলাত লৈ ফুৰিলোঁ;<br> <span class="br-ind"><br><span class="indent">&nbsp;</span></span>কিন্তু তেওঁলোকে নাজানিলে যে মই তেওঁলোকৰ কাৰণে চিন্তা কৰোঁ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>মই তেওঁলোকক প্ৰেমজৰী আৰু প্রেমৰ বান্ধোনেৰে চলাই আনিলোঁ;<br> <span class="br-ind"><br><span class="indent">&nbsp;</span></span>মই তেওঁলোকৰ বাবে কান্ধৰ ওপৰৰ পৰা যুৱলিখন তুলি ধৰা লোকৰ নিচিনা হলোঁ;<br> <span class="br-ind"><br><span class="indent">&nbsp;</span></span>পাছত কুজাঁ হৈ তেওঁলোকক আহাৰ খোৱাই প্রতিপালন কৰিলোঁ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যিহেতু ইস্রায়েলীয়াসকল মোলৈ উলটি আহিবলৈ অসন্মত হ’ল,<br> <span class="br-ind"><br><span class="indent">&nbsp;</span></span>সেয়ে তেওঁলোক মিচৰলৈ উলটি নাযাব।<br> <span class="br-ind"><br><span class="indent">&nbsp;</span></span>আৰু অচূৰীয়াই তেওঁলোকৰ ওপৰত শাসন কৰিব।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তেওঁলোকৰ নগৰবোৰৰ ওপৰত যুদ্ধৰ তৰোৱাল পৰিব;<br> <span class="br-ind"><br><span class="indent">&nbsp;</span></span>তাতে তেওঁলোকৰ দুৱাৰবোৰৰ ডাংবোৰ নষ্ট হ’ব;<br> <span class="br-ind"><br><span class="indent">&nbsp;</span></span>নিজৰ পৰিকল্পনাৰ দ্বাৰাই তেওঁলোক বিনষ্ট হ’ব।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মোৰ লোকসকল মোৰ পৰা ঘূৰি যাবলৈ স্থিৰ কৰিছে;<br> <span class="br-ind"><br><span class="indent">&nbsp;</span></span>যদিও তেওঁলোকে মোক অর্থাৎ অতি উর্দ্ধত থকা জনাক মাতিলেও,<br> <span class="br-ind"><br><span class="indent">&nbsp;</span></span>তেওঁ তেওঁলোকক মুঠেই উর্দ্ধত তুলি নলব।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে ইফ্ৰয়িম, মই তোমাক কেনেকৈ ত্যাগ কৰিম?<br> <span class="br-ind"><br><span class="indent">&nbsp;</span></span>হে ইস্ৰায়েল, মই তোমাক কেনেকৈ আনৰ হাতত শোধাই দিম?<br> <span class="br-ind"><br><span class="indent">&nbsp;</span></span>মই তোমাক কেনেকৈ অদ্মাৰ নিচিনা কৰিম?<br> <span class="br-ind"><br><span class="indent">&nbsp;</span></span>মই তোমাৰ অৱস্থা কেনেকৈ চবোয়ীমৰ নিচিনা কৰিম?<br> <span class="br-ind"><br><span class="indent">&nbsp;</span></span>মোৰ হৃদয় ব্যাকুল হৈছে;<br> <span class="br-ind"><br><span class="indent">&nbsp;</span></span>মোৰ সকলো মমতা জাগি উঠিছে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মোৰ প্ৰচণ্ড ক্ৰোধ মই তোমালোক<sup class="fnm"><a name="fnm2" href="#fn2">2</a></sup>ৰ বিৰুদ্ধে প্রকাশ নকৰিম;<br> <span class="br-ind"><br><span class="indent">&nbsp;</span></span>মই ইফ্ৰয়িমক পুনৰ বিনষ্ট নকৰিম;<br> <span class="br-ind"><br><span class="indent">&nbsp;</span></span>কিয়নো মই ঈশ্বৰ, মানুহ নহওঁ;<br> <span class="br-ind"><br><span class="indent">&nbsp;</span></span>মই তোমালোকৰ মাজত থকা পবিত্ৰ জনা;<br> <span class="br-ind"><br><span class="indent">&nbsp;</span></span>মই ক্ৰোধেৰে উপস্থিত নহম।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমাৰ লোকসকল মোৰ (যিহোৱাৰ) পাছত চলিব;<br> <span class="br-ind"><br><span class="indent">&nbsp;</span></span>মই সিংহৰ নিচিনাকৈ গৰ্জ্জন কৰি মাতিম;<br> <span class="br-ind"><br><span class="indent">&nbsp;</span></span>মই গৰ্জ্জন কৰি মাতিলে মোৰ সন্তান সকল পশ্চিম ফালৰ পৰা কঁপি কঁপি আহিব।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>মিচৰ দেশৰ পৰা চৰাইৰ নিচিনাকৈ,<br> <span class="br-ind"><br><span class="indent">&nbsp;</span></span>অচূৰীয়াৰ পৰা কপৌৰ নিচিনাকৈ তেওঁলোক কপিঁ কপিঁ আহিব;<br> <span class="br-ind"><br><span class="indent">&nbsp;</span></span>মই তেওঁলোকক নিজ নিজ ঘৰত বাস কৰাম।<br> <span class="br-ind"><br><span class="indent">&nbsp;</span></span>মই যিহোৱাই এই কথা কৈছো।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যিহোৱাই কৈছে, “ইফ্ৰয়িমৰ মিছা কথা,<br> <span class="br-ind"><br><span class="indent">&nbsp;</span></span>ইস্ৰায়েল বংশৰ ছলনাই মোক চাৰিওফালে বেৰি ৰাখিছে;<br> <span class="br-ind"><br><span class="indent">&nbsp;</span></span>কিন্তু যিহূদাই এতিয়াও মোৰ অর্থাৎ ঈশ্বৰৰ লগত অহা-যোৱা কৰিছে<br> <span class="br-ind"><br><span class="indent">&nbsp;</span></span>আৰু মোলৈ অর্থাৎ পবিত্ৰ জনালৈ বিশ্বস্ত হৈ আছে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> তেওঁলোকৰ ওচৰলৈ মই যিমান আহিছিলো, তেওঁলোক সিমানে মোৰ পৰা দূৰলৈ আতৰি গৈছে।</div>
<div class="fn"><sup class="fnt"><a name="fn2" href="#fnm2">2</a></sup> নগৰৰ বিৰুদ্ধে নাহিম।</div>
</div>
<!-- PARSED ABOVE; EDITING MAY BREAK PARSER -->
</body></html>