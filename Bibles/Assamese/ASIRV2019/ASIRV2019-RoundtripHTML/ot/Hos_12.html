<html><head>
<meta http-equiv="Content-Type" content="text/html;charset=utf-8" />
<title>Hos 12 &ndash; হোচ &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 12);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>হোচ</b> &ndash; <a href="Hos_1.html">1</a> ... <a href="Hos_10.html">10</a> <a href="Hos_11.html">11</a> <b>12</b> <a href="Hos_13.html">13</a> <a href="Hos_14.html">14</a> </div><hr>
<h1>Hos 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>১২ অধ্যায়</h2><span class="vn">1</span> <span class="br-p"><br><br></span>ইফ্ৰয়িমে বতাহ খায়; তেওঁ গোটেইদিনটো পূবৰ বতাহৰ পাছত খেদি যায়; তেওঁ মিছা কথা আৰু অত্যাচাৰ বৃদ্ধি কৰে; তেওঁ অচূৰীয়াৰ সৈতে সন্ধি কৰে আৰু মিচৰলৈ তেল পঠায়।</div>
<div class="v" id="v2"><h2>ইস্রায়েলৰ বিৰুদ্ধে যিহোৱা</h2><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>যিহূদাৰ বিৰুদ্ধে যিহোৱাৰ এটা গোচৰ আছে;<br> <span class="br-ind"><br><span class="indent">&nbsp;</span></span>তেওঁ যাকোবক তেওঁৰ আচৰণ অনুসাৰে দণ্ড দিব আৰু তেওঁৰ কাৰ্য অনুসাৰে প্ৰতিফল দিব।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>গৰ্ভৰ ভিতৰত যাকোবে তেওঁৰ ককায়েকৰ গোৰোহাত ধৰিছিল<sup class="fnm"><a name="fnm1" href="#fn1">1</a></sup>;<br> <span class="br-ind"><br><span class="indent">&nbsp;</span></span>বয়সত নিজ শক্তিৰে তেওঁ ঈশ্বৰৰ লগত যুদ্ধ কৰিছিল<sup class="fnm"><a name="fnm2" href="#fn2">2</a></sup>।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তেওঁ দূতৰ লগত যুদ্ধ কৰি জয়ী হৈছিল;<br> <span class="br-ind"><br><span class="indent">&nbsp;</span></span>তেওঁ দয়া বিচাৰি সেই দূতৰ ওচৰত কান্দিছিল আৰু মিনতি কৰিছিল;<br> <span class="br-ind"><br><span class="indent">&nbsp;</span></span>তেওঁ ঈশ্বৰক বৈৎএলত লগ পাইছিল;<br> <span class="br-ind"><br><span class="indent">&nbsp;</span></span>সেই ঠাইতে ঈশ্বৰে তেওঁৰ সৈতে কথা পাতিছিল<sup class="fnm"><a name="fnm3" href="#fn3">3</a></sup>।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তেওঁ যিহোৱা, বাহিনীসকলৰ ঈশ্বৰ; যিহোৱা তেওঁৰ নাম।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এতিয়া হে যাকোবৰ বংশ,<br> <span class="br-ind"><br><span class="indent">&nbsp;</span></span>তোমালোক তোমালোকৰ ঈশ্বৰৰ ওচৰলৈ ঘূৰি আহাঁ।<br> <span class="br-ind"><br><span class="indent">&nbsp;</span></span>প্রেম আৰু ন্যায়বিচাৰ ধৰি ৰাখা আৰু সদায় তোমালোকৰ ঈশ্বৰৰ অপেক্ষাত থাকা।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যিহোৱাই কৈছে, “ইফ্রয়িম ব্যৱসায়ী;<br> <span class="br-ind"><br><span class="indent">&nbsp;</span></span>তেওঁৰ হাতত প্ৰবঞ্চনাৰ পাল্লা আছে;<br> <span class="br-ind"><br><span class="indent">&nbsp;</span></span>তেওঁ অত্যাচাৰ কৰিবলৈ ভাল পায়।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ইফ্ৰয়িমে কয়, ‘নিশ্চয়ে মই চহকী হলোঁ,<br> <span class="br-ind"><br><span class="indent">&nbsp;</span></span>নিজৰ কাৰণে মই ধন-সম্পদ গোটালোঁ;<br> <span class="br-ind"><br><span class="indent">&nbsp;</span></span>মোৰ সকলো পৰিশ্ৰমত, লোকে মোৰ কোনো দোষ বা পাপ বিচাৰি নাপাব।’<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিন্তু হে ইফ্রয়িম, ময়েই তোমাৰ ঈশ্বৰ যিহোৱা।<br> <span class="br-ind"><br><span class="indent">&nbsp;</span></span>মই মিচৰ দেশৰ পৰাই তোমাৰ লগত আছোঁ।<br> <span class="br-ind"><br><span class="indent">&nbsp;</span></span>তোমাৰ পৰ্ব্বৰ দিনৰ নিচিনাকৈ মই পুনৰায় তোমাক তম্বুত বাস কৰাম।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>মই ভাববাদীসকলৰ আগত কথা কলোঁ,<br> <span class="br-ind"><br><span class="indent">&nbsp;</span></span>অনেক দৰ্শন দিলোঁ;<br> <span class="br-ind"><br><span class="indent">&nbsp;</span></span>তেওঁলোকৰ যোগেদি দৃষ্টান্তৰে অনেক কথা ক’লো।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>গিলিয়দ অপৰাধেৰে পূর্ণ। তাৰ লোকসকল অপদার্থ।<br> <span class="br-ind"><br><span class="indent">&nbsp;</span></span>গিলগলত লোকসকলে বলধ উৎসর্গ কৰে;<br> <span class="br-ind"><br><span class="indent">&nbsp;</span></span>তেওঁলোকৰ যজ্ঞ-বেদীবোৰ পথাৰৰ মাটিত থকা শিলৰ দ’মৰ নিচিনা হ’ব।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যাকোব অৰাম<sup class="fnm"><a name="fnm4" href="#fn4">4</a></sup> দেশলৈ পলাই গৈছিল;<br> <span class="br-ind"><br><span class="indent">&nbsp;</span></span>ভার্য্যা পাবৰ কাৰণে ইস্ৰায়েলে মজুৰিৰ কার্যৰ লগতে মেৰ-ছাগ চৰোৱাৰ কার্য কৰিছিল।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যিহোৱাই এজন ভাববাদীৰ দ্বাৰাই মিচৰ দেশৰ পৰা ইস্ৰায়েলক আনিছিল;<br> <span class="br-ind"><br><span class="indent">&nbsp;</span></span>এজন ভাৱবাদীৰ দ্বাৰাই তেওঁ প্ৰতিপালিত হৈছিল।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কিন্তু ইফ্ৰয়িমে যিহোৱাক অতিশয় বেজাৰ দিলে;<br> <span class="br-ind"><br><span class="indent">&nbsp;</span></span>সেয়ে তেওঁৰ প্রভুৱে তেওঁ কৰা ৰক্তপাতৰ দোষৰ কাৰণে তেওঁকেই দোষী কৰিব;<br> <span class="br-ind"><br><span class="indent">&nbsp;</span></span>তেওঁ যি অপমানৰ কার্য কৰিছে, সেই অপমান প্রভুৱে তেওঁকে ঘূৰাই দিব।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> আদি পুস্তক ২৫:২৬</div>
<div class="fn"><sup class="fnt"><a name="fn2" href="#fnm2">2</a></sup> আদি পুস্তক ৩২:২৪-২৬</div>
<div class="fn"><sup class="fnt"><a name="fn3" href="#fnm3">3</a></sup> আমাৰ সৈতে কথা পাতে।</div>
<div class="fn"><sup class="fnt"><a name="fn4" href="#fnm4">4</a></sup> অৰাম: চিৰিয়া দেশ</div>
</div>
<!-- PARSED ABOVE; EDITING MAY BREAK PARSER -->
</body></html>