<html><head>
<meta http-equiv="Content-Type" content="text/html;charset=utf-8" />
<title>Hos 14 &ndash; হোচ &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 14);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>হোচ</b> &ndash; <a href="Hos_1.html">1</a> ... <a href="Hos_12.html">12</a> <a href="Hos_13.html">13</a> <b>14</b> </div><hr>
<h1>Hos 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>১৪ অধ্যায়</h2><h2>যিহোৱালৈ মন-পালটন</h2><span class="vn">1</span> <span class="br-p"><br><br></span>হে ইস্ৰায়েল, তোমালোকৰ ঈশ্বৰ যিহোৱালৈ উলটি আহাঁ, <span class="br-p"><br><br></span><span class="br-ind"><br><span class="indent">&nbsp;</span></span>তোমালোকৰ অপৰাধৰ কাৰণে তোমালোক পতিত থ’লো।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মন পালটনৰ বাক্য লগত লোৱা আৰু যিহোৱালৈ ঘূৰি তেওঁক কোৱা,<br> <span class="br-ind"><br><span class="indent">&nbsp;</span></span>“আমাৰ সকলো পাপ-অপৰাধ দূৰ কৰক আৰু আমাৰ যি উত্তম, তাক গ্ৰহণ কৰক;<br> <span class="br-ind"><br><span class="indent">&nbsp;</span></span>যাতে আমি আমাৰ ওঁঠে<sup class="fnm"><a name="fnm1" href="#fn1">1</a></sup>ৰে আপোনাৰ প্রশংসা কৰিব পাৰোঁ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>অচূৰীয়াই আমাক উদ্ধাৰ কৰিব নোৱাৰিব;<br> <span class="br-ind"><br><span class="indent">&nbsp;</span></span>ঘোঁৰাৰ ওপৰত ভাৰসা কৰি আমি যুদ্ধ নকৰিম।<br> <span class="br-ind"><br><span class="indent">&nbsp;</span></span>আমাৰ হাতেৰে নির্মাণ কৰা মূর্তিক আমি পুনৰ ‘তুমি আমাৰ ঈশ্বৰ’ বুলি কেতিয়াও নকম; কিয়নো আপোনাৰ ওচৰতে অনাথজনে দয়া বিচাৰি পায়।”<br></div>
<div class="v" id="v4"><h2>যিহোৱাই ইস্রয়েলক ক্ষমা কৰিব</h2><span class="vn">4</span> <span class="br-ind"><br><span class="indent">&nbsp;</span></span>যিহোৱাই কৈছে, “তেওঁলোকক বিপথে যোৱাৰ পৰা মই ঘূৰাই আনি সুস্থ কৰিম,<br> <span class="br-ind"><br><span class="indent">&nbsp;</span></span>মই বিনা চর্তেই তেওঁলোকক প্ৰেম কৰিম;<br> <span class="br-ind"><br><span class="indent">&nbsp;</span></span>কিয়নো মোৰ ক্ৰোধ তেওঁলোকৰ ওপৰৰ পৰা আঁতৰি গ’ল।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মই ইস্ৰায়েললৈ নিয়ৰৰ নিচিনা হম;<br> <span class="br-ind"><br><span class="indent">&nbsp;</span></span>তেওঁ লিলি ফুলৰ নিচিনাকৈ ফুলিব,<br> <span class="br-ind"><br><span class="indent">&nbsp;</span></span>লিবানোনৰ এৰচ গছৰ নিচিনাকৈ তেওঁৰ শিপা নামি যাব।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তেওঁৰ ডালবোৰ বিস্তাৰিত হৈ বাঢ়ি যাব;<br> <span class="br-ind"><br><span class="indent">&nbsp;</span></span>জিত গছৰ নিচিনা তেওঁৰ সৌন্দর্য হ’ব;<br> <span class="br-ind"><br><span class="indent">&nbsp;</span></span>তেওঁৰ সুগন্ধ লিবানোনৰ এৰচ গছৰ নিচিনা হ’ব।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তেওঁলোকে পুনৰায় মোৰ ছাঁত বাস কৰিবলৈ আহিব<sup class="fnm"><a name="fnm2" href="#fn2">2</a></sup>;<br> <span class="br-ind"><br><span class="indent">&nbsp;</span></span>তেওঁলোক প্রচুৰ শস্যৰে পুনৰ্জীৱিত হ’ব,<br> <span class="br-ind"><br><span class="indent">&nbsp;</span></span>আৰু দ্ৰাক্ষালতাৰ নিচিনাকৈ ফুলিব;<br> <span class="br-ind"><br><span class="indent">&nbsp;</span></span>লিবানোনৰ দ্ৰাক্ষাৰসৰ নিচিনাকৈ তেওঁলোকৰ সুখ্যাতি হ’ব।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ইফ্ৰয়িমে ক’ব, ‘মূর্তিবোৰৰ লগত মোৰ পুনৰ কি সম্পৰ্ক?’<br> <span class="br-ind"><br><span class="indent">&nbsp;</span></span>মইয়ে তোমাক উত্তৰ দিম আৰু তেওঁৰ যত্ন ল’ম।<br> <span class="br-ind"><br><span class="indent">&nbsp;</span></span>মই এক কেঁচাপতীয়া দেৱদাৰু গছৰ নিচিনা;<br> <span class="br-ind"><br><span class="indent">&nbsp;</span></span>তোমাৰ বিশ্বস্ততাৰ ফল মোৰ কাষৰ পৰাই আহে।”<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>জ্ঞানৱানজনে এইবোৰ কথা বুজে;<br> <span class="br-ind"><br><span class="indent">&nbsp;</span></span>বিবেচকজনে এইবোৰ কথা জানে;<br> <span class="br-ind"><br><span class="indent">&nbsp;</span></span>কিয়নো যিহোৱাৰ পথবোৰ সততাৰ পথ আৰু<br> <span class="br-ind"><br><span class="indent">&nbsp;</span></span>ধাৰ্মিকজনে সেই পথত গমন কৰে,<br> <span class="br-ind"><br><span class="indent">&nbsp;</span></span>কিন্তু অধাৰ্মিকজনে হ’লে সেইবোৰত উজুটি খায়।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ষাঁৰ গৰু</div>
<div class="fn"><sup class="fnt"><a name="fn2" href="#fnm2">2</a></sup> তেওঁলোকে পুনৰায় যিহোৱাৰ ছাঁত বাস কৰিব</div>
</div>
<!-- PARSED ABOVE; EDITING MAY BREAK PARSER -->
</body></html>