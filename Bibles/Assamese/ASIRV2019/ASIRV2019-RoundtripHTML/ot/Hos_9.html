<html><head>
<meta http-equiv="Content-Type" content="text/html;charset=utf-8" />
<title>Hos 9 &ndash; হোচ &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 9);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>হোচ</b> &ndash; <a href="Hos_1.html">1</a> ... <a href="Hos_7.html">7</a> <a href="Hos_8.html">8</a> <b>9</b> <a href="Hos_10.html">10</a> <a href="Hos_11.html">11</a> ... <a href="Hos_14.html">14</a> </div><hr>
<h1>Hos 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৯ অধ্যায়</h2><h2>ইস্রায়েলৰ পাপৰ প্রতিফল</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে ইস্ৰায়েল, অন্যান্য জাতিবোৰৰ দৰে তুমি অতিশয় আনন্দ নকৰিবা;<br> <span class="br-ind"><br><span class="indent">&nbsp;</span></span>তুমিতো তোমাৰ ঈশ্বৰৰ পৰা আঁতৰি গৈ বেশ্যাকৰ্ম কৰিছা,<br> <span class="br-ind"><br><span class="indent">&nbsp;</span></span>মৰণা মৰা প্ৰত্যেক মজিয়াত তুমি বেশ্যাকর্মৰ বেচ পাই আনন্দিত হৈছা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মৰণা মৰা মজিয়া আৰু দ্ৰাক্ষা পেৰা কুণ্ডই লোকসকলক খাবলৈ নিদিব;<br> <span class="br-ind"><br><span class="indent">&nbsp;</span></span>তেওঁলোকে নতুন দ্রাক্ষাৰস নাপাব।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তেওঁলোকে যিহোৱাৰ দেশত বাস নকৰিব;<br> <span class="br-ind"><br><span class="indent">&nbsp;</span></span>কিন্তু ইফ্ৰয়িম হ’লে মিচৰলৈ উলটি যাব,<br> <span class="br-ind"><br><span class="indent">&nbsp;</span></span>আৰু তেওঁলোকে অচূৰীয়াত অশুচি আহাৰ খাব<sup class="fnm"><a name="fnm1" href="#fn1">1</a></sup>।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তেওঁলোকে যিহোৱাৰ উদ্দেশ্যে দ্ৰাক্ষাৰসৰ পানীয় নৈবেদ্য ঢালিবলৈ নাপাব;<br> <span class="br-ind"><br><span class="indent">&nbsp;</span></span>তেওঁলোকৰ বলিবোৰে তেওঁক সন্তুষ্ট নকৰিব;<br> <span class="br-ind"><br><span class="indent">&nbsp;</span></span>তেনে বলিদানবোৰ শোকার্ত লোকসকলৰ আহাৰৰ নিচিনা হ’ব;<br> <span class="br-ind"><br><span class="indent">&nbsp;</span></span>সেইবোৰ যিসকলে খাব, তেওঁলোক সকলো অশুচি হ’ব;<br> <span class="br-ind"><br><span class="indent">&nbsp;</span></span>কিয়নো সেই আহাৰ কেৱল তেওঁলোকৰ নিজৰ ভোক গুচাবৰ কাৰণেই হব,<br> <span class="br-ind"><br><span class="indent">&nbsp;</span></span>কিন্তু যিহোৱাৰ গৃহলৈ নাহিব।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তেওঁলোকৰ পৰ্ব্বৰ দিনা আৰু যিহোৱাৰ উৎসৱৰ দিনা তেওঁলোকে কি কৰিব?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তেওঁলোকে যদি অচূৰীয়াত বিনাশৰ পৰা ৰক্ষাও পায়, কিন্তু মিচৰে তেওঁলোকক পৰলোকলৈ গোটাব আৰু মেম্ফিচ নগৰে তেওঁলোকক মৈদাম দিব।<br> <span class="br-ind"><br><span class="indent">&nbsp;</span></span>তেওঁলোকৰ সাঁচতীয়া মূল্যৱান ৰূপৰ বস্তুবোৰৰ লগতে তেওঁলোকৰ তম্বুবোৰ চোৰাত গছ আৰু কাঁইটীয়া গছে ঢাকি পেলাব।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ইস্রায়েলীয়াসকলে ইয়াকে জানিব যে, শাস্তিৰ দিনবোৰ সমাগত,<br> <span class="br-ind"><br><span class="indent">&nbsp;</span></span>প্রায়শ্চিত্তৰ দিন উপস্থিত হৈছে;<br> <span class="br-ind"><br><span class="indent">&nbsp;</span></span>তেওঁলোকৰ অনেক অধর্ম আৰু অধিক বিদ্বেষৰ কাৰণে<br> <span class="br-ind"><br><span class="indent">&nbsp;</span></span>তেওঁলোকে “ভাববাদীক নিৰ্ব্বোধ আৰু ঈশ্বৰৰ আত্মা পোৱা লোকক পগলা বুলি ভাবে।”<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>মোৰ ঈশ্বৰৰ সৈতে ভাববাদীজন ইফ্ৰয়িমৰ প্ৰহৰী হ’লেও<br> <span class="br-ind"><br><span class="indent">&nbsp;</span></span>তেওঁৰ সকলো পথতে থাকে ব্যাধৰ ফান্দ;<br> <span class="br-ind"><br><span class="indent">&nbsp;</span></span>ঈশ্বৰৰ গৃহত তেওঁৰ বিপক্ষে থাকে শত্ৰুতা।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>গিবিয়াৰ সময়ত যেনেকৈ আছিল, সেইদৰে ইস্রায়েলীয়াসকল ভ্রষ্টতাৰ মাজত ডুব গ’ল।<br> <span class="br-ind"><br><span class="indent">&nbsp;</span></span>ঈশ্বৰে তেওঁলোকৰ অধর্মৰ কথা সোঁৱৰণ কৰিব;<br> <span class="br-ind"><br><span class="indent">&nbsp;</span></span>তেওঁলোকৰ পাপ কার্যৰ প্ৰতিকাৰ সাধিব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যিহোৱাই কৈছে, “মৰুভূমিত পোৱা দ্ৰাক্ষাগুটিৰ নিচিনাকৈ মই ইস্ৰায়েলক বিচাৰি পালোঁ;<br> <span class="br-ind"><br><span class="indent">&nbsp;</span></span>প্রথম ঋতুৰ প্ৰথমে ফল ধৰা ডিমৰু গছৰ গুটিৰ নিচিনাকৈয়ে মই তোমালোকৰ পূৰ্বপুৰুষসকলক দেখা পাইছিলোঁ;<br> <span class="br-ind"><br><span class="indent">&nbsp;</span></span>কিন্তু তেওঁলোকে বাল-পিয়োৰৰ ওচৰলৈ গৈ সেই লজ্জাপূর্ণ মূর্তিটোৰ উদ্দেশে নিজকে দিছিল;<br> <span class="br-ind"><br><span class="indent">&nbsp;</span></span>তাতে তেওঁলোকৰ প্রিয় মূর্তিটোৰ দৰেই তেওঁলোক ঘৃণিত হৈ পৰিল।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ইফ্ৰয়িমৰ বিষয়ে হ’লে, চৰাইৰ নিচিনাকৈ তেওঁলোকৰ গৌৰৱ দূৰলৈ উড়ি যাব;<br> <span class="br-ind"><br><span class="indent">&nbsp;</span></span>তেতিয়া সন্তানৰ জন্ম নহ’ব, কোনো গর্ভৱতী নহ’ব আৰু কোনেও গৰ্ভধাৰণো নকৰিব।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যদিওবা কোনোৱে সন্তান সকলক ডাঙৰ-দীঘল কৰে, সেই সন্তান সকলৰ মৃত্যু ঘটাই মই তেওঁলোকক সন্তানহীন কৰিম;<br> <span class="br-ind"><br><span class="indent">&nbsp;</span></span>তেওঁলোকৰ এজনো অৱশিষ্ট নাথাকিব।<br> <span class="br-ind"><br><span class="indent">&nbsp;</span></span>যেতিয়া মই তেওঁলোকৰ ওচৰৰ পৰা আঁতৰি যাম,<br> <span class="br-ind"><br><span class="indent">&nbsp;</span></span>তেওঁলোকৰ অৱশ্যেই সন্তাপ হ’ব।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>এদিন মই ইফ্রয়িমক এক মনোহৰ ঠাইত ৰোপণ কৰা তূৰ যেন দেখিছিলোঁ;<br> <span class="br-ind"><br><span class="indent">&nbsp;</span></span>কিন্তু এতিয়া ইফ্ৰয়িমে নিজৰ সন্তান সকলক বাহিৰ কৰি বধকাৰীৰ ওচৰলৈ তেওঁলোকক লৈ যাব।”<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>হে যিহোৱা, তেওঁলোকক দিয়ক; আপুনি তেওঁলোকক কি দিব?<br> <span class="br-ind"><br><span class="indent">&nbsp;</span></span>আপুনি তেওঁলোকক গর্ভফল নষ্ট হৈ যোৱা গর্ভ আৰু গাখীৰ নথকা শুকান স্তন দিয়ক।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যিহোৱাই কৈছে, “গিলগলত তেওঁলোকে নিজৰ সকলো দুষ্টতা আৰম্ভ কৰিছিল;<br> <span class="br-ind"><br><span class="indent">&nbsp;</span></span>সেই ঠাইতে মই তেওঁলোকক ঘৃণা কৰিবলৈ ধৰিলো।<br> <span class="br-ind"><br><span class="indent">&nbsp;</span></span>তেওঁলোকৰ পাপকর্মৰ কাৰণে মই মোৰ লোকসকলৰ মাজৰ পৰা তেওঁলোকক খেদি বাহিৰ কৰি দিম;<br> <span class="br-ind"><br><span class="indent">&nbsp;</span></span>মই তেওঁলোকক পুনৰায় প্ৰেম নকৰিম;<br> <span class="br-ind"><br><span class="indent">&nbsp;</span></span>তেওঁলোকৰ সকলো নেতাই বিদ্ৰোহী।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ইফ্ৰয়িমক আহত কৰা হৈছে,<br> <span class="br-ind"><br><span class="indent">&nbsp;</span></span>তেওঁলোকৰ শিপা শুকাই গৈছে,<br> <span class="br-ind"><br><span class="indent">&nbsp;</span></span>তেওঁলোকে কোনো ফল উৎপন্ন নকৰিব;<br> <span class="br-ind"><br><span class="indent">&nbsp;</span></span>তেওঁলোকৰ সন্তান জন্ম হ’লেও,<br> <span class="br-ind"><br><span class="indent">&nbsp;</span></span>মই তেওঁলোকৰ গৰ্ভৰ প্রিয় সন্তানবোৰক মাৰি পেলাম।”<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মোৰ ঈশ্বৰে তেওঁলোকক অগ্ৰাহ্য কৰিব,<br> <span class="br-ind"><br><span class="indent">&nbsp;</span></span>কিয়নো তেওঁলোক তেওঁৰ আজ্ঞাৰ বাধ্য নহ’ল;<br> <span class="br-ind"><br><span class="indent">&nbsp;</span></span>তেওঁলোক বিভিন্ন জাতিবোৰৰ মাজত যাযাবৰী হৈ ঘূৰি ফুৰিব।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> মোচিৰ বিধানত নির্দিষ্ট এই খাদ্যবোৰ নিশ্চিতভাবে অশুচি বুলি ঘোষণা কৰা আছে আৰু সেই বাবে এইবোৰ খাব নালাগে।</div>
</div>
<!-- PARSED ABOVE; EDITING MAY BREAK PARSER -->
</body></html>