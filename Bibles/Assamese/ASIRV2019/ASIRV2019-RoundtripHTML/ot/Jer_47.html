<html><head>
<meta http-equiv="Content-Type" content="text/html;charset=utf-8" />
<title>Jer 47 &ndash; যিৰি &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 47);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>যিৰি</b> &ndash; <a href="Jer_1.html">1</a> ... <a href="Jer_45.html">45</a> <a href="Jer_46.html">46</a> <b>47</b> <a href="Jer_48.html">48</a> <a href="Jer_49.html">49</a> ... <a href="Jer_52.html">52</a> </div><hr>
<h1>Jer 47</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৪৭ অধ্যায়</h2><h2>পলেষ্টীয়াসকলৰ বিষয়।</h2><span class="vn">1</span> <span class="br-p"><br><br></span>ফৰৌণে গাজাক প্ৰহাৰ কৰা আগতে, পলেষ্টীয়াসকলৰ বিষয়ে যিৰিমিয়া ভাববাদীলৈ অহা যিহোৱাৰ বাক্য।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“যিহোৱাই এই কথা কৈছে: চোৱা, উত্তৰ দিশৰ পৰা জল সমূহ বাঢ়ি আহিছে, সেয়ে প্লাৱন কৰোঁতা ধল পানী হৈ, দেশ আৰু তাত থকা সকলোকে, নগৰ আৰু নিবাসীসকলক তল নিয়াব!<br> <span class="br-ind"><br><span class="indent">&nbsp;</span></span>তাতে লোকসকলে চিঞৰিব,<br> <span class="br-ind"><br><span class="indent">&nbsp;</span></span>আৰু দেশত বাস কৰা সকলোৱে হাহাকাৰ কৰিব।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>শত্ৰুৰ বলী ঘোঁৰাৰ খুৰাৰ খটখটনিত,<br> <span class="br-ind"><br><span class="indent">&nbsp;</span></span>ৰথৰ ঘৰ্ঘৰণিত, চক্ৰৰ গুমগুমনিত,<br> <span class="br-ind"><br><span class="indent">&nbsp;</span></span>পিতৃসকলৰ হাত দুখন দূৰ্ব্বল হোৱাৰ বাবে নিজ নিজ সন্তান সকললৈ ঘূৰি নাচাব।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কাৰণ সকলো পলেষ্টীয়াসকলে বিনষ্ট কৰিবৰ দিন, তূৰ আৰু চীদোনৰ পৰা,<br> <span class="br-ind"><br><span class="indent">&nbsp;</span></span>প্ৰত্যেক অৱশিষ্ট সহকাৰীক উচ্ছন্ন কৰিবৰ দিন আহিছে; কিয়নো যিহোৱাই পলেষ্টীয়াসকলক, কপ্তোৰ দ্বীপৰ অৱশিষ্ট ভাগক বিনষ্ট কৰিব।<br></div>
<div class="v" id="v5"><span class="vn">5</span> <span class="br-p"><br><br></span>গাজাৰ মূৰ টকলা কৰা হ’ল, তেওঁলোকৰ উপত্যকাৰ অৱশিষ্ট ভাগ অস্কিলোন নষ্ট হ’ল; তুমি কিমান কাল তোমাৰ গা কাটকূট কৰিবা?</div>
<div class="v" id="v6"><span class="vn">6</span> হে যিহোৱাৰ তৰোৱাল! তুমি কিমান কাল ক্ষান্ত নোহোৱাকৈ থাকিবা? <span class="br-p"><br><br></span><span class="br-ind"><br><span class="indent">&nbsp;</span></span>তুমি তোমাৰ ফাকত সোমোৱা; তুমি বিশ্ৰাম কৰা আৰু শান্ত হোৱা।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যিহোৱাই তোমাক আজ্ঞা দিয়াত তুমি কেনেকৈ ক্ষান্ত হ’ব পাৰা?<br> <span class="br-ind"><br><span class="indent">&nbsp;</span></span>তেওঁ অস্কিলোন আৰু সমুদ্ৰৰ দাঁতিৰ বিৰুদ্ধে তাক নিযুক্ত কৰিলে।”<br></div>
</div>
<!-- PARSED ABOVE; EDITING MAY BREAK PARSER -->
</body></html>