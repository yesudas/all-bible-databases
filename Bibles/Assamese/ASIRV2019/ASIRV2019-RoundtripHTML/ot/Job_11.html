<html><head>
<meta http-equiv="Content-Type" content="text/html;charset=utf-8" />
<title>Job 11 &ndash; ইয়ো &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 11);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>ইয়ো</b> &ndash; <a href="Job_1.html">1</a> ... <a href="Job_9.html">9</a> <a href="Job_10.html">10</a> <b>11</b> <a href="Job_12.html">12</a> <a href="Job_13.html">13</a> ... <a href="Job_42.html">42</a> </div><hr>
<h1>Job 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>১১ অধ্যায়</h2><h2>চোফৰৰ প্ৰথম বক্তৃতা</h2><span class="vn">1</span> <span class="br-p"><br><br></span>তাতে নামাথীয়া চোফৰে উত্তৰ দিলে আৰু ক’লে,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>ইমান অধিক কথাৰ নো উত্তৰ দিয়া নাযায় নে?<br> <span class="br-ind"><br><span class="indent">&nbsp;</span></span>বহু কথা কোৱা মানুহক জানো নিৰ্দ্দোষী কৰা হ’ব?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমাৰ বলকনিয়ে জানো মানুহক নিমাত কৰিব?<br> <span class="br-ind"><br><span class="indent">&nbsp;</span></span>তুমি নিন্দা কৰিলে, কোনেও তোমাক লাজ নিদিব নে?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কিয়নো তুমি কৈছা, “মোৰ মত ঠিক,<br> <span class="br-ind"><br><span class="indent">&nbsp;</span></span>আৰু মই তোমাৰ দৃষ্টিতে শুচি।”<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিন্তু অস, ঈশ্বৰে অনুগ্ৰহ কৰি কথা কোৱা হলে,<br> <span class="br-ind"><br><span class="indent">&nbsp;</span></span>আৰু তোমাৰ বিৰুদ্ধে নিজ মুখ মেলিলে;<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>জ্ঞানৰ নিগূঢ় বিষয় প্ৰকাশ কৰিলে,<br> <span class="br-ind"><br><span class="indent">&nbsp;</span></span>ঈশ্বৰৰ বুদ্ধি-কৌশল যে অনেক প্ৰকাৰ, সেই বিষয়ে তেওঁ তোমাক জনোৱা হলে, কেনে ভাল আছিল!<br> <span class="br-ind"><br><span class="indent">&nbsp;</span></span>এই হেতুকে তুমি জানিবা যে, ঈশ্বৰে তোমাৰ অপৰাধৰ অধিক ভাগ এৰি পেলাইছে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি অনুসন্ধান কৰি ঈশ্বৰৰ তত্ত্ব পাব পাৰা নে?<br> <span class="br-ind"><br><span class="indent">&nbsp;</span></span>তুমি সৰ্ব্বশক্তিমান জনাৰ সম্পূৰ্ণ তত্ত্ব লাভ কৰিব পাৰা নে?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সেয়ে আকশ-মণ্ডলৰ নিচিনা ওখ; তুমি কি কৰিব পাৰা?<br> <span class="br-ind"><br><span class="indent">&nbsp;</span></span>সেয়ে চিয়োলতকৈ অগাধ; তুমি কি জানিব পাৰা?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাৰ পৰিমাণ পৃথিবীতকৈয়ো দীঘল,<br> <span class="br-ind"><br><span class="indent">&nbsp;</span></span>আৰু সমুদ্ৰতকৈয়ো বহল।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তেওঁ যদি পোনে পোনে আহে আৰু কোনোবা এজনক যদি আটক কৰি থয়, আৰু বিচাৰ-সভা পাতে,<br> <span class="br-ind"><br><span class="indent">&nbsp;</span></span>তেন্তে কোনে তেওঁক নিবাৰণ কৰিব পাৰে?<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিয়নো তেওঁ দুষ্ট লোকক জানে,<br> <span class="br-ind"><br><span class="indent">&nbsp;</span></span>আৰু মনযোগ নিদিলেও তেওঁ অধৰ্ম দেখে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কিন্তু অসাৰ মানুহ জ্ঞনশূন্য,<br> <span class="br-ind"><br><span class="indent">&nbsp;</span></span>এনে কি, মনুষ্য জন্মৰে পৰা বনৰীয়া গাধৰ পোৱালিস্বৰূপ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তুমি যদি নিজৰ মন শুদ্ধ কৰা,<br> <span class="br-ind"><br><span class="indent">&nbsp;</span></span>আৰু তেওঁৰ ফাললৈ হাত মেলা,<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কিন্তু হাতত অধৰ্ম থাকিলে, তাক দূৰ কৰা,<br> <span class="br-ind"><br><span class="indent">&nbsp;</span></span>আৰু দুষ্টতাক নিজ তম্বুত থাকিব নিদিবা;<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তেন্তে তুমি অৱশ্যে নিষ্কলঙ্ক মুখ তুলিব পাৰিবা;<br> <span class="br-ind"><br><span class="indent">&nbsp;</span></span>এনে কি, সুস্থিৰে থাকিবা, ভয় নাপাবা,<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কিয়নো তোমাৰ দুখ তুমি পাহৰি যাবা,<br> <span class="br-ind"><br><span class="indent">&nbsp;</span></span>ইয়াক বৈ গৈ নাইকিয়া হোৱা পানীৰ নিচিনা মনতে লাগিব।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তোমাৰ জীৱন দুপৰীয়াতকৈ নিৰ্ম্মল হ’ব,<br> <span class="br-ind"><br><span class="indent">&nbsp;</span></span>আৰু আন্ধাৰ হলেও, সেয়ে প্ৰভাতৰ নিচিনা হ’ব।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আশা থকা কাৰণে তুমি সাহিয়াল হবা;<br> <span class="br-ind"><br><span class="indent">&nbsp;</span></span>আৰু চাৰিওফালে বুজ-বিচাৰ লৈ নিশ্চিন্তমনে বিশ্ৰাম কৰিবা।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তুমি শোওঁতে কোনেও তোমাক ভয় নেদেখুৱাব;<br> <span class="br-ind"><br><span class="indent">&nbsp;</span></span>বৰং অনেকে তোমাৰ আগত নিবেদন কৰিব।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>কিন্তু দুষ্টবোৰৰ চকু নিস্তেজ হ’ব,<br> <span class="br-ind"><br><span class="indent">&nbsp;</span></span>সিহঁতৰ আশ্ৰয় নষ্ট হব, আৰু প্ৰাণত্যাগেই সিহঁতৰ আশা হ’ব।<br></div>
</div>
<!-- PARSED ABOVE; EDITING MAY BREAK PARSER -->
</body></html>