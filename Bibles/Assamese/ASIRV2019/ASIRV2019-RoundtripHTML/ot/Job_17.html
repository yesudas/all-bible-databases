<html><head>
<meta http-equiv="Content-Type" content="text/html;charset=utf-8" />
<title>Job 17 &ndash; ইয়ো &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 17);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>ইয়ো</b> &ndash; <a href="Job_1.html">1</a> ... <a href="Job_15.html">15</a> <a href="Job_16.html">16</a> <b>17</b> <a href="Job_18.html">18</a> <a href="Job_19.html">19</a> ... <a href="Job_42.html">42</a> </div><hr>
<h1>Job 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>১৭ অধ্যায়</h2><span class="vn">1</span> <span class="br-p"><br><br></span>মোৰ উশাহ বিকৃত হৈছে, মোৰ দিনৰ অন্ত পৰিছে; <span class="br-p"><br><br></span><span class="br-ind"><br><span class="indent">&nbsp;</span></span>মোলৈ মৈদাম যুগুত আছে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>নিশ্চয়ে ঠাট্টা কৰোঁতাবোৰ মোৰ ওচৰত আছে,<br> <span class="br-ind"><br><span class="indent">&nbsp;</span></span>আৰু সিহঁতে দিয়া বিৰক্তিবোৰ মোৰ চকুৰ আগত আছে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>বিনয় কৰোঁ, তুমি মোৰ নিৰ্দ্দোষীতা প্ৰকাশ কৰাৰ এটা চিন থোৱা;<br> <span class="br-ind"><br><span class="indent">&nbsp;</span></span>নিজৰ আগত নিজেই মোৰ জামিন হোৱা;<br> <span class="br-ind"><br><span class="indent">&nbsp;</span></span>আন কোনেও মোৰ জামিন হ’বলৈ স্বীকাৰ কৰিব?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কিয়নো তুমি এওঁলোকৰ চিত্ত জ্ঞানৰ পৰা আঁৰ কৰিছা;<br> <span class="br-ind"><br><span class="indent">&nbsp;</span></span>এই হেতুকে তুমি এওঁলোকক মোক জয় কৰিবলৈ নিদিবা।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যিকোনোৱে নিজ বন্ধুক লুটদ্ৰব্য স্বৰূপে সমৰ্পণ কৰে,<br> <span class="br-ind"><br><span class="indent">&nbsp;</span></span>তেনে বন্ধুৰ সন্তানবোৰৰ চকু অন্ধ হ’ব।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তেওঁ মোক লোকসকলৰ আগত দৃষ্টান্ত কৰিলে;<br> <span class="br-ind"><br><span class="indent">&nbsp;</span></span>যাৰ মুখত লোকে থু পেলায়, মই তেনে মানুহ হ’লো।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মনৰ বেজাৰত মোৰ চকু নিস্তেজ হ’ল,<br> <span class="br-ind"><br><span class="indent">&nbsp;</span></span>আৰু মোৰ সকলো অঙ্গ-প্ৰত্যঙ্গ ছাঁৰ তুল্য হ’ল।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ইয়াতে সৰল আচৰণ কৰোঁতাবোৰে আচৰিত মানিব,<br> <span class="br-ind"><br><span class="indent">&nbsp;</span></span>আৰু অধৰ্মিৰ বিৰুদ্ধে নিৰ্দ্দোষী জঁকি উঠিব।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তথাপি ধাৰ্মিকে নিজ পথত চলি থাকিব;<br> <span class="br-ind"><br><span class="indent">&nbsp;</span></span>যাৰ হাত শুচি, তাৰ বল ক্ৰমে ক্ৰমে বাঢ়ি থাকিব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু আহাঁ, তোমালোক সকলোৱে পুনৰায় আৰম্ভ কৰা;<br> <span class="br-ind"><br><span class="indent">&nbsp;</span></span>আৰু মই তোমালোকৰ মাজত কাকো জ্ঞানী নাপাওঁ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>মোৰ দিন কেইটা গ’ল, মোৰ অভিপ্ৰায় শেষ হৈছে,<br> <span class="br-ind"><br><span class="indent">&nbsp;</span></span>এনে কি মোৰ হৃদয়ৰ শুভেচ্ছা জনোৱা হ’ল।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সেই মানুহবোৰ বিদ্ৰূপকাৰী, সিহঁতে ৰাতিক দিনলৈ ৰূপান্তৰিত কৰে,<br> <span class="br-ind"><br><span class="indent">&nbsp;</span></span>পোহৰ আহিলে সিহঁতে কয়, অন্ধকাৰ ওচৰ চাপি আহিছে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যদি চিয়োলেই মোৰ ঘৰ হ’ব বুলি মই অপেক্ষা কৰিছোঁ,<br> <span class="br-ind"><br><span class="indent">&nbsp;</span></span>যদি আন্ধাৰত মোৰ শয্যা পাৰিছোঁ,<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যদি মই গাতক মোৰ পিতৃ,<br> <span class="br-ind"><br><span class="indent">&nbsp;</span></span>আৰু পোকক, তুমি মোৰ মাতৃ আৰু ভনী বুলি কৈছা,<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তেনেহ’লে মোৰ আশা ক’ত?<br> <span class="br-ind"><br><span class="indent">&nbsp;</span></span>আৰু মোৰ আশাক নো কোনে দেখা পাব?<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আশাৰ সৈতে নামি গৈ মই চিয়োলৰ দুৱাৰমুখ পাম<br> <span class="br-ind"><br><span class="indent">&nbsp;</span></span>কেতিয়া ধূলিত গৈ জিৰণী পাম?”<br></div>
</div>
<!-- PARSED ABOVE; EDITING MAY BREAK PARSER -->
</body></html>