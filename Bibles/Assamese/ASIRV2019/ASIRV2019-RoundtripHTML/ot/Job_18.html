<html><head>
<meta http-equiv="Content-Type" content="text/html;charset=utf-8" />
<title>Job 18 &ndash; ইয়ো &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 18);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>ইয়ো</b> &ndash; <a href="Job_1.html">1</a> ... <a href="Job_16.html">16</a> <a href="Job_17.html">17</a> <b>18</b> <a href="Job_19.html">19</a> <a href="Job_20.html">20</a> ... <a href="Job_42.html">42</a> </div><hr>
<h1>Job 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>১৮ অধ্যায়</h2><h2>বিল্দদৰ দ্বিতীয় বক্তৃতা।</h2><span class="vn">1</span> <span class="br-p"><br><br></span>তাতে চুহীয়া বিল্দাদদে পুনৰায় উত্তৰ কৰি ক’লে,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>তোমালোকেনো কিমান কাল কথা বিচাৰি থাকিবা?<br> <span class="br-ind"><br><span class="indent">&nbsp;</span></span>তোমালোকে বুজি চাব লাগে; তাৰ পাছত আমি কথা ক’ব পাৰোঁ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি নো কেলেই পশুতুল্য গণিত হৈছোঁ?<br> <span class="br-ind"><br><span class="indent">&nbsp;</span></span>আৰু তোমালোকৰ দৃ্ষ্টিত আমি নো কেলেই অশুচি হৈছোঁ?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ক্ৰোধত নিজকে বিদৰোৱা যি তুমি,<br> <span class="br-ind"><br><span class="indent">&nbsp;</span></span>তোমাৰ নিমিত্তে জানো পৃথিৱী ত্যাগ কৰা হ’ব,<br> <span class="br-ind"><br><span class="indent">&nbsp;</span></span>বা তোমাৰ নিমিত্তে বৃহৎ শিলক নিজ ঠাইৰ পৰা আঁতৰোৱা যাব?<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>নিশ্চয় দুষ্টৰ দীপ্তি নুমাই যাব,<br> <span class="br-ind"><br><span class="indent">&nbsp;</span></span>আৰু তাৰ অগ্নিশিখাই পোহৰ নিদিব।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাৰ তম্বুত পোহৰেই আন্ধাৰ হ’ব,<br> <span class="br-ind"><br><span class="indent">&nbsp;</span></span>আৰু তাৰ ওপৰত ওলোমাই থোৱা চাকি নুমাই যাব।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাৰ খোজৰ শক্তি কম হৈ যাব,<br> <span class="br-ind"><br><span class="indent">&nbsp;</span></span>আৰু সি নিজৰ পৰামৰ্শতে নিজে পৰিব।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিয়নো নিজৰ ভৰিয়েই তাক জালৰ মাজত পেলাই দিয়ে,<br> <span class="br-ind"><br><span class="indent">&nbsp;</span></span>আৰু সি পাশৰ ওপৰেদি ফুৰে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কুন্দাই তাৰ ভৰিৰ গোৰোহাত ধৰিব,<br> <span class="br-ind"><br><span class="indent">&nbsp;</span></span>আৰু সি ফান্দত ধৰা পৰিব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাৰ নিমিত্তে মাটিত খোৰোচা লুকুৱাই পতা আছে,<br> <span class="br-ind"><br><span class="indent">&nbsp;</span></span>আৰু তাৰ নিমিত্তে বাটত ফাচ পতা আছে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কেইওফালৰ পৰা নানা ত্ৰাসে তাক ভয় লগাব,<br> <span class="br-ind"><br><span class="indent">&nbsp;</span></span>আৰু খোজে খোজে তাক খেদি যাব।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ভোকত তাৰ বল কমি যাব,<br> <span class="br-ind"><br><span class="indent">&nbsp;</span></span>আৰু বিপদে তাৰ পতনলৈ বাট চাই থাকিব।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>মৃত্যুৰ জেষ্ঠ পুত্ৰই তাৰ সৰ্ব্বাঙ্গ গ্ৰাস কৰিব,<br> <span class="br-ind"><br><span class="indent">&nbsp;</span></span>আৰু তাৰ শৰীৰৰ অঙ্গ-প্ৰতঙ্গবোৰ খাই পেলাব,<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যি তম্বুতেই সি আশ্ৰয় লব, সেই তম্বুৰেই পৰা তাক তুলি নিয়া হ’ব;<br> <span class="br-ind"><br><span class="indent">&nbsp;</span></span>ত্ৰাসবোৰৰ ৰজাৰ ওচৰলৈ তাক নিয়া হ’ব।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাৰ অসম্পৰ্কীয়বোৰে তাৰ তম্বুত বাস কৰিব;<br> <span class="br-ind"><br><span class="indent">&nbsp;</span></span>তাৰ বসতিৰ ঠাইত গন্ধক সিঁচা হ’ব।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তলত তাৰ শিপাবোৰ শুকাব,<br> <span class="br-ind"><br><span class="indent">&nbsp;</span></span>আৰু ওপৰত তাৰ ডাল কটা যাব।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>পৃথিবীৰ পৰা তাৰ সোঁৱৰণ লুপ্ত হ’ব,<br> <span class="br-ind"><br><span class="indent">&nbsp;</span></span>আৰু গাৱেঁ-ভূঁয়ে কোনেও তাৰ নাম নলব।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাক পোহৰৰ পৰা আন্ধাৰলৈ দূৰ কৰি দিয়া হ’ব,<br> <span class="br-ind"><br><span class="indent">&nbsp;</span></span>আৰু সংসাৰৰ পৰা খেদাই দিয়া যাব।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>স্বজাতীয়বোৰৰ মাজত তাৰ পো নাতি নাথাকিব,<br> <span class="br-ind"><br><span class="indent">&nbsp;</span></span>তাৰ বসতিৰ কোনো ঠাইত কোনো অৱশিষ্ট নাথাকিব।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তাৰ দুৰ্দ্দিন দেখি পশ্চিমত থকা লোক সকলে বিস্ময় মানিব,<br> <span class="br-ind"><br><span class="indent">&nbsp;</span></span>আৰু পূবত থকাবোৰে চিঞৰি উঠিব।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>নিশ্চয়ে অধৰ্মিৰ বাসস্থান এনেকুৱা হ’ব,<br> <span class="br-ind"><br><span class="indent">&nbsp;</span></span>আৰু ঈশ্বৰক নজনা লোকৰ ঠাই এনেকুৱা।”<br></div>
</div>
<!-- PARSED ABOVE; EDITING MAY BREAK PARSER -->
</body></html>