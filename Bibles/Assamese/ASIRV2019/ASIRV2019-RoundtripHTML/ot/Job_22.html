<html><head>
<meta http-equiv="Content-Type" content="text/html;charset=utf-8" />
<title>Job 22 &ndash; ইয়ো &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 22);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>ইয়ো</b> &ndash; <a href="Job_1.html">1</a> ... <a href="Job_20.html">20</a> <a href="Job_21.html">21</a> <b>22</b> <a href="Job_23.html">23</a> <a href="Job_24.html">24</a> ... <a href="Job_42.html">42</a> </div><hr>
<h1>Job 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>২২ অধ্যায়</h2><h2>ইলীফজৰ তৃতীয় বক্তৃতা।</h2><span class="vn">1</span> <span class="br-p"><br><br></span>তেতিয়া তৈমনীয়া ইলীফজে পুনৰায় উত্তৰ কৰি ক’লে,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>মানুহ জানো ঈশ্বৰৰ উপকাৰী হব পাৰে?<br> <span class="br-ind"><br><span class="indent">&nbsp;</span></span>বাস্তৱিক জ্ঞানী মানুহ নিজৰেইহে উপকাৰী হয়।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি ধাৰ্মিক হলে সৰ্ব্বশক্তিমান জনাৰ কিবা হিত হব নে?<br> <span class="br-ind"><br><span class="indent">&nbsp;</span></span>তুমি সিদ্ধ আচৰণ কৰিলে তেওঁৰ কি লাভ হব?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তেওঁলৈ তোমাৰ কি ভয়, তাৰ কাৰণেহে তেওঁ জানো তোমাক অনুযোগ কৰে?<br> <span class="br-ind"><br><span class="indent">&nbsp;</span></span>তাৰ নিমিত্তেহে জানো তেওঁ তোমাৰ লগত বিচাৰত সোমাব?<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমাৰ দুষ্টতা অধিক নহয় নে?<br> <span class="br-ind"><br><span class="indent">&nbsp;</span></span>তোমাৰ অপৰাধ অসীম নহয় নে?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কিয়নো তুমি অকাৰণতে নিজ ভাইৰ পৰা বন্ধক ল’লা,<br> <span class="br-ind"><br><span class="indent">&nbsp;</span></span>আৰু বস্ত্ৰহীনৰ পৰাও বস্ত্ৰ কাঢ়ি ল’লা।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি তৃষ্ণাতুৰ লোকক পানী নিদিলা,<br> <span class="br-ind"><br><span class="indent">&nbsp;</span></span>আৰু ক্ষুধাতুৰ লোকৰ আহাৰ আটক কৰিলা।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু দেশখন পৰাক্ৰমী জনাৰেই আছিল;<br> <span class="br-ind"><br><span class="indent">&nbsp;</span></span>আৰু মৰ্য্যদাৱান জনাই তাত বাস কৰিছিল।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি বিধৱাসকলক শুদা হাতে বিদায় দিলা;<br> <span class="br-ind"><br><span class="indent">&nbsp;</span></span>আৰু পিতৃহীনসকলৰ বাহু ভঙা হ’ল।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>এই হেতুকে তোমাৰ চাৰিওফালে ফান্দ আছে;<br> <span class="br-ind"><br><span class="indent">&nbsp;</span></span>আৰু আকস্মিক ত্ৰাসে তোমাক বিহ্বল কৰিছে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তুমি আন্ধাৰ দেখা নাই নে?<br> <span class="br-ind"><br><span class="indent">&nbsp;</span></span>তোমাক তল নিওঁতা ঢল-পানী জানো দেখা নোপোৱা?<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ঈশ্বৰ নিচেই ওখত থকা স্বৰ্গত নাই নে?<br> <span class="br-ind"><br><span class="indent">&nbsp;</span></span>সকলোতকৈ ওপৰত থকা তৰাবোৰ চোৱা, সেইবোৰ কিমান ওখত আছে?<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তুমি কৈছা, “ঈশ্বৰে কি জানে?<br> <span class="br-ind"><br><span class="indent">&nbsp;</span></span>ঘন মেঘৰ মাজেদি তেওঁ জানো বিচাৰ কৰিব পাৰে?<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ঘন মেঘে আঁৰ কৰি ধৰাত, তেওঁ দেখিবলৈ নাপায়,<br> <span class="br-ind"><br><span class="indent">&nbsp;</span></span>কেৱল আকাশ-মণ্ডল ফুৰি থাকে।”<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তুমি পুৰণি পথকে ধৰি থাকিবা নে,<br> <span class="br-ind"><br><span class="indent">&nbsp;</span></span>যি পথেৰে দুৰ্জনবোৰে খোজকাঢ়ে -<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সিহঁতক অকালতে ধৰি নিয়া হৈছিল;<br> <span class="br-ind"><br><span class="indent">&nbsp;</span></span>আৰু সিহঁতৰ ভিত্তিমূল বান-পানীয়ে উটাই নিছিল।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সেই সময়ত সিহঁতে ঈশ্বৰক কৈছিল, “আমাৰ পৰা দূৰ হোৱা;”<br> <span class="br-ind"><br><span class="indent">&nbsp;</span></span>আৰু “সৰ্ব্বশক্তিমান জনাই আমাৰ অৰ্থে কি কৰিব পাৰে?”<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তথাপি তেওঁ সিহঁতৰ ঘৰবোৰ উত্তম উত্তম দ্ৰব্যেৰে পৰিপূৰ্ণ কৰিছিল;<br> <span class="br-ind"><br><span class="indent">&nbsp;</span></span>কিন্তু দুষ্টবোৰৰ আলচ মোৰ পৰা দূৰত থাকে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তাকে দেখি ধাৰ্মিকসকলে আনন্দ কৰে;<br> <span class="br-ind"><br><span class="indent">&nbsp;</span></span>আৰু নিৰ্দ্দোষী লোকে সিহঁতক খেঁজেলিয়াই,<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আৰু কয়, “আমাৰ বিৰুদ্ধে উঠাবোৰ নিশ্চয়ে বিনষ্ট হল;<br> <span class="br-ind"><br><span class="indent">&nbsp;</span></span>আৰু সিহঁতৰ প্ৰচুৰ সম্পত্তি অগ্নিয়ে গ্রাস কৰিলে।”<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>এতিয়া তুমি তেৱেঁ সৈতে পৰিচয় কৰি শাস্তি লাভ কৰা;<br> <span class="br-ind"><br><span class="indent">&nbsp;</span></span>তাকে কৰিলে তোমাৰ মঙ্গল হব।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তেওঁৰ মুখৰ পৰা ব্যৱস্থা গ্ৰহণ কৰা,<br> <span class="br-ind"><br><span class="indent">&nbsp;</span></span>আৰু তেওঁৰ বাক্যবোৰ তোমাৰ হৃদয়ত ৰাখা।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যদি তুমি সৰ্ব্বশক্তিমান জনালৈ ঘূৰা, আৰু তোমাৰ তম্বুৰ পৰা অধৰ্ম দূৰ কৰা,<br> <span class="br-ind"><br><span class="indent">&nbsp;</span></span>তেন্তে তুমি পুনৰায় উন্নতি লাভ কৰিবা।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তোমাৰ বহুমূল্য ধন ধূলিত ৰাখা,<br> <span class="br-ind"><br><span class="indent">&nbsp;</span></span>আৰু ওফীৰৰ সোণ জুৰিৰ শিলবোৰৰ মাজত পেলোৱা;<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তাতে সৰ্ব্বশক্তিমান জনা তোমাৰ বহুমূল্য ধন হ’ব,<br> <span class="br-ind"><br><span class="indent">&nbsp;</span></span>আৰু তেওঁ তোমাৰ উজ্জ্বল ৰূপস্বৰূপ হব।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>কিয়নো তেতিয়া তুমি সৰ্ব্বশক্তিমান জনাত আনন্দ কৰিবা,<br> <span class="br-ind"><br><span class="indent">&nbsp;</span></span>আৰু ঈশ্বৰলৈ মুখ তুলিবা।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তুমি তেওঁৰ আগত প্ৰাৰ্থনা কৰিলে তেওঁ শুনিব;<br> <span class="br-ind"><br><span class="indent">&nbsp;</span></span>তাতে তেওঁ তোমাৰ সঙ্কল্প সিদ্ধ কৰিব।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তুমি কোনো বিষয় মনত স্থিৰ কৰিলে,<br> <span class="br-ind"><br><span class="indent">&nbsp;</span></span>সেয়ে তোমালৈ সিদ্ধ হ’ব;<br> <span class="br-ind"><br><span class="indent">&nbsp;</span></span>আৰু তোমাৰ পথত পোহৰ পৰিব।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>বিপদৰ কালত তুমি কবা, উন্নতি হব;<br> <span class="br-ind"><br><span class="indent">&nbsp;</span></span>আৰু অধোমুখক তেওঁ নিস্তাৰ কৰিব।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তেওঁ নিৰ্দ্দোষী নোহোৱা জনকো উদ্ধাৰ কৰিব;<br> <span class="br-ind"><br><span class="indent">&nbsp;</span></span>এনে কি, সি তোমাৰ হাতৰ যোগেদি পবিত্ৰতাৰ উদ্ধাৰ পাব।”<br></div>
</div>
<!-- PARSED ABOVE; EDITING MAY BREAK PARSER -->
</body></html>