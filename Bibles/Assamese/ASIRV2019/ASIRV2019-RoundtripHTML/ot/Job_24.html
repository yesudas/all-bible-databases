<html><head>
<meta http-equiv="Content-Type" content="text/html;charset=utf-8" />
<title>Job 24 &ndash; ইয়ো &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 24);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>ইয়ো</b> &ndash; <a href="Job_1.html">1</a> ... <a href="Job_22.html">22</a> <a href="Job_23.html">23</a> <b>24</b> <a href="Job_25.html">25</a> <a href="Job_26.html">26</a> ... <a href="Job_42.html">42</a> </div><hr>
<h1>Job 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>২৪ অধ্যায়</h2><span class="vn">1</span> <span class="br-p"><br><br></span>সৰ্ব্বশক্তিমান জনাৰ দ্বাৰাই কিয় সময় নিৰূপিত নহয়? তেওঁক জনালোকে কিয় তেওঁৰ দিন দেখিবলৈ নাপায়?</div>
<div class="v" id="v2"><span class="vn">2</span> কোনো কোনোৱে মাটিৰ সীমাৰ চিন লৰায়, আৰু মেৰৰ জাকক বলেৰে লৈ চৰায়।</div>
<div class="v" id="v3"><span class="vn">3</span> সিহঁতে পিতৃহীনবিলাকৰ গাধ খেদি লৈ যায়, আৰু বিধৱাৰ গৰু বন্ধক লয়।</div>
<div class="v" id="v4"><span class="vn">4</span> সিহঁতে দৰিদ্ৰবিলাকক বাটৰ পৰা খেদি দিয়ে, আৰু দেশৰ দুখীয়াবিলাক একেবাৰে লুকাই থাকিব লগীয়া হয়।</div>
<div class="v" id="v5"><span class="vn">5</span> চোৱা, কোনোৱে অৰণ্যত থকা বনৰীয়া গাধৰ নিচিনাকৈ, নিজৰ আহাৰ যত্নেৰে বিচাৰা কামলৈ ওলাই যায়; অৰণ্যে সিহঁতৰ সন্তানসকলৰ নিমিত্তে সিহঁতক আহাৰ দিয়ে।</div>
<div class="v" id="v6"><span class="vn">6</span> সিহঁতে খাবৰ নিমিত্তে পথাৰত পহুৰ যোগ্য শস্য কাটে; আৰু দুৰ্জনৰ শেষতীয়া দ্ৰাক্ষাগুটি চপায়।</div>
<div class="v" id="v7"><span class="vn">7</span> সিহঁতে বস্ত্ৰৰ অভাৱত উদং গাৰে ৰাতি কটায়, আৰু জাৰত গাত লবলৈ সিহঁতৰ একো নাই।</div>
<div class="v" id="v8"><span class="vn">8</span> সিহঁতে পৰ্ব্বতৰ বৰষুণত তিতে, <span class="br-p"><br><br></span><span class="br-ind"><br><span class="indent">&nbsp;</span></span>আৰু আশ্ৰয় নথকাত বৰ বৰ শিলত আঁকোৱাল মাৰি ধৰে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কোনোৱে পিতৃহীন কেঁচুৱাক মাকৰ বুকুৰ পৰা কাঢ়ি লয়,<br> <span class="br-ind"><br><span class="indent">&nbsp;</span></span>আৰু দুখীয়াৰ পৰা বন্ধক লয়।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাতে সিহঁতে বস্ত্ৰৰ অভাৱত উদং গাৰে ফুৰে,<br> <span class="br-ind"><br><span class="indent">&nbsp;</span></span>আৰু ভোকতে থাকি ডাঙৰি কঢ়িয়ায়।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সিহঁতে সেই দুষ্টবোৰৰ বেৰৰ ওচৰত তেল পেৰে,<br> <span class="br-ind"><br><span class="indent">&nbsp;</span></span>আৰু দ্ৰাক্ষাশালত দ্ৰাক্ষাগুটি গচকি পিয়াহত আতুৰ হৈ থাকে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>জনপূৰ্ণ নগৰৰ মাজত লোকবিলাকে কেঁকাই,<br> <span class="br-ind"><br><span class="indent">&nbsp;</span></span>আৰু সাংঘাতিকৰূপে আঘাত পোৱালোকৰ প্ৰাণে চিঞৰে;<br> <span class="br-ind"><br><span class="indent">&nbsp;</span></span>তথাপি ঈশ্বৰে এই অন্যায়লৈ মন নিদিয়ে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আৰু কোনোৱে পোহৰৰ বিদ্ৰোহী হয়,<br> <span class="br-ind"><br><span class="indent">&nbsp;</span></span>তাৰ আওভাও নাজানে,<br> <span class="br-ind"><br><span class="indent">&nbsp;</span></span>আৰু তাৰ পথতো নচলে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>নৰবধীয়ে দোকমোকালিতে উঠে;<br> <span class="br-ind"><br><span class="indent">&nbsp;</span></span>সি দুখী-দৰিদ্ৰক মাৰি পেলাই;<br> <span class="br-ind"><br><span class="indent">&nbsp;</span></span>আৰু ৰাতি সি চোৰৰ নিচিনা হয়।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কাৰো চকুৱে মোক নেদেখিব, এইবুলি পৰস্ত্ৰীগামীৰ চকুৱে সন্ধিয়া কাললৈ বাট চাই থাকে;<br> <span class="br-ind"><br><span class="indent">&nbsp;</span></span>সি কয়, ‘কোনোৱে চকুৰে মোক দেখা নাই”।<br> <span class="br-ind"><br><span class="indent">&nbsp;</span></span>সি নিজৰ মুখ ঢাকি ৰাখে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কোনো কোনোৱে আন্ধাৰত ঘৰবোৰত সিন্ধি দিয়ে;<br> <span class="br-ind"><br><span class="indent">&nbsp;</span></span>সিহঁতে দিনত দুৱাৰ বন্ধ কৰি সোমাই থাকে;<br> <span class="br-ind"><br><span class="indent">&nbsp;</span></span>পোহৰ কি, সিহঁতে নাজানে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কিয়নো সিহঁত সকলোৰে নিমিত্তে প্ৰভাত মৃত্যুচ্ছায়াস্বৰূপ;<br> <span class="br-ind"><br><span class="indent">&nbsp;</span></span>কাৰণ সিহঁতে মৃত্যুচ্ছায়াৰ ভয়ানক কথা জানে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>এনে লোক পানীৰ সোঁতত বেগেৰে উটি যায়;<br> <span class="br-ind"><br><span class="indent">&nbsp;</span></span>সিহঁতৰ আধিপত্যৰ ভাগ দেশত অভিশপ্ত হয়;<br> <span class="br-ind"><br><span class="indent">&nbsp;</span></span>সিহঁতে দ্ৰাক্ষাবাৰীৰ বাটৰ ফাললৈ মুখ নুঘূৰায়।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>অনাবৃষ্টি আৰু জহে যেনেকৈ হিমৰ পানী শুকুৱাই নিয়ে,<br> <span class="br-ind"><br><span class="indent">&nbsp;</span></span>তেনেকৈ চিয়োলে পাপীবোৰক গ্ৰাস কৰে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যিজনে সন্তান নোপজোৱা বাঁজী তিৰোতাক লুটে,<br> <span class="br-ind"><br><span class="indent">&nbsp;</span></span>আৰু বিধবালৈ কোনো অনুগ্ৰহ নকৰে,<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>এনে লোকক মাতৃ-গৰ্ভেও পাহৰে,<br> <span class="br-ind"><br><span class="indent">&nbsp;</span></span>পোকে তাক সন্তোষেৰে খায়;<br> <span class="br-ind"><br><span class="indent">&nbsp;</span></span>কোনেও তাক সোঁৱৰণ নকৰে;<br> <span class="br-ind"><br><span class="indent">&nbsp;</span></span>এইদৰে অধাৰ্মিকতা গছৰ নিচিনাকৈ ভাগি যায়।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তেওঁ নিজ পৰাক্ৰমৰ দ্বাৰাই বলৱন্তসকলৰ আয়ুস দীঘল কৰে;<br> <span class="br-ind"><br><span class="indent">&nbsp;</span></span>এনেকুৱা লোকে নিজীম বুলি নিৰাশ হৈয়ো শয্যাৰ পৰা উঠে।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তেওঁ সিহঁতক নিৰ্ভয়ে থাকিবলৈ দিয়াত, সিহঁত অতি শান্তিৰে থাকে;<br> <span class="br-ind"><br><span class="indent">&nbsp;</span></span>আৰু তেওঁৰ চকু সিহঁতৰ পথৰ ওপৰত থাকে।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>সিহঁতৰ উন্নতি হয়, আকৌ অলপতে নাইকিয়া হয়;<br> <span class="br-ind"><br><span class="indent">&nbsp;</span></span>এনে কি, সিহঁতক নত কৰি, আন সকলোৰ দৰে নিয়া হয়,<br> <span class="br-ind"><br><span class="indent">&nbsp;</span></span>আৰু ধানৰ থোকৰ দৰে কটা হয়।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>এনেকুৱা যদি নহয়, তেন্তে কোনে মোক মিছলীয়া বুলি প্ৰমাণ কৰিব?<br> <span class="br-ind"><br><span class="indent">&nbsp;</span></span>আৰু কোনে মোৰ বাক্য অসাৰ্থক বুলি ক’ব?”<br></div>
</div>
<!-- PARSED ABOVE; EDITING MAY BREAK PARSER -->
</body></html>