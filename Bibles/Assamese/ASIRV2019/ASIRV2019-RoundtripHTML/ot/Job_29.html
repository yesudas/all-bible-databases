<html><head>
<meta http-equiv="Content-Type" content="text/html;charset=utf-8" />
<title>Job 29 &ndash; ইয়ো &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 29);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>ইয়ো</b> &ndash; <a href="Job_1.html">1</a> ... <a href="Job_27.html">27</a> <a href="Job_28.html">28</a> <b>29</b> <a href="Job_30.html">30</a> <a href="Job_31.html">31</a> ... <a href="Job_42.html">42</a> </div><hr>
<h1>Job 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>২৯ অধ্যায়</h2><span class="vn">1</span> <span class="br-p"><br><br></span>পাছত ইয়োবে আকৌ কথা উত্থাপন কৰিলে আৰু ক’লে,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>অস, আগৰ মাহ কেইটাত,<br> <span class="br-ind"><br><span class="indent">&nbsp;</span></span>যি কালত মোৰ ওপৰত ঈশ্বৰে দৃষ্টি ৰাখিছিল,<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যি কালত মোৰ মূৰৰ ওপৰত তেওঁৰ প্ৰদীপ জ্বলি আছিল,<br> <span class="br-ind"><br><span class="indent">&nbsp;</span></span>আৰু মই তেওঁৰ পোহৰৰ বলত অন্ধকাৰৰ মাজতো ফুৰিছিলোঁ,<br> <span class="br-ind"><br><span class="indent">&nbsp;</span></span>সেই কালত মই যেনেকৈ আছিলোঁ,<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যি কালত ঈশ্বৰৰ বন্ধুতাই মোৰ তম্বু ৰাখিছিল,<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সেই কালত সৰ্ব্বশক্তিমান জনা মোৰ লগত থাকিছিল,<br> <span class="br-ind"><br><span class="indent">&nbsp;</span></span>আৰু মোৰ পো-জীবিলাক মোৰ চাৰিওফালে আছিল,<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যি কালত মই গাখীৰৰ ওপৰতহে খোজ কাঢ়িছিলোঁ,<br> <span class="br-ind"><br><span class="indent">&nbsp;</span></span>আৰু শিলে মোন নিমিত্তে তেলৰ সোঁত বোৱাইছিল;<br> <span class="br-ind"><br><span class="indent">&nbsp;</span></span>মোৰ সেই পূৰ্ণ যৌৱনৰ কালত মই যেনেকৈ আছিলোঁ, তেনেকৈ এতিয়াও মই থকা হলে, কেনে ভাল আছিল!<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যেতিয়া মই নগৰলৈ গৈ ৰাজদুৱাৰত উপস্থিত হৈছিলোঁ,<br> <span class="br-ind"><br><span class="indent">&nbsp;</span></span>চকত মোৰ আসন যুগুত কৰিছিলোঁ,<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তেতিয়া ডেকাসকলে মোক দেখি লুকাইছিল,<br> <span class="br-ind"><br><span class="indent">&nbsp;</span></span>আৰু বৃদ্ধসকল উঠি থিয় হৈছিল;<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>প্ৰধান লোকসকলে কথা কবলৈ এৰি,<br> <span class="br-ind"><br><span class="indent">&nbsp;</span></span>নিজ নিজ মোখত হাত দিছিল;<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ডাঙৰীয়াবিলাকে তালুত জিভা লগাই মনে মনে আছিল।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিয়নো লোকে কাণেৰে শুনি মোক ধন্য বুলিছিল,<br> <span class="br-ind"><br><span class="indent">&nbsp;</span></span>আৰু চকুৰে দেখি মোৰ পক্ষে সাক্ষ্য দিছিল।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কাৰণ কাতৰোক্তি কৰা দৰিদ্ৰক মই উদ্ধাৰ কৰিছিলোঁ,<br> <span class="br-ind"><br><span class="indent">&nbsp;</span></span>আৰু সহায় নথকা পিতৃহীনক মই ৰক্ষা কৰিছিলোঁ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>বিনষ্ট হবলগীয়া মানুহৰ আশীৰ্ব্বাদ মোৰ ওপৰত পৰিছিল;<br> <span class="br-ind"><br><span class="indent">&nbsp;</span></span>মই বাঁৰী তিৰোতাৰ মন উল্লাসিত কৰিছিলোঁ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মই ধাৰ্মিকতাক পিদ্ধিছিলোঁ, আৰু ধাৰ্মিকতাই মোক পিন্ধিছিল,<br> <span class="br-ind"><br><span class="indent">&nbsp;</span></span>আৰু মোৰ ন্যায়পৰায়ণতা গুণ মোৰ দমা চোলা আৰু পাগুৰিস্বৰূপ আছিল।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>মই অন্ধৰ চকু আছিলোঁ;<br> <span class="br-ind"><br><span class="indent">&nbsp;</span></span>আৰু খোৰাৰ ভৰি আছিলোঁ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মই দৰিদ্ৰবিলাকৰ পিতৃ আছিলোঁ।<br> <span class="br-ind"><br><span class="indent">&nbsp;</span></span>আৰু মই চিনি নোপোৱা মানুহৰো বিচাৰ লৈছিলোঁ।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মই দুৰাচাৰী লোকৰ জামু দাঁত ভাঙিছিলোঁ,<br> <span class="br-ind"><br><span class="indent">&nbsp;</span></span>আৰু তাৰ চিকাৰ তাৰ দাঁতৰ মাজৰ পৰা উলিয়াইছিলো।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তেতিয়া মই ভাবিছিলোঁ যে, মই নিজ বাঁহত মৰিম,<br> <span class="br-ind"><br><span class="indent">&nbsp;</span></span>মোৰ দিন বালিৰ দৰে অসংখ্য হব;<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আৰু পানী সোমাবলৈ মোৰ শিপা মুকলি হৈ থাকিব,<br> <span class="br-ind"><br><span class="indent">&nbsp;</span></span>আৰু নিয়ৰ মোৰ ডালত ওৰে ৰাতি পৰি লাগি থাকিব;<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>মোৰ নাম-মৰ্য্যদাও মোত সতেজ হৈ থকিব,<br> <span class="br-ind"><br><span class="indent">&nbsp;</span></span>আৰু মোৰ ধনু মোৰ হাতত সদায় নতুনে থাকিব।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>লোকবিলাকে মোলৈ কাণ পাতি বাট চাইছিল,<br> <span class="br-ind"><br><span class="indent">&nbsp;</span></span>আৰু পৰামৰ্শ শুনিবলৈ নিমাত হৈ থাকিছিল।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>মোৰ কথাৰ শেষত সিবিলাকৰ কোনেও উত্তৰ নকৰিছিল;<br> <span class="br-ind"><br><span class="indent">&nbsp;</span></span>মোৰ বাক্য সিবিলাকৰ ওপৰত নিয়ৰৰ দৰে পৰিছিল।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>বৰষুণলৈ অপেক্ষা কৰাৰ দৰে সিবিলাকে মোলৈকো অপেক্ষা কৰিছিল,<br> <span class="br-ind"><br><span class="indent">&nbsp;</span></span>আৰু শেষতীয়া বৰষুণলৈ মুখ মেলাৰ দৰে সিবিলাকে মুখ মেলিছিল।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>সিবিলাক নিৰাশ হলে মই সিবিলাকলৈ মিচিকিয়াই হাঁহিছিলোঁ,<br> <span class="br-ind"><br><span class="indent">&nbsp;</span></span>আৰু সিবিলোকে মোৰ মুখৰ দীপ্তি নোগুচালে।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>মই সিবিলাকৰ নিমিত্তে পথ মনোনীত কৰি প্ৰধান হৈ বহিছিলো,<br> <span class="br-ind"><br><span class="indent">&nbsp;</span></span>আৰু সৈন্যদলৰ মাজত ৰজাৰ দৰে থাকিছিলোঁ,<br> <span class="br-ind"><br><span class="indent">&nbsp;</span></span>আৰু শোকাতুৰৰ মাজত শান্ত্বনাকাৰীৰ দৰে আছিলোঁ।<br></div>
</div>
<!-- PARSED ABOVE; EDITING MAY BREAK PARSER -->
</body></html>