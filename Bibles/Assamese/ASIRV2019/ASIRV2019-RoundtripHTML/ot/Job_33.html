<html><head>
<meta http-equiv="Content-Type" content="text/html;charset=utf-8" />
<title>Job 33 &ndash; ইয়ো &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 33);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>ইয়ো</b> &ndash; <a href="Job_1.html">1</a> ... <a href="Job_31.html">31</a> <a href="Job_32.html">32</a> <b>33</b> <a href="Job_34.html">34</a> <a href="Job_35.html">35</a> ... <a href="Job_42.html">42</a> </div><hr>
<h1>Job 33</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৩৩ অধ্যায়</h2><span class="vn">1</span> <span class="br-p"><br><br></span>যি হওক, হে ইয়োব, মিনতি কৰোঁ, মোৰ কথা শুনা, <span class="br-p"><br><br></span><span class="br-ind"><br><span class="indent">&nbsp;</span></span>আৰু মোৰ সকলো বাক্যলৈ কাণ পাতা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>চোৱা, মই এতিয়া মুখ মেলিলোঁ;<br> <span class="br-ind"><br><span class="indent">&nbsp;</span></span>মোৰ মুখত থকা জিভাই কথা কৈছে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মোৰ বাক্যই মোৰ মনৰ সৰলতা প্ৰকাশ কৰিব,<br> <span class="br-ind"><br><span class="indent">&nbsp;</span></span>মোৰ ওঁঠে যি জানে, তাক অকপটভাবে কব।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ঈশ্বৰৰ আত্মাইহে মোক নিৰ্ম্মাণ কৰিলে,<br> <span class="br-ind"><br><span class="indent">&nbsp;</span></span>আৰু সৰ্ব্বশক্তিমান জনাৰ নিশ্বাসেহে মোক জীৱন দিছে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি যদি পাৰা, তেন্তে মোক উত্তৰ দিয়া;<br> <span class="br-ind"><br><span class="indent">&nbsp;</span></span>মোৰ আগত কথা কোৱা, উঠি থিয় হোৱ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>চোৱা, ঈশ্বৰৰ দৃষ্টিত মইও তোমাৰ নিচিনা;<br> <span class="br-ind"><br><span class="indent">&nbsp;</span></span>মইও মৃত্তিকাৰে নিৰ্ম্মিত হৈছোঁ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>চোৱা, মোৰ ভয়ানকতাই তোমাক ভয় নলগাব,<br> <span class="br-ind"><br><span class="indent">&nbsp;</span></span>আৰু মোৰ কথাৰ ভাৰো তোমালৈ গধুৰ নহব।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>বাস্তৱিক তুমি মোৰ কাণে শুনাকৈ কথা কলা;<br> <span class="br-ind"><br><span class="indent">&nbsp;</span></span>তুমি কথা কোৱা মই শুনিলোঁ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি কলা, “মই শুচি, মই নিৰপৰাধী,<br> <span class="br-ind"><br><span class="indent">&nbsp;</span></span>মই নিষ্কলঙ্ক, মোত কোনো দোষ নাই।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>চোৱা, তেওঁ মোৰ অহিতে ছিদ্ৰ বিচাৰে,<br> <span class="br-ind"><br><span class="indent">&nbsp;</span></span>তেওঁ মোক শত্রু যেন জ্ঞান কৰে;<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তেওঁ মোৰ ভৰি কুন্দাত বন্ধ কৰিছে;<br> <span class="br-ind"><br><span class="indent">&nbsp;</span></span>তেওঁ মোৰ সকলো পথত চকু দিয়ে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>চোৱা, মই তোমাক উত্তৰ দিওঁ,<br> <span class="br-ind"><br><span class="indent">&nbsp;</span></span>এই বিষয়ত তোমাৰ কথা ন্যায় নহয়; কিয়নো মনুষ্যত্কৈ ঈশ্বৰ মহান।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তুমি তেওঁৰে সৈতে কিয় বিবাদ কৰিছা?<br> <span class="br-ind"><br><span class="indent">&nbsp;</span></span>কিয়নো তেওঁ নিজৰ কাৰ্যবোৰৰ এটিৰো নেদেখুৱায়।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তথাপি ঈশ্বৰে এক প্ৰকাৰে কথা কয়, এনে কি, দুই প্ৰকাৰেও কথা কয়;<br> <span class="br-ind"><br><span class="indent">&nbsp;</span></span>কিন্তু মানুহে তালৈ মন নিদিয়ে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যেতিয়া মানুহবিলাক ঘোৰ নিদ্ৰাত মগ্ন হৈ শয্যাত পৰি টোপনি যায়,<br> <span class="br-ind"><br><span class="indent">&nbsp;</span></span>তেতিয়া তেওঁ সপোনত ৰাতিৰ দৰ্শনত কথা কয়।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>এই দৰে, মানুহক কু-কাৰ্যৰ পৰা এৰুৱাবৰ নিমিত্তে,<br> <span class="br-ind"><br><span class="indent">&nbsp;</span></span>মানুহৰ পৰা অহংকাৰ গুপ্ত ৰাখিবৰ নিমিত্তে,<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>গাৰ পৰা তাৰ জীৱাত্মা ৰক্ষা কৰিবৰ নিমিত্তে,<br> <span class="br-ind"><br><span class="indent">&nbsp;</span></span>আৰু অস্ত্ৰৰ দ্ধাৰাই বিনষ্ট নোহোৱাকৈ তাৰ প্ৰাণ ৰাখিবৰ নিমিত্তে,<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তেওঁ সেই সময়ত মানুহৰ কাণ মুকলি কৰি দিয়ে,<br> <span class="br-ind"><br><span class="indent">&nbsp;</span></span>আৰু সিবিলাকক দিয়া শিক্ষা মোহৰ মাৰে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সি নিজ শয্যাত বেদনাৰ দ্বাৰাই শাস্তি পায়,<br> <span class="br-ind"><br><span class="indent">&nbsp;</span></span>আৰু তাৰ হাড়বোৰৰ মাজত যেন সদায় যুদ্ধ লাগিছে, এনে শাস্তি ভোগ কৰে,<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তাতে তাৰ প্ৰাণে আহাৰ ঘিণ কৰে,<br> <span class="br-ind"><br><span class="indent">&nbsp;</span></span>আৰু সুস্বাদু খাদ্যলৈ তাৰ জীৱাত্মাৰ অৰুচি জন্মে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাৰ মাংস ক্ষয় পায় অদৃশ্য হয়,<br> <span class="br-ind"><br><span class="indent">&nbsp;</span></span>আৰু আগেয়ে নেদেখা হাড়বোৰ জক্জককৈ ওলাই পৰে;<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>এনে কি, তাৰ জীৱাত্ম গাতৰ ওচৰ চাপে,<br> <span class="br-ind"><br><span class="indent">&nbsp;</span></span>আৰু তাৰ প্ৰাণে সংহাৰকবোৰৰ গুৰি পায়।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>মানুহক যথাৰ্থ পথ দেখুৱাবৰ নিমিত্তে,<br> <span class="br-ind"><br><span class="indent">&nbsp;</span></span>তাৰ পক্ষে যদি হাজাৰৰ ভিতৰত এজন দুত মধ্যস্থ থাকে,<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তেন্তে তেওঁ তালৈ কৃপা কৰি কব,<br> <span class="br-ind"><br><span class="indent">&nbsp;</span></span>“গাতলৈ যোৱাৰ পৰা তাক মুক্ত কৰা, মই প্ৰায়শ্চিত্ত পালোঁ।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তাৰ গা লৰাত্কৈয়ো চিকণ হব;<br> <span class="br-ind"><br><span class="indent">&nbsp;</span></span>সি পুনৰ্ব্বাৰ যৌৱনকাল পাব।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>সি ঈশ্বৰৰ আগত প্ৰাৰ্থনা কৰিলে, তেওঁ তালৈ প্ৰসন্ন হব;<br> <span class="br-ind"><br><span class="indent">&nbsp;</span></span>তাতে সি তেওঁৰ মুখ আনন্দেৰে দেখিব,<br> <span class="br-ind"><br><span class="indent">&nbsp;</span></span>আৰু তেওঁ মানুহক তাৰ ধাৰ্মিকতা ওলোটাই দিব।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>সি মানুহৰ আগত গীত গাই কব,<br> <span class="br-ind"><br><span class="indent">&nbsp;</span></span>“আমি পাপ কৰিলোঁ, ন্যায়ৰ বিপৰীতে চলিলোঁ;<br> <span class="br-ind"><br><span class="indent">&nbsp;</span></span>তথাপি মই তাৰ উচিত ফল পোৱা নাই।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>গাতলৈ যোৱাৰ পৰা তেওঁ মোৰ জীৱাত্মা মুক্ত কৰিলে,<br> <span class="br-ind"><br><span class="indent">&nbsp;</span></span>আৰু মোৰ প্ৰাণ পোহৰত আনন্দিত হব।”<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>চোৱা, মানুহক জীৱন স্বৰূপ পোহৰেৰে আলোকিত কৰিবৰ নিমিত্তে,<br> <span class="br-ind"><br><span class="indent">&nbsp;</span></span>তাৰ প্ৰাণ বিনাশক গাতৰ পৰা ওলোটাই আনিবলৈ,<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>ঈশ্বৰে মনুষ্যে সৈতে এই সকলো ব্যৱহাৰ দুবাৰ,<br> <span class="br-ind"><br><span class="indent">&nbsp;</span></span>এনে কি, তিনি বাৰ কৰে।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>হে ইয়োব, মন দিয়া, মোৰ কথা শুনা;<br> <span class="br-ind"><br><span class="indent">&nbsp;</span></span>মনে মনে থাকা, ময়েই কওঁ।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>যদি তোমাৰ কিবা কব লগা আছে, তেন্তে মোক উত্তৰ দিয়া;<br> <span class="br-ind"><br><span class="indent">&nbsp;</span></span>কোৱা, কিয়নো মই তোমাক নিৰ্দোষী কৰিবলৈ বাঞ্ছা কৰোঁ।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>যদি নাইহে, তেন্তে মোলৈ কাণ পাতি, মনে মনে থাকা; মই তোমাক জ্ঞান শিক্ষা দিওঁ।<br></div>
</div>
<!-- PARSED ABOVE; EDITING MAY BREAK PARSER -->
</body></html>