<html><head>
<meta http-equiv="Content-Type" content="text/html;charset=utf-8" />
<title>Job 7 &ndash; ইয়ো &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 7);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>ইয়ো</b> &ndash; <a href="Job_1.html">1</a> ... <a href="Job_5.html">5</a> <a href="Job_6.html">6</a> <b>7</b> <a href="Job_8.html">8</a> <a href="Job_9.html">9</a> ... <a href="Job_42.html">42</a> </div><hr>
<h1>Job 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৭ অধ্যায়</h2><span class="vn">1</span> <span class="br-p"><br><br></span>পৃথিৱী জানো মানুহৰ ৰণ-ভুমি নহয়? <span class="br-p"><br><br></span><span class="br-ind"><br><span class="indent">&nbsp;</span></span>তাৰ দিনবোৰ জানো বেচ খাই বন কৰা লোকৰ দিনৰ নিচিনা নহয়?<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সন্ধিয়াৰ ছাঁলৈ হাবিয়াহ কৰা বন্দীৰ নিচিনাকৈ,<br> <span class="br-ind"><br><span class="indent">&nbsp;</span></span>আৰু নিজ বেচৰ বাবে অপেক্ষা কৰা চাকৰৰ নিচিনাকৈ,<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>অসাৰ মাহ কেইটা অধিকাৰ স্বৰূপে মোক ভোগ কৰোঁৱা হৈছে,<br> <span class="br-ind"><br><span class="indent">&nbsp;</span></span>আৰু ক্লেশৰ ৰাতি কেইটা মোলৈ নিৰূপিত আছে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>শোওঁতে মই কওঁ, মই কেতিয়া উঠিম?<br> <span class="br-ind"><br><span class="indent">&nbsp;</span></span>ৰাতি বৰ দীঘল; মই প্ৰভাতলৈকে চটফট কৰি আমনি পাওঁ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>পোক আৰু মাটিৰ দলিয়েই মোৰ গা ঢকা বস্ত্ৰস্বৰূপ;<br> <span class="br-ind"><br><span class="indent">&nbsp;</span></span>মোৰ গাৰ ঘাঁবোৰ শুকনিমুৱা হয় আৰু পুনৰ পকে আৰু নতুন হয়।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মোৰ আয়ুস তাঁতীৰ হাতৰ মাকোতকৈয়ো বেগী,<br> <span class="br-ind"><br><span class="indent">&nbsp;</span></span>আৰু বিনা আশাৰে ঢুকায় যায়।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি ভাবি চোৱা, মোৰ প্ৰাণ নিশ্বাসমাত্ৰ;<br> <span class="br-ind"><br><span class="indent">&nbsp;</span></span>মোৰ চকুৱে মঙ্গল আৰু দেখিবলৈ নাপাব।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>মোক দৰ্শন কৰোঁতাৰ চকুৱে মোক পুনৰ নেদেখিব।<br> <span class="br-ind"><br><span class="indent">&nbsp;</span></span>তুমি নিজ চকুৰে মোক চাবা, কিন্তু মই নাইকিয়া হম।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মেঘ যেনেকৈ কমি কমি নাইকিয়া হয়,<br> <span class="br-ind"><br><span class="indent">&nbsp;</span></span>সেইদৰে চিয়োললৈ নামি যোৱা লোক নুঠিব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তেওঁ নিজৰ ঘৰলৈ পুনৰ উলটি নাহিব,<br> <span class="br-ind"><br><span class="indent">&nbsp;</span></span>আৰু তাৰ নিবাসৰ ঠায়ে তাক পুনৰ চিনি নাপাব।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>এই হেতুকে মই মুখ জপাই নাথাকিম;<br> <span class="br-ind"><br><span class="indent">&nbsp;</span></span>মই মনৰ সন্তাপত কথা কম আৰু হৃদয়ৰ বেজাৰত দুখৰ কথা কৈ থাকিম;<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি যে মোৰ ওপৰত পৰীয়া ৰাখা,<br> <span class="br-ind"><br><span class="indent">&nbsp;</span></span>মই জানো সাগৰ, বা সাগৰৰ বৃহৎ জন্তু?<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>মই যেতিয়া কওঁ, যে, ‘মোৰ বিচনাই মোক শান্তনা কৰিব,<br> <span class="br-ind"><br><span class="indent">&nbsp;</span></span>মোৰ শয্যাই মোক দুখ-সহন কৰিবলৈ সহায় কৰিব’,<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তেতিয়া তুমি নানা সপোনেৰে মোক ভয় লগোৱা,<br> <span class="br-ind"><br><span class="indent">&nbsp;</span></span>আৰু দৰ্শনেৰে মোক ত্ৰাসযুক্ত কৰা;<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তেতিয়া মোৰ প্ৰাণে উশাহ লোৱা বন্ধ কৰি দিবলৈ বাঞ্ছা কৰে,<br> <span class="br-ind"><br><span class="indent">&nbsp;</span></span>আৰু মোৰ এই হাড় কেইডালতকৈ মৃত্যুকে ইচ্ছা কৰে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>জীৱনক মোৰ ঘিণ লাগিছে, মই সদায় জীয়াই থাকিব নোখোজোঁ;<br> <span class="br-ind"><br><span class="indent">&nbsp;</span></span>জীৱনৰ অৰ্থহীন দিনকেইটা মোক অকলশৰে থাকিবলৈ দিয়া।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মানুহনো কি, তুমি যে তালৈ লক্ষ্য কৰা,<br> <span class="br-ind"><br><span class="indent">&nbsp;</span></span>আৰু তাত যে তুমি মন দিয়া,<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তুমি যে প্ৰতিটো ৰাতিপুৱা তাৰ বুজ-বিচাৰ লোৱা,<br> <span class="br-ind"><br><span class="indent">&nbsp;</span></span>আৰু নিমিষে নিমিষে তাক পৰীক্ষা কৰা, সি নো কি?<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তুমিনো মোৰ পৰা চকু নাতৰোৱাকৈ কিমান কাল থাকিবা?<br> <span class="br-ind"><br><span class="indent">&nbsp;</span></span>বা মই সেপ ঢোকা পৰ মানো মোক নেৰিবা নে?<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>হে মনুষ্যলৈ চকু দিওঁতা জনা, যদি মই পাপ কৰিলোঁ,<br> <span class="br-ind"><br><span class="indent">&nbsp;</span></span>তেন্তে মোৰ কাৰ্যৰ দ্বাৰাই তোমাৰ কি হানি হ’ল?<br> <span class="br-ind"><br><span class="indent">&nbsp;</span></span>কিয় তুমি মোক লক্ষ্যৰূপে গঢ়িলা, কিয়নো মই তোমালৈ বোজাস্বৰূপ হৈছোঁ?<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তুমি মোৰ পাপ কিয় ক্ষমা নকৰা?<br> <span class="br-ind"><br><span class="indent">&nbsp;</span></span>আৰু মোৰ অপৰাধ তুমি কিয় দূৰ নকৰা?<br> <span class="br-ind"><br><span class="indent">&nbsp;</span></span>কিয়নো মই এতিয়া ধুলিতে শয়ন কৰিছোঁ; ইয়াতে তুমি মোক ভালকৈ বিচাৰিবা, কিন্তু মই ইয়াত বিদ্যমান হৈ নাথাকিম।”<br></div>
</div>
<!-- PARSED ABOVE; EDITING MAY BREAK PARSER -->
</body></html>