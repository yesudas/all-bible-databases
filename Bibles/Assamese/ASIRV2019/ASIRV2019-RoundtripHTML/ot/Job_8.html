<html><head>
<meta http-equiv="Content-Type" content="text/html;charset=utf-8" />
<title>Job 8 &ndash; ইয়ো &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 8);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>ইয়ো</b> &ndash; <a href="Job_1.html">1</a> ... <a href="Job_6.html">6</a> <a href="Job_7.html">7</a> <b>8</b> <a href="Job_9.html">9</a> <a href="Job_10.html">10</a> ... <a href="Job_42.html">42</a> </div><hr>
<h1>Job 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৮ অধ্যায়</h2><h2>বিল্দাদৰ প্ৰথম বক্তৃতা</h2><span class="vn">1</span> <span class="br-p"><br><br></span>তেতিয়া চুহীয়া বিল্দাদে উত্তৰ দিলে আৰু ক’লে,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>তুমি নো কিমান সময় এনেবোৰ কথা কৈ থাকিবা?<br> <span class="br-ind"><br><span class="indent">&nbsp;</span></span>তোমাৰ মুখৰ বাক্য কিমান সময়লৈ প্ৰচণ্ড বায়ুস্বৰূপ হ’ব?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ঈশ্বৰে জানো বিচাৰ বিকৃত কৰে?<br> <span class="br-ind"><br><span class="indent">&nbsp;</span></span>সৰ্ব্বশক্তিমান জনাই জানো ন্যায়ৰ বিকৃত কাৰ্য কৰে?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমাৰ সন্তান সকলে তেওঁৰ বিৰুদ্ধে পাপ কৰিলে।<br> <span class="br-ind"><br><span class="indent">&nbsp;</span></span>আমি এইটো জানো যে, তেওঁলোকক নিজৰ অধৰ্মৰ ফল ভোগ কৰিবলৈ তেওঁ এৰি দিলে,<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তথাপি তুমি যদি যত্নেৰে ঈশ্বৰক বিচাৰা,<br> <span class="br-ind"><br><span class="indent">&nbsp;</span></span>আৰু সৰ্ব্বশক্তিমান জনাৰ আগত নিবেদন কৰা,<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি যদি নিৰ্ম্মল আৰু সৰল হোৱা,<br> <span class="br-ind"><br><span class="indent">&nbsp;</span></span>তেন্তে তেওঁ অৱশ্যে এতিয়াও তোমাৰ কাৰণে কাৰ্য কৰিব,<br> <span class="br-ind"><br><span class="indent">&nbsp;</span></span>আৰু তোমাৰ ধৰ্মনিবাস পুনৰায় কুশলযুক্ত কৰিব;<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আৰু যদি তোমাৰ পূৰ্বৰ অৱস্থা সামান্য আছিল,<br> <span class="br-ind"><br><span class="indent">&nbsp;</span></span>তথাপি তোমাৰ শেষ অৱস্থা অতিশয় ঐশ্বৰ্য্যশালী হ’ব।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিয়নো পূৰ্বকালৰ লোকৰ কথা বিচাৰ কৰি চোৱা,<br> <span class="br-ind"><br><span class="indent">&nbsp;</span></span>আৰু তেওঁলোকৰ পিতৃসকলে মিমাংসা কৰি নিশ্চয় কৰা কথাত মনোযোগ দিয়া;<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিয়নো আমি কালিৰ লোক, একোকে নাজানো;<br> <span class="br-ind"><br><span class="indent">&nbsp;</span></span>কাৰণ পৃথিবীত আমাৰ দিন কেইটা ছাঁস্বৰূপ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তেওঁলোকেই তোমাক শিক্ষা দি নক’ব নে?<br> <span class="br-ind"><br><span class="indent">&nbsp;</span></span>আৰু তেওঁলোকৰ অন্তৰৰ পৰা বাক্য নুলিয়াব নে?<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>জলাশয় নোহোৱাকৈ জানো প্যাপিৰাচ<sup class="fnm"><a name="fnm1" href="#fn1">1</a></sup> বাঢ়িব পাৰে?<br> <span class="br-ind"><br><span class="indent">&nbsp;</span></span>কুঁহিলা জানো পানী নোহোৱাকৈ বাঢ়ে?<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সি জকমকাই উঠি আহোঁতে, কাটিবৰ সময় নৌ হওঁতেই,<br> <span class="br-ind"><br><span class="indent">&nbsp;</span></span>আনবোৰ তৃণতকৈ আগেয়ে শুকাই যায়।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ঈশ্বৰক পাহৰা সকলোৰে তেনেকুৱা গতি হয়,<br> <span class="br-ind"><br><span class="indent">&nbsp;</span></span>আৰু অধৰ্মি জনৰ আশা সেইদৰে নষ্ট হয়।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তাৰ ভাৰসা উচ্ছন্ন হয়,<br> <span class="br-ind"><br><span class="indent">&nbsp;</span></span>আৰু তাৰ আশ্ৰয় মকৰাৰ জালস্বৰূপ হয়।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সি নিজৰ ঘৰত আউজিব, কিন্তু সেয়ে থিৰে নৰব;<br> <span class="br-ind"><br><span class="indent">&nbsp;</span></span>সি খামোচ মাৰি ধৰিব, কিন্তু সেয়ে নাথাকিব।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যি লতা সূৰ্যৰ আগত ৰসাল হয়,<br> <span class="br-ind"><br><span class="indent">&nbsp;</span></span>যাৰ ঠালবোৰ বাৰীত বিয়পি যায়,<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যাৰ শিপাবোৰে শিলৰ দ’মত মেৰাই ধৰে,<br> <span class="br-ind"><br><span class="indent">&nbsp;</span></span>যি লতাই শিলৰ ভিতৰলৈকে দেখিবলৈ পায়,<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কিন্তু সেই ব্যক্তিক নিজ ঠাইৰ পৰা উঘালি পেলোৱা হ’লে,<br> <span class="br-ind"><br><span class="indent">&nbsp;</span></span>সেই ঠায়ে অস্বীকাৰ কৰিব আৰু ক’ব, ‘মই তোমাক কেতিয়াও দিখা নাই’।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>চোৱা, তেনেলোকৰ ব্যৱহাৰৰ এয়ে আমোদ;<br> <span class="br-ind"><br><span class="indent">&nbsp;</span></span>পাছত সেই ঠাইৰ পৰাই আন গছবোৰ উৎপন্ন হ’ব।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>চোৱা, ঈশ্বৰে সিদ্ধলোকক দলিয়াই নেপেলাব,<br> <span class="br-ind"><br><span class="indent">&nbsp;</span></span>আৰু দুৰাচাৰীহঁতৰ হাতত নধৰিব।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তেওঁ যি কালত তোমাৰ মুখ হাঁহিৰে,<br> <span class="br-ind"><br><span class="indent">&nbsp;</span></span>আৰু তোমাৰ ওঁঠ আনন্দ-ধ্বনিৰে পুৰ কৰিব,<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সেই কালত তোমাক ঘিণ কৰোঁতাবোৰক লজ্জাৰূপ বস্ত্ৰ পিন্ধোৱা হ’ব;<br> <span class="br-ind"><br><span class="indent">&nbsp;</span></span>আৰু দুষ্টবোৰৰ তম্বু নাথাকিব।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->প্যাপিৰাচ <!--raw 1 bo --></em><!--endraw 1-->মিচৰদেশীয় নল-খাগৰি জাতীয় উদ্ভিদ</div>
</div>
<!-- PARSED ABOVE; EDITING MAY BREAK PARSER -->
</body></html>