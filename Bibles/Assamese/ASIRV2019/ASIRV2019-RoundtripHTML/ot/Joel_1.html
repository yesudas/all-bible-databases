<html><head>
<meta http-equiv="Content-Type" content="text/html;charset=utf-8" />
<title>Joel 1 &ndash; যোৱে &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Joel', 1);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>যোৱে</b> &ndash; <b>1</b> <a href="Joel_2.html">2</a> <a href="Joel_3.html">3</a> </div><hr>
<h1>Joel 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>১ অধ্যায়</h2><h2>বৰ্ত্তমানৰ আপদৰ বিষয়।</h2><span class="vn">1</span> <span class="br-p"><br><br></span>পথূৱেলৰ পুত্ৰ যোৱেললৈ অহা এইটো যিহোৱাৰ বাক্য।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>হে পৰিচাৰকসকল, এই কথা শুনা?<br> <span class="br-ind"><br><span class="indent">&nbsp;</span></span>আৰু হে দেশনিবাসীসকল, কাণ দিয়া। তোমালোকৰ দিনত বা তোমালোকৰ পূৰ্বপুৰুষসকলৰ দিনত এনে ঘটিছিল নে?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমালোকে নিজ নিজ সন্তান সকলক এই বিষয়ে কোৱা,<br> <span class="br-ind"><br><span class="indent">&nbsp;</span></span>আৰু তেওঁলোকেও নিজ নিজ সন্তান সকলক কওঁক,<br> <span class="br-ind"><br><span class="indent">&nbsp;</span></span>আৰু তেওঁলোকৰ সন্তান সকলেও তেওঁলোকৰ ভাবী সন্তান সকলক কওঁক।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কুটি খোৱা ফৰিঙে এৰাখিনি কাকতী ফৰিঙে খালে;<br> <span class="br-ind"><br><span class="indent">&nbsp;</span></span>আৰু কাকতী ফৰিঙে এৰাখিনি চেলেকা ফৰিঙে খালে;<br> <span class="br-ind"><br><span class="indent">&nbsp;</span></span>আৰু চেলেকা ফৰিঙে এৰাখিনি বিনাশকাৰী<sup class="fnm"><a name="fnm1" href="#fn1">1</a></sup> ফৰিঙে খালে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে মতলীয়াসকল, সাৰ পোৱা আৰু কান্দা!<br> <span class="br-ind"><br><span class="indent">&nbsp;</span></span>বিলাপ কৰা, হে দ্ৰাক্ষাৰস পান কৰোঁতাসকল,<br> <span class="br-ind"><br><span class="indent">&nbsp;</span></span>কাৰণ নতুন দ্রাক্ষাৰস তোমালোকৰ মুখৰ পৰা সম্পূর্ণৰূপে আতৰাই দিয়া হ’ল।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কিয়নো এটা জাতি<sup class="fnm"><a name="fnm2" href="#fn2">2</a></sup> মোৰ দেশৰ বিৰুদ্ধে উঠি আহিল,<br> <span class="br-ind"><br><span class="indent">&nbsp;</span></span>অসংখ্য প্ৰাণী থকা এক বলবান জাতি।<br> <span class="br-ind"><br><span class="indent">&nbsp;</span></span>সিহঁতৰ দাঁত সিংহৰ দাঁতৰ নিচিনা,<br> <span class="br-ind"><br><span class="indent">&nbsp;</span></span>আৰু সিংহী<sup class="fnm"><a name="fnm3" href="#fn3">3</a></sup>ৰ গুৰি দাঁতৰ নিচিনা সিহঁতৰ গুৰি দাঁত।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সিহঁতে মোৰ দ্ৰাক্ষালতা ধ্বংস কৰিলে,<br> <span class="br-ind"><br><span class="indent">&nbsp;</span></span>আৰু মোৰ ডিমৰু গছৰ বাকলি এৰুৱালে।<br> <span class="br-ind"><br><span class="indent">&nbsp;</span></span>সিহঁতে তাক নিচেইকৈ বখলিয়ালে আৰু পেলাই দিলে;<br> <span class="br-ind"><br><span class="indent">&nbsp;</span></span>তাৰ ডালবোৰ বগা কৰিলে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যৌৱন কালৰ স্বামীৰ শোকত চট কাপোৰেৰে কঁকাল বন্ধা কন্যাৰ নিচিনাকৈ তুমি বিলাপ কৰা।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যিহোৱাৰ গৃহৰ পৰা ভক্ষ্য আৰু পেয় নৈবেদ্য বন্ধ কৰা হ’ল।<br> <span class="br-ind"><br><span class="indent">&nbsp;</span></span>যিহোৱাৰ দাসবোৰ, পুৰোহিতসকলে শোক কৰিছে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>পথাৰবোৰ নষ্ট হ’ল,<br> <span class="br-ind"><br><span class="indent">&nbsp;</span></span>ভূমিয়ে শোক<sup class="fnm"><a name="fnm4" href="#fn4">4</a></sup> কৰিছে।<br> <span class="br-ind"><br><span class="indent">&nbsp;</span></span>কিয়নো শস্য নষ্ট কৰা হ’ল,<br> <span class="br-ind"><br><span class="indent">&nbsp;</span></span>নতুন দ্ৰাক্ষাৰস শুকাল,<br> <span class="br-ind"><br><span class="indent">&nbsp;</span></span>আৰু তেল নাইকিয়া হ’ল।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে খেতিয়কসকল, লজ্জিত হোৱা,<br> <span class="br-ind"><br><span class="indent">&nbsp;</span></span>হে দ্ৰাক্ষাবাৰী আপডাল কৰোঁতাসকল,<br> <span class="br-ind"><br><span class="indent">&nbsp;</span></span>ঘেঁহু ধান আৰু যৱৰ বাবে বাবে বিলাপ কৰা।<br> <span class="br-ind"><br><span class="indent">&nbsp;</span></span>কিয়নো পথাৰৰ শস্য বিনষ্ট হ’ল।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>দ্ৰাক্ষালতা শুকাল, ডিমৰু গছ জঁয় পৰিল,<br> <span class="br-ind"><br><span class="indent">&nbsp;</span></span>ডালিম, খাজুৰ আৰু আপেলৰ গছবোৰ -<br> <span class="br-ind"><br><span class="indent">&nbsp;</span></span>পথাৰৰ সকলো গছ শুকাল। সঁচাকৈ মনুষ্য সন্তান সকলৰ মাজৰ পৰা আমোদ প্ৰমোদ নাইকিয়া হ’ল।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে পুৰোহিতসকল, তোমালোকে চট কাপোৰ পৰিধান কৰি বিলাপ কৰা!<br> <span class="br-ind"><br><span class="indent">&nbsp;</span></span>হে যজ্ঞ-বেদিৰ পৰিচাৰকসকল, বিলাপ কৰা।<br> <span class="br-ind"><br><span class="indent">&nbsp;</span></span>হে মোৰ ঈশ্বৰৰ দাসবোৰ, আহাঁ, চট কাপোৰ পিন্ধি ওৰে ৰাতি পৰি থাকা।<br> <span class="br-ind"><br><span class="indent">&nbsp;</span></span>কিয়নো তোমালোকৰ ঈশ্বৰৰ গৃহৰ পৰা ভক্ষ্য আৰু পেয় নৈবেদ্য প্রতিৰোধ কৰা হৈছে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তোমালোকে পবিত্ৰ উপবাস নিৰূপণ কৰা,<br> <span class="br-ind"><br><span class="indent">&nbsp;</span></span>সমাজ গোট খাবলৈ ঘোষণা কৰা।<br> <span class="br-ind"><br><span class="indent">&nbsp;</span></span>পৰিচাৰকসকল আদি কৰি দেশনিবাসী আটাই লোকক গোট খুউৱাই<br> <span class="br-ind"><br><span class="indent">&nbsp;</span></span>তোমালোকৰ ঈশ্বৰ যিহোৱাৰ গৃহত<br> <span class="br-ind"><br><span class="indent">&nbsp;</span></span>যিহোৱালৈ কাতৰোক্তি কৰা,<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>হায় হায়, এয়ে কেনে দিন!<br> <span class="br-ind"><br><span class="indent">&nbsp;</span></span>কিয়নো যিহোৱাৰ ভয়ংকৰ দিন ওচৰ।<br> <span class="br-ind"><br><span class="indent">&nbsp;</span></span>এই সকলোৰে সৈতে সৰ্ব্বশক্তিমান ঈশ্বৰৰ পৰা যেন প্ৰলয়হে উপস্থিত হ’ল।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমাৰ চকুৰ আগত খোৱা বস্তুবোৰ,<br> <span class="br-ind"><br><span class="indent">&nbsp;</span></span>আৰু এনেকি আমাৰ ঈশ্বৰৰ গৃহৰ আনন্দ আৰু উল্লাস লোপ পোৱা নাই নে?<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>বোৱা কঠীয়াৰ ধানবোৰ নিজ নিজ চপৰাৰ তলত শুকাই গ’ল,<br> <span class="br-ind"><br><span class="indent">&nbsp;</span></span>ভঁৰালবোৰ ধ্বংস কৰা হ’ল, শস্যৰ ঘৰবোৰ ভাগিল,<br> <span class="br-ind"><br><span class="indent">&nbsp;</span></span>কাৰণ শস্যবোৰ নাইকিয়া হ’ল।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>পশুবোৰে কেনেকৈ কেঁকাইছে!<br> <span class="br-ind"><br><span class="indent">&nbsp;</span></span>চৰণীয়া ঠাই নোহোৱাৰ বাবে<br> <span class="br-ind"><br><span class="indent">&nbsp;</span></span>গৰুৰ জাকবোৰ ব্যাকুল হৈছে।<br> <span class="br-ind"><br><span class="indent">&nbsp;</span></span>এনেকি মেৰ-ছাগ আৰু ছাগলীৰ জাকবোৰে দণ্ড ভোগ কৰিছে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে যিহোৱা, মই তোমাৰেই আগত কাতৰোক্তি কৰিছোঁ।<br> <span class="br-ind"><br><span class="indent">&nbsp;</span></span>কিয়নো অগ্নিয়ে অৰণ্যৰ চৰণীয়া ঠাইবোৰ গ্ৰাস কৰিলে,<br> <span class="br-ind"><br><span class="indent">&nbsp;</span></span>অগ্নিশিখাই খেতিৰ সকলো গছবোৰ পুৰি পেলালে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>বনৰ পশুবোৰেও তোমাৰ আগত ক্ৰন্দন কৰিছে,<br> <span class="br-ind"><br><span class="indent">&nbsp;</span></span>কিয়নো জলৰ জুৰিবোৰ শুকাল,<br> <span class="br-ind"><br><span class="indent">&nbsp;</span></span>আৰু অৰণ্যৰ চৰণীয়া ঠাইবোৰ অগ্নিয়ে গ্ৰাস কৰিলে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->বিনাশকাৰী <!--raw 1 bo --></em><!--endraw 1-->ভুৰ পোক</div>
<div class="fn"><sup class="fnt"><a name="fn2" href="#fnm2">2</a></sup> ফৰিঙৰ এটা বৃহৎ সৈন্য দল।</div>
<div class="fn"><sup class="fnt"><a name="fn3" href="#fnm3">3</a></sup> প্রকাশিত বাক্য ৯:৭-১০</div>
<div class="fn"><sup class="fnt"><a name="fn4" href="#fnm4">4</a></sup> শুকাই গ’ল।</div>
</div>
<!-- PARSED ABOVE; EDITING MAY BREAK PARSER -->
</body></html>