<html><head>
<meta http-equiv="Content-Type" content="text/html;charset=utf-8" />
<title>Joel 2 &ndash; যোৱে &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Joel', 2);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>যোৱে</b> &ndash; <a href="Joel_1.html">1</a> <b>2</b> <a href="Joel_3.html">3</a> </div><hr>
<h1>Joel 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>২ অধ্যায়</h2><h2>যিহোৱাৰ আহিব লগা ক্ৰোধৰ দিন।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তোমালোকে চিয়োনত শিঙা বজোৱা,<br> <span class="br-ind"><br><span class="indent">&nbsp;</span></span>আৰু মোৰ পবিত্ৰ পৰ্ব্বতখনত সতৰ্ক-ধ্বনি কৰা!<br> <span class="br-ind"><br><span class="indent">&nbsp;</span></span>দেশ-নিবাসী সকলোৱেই ভয়ত কঁম্পমান হওঁক,<br> <span class="br-ind"><br><span class="indent">&nbsp;</span></span>কিয়নো যিহোৱাৰ দিন আহি আছে;<br> <span class="br-ind"><br><span class="indent">&nbsp;</span></span>হয়, সঁচাই সেয়ে ওচৰ পাইছেহি;<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সেয়ে আন্ধাৰ আৰু ঘোৰ অন্ধকাৰৰ দিন,<br> <span class="br-ind"><br><span class="indent">&nbsp;</span></span>ডাৱৰীয়া আৰু ঘন মেঘেৰে হোৱা অন্ধকাৰৰ দিন।<br> <span class="br-ind"><br><span class="indent">&nbsp;</span></span>পৰ্ব্বতবোৰৰ ওপৰত ব্যাপি থকা অৰুণ যেন ব্যাপ্ত,<br> <span class="br-ind"><br><span class="indent">&nbsp;</span></span>মহৎ আৰু যেন পৰাক্ৰমী এক জাতি আহিছে।<br> <span class="br-ind"><br><span class="indent">&nbsp;</span></span>তাৰ নিচিনা কেতিয়াও হোৱা নাই,<br> <span class="br-ind"><br><span class="indent">&nbsp;</span></span>আৰু তাৰ পাছত পুনৰ কেতিয়াও নহ’ব,<br> <span class="br-ind"><br><span class="indent">&nbsp;</span></span>আনকি পুৰুষানুক্ৰমে অনেক বছৰলৈকে পুনৰ নহ’ব।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাৰ আগত অগ্নিয়ে গ্ৰাস কৰিছে,<br> <span class="br-ind"><br><span class="indent">&nbsp;</span></span>আৰু তাৰ পাছত অগ্নিশিখা জ্বলিছে।<br> <span class="br-ind"><br><span class="indent">&nbsp;</span></span>তাৰ আগত দেশখন এদন বাৰীৰ নিচিনা,<br> <span class="br-ind"><br><span class="indent">&nbsp;</span></span>আৰু তাৰ পাছত ধ্বংস কৰা মৰুভূমিৰ নিচিনা।<br> <span class="br-ind"><br><span class="indent">&nbsp;</span></span>এনেকি একোৱেই তাৰ পৰা ৰক্ষা নাপায়।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সিহঁতৰ আকৃতি ঘোঁৰাৰ আকৃতিৰ নিচিনা,<br> <span class="br-ind"><br><span class="indent">&nbsp;</span></span>আৰু সিহঁত অশ্বাৰোহী সকল দৰে যোৱাৰ দৰে বেগেৰে যায়।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সিহঁতে জপিওৱা শব্দ পৰ্ব্বতবোৰৰ টিঙত চলা ৰথসমূহৰ শব্দৰ নিচিনা,<br> <span class="br-ind"><br><span class="indent">&nbsp;</span></span>সিহঁত খোৱা শব্দ নৰা গ্ৰাসকাৰী অগ্নিশিখাৰ শব্দৰ নিচিনা,<br> <span class="br-ind"><br><span class="indent">&nbsp;</span></span>সিহঁত যুদ্ধলৈ বেহু পতা পৰাক্ৰমী এক জাতিৰ সদৃশ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সিহঁতৰ আগত জাতিবোৰে যাতনা পায়,<br> <span class="br-ind"><br><span class="indent">&nbsp;</span></span>আৰু সিহঁতৰ আটাইৰে মুখ বিবৰ্ণ হয়।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সিহঁতে বীৰসকলৰ দৰে লৰ মাৰে;<br> <span class="br-ind"><br><span class="indent">&nbsp;</span></span>সিহঁতে যুদ্ধাৰু নিচিনাকৈ গড়ত উঠে;<br> <span class="br-ind"><br><span class="indent">&nbsp;</span></span>সিহঁতে নিজ নিজ শাৰীত থাকে,<br> <span class="br-ind"><br><span class="indent">&nbsp;</span></span>আৰু তাক নভঙাকৈ নিজ নিজ পথত যাত্ৰা কৰে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সিহঁতে ইটোৱে সিটোৱে ঠেলাঠেলি নকৰে;<br> <span class="br-ind"><br><span class="indent">&nbsp;</span></span>প্ৰতিজনে নিজ নিজ পথত যাত্ৰা কৰে;<br> <span class="br-ind"><br><span class="indent">&nbsp;</span></span>সিহঁতে নিৰাপত্তা ব্যৱস্থাত বলপূৰ্বক প্ৰবেশ কৰে,<br> <span class="br-ind"><br><span class="indent">&nbsp;</span></span>আৰু সিহঁতে পৰিলেও যাত্ৰাপথৰ পৰা বাহিৰ নহয়।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সিহঁতে নগৰত ভ্ৰমি ফুৰে,<br> <span class="br-ind"><br><span class="indent">&nbsp;</span></span>গড়ৰ ওপৰত লৰ মাৰে,<br> <span class="br-ind"><br><span class="indent">&nbsp;</span></span>উঠি ঘৰৰ ভিতৰত সোমায়,<br> <span class="br-ind"><br><span class="indent">&nbsp;</span></span>আৰু চোৰৰ দৰে খিড়িকিয়েদি সোমায়।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সিহঁতৰ আগত পৃথিৱী কঁপে,<br> <span class="br-ind"><br><span class="indent">&nbsp;</span></span>আকাশ-মণ্ডল জোকাৰ খায়,<br> <span class="br-ind"><br><span class="indent">&nbsp;</span></span>চন্দ্ৰ আৰু সূৰ্য অন্ধকাৰময় হয়,<br> <span class="br-ind"><br><span class="indent">&nbsp;</span></span>আৰু তৰাবোৰে নিজৰ পোহৰ নিদিয়ে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যিহোৱাই নিজ সৈন্যসামন্তৰ আগত নিজ কন্ঠধ্বনি শুনাইছে,<br> <span class="br-ind"><br><span class="indent">&nbsp;</span></span>কিয়নো তেওঁৰ বাহিনী অতিশয় অধিক;<br> <span class="br-ind"><br><span class="indent">&nbsp;</span></span>কাৰণ তেওঁৰ আজ্ঞা পালন কৰোঁতাসকল বলৱান।<br> <span class="br-ind"><br><span class="indent">&nbsp;</span></span>কিয়নো যিহোৱাৰ দিন মহৎ আৰু অতি ভয়ানক।<br> <span class="br-ind"><br><span class="indent">&nbsp;</span></span>কোনে তাক সহন কৰিব পাৰে?<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যিহোৱাই কৈছে, “তথাপি এতিয়াও”,<br> <span class="br-ind"><br><span class="indent">&nbsp;</span></span>“তোমালোকৰ সমস্ত মনেৰে সৈতে মোলৈ ঘূৰা। লঘোন, ক্ৰন্দন আৰু শোক কৰা।”<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আৰু তোমালোকে তোমালোকৰ বস্ত্ৰ নিছিৰি, হৃদয় ছিৰা,<br> <span class="br-ind"><br><span class="indent">&nbsp;</span></span>তোমালোকৰ ঈশ্বৰ যিহোৱালৈ ঘুৰা।<br> <span class="br-ind"><br><span class="indent">&nbsp;</span></span>কিয়নো তেওঁ কৃপাময় আৰু দয়ালু,<br> <span class="br-ind"><br><span class="indent">&nbsp;</span></span>ক্ৰোধত ধীৰ আৰু দয়াত মহান,<br> <span class="br-ind"><br><span class="indent">&nbsp;</span></span>আৰু অমঙ্গলৰ পৰা নিজকে ঘূৰাওঁতা।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কোনে জানে? তেওঁ ঘূৰি মন পালটাব পাৰে,<br> <span class="br-ind"><br><span class="indent">&nbsp;</span></span>আৰু নিজৰ পাছত আশীৰ্ব্বাদ দি যাব পাৰে,<br> <span class="br-ind"><br><span class="indent">&nbsp;</span></span>তোমালোকৰ ঈশ্বৰ যিহোৱাৰ উদ্দেশে দিবলৈ ভক্ষ্য নৈবেদ্য থৈ যাব পাৰে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তোমালোকে চিয়োনত শিঙা বজোৱা,<br> <span class="br-ind"><br><span class="indent">&nbsp;</span></span>পবিত্ৰ উপবাস নিৰূপণ কৰা,<br> <span class="br-ind"><br><span class="indent">&nbsp;</span></span>পবিত্র সমাজ গোট খাবলৈ ঘোষণা কৰা।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>লোকসকলক গোটোৱা,<br> <span class="br-ind"><br><span class="indent">&nbsp;</span></span>সমাজখন পবিত্ৰ কৰা,<br> <span class="br-ind"><br><span class="indent">&nbsp;</span></span>পৰিচাৰকসকলক গোটোৱা,<br> <span class="br-ind"><br><span class="indent">&nbsp;</span></span>শিশুসকলক গোটোৱা<br> <span class="br-ind"><br><span class="indent">&nbsp;</span></span>আৰু পিয়াহ খোৱাসকলক গোটোৱা।<br> <span class="br-ind"><br><span class="indent">&nbsp;</span></span>দৰা নিজৰ কোঁঠালিৰ পৰা,<br> <span class="br-ind"><br><span class="indent">&nbsp;</span></span>আৰু কন্যা নিজৰ বিয়াৰ তম্বুৰ পৰা ওলাই আহক।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যিহোৱাৰ পুৰোহিত, পৰিচাৰকসকল,<br> <span class="br-ind"><br><span class="indent">&nbsp;</span></span>যজ্ঞ-বেদী আৰু বাৰাণ্ডাৰ মাজৰ ঠাইত ক্ৰন্দন কৰক। তেওঁলোকক ক’বলৈ দিয়া, “হে যিহোৱা, তোমাৰ লোকসকলক দয়া কৰা,<br> <span class="br-ind"><br><span class="indent">&nbsp;</span></span>আৰু তোমাৰ আধিপত্যক ধিক্কাৰৰ বিষয় হ’বলৈ নিদিবা,<br> <span class="br-ind"><br><span class="indent">&nbsp;</span></span>যাতে তেওঁলোকৰ ওপৰত জাতি সমূহে শাসন কৰিব।<br> <span class="br-ind"><br><span class="indent">&nbsp;</span></span>কিয় তেওঁলোকে জাতি সমূহৰ মাজত ক’ব,<br> <span class="br-ind"><br><span class="indent">&nbsp;</span></span>কত তেওঁলোকৰ ঈশ্বৰ?”<br></div>
<div class="v" id="v18"><h2>ঈশ্বৰৰ দয়া, তেওঁৰ দাস সকলৰ মঙ্গল, আৰু তেওঁৰ শত্ৰুবোৰৰ বিনাশ।</h2><span class="vn">18</span> <span class="br-p"><br><br></span>তেতিয়া যিহোৱা নিজ দেশৰ বাবে উদ্যোগী <span class="br-p"><br><br></span><span class="br-ind"><br><span class="indent">&nbsp;</span></span>আৰু নিজ লোকসকললৈ দয়ালু হ’ল।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যিহোৱাই উত্তৰ দি তেওঁৰ লোকসকলক ক’লে:<br> <span class="br-ind"><br><span class="indent">&nbsp;</span></span>“চোৱা, মই তোমালোকলৈ শস্য, দ্ৰাক্ষাৰস, আৰু তেল পঠিয়াম। তোমালোক তাৰেই তৃপ্ত হবা,<br> <span class="br-ind"><br><span class="indent">&nbsp;</span></span>মই পুনৰ জাতি সমূহৰ মাজত তোমালোকক ধিক্কাৰৰ বিষয় নকৰিম।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>মই তোমালোকৰ পৰা উত্তৰদেশীয় সৈন্য-সামন্তক দূৰ কৰিম,<br> <span class="br-ind"><br><span class="indent">&nbsp;</span></span>আৰু মই তাক শুকান আৰু ধ্বংস কৰা দেশলৈ খেদি দিম।<br> <span class="br-ind"><br><span class="indent">&nbsp;</span></span>তাৰ আগ-ভাগ পূৱ সাগৰত,<br> <span class="br-ind"><br><span class="indent">&nbsp;</span></span>আৰু তাৰ পাছ-ভাগ পশ্চিম সাগৰত পেলাই দিম;<br> <span class="br-ind"><br><span class="indent">&nbsp;</span></span>তাতে তাৰ গেলা গন্ধ ওলাব,<br> <span class="br-ind"><br><span class="indent">&nbsp;</span></span>দুৰ্গন্ধ উঠিব।<br> <span class="br-ind"><br><span class="indent">&nbsp;</span></span>কাৰণ সি মহৎ কাৰ্য কৰিলে।”<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>হে দেশ ভয় নকৰিবা, উল্লাসিত হৈ আনন্দ কৰা,<br> <span class="br-ind"><br><span class="indent">&nbsp;</span></span>কিয়নো যিহোৱাই মহৎ কাৰ্য কৰিলে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হে পথাৰৰ পশুবিলাক, ভয় নকৰিবা,<br> <span class="br-ind"><br><span class="indent">&nbsp;</span></span>কিয়নো মৰুভূমিত থকা চৰণীয়া ঠাইত ঘাঁহ গজিছে,<br> <span class="br-ind"><br><span class="indent">&nbsp;</span></span>গছে গুটি ধৰিছে,<br> <span class="br-ind"><br><span class="indent">&nbsp;</span></span>ডিমৰু গছ আৰু দ্ৰাক্ষালতাই নিজ নিজ ফল উৎপন্ন কৰিছে।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>হে চিয়োনৰ সন্তানসকল, তোমালোক আনন্দিত হোৱা,<br> <span class="br-ind"><br><span class="indent">&nbsp;</span></span>আৰু তোমালোকৰ ঈশ্বৰ যিহোৱাত উল্লাস কৰা;<br> <span class="br-ind"><br><span class="indent">&nbsp;</span></span>কিয়নো তেওঁ তোমালোকক উচিত পৰিমাণে<sup class="fnm"><a name="fnm1" href="#fn1">1</a></sup> আগতীয়া বৰষুণ দিছে,<br> <span class="br-ind"><br><span class="indent">&nbsp;</span></span>আৰু আগৰ দৰে জাকে জাকে আগতীয়া আৰু শেষতীয়া বৰষুণ বৰষাইছে।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>মৰণা মৰা খলাবোৰ শস্যৰে পূৰ হ’ব,<br> <span class="br-ind"><br><span class="indent">&nbsp;</span></span>দ্ৰাক্ষাৰস আৰু তেলেৰে কুণ্ডবোৰ উপচি পৰিব।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>“আৰু তোমালোকৰ মাজলৈ মই পঠোৱা সৈন্যসামন্তই, কাকতী ফৰিং,<br> <span class="br-ind"><br><span class="indent">&nbsp;</span></span>চেলেকা ফৰিং, বিনাশকাৰী ফৰিং, আৰু কুটি খোৱা ফৰিঙে সেই কেইবছৰ খোৱাখিনি মই পুনৰায় তোমালোকক দিম।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তাতে তোমালোকে প্ৰচুৰ পৰিমাণে খাই তৃপ্ত হবা,<br> <span class="br-ind"><br><span class="indent">&nbsp;</span></span>যিহোৱাৰ নাম প্ৰশংসা কৰিবা,<br> <span class="br-ind"><br><span class="indent">&nbsp;</span></span>আৰু তোমালোকলৈ আচৰিতৰূপে কাৰ্য কৰা তোমালোকৰ ঈশ্বৰ,<br> <span class="br-ind"><br><span class="indent">&nbsp;</span></span>মোৰ সন্তান সকলে কেতিয়াও পুনৰ লাজ নাপাব।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তেতিয়া মই যে ইস্ৰায়েলৰ মাজত আছোঁ,<br> <span class="br-ind"><br><span class="indent">&nbsp;</span></span>মই যে তোমালোকৰ ঈশ্বৰ যিহোৱা,<br> <span class="br-ind"><br><span class="indent">&nbsp;</span></span>আৰু আন কোনো যে নাই, তাক তোমালোকে জানিবা;<br> <span class="br-ind"><br><span class="indent">&nbsp;</span></span>মোৰ সন্তান সকলে কেতিয়াও পুনৰ লাজ নাপাব।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তাৰ পাছতে<br> <span class="br-ind"><br><span class="indent">&nbsp;</span></span>মই গোটেই মনুষ্যজাতিৰ ওপৰত মোৰ আত্মা বাকি দিম,<br> <span class="br-ind"><br><span class="indent">&nbsp;</span></span>তাতে তোমালোকৰ পো-জীসকলে ভাববাণী প্ৰচাৰ কৰিব।<br> <span class="br-ind"><br><span class="indent">&nbsp;</span></span>তোমালোকৰ বৃদ্ধসকলে সপোন দেখিব,<br> <span class="br-ind"><br><span class="indent">&nbsp;</span></span>আৰু তোমালোকৰ যুৱক-যুবতীসকলে দৰ্শন<sup class="fnm"><a name="fnm2" href="#fn2">2</a></sup> পাব।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>আৰু দাস-দাসীসকলৰ ওপৰতো<br> <span class="br-ind"><br><span class="indent">&nbsp;</span></span>সেই কালত মোৰ আত্মা বাকি দিম।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>মই তেজ, অগ্নি, ধূঁৱাস্তম্ভৰে<br> <span class="br-ind"><br><span class="indent">&nbsp;</span></span>আকাশ-মণ্ডল আৰু পৃথিৱীত অদ্ভুত লক্ষণ দেখুৱাম।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>যিহোৱাৰ সেই মহৎ আৰু ভয়ানক দিন অহাৰ আগেয়ে<br> <span class="br-ind"><br><span class="indent">&nbsp;</span></span>সূৰ্য অন্ধকাৰত পৰিণত হ’ব,<br> <span class="br-ind"><br><span class="indent">&nbsp;</span></span>আৰু চন্দ্ৰ তেজলৈ পৰিৱৰ্তন হ’ব।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>যিকোনোৱে যিহোৱাৰ নাম ল’ব, তেওঁ উদ্ধাৰ পাব।<br> <span class="br-ind"><br><span class="indent">&nbsp;</span></span>কিয়নো যিহোৱাই এইদৰে কৈছে,<br> <span class="br-ind"><br><span class="indent">&nbsp;</span></span>‘পৰিত্ৰাণ আৰু ৰক্ষা পোৱাসকলৰ মাজৰ পৰা<br> <span class="br-ind"><br><span class="indent">&nbsp;</span></span>পৰিত্ৰাণ পোৱা আৰু ৰক্ষা পোৱাসকলৰ মাজৰ পৰা<br> <span class="br-ind"><br><span class="indent">&nbsp;</span></span>যিহোৱাই যিসকলক আহ্বান কৰিলে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> তেওঁ ধাৰ্মিকতাৰ বৰষুণ</div>
<div class="fn"><sup class="fnt"><a name="fn2" href="#fnm2">2</a></sup> পাঁচনিৰ কৰ্ম ২:১৬-১৭</div>
</div>
<!-- PARSED ABOVE; EDITING MAY BREAK PARSER -->
</body></html>