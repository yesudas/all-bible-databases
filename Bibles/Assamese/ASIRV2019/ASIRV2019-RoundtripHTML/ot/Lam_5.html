<html><head>
<meta http-equiv="Content-Type" content="text/html;charset=utf-8" />
<title>Lam 5 &ndash; বিলা &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lam', 5);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>বিলা</b> &ndash; <a href="Lam_1.html">1</a> ... <a href="Lam_3.html">3</a> <a href="Lam_4.html">4</a> <b>5</b> </div><hr>
<h1>Lam 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৫ অধ্যায়</h2><h2>চিয়োনে ভোগ কৰা নানা অপমান আৰু তেওঁৰ প্ৰাৰ্থনা</h2><span class="vn">1</span> <span class="br-p"><br><br></span>হে যিহোৱা, আমালৈ যি ঘটিল, তাক সোঁৱৰণ কৰা। <span class="br-p"><br><br></span><span class="br-ind"><br><span class="indent">&nbsp;</span></span>দৃষ্টি কৰা আৰু আমাৰ অপমান চোৱা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমাৰ আধিপত্য<sup class="fnm"><a name="fnm1" href="#fn1">1</a></sup> বিদেশীসকলৰ হাতলৈ গ’ল;<br> <span class="br-ind"><br><span class="indent">&nbsp;</span></span>আমাৰ ঘৰবোৰ বিজাতীয়সকলৰ অধিকাৰলৈ গ’ল।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি অনাথ আৰু পিতৃহীন হলোঁ,<br> <span class="br-ind"><br><span class="indent">&nbsp;</span></span>আমাৰ মাতৃসকল বিধৱা যেন হ’ল।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমাৰ পানী আমি ধন দি পান কৰোঁ<br> <span class="br-ind"><br><span class="indent">&nbsp;</span></span>আৰু আমাৰ খৰি আমি দাম দি কিনো।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমাৰ তাড়নাকাৰীবোৰে আমাৰ ডিঙিত যুৱলি লগাইছে।<br> <span class="br-ind"><br><span class="indent">&nbsp;</span></span>আমি শ্ৰান্ত হলোঁ আৰু অলপো বিশ্ৰাম নাপাওঁ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি মিচৰীয়াহঁতৰ ফালে হাত মেলিলো,<br> <span class="br-ind"><br><span class="indent">&nbsp;</span></span>আৰু আহাৰেৰে তৃপ্ত হ’বৰ বাবে অচূৰীয়াহঁতলৈ হাতযোৰ কৰিলোঁ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমাৰ পূৰ্বপুৰুষসকলে পাপ কৰিলে, আৰু তেওঁলোক এতিয়া নাই,<br> <span class="br-ind"><br><span class="indent">&nbsp;</span></span>আমি তেওঁলোকৰ অপৰাধৰ ভাৰ বৈছোঁ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমাৰ ওপৰত বন্দীবোৰে শাসন কৰে, তেওঁলোকৰ হাতৰ পৰা আমাক উদ্ধাৰ কৰোঁতা কোনোৱেই নাই।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমাৰ প্ৰাণৰ সংশয়েৰেহে আমি আমাৰ আহাৰ আনো,<br> <span class="br-ind"><br><span class="indent">&nbsp;</span></span>অৰণ্যৰ তৰোৱালৰ কাৰণে,<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>দুৰ্ভিক্ষৰ জ্বলন্ত তাপৰ কাৰণে;<br> <span class="br-ind"><br><span class="indent">&nbsp;</span></span>আমাৰ ছাল তন্দুৰৰ নিচিনাকৈ জ্বলে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>শত্ৰুবোৰে চিয়োনত মহিলাসকলক বলাৎকাৰ কৰিলে,<br> <span class="br-ind"><br><span class="indent">&nbsp;</span></span>সিহঁতে যিহূদা নগৰবোৰত কুমাৰীসকলক ভ্ৰষ্টা কৰিলে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>প্ৰধান লোকসকলক হাতত ডোল লগাই ওলোমাই দিয়া হ’ল,<br> <span class="br-ind"><br><span class="indent">&nbsp;</span></span>বৃদ্ধাসকলৰ মুখক আদৰ কৰা নহ’ল।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ডেকাসকলে জাঁত-শিল বলে,<br> <span class="br-ind"><br><span class="indent">&nbsp;</span></span>আমাৰ লৰাসকলে খৰিৰ ভৰত উজুটি খালে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>বৃদ্ধসকলে ঘৰ-দুৱাৰ ত্যাগ কৰিলে,<br> <span class="br-ind"><br><span class="indent">&nbsp;</span></span>ডেকাসকলে গানবাদ্য এৰিলে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমাৰ মনৰ উল্লাস গ’ল;<br> <span class="br-ind"><br><span class="indent">&nbsp;</span></span>আমাৰ নাচবাগ গুচি শোক হ’ল।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমাৰ মুৰৰ পৰা মুকুটটি খহি পৰিল!<br> <span class="br-ind"><br><span class="indent">&nbsp;</span></span>আমাৰ সন্তাপ হ’ল! কিয়নো আমি পাপ কৰিলোঁ!<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>এই কাৰণে আমাৰ অন্তৰ পীড়িত হ’ল,<br> <span class="br-ind"><br><span class="indent">&nbsp;</span></span>এইবোৰৰ বাবে আমাৰ চকু দুৰ্ব্বল হ’ল,<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কিয়নো চিয়োন পৰ্ব্বতক ধংস কৰা হ’ল, তাৰ ওপৰত শিয়ালবোৰ ফুৰে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে যিহোৱা, তুমি চিৰকাললৈকে আছা,<br> <span class="br-ind"><br><span class="indent">&nbsp;</span></span>তোমাৰ সিংহাসন পুৰুষানুক্ৰমে আছে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি চিৰকাললৈকে আমাক কিয় পাহৰিলা?<br> <span class="br-ind"><br><span class="indent">&nbsp;</span></span>আৰু ইমান কাল আমাক কিয় ত্যাগ কৰিবা?<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>হে যিহোৱা, তোমালৈ আমাক উভতাই আনা, তেতিয়াহে আমি অনুতপ্ত হ’ম;<br> <span class="br-ind"><br><span class="indent">&nbsp;</span></span>আগৰ কালৰ নিচিনা আমাৰ দিন পুনৰায় কৰা,<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যদিহে তুমি আমাক সম্পূৰ্ণকৈ ত্যাগ কৰা নাই,<br> <span class="br-ind"><br><span class="indent">&nbsp;</span></span>আৰু আমাৰ অহিতে অতিশয় ক্ৰুদ্ধ হোৱা নাই!<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ঘৰ আৰু সম্পত্তিৰ অধিকাৰ</div>
</div>
<!-- PARSED ABOVE; EDITING MAY BREAK PARSER -->
</body></html>