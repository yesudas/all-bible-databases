<html><head>
<meta http-equiv="Content-Type" content="text/html;charset=utf-8" />
<title>Prov 10 &ndash; হিতো &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 10);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>হিতো</b> &ndash; <a href="Prov_1.html">1</a> ... <a href="Prov_8.html">8</a> <a href="Prov_9.html">9</a> <b>10</b> <a href="Prov_11.html">11</a> <a href="Prov_12.html">12</a> ... <a href="Prov_31.html">31</a> </div><hr>
<h1>Prov 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>১০ অধ্যায়</h2><h2>চলোমনৰ নীতি-বাক্য।</h2><span class="vn">1</span> <span class="br-p"><br><br></span>চলোমনৰ নীতি বাক্য। <span class="br-p"><br><br></span><span class="br-ind"><br><span class="indent">&nbsp;</span></span>জ্ঞানী পুত্ৰই পিতৃক আনন্দিত কৰে;<br> <span class="br-ind"><br><span class="indent">&nbsp;</span></span>কিন্তু অজ্ঞানী পুত্ৰই নিজৰ মাতৃৰ মনত দুখ দিয়ে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দুষ্টতাৰে অৰ্জন কৰা ধন-সম্পত্তিৰ কোনো মূল্য নাই;<br> <span class="br-ind"><br><span class="indent">&nbsp;</span></span>কিন্তু সত্যতাৰে কার্য কৰা জনক মৃত্যুৰ পৰা উদ্ধাৰ কৰে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যিসকলে সত্যতাৰে কাৰ্য কৰে, যিহোৱাই তেওঁলোকক ভোকত থাকিব নিদিয়ে;<br> <span class="br-ind"><br><span class="indent">&nbsp;</span></span>কিন্তু তেওঁ দুষ্টবোৰৰ বাঞ্ছা পুৰ নকৰে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>এলেহুৱা হাতেৰে কাম কৰা মানুহ দৰিদ্ৰ হয়,<br> <span class="br-ind"><br><span class="indent">&nbsp;</span></span>কিন্তু পৰিশ্ৰমীজনৰ হাতে তেওঁক ধনৱান কৰে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>গ্রীষ্ম কালত বুদ্ধিমান পুত্ৰই শস্য চপায়;<br> <span class="br-ind"><br><span class="indent">&nbsp;</span></span>কিন্তু শস্য দোৱাৰ সময়ত টোপনিত থকা জন লজ্জাজনক পুত্ৰ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সত্যতাৰে কাৰ্য কৰা জনৰ ওপৰত ঈশ্বৰৰ আশীৰ্ব্বাদ আহে;<br> <span class="br-ind"><br><span class="indent">&nbsp;</span></span>কিন্তু দুষ্টবোৰৰ মুখ অত্যাচাৰেৰে পৰিপূৰ্ণ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সত্যতাৰ কার্য কৰা কোনো লোকৰ কথা ভাবিলে আমি আনন্দিত হওঁ;<br> <span class="br-ind"><br><span class="indent">&nbsp;</span></span>কিন্তু দুষ্টবোৰৰ নাম লুপ্ত হ’ব।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যিসকল লোক সচেতন, তেওঁলোকে আজ্ঞা পালন কৰে;<br> <span class="br-ind"><br><span class="indent">&nbsp;</span></span>কিন্তু অধিক কথা কোৱা মূৰ্খলোক ধ্বংসৰ পথত যায়।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যি জনে সিদ্ধতাৰূপ পথত খোজ দিয়ে, তেওঁ সুৰক্ষিত হৈ চলে,<br> <span class="br-ind"><br><span class="indent">&nbsp;</span></span>কিন্তু যিজনে নিজৰ পথ কুটিলতাৰে পূৰ্ণ কৰে, তেওঁক বিচাৰি উলিওৱা হ’ব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>চকুৰে ইঙ্গিত কৰা জনে দুখ দিয়ে;<br> <span class="br-ind"><br><span class="indent">&nbsp;</span></span>কিন্তু কথকি মুৰ্খলোক পতিত হয়।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সত্যতাৰে চলা জনৰ মুখ জীৱনৰ ভুমুক স্বৰূপ;<br> <span class="br-ind"><br><span class="indent">&nbsp;</span></span>কিন্তু দুষ্টবোৰৰ মুখে অত্যাচাৰ লুকুৱাই ৰাখে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ঘৃণাই বিবাদ জন্মায়;<br> <span class="br-ind"><br><span class="indent">&nbsp;</span></span>কিন্তু প্ৰেমে সকলো অপৰাধ ঢাকে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সুবিবেচক লোকৰ ওঁঠত প্ৰজ্ঞা পোৱা যায়;<br> <span class="br-ind"><br><span class="indent">&nbsp;</span></span>কিন্তু পিঠিত চেকনী জ্ঞানশূন্য লোকৰ বাবে হয়।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>জ্ঞানীলোকে জ্ঞান সংৰক্ষিত কৰে;<br> <span class="br-ind"><br><span class="indent">&nbsp;</span></span>কিন্তু অজ্ঞানৰ মুখে ধ্বংস আনে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ধনী লোকৰ ধন সম্পত্তিয়েই তাৰ দৃঢ় নগৰ;<br> <span class="br-ind"><br><span class="indent">&nbsp;</span></span>কিন্তু দৰিদ্ৰলোকৰ দৰিদ্ৰতাই তেওঁলোকৰ বিনাশৰ কাৰণ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সত্যতাৰে কাৰ্য কৰা লোকৰ পাৰিশ্ৰমিকে জীৱন দিয়ে;<br> <span class="br-ind"><br><span class="indent">&nbsp;</span></span>দুষ্ট লোকৰ উপাৰ্জনৰ লাভে পাপলৈ ঠেলি দিয়ে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যিজনে নিয়মানুবৰ্তিতাত চলে, তেওঁ জীৱনৰ পথত চলে;<br> <span class="br-ind"><br><span class="indent">&nbsp;</span></span>কিন্তু যিজনে অনুযোগ অমান্য কৰে, তেওঁ বিপথে যায়।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যিজনে ঘৃণা গোপনে ৰাখে, তেওঁ মিছলীয়া ওঁঠৰ লোক,<br> <span class="br-ind"><br><span class="indent">&nbsp;</span></span>আৰু যিজনে অপবাদ বিস্তাৰ কৰে, তেওঁ মূৰ্খ হয়।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>অধিক কথাত অপৰাধৰ অভাৱ নাই;<br> <span class="br-ind"><br><span class="indent">&nbsp;</span></span>কিন্তু যিজনে কথা কওঁতে সাৱধান হয়, তেওঁ জ্ঞানী।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যিজনে সত্যতাৰ কথা কয়, তেওঁৰ জিভা শুদ্ধ ৰূপৰ দৰে;<br> <span class="br-ind"><br><span class="indent">&nbsp;</span></span>দুষ্টৰ হৃদয়ত সামান্য মূল্য থাকে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সত্যতাৰে কাৰ্য কৰা লোকৰ ওঁঠে অনেকক প্ৰতিপালন কৰে;<br> <span class="br-ind"><br><span class="indent">&nbsp;</span></span>কিন্তু জ্ঞানশূন্যতাৰ বাবে মূৰ্খলোকৰ মৃত্যু হয়।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যিহোৱাৰ আশীৰ্ব্বাদে ধনৱান কৰে,<br> <span class="br-ind"><br><span class="indent">&nbsp;</span></span>আৰু তেওঁ তাৰ সৈতে কোনো দুখ যোগ নকৰে।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>দুষ্টতা মূৰ্খই খেলা খেল স্বৰূপ,<br> <span class="br-ind"><br><span class="indent">&nbsp;</span></span>কিন্তু প্রজ্ঞা সুবিবেচনা কৰা লোকৰ বাবে আনন্দদায়ক।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>দুষ্ট লোকে যিহলৈ ভয় কৰে, সেয়ে তালৈ ঘটে;<br> <span class="br-ind"><br><span class="indent">&nbsp;</span></span>কিন্তু ধাৰ্মিকৰ বাঞ্ছা সিদ্ধ হয়।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>দুষ্ট লোক ধুমুহাৰ দৰে, সেয়ে অতিক্রম কৰি বিলুপ্ত হৈ যায়,<br> <span class="br-ind"><br><span class="indent">&nbsp;</span></span>কিন্তু যিসকলে সত্যতাৰ কাৰ্য কৰে, তেওঁলোক চিৰস্থায়ী ভিত্তিমুলস্বৰূপ।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>দাঁতৰ বাবে সিৰ্কা, আৰু চকুৰ বাবে ধোঁৱা যেনেকুৱা,<br> <span class="br-ind"><br><span class="indent">&nbsp;</span></span>পঠোৱা লোকসকলৰ বাবেও এলেহুৱা তেনেকুৱা।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যিহোৱালৈ থকা ভয়ে আয়ুস বৃদ্ধি কৰে;<br> <span class="br-ind"><br><span class="indent">&nbsp;</span></span>কিন্তু দুষ্টবোৰৰ বছৰবোৰ কমি যাব।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>সৎ কাৰ্য কৰা জনৰ আশা আনন্দ জনক;<br> <span class="br-ind"><br><span class="indent">&nbsp;</span></span>কিন্তু দুষ্টবোৰৰ বছৰবোৰ কম হ’ব।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>যিসকল লোকে পথত চলে, তেওঁলোকক যিহোৱাই ৰক্ষা কৰে।<br> <span class="br-ind"><br><span class="indent">&nbsp;</span></span>কিন্তু দুষ্টলোকৰ বাবে সেয়ে সৰ্ব্বনাশ স্বৰূপ।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>যিসকলে সৎ কাৰ্য কৰে, তেওঁলোক কেতিয়াও লৰচৰ নহব;<br> <span class="br-ind"><br><span class="indent">&nbsp;</span></span>কিন্তু দুষ্টলোক দেশত অৱশিষ্ট নাথাকিব।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>যিসকল লোকে সৎ কাৰ্য কৰে, তেওঁলোকৰ মুখৰ পৰা প্রজ্ঞা ওলায়;<br> <span class="br-ind"><br><span class="indent">&nbsp;</span></span>কিন্তু উচ্ছৃঙ্খল জিভা কাটি পেলোৱা হ’ব।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>যিসকল লোক সকলৰ ওঁঠে সৎ কাৰ্য কৰে, তেওঁলোকৰ ওঁঠে গ্ৰহণীয় কি, সেই বিষয়ে জানে;<br> <span class="br-ind"><br><span class="indent">&nbsp;</span></span>কিন্তু দুষ্টলোকৰ মুখে উচ্ছৃঙ্খলতা কি সেই বিষয়ে জানে।<br></div>
</div>
<!-- PARSED ABOVE; EDITING MAY BREAK PARSER -->
</body></html>