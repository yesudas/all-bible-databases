<html><head>
<meta http-equiv="Content-Type" content="text/html;charset=utf-8" />
<title>Prov 2 &ndash; হিতো &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 2);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>হিতো</b> &ndash; <a href="Prov_1.html">1</a> <b>2</b> <a href="Prov_3.html">3</a> <a href="Prov_4.html">4</a> ... <a href="Prov_31.html">31</a> </div><hr>
<h1>Prov 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>২ অধ্যায়</h2><h2>জ্ঞানৰ উৎকৃষ্টতা</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে মোৰ পুত্র তুমি যদি মোৰ কথা গ্ৰহণ কৰা,<br> <span class="br-ind"><br><span class="indent">&nbsp;</span></span>আৰু মোৰ আজ্ঞাবোৰ তোমাৰ সৈতে সংৰক্ষিত কৰি ৰাখা,<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>প্রজ্ঞাৰ কথা শুনা,<br> <span class="br-ind"><br><span class="indent">&nbsp;</span></span>আৰু বুজিব পৰা শক্তিলৈ তোমাৰ হৃদয় আকৃষ্ট হব।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি যদি বুজিবৰ বাবে কান্দা;<br> <span class="br-ind"><br><span class="indent">&nbsp;</span></span>আৰু ইয়াৰ বাবে উচ্চ স্বৰে ৰিঙিওৱা,<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ৰূপ বিচৰা দৰে যদি তুমি ইয়াক বিচাৰা,<br> <span class="br-ind"><br><span class="indent">&nbsp;</span></span>আৰু গুপ্ত ধন বিচৰা দৰে বুজিব পৰা শক্তি বিচাৰা;<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তেতিয়াহে যিহোৱাৰ প্রতি থকা ভয় তুমি বুজিব পাৰিবা,<br> <span class="br-ind"><br><span class="indent">&nbsp;</span></span>আৰু তুমি ঈশ্বৰৰ জ্ঞান বিচাৰি পাবা।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কাৰণ যিহোৱাইহে প্রজ্ঞা দিয়ে,<br> <span class="br-ind"><br><span class="indent">&nbsp;</span></span>তেওঁৰে মুখৰ পৰা জ্ঞান আৰু বিবেচনা শক্তি ওলায়।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যিসকলে তেওঁক সন্তুষ্ট কৰে তেওঁলোকৰ বাবে তেওঁ নিৰ্ভৰযোগ্য প্রজ্ঞা সংগ্রহ কৰে,<br> <span class="br-ind"><br><span class="indent">&nbsp;</span></span>যি সকলে সত্যতাত চলে তেওঁলোকৰ বাবে তেওঁ ঢালস্বৰূপ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তেওঁ ন্যায়ৰ পথক প্রতিৰক্ষা কৰে,<br> <span class="br-ind"><br><span class="indent">&nbsp;</span></span>আৰু যিসকল তেওঁৰ প্রতি বিশ্বাসী, তেওঁলোকৰ বাবে সেই পথ সংৰক্ষিত কৰি ৰাখে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তেতিয়া তুমি ধাৰ্মিকতা, ন্যায় বিচাৰ, আৰু স্বাভাৱিক ন্যায়<br> <span class="br-ind"><br><span class="indent">&nbsp;</span></span>আৰু সকলো ভাল পথ বুজিব পাৰিবা।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কাৰণ প্রজ্ঞা তোমাৰ হৃদয়ত প্ৰবেশ কৰিব,<br> <span class="br-ind"><br><span class="indent">&nbsp;</span></span>আৰু জ্ঞান তোমাৰ প্ৰাণৰ বাবে সন্তুষ্ট জনক হ’ব।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সতর্কতাই তোমাৰ ওপৰত দৃষ্টি ৰাখিব,<br> <span class="br-ind"><br><span class="indent">&nbsp;</span></span>বিচাৰ বুদ্ধিয়ে তোমাক পহৰা দিব,<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>এইবোৰে পাপকাৰ্যৰ পৰা<br> <span class="br-ind"><br><span class="indent">&nbsp;</span></span>আৰু যিসকলে বিপথগামী কথা কয়, তাৰ পৰা তোমালোকক উদ্ধাৰ কৰিব<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তেওঁলোকে সত্যৰ পথ পৰিহাৰ কৰে।<br> <span class="br-ind"><br><span class="indent">&nbsp;</span></span>আৰু আন্ধাৰ পথত চলে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যেতিয়া তেওঁলোকে পাপ কৰ্ম কৰে<br> <span class="br-ind"><br><span class="indent">&nbsp;</span></span>তেতিয়া তেওঁলোকে আনন্দ কৰে,<br> <span class="br-ind"><br><span class="indent">&nbsp;</span></span>আৰু দুর্নীতি পৰায়ণ পাপত তেওঁলোকে উল্লাস কৰে,<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তেওঁলোকে কুটিল পথ অনুসৰণ কৰে,<br> <span class="br-ind"><br><span class="indent">&nbsp;</span></span>তেওঁলোকে প্রৱঞ্চনাৰ দ্বাৰাই তেওঁলোকৰ গতি পথ গোপন কৰে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>দুঃসাহসিক কাৰ্যলৈ দৃষ্টি কৰা, খুচামোদ কথা কোৱা<br> <span class="br-ind"><br><span class="indent">&nbsp;</span></span>আৰু ব্যভিচাৰী মহিলাৰ পৰা প্রজ্ঞা আৰু সতর্কতাই ৰক্ষা কৰে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তেওঁ যৌৱন কালৰ লগৰীক ত্যাগ কৰে<br> <span class="br-ind"><br><span class="indent">&nbsp;</span></span>আৰু তেওঁ তেওঁৰ ঈশ্বৰৰ গুৰুত্বপূর্ণ প্ৰতিশ্ৰুতি পাহৰে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তেওঁৰ ঘৰ মৃত্যুলৈ আগুৱাই,<br> <span class="br-ind"><br><span class="indent">&nbsp;</span></span>আৰু তেওঁৰ পথে মৈদামত থকাসকলৰ ওচৰলৈ তোমাক লৈ যাব।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যিসকল লোক তেওঁৰ ওচৰলৈ গৈছে, তেওঁলোক পুনৰ ঘূৰি নাহিব,<br> <span class="br-ind"><br><span class="indent">&nbsp;</span></span>আৰু তেওঁলোকে জীৱনৰ পথ বিচাৰি নাপাব।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>সেয়ে তুমি সৎলোকৰ পথত চলিবা,<br> <span class="br-ind"><br><span class="indent">&nbsp;</span></span>আৰু ন্যায়কাৰ্য কৰা লোকসকলৰ পথ অনুসৰণ কৰা।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যিসকল লোকে সৎ কাৰ্য কৰে, তেওঁলোকে দেশত ঘৰ সাজে,<br> <span class="br-ind"><br><span class="indent">&nbsp;</span></span>আৰু যিসকল লোক সিদ্ধ, তেওঁলোক অৱশিষ্ট থাকিব।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কিন্তু দুষ্টসকলক দেশৰ পৰা উচ্ছন্ন কৰা হ’ব,<br> <span class="br-ind"><br><span class="indent">&nbsp;</span></span>আৰু অবিশ্বাসী লোকক দেশৰ পৰা উচ্ছন্ন কৰা হৈ যাব।<br></div>
</div>
<!-- PARSED ABOVE; EDITING MAY BREAK PARSER -->
</body></html>