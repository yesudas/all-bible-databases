<html><head>
<meta http-equiv="Content-Type" content="text/html;charset=utf-8" />
<title>Prov 23 &ndash; হিতো &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 23);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>হিতো</b> &ndash; <a href="Prov_1.html">1</a> ... <a href="Prov_21.html">21</a> <a href="Prov_22.html">22</a> <b>23</b> <a href="Prov_24.html">24</a> <a href="Prov_25.html">25</a> ... <a href="Prov_31.html">31</a> </div><hr>
<h1>Prov 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>২৩ অধ্যায়</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>যেতিয়া তুমি কোনো শাসনকৰ্ত্তাৰ সৈতে ভোজনত বহা,<br> <span class="br-ind"><br><span class="indent">&nbsp;</span></span>তেতিয়া তোমাৰ সন্মুখত কোন আছে সাৱধানে লক্ষ্য কৰিবা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কাৰণ তুমি যদি অধিক আহাৰ খাবলৈ ভাল পোৱা,<br> <span class="br-ind"><br><span class="indent">&nbsp;</span></span>তেনেহ’লে নিজৰ ডিঙিত নিজে ছুৰী দিবা।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তেওঁৰ উত্তম খোৱা বস্তুলৈ হেঁপাহ নকৰিবা,<br> <span class="br-ind"><br><span class="indent">&nbsp;</span></span>কিয়নো সেয়ে প্ৰবঞ্চক আহাৰ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ধনী হ’বলৈ অধিক কষ্ট নকৰিবা,<br> <span class="br-ind"><br><span class="indent">&nbsp;</span></span>কেতিয়া বন্ধ কৰিব লাগে সেই কথা জানিবলৈ যথেষ্ট জ্ঞানী হোৱা।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যেতিয়া তোমাৰ দৃষ্টি ধনত পৰে, সেয়ে গুচি যায়,<br> <span class="br-ind"><br><span class="indent">&nbsp;</span></span>আৰু হঠাতে ডেউকা লগাই,<br> <span class="br-ind"><br><span class="indent">&nbsp;</span></span>আৰু ঈগলৰ দৰে আকাশলৈ উৰি যায়।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমাৰ আহাৰলৈ কোনো লোকে বহু সময় চাই থাকিলে, পাপী মানুহৰ আহাৰ ভোজন নকৰিবা,<br> <span class="br-ind"><br><span class="indent">&nbsp;</span></span>আৰু তেওঁৰ উত্তম খোৱা বস্তুলৈ হেঁপাহ নকৰিবা;<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কাৰণ তেওঁ এনে এজন মানুহ যি তোমাৰ আহাৰৰ হিচাপ লয়।<br> <span class="br-ind"><br><span class="indent">&nbsp;</span></span>তেওঁ তোমাক কয়, “ভোজন-পান কৰা!”<br> <span class="br-ind"><br><span class="indent">&nbsp;</span></span>কিন্তু তেওঁৰ হৃদয় তোমাৰ সৈতে নাথাকে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি যি অলপ খাইছা, সেয়াও বমি কৰিবা,<br> <span class="br-ind"><br><span class="indent">&nbsp;</span></span>আৰু তোমাৰ অভিনন্দন বৃথা হ’ব।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>অজ্ঞানী লোকে শুনি থকাকৈ কথা নকবা;<br> <span class="br-ind"><br><span class="indent">&nbsp;</span></span>কিয়নো তেওঁ তোমাৰ প্রজ্ঞাৰ কথা তুচ্ছ কৰিব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>পুৰণি সীমাৰ দেৱাল আতৰাই নিদিবা,<br> <span class="br-ind"><br><span class="indent">&nbsp;</span></span>বা অনাথ সকলৰ পথাৰৰ সীমালঙ্ঘন নকৰিবা;<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিয়নো তেওঁলোকৰ মুক্তিকৰ্ত্তা বলৱান;<br> <span class="br-ind"><br><span class="indent">&nbsp;</span></span>আৰু তেওঁ তোমাৰ বিৰুদ্ধে তেওঁলোকৰ হৈ প্ৰতিবাদ কৰিব।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমাৰ হৃদয়ে অনুশাসনলৈ মনোযোগ দিয়ক,<br> <span class="br-ind"><br><span class="indent">&nbsp;</span></span>আৰু জ্ঞানৰ কথালৈ তোমাৰ কাণ পাতা।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সন্তানক শাস্তি দিবলৈ ত্রুটি নকৰিবা;<br> <span class="br-ind"><br><span class="indent">&nbsp;</span></span>কিয়নো তুমি তাক চেকনীৰে কোবালে সি নমৰিব।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তুমি যদি তাক চেকনীৰে কোবোৱা,<br> <span class="br-ind"><br><span class="indent">&nbsp;</span></span>তেনেহ’লে তুমি তাৰ আত্মা চিয়োলৰ পৰা ৰক্ষা কৰিবা।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>হে মোৰ পুত্র, যদি তোমাৰ হৃদয় জ্ঞানী হয়,<br> <span class="br-ind"><br><span class="indent">&nbsp;</span></span>তেনেহ’লে মোৰ হৃদয়ো আনন্দিত হ’ব;<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যেতিয়া তোমাৰ ওঁঠে যথাৰ্থ কথা কয়,<br> <span class="br-ind"><br><span class="indent">&nbsp;</span></span>তেতিয়া মোৰ অন্তঃকৰণ উল্লাসিত হয়।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তোমাৰ হৃদয়ে পাপীক ঈৰ্ষা নকৰক;<br> <span class="br-ind"><br><span class="indent">&nbsp;</span></span>কিন্তু তুমি ওৰে দিনটো যিহোৱাৰ ভয়ত থাকা;<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>অৱশ্যে ইয়াত তোমাৰ ভবিষ্যত জড়িত হৈ আছে,<br> <span class="br-ind"><br><span class="indent">&nbsp;</span></span>আৰু তোমাৰ আশা খণ্ডন কৰা নহব।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে মোৰ পুত্র, শুনা আৰু জ্ঞানী হোৱা,<br> <span class="br-ind"><br><span class="indent">&nbsp;</span></span>আৰু তোমাৰ হৃদয় সৰল পথত চলোৱা।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>সুৰা প্রিয় লোকৰ সৈতে সহযোগী নহ’বা,<br> <span class="br-ind"><br><span class="indent">&nbsp;</span></span>বা অধিক মাংস ভোজন কৰা সকলৰ সঙ্গী নহবা।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>কাৰণ মতলীয়া আৰু খকুৱা লোক দৰিদ্ৰ হয়,<br> <span class="br-ind"><br><span class="indent">&nbsp;</span></span>আৰু মানুহৰ টোপনিয়ে তেওঁলোকক ফটা বস্ত্র পিন্ধায়।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তোমাক জন্ম দিয়া পিতৃৰ কথা শুনা,<br> <span class="br-ind"><br><span class="indent">&nbsp;</span></span>আৰু তোমাৰ মাতৃৰ বৃদ্ধা অৱস্থাত তেওঁক হেয়জ্ঞান নকৰিবা।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সত্যক কিনা, কিন্তু ইয়াক বিক্রী নকৰিবা;<br> <span class="br-ind"><br><span class="indent">&nbsp;</span></span>প্রজ্ঞা, অনুশাসন, আৰু সুবিবেচনা কিনা।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ন্যায় কাৰ্য কৰা জনৰ পিতৃ অতিশয় উল্লাসিত হয়,<br> <span class="br-ind"><br><span class="indent">&nbsp;</span></span>আৰু জ্ঞানী পুত্ৰৰ জন্মদাতাই তেওঁৰ বাবে আনন্দ কৰিব।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমাৰ পিতৃ আৰু মাতৃক আনন্দিত হ’বলৈ দিয়া,<br> <span class="br-ind"><br><span class="indent">&nbsp;</span></span>আৰু তোমাৰ জন্মদাতাক উল্লাসিত হ’ব দিয়া।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>হে মোৰ পুত্র, তোমাৰ হৃদয় মোক দিয়া,<br> <span class="br-ind"><br><span class="indent">&nbsp;</span></span>তোমাৰ চকুক মোৰ পথলৈ নিৰীক্ষণ কৰিবলৈ দিয়া।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>কাৰণ বেশ্যা দ গাতৰ দৰে,<br> <span class="br-ind"><br><span class="indent">&nbsp;</span></span>আৰু অন্য লোকৰ ভাৰ্যা ঠেক নাদৰ দৰে।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তেওঁ ডকাইতৰ দৰে খাপ দি থাকে,<br> <span class="br-ind"><br><span class="indent">&nbsp;</span></span>আৰু মনুষ্যসকলৰ মাজত বিশ্বাসঘাতকতৰ দল বৃদ্ধি কৰে।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>কাৰ দুৰ্দশা আছে? কাৰ দুখ আছে? কোনে কাজিয়া কৰে?<br> <span class="br-ind"><br><span class="indent">&nbsp;</span></span>কোনে অভিযোগ কৰে? কোনে অকাৰণে মাৰ খায়? কাৰ চকু ৰঙা হয়?<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>যিসকলে বহুদিন দ্ৰাক্ষাৰসত লিপ্ত থাকে,<br> <span class="br-ind"><br><span class="indent">&nbsp;</span></span>আৰু যিসকলে দ্ৰাক্ষাৰসৰ মিহলাবলৈ চেষ্টা কৰে।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>যেতিয়া দ্ৰাক্ষাৰস ৰঙা হৈ থাকে,<br> <span class="br-ind"><br><span class="indent">&nbsp;</span></span>পাত্ৰত দগমগায়,<br> <span class="br-ind"><br><span class="indent">&nbsp;</span></span>আৰু সহজে পেটলৈ যায়, তেতিয়া তালৈ দৃষ্টি নকৰিবা।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>শেষতে সেয়ে সাপৰ নিচিনাকৈ কামুৰিব,<br> <span class="br-ind"><br><span class="indent">&nbsp;</span></span>আৰু বিষাক্ত সাপৰ দৰে ইয়াৰ দংশন।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তোমাৰ চকুৱে আচৰিত বস্তু দেখিব,<br> <span class="br-ind"><br><span class="indent">&nbsp;</span></span>আৰু তোমাৰ হৃদয়ে মন্দ কথা কব;<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>প্রচণ্ড সমুদ্ৰৰ ওপৰত শোৱা জনৰ দৰে,<br> <span class="br-ind"><br><span class="indent">&nbsp;</span></span>বা জাহাজৰ মাজস্থলৰ ওপৰত শোৱা লোকৰ দৰে হবা;<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তুমি কবা, “তেওঁলোকে মোক মাৰিলে!” কিন্তু মই আঘাত পোৱা নাই,<br> <span class="br-ind"><br><span class="indent">&nbsp;</span></span>তেওঁলোকে মোক প্ৰহাৰ কৰিলে, কিন্তু মই অনুভব কৰা নাই।<br> <span class="br-ind"><br><span class="indent">&nbsp;</span></span>মই যেতিয়া সাৰ পাম? তেতিয়া মই পুনৰ দ্রাক্ষাৰস পান কৰিম।”<br></div>
</div>
<!-- PARSED ABOVE; EDITING MAY BREAK PARSER -->
</body></html>