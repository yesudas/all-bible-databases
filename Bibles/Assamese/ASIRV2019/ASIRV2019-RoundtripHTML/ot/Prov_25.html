<html><head>
<meta http-equiv="Content-Type" content="text/html;charset=utf-8" />
<title>Prov 25 &ndash; হিতো &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 25);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>হিতো</b> &ndash; <a href="Prov_1.html">1</a> ... <a href="Prov_23.html">23</a> <a href="Prov_24.html">24</a> <b>25</b> <a href="Prov_26.html">26</a> <a href="Prov_27.html">27</a> ... <a href="Prov_31.html">31</a> </div><hr>
<h1>Prov 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>২৫ অধ্যায়</h2><span class="vn">1</span> <span class="br-p"><br><br></span>যিহূদাৰ ৰজা হিষ্কিয়াৰ লোক সকলে সংগ্ৰহ কৰা চলোমনৰ নীতিবাক্য এইবোৰ।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>বিষয়সমূহ গোপন ৰখাই ঈশ্বৰৰ গৌৰৱ;<br> <span class="br-ind"><br><span class="indent">&nbsp;</span></span>কিন্তু কথা অনুসন্ধান কৰি মুকলি কৰা ৰজাসকলৰ গৌৰৱ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>উচ্চতাৰ কাৰণে আকাশ, আৰু গভীৰতাৰ কাৰণে পৃথিৱী যিদৰে,<br> <span class="br-ind"><br><span class="indent">&nbsp;</span></span>সেইদৰে ৰজাসকলৰ হৃদয় অনুসন্ধান কৰা নাযায়।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ৰূপৰ পৰা ধাতুমল দূৰ কৰা;<br> <span class="br-ind"><br><span class="indent">&nbsp;</span></span>ধাতুৰ কাম কৰা জনে তেওঁৰ শিল্পকাৰ্যত ৰূপ ব্যৱহাৰ কৰিব পাৰে;<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাৰ উপৰিও ৰজাৰ সন্মুখৰ পৰা দুষ্টক দূৰ কৰা;<br> <span class="br-ind"><br><span class="indent">&nbsp;</span></span>ন্যায় কাৰ্য কৰাৰ দ্বাৰাই তেওঁৰ সিংহাসন স্থাপিত হ’ব।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ৰজাৰ সন্মুখত নিজকে নিজে প্রশংসা নকৰিবা;<br> <span class="br-ind"><br><span class="indent">&nbsp;</span></span>আৰু মহান লোকৰ বাবে ৰখা ঠাইত তুমি থিয় নহ’বা।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>উচ্চপদস্থ ব্যক্তিৰ উপস্থিতিত অপদস্থ হোৱাতকৈ,<br> <span class="br-ind"><br><span class="indent">&nbsp;</span></span>“ইয়ালৈ আহাঁ”, এই বুলি তেওঁ তোমাক কোৱা ভাল।<br> <span class="br-ind"><br><span class="indent">&nbsp;</span></span>তোমাৰ সাক্ষ্য কি আছিল,<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>বিচাৰত বেগাই গৈ উপস্থিত নহ’বা;<br> <span class="br-ind"><br><span class="indent">&nbsp;</span></span>কাৰণ যেতিয়া তোমাৰ চুবুৰীয়াই তোমাক লাজ দিব,<br> <span class="br-ind"><br><span class="indent">&nbsp;</span></span>তেতিয়া শেষত তুমি কি কৰিবা?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমাৰ আৰু চুবুৰীয়াৰ মাজত হোৱা বিবাদ নিজেই বিচাৰ কৰা,<br> <span class="br-ind"><br><span class="indent">&nbsp;</span></span>কিন্তু আন জনৰ গুপুত কথা প্ৰকাশ নকৰিবা;<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমাৰ কথা যিজনে শুনে, তেওঁ তোমাক লাজত পেলাব,<br> <span class="br-ind"><br><span class="indent">&nbsp;</span></span>আৰু দুষ্ট লোকে তোমাৰ বিষয়ে গোচৰ দিলে গুপুতে নাথাকিব।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ভাল কথা কোৱাটো<br> <span class="br-ind"><br><span class="indent">&nbsp;</span></span>ৰূপত খটোৱা সোণৰ আপেলৰ দৰে,<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>শুদ্ধ সোণেৰে গঢ়া সোণৰ আঙঠি বা অলঙ্কাৰ যেনে,<br> <span class="br-ind"><br><span class="indent">&nbsp;</span></span>জ্ঞানী লোকৰ অনুযোগ শুনা কাণো তেনে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>শস্য দোৱাৰ সময়ত হিমৰ চেঁচা যেনে,<br> <span class="br-ind"><br><span class="indent">&nbsp;</span></span>বিশ্বাসী বাৰ্ত্তাবাহক পঠোৱা সকলৰ বাবে তেনে;<br> <span class="br-ind"><br><span class="indent">&nbsp;</span></span>তেওঁ তেওঁৰ মালিকৰ আত্মা সতেজ কৰে;<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>বৰষুণ নোহোৱা মেঘ আৰু বতাহ যেনে,<br> <span class="br-ind"><br><span class="indent">&nbsp;</span></span>মিছাকৈ দান দিছোঁ বুলি অহংকাৰ কৰা জনো তেনে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ধৈৰ্যেৰে শাসনকৰ্ত্তাই প্ৰত্যয় জন্মাব পাৰে,<br> <span class="br-ind"><br><span class="indent">&nbsp;</span></span>আৰু নম্র জিভাই হাড় ভাঙিব পাৰে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তুমি যদি মৌ বিচাৰি পোৱা, যিমান প্ৰয়োজন সিমানহে খাবা;<br> <span class="br-ind"><br><span class="indent">&nbsp;</span></span>নহ’লে মৌ অতিৰিক্ত খালে তুমি বমি কৰিবা।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তোমাৰ চুবুৰীয়াৰ ঘৰলৈ সঘনে নাযাবা,<br> <span class="br-ind"><br><span class="indent">&nbsp;</span></span>তেওঁ তোমালৈ আমনি পাই তোমাক ঘিণ কৰিব।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যিজনে চুবুৰীয়াৰ বিৰুদ্ধে মিছা সাক্ষ্য দিয়ে,<br> <span class="br-ind"><br><span class="indent">&nbsp;</span></span>তেওঁ যুদ্ধত ব্যৱহাৰ কৰা গদা, বা তৰোৱাল, বা তীক্ষ্ন কাঁড়ৰ দৰে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>বেয়া দাঁত অথবা পিছল খোৱা ভৰিৰ যেনে,<br> <span class="br-ind"><br><span class="indent">&nbsp;</span></span>সঙ্কটৰ সময়ত অবিশ্বাসী লোকক বিশ্বাস কৰাও তেনে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>কোনো এজনে মনৰ বেজাৰত গীত গোৱা যেনে,<br> <span class="br-ind"><br><span class="indent">&nbsp;</span></span>জাৰ কালিত কপোৰ সোলোকাই থোৱা মানুহ,<br> <span class="br-ind"><br><span class="indent">&nbsp;</span></span>বা খাৰৰ ওপৰত দিয়া ভিনেগাৰো তেনে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তোমাৰ শত্ৰু যদি ক্ষুধাতুৰ হয়, তেনেহ’লে তেওঁক আহাৰ খাবলৈ দিয়া;<br> <span class="br-ind"><br><span class="indent">&nbsp;</span></span>আৰু তেওঁ যদি তৃষ্ণাতুৰ হয়, তেনেহ’লে তেওঁক পানী খাবলৈ দিয়া।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কিয়নো সেইদৰে কৰিলে, তুমি তেওঁৰ মুৰত জ্বলি থকা আঙঠা বেলচাৰে আঁতৰাই দিয়া হ’ব,<br> <span class="br-ind"><br><span class="indent">&nbsp;</span></span>আৰু যিহোৱাই তোমাক পুৰস্কাৰ দিব।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>উত্তৰৰ বতাহে যেনেকৈ বৃষ্টি আনে,<br> <span class="br-ind"><br><span class="indent">&nbsp;</span></span>তেনেকৈ যিজনে গুপুত কথা কয় তেওঁৰ মুখমণ্ডল ঘৃণনীয়।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>দ্বন্দুৰী মহিলাৰ সৈতে ঘৰত বাস কৰাতকৈ,<br> <span class="br-ind"><br><span class="indent">&nbsp;</span></span>ঘৰৰ ছালৰ এচুকত থকাই ভাল।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তৃষ্ণাতুৰ লোকৰ বাবে চেঁচা পানী যেনে,<br> <span class="br-ind"><br><span class="indent">&nbsp;</span></span>দূৰ দেশৰ পৰা অহা মঙ্গল সম্বাদো তেনে।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ঘোলা পানীৰ নিজৰা, বা নষ্ট হৈ যোৱা ভুমুক যেনে,<br> <span class="br-ind"><br><span class="indent">&nbsp;</span></span>দুষ্ট লোকৰ সন্মুখত ভাল মানুহো থৰক-বৰক হোৱাও তেনে।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>অধিককৈ মৌ খোৱা ভাল নহয়,<br> <span class="br-ind"><br><span class="indent">&nbsp;</span></span>সেয়া সন্মানৰ ওপৰি সন্মান বিচৰা দৰে হয়।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>যি জনে নিজৰ মনক দমন নকৰে,<br> <span class="br-ind"><br><span class="indent">&nbsp;</span></span>তেওঁ গড় ভগা বা গড় নথকা নগৰৰ দৰে।<br></div>
</div>
<!-- PARSED ABOVE; EDITING MAY BREAK PARSER -->
</body></html>