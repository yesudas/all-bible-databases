<html><head>
<meta http-equiv="Content-Type" content="text/html;charset=utf-8" />
<title>Prov 26 &ndash; হিতো &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 26);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>হিতো</b> &ndash; <a href="Prov_1.html">1</a> ... <a href="Prov_24.html">24</a> <a href="Prov_25.html">25</a> <b>26</b> <a href="Prov_27.html">27</a> <a href="Prov_28.html">28</a> ... <a href="Prov_31.html">31</a> </div><hr>
<h1>Prov 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>২৬ অধ্যায়</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>গ্রীষ্ম কালত বৰফ, আৰু শস্য দোৱাৰ সময়ত বৃষ্টি যেনে,<br> <span class="br-ind"><br><span class="indent">&nbsp;</span></span>সেইদৰে অজ্ঞানীয়ে সন্মান পোৱাৰ যোগ্য নহয়।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যিদৰে ঘৰ চিৰিকাই জাপ মাৰি মাৰি খোৱা বস্তু গিলি ক্ষিপ্র গতিত উৰি যায়,<br> <span class="br-ind"><br><span class="indent">&nbsp;</span></span>সেইদৰে অকাৰণে দিয়া শাও প্রজ্বলিত নহয়।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ঘোঁৰাৰ বাবে চাবুক আৰু গাধৰ বাবে লাগাম,<br> <span class="br-ind"><br><span class="indent">&nbsp;</span></span>আৰু অজ্ঞানীসকলৰ পিঠিৰ বাবে চেকনী।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>অজ্ঞানীক উত্তৰ নিদিবা, আৰু অজ্ঞানীৰ অজ্ঞানতাত সহযোগ নকৰিবা;<br> <span class="br-ind"><br><span class="indent">&nbsp;</span></span>নহ’লে তুমি তেওঁৰ দৰেই হ’বা।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>অজ্ঞানীক উত্তৰ দিয়া আৰু তেওঁৰ অজ্ঞানতাত সহযোগ কৰা;<br> <span class="br-ind"><br><span class="indent">&nbsp;</span></span>সেয়ে তেওঁ নিজৰ দৃষ্টিত জ্ঞানী বোধ নকৰিব।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যি জনে অজ্ঞানী লোকৰ হাতত বাৰ্ত্তা পঠিয়াই,<br> <span class="br-ind"><br><span class="indent">&nbsp;</span></span>তেওঁ নিজৰ ভৰি নিজে কাটি পেলায়, আৰু অত্যাচাৰ ভোগ কৰে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>জঠৰ ৰোগীৰ ভৰি যিদৰে তললৈ ওলমি থাকে,<br> <span class="br-ind"><br><span class="indent">&nbsp;</span></span>অজ্ঞানীসকলৰ মুখত নীতিবাক্যও সেইদৰে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ফিঙ্গাত শিল বন্ধা যেনে,<br> <span class="br-ind"><br><span class="indent">&nbsp;</span></span>অজ্ঞানীক সন্মান দিয়াও তেনে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মতলীয়াৰ হাতত বিন্ধা কাঁইট যেনে,<br> <span class="br-ind"><br><span class="indent">&nbsp;</span></span>অজ্ঞানীৰ মুখত নীতিবাক্যও তেনে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ধনুৰ্দ্ধৰে যিদৰে সকলোকে আঘাত কৰে,<br> <span class="br-ind"><br><span class="indent">&nbsp;</span></span>কোনো এজনে অজ্ঞানী, বা বাটৰুৱাক মজুৰি কৰোৱাও তেনে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কুকুৰে যিদৰে নিজৰ বমি পুনৰ খায়,<br> <span class="br-ind"><br><span class="indent">&nbsp;</span></span>তেনেদৰে অজ্ঞানীয়ে পুনৰ অজ্ঞানতাৰ কাম কৰে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>নিজকে নিজে জ্ঞানী বুলি ভবা মানুহ তুমি দেখিছা নে?<br> <span class="br-ind"><br><span class="indent">&nbsp;</span></span>তেওঁতকৈ অজ্ঞানীৰ বাবে বহুতো আশা আছে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>এলেহুৱা ব্যক্তিয়ে কয়, “বাটত এটা সিংহ আছে!<br> <span class="br-ind"><br><span class="indent">&nbsp;</span></span>মুকলি ঠাইৰ মাজত এটা সিংহ আছে।”<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>দুৱাৰ যেনেকৈ কবজাত ঘুৰে,<br> <span class="br-ind"><br><span class="indent">&nbsp;</span></span>এলেহুৱা ব্যক্তিও তেনেকৈ নিজৰ শোৱাপাটিত বাগৰে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>এলেহুৱা এজনে পাত্ৰত থকা আহাৰত হাত সুমুৱাই দিয়ে,<br> <span class="br-ind"><br><span class="indent">&nbsp;</span></span>কিন্তু তেওঁৰ মুখলৈ সেই আহাৰ নিবলৈ শক্তি নাথাকে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সাত জন বুদ্ধিমান ব্যক্তিতকৈ<br> <span class="br-ind"><br><span class="indent">&nbsp;</span></span>এলেহুৱা লোকে নিজৰ দৃষ্টিত নিজকে জ্ঞানী বুলি ভাবে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কুকুৰৰ কাণত ধৰা লোকৰ যেনে,<br> <span class="br-ind"><br><span class="indent">&nbsp;</span></span>বাটৰুৱাই আনৰ বিবাদত ক্রোধিত হোৱা তেনে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>জ্বলন্ত কাঁড় মৰা জন যেনে,<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>নিজৰ চুবুৰীয়াক প্ৰতাৰণা কৰা জনো তেনে,<br> <span class="br-ind"><br><span class="indent">&nbsp;</span></span>আৰু তেওঁ কয়, “মই জানো ধেমালি কৰা নাই?”<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যেনেকৈ খৰিৰ অভাৱত জুই নুমায় যায়,<br> <span class="br-ind"><br><span class="indent">&nbsp;</span></span>তেনেকৈ পৰচৰ্চ্চাকাৰী নহ’লে কন্দলো নহয়।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>জ্বলি থকা আঙঠাৰ বাবে কাঠকয়লা আৰু জুইৰ বাবে খৰি যেনে,<br> <span class="br-ind"><br><span class="indent">&nbsp;</span></span>বিবাদত ইন্ধন যোগাবলৈ দ্বন্দুৰা লোক তেনে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>পৰচৰ্চ্চাকাৰীৰ কথা সুস্বাদু আহাৰৰ দৰে;<br> <span class="br-ind"><br><span class="indent">&nbsp;</span></span>সেয়ে শৰীৰৰ ভিতৰলৈকে সোমাই যায়।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>জ্বলন্ত ওঁঠ আৰু দুষ্টৰ হৃদয়,<br> <span class="br-ind"><br><span class="indent">&nbsp;</span></span>মাটিৰ পাত্ৰত সানি দিয়া জিলিকনিৰ দৰে।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যি জনে ওঁঠে প্রকাশ কৰা কথা ঘিণ কৰে,<br> <span class="br-ind"><br><span class="indent">&nbsp;</span></span>তেওঁ নিজৰ ভিতৰত প্ৰতাৰণা স্থাপন কৰে;<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তেওঁ অমায়িভাবে কথা ক’ব, কিন্তু তেওঁক বিশ্বাস নকৰিবা,<br> <span class="br-ind"><br><span class="indent">&nbsp;</span></span>কাৰণ তেওঁৰ হৃদয়ত ঘিণলগীয়া বস্তু সাতটা থাকে;<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যদিও তেওঁৰ ঘৃণা কপটেৰে ঢকা,<br> <span class="br-ind"><br><span class="indent">&nbsp;</span></span>তথাপি তেওঁৰ দুষ্টতা সমাজত প্ৰকাশিত হ’ব।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যি কোনোৱে খাল খানে, তেঁৱেই সেই খালত পৰিব;<br> <span class="br-ind"><br><span class="indent">&nbsp;</span></span>আৰু যি কোনোৱে শিল ঠেলি পঠায়, তেওঁলৈ সেই শিল ঘূৰি আহিব।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>মিছলীয়া জিভাই দমন কৰা লোকক ঘিণ কৰে,<br> <span class="br-ind"><br><span class="indent">&nbsp;</span></span>আৰু আত্মতৃপ্তিকৰ মুখে নিজলৈ বিনাশ আনে।<br></div>
</div>
<!-- PARSED ABOVE; EDITING MAY BREAK PARSER -->
</body></html>