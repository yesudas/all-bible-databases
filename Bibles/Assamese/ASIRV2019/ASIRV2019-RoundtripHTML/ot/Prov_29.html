<html><head>
<meta http-equiv="Content-Type" content="text/html;charset=utf-8" />
<title>Prov 29 &ndash; হিতো &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 29);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>হিতো</b> &ndash; <a href="Prov_1.html">1</a> ... <a href="Prov_27.html">27</a> <a href="Prov_28.html">28</a> <b>29</b> <a href="Prov_30.html">30</a> <a href="Prov_31.html">31</a> </div><hr>
<h1>Prov 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>২৯ অধ্যায়</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>যি মানুহে বাৰে বাৰে অনুযোগ পায়ো নিজৰ ডিঙি ঠৰ কৰে,<br> <span class="br-ind"><br><span class="indent">&nbsp;</span></span>সুস্থ হ’ব নোৱাৰাকৈ তেওঁ হঠাতে ভগ্ন হ’ব।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সৎ কাৰ্য কৰা লোক যেতিয়া বৃদ্ধি পায়, তেতিয়া লোকসকল আনন্দ কৰে।<br> <span class="br-ind"><br><span class="indent">&nbsp;</span></span>কিন্তু যেতিয়া এজন দুষ্টলোক শাসনকৰ্ত্তা হয়, তেতিয়া লোকসকল বিৰক্তি পায়।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যি জনে প্ৰজ্ঞাক ভাল পায়, সেই জনে নিজৰ পিতৃক আনন্দিত কৰে;<br> <span class="br-ind"><br><span class="indent">&nbsp;</span></span>কিন্তু যি কোনোৱে বেশ্যাসকলৰ সৈতে সঙ্গী হয়, তেওঁ নিজৰ ধন-সম্পত্তি অপব্যয় কৰে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ৰজাই ন্যায় বিচাৰ কৰাৰ দ্বাৰাই দেশ প্রতিষ্ঠা কৰে;<br> <span class="br-ind"><br><span class="indent">&nbsp;</span></span>কিন্তু যিজনে উপহাৰ দাবী কৰে, সেই জনে দেশ নষ্ট কৰে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যি মানুহে নিজৰ চুবুৰীয়াক তোষামোদ কৰে,<br> <span class="br-ind"><br><span class="indent">&nbsp;</span></span>তেওঁ নিজৰ ভৰিলৈ জাল পাতে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>দুষ্ট লোক নিজৰ পাপৰ দ্বাৰাই ফান্দত পৰে;<br> <span class="br-ind"><br><span class="indent">&nbsp;</span></span>কিন্তু সৎ কাৰ্য কৰে, সেই জনে হৰ্ষিত মনেৰে গীত গায়।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ন্যায় কাৰ্য কৰা লোকে দৰিদ্র লোকৰ হৈ ওকালতি কৰে;<br> <span class="br-ind"><br><span class="indent">&nbsp;</span></span>কিন্তু দুষ্ট লোকে সেই জ্ঞানৰ কথা বুজি নাপায়।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>নিন্দক লোকে নগৰত জুই জ্বলাই;<br> <span class="br-ind"><br><span class="indent">&nbsp;</span></span>কিন্তু যি সকল জ্ঞানী, তেওঁলোকে ক্ৰোধৰ পৰা আঁতৰি থাকে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যেতিয়া অজ্ঞানী লোকৰ লগত জ্ঞানী লোকৰ বিবাদ হয়,<br> <span class="br-ind"><br><span class="indent">&nbsp;</span></span>তেতিয়া তেওঁ ক্রোধিত হৈ হাঁহে, আৰু কোনো শান্তি লাভ নকৰে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>নিৰ্দ্দোষী লোকক ৰক্তপাতকাৰী সকলে ঘিণ কৰে;<br> <span class="br-ind"><br><span class="indent">&nbsp;</span></span>কিন্তু সৰল লোকসকলৰ প্রাণ বিচাৰি ফুৰে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>অজ্ঞানী লোকে নিজৰ মনৰ সকলো ভাব প্ৰকাশ কৰে;<br> <span class="br-ind"><br><span class="indent">&nbsp;</span></span>কিন্তু জ্ঞানী লোকে নিজৰ মনৰ ভাব দমন কৰি শান্ত হৈ থাকে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যি শাসনকৰ্ত্তাই মিছা কথালৈ মনোযোগ দিয়ে,<br> <span class="br-ind"><br><span class="indent">&nbsp;</span></span>তেওঁৰ সকলো কৰ্মচাৰী দুষ্ট প্রকৃতিৰ হয়।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>দৰিদ্ৰ আৰু অত্যাচাৰী লোক দুয়ো একেলগ হয়;<br> <span class="br-ind"><br><span class="indent">&nbsp;</span></span>আৰু যিহোৱাই দুয়ো জনৰ চকুত পোহৰ দিয়ে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যদি ৰজাই সত্যতাৰে দৰিদ্ৰ লোকৰ বিচাৰ কৰে,<br> <span class="br-ind"><br><span class="indent">&nbsp;</span></span>তেতিয়া তেওঁৰ সিংহাসন চিৰকালৰ বাবে প্রতিষ্ঠিত হয়।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>চেকনী আৰু দোষাৰোপে প্ৰজ্ঞা দিয়ে;<br> <span class="br-ind"><br><span class="indent">&nbsp;</span></span>কিন্তু শাসন নকৰা সন্তানে নিজৰ মাতৃক লাজ দিয়ে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যেতিয়া দুষ্টলোক বৃদ্ধি হয়, তেতিয়া অপৰাধো বৃদ্ধি হয়;<br> <span class="br-ind"><br><span class="indent">&nbsp;</span></span>কিন্তু যি সকলে ন্যায় কাৰ্য কৰে, তেওঁলোকে তেওঁলোকৰ পতন দেখা পাই।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তোমাৰ সন্তানক অনুশাসন কৰা; তাতে তেওঁ তোমাক শান্তি দিব,<br> <span class="br-ind"><br><span class="indent">&nbsp;</span></span>আৰু তোমাৰ প্ৰাণক আনন্দিত কৰিব।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যি ঠাইত ভবিষ্য দৰ্শনৰ অভাৱ থাকে, তাত লোকসকল অবাধ্য হয়;<br> <span class="br-ind"><br><span class="indent">&nbsp;</span></span>কিন্তু যিজনে বিধান পালন কৰে, সেই জন সুখী হয়।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কথাৰ দ্বাৰাই দাসক শুধৰাব নোৱাৰি;<br> <span class="br-ind"><br><span class="indent">&nbsp;</span></span>যদিও তেওঁ বুজি পায়, তথাপিও তেওঁ প্রতিক্রিয়া নকৰে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>দ্রুতগতিত কথা কোৱা লোকক চোৱা;<br> <span class="br-ind"><br><span class="indent">&nbsp;</span></span>তেওঁতকৈ অজ্ঞানী লোকৰ অধিক আশা আছে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যি জনে নিজৰ দাসক যৌৱন কালৰে পৰা প্রশ্রয় দিয়ে,<br> <span class="br-ind"><br><span class="indent">&nbsp;</span></span>ইয়াৰ কাৰণে সেই দাসে শেষত সমস্যাত পেলায়।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ক্রোধি লোকে বিবাদ সৃষ্টি কৰে,<br> <span class="br-ind"><br><span class="indent">&nbsp;</span></span>আৰু ক্ৰোধেৰে পৰিচালিত লোকে অধিক পাপ কৰে।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>মানুহৰ অহঙ্কাৰে তেওঁক নত কৰায়;<br> <span class="br-ind"><br><span class="indent">&nbsp;</span></span>কিন্তু যিজনৰ নম্ৰ গুণ থাকে, তেওঁক সন্মান দিয়া হ’ব।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যি জনে চোৰৰ সৈতে অংশীদাৰ হয়, সেই জনে নিজৰ প্ৰাণক ঘিণ কৰে;<br> <span class="br-ind"><br><span class="indent">&nbsp;</span></span>শাও দিয়া শুনিও তেওঁ একো নকয়।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>মানুহৰ ভয়েই তেওঁলৈ বিপদ আনে;<br> <span class="br-ind"><br><span class="indent">&nbsp;</span></span>কিন্তু যিজনে যিহোৱাত ভাৰসা কৰে, সেই জন নিৰাপদে থাকে।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>অনেক লোকে শাসনকৰ্ত্তাৰ অনুগ্ৰহ বিচাৰে;<br> <span class="br-ind"><br><span class="indent">&nbsp;</span></span>কিন্তু তেওঁৰ বাবে যিহোৱাৰ পৰাহে ন্যায় আহে।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>অন্যায়কাৰী মানুহ ন্যায় কৰা লোকসকলৰ বাবে ঘৃণনীয়;<br> <span class="br-ind"><br><span class="indent">&nbsp;</span></span>কিন্তু ন্যায়পৰায়ণ লোকৰ পথ দুষ্ট লোকৰ বাবে ঘৃণনীয়।<br></div>
</div>
<!-- PARSED ABOVE; EDITING MAY BREAK PARSER -->
</body></html>