<html><head>
<meta http-equiv="Content-Type" content="text/html;charset=utf-8" />
<title>Prov 5 &ndash; হিতো &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 5);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>হিতো</b> &ndash; <a href="Prov_1.html">1</a> ... <a href="Prov_3.html">3</a> <a href="Prov_4.html">4</a> <b>5</b> <a href="Prov_6.html">6</a> <a href="Prov_7.html">7</a> ... <a href="Prov_31.html">31</a> </div><hr>
<h1>Prov 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৫ অধ্যায়</h2><h2>বেশ্যাৰ ওচৰলৈ যোৱা নিষেধ।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে মোৰ পুত্র, মোৰ প্রজ্ঞালৈ মনোযোগ দিয়া;<br> <span class="br-ind"><br><span class="indent">&nbsp;</span></span>সাৱধানতাৰে মোৰ তাৎপর্যপূৰ্ণ কথা শুনা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সেয়ে তুমি সুবিবেচনা শিকিব পাৰিবা;<br> <span class="br-ind"><br><span class="indent">&nbsp;</span></span>আৰু তোমাৰ ওঁঠে জ্ঞান ৰক্ষা কৰিব পাৰিব।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কিয়নো ব্যভিচাৰিণীৰ ওঁঠৰ পৰা টোপে টোপে মৌ বৰষে,<br> <span class="br-ind"><br><span class="indent">&nbsp;</span></span>আৰু তেওঁৰ মুখৰ কথা তেলতকৈয়ো মসৃণ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কিন্তু শেষত তেওঁ চোকা তৰোৱালে কটাৰ দৰে কাটে।<br> <span class="br-ind"><br><span class="indent">&nbsp;</span></span>তিতা উদ্ভিদৰ দৰে হয়,<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তেওঁৰ ভৰি মৃত্যুলৈ নামি যায়,<br> <span class="br-ind"><br><span class="indent">&nbsp;</span></span>তেওঁ খোজ দিয়া সকলো পথ চিয়োললৈ যায়।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তেওঁ জীৱন পথত কোনো চিন্তা নকৰে;<br> <span class="br-ind"><br><span class="indent">&nbsp;</span></span>তেওঁৰ খোজ আচৰ্যজনক,<br> <span class="br-ind"><br><span class="indent">&nbsp;</span></span>তেওঁ ক’লৈ গৈ আছে তেওঁ নাজানে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আৰু এতিয়া, হে মোৰ পুত্রসকল, মোৰ কথা শুনা,<br> <span class="br-ind"><br><span class="indent">&nbsp;</span></span>মোৰ মুখৰ বাক্য শুনাৰ পৰা বিমুখ নহবা।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তেওঁৰ পৰা তোমাৰ পথ দূৰত ৰাখা;<br> <span class="br-ind"><br><span class="indent">&nbsp;</span></span>তেওঁৰ ঘৰৰ দুৱাৰৰ ওচৰলৈ নাযাবা।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>নহ’লে তোমাৰ সন্মান অন্যলোকক এৰি দিব লাগিব,<br> <span class="br-ind"><br><span class="indent">&nbsp;</span></span>আৰু তোমাৰ জীৱনৰ বছৰবোৰ নিৰ্দয় ব্যক্তিক দিব লাগিব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমাৰ সম্পত্তি অচিনাকী লোকে ভোগ কৰিব;<br> <span class="br-ind"><br><span class="indent">&nbsp;</span></span>আৰু তোমাৰ পৰিশ্ৰমৰ ফল অচিনাকী লোকৰ ঘৰলৈ যাব।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আৰু তোমাৰ জীৱনৰ শেষত তুমি আৰ্তনাদ কৰিবা;<br> <span class="br-ind"><br><span class="indent">&nbsp;</span></span>তোমাৰ যেতিয়া শৰীৰ আৰু মাংস ক্ষয় হ’ব,<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি ক’বা, “মই কেনেকৈ শাসন প্রণালীক ঘিণ কৰিছিলোঁ।<br> <span class="br-ind"><br><span class="indent">&nbsp;</span></span>আৰু মোৰ অন্তৰে অনুযোগ হেয়জ্ঞান কৰিলে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>মই মোৰ শিক্ষকসকলক মানিচলা নাছিলো,<br> <span class="br-ind"><br><span class="indent">&nbsp;</span></span>বা মোক দিয়া উপদেশ নুশুনিলোঁ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সমাজ আৰু সমবেত লোকসকলৰ মাজত<br> <span class="br-ind"><br><span class="indent">&nbsp;</span></span>মই প্ৰায় সম্পূৰ্ণ ধ্বংস হলোঁ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তুমি তোমাৰ নিজৰ পুখুৰীৰ পানী খোৱা,<br> <span class="br-ind"><br><span class="indent">&nbsp;</span></span>আৰু তোমাৰ নিজৰ নাদৰ পৰা ওলাই থকা পানী পান কৰা।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমাৰ ভুমুকবোৰ চাৰিওফালে প্লাৱিত হ’ব লাগে নে?<br> <span class="br-ind"><br><span class="indent">&nbsp;</span></span>আৰু তোমাৰ জুৰিৰ পানী জনসাধৰণৰ মাজলৈ বৈ যাব লাগে নে?<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সেইবোৰ কেৱল তোমাৰ নিজৰ বাবেই হওক,<br> <span class="br-ind"><br><span class="indent">&nbsp;</span></span>আৰু তোমাৰ সৈতে থকা অচিনাকী লোকৰ বাবে নহওক।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তোমাৰ ভুমুক আশীৰ্ব্বাদযুক্ত হওক;<br> <span class="br-ind"><br><span class="indent">&nbsp;</span></span>তুমি তোমাৰ যৌৱন কালৰ ভাৰ্যাত আনন্দ কৰা।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কাৰণ তেওঁ মৰমীয়াল হৰিণী আৰু লাবন্যময়ী মৃগ,<br> <span class="br-ind"><br><span class="indent">&nbsp;</span></span>তেওঁৰ স্তনৰ দ্বাৰাই সকলো সময়ত তুমি তৃপ্ত হোৱা,<br> <span class="br-ind"><br><span class="indent">&nbsp;</span></span>আৰু তেওঁৰ প্ৰেমতেই সদায় মত্ত থাকা।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>কিয়নো হে মোৰ পুত্র, তুমি ব্যভিচাৰিণীত কিয় মত্ত হবা?<br> <span class="br-ind"><br><span class="indent">&nbsp;</span></span>আৰু তুমি অচিনাকী মহিলাৰ বুকু কিয় সাৱটি ধৰিবা?<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>কিয়নো মানুহে কৰা সকলো কাম যিহোৱাই চাই,<br> <span class="br-ind"><br><span class="indent">&nbsp;</span></span>আৰু তেওঁ তাৰ সকলো পথ পৰ্যবেক্ষণ কৰে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>এজন দুষ্ট লোক নিজৰ অপৰাধতে ধৰা পৰে;<br> <span class="br-ind"><br><span class="indent">&nbsp;</span></span>তেওঁক নিজৰ পাপৰূপ জৰীয়ে বান্ধি ৰাখে।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>নিয়মানুবৰ্ত্তিতাৰ অভাৱত তেওঁৰ মৃত্যু হয়;<br> <span class="br-ind"><br><span class="indent">&nbsp;</span></span>তেওঁৰ অজ্ঞানতাৰ কাৰণে তেওঁ বিপথে যায়।<br></div>
</div>
<!-- PARSED ABOVE; EDITING MAY BREAK PARSER -->
</body></html>