<html><head>
<meta http-equiv="Content-Type" content="text/html;charset=utf-8" />
<title>Ps 103 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 103);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_101.html">101</a> <a href="Ps_102.html">102</a> <b>103</b> <a href="Ps_104.html">104</a> <a href="Ps_105.html">105</a> ... <a href="Ps_150.html">150</a> </div><hr>
<h1>Ps 103</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দায়ুদৰ ৰচিত গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে মোৰ মন, যিহোৱাৰ ধন্যবাদ কৰা;<br> <span class="br-ind"><br><span class="indent">&nbsp;</span></span>হে মোৰ ভিতৰত থকা সকলো অংশ, তেওঁৰ পবিত্ৰ নামৰ ধন্যবাদ কৰা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হে মোৰ মন, যিহোৱাৰ ধন্যবাদ কৰা,<br> <span class="br-ind"><br><span class="indent">&nbsp;</span></span>তেওঁৰ উপকাৰবোৰ নাপাহৰিবা।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যি জনাই তোমাৰ সকলো অপৰাধ ক্ষমা কৰে,<br> <span class="br-ind"><br><span class="indent">&nbsp;</span></span>তোমাৰ সকলো ৰোগ সুস্থ কৰে,<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যি জনাই তোমাৰ জীৱন বিনাশৰ পৰা মুক্ত কৰে,<br> <span class="br-ind"><br><span class="indent">&nbsp;</span></span>যি জনাই অসীম দয়া আৰু নানা প্ৰকাৰ কৰুণাৰ মুকুটেৰে তোমাক বিভূষিত<sup class="fnm"><a name="fnm1" href="#fn1">1</a></sup> কৰে,<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যি জনাই উত্তম দ্রব্যৰে তোমাৰ মুখ তৃপ্ত কৰে,<br> <span class="br-ind"><br><span class="indent">&nbsp;</span></span>তেওঁ ঈগল পক্ষীৰ দৰে তোমাক নতুন যৌৱন কাল দিব।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যিহোৱাই উচিত কাৰ্য কৰে;<br> <span class="br-ind"><br><span class="indent">&nbsp;</span></span>উপদ্ৰৱ পোৱা লোকসকলৰ পক্ষে বিচাৰ নিষ্পত্তি কৰে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তেওঁ মোচিক নিজৰ পথবোৰ,<br> <span class="br-ind"><br><span class="indent">&nbsp;</span></span>আৰু ইস্ৰায়েলৰ বংশধৰসকলক নিজৰ কাৰ্যবোৰ জনালে<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যিহোৱা স্নেহশীল আৰু কৃপাময়। তেওঁ ক্ৰোধত ধীৰ আৰু দয়াত মহান।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তেওঁ সদায় ধমকি দি নাথাকিব,<br> <span class="br-ind"><br><span class="indent">&nbsp;</span></span>চিৰকাললৈকে ক্ৰোধো নাৰাখিব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তেওঁ আমাৰ পাপ অনুসাৰে আমালৈ কাৰ্য কৰা নাই,<br> <span class="br-ind"><br><span class="indent">&nbsp;</span></span>আমাৰ অধৰ্ম অনুসাৰে আমাক প্ৰতিফল দিয়া নাই।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিয়নো পৃথিৱীৰ পৰা আকাশ-মণ্ডল যিমান ওখ,<br> <span class="br-ind"><br><span class="indent">&nbsp;</span></span>তেওঁলৈ ভয় ৰাখোঁতাসকলৰ প্রতি তেওঁৰ দয়াও সিমান মহৎ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>পূৱৰ পৰা পশ্চিমলৈ যিমান দূৰ,<br> <span class="br-ind"><br><span class="indent">&nbsp;</span></span>তেওঁ আমাৰ অপৰাধো আমাৰ পৰা সিমান দূৰ কৰিলে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>বাপেকে নিজ সন্তানক স্নেহ কৰাৰ দৰে যিহোৱাই তেওঁলৈ ভয় ৰাখোঁতাসকলক স্নেহ কৰে;<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কিয়নো তেৱেঁই আমাৰ গঠন জানে, আমি যে ধূলি মাথোন, তাক তেওঁ সোঁৱৰণ কৰে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>মানুহৰ আয়ুস তৃণৰ নিচিনা;<br> <span class="br-ind"><br><span class="indent">&nbsp;</span></span>যেনেকৈ পথাৰৰ ফুল, তেনেকৈয়ে তেওঁ প্ৰফুল্লিত হয়।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ফুলৰ ওপৰেদি বতাহ বলিলেই ফুল সৰি নাইকিয়া হয়;<br> <span class="br-ind"><br><span class="indent">&nbsp;</span></span>সেই স্থানেও তাক চিনি নাপায়।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কিন্তু যিহোৱাক ভয় কৰাসকলৰ ওপৰত তেওঁৰ দয়া অনাদিকালৰ পৰা অনন্তকাল পর্যন্ত থাকে,<br> <span class="br-ind"><br><span class="indent">&nbsp;</span></span>আৰু তেওঁৰ ধাৰ্মিকতা বংশৰ পিছত বংশ বর্তি থাকে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তেওঁলোকে যিহোৱাৰ ব্যৱস্থা মানি চলে আৰু তেওঁৰ আদেশবোৰ সোঁৱৰণ কৰি পালন কৰে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যিহোৱাই স্বৰ্গত নিজৰ সিংহাসন স্থাপন কৰিলে;<br> <span class="br-ind"><br><span class="indent">&nbsp;</span></span>তেওঁৰ শাসন সকলোৰে ওপৰত আছে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>হে যিহোৱাৰ দূতবোৰ, তোমালোক পৰাক্রমী বীৰ;<br> <span class="br-ind"><br><span class="indent">&nbsp;</span></span>যিহোৱাৰ কথাৰ বাধ্যতাত থাকি তেওঁৰ আজ্ঞা পালন কৰাসকল,<br> <span class="br-ind"><br><span class="indent">&nbsp;</span></span>তোমালোকে তেওঁৰ ধন্যবাদ কৰা;<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>হে যিহোৱাৰ বাহিনী সমূহ,<br> <span class="br-ind"><br><span class="indent">&nbsp;</span></span>যিহোৱাৰ ইচ্ছা পূৰণ কৰা তেওঁৰ পৰিচাৰকসকল,<br> <span class="br-ind"><br><span class="indent">&nbsp;</span></span>তেওঁৰ ধন্যবাদ কৰা।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হে যিহোৱাৰ সকলো নির্মিত বস্তু,<br> <span class="br-ind"><br><span class="indent">&nbsp;</span></span>তেওঁৰ অধীনৰ সকলো স্থানত তেওঁৰ ধন্যবাদ কৰা;<br> <span class="br-ind"><br><span class="indent">&nbsp;</span></span>হে মোৰ মন, যিহোৱাৰ ধন্যবাদ কৰা।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> আশীর্বাদ কৰে</div>
</div>
<!-- PARSED ABOVE; EDITING MAY BREAK PARSER -->
</body></html>