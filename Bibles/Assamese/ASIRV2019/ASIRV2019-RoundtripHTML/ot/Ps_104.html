<html><head>
<meta http-equiv="Content-Type" content="text/html;charset=utf-8" />
<title>Ps 104 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 104);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_102.html">102</a> <a href="Ps_103.html">103</a> <b>104</b> <a href="Ps_105.html">105</a> <a href="Ps_106.html">106</a> ... <a href="Ps_150.html">150</a> </div><hr>
<h1>Ps 104</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে মোৰ মন, যিহোৱাৰ ধন্যবাদ কৰা।<br> <span class="br-ind"><br><span class="indent">&nbsp;</span></span>হে মোৰ ঈশ্বৰ যিহোৱা, তুমি অতি মহান;<br> <span class="br-ind"><br><span class="indent">&nbsp;</span></span>তুমি গৌৰৱ আৰু মহিমাৰ সাজেৰে বিভূষিত।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>বস্ত্ৰৰ দৰে তুমি নিজকে দীপ্তিৰে ঢাকিছা,<br> <span class="br-ind"><br><span class="indent">&nbsp;</span></span>আকাশমণ্ডলক তুমি চন্দ্ৰতাপৰ দৰে বিস্তৃত কৰিছা।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমাৰ কক্ষৰ চটি-কাঠ তুমি জলৰাশিত স্থাপন কৰিছা;<br> <span class="br-ind"><br><span class="indent">&nbsp;</span></span>মেঘবোৰক তুমি নিজৰ ৰথ কৰিছা,<br> <span class="br-ind"><br><span class="indent">&nbsp;</span></span>বতাহৰ ডেউকাৰ ওপৰত তুমি চলাচল কৰা।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি বতাহক তোমাৰ দূত<sup class="fnm"><a name="fnm1" href="#fn1">1</a></sup> কৰিছা;<br> <span class="br-ind"><br><span class="indent">&nbsp;</span></span>অগ্নিশিখাক নিজৰ পৰিচাৰক কৰিছা<sup class="fnm"><a name="fnm2" href="#fn2">2</a></sup>।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি পৃথিৱীক তাৰ নিজৰ ভিত্তিমূলৰ ওপৰত স্থাপন কৰিছা;<br> <span class="br-ind"><br><span class="indent">&nbsp;</span></span>সেয়ে কেতিয়াও লৰচৰ নহ’ব।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি পৃথিৱীক কাপোৰেৰে ঢকাৰ দৰে গভীৰ জলেৰে ঢাকিছিলা।<br> <span class="br-ind"><br><span class="indent">&nbsp;</span></span>সেই জল সমূহে পৰ্ব্বতবোৰো ঢাকিছিল।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু সেই জল সমূহ তোমাৰ ধমকিত পলাল;<br> <span class="br-ind"><br><span class="indent">&nbsp;</span></span>তোমাৰ গৰ্জ্জনৰ শব্দত সেইবোৰ বেগেৰে গুছি গ’ল।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>পৰ্ব্বতবোৰ ওখ হ’ল আৰু উপত্যকাবোৰ চাপৰ হ’ল;<br> <span class="br-ind"><br><span class="indent">&nbsp;</span></span>তুমি জল সমূহৰ কাৰণে যি ঠাই নিৰূপন কৰিলা, জল সেই ঠাইলৈ গ’ল।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>এইভাৱে তুমি পানীৰ সীমা স্থাপন কৰিলা,<br> <span class="br-ind"><br><span class="indent">&nbsp;</span></span>যাতে পানীয়ে পুনৰ সীমা পাৰ হৈ পৃথিৱীক ঢাকিব নোৱাৰে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>উপত্যকাবোৰত তুমিয়েই জুৰিবোৰ পঠাই দিয়া;<br> <span class="br-ind"><br><span class="indent">&nbsp;</span></span>সেইবোৰ পৰ্ব্বতবোৰৰ মাজেদি বৈ যায়।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সেইবোৰে সকলো বনৰীয়া পশুকে পান কৰিবলৈ পানী যোগায়;<br> <span class="br-ind"><br><span class="indent">&nbsp;</span></span>বনৰীয়া গাধবোৰে নিজৰ তৃষ্ণা পলুৱায়।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>জুৰিবোৰৰ দাঁতিত আকাশৰ পক্ষীবোৰে বাহ লয়,<br> <span class="br-ind"><br><span class="indent">&nbsp;</span></span>গছৰ ডালবোৰৰ মাজত সেইবোৰে গীত গায়।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তেওঁ আকাশৰ পৰা<sup class="fnm"><a name="fnm3" href="#fn3">3</a></sup> পৰ্ব্বতবোৰত পানী সিঁচি দিয়ে;<br> <span class="br-ind"><br><span class="indent">&nbsp;</span></span>তোমাৰ কৰ্মৰ ফলেৰে সৈতে পৃথিৱীখন পৰিতৃপ্ত হয়।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তুমিয়েই পশুৰ কাৰণে ঘাঁহ আৰু মানুহৰ কাৰণে শস্য উৎপন্ন হ’বলৈ দিয়া,<br> <span class="br-ind"><br><span class="indent">&nbsp;</span></span>যাতে ভূমিৰ পৰা ভৱিষ্যতৰ আহাৰ যোগান হয়;<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যাতে মানুহৰ মনক আনন্দ দিয়া দ্রাক্ষাৰস,<br> <span class="br-ind"><br><span class="indent">&nbsp;</span></span>মুখ উজ্জ্বল কৰা তেল,<br> <span class="br-ind"><br><span class="indent">&nbsp;</span></span>আৰু মানুহৰ হৃদয়ক সবল কৰা আহাৰ যোগান হয়।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যিহোৱাৰ এনে গছবোৰে বৃষ্টিৰ প্রচুৰ পানী পায়;<br> <span class="br-ind"><br><span class="indent">&nbsp;</span></span>তেওঁ ৰোপন কৰা লিবানোনৰ এৰচ গছবোৰেও প্রচুৰ বৃষ্টি পায়।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সেই গছবোৰত চৰাইবোৰে বাহ লয়, দেৱদাৰু গছবোৰত হাড়গিলাই ঘৰ সাজে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ওখ ওখ পৰ্ব্বতবোৰ বনৰীয়া ছাগৰ আবাস;<br> <span class="br-ind"><br><span class="indent">&nbsp;</span></span>শিলবোৰ চাফন পশুৰ আশ্ৰয়স্থান।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ঋতু নিৰূপন কৰিবলৈ তুমি চন্দ্ৰ নিৰ্ম্মাণ কৰিলা;<br> <span class="br-ind"><br><span class="indent">&nbsp;</span></span>তুমি নিৰূপন কৰা অনুসাৰে সূৰ্যই নিজৰ অস্ত যোৱা সময় জানে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি অন্ধকাৰ কৰিলে ৰাতি হয়;<br> <span class="br-ind"><br><span class="indent">&nbsp;</span></span>অৰণ্যৰ পশুবোৰে তেতিয়া ঘূৰি ফুৰে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যুবা সিংহবোৰে চিকাৰ বিচাৰি গৰ্জ্জন কৰে;<br> <span class="br-ind"><br><span class="indent">&nbsp;</span></span>ঈশ্বৰৰ ওচৰত সিহঁতৰ আহাৰ বিচাৰে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সূৰ্য উদয় হ’লে সিহঁত গুছি যায় আৰু নিজ নিজ গাতত শয়ন কৰে।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>মানুহে নিজৰ নিজৰ কামলৈ ওলাই যায়;<br> <span class="br-ind"><br><span class="indent">&nbsp;</span></span>সন্ধ্যালৈকে পৰিশ্ৰম কৰে।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>হে যিহোৱা, তোমাৰ সৃষ্টিৰ কাৰ্য কিমান বহুমুখী!<br> <span class="br-ind"><br><span class="indent">&nbsp;</span></span>তোমাৰ জ্ঞানেৰে তুমি সেই সকলোকে নিৰ্ম্মাণ কৰিলা;<br> <span class="br-ind"><br><span class="indent">&nbsp;</span></span>সমগ্র বিশ্ব তোমাৰ সৃষ্ট বস্তুৰে পৰিপূৰ্ণ।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>সৌৱা সমুদ্র, বৃহৎ আৰু বিস্তীর্ণ;<br> <span class="br-ind"><br><span class="indent">&nbsp;</span></span>তাৰ মাজত বগাই ফুৰা সৰু বৰ অসংখ্য উৰগ প্রাণী আছে।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তাৰ মাজত জাহাজবোৰ চলে;<br> <span class="br-ind"><br><span class="indent">&nbsp;</span></span>তাত লিবিয়াথনো<sup class="fnm"><a name="fnm4" href="#fn4">4</a></sup> থাকে; তাক তুমি সাগৰত খেলা কৰিবলৈ নিৰ্ম্মাণ কৰিলা।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>সিহঁত সকলোৱেই তোমাৰ অপেক্ষাত থাকে;<br> <span class="br-ind"><br><span class="indent">&nbsp;</span></span>যেন তুমি যথা সময়ত সিহঁতক আহাৰ দিয়া।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তুমি সিহঁতক দিলে, সিহঁতে তাক তুলি লয়;<br> <span class="br-ind"><br><span class="indent">&nbsp;</span></span>তুমি তোমাৰ হাত মুকলি কৰিলে, সিহঁতে ভাল ভাল বস্তু পাই পৰিতৃপ্ত হয়।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তুমি মুখ লুকুৱালে, সিহঁত বিহ্বল হয়;<br> <span class="br-ind"><br><span class="indent">&nbsp;</span></span>তুমি সিহঁতৰ নিশ্বাস নিলে সিহঁত মৰি পুনৰায় ধুলিলৈ ওভটে।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তোমাৰ আত্মা পঠালেই সিহঁতৰ সৃষ্টি হয়,<br> <span class="br-ind"><br><span class="indent">&nbsp;</span></span>আৰু তুমি ভূমিতল নতুন কৰি তোলা।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>যিহোৱাৰ গৌৰৱ অনন্তকাল থাকক;<br> <span class="br-ind"><br><span class="indent">&nbsp;</span></span>যিহোৱাই নিজ কাৰ্যবোৰত আনন্দ কৰক।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তেওঁ পৃথিৱীলৈ দৃষ্টি কৰিলে, সেয়ে কম্পিত হয়:<br> <span class="br-ind"><br><span class="indent">&nbsp;</span></span>তেওঁ পৰ্ব্বতবোৰ স্পর্শ কৰিলে, সেইবোৰ ধুঁমায়িত হয়।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>মই জীয়াই থাকোঁমানে যিহোৱাৰ উদ্দেশ্যে গান কৰিম;<br> <span class="br-ind"><br><span class="indent">&nbsp;</span></span>মই থকালৈকে মোৰ ঈশ্বৰৰ উদ্দেশ্যে প্ৰশংসাৰ গীত গাম।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>তেওঁৰ ওচৰত মোৰ ধ্যান মধুৰ হওক;<br> <span class="br-ind"><br><span class="indent">&nbsp;</span></span>মই যিহোৱাত আনন্দ কৰিম।<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>পাপীবোৰ পৃথিৱীৰ পৰা উচ্ছন্ন হওক;<br> <span class="br-ind"><br><span class="indent">&nbsp;</span></span>দুষ্টলোক আৰু নাথাকক।<br> <span class="br-ind"><br><span class="indent">&nbsp;</span></span>হে মোৰ মন, যিহোৱাৰ ধন্যবাদ কৰা।<br> <span class="br-ind"><br><span class="indent">&nbsp;</span></span>তোমালোকে যিহোৱাৰ প্ৰশংসা কৰা।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> নিজৰ দূতবোৰক বায়ুস্বৰূপ কৰে।</div>
<div class="fn"><sup class="fnt"><a name="fn2" href="#fnm2">2</a></sup> বা, তুমি তোমাৰ দূতক বতাহৰ নিচিনা কৰিছা আৰু অগ্নিশিখা কৰিছা।</div>
<div class="fn"><sup class="fnt"><a name="fn3" href="#fnm3">3</a></sup> নিজৰ ওপৰ কোঁঠালিৰ পৰা</div>
<div class="fn"><sup class="fnt"><a name="fn4" href="#fnm4">4</a></sup> চাওক গীত ৭৪:১৪</div>
</div>
<!-- PARSED ABOVE; EDITING MAY BREAK PARSER -->
</body></html>