<html><head>
<meta http-equiv="Content-Type" content="text/html;charset=utf-8" />
<title>Ps 111 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 111);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_109.html">109</a> <a href="Ps_110.html">110</a> <b>111</b> <a href="Ps_112.html">112</a> <a href="Ps_113.html">113</a> ... <a href="Ps_150.html">150</a> </div><hr>
<h1>Ps 111</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তোমালোকে যিহোৱাৰ প্ৰশংসা কৰা!<br> <span class="br-ind"><br><span class="indent">&nbsp;</span></span>মই সমস্ত মনেৰে যিহোৱাৰ ধন্যবাদ কৰিম;<br> <span class="br-ind"><br><span class="indent">&nbsp;</span></span>ধাৰ্মিকসকলৰ সভাত আৰু মণ্ডলীৰ মাজত প্ৰশংসা কৰিম।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যিহোৱাৰ কাৰ্যবোৰ মহৎ;<br> <span class="br-ind"><br><span class="indent">&nbsp;</span></span>যিসকল তাত আনন্দিত হয়, তেওঁলোকে সেইবোৰ ধ্যান কৰে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তেওঁৰ কাৰ্য গৌৰৱ আৰু মহিমাৰে পৰিপূর্ণ;<br> <span class="br-ind"><br><span class="indent">&nbsp;</span></span>তেওঁৰ ধাৰ্মিকতা চিৰকাললৈকে থাকে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তেওঁ নিজৰ আচৰিত কাৰ্যবোৰ স্মৰণীয় কৰিলে;<br> <span class="br-ind"><br><span class="indent">&nbsp;</span></span>যিহোৱা কৃপাময় আৰু দয়ালু।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তেওঁৰ ভক্তসকলক তেওঁ আহাৰ যোগায়;<br> <span class="br-ind"><br><span class="indent">&nbsp;</span></span>নিজে স্থাপন কৰা নিয়মটি তেওঁ চিৰকাললৈকে সোঁৱৰণ কৰিব।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>অন্যান্য জাতিবোৰৰ আধিপত্য নিজৰ লোকসকলক দি<br> <span class="br-ind"><br><span class="indent">&nbsp;</span></span>তেওঁ নিজৰ কাৰ্যৰ শক্তি তেওঁলোকক দেখুৱালে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তেওঁৰ হাতৰ কাৰ্যবোৰ বিশ্বস্ত আৰু ন্যায়পূর্ণ;<br> <span class="br-ind"><br><span class="indent">&nbsp;</span></span>তেওঁৰ সকলো বিধি বিশ্বাসযোগ্য।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সেইবোৰ অনন্ত কাললৈকে অলৰ;<br> <span class="br-ind"><br><span class="indent">&nbsp;</span></span>সেইবোৰ বিশ্ৱস্ততা আৰু সততাৰে সৈতে স্থাপন কৰা হৈছে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>নিজৰ লোকসকলৰ কাৰণে তেওঁ মুক্তি পঠাই দিলে;<br> <span class="br-ind"><br><span class="indent">&nbsp;</span></span>তেওঁ আজ্ঞা দি অনন্ত কালৰ কাৰণে নিজৰ নিয়ম স্থাপন কৰিলে;<br> <span class="br-ind"><br><span class="indent">&nbsp;</span></span>তেওঁৰ নাম পবিত্ৰ আৰু ভয়ঙ্কৰ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যিহোৱালৈ ভয় ৰখাই জ্ঞানৰ আৰম্ভণ;<br> <span class="br-ind"><br><span class="indent">&nbsp;</span></span>যিসকলে তেওঁৰ আজ্ঞা অনুসাৰে কাৰ্য কৰে, তেওঁলোকে সুবুদ্ধি পায়;<br> <span class="br-ind"><br><span class="indent">&nbsp;</span></span>তেওঁৰ প্ৰশংসা অনন্ত কাললৈকে থাকে।<br></div>
</div>
<!-- PARSED ABOVE; EDITING MAY BREAK PARSER -->
</body></html>