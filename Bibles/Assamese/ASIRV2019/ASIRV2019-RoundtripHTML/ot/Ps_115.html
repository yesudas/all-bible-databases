<html><head>
<meta http-equiv="Content-Type" content="text/html;charset=utf-8" />
<title>Ps 115 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 115);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_113.html">113</a> <a href="Ps_114.html">114</a> <b>115</b> <a href="Ps_116.html">116</a> <a href="Ps_117.html">117</a> ... <a href="Ps_150.html">150</a> </div><hr>
<h1>Ps 115</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে যিহোৱা, আমাক নহয়, আমাক নহয়,<br> <span class="br-ind"><br><span class="indent">&nbsp;</span></span>কিন্তু তোমাৰ নামকহে গৌৰৱাম্বিত কৰা;<br> <span class="br-ind"><br><span class="indent">&nbsp;</span></span>তোমাৰ অসীম প্রেম আৰু বিশ্ৱস্ততাৰ অর্থেই কৰা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আন জাতিবোৰে কিয় ক’ব,<br> <span class="br-ind"><br><span class="indent">&nbsp;</span></span>“ক’ত আছে তেওঁলোকৰ ঈশ্বৰ?”<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমাৰ ঈশ্বৰ হ’লে স্বৰ্গত আছে;<br> <span class="br-ind"><br><span class="indent">&nbsp;</span></span>তেওঁ যিহকে ইচ্ছা কৰে, তাকে কৰে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তেওঁলোকৰ প্রতিমাবোৰ হ’লে ৰূপ আৰু সোণৰ,<br> <span class="br-ind"><br><span class="indent">&nbsp;</span></span>মনুষ্যৰ হাতৰ কাৰ্য।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সেইবোৰৰ মুখ আছে, কিন্তু কথা ক’ব নোৱাৰে;<br> <span class="br-ind"><br><span class="indent">&nbsp;</span></span>চকু আছে, কিন্তু নেদেখে;<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কাণ আছে, কিন্তু নুশুনে;<br> <span class="br-ind"><br><span class="indent">&nbsp;</span></span>নাক আছে, কিন্তু ঘ্ৰাণ ল’ব নোৱাৰে;<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হাত আছে, কিন্তু চুব নোৱাৰে;<br> <span class="br-ind"><br><span class="indent">&nbsp;</span></span>ভৰি আছে, কিন্তু খোজ কাঢ়িব নোৱাৰে;<br> <span class="br-ind"><br><span class="indent">&nbsp;</span></span>কন্ঠই একো মাত উলিয়াব নোৱাৰে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যিসকলে সেইবোৰক নিৰ্ম্মাণ কৰে আৰু সেইবোৰত নির্ভৰ কৰে,<br> <span class="br-ind"><br><span class="indent">&nbsp;</span></span>তেওঁলোক সেইবোৰৰ নিচিনাই।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে ইস্ৰায়েল, যিহোৱাত ভাৰসা কৰা!<br> <span class="br-ind"><br><span class="indent">&nbsp;</span></span>তেৱেঁই তেওঁলোকৰ সহায় আৰু ঢাল।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে হাৰোণৰ বংশ, যিহোৱাত ভাৰসা কৰা;<br> <span class="br-ind"><br><span class="indent">&nbsp;</span></span>তেৱেঁই তেওঁলোকৰ সহায় আৰু ঢাল।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে যিহোৱাৰ ভয়কাৰী লোক, যিহোৱাত ভাৰসা কৰা;<br> <span class="br-ind"><br><span class="indent">&nbsp;</span></span>তেৱেঁই তেওঁলোকৰ সহায় আৰু ঢাল।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যিহোৱাই আমাক সোঁৱৰণ কৰিলে,<br> <span class="br-ind"><br><span class="indent">&nbsp;</span></span>সেইবাবে তেওঁ আমাক আশীৰ্ব্বাদ কৰিব;<br> <span class="br-ind"><br><span class="indent">&nbsp;</span></span>ইস্ৰায়েলৰ বংশক আশীৰ্ব্বাদ কৰিব;<br> <span class="br-ind"><br><span class="indent">&nbsp;</span></span>হাৰোণৰ বংশক আশীর্ব্বাদ কৰিব;<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যিসকলে যিহোৱাক ভয় কৰে, তেওঁলোক সকলোকে তেওঁ আশীর্ব্বাদ কৰিব,<br> <span class="br-ind"><br><span class="indent">&nbsp;</span></span>সৰু কি বৰ সকলোকে আশীৰ্ব্বাদ কৰিব।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যিহোৱাই তোমালোকক বৃদ্ধি কৰক;<br> <span class="br-ind"><br><span class="indent">&nbsp;</span></span>তোমালোকক আৰু তোমালোকৰ সন্তান সকলক বৃদ্ধি কৰক।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যিহোৱা, যিজন স্বৰ্গ আৰু পৃথিৱীৰ স্ৰজনকৰ্ত্তা,<br> <span class="br-ind"><br><span class="indent">&nbsp;</span></span>তেওঁ তোমালোকক আশীৰ্ব্বাদ কৰক।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>স্বৰ্গ হৈছে যিহোৱাৰেই স্বৰ্গ;<br> <span class="br-ind"><br><span class="indent">&nbsp;</span></span>কিন্তু পৃথিৱীখন হ’লে তেওঁ মনুষ্যক দিলে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মৃতলোকে যিহোৱাৰ প্রশংসা নকৰে;<br> <span class="br-ind"><br><span class="indent">&nbsp;</span></span>যিসকলে নিস্তব্ধ স্থানলৈ নামি যায়,<br> <span class="br-ind"><br><span class="indent">&nbsp;</span></span>তেওঁলোক কোনেও তেওঁৰ স্তুতি নকৰে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কিন্তু আমি হ’লে যিহোৱাৰ ধন্যবাদ কৰিম,<br> <span class="br-ind"><br><span class="indent">&nbsp;</span></span>এতিয়াৰ পৰা অনন্ত কাল পর্যন্ত কৰিম।<br> <span class="br-ind"><br><span class="indent">&nbsp;</span></span>তোমালোকে যিহোৱাৰ প্ৰশংসা কৰা।<br></div>
</div>
<!-- PARSED ABOVE; EDITING MAY BREAK PARSER -->
</body></html>