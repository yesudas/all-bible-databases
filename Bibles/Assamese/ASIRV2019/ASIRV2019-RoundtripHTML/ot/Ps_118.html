<html><head>
<meta http-equiv="Content-Type" content="text/html;charset=utf-8" />
<title>Ps 118 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 118);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_116.html">116</a> <a href="Ps_117.html">117</a> <b>118</b> <a href="Ps_119.html">119</a> <a href="Ps_120.html">120</a> ... <a href="Ps_150.html">150</a> </div><hr>
<h1>Ps 118</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>যিহোৱাৰ ধন্যবাদ কৰা, কিয়নো তেওঁ মঙ্গলময়,<br> <span class="br-ind"><br><span class="indent">&nbsp;</span></span>কাৰণ তেওঁৰ অসীম প্রেম চিৰকাললৈকে থাকে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ইস্ৰায়েলে কওঁক,<br> <span class="br-ind"><br><span class="indent">&nbsp;</span></span>“তেওঁৰ অসীম প্রেম চিৰকাললৈকে থাকে।”<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হাৰোণৰ বংশই কওঁক,<br> <span class="br-ind"><br><span class="indent">&nbsp;</span></span>“তেওঁৰ অসীম প্রেম চিৰকাললৈকে থাকে।”<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যিহোৱালৈ ভয় ৰাখোঁতাসকলে কওঁক,<br> <span class="br-ind"><br><span class="indent">&nbsp;</span></span>“তেওঁৰ অসীম প্রেম চিৰকাললৈকে থাকে।”<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মই সঙ্কটৰ কালত যিহোৱাৰ নামেৰে প্ৰাৰ্থনা কৰিলোঁ;<br> <span class="br-ind"><br><span class="indent">&nbsp;</span></span>যিহোৱাই মোক উত্তৰ দিলে আৰু এক বহল ঠাইত থলে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যিহোৱা মোৰ পক্ষত আছে, মই ভয় নকৰোঁ;<br> <span class="br-ind"><br><span class="indent">&nbsp;</span></span>মানুহে মোক কি কৰিব পাৰে?<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মোক সহায় কৰিবলৈ যিহোৱা মোৰ পক্ষত আছে;<br> <span class="br-ind"><br><span class="indent">&nbsp;</span></span>গতিকে মই মোৰ বিৰোধীবোৰৰ পৰাজয় দেখা পাম।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>মানুহৰ ওপৰত ভাৰসা ৰখাতকৈ যিহোৱাত আশ্ৰয় লোৱাই ভাল।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>অধিপতিসকলৰ ওপৰত ভাৰসা ৰখাতকৈ, যিহোৱাত আশ্ৰয় লোৱাই ভাল।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সমুদায় জাতিয়ে মোক আগুৰি ধৰিলে;<br> <span class="br-ind"><br><span class="indent">&nbsp;</span></span>মই যিহোৱাৰ অধিকাৰেৰে<sup class="fnm"><a name="fnm1" href="#fn1">1</a></sup> তেওঁলোকক উচ্ছন্ন কৰিলোঁ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তেওঁলোকে মোক আগুৰি ধৰিলে,<br> <span class="br-ind"><br><span class="indent">&nbsp;</span></span>হয়, মোক আগুৰি ধৰিলে;<br> <span class="br-ind"><br><span class="indent">&nbsp;</span></span>মই যিহোৱাৰ নামেৰে তেওঁলোকক উচ্ছন্ন কৰিলোঁ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তেওঁলোকে মৌ-মাখিৰ দৰে মোক বেৰি ধৰিলে;<br> <span class="br-ind"><br><span class="indent">&nbsp;</span></span>কাঁইটীয়া বনৰ জুইৰ দৰে ততালিকে তেওঁলোক নুমাই গ’ল;<br> <span class="br-ind"><br><span class="indent">&nbsp;</span></span>মই যিহোৱাৰ নামেৰে তেওঁলোকক উচ্ছন্ন কৰিলোঁ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>মই যেন পৰি যাও, তাৰ বাবে তেওঁলোকে মোক জোৰকৈ ঠেলা মাৰিছিল,<br> <span class="br-ind"><br><span class="indent">&nbsp;</span></span>কিন্তু যিহোৱাই মোক সহায় কৰিলে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যিহোৱা মোৰ বল আৰু প্রবল শক্তি;<br> <span class="br-ind"><br><span class="indent">&nbsp;</span></span>তেঁৱেই মোৰ পৰিত্ৰাণ হ’ল।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ধাৰ্মিকসকলৰ তম্বুত বিজয়ৰ আনন্দপূর্ণ ধ্বনি হ’ল;<br> <span class="br-ind"><br><span class="indent">&nbsp;</span></span>“যিহোৱাৰ সোঁ-হাতে মহৎ কাৰ্য কৰিলে।”<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যিহোৱাৰ সোঁ-হাত উত্তোলিত হ’ল;<br> <span class="br-ind"><br><span class="indent">&nbsp;</span></span>যিহোৱাৰ সোঁ-হাতে মহৎ কাৰ্য কৰিলে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মোৰ মৃত্যু নহ’ব, কিন্তু মই জীয়াই থাকিম,<br> <span class="br-ind"><br><span class="indent">&nbsp;</span></span>আৰু যিহোৱাই কৰা কাৰ্যবোৰ ঘোষণা কৰিম।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যিহোৱাই মোক বৰকৈ শাস্তি দিলে;<br> <span class="br-ind"><br><span class="indent">&nbsp;</span></span>কিন্তু তেওঁ মোক মৃত্যুৰ হাতত শোধাই নিদিলে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>মোলৈ ধাৰ্মিকতাৰ<sup class="fnm"><a name="fnm2" href="#fn2">2</a></sup> দুৱাৰবোৰ মুকলি কৰি দিয়া,<br> <span class="br-ind"><br><span class="indent">&nbsp;</span></span>যাতে সেইবোৰৰ ভিতৰত সোমাই মই যিহোৱাৰ ধন্যবাদ কৰিব পাৰোঁ।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>এয়াই যিহোৱাৰ দুৱাৰ; ইয়াৰ মাজেদিয়েই ধাৰ্মিকসকল সোমায়।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>মই তোমাৰ ধন্যবাদ কৰোঁ;<br> <span class="br-ind"><br><span class="indent">&nbsp;</span></span>কিয়নো তুমি মোক উত্তৰ দিলা;<br> <span class="br-ind"><br><span class="indent">&nbsp;</span></span>তুমি মোৰ পৰিত্ৰাণ থ’লো।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ঘৰ নির্মাণকাৰীসকলে যি শিলক অগ্ৰাহ্য কৰিলে,<br> <span class="br-ind"><br><span class="indent">&nbsp;</span></span>সেয়ে সকলোতকৈ দৰকাৰী চুকৰ প্ৰধান শিল হৈ উঠিল।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>এইয়া যিহোৱাৰেই কার্য,<br> <span class="br-ind"><br><span class="indent">&nbsp;</span></span>আমাৰ দৃষ্টিত অতি আচৰিত লাগে।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>এয়ে সেই দিন, যি দিন যিহোৱাই নিৰূপণ কৰিলে;<br> <span class="br-ind"><br><span class="indent">&nbsp;</span></span>আহাঁ, আমি এই দিনত আনন্দ কৰোঁ আৰু উল্লাস কৰোঁ।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>হে যিহোৱা, মিনতি কৰোঁ, তুমি আমাক ৰক্ষা কৰা!<br> <span class="br-ind"><br><span class="indent">&nbsp;</span></span>হে যিহোৱা, আমি তোমাক মিনতি কৰোঁ, সফলতা দান কৰা! শুভ কৰা।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ধন্য সেইজন, যি জন যিহোৱাৰ নামেৰে আহিছে;<br> <span class="br-ind"><br><span class="indent">&nbsp;</span></span>আমি যিহোৱাৰ গৃহৰ পৰা তোমালোকক আশীর্বাদ কৰিছোঁ।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যিহোৱাই ঈশ্বৰ আৰু তেঁৱেই আমাক দীপ্তি দিলে;<br> <span class="br-ind"><br><span class="indent">&nbsp;</span></span>তোমালোকে বলিৰ পশুবোৰ ৰছীৰে যজ্ঞবেদীৰ শিঙলৈকে বান্ধা।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তুমিয়েই মোৰ ঈশ্বৰ, মই তোমাৰ ধন্যবাদ কৰিম;<br> <span class="br-ind"><br><span class="indent">&nbsp;</span></span>তুমিয়েই মোৰ ঈশ্বৰ, মই তোমাৰ মহিমা কীর্তন কৰিম।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তোমালোকে যিহোৱাৰ ধন্যবাদ কৰা, কিয়নো তেওঁ মঙ্গলময়;<br> <span class="br-ind"><br><span class="indent">&nbsp;</span></span>তেওঁৰ অসীম প্রেম চিৰকাললৈকে থাকে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> নামেৰে</div>
<div class="fn"><sup class="fnt"><a name="fn2" href="#fnm2">2</a></sup> আৰাধনাস্থানৰ</div>
</div>
<!-- PARSED ABOVE; EDITING MAY BREAK PARSER -->
</body></html>