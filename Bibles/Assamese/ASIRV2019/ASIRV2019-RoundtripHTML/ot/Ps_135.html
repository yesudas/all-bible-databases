<html><head>
<meta http-equiv="Content-Type" content="text/html;charset=utf-8" />
<title>Ps 135 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 135);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_133.html">133</a> <a href="Ps_134.html">134</a> <b>135</b> <a href="Ps_136.html">136</a> <a href="Ps_137.html">137</a> ... <a href="Ps_150.html">150</a> </div><hr>
<h1>Ps 135</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তোমালোকে যিহোৱাৰ প্ৰশংসা কৰা।<br> <span class="br-ind"><br><span class="indent">&nbsp;</span></span>যিহোৱাৰ নামৰ প্ৰশংসা কৰা।<br> <span class="br-ind"><br><span class="indent">&nbsp;</span></span>হে যিহোৱাৰ দাসবোৰ, তেওঁৰ প্রশংসা কৰা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমালোক যিসকলে যিহোৱাৰ গৃহত, আমাৰ ঈশ্বৰৰ গৃহৰ চোতাল কেইখনত থিয় হৈ থাকা, তেওঁৰ প্ৰশংসা কৰা!<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমালোকে যিহোৱাৰ প্ৰশংসা কৰা, কিয়নো যিহোৱা মঙ্গলময়;<br> <span class="br-ind"><br><span class="indent">&nbsp;</span></span>তেওঁৰ নামৰ উদ্দেশ্যে গীত-গান কৰা, কিয়নো তেওঁ দয়াময়।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কাৰণ যিহোৱাই নিজৰ বাবে যাকোবক,<br> <span class="br-ind"><br><span class="indent">&nbsp;</span></span>নিজৰ অধিকাৰ স্বৰূপে ইস্রায়েলক মনোনীত কৰিলে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিয়নো মই জানো যে যিহোৱা মহান,<br> <span class="br-ind"><br><span class="indent">&nbsp;</span></span>আমাৰ প্ৰভু সকলো দেৱতাতকৈ মহান।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আকাশ-মণ্ডলত আৰু পৃথিৱীৰ ওপৰত, সমুদ্ৰত আৰু সকলো গভীৰ স্থানত যিহোৱাই যি ইচ্ছা কৰে, তাকে কৰে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তেওঁ পৃথিৱীৰ শেষ সীমাৰ পৰা মেঘ উঠাই আনে;<br> <span class="br-ind"><br><span class="indent">&nbsp;</span></span>তেঁৱেই বৰষুণৰ লগত বিজুলী-ঢেৰেকণিৰ সৃষ্টি কৰে আৰু তেওঁৰ নিজ ভঁৰালৰ পৰা বায়ু উলিয়াই আনে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তেঁৱেই মিচৰ দেশত প্ৰথমে জন্মা সন্তান সকলক আঘাত কৰিছিল;<br> <span class="br-ind"><br><span class="indent">&nbsp;</span></span>মানুহ আৰু পশু উভয়ৰে প্রথম সন্তানক মাৰিলে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে মিচৰ, তেওঁ তোমাৰ মাজত চিন আৰু অদ্ভুত লক্ষণবোৰ পঠালে;<br> <span class="br-ind"><br><span class="indent">&nbsp;</span></span>ফৰৌণ আৰু তেওঁৰ সকলো পৰিচাৰকৰ বিৰুদ্ধে পঠাই দিলে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তেওঁ অনেক জাতিক আঘাত কৰিলে, পৰাক্ৰমী ৰজাসকলক বধ কৰিলে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ইমোৰীয়াবোৰৰ ৰজা চীহোন,<br> <span class="br-ind"><br><span class="indent">&nbsp;</span></span>বাচানৰ ৰজা ওগক বধ কৰিলে;<br> <span class="br-ind"><br><span class="indent">&nbsp;</span></span>কনানৰ সমুদায় ৰাজ্য তেওঁ বিনষ্ট কৰিলে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তেওঁলোকৰ দেশবোৰ তেওঁ অধিকাৰৰ কাৰণে দিলে;<br> <span class="br-ind"><br><span class="indent">&nbsp;</span></span>নিজৰ লোক ইস্ৰায়েলক অধিকাৰৰ কাৰণে দিলে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে যিহোৱা, তোমাৰ নাম অনন্তকাল স্থায়ী;<br> <span class="br-ind"><br><span class="indent">&nbsp;</span></span>হে যিহোৱা তোমাৰ স্মৰণ পুৰুষানুক্ৰমে স্থায়ী।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কিয়নো যিহোৱাই নিজ লোকসকলৰ বিচাৰ কৰিব,<br> <span class="br-ind"><br><span class="indent">&nbsp;</span></span>নিজ দাসবোৰক কৃপা কৰিব।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>জাতি সমূহৰ প্রতিমাবোৰ ৰূপৰ আৰু সোণৰ;<br> <span class="br-ind"><br><span class="indent">&nbsp;</span></span>সেইবোৰ মনুষ্যৰ হাতৰ কাৰ্য।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সেইবোৰৰ মুখ আছে, কিন্তু সেইবোৰে কথা ক’ব নোৱাৰে;<br> <span class="br-ind"><br><span class="indent">&nbsp;</span></span>চকু আছে, কিন্তু নেদেখে;<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কাণ আছে, কিন্তু নুশুনে,<br> <span class="br-ind"><br><span class="indent">&nbsp;</span></span>সেইবোৰৰ মুখত শ্বাস-প্ৰশ্বাসো নাই।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সেইবোৰ নিৰ্ম্মাণ কৰোঁতাসকল সেইবোৰৰেই নিচিনা;<br> <span class="br-ind"><br><span class="indent">&nbsp;</span></span>সেইবোৰত ভাৰসা কৰোঁতা প্ৰতিজনো সেইবোৰৰেই নিচিনা।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে ইস্ৰায়েলৰ বংশ, যিহোৱাৰ ধন্যবাদ কৰা; হে হাৰোণৰ বংশ, যিহোৱাৰ ধন্যবাদ কৰা;<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>হে লেবীৰ বংশ, যিহোৱাৰ ধন্যবাদ কৰা;<br> <span class="br-ind"><br><span class="indent">&nbsp;</span></span>হে যিহোৱালৈ ভয় ৰখা ভক্তসকল, তোমালোকে যিহোৱাৰ ধন্যবাদ কৰা।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>চিয়োনৰ পৰা যিহোৱাৰ ধন্যবাদ হওঁক;<br> <span class="br-ind"><br><span class="indent">&nbsp;</span></span>তেওঁ যিৰূচালেমত নিবাস কৰে।<br> <span class="br-ind"><br><span class="indent">&nbsp;</span></span>তোমালোকে যিহোৱাৰ প্ৰশংসা কৰা।<br></div>
</div>
<!-- PARSED ABOVE; EDITING MAY BREAK PARSER -->
</body></html>