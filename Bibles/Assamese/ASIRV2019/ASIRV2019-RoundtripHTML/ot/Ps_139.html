<html><head>
<meta http-equiv="Content-Type" content="text/html;charset=utf-8" />
<title>Ps 139 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 139);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_137.html">137</a> <a href="Ps_138.html">138</a> <b>139</b> <a href="Ps_140.html">140</a> <a href="Ps_141.html">141</a> ... <a href="Ps_150.html">150</a> </div><hr>
<h1>Ps 139</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্ৰধান বাদ্যকৰৰ নিমিত্তে: দায়ুদৰ ৰচিত গীত</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে যিহোৱা, তুমি মোৰ বুজ বিচাৰ ল’লা<br> <span class="br-ind"><br><span class="indent">&nbsp;</span></span>আৰু মোক জানিলা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি মোৰ উঠা আৰু বহাকো জানিছা,<br> <span class="br-ind"><br><span class="indent">&nbsp;</span></span>দূৰৈৰ পৰাই মোৰ মনৰ চিন্তা বুজি পোৱা।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি মোৰ পথ আৰু শয়ন বিচাৰ কৰি থাকা;<br> <span class="br-ind"><br><span class="indent">&nbsp;</span></span>মোৰ সকলো পথ তুমি ভালদৰে জানা।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কিয়নো হে যিহোৱা, মোৰ জিভাত কোনো কথা অনাৰ আগেয়েই তুমি সেই সকলো জানা।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আগ-পাছ সকলো ফালে তুমি মোক ঘেৰি ৰাখিছা<br> <span class="br-ind"><br><span class="indent">&nbsp;</span></span>আৰু মোৰ ওপৰত তোমাৰ হাত ৰাখিছা।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এনে জ্ঞান মোৰ ওচৰত অতি আশ্চর্য;<br> <span class="br-ind"><br><span class="indent">&nbsp;</span></span>সেয়ে উচ্চ, মোৰ বোধৰ অগম্য;<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমাৰ আত্মাৰ আগৰ পৰা মই ক’লৈ যাব পাৰোঁ?<br> <span class="br-ind"><br><span class="indent">&nbsp;</span></span>তোমাৰ সন্মুখৰ পৰা মই ক’লৈ পলাই যাব পাৰিম?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যদি স্বৰ্গত গৈ উঠো, তাতো তুমি;<br> <span class="br-ind"><br><span class="indent">&nbsp;</span></span>যদি চিয়োলত মোৰ শয্যা পাৰোঁ, চোৱা, তাতো তুমি থাকা।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যদি মই অৰুণৰ ডেউকাত ধৰি সমুদ্ৰৰ দূৰ সীমাত গৈ বসতি কৰোঁ,<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাতো তোমাৰ হাতে মোক চলাব,;<br> <span class="br-ind"><br><span class="indent">&nbsp;</span></span>তোমাৰ সোঁ হাতে মোক ধৰি ৰাখিব।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যদি মই কওঁ, “আন্ধাৰে মোক ঢাকিব<br> <span class="br-ind"><br><span class="indent">&nbsp;</span></span>আৰু মোৰ চাৰিওফালে যি পোহৰ আছে, সেয়ে অন্ধকাৰ হৈ যাব;<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>বাস্তৱিক তোমাৰ ওচৰত সেই আন্ধাৰ, আন্ধাৰ হৈ নাথাকে;<br> <span class="br-ind"><br><span class="indent">&nbsp;</span></span>বৰং ৰাতি দিনৰ পোহৰৰ নিচিনাকৈয়ে উজ্জ্বল হয়;<br> <span class="br-ind"><br><span class="indent">&nbsp;</span></span>তোমাৰ ওচৰত আন্ধাৰ আৰু পোহৰ উভয়েই সমান।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তুমিয়েই মোৰ অন্তর্ভাগ সৃষ্টি কৰিলা,<br> <span class="br-ind"><br><span class="indent">&nbsp;</span></span>তুমি মোক মাতৃৰ গৰ্ভতে গঠন কৰিলা।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মই তোমাৰ প্ৰশংসা কৰোঁ;<br> <span class="br-ind"><br><span class="indent">&nbsp;</span></span>কিয়নো মই অতি বিস্ময় আৰু আশ্চর্যজনক ভাৱে নিৰ্ম্মিত হলোঁ;<br> <span class="br-ind"><br><span class="indent">&nbsp;</span></span>তোমাৰ কাৰ্যবোৰ আচৰিত,<br> <span class="br-ind"><br><span class="indent">&nbsp;</span></span>তাক মই ভালদৰেই জানো।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যেতিয়া মোক গোপন স্থানত গঠন কৰা হৈছিল,<br> <span class="br-ind"><br><span class="indent">&nbsp;</span></span>যেতিয়া মই পৃথিৱীৰ অধঃস্থানত চমৎকাৰ ৰূপে গঢ় লৈছিলোঁ,<br> <span class="br-ind"><br><span class="indent">&nbsp;</span></span>তেতিয়াও মোৰ দেহ তোমাৰ পৰা লুকাই থকা নাছিল।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমাৰ চকুৱে জন্মৰ আগেয়েই মোৰ শৰীৰৰ গঠনহীন প্রকৃতি দেখিলে,<br> <span class="br-ind"><br><span class="indent">&nbsp;</span></span>তোমাৰ পুস্তকত সকলো লিখা আছিল;<br> <span class="br-ind"><br><span class="indent">&nbsp;</span></span>মোৰ কাৰণে যি দিনবোৰ নিৰূপিত কৰা হৈছিল, সেই দিনবোৰ সেই সময়ত আৰম্ভই হোৱা নাছিল।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>হে ঈশ্বৰ, মোলৈ তোমাৰ পৰিকল্পনাবোৰ কেনে মূল্যৱান! সেইবোৰ লেখত অগণন!<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যদি মই সেইবোৰ গণনা কৰিব বিচাৰো,<br> <span class="br-ind"><br><span class="indent">&nbsp;</span></span>তেতিয়া সেইবোৰ সংখ্যাত বালিতকৈয়ো অধিক হয়;<br> <span class="br-ind"><br><span class="indent">&nbsp;</span></span>মই যেতিয়া সাৰ পাওঁ, তেতিয়াওঁ মই তোমাৰ কাষতে থাকো।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে ঈশ্বৰ, তুমি নিশ্চয়ে দুষ্টবোৰক বধ কৰিবা,<br> <span class="br-ind"><br><span class="indent">&nbsp;</span></span>হে ৰক্তপাতীবোৰ, মোৰ ওচৰৰ পৰা দূৰ হোৱা।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তেওঁলোকে দুষ্ট ভাৱনাৰে তোমাৰ বিৰুদ্ধে কথা কয়,<br> <span class="br-ind"><br><span class="indent">&nbsp;</span></span>তোমাৰ শত্ৰুবোৰে তোমাৰ বিৰুদ্ধে বৃথাই উঠে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>হে যিহোৱা, যিসকলে তোমাক ঘিণ কৰে,<br> <span class="br-ind"><br><span class="indent">&nbsp;</span></span>মই জানো তেওঁলোকক ঘিণ নকৰোঁ?<br> <span class="br-ind"><br><span class="indent">&nbsp;</span></span>যিসকল তোমাৰ বিৰুদ্ধে উঠে,<br> <span class="br-ind"><br><span class="indent">&nbsp;</span></span>মই জানো তেওঁলোকৰ প্রতি বিৰক্ত নহওঁ?<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>মই তেওঁলোকক সম্পূর্ণকৈ ঘৃণা কৰোঁ; তেওঁলোকক মোৰ শত্রু বুলি ভাৱো।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>হে ঈশ্বৰ, মোৰ বুজ বিচাৰ লোৱা আৰু মোৰ অন্তঃকৰণ জানা;<br> <span class="br-ind"><br><span class="indent">&nbsp;</span></span>মোক পৰীক্ষা কৰি চোৱা আৰু মোৰ সঙ্কল্পবোৰ জানা;<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>মোৰ ভিতৰত দুষ্টতাৰ কোনো পথ আছে কি নাই, তাক চোৱা,<br> <span class="br-ind"><br><span class="indent">&nbsp;</span></span>আৰু মোক অনন্তকালৰ পথত গমন কৰোঁৱা।<br></div>
</div>
<!-- PARSED ABOVE; EDITING MAY BREAK PARSER -->
</body></html>