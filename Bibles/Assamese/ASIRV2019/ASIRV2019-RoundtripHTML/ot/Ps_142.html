<html><head>
<meta http-equiv="Content-Type" content="text/html;charset=utf-8" />
<title>Ps 142 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 142);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_140.html">140</a> <a href="Ps_141.html">141</a> <b>142</b> <a href="Ps_143.html">143</a> <a href="Ps_144.html">144</a> ... <a href="Ps_150.html">150</a> </div><hr>
<h1>Ps 142</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>গুহাত থকাৰ সময়ত দায়ুদৰ ৰচিত মচকীল নামৰ গীত। এটি প্ৰাৰ্থনা।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>মই চিঞঁৰি যিহোৱাৰ ওচৰত ক্রন্দন কৰিলোঁ,<br> <span class="br-ind"><br><span class="indent">&nbsp;</span></span>মই নিজ স্বৰেৰে যিহোৱাৰ আগত মিনতি কৰিলোঁ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মই মোৰ দুখৰ কথা তেওঁৰ আগত ভাঙি ক’লো,<br> <span class="br-ind"><br><span class="indent">&nbsp;</span></span>তেওঁৰ আগত মোৰ কষ্টৰ কথা জনালোঁঁ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মোৰ আত্মা যেতিয়া অন্তৰত ব্যাকুল হয়,<br> <span class="br-ind"><br><span class="indent">&nbsp;</span></span>তেতিয়া তুমি মোৰ পথ জানা;<br> <span class="br-ind"><br><span class="indent">&nbsp;</span></span>মই অহা-যোৱা কৰা পথত লোকবোৰে মোৰ বাবে গোপনে ফান্দ পাতিলে;<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>মোৰ সোঁ ফালে দৃষ্টি কৰি চোৱা,<br> <span class="br-ind"><br><span class="indent">&nbsp;</span></span>মোৰ খবৰ লওঁতা কোনো নাই;<br> <span class="br-ind"><br><span class="indent">&nbsp;</span></span>মোৰ বাবে আশ্রয় স্থান নাই,<br> <span class="br-ind"><br><span class="indent">&nbsp;</span></span>মোৰ বাবে কোনেও চিন্তা নকৰে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে যিহোৱা, মই তোমাৰ ওচৰত ক্রন্দনৰে কৈছো,<br> <span class="br-ind"><br><span class="indent">&nbsp;</span></span>“তুমিয়েই মোৰ আশ্ৰয়, জীৱিত লোকৰ দেশত তুমিয়েই মোৰ অধিকাৰ।”<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি মোৰ কাকুতিলৈ মনোযোগ দিয়া,<br> <span class="br-ind"><br><span class="indent">&nbsp;</span></span>কিয়নো মই অতি অসহায় অৱস্থাত পৰিছোঁ;<br> <span class="br-ind"><br><span class="indent">&nbsp;</span></span>মোৰ তাড়নাকাৰীবোৰৰ হাতৰ পৰা মোক উদ্ধাৰ কৰা,<br> <span class="br-ind"><br><span class="indent">&nbsp;</span></span>কাৰণ তেওঁলোক মোতকৈ শক্তিশালী।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কাৰাগাৰৰ পৰা মোৰ প্রাণ মুক্ত কৰা,<br> <span class="br-ind"><br><span class="indent">&nbsp;</span></span>যেন মই তোমাৰ নামৰ ধন্যবাদ কৰিব পাৰোঁ;<br> <span class="br-ind"><br><span class="indent">&nbsp;</span></span>ধাৰ্মিকসকলে মোক চাৰিওফালে ঘেৰি ৰাখিব;<br> <span class="br-ind"><br><span class="indent">&nbsp;</span></span>কাৰণ তুমি মোলৈ প্রচুৰ মঙ্গল কৰিবা।<br></div>
</div>
<!-- PARSED ABOVE; EDITING MAY BREAK PARSER -->
</body></html>