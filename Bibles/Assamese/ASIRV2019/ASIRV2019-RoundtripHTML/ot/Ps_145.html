<html><head>
<meta http-equiv="Content-Type" content="text/html;charset=utf-8" />
<title>Ps 145 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 145);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_143.html">143</a> <a href="Ps_144.html">144</a> <b>145</b> <a href="Ps_146.html">146</a> <a href="Ps_147.html">147</a> ... <a href="Ps_150.html">150</a> </div><hr>
<h1>Ps 145</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দায়ুদৰ দ্বাৰা ৰচিত প্ৰশংসাৰ গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে মোৰ ঈশ্বৰ, হে মোৰ ৰজা, মই তোমাৰ গৌৰৱ কীৰ্ত্তন কৰিম;<br> <span class="br-ind"><br><span class="indent">&nbsp;</span></span>যুগে যুগে অনন্ত কাললৈকে তোমাৰ নামৰ ধন্যবাদ কৰিম।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মই প্ৰতিদিনে তোমাৰ ধন্যবাদ কৰিম,<br> <span class="br-ind"><br><span class="indent">&nbsp;</span></span>আৰু যুগে যুগে অনন্ত কাললৈকে তোমাৰ নামৰ প্রশংসা কৰিম।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যিহোৱা মহান, আৰু অতি প্ৰশংসাৰ যোগ্য;<br> <span class="br-ind"><br><span class="indent">&nbsp;</span></span>তেওঁৰ মহিমা অগম্য।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>এক বংশৰ লোকে পাছৰ বংশৰ লোকৰ ওচৰত<br> <span class="br-ind"><br><span class="indent">&nbsp;</span></span>তোমাৰ কাৰ্যবোৰৰ শলাগ ল’ব,<br> <span class="br-ind"><br><span class="indent">&nbsp;</span></span>তোমাৰ মহৎ কাৰ্যবোৰ প্ৰকাশ কৰিব।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মই তোমাৰ মহিমাৰ গৌৰৱযুক্ত প্ৰতাপ<br> <span class="br-ind"><br><span class="indent">&nbsp;</span></span>আৰু তোমাৰ আচৰিত কাৰ্যবোৰৰ বিষয়ে ধ্যান কৰিম।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>লোকসকলে তোমাৰ ভয়ানক পৰাক্রমী কাৰ্যবোৰৰ কথা ক’ব;<br> <span class="br-ind"><br><span class="indent">&nbsp;</span></span>আৰু মই তোমাৰ মহত্বৰ কথা ঘোষণা কৰিম।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তেওঁলোকে তোমাৰ প্রচুৰ মঙ্গলভাৱৰ যশস্যা প্রচাৰ কৰিব,<br> <span class="br-ind"><br><span class="indent">&nbsp;</span></span>তোমাৰ ধাৰ্মিকতাৰ বিষয়ে উচ্চস্বৰে গান কৰিব।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যিহোৱা কৃপাময় আৰু দয়াৰে পৰিপূৰ্ণ, ক্ৰোধত ধীৰ আৰু দয়াত মহান।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যিহোৱা সকলোৰে বাবে মঙ্গলময়; তেওঁৰ কৰুণা তেওঁৰ সৃষ্ট সকলো বস্তুৰ ওপৰত আছে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে যিহোৱা, তোমাৰ সমুদায় সৃষ্টিয়ে তোমাৰ ধন্যবাদ কৰিব;<br> <span class="br-ind"><br><span class="indent">&nbsp;</span></span>তোমাৰ ভক্তসকলে তোমাৰ ধন্যবাদ কৰিব।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তেওঁলোকে তোমাৰ ৰাজ্যৰ গৌৰৱ বর্ণনা কৰিব আৰু তোমাৰ মহৎ কাৰ্যবোৰৰ বিষয়ে ক’ব,<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যাতে সকলো মানুহে তোমাৰ পৰাক্রমী কার্য<br> <span class="br-ind"><br><span class="indent">&nbsp;</span></span>আৰু তোমাৰ ৰাজ্যৰ গৌৰৱপূর্ণ কথাবোৰ জানিব পাৰে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমাৰ ৰাজ্য অনন্তকলীয়া ৰাজ্য;<br> <span class="br-ind"><br><span class="indent">&nbsp;</span></span>তোমাৰ ৰাজশাসন সৰ্ব্বপুৰুষলৈকে স্থায়ী<sup class="fnm"><a name="fnm1" href="#fn1">1</a></sup>।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যিহোৱাই পৰি যাব খোজা সকলক ধৰি ৰাখে;<br> <span class="br-ind"><br><span class="indent">&nbsp;</span></span>অৱনত সকলক তেওঁ তুলি ধৰে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সকলোৰে চকুৱে আশাৰে তোমালৈ অপেক্ষা কৰি থাকে;<br> <span class="br-ind"><br><span class="indent">&nbsp;</span></span>তুমিয়েই তেওঁলোকক উচিত সময়ত আহাৰ দিয়া;<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তুমি তোমাৰ হাত মেলা<br> <span class="br-ind"><br><span class="indent">&nbsp;</span></span>আৰু সকলো জীৱকুলৰ বাঞ্ছা পূৰ্ণ কৰি কৰা।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যিহোৱা তেওঁৰ সকলো পথতে ধাৰ্মিক<br> <span class="br-ind"><br><span class="indent">&nbsp;</span></span>আৰু সমুদায় কাৰ্যতে দয়াৱান।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যিসকলে যিহোৱাৰ আগত প্ৰাৰ্থনা কৰে,<br> <span class="br-ind"><br><span class="indent">&nbsp;</span></span>সত্যেৰে তেওঁৰ আগত প্ৰাৰ্থনা কৰে,<br> <span class="br-ind"><br><span class="indent">&nbsp;</span></span>যিহোৱা সেই সকলো লোকৰে ওচৰ।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যিসকলে তেওঁক ভয় কৰে, তেওঁ সেই সকলো লোকৰ মনৰ ইচ্ছা পূর্ণ কৰে।<br> <span class="br-ind"><br><span class="indent">&nbsp;</span></span>তেওঁ তেওঁলোকৰ কাতৰোক্তি শুনি তেওঁলোকক ৰক্ষা কৰে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যিসকলে যিহোৱাক প্ৰেম কৰে, তেওঁ তেওঁলোক সকলোকে ৰক্ষা কৰে,<br> <span class="br-ind"><br><span class="indent">&nbsp;</span></span>কিন্তু সকলো দুষ্ট লোকক হ’লে তেওঁ বিনষ্ট কৰিব।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>মোৰ মুখে যিহোৱাৰ প্ৰশংসা প্ৰচাৰ কৰিব;<br> <span class="br-ind"><br><span class="indent">&nbsp;</span></span>সকলো প্ৰাণীয়ে যুগে যুগে অনন্তকাললৈকে তেওঁৰ পবিত্ৰ নামৰ ধন্যবাদ কৰিব।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> কিছুমান অনুলিপি লিখা আছে যে, ‘ঈশ্বৰ তেওঁৰ সকলো প্ৰতিশ্রুতিত বিশ্বাসযোগ্য আৰু তেওঁ কৰা সকলো কৰ্মত বিশ্বাসী।</div>
</div>
<!-- PARSED ABOVE; EDITING MAY BREAK PARSER -->
</body></html>