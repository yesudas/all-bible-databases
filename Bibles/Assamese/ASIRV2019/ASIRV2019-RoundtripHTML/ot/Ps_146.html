<html><head>
<meta http-equiv="Content-Type" content="text/html;charset=utf-8" />
<title>Ps 146 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 146);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_144.html">144</a> <a href="Ps_145.html">145</a> <b>146</b> <a href="Ps_147.html">147</a> <a href="Ps_148.html">148</a> ... <a href="Ps_150.html">150</a> </div><hr>
<h1>Ps 146</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তোমালোকে যিহোৱাৰ প্ৰশংসা কৰা।<br> <span class="br-ind"><br><span class="indent">&nbsp;</span></span>হে মোৰ মন, যিহোৱাৰ প্ৰশংসা কৰা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মোৰ আয়ুস থাকেমানে মই যিহোৱাৰ প্ৰশংসা কৰিম,<br> <span class="br-ind"><br><span class="indent">&nbsp;</span></span>জীয়াই থাকোঁমানে মোৰ ঈশ্বৰৰ উদ্দেশ্যে প্ৰশংসাৰ গান কৰিম।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমালোকে কোনো অধিপতি বা কোনো মানুহৰ সন্তানৰ ওপৰত ভাৰসা নকৰিবা;<br> <span class="br-ind"><br><span class="indent">&nbsp;</span></span>তেওঁলোকে সহায় কৰিব নোৱাৰে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তেওঁলোকৰ উশাহ বাহিৰ হৈ গ’লে, তেওঁলোক পুনৰায় মাটিলৈ ঘূৰি যায়;<br> <span class="br-ind"><br><span class="indent">&nbsp;</span></span>সেই দিনাই তেওঁলোকৰ সকলো পৰিকল্পনা শেষ হৈ যায়।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যাকোবৰ ঈশ্বৰ যাৰ সহায় সেই জন ধন্য;<br> <span class="br-ind"><br><span class="indent">&nbsp;</span></span>যাৰ আশাভূমি যিহোৱা তেওঁৰ ঈশ্বৰ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তেৱেঁই আকাশ-মণ্ডল আৰু পৃথিৱী, সমুদ্ৰ আৰু তাত থকা সকলোৰে সৃষ্টিকর্তা,<br> <span class="br-ind"><br><span class="indent">&nbsp;</span></span>তেওঁ অনন্তকালে বিশ্বাসযোগ্য।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তেওঁ উপদ্ৰৱ পোৱাসকলৰ পক্ষে ন্যায় বিচাৰ কৰে,<br> <span class="br-ind"><br><span class="indent">&nbsp;</span></span>ক্ষুধাতুৰবোৰক আহাৰ দান কৰে;<br> <span class="br-ind"><br><span class="indent">&nbsp;</span></span>যিহোৱাই বন্দীবোৰক মুক্ত কৰে;<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যিহোৱাই অন্ধবোৰৰ চকু মুকলি কৰে,<br> <span class="br-ind"><br><span class="indent">&nbsp;</span></span>নত অৱস্থাত থকাসকলক যিহোৱাই তুলি ধৰে;<br> <span class="br-ind"><br><span class="indent">&nbsp;</span></span>যিহোৱাই ধাৰ্মিক লোকক প্ৰেম কৰে;<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যিহোৱাই বিদেশীবোৰক ৰক্ষা কৰে,<br> <span class="br-ind"><br><span class="indent">&nbsp;</span></span>তেওঁ মাউৰা আৰু বিধৱাসকলক ধৰি ৰাখে,<br> <span class="br-ind"><br><span class="indent">&nbsp;</span></span>কিন্তু দুষ্টবোৰৰ পথ তেওঁ বিঘিনিযুক্ত কৰে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যিহোৱাই অনন্ত কাল ৰাজত্ব কৰিব;<br> <span class="br-ind"><br><span class="indent">&nbsp;</span></span>হে চিয়োন, পুৰুষানুক্ৰমে তোমাৰ ঈশ্বৰে ৰাজত্ব কৰিব।<br> <span class="br-ind"><br><span class="indent">&nbsp;</span></span>তোমালোকে যিহোৱাৰ প্ৰশংসা কৰা।<br></div>
</div>
<!-- PARSED ABOVE; EDITING MAY BREAK PARSER -->
</body></html>