<html><head>
<meta http-equiv="Content-Type" content="text/html;charset=utf-8" />
<title>Ps 147 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 147);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_145.html">145</a> <a href="Ps_146.html">146</a> <b>147</b> <a href="Ps_148.html">148</a> <a href="Ps_149.html">149</a> <a href="Ps_150.html">150</a> </div><hr>
<h1>Ps 147</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তোমালোকে যিহোৱাৰ প্ৰশংসা কৰা;<br> <span class="br-ind"><br><span class="indent">&nbsp;</span></span>কিয়নো আমাৰ ঈশ্বৰৰ উদ্দেশ্যে প্ৰশংসাৰ গীত গোৱা কেনে উত্তম!<br> <span class="br-ind"><br><span class="indent">&nbsp;</span></span>কাৰণ সেয়ে সন্তোষজনক, প্ৰশংসাৰ উপযুক্ত।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যিহোৱাই যিৰূচালেমক পুনৰায় নিৰ্ম্মাণ কৰে;<br> <span class="br-ind"><br><span class="indent">&nbsp;</span></span>সিঁচৰতি হৈ পৰা ইস্ৰায়েলীয়াসকলক তেওঁ গোটাই একত্র কৰে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তেওঁ ভগ্ন চিত্তীয়া লোকক সুস্থ কৰে,<br> <span class="br-ind"><br><span class="indent">&nbsp;</span></span>তেওঁ তেওঁলোকৰ ঘাঁবোৰ বান্ধে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তেওঁ তৰাবোৰ গণনা কৰে;<br> <span class="br-ind"><br><span class="indent">&nbsp;</span></span>তেওঁ সেইবোৰৰ প্রত্যেককে নাম ধৰি ধৰি মাতে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমাৰ প্ৰভু মহান;<br> <span class="br-ind"><br><span class="indent">&nbsp;</span></span>তেওঁৰ পৰাক্ৰম প্রচুৰ; তেওঁৰ জ্ঞান-বুদ্ধিৰ সীমা নাই।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যিহোৱাই নম্ৰ লোকক ধৰি ৰাখে;<br> <span class="br-ind"><br><span class="indent">&nbsp;</span></span>দুষ্টবোৰক মাটিলৈ পেলাই দিয়ে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমালোকে যিহোৱাৰ উদ্দেশ্যে ধন্যবাদৰ গীত গোৱা;<br> <span class="br-ind"><br><span class="indent">&nbsp;</span></span>বীণাৰে সৈতে আমাৰ ঈশ্বৰৰ প্রশংসাৰ গীত গোৱা।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যি জনাই আকাশমণ্ডল মেঘেৰে ঢাকে,<br> <span class="br-ind"><br><span class="indent">&nbsp;</span></span>যি জনাই পৃথিৱীলৈ বৰষুণৰ ব্যৱস্থা কৰে,<br> <span class="br-ind"><br><span class="indent">&nbsp;</span></span>যি জনাই পৰ্ব্বতবোৰৰ ওপৰত ঘাঁহ গজায়,<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>পশু আৰু চিঁ চিঁয়াই থকা কাউৰী পোৱালিবোৰে মাতিলে<br> <span class="br-ind"><br><span class="indent">&nbsp;</span></span>তেওঁ আহাৰ দিয়ে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ঘোঁৰাৰ শক্তিত তেওঁ সন্তোষ নাপায়,<br> <span class="br-ind"><br><span class="indent">&nbsp;</span></span>মানুহৰ<sup class="fnm"><a name="fnm1" href="#fn1">1</a></sup> ভৰিৰ শক্তিতো তেওঁ সন্তুষ্ট নহয়;<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিন্তু যিসকলে যিহোৱাক ভয় কৰে,<br> <span class="br-ind"><br><span class="indent">&nbsp;</span></span>আৰু তেওঁৰ সুস্থিৰ প্রেমত আশা ৰাখে,<br> <span class="br-ind"><br><span class="indent">&nbsp;</span></span>তেওঁলোকক লৈয়েই যিহোৱা সন্তুষ্ট হয়।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে যিৰূচালেম, যিহোৱাৰ প্রশংসা কৰা;<br> <span class="br-ind"><br><span class="indent">&nbsp;</span></span>হে চিয়োন, তোমাৰ ঈশ্বৰৰ প্ৰশংসা কৰা।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিয়নো তেওঁ তোমাৰ দুৱাৰৰ ডাংবোৰ দৃঢ় কৰিলে,<br> <span class="br-ind"><br><span class="indent">&nbsp;</span></span>তোমাৰ মাজত বাস কৰা তোমাৰ সন্তান সকলক আশীৰ্ব্বাদ দিলে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তোমাৰ সীমাৰ ভিতৰত তেৱেঁই শান্তি ৰাখে;<br> <span class="br-ind"><br><span class="indent">&nbsp;</span></span>তোমাক উত্তম ঘেঁহুৰে পৰিতৃপ্ত কৰে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তেওঁ পৃথিৱীলৈ নিজৰ আজ্ঞা পঠায়;<br> <span class="br-ind"><br><span class="indent">&nbsp;</span></span>তেওঁৰ বাক্য ততালিকে ধাবমান হয়।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তেওঁ মেৰ-ছাগৰ নোমৰ সদৃশ তুষাৰ দিয়ে,<br> <span class="br-ind"><br><span class="indent">&nbsp;</span></span>ছাঁইৰ দৰে নিয়ৰ সিঁচি দিয়ে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তেওঁ টুকুৰা টুকুৰ কৰি শিল বৰষায়;<br> <span class="br-ind"><br><span class="indent">&nbsp;</span></span>তেওঁৰ শীতৰ সন্মুখত কোন থাকিব পাৰে?<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তেওঁ নিজৰ বাক্য পঠাই সেই সকলো দ্রৱীভূত কৰে;<br> <span class="br-ind"><br><span class="indent">&nbsp;</span></span>তেওঁ নিজৰ বতাহ বলালে পানী বৈ যায়।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তেওঁ যাকোবক নিজৰ বাক্য ঘোষণা কৰিলে;<br> <span class="br-ind"><br><span class="indent">&nbsp;</span></span>আৰু ইস্ৰায়েলৰ ওচৰত নিজৰ বিধি আৰু শাসন প্ৰণালীবোৰ জনালে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>অন্য কোনো জাতিৰ কাৰণে তেওঁ এইৰূপ ব্যৱহাৰ কৰা নাই;<br> <span class="br-ind"><br><span class="indent">&nbsp;</span></span>তেওঁৰ শাসন প্ৰণালীবোৰ তেওঁলোকে নাজানে।<br> <span class="br-ind"><br><span class="indent">&nbsp;</span></span>তোমালোকে যিহোৱাৰ প্ৰশংসা কৰা।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->মানুহৰ <!--raw 1 bo --></em><!--endraw 1-->যোদ্ধাৰ</div>
</div>
<!-- PARSED ABOVE; EDITING MAY BREAK PARSER -->
</body></html>