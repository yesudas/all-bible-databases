<html><head>
<meta http-equiv="Content-Type" content="text/html;charset=utf-8" />
<title>Ps 148 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 148);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_146.html">146</a> <a href="Ps_147.html">147</a> <b>148</b> <a href="Ps_149.html">149</a> <a href="Ps_150.html">150</a> </div><hr>
<h1>Ps 148</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তোমালোকে যিহোৱাৰ প্ৰশংসা কৰা।<br> <span class="br-ind"><br><span class="indent">&nbsp;</span></span>স্বর্গৰ পৰা যিহোৱাৰ প্ৰশংসা কৰা; উচ্চ স্থানত তেওঁৰ প্ৰশংসা কৰা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হে যিহোৱাৰ সকলো দূত, তেওঁৰ প্ৰশংসা কৰা;<br> <span class="br-ind"><br><span class="indent">&nbsp;</span></span>হে যিহোৱাৰ সকলো বাহিনী, তেওঁৰ প্ৰশংসা কৰা!<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে সূৰ্য আৰু চন্দ্ৰ, তেওঁৰ প্ৰশংসা কৰা;<br> <span class="br-ind"><br><span class="indent">&nbsp;</span></span>হে দীপ্তিময় সকলো তৰা, তেওঁৰ প্ৰশংসা কৰা!<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে স্বর্গৰ স্বর্গ, তেওঁৰ প্ৰশংসা কৰা!<br> <span class="br-ind"><br><span class="indent">&nbsp;</span></span>হে আকাশ-মণ্ডলৰ উর্দ্ধস্থানৰ জল সমূহ, তেওঁৰ প্রশংসা কৰা!<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সেইবোৰ সকলোৱে যিহোৱাৰ নামৰ প্ৰশংসা কৰক;<br> <span class="br-ind"><br><span class="indent">&nbsp;</span></span>কিয়নো তেওঁ আজ্ঞা দিলে আৰু এইবোৰৰ সৃষ্টি হ’ল।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তেওঁ চিৰকালৰ কাৰণে সেইবোৰক সঠিক ঠাইত স্থাপন কৰিলে;<br> <span class="br-ind"><br><span class="indent">&nbsp;</span></span>তেওঁ এটা বিধি দিলে, কোনোৱে তাক উলঙ্ঘন কৰিব নোৱাৰিব।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে সাগৰৰ প্রকাণ্ড জলচৰবোৰ আৰু মহাসাগৰৰ গভীৰ অধোভাগ,<br> <span class="br-ind"><br><span class="indent">&nbsp;</span></span>পৃথিৱীৰ পৰা তোমালোকে যিহোৱাৰ প্রশংসা কৰা!<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে জুই<sup class="fnm"><a name="fnm1" href="#fn1">1</a></sup> আৰু শিলাবৃষ্টি, তুষাৰ আৰু কুঁৱলী,<br> <span class="br-ind"><br><span class="indent">&nbsp;</span></span>আৰু যিহোৱাৰ আজ্ঞা পালন কৰা প্রৱল ধুমুহা, তেওঁৰ প্রশংসা কৰা!<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে সকলো পর্বত আৰু পাহাৰবোৰ,<br> <span class="br-ind"><br><span class="indent">&nbsp;</span></span>আৰু ফলৱতী গছ আৰু এৰচ গছবোৰ, তেওঁৰ প্রশংসা কৰা!<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে বনৰীয়া জন্তু আৰু ঘৰচীয়া পশুবোৰ,<br> <span class="br-ind"><br><span class="indent">&nbsp;</span></span>আৰু বগাই ফুৰা উৰগ আৰু ডেউকা লগা পক্ষীসমূহ, তেওঁৰ প্রশংসা কৰা!<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে পৃথিৱীৰ ৰজাসকল আৰু সমুদায় জাতি,<br> <span class="br-ind"><br><span class="indent">&nbsp;</span></span>অধিপতি আৰু পৃথিৱীৰ শাসকগণ, তেওঁৰ প্রশংসা কৰা!<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে যুৱক আৰু যুৱতীসকল, বৃদ্ধ আৰু শিশুসকল,<br> <span class="br-ind"><br><span class="indent">&nbsp;</span></span>তেওঁৰ প্ৰশংসা কৰা!<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>এই সকলোবোৰে যিহোৱাৰ প্ৰশংসা কৰক;<br> <span class="br-ind"><br><span class="indent">&nbsp;</span></span>কিয়নো কেৱল তেওঁৰেই নাম মহান;<br> <span class="br-ind"><br><span class="indent">&nbsp;</span></span>তেওঁৰ গৌৰৱ পৃথিৱী আৰু আকাশ-মণ্ডলৰ ওপৰলৈকে বিস্তাৰিত।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তেওঁ নিজৰ লোকসকলৰ কাৰণে এটি শিং উত্তোলন কৰিলে;<br> <span class="br-ind"><br><span class="indent">&nbsp;</span></span>সেয়া তেওঁৰ সকলো ভক্তৰ বাবে প্রশংসা,<br> <span class="br-ind"><br><span class="indent">&nbsp;</span></span>সেয়া তেওঁৰ ওচৰত থকা ইস্রায়েল জাতিৰ বাবে প্রশংসা।<br> <span class="br-ind"><br><span class="indent">&nbsp;</span></span>তোমালোকে যিহোৱাৰ প্ৰশংসা কৰা।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> বিজুলী</div>
</div>
<!-- PARSED ABOVE; EDITING MAY BREAK PARSER -->
</body></html>