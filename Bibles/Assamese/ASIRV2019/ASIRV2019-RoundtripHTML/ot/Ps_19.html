<html><head>
<meta http-equiv="Content-Type" content="text/html;charset=utf-8" />
<title>Ps 19 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 19);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_17.html">17</a> <a href="Ps_18.html">18</a> <b>19</b> <a href="Ps_20.html">20</a> <a href="Ps_21.html">21</a> ... <a href="Ps_150.html">150</a> </div><hr>
<h1>Ps 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্ৰধান বাদ্যকৰৰ নিমিত্তে: দায়ুদৰ ৰচিত গীত</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>গগণ-মণ্ডলে ঈশ্বৰৰ মহিমা প্ৰকাশ কৰে;<br> <span class="br-ind"><br><span class="indent">&nbsp;</span></span>আকাশ-মণ্ডলে তেওঁৰ হাতৰ কৰ্ম দেখুৱায়।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দিনৰ পাছত দিন সেইবোৰৰ পৰা কথা ওলাই আহে;<br> <span class="br-ind"><br><span class="indent">&nbsp;</span></span>ৰাতিৰ পাছত ৰাতি সেইবোৰে জ্ঞান প্ৰচাৰ কৰে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কিন্তু তাৰ কোনো কথা নাই, কোনো ভাষা নাই;<br> <span class="br-ind"><br><span class="indent">&nbsp;</span></span>তাৰ শব্দও শুনা নাযায়।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তথাপিও সেইবোৰৰ মাত সমগ্র পৃথিবীতে বিয়পি যায়;<br> <span class="br-ind"><br><span class="indent">&nbsp;</span></span>সেইবোৰৰ কথা জগতৰ শেষ সীমালৈকে বিয়পি যায়;<br> <span class="br-ind"><br><span class="indent">&nbsp;</span></span>আকাশ-মণ্ডলত তেওঁ সূৰ্যৰ বাবে এটা তম্বু স্থাপন কৰিলে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সূৰ্যই দৰাৰ দৰে নিজৰ শোৱনি কোঁঠাৰ পৰা ওলাই আহে;<br> <span class="br-ind"><br><span class="indent">&nbsp;</span></span>নিজৰ পথত বীৰৰ দৰে আনন্দেৰে লৰ মাৰে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সেয়ে আকাশৰ এটা মূৰত উদয় হৈ ঘূৰি তাৰ সিটো মূৰ পায়গৈ;<br> <span class="br-ind"><br><span class="indent">&nbsp;</span></span>তাৰ তাপৰ পৰা কোনো বস্তুৱেই লুকাই নাথাকে<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যিহোৱাৰ ব্যৱস্থা সিদ্ধ, সেয়ে মানুহৰ প্ৰাণক জগাই তোলে;<br> <span class="br-ind"><br><span class="indent">&nbsp;</span></span>যিহোৱাৰ বাক্য বিশ্বাসযোগ্য, সেয়ে সাধাৰণ লোকক জ্ঞান দান কৰে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যিহোৱাৰ আদেশবোৰ যথাৰ্থ, সেয়ে মানুহৰ হৃদয়ত আনন্দ দান কৰে;<br> <span class="br-ind"><br><span class="indent">&nbsp;</span></span>যিহোৱাৰ আজ্ঞা সুস্পষ্ট, সেয়ে অন্তর্দৃষ্টিক দীপ্তিময় কৰে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যিহোৱা বিষয়ক যি ভয়, সেয়ে শুচি আৰু চিৰস্থায়ী;<br> <span class="br-ind"><br><span class="indent">&nbsp;</span></span>যিহোৱাৰ শাসন-প্ৰণালীবোৰ সম্পূর্ণভাৱে সত্য আৰু ধাৰ্মিক।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সেইবোৰ সোণতকৈ, এনেকি নিভাঁজ সোণতকৈয়ো বাঞ্ছনীয়;<br> <span class="br-ind"><br><span class="indent">&nbsp;</span></span>সেইবোৰ মৌতকৈও সোৱাদ, এনেকি ৰহঘৰাৰ পৰা জৰি জৰি ওলোৱা মৌতকৈয়ো সোৱাদ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাৰোপৰি সেইবোৰে তোমাৰ দাসক সাৱধান কৰে;<br> <span class="br-ind"><br><span class="indent">&nbsp;</span></span>সেইবোৰ পালন কৰিলে পৰম লাভ হয়।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কোনে নিজৰ ভুলবোৰ গমিব পাৰে?<br> <span class="br-ind"><br><span class="indent">&nbsp;</span></span>মোক গুপুত পাপৰ পৰা শুচি কৰা।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>গৰ্ব্বীকৃত পাপৰ পৰাও তোমাৰ দাসক ধৰি ৰাখা;<br> <span class="br-ind"><br><span class="indent">&nbsp;</span></span>সেইবোৰে যেন মোৰ ওপৰত অধিকাৰ নকৰে;<br> <span class="br-ind"><br><span class="indent">&nbsp;</span></span>তাতে মই সিদ্ধ হ’ম, আৰু মহা অপৰাধৰ দায়ৰ পৰা মুক্ত হ’ম।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>হে মোৰ যিহোৱা, মোৰ আশ্রয়-শিলা আৰু মোৰ মুক্তিকৰ্ত্তা,<br> <span class="br-ind"><br><span class="indent">&nbsp;</span></span>মোৰ মুখৰ বাক্য আৰু মোৰ মনৰ চিন্তা তোমাৰ দৃষ্টিত গ্ৰাহ্য হওঁক।<br></div>
</div>
<!-- PARSED ABOVE; EDITING MAY BREAK PARSER -->
</body></html>