<html><head>
<meta http-equiv="Content-Type" content="text/html;charset=utf-8" />
<title>Ps 20 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 20);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_18.html">18</a> <a href="Ps_19.html">19</a> <b>20</b> <a href="Ps_21.html">21</a> <a href="Ps_22.html">22</a> ... <a href="Ps_150.html">150</a> </div><hr>
<h1>Ps 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্ৰধান বাদ্যকৰৰ নিমিত্তে: দায়ুদৰ ৰচিত গীত</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সঙ্কটৰ কালত যিহোৱাই তোমাক উত্তৰ দিয়ক,<br> <span class="br-ind"><br><span class="indent">&nbsp;</span></span>যাকোবৰ ঈশ্বৰৰ নামে তোমাক সুৰক্ষা দিয়ক,<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তেওঁৰ পবিত্ৰ স্থানৰ পৰা তেওঁ তোমাক সহায় কৰক;<br> <span class="br-ind"><br><span class="indent">&nbsp;</span></span>তেওঁ চিয়োনৰ পৰা তোমাক শক্তি দান কৰক।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমাৰ সকলো উৎসৰ্গৰ কথা তেওঁ সোঁৱৰণ কৰক;<br> <span class="br-ind"><br><span class="indent">&nbsp;</span></span>তোমাৰ হোম-বলিবোৰ তেওঁ গ্ৰহণ কৰক। (চেলা)<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমাৰ সকলো মনৰ ইচ্ছা তেওঁ পূৰ কৰক।<br> <span class="br-ind"><br><span class="indent">&nbsp;</span></span>তোমাৰ সকলো পৰিকল্পনা তেওঁ সিদ্ধ কৰক।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমাৰ বিজয়ত আমি যেন আনন্দ-ধ্বনি কৰিম;<br> <span class="br-ind"><br><span class="indent">&nbsp;</span></span>আমাৰ ঈশ্বৰৰ নামত আমি নিচান তুলিম;<br> <span class="br-ind"><br><span class="indent">&nbsp;</span></span>যিহোৱাই তোমাৰ সকলো প্ৰাৰ্থনা সাম্ফল কৰক।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এতিয়া মই জানো,<br> <span class="br-ind"><br><span class="indent">&nbsp;</span></span>যিহোৱাই তেওঁৰ অভিষিক্ত জনক সহায় কৰিব,<br> <span class="br-ind"><br><span class="indent">&nbsp;</span></span>তেওঁৰ সোঁ হাতৰ বিজয়সূচক পৰিত্রাণেৰে সৈতে,<br> <span class="br-ind"><br><span class="indent">&nbsp;</span></span>তেওঁ নিজৰ পবিত্ৰ স্বৰ্গৰ পৰা অভিষিক্ত জনাৰ মাতত উত্তৰ দিব।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>অনেকে তেওঁলোকৰ ৰথত,<br> <span class="br-ind"><br><span class="indent">&nbsp;</span></span>অনেকে তেওঁৰ ঘোঁৰাত অহংকাৰ কৰে;<br> <span class="br-ind"><br><span class="indent">&nbsp;</span></span>কিন্তু আমি হলে অহংকাৰ কৰোঁ আমাৰ ঈশ্বৰ যিহোৱাৰ নামত।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তেওঁলোক পৰিব আৰু পতন হ’ব।<br> <span class="br-ind"><br><span class="indent">&nbsp;</span></span>কিন্তু আমি হলে মূৰ দাঙি থিয় হৈ থাকিম।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে যিহোৱা, ৰজাক উদ্ধাৰ কৰা;<br> <span class="br-ind"><br><span class="indent">&nbsp;</span></span>আমি প্ৰাৰ্থনা কৰা কালত আমাক উত্তৰ দিয়া।<br></div>
</div>
<!-- PARSED ABOVE; EDITING MAY BREAK PARSER -->
</body></html>