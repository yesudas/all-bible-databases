<html><head>
<meta http-equiv="Content-Type" content="text/html;charset=utf-8" />
<title>Ps 28 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 28);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_26.html">26</a> <a href="Ps_27.html">27</a> <b>28</b> <a href="Ps_29.html">29</a> <a href="Ps_30.html">30</a> ... <a href="Ps_150.html">150</a> </div><hr>
<h1>Ps 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দায়ুদৰ ৰচিত গীত</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে যিহোৱা, মই তোমাৰ ওচৰত প্ৰাৰ্থনা কৰিছোঁ;<br> <span class="br-ind"><br><span class="indent">&nbsp;</span></span>হে মোৰ শিলা, মোলৈ আওকাণ নকৰিবা।<br> <span class="br-ind"><br><span class="indent">&nbsp;</span></span>কাৰণ, তুমি যদি মনে মনে থাকা,<br> <span class="br-ind"><br><span class="indent">&nbsp;</span></span>তেন্তে মৈদামৰ গাতলৈ নামি যোৱাবোৰৰ দৰে মোৰ দশা হ’ব।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সহায়ৰ কাৰণে মই যেতিয়া তোমাৰ আগত কাতৰোক্তি কৰোঁ,<br> <span class="br-ind"><br><span class="indent">&nbsp;</span></span>তোমাৰ মহা পবিত্ৰ স্থানৰ ফাললৈ হাত দাঙো,<br> <span class="br-ind"><br><span class="indent">&nbsp;</span></span>তেতিয়া তুমি মোৰ নিবেদন শুনা।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যিসকল দুষ্ট, যিসকলে দুষ্টতাৰ কার্য কৰি ফুৰে,<br> <span class="br-ind"><br><span class="indent">&nbsp;</span></span>যিসকলে চুবুৰীয়াৰ লগত মুখেৰে শান্তিৰ কথা কয়,<br> <span class="br-ind"><br><span class="indent">&nbsp;</span></span>অথচ অন্তঃকৰনত দুষ্ট ইচ্ছা পুহি ৰাখে,<br> <span class="br-ind"><br><span class="indent">&nbsp;</span></span>সেইসকলৰ লগত তুমি মোক টানি নিনিবা।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তেওঁলোকৰ কাৰ্য আৰু কৰ্মৰ দুষ্টতা অনুসাৰে,<br> <span class="br-ind"><br><span class="indent">&nbsp;</span></span>তুমি তেওঁলোকক প্ৰতিফল দিয়া;<br> <span class="br-ind"><br><span class="indent">&nbsp;</span></span>তেওঁলোকৰ হাতৰ কার্য অনুসাৰে তেওঁলোকক প্রতিফল দিয়া।<br> <span class="br-ind"><br><span class="indent">&nbsp;</span></span>তেওঁলোকে পাবলগীয়া যি আছে, তাকেই তেওঁলোকক দিয়া।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিয়নো তেওঁলোকে যিহোৱাৰ কাৰ্য বা তেওঁৰ হাতে কৰা কর্মলৈ মনোযোগ নিদিয়ে;<br> <span class="br-ind"><br><span class="indent">&nbsp;</span></span>সেয়ে, যিহোৱাই তেওঁলোকক বিনষ্ট কৰিব,<br> <span class="br-ind"><br><span class="indent">&nbsp;</span></span>আৰু পুনৰায় গঢ় নিদিব।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সকলো প্রশংসা যিহোৱাৰেই; তেওঁ মোৰ কাকুতিৰ স্বৰ শুনিলে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যিহোৱাই মোৰ বল আৰু মোৰ ঢাল;<br> <span class="br-ind"><br><span class="indent">&nbsp;</span></span>মোৰ হৃদয়ে তেওঁতে ভাৰসা কৰে।<br> <span class="br-ind"><br><span class="indent">&nbsp;</span></span>সেইবাবেই মই সহায় পাইছোঁ।<br> <span class="br-ind"><br><span class="indent">&nbsp;</span></span>সেইবাবেই মোৰ অন্তৰ আনন্দত ভৰি পৰিছে;<br> <span class="br-ind"><br><span class="indent">&nbsp;</span></span>মই মোৰ গীতেৰে তেওঁৰ ধন্যবাদ কৰোঁ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যিহোৱা তেওঁৰ লোকসকলৰ বল;<br> <span class="br-ind"><br><span class="indent">&nbsp;</span></span>তেৱেঁই তেওঁৰ অভিষিক্তজনৰ পৰিত্ৰাণৰ দুৰ্গ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে যিহোৱা, তোমাৰ লোকসকলক তুমি ৰক্ষা কৰা,<br> <span class="br-ind"><br><span class="indent">&nbsp;</span></span>তোমাৰ সম্পত্তিক তুমি আশীৰ্ব্বাদ কৰা;<br> <span class="br-ind"><br><span class="indent">&nbsp;</span></span>তুমি তেওঁলোকৰ ৰখীয়া হোৱা<br> <span class="br-ind"><br><span class="indent">&nbsp;</span></span>আৰু চিৰকাল তেওঁলোকক বৈ নিয়া।<br></div>
</div>
<!-- PARSED ABOVE; EDITING MAY BREAK PARSER -->
</body></html>