<html><head>
<meta http-equiv="Content-Type" content="text/html;charset=utf-8" />
<title>Ps 29 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 29);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_27.html">27</a> <a href="Ps_28.html">28</a> <b>29</b> <a href="Ps_30.html">30</a> <a href="Ps_31.html">31</a> ... <a href="Ps_150.html">150</a> </div><hr>
<h1>Ps 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দায়ুদৰ ৰচিত গীত</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বৰৰ সন্তান সকল, তোমালোকে যিহোৱাৰ গৌৰৱ কীৰ্ত্তন কৰা,<br> <span class="br-ind"><br><span class="indent">&nbsp;</span></span>যিহোৱাৰ গৌৰৱ আৰু পৰাক্ৰম কীৰ্ত্তন কৰা,<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যিহোৱাৰ নামৰ গৌৰৱ কীৰ্ত্তন কৰা;<br> <span class="br-ind"><br><span class="indent">&nbsp;</span></span>পবিত্ৰ সমাৰোহত যিহোৱাৰ আৰাধনা কৰা।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>জল সমূহৰ ওপৰত যিহোৱাৰ স্বৰ শুনা যায়;<br> <span class="br-ind"><br><span class="indent">&nbsp;</span></span>গৌৰৱান্বিত ঈশ্বৰে বজ্ৰধ্বনিৰে গর্জন কৰে,<br> <span class="br-ind"><br><span class="indent">&nbsp;</span></span>যিহোৱা মহাজল সমূহৰ ওপৰত বিদ্যমান।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যিহোৱাৰ স্বৰ ক্ষমতাপূর্ণ;<br> <span class="br-ind"><br><span class="indent">&nbsp;</span></span>যিহোৱাৰ স্বৰ মহিমাৰে পৰিপূৰ্ণ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যিহোৱাৰ স্বৰে এৰচ গছবোৰ ভাঙে;<br> <span class="br-ind"><br><span class="indent">&nbsp;</span></span>যিহোৱাই লিবানোনৰ এৰচ গছবোৰ ভাঙি পেলায়।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তেওঁ লিবানোনৰ পর্বতমালাক দামুৰিৰ দৰে ডেও দি নচুৱায়;<br> <span class="br-ind"><br><span class="indent">&nbsp;</span></span>চিৰিয়োনক নচুৱায় যুবা বন্য ষাঁড়ৰ দৰে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যিহোৱাৰ স্বৰে বিজুলীৰ চমক সৃষ্টি কৰে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যিহোৱাৰ স্বৰে মৰুপ্রান্তৰ কঁপাই তোলে;<br> <span class="br-ind"><br><span class="indent">&nbsp;</span></span>কাদেচৰ মৰুপ্রান্তৰ যিহোৱাই কঁপাই তোলে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যিহোৱাৰ স্বৰত হৰিণীবোৰে পোৱালি দিয়ে,<br> <span class="br-ind"><br><span class="indent">&nbsp;</span></span>ডাল-পাতবোৰ পৰি গৈ বনক নগ্ন কৰে,<br> <span class="br-ind"><br><span class="indent">&nbsp;</span></span>কিন্তু তেওঁৰ মন্দিৰত সকলোৱে কয়, “গৌৰৱ!”<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যিহোৱা জলপ্লাৱনত সিংহাসনত অধিষ্ঠিত আছিল,<br> <span class="br-ind"><br><span class="indent">&nbsp;</span></span>যিহোৱা চিৰকাললৈকে ৰজা স্বৰূপে সিংহাসনত অধিষ্ঠিত হৈ আছে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যিহোৱাই তেওঁৰ লোকসকলক শক্তিদান কৰক!<br> <span class="br-ind"><br><span class="indent">&nbsp;</span></span>যিহোৱাই তেওঁৰ লোকসকলক শান্তি দি আশীৰ্ব্বাদ কৰক!<br></div>
</div>
<!-- PARSED ABOVE; EDITING MAY BREAK PARSER -->
</body></html>