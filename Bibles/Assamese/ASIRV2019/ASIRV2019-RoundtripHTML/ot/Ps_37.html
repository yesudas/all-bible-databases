<html><head>
<meta http-equiv="Content-Type" content="text/html;charset=utf-8" />
<title>Ps 37 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 37);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_35.html">35</a> <a href="Ps_36.html">36</a> <b>37</b> <a href="Ps_38.html">38</a> <a href="Ps_39.html">39</a> ... <a href="Ps_150.html">150</a> </div><hr>
<h1>Ps 37</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দায়ুদৰ ৰচিত গীত</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তুমি দুষ্টবোৰৰ কাৰণে অস্থিৰ নহবা;<br> <span class="br-ind"><br><span class="indent">&nbsp;</span></span>কুকার্য কৰাবোৰক দেখি হিংসা নকৰিবা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কিয়নো তেওঁলোক ঘাঁহৰ দৰে শীঘ্রেই শুকাই যাব,<br> <span class="br-ind"><br><span class="indent">&nbsp;</span></span>সেউজীয়া তৃণৰ নিচিনাকৈ জঁয় পৰিব।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যিহোৱাত ভাৰসা ৰাখা আৰু সুকৰ্ম কৰা;<br> <span class="br-ind"><br><span class="indent">&nbsp;</span></span>দেশত বাস কৰা আৰু নিৰাপদে থাকা।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যিহোৱাত আনন্দ কৰা;<br> <span class="br-ind"><br><span class="indent">&nbsp;</span></span>তাতে তেওঁ তোমাৰ মনৰ বাঞ্ছা পূর্ণ কৰিব।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমাৰ পথ যিহোৱাত সমৰ্পণ কৰা;<br> <span class="br-ind"><br><span class="indent">&nbsp;</span></span>তেওঁত ভাৰসা ৰাখা; তাতে তেৱেঁই সকলো কৰিব।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তেৱেঁই তোমাৰ সততা দীপ্তিৰ দৰে উজ্জ্বল কৰি তুলিব;<br> <span class="br-ind"><br><span class="indent">&nbsp;</span></span>তোমাৰ ন্যায় কাৰ্য দুপৰীয়াৰ ৰ’দৰ নিচিনাকৈ প্ৰকাশ কৰিব।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যিহোৱাৰ আগত শান্ত হোৱা;<br> <span class="br-ind"><br><span class="indent">&nbsp;</span></span>ধৈৰ্যেৰে তেওঁলৈ অপেক্ষা কৰা।<br> <span class="br-ind"><br><span class="indent">&nbsp;</span></span>যি মানুহে নিজৰ দুষ্ট পৰিকল্পনাৰে কৃতকাৰ্য্য হবলৈ কর্ম কৰে, তাত তুমি অসন্তোষ্ট নহ’বা;<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ক্ৰোধ এৰা, কোপ ত্যাগ কৰা;<br> <span class="br-ind"><br><span class="indent">&nbsp;</span></span>বেজাৰ নকৰিবা, কেৱল হানিহে হয়।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিন্তু দুষ্টবোৰ উচ্ছন্ন হব, কিন্তু যিহোৱালৈ অপেক্ষা কৰা লোকে হলে দেশ অধিকাৰ কৰিব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু অলপতে দুষ্টলোক শেষ হৈ যাব; তুমি যত্নেৰে বিচাৰিলেও তেওঁলোকৰ ঠাইত তেওঁলোকক পোৱা নাযাব।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিন্তু নম্ৰসকলে দেশ অধিকাৰ কৰিব; প্ৰচুৰ আশীর্বাদ পাই তেওঁলোক আনন্দিত হব।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>দুষ্টই ধাৰ্মিকলোকৰ বিৰুদ্ধে কুমন্ত্ৰণা কৰে;<br> <span class="br-ind"><br><span class="indent">&nbsp;</span></span>তেওঁলোকৰ বিৰুদ্ধে দাঁত কৰঁচে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>প্ৰভুৱে তেওঁলোকক দেখি হাঁহিছে;<br> <span class="br-ind"><br><span class="indent">&nbsp;</span></span>কিয়নো তেওঁ দেখিছে যে, তেওঁলোকৰ শেষ দিন চাপি আহিছে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>দুখী-দৰিদ্ৰক বিনাশ কৰিবলৈ আৰু সৎ পথত চলাসকলক বধ কৰিবলৈ,<br> <span class="br-ind"><br><span class="indent">&nbsp;</span></span>দুষ্টবোৰে নিজৰ তৰোৱাল উলিয়াইছে আৰু নিজৰ নিজৰ ধনু ভিৰাইছে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু তেওঁলোকৰ তৰোৱাল তেওঁলোকৰ নিজৰ বুকুতে সোমাব,<br> <span class="br-ind"><br><span class="indent">&nbsp;</span></span>আৰু তেওঁলোকৰ ধনু ভঙা হব।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>দুষ্টলোকৰ প্রচুৰ ধনৰাশিতকৈয়ো,<br> <span class="br-ind"><br><span class="indent">&nbsp;</span></span>ধাৰ্মিকৰ অলপ সম্পত্তিয়েই ভাল।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কিয়নো দুষ্টবোৰৰ বাহু ভঙা হব।<br> <span class="br-ind"><br><span class="indent">&nbsp;</span></span>কিন্তু যিহোৱাই ধাৰ্মিকসকলক ধৰি ৰাখিব।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সিদ্ধ লোকৰ সকলো দিন যিহোৱাই জানে,<br> <span class="br-ind"><br><span class="indent">&nbsp;</span></span>আৰু তেওঁলোকৰ আধিপত্য চিৰকাললৈকে থাকিব।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সঙ্কটৰ সময়ত তেওঁলোক লাজত নপৰিব,<br> <span class="br-ind"><br><span class="indent">&nbsp;</span></span>আৰু আকালৰ সময়ত তেওঁলোক তৃপ্ত হব।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>দুষ্টবোৰ বিনষ্ট হব,<br> <span class="br-ind"><br><span class="indent">&nbsp;</span></span>যিহোৱাৰ শত্রুবোৰ পথাৰৰ তৃণৰ শোভাৰ সদৃশ হব;<br> <span class="br-ind"><br><span class="indent">&nbsp;</span></span>তেওঁলোক অদৃশ্য হৈ যাব; ধোঁৱাৰ নিচিনাকৈ তেওঁলোক নোহোৱা হ’ব।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>দুষ্টই ধাৰে লয়, কিন্তু তাক পৰিশোধ নকৰে;<br> <span class="br-ind"><br><span class="indent">&nbsp;</span></span>কিন্তু ধাৰ্মিক লোক দয়াৱান আৰু দানশীল।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যিহোৱাৰ আশীৰ্ব্বাদ পোৱাসকল পৃথিবীৰ অধিকাৰী হব,<br> <span class="br-ind"><br><span class="indent">&nbsp;</span></span>কিন্তু যি সকলক তেওঁ অভিশাপ দিয়ে, তেওঁলোক উচ্ছন্ন হব।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যিহোৱাই আমাৰ খোজৰ গতি স্থিৰ কৰে;<br> <span class="br-ind"><br><span class="indent">&nbsp;</span></span>তেওঁ তেওঁৰ পথত সন্তোষ পায়।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তেওঁ উজুতি খাই পৰিলেও নিচেইকৈ পতিত নহব;<br> <span class="br-ind"><br><span class="indent">&nbsp;</span></span>কিয়নো যিহোৱাৰ হাতেই তেওঁক ধৰি ৰাখিছে।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>মই যুৱক আছিলোঁ, এতিয়া বুঢ়া হ’লো;<br> <span class="br-ind"><br><span class="indent">&nbsp;</span></span>কিন্তু মই ধাৰ্মিকক ত্যাগ কৰা,<br> <span class="br-ind"><br><span class="indent">&nbsp;</span></span>নাইবা তেওঁলোকৰ বংশধৰসকলে ভিক্ষা কৰা, এনে কেতিয়াও দেখা নাই।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ধার্মিকসকল সদায় দয়ালু, আৰু তেওঁলোকে ধাৰে দিয়ে;<br> <span class="br-ind"><br><span class="indent">&nbsp;</span></span>তেওঁলোকৰ বংশই আশীৰ্ব্বাদ পায়।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তুমি দুষ্টতাৰ পৰা আতৰি আহাঁ আৰু ভাল কৰ্ম কৰা;<br> <span class="br-ind"><br><span class="indent">&nbsp;</span></span>তুমি চিৰকাল জীয়াই থাকিবা।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>কিয়নো যিহোৱাই ন্যায় বিচাৰ ভাল পায়,<br> <span class="br-ind"><br><span class="indent">&nbsp;</span></span>তেওঁৰ ভক্তসকলক তেওঁ পৰিত্যাগ নকৰে;<br> <span class="br-ind"><br><span class="indent">&nbsp;</span></span>অনন্ত কাললৈকে তেওঁলোকক ৰক্ষা কৰা হ’ব;<br> <span class="br-ind"><br><span class="indent">&nbsp;</span></span>কিন্তু দুষ্টবোৰৰ বংশক হলে ধ্বংস কৰা হ’ব।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>ধাৰ্মিকসকল পৃথিবীৰ অধিকাৰী হব;<br> <span class="br-ind"><br><span class="indent">&nbsp;</span></span>তেওঁলোক তাত সৰ্ব্বতিকাললৈকে বাস কৰিব।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>ধাৰ্মিকৰ মুখে জ্ঞানৰ কথা প্ৰচাৰ কৰে,<br> <span class="br-ind"><br><span class="indent">&nbsp;</span></span>তেওঁলোকৰ জিভাই ন্যায় কথা প্রকাশ কৰে।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>তেওঁলোকৰ ঈশ্বৰৰ ব্যৱস্থা তেওঁলোকৰ হৃদয়ত আছে;<br> <span class="br-ind"><br><span class="indent">&nbsp;</span></span>তেওঁলোকৰ ভৰি পিছলি নাযায়।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>দুষ্টলোকে ধাৰ্মিক লোকলৈ খাপ পাতি থাকে,<br> <span class="br-ind"><br><span class="indent">&nbsp;</span></span>তেওঁলোকক বধ কৰিবলৈ বিচাৰে।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>কিন্তু যিহোৱাই দুষ্টলোকৰ হাতত তেওঁলোকক এৰি নিদিব,<br> <span class="br-ind"><br><span class="indent">&nbsp;</span></span>বিচাৰত তেওঁলোকক দোষী নকৰিব।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>যিহোৱাৰ অপেক্ষাত থাকা, তেওঁৰ পথত চলা;<br> <span class="br-ind"><br><span class="indent">&nbsp;</span></span>তাতে তেওঁ পৃথিবীৰ অধিকাৰী হবলৈ তোমাক উন্নত কৰিব।<br> <span class="br-ind"><br><span class="indent">&nbsp;</span></span>দুষ্টবোৰ উচ্ছন্ন হ’লে তুমি তাক দেখিবলৈ পাবা।<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>মই দুষ্টলোকৰ অত্যাচাৰ বৃদ্ধি পোৱা দেখিলোঁ,<br> <span class="br-ind"><br><span class="indent">&nbsp;</span></span>সেউজ<sup class="fnm"><a name="fnm1" href="#fn1">1</a></sup> গছৰ দৰে বাঢ়ি যোৱা দেখিলোঁ।<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>কিন্তু মই পুনৰ যেতিয়া ওচৰেদি পাৰ হৈ গ’লো<sup class="fnm"><a name="fnm2" href="#fn2">2</a></sup>, তেওঁলোক নোহোৱা হ’ল;<br> <span class="br-ind"><br><span class="indent">&nbsp;</span></span>মই বিচাৰিলোঁ, কিন্তু তেওঁলোকক পোৱা নগ’ল।<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>সিদ্ধ লোকৰ জীৱনলৈ লক্ষ্য কৰা, সৎ লোকসকলক নিৰীক্ষণ কৰা;<br> <span class="br-ind"><br><span class="indent">&nbsp;</span></span>কিয়নো শান্তিপ্রিয় লোকৰ বংশৰ কল্যাণ হয়।<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>কিন্তু পাপী লোক সম্পূর্ণকৈ ধ্বংস হ’ব;<br> <span class="br-ind"><br><span class="indent">&nbsp;</span></span>দুষ্টলোকৰ বংশ ধ্বংস হ’ব।<br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>ধাৰ্মিকসকলৰ পৰিত্ৰাণ যিহোৱাৰ পৰা আহে;<br> <span class="br-ind"><br><span class="indent">&nbsp;</span></span>সঙ্কটৰ কালত তেৱেঁই তেওঁলোকৰ আশ্ৰয়।<br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>যিহোৱাই তেওঁলোকক সহায় আৰু ৰক্ষা কৰে;<br> <span class="br-ind"><br><span class="indent">&nbsp;</span></span>দুষ্ট লোকসকলৰ হাতৰ পৰা তেৱেঁই তেওঁলোকক উদ্ধাৰ কৰি পৰিত্রাণ দিয়ে,<br> <span class="br-ind"><br><span class="indent">&nbsp;</span></span>কিয়নো তেওঁলোকে তেওঁতে আশ্ৰয় লৈছে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> লেবানোনৰ এৰচ গছ</div>
<div class="fn"><sup class="fnt"><a name="fn2" href="#fnm2">2</a></sup> যেতিয়া তেওঁ পুনৰ ওচৰেদি পাৰ হৈ গ’ল,</div>
</div>
<!-- PARSED ABOVE; EDITING MAY BREAK PARSER -->
</body></html>