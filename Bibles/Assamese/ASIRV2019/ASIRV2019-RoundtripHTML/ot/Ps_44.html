<html><head>
<meta http-equiv="Content-Type" content="text/html;charset=utf-8" />
<title>Ps 44 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 44);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_42.html">42</a> <a href="Ps_43.html">43</a> <b>44</b> <a href="Ps_45.html">45</a> <a href="Ps_46.html">46</a> ... <a href="Ps_150.html">150</a> </div><hr>
<h1>Ps 44</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্ৰধান বাদ্যকৰৰ নিমিত্তে: কোৰহৰ বংশৰ মচকীল নামৰ গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বৰ, আমি আমাৰ নিজৰ কাণেৰে শুনিলোঁ;<br> <span class="br-ind"><br><span class="indent">&nbsp;</span></span>পূৰ্বকালত আমাৰ পূর্বপুৰুষ সকলৰ দিনত তুমি যি যি কাৰ্য কৰিছিলা,<br> <span class="br-ind"><br><span class="indent">&nbsp;</span></span>সেই সম্বন্ধে আমাক তেওঁলোকে ক’লে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি তোমাৰ নিজৰ হাতেৰেই আন জাতিবোৰক খেদি দিছিলা;<br> <span class="br-ind"><br><span class="indent">&nbsp;</span></span>সেই ঠাইত তুমি আমাৰ লোকসকলক স্থাপন কৰিলা।<br> <span class="br-ind"><br><span class="indent">&nbsp;</span></span>তুমি সেই সকলো লোকক নাশ কৰিলা,<br> <span class="br-ind"><br><span class="indent">&nbsp;</span></span>কিন্তু আমাৰ লোকসকলক তুমি মুক্ত কৰি বিস্তাৰিত কৰিলা।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তেওঁলোকে নিজৰ তৰোৱালৰ দ্বাৰাই সেই দেশ অধিকাৰ কৰা নাছিল,<br> <span class="br-ind"><br><span class="indent">&nbsp;</span></span>নিজৰ বাহুৰ শক্তিত জয় লাভ কৰা নাছিল;<br> <span class="br-ind"><br><span class="indent">&nbsp;</span></span>কিন্তু তোমাৰ সোঁ হাত, তোমাৰ বাহু, আৰু তোমাৰ মুখৰ দীপ্তিয়েহে তাক কৰিছিল;<br> <span class="br-ind"><br><span class="indent">&nbsp;</span></span>কিয়নো আমাৰ লোকসকলৰ ওপৰত তোমাৰ অনুগ্ৰহ আছিল।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমিয়েই মোৰ ৰজা, তুমিয়েই মোৰ ঈশ্বৰ; যাকোবৰ জয়ৰ বাবে তুমিয়েই আজ্ঞা কৰা।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমাৰ শত্রুবোৰক আমি তোমাৰ দ্বাৰায়েই তললৈ ঠেলি পঠাম;<br> <span class="br-ind"><br><span class="indent">&nbsp;</span></span>আমাৰ বিপক্ষে উঠাসকলক আমি তোমাৰ নামত ভৰিৰ তলত গছকিম।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মই নিজৰ ধনুৰ ওপৰত ভাৰসা নকৰোঁ,<br> <span class="br-ind"><br><span class="indent">&nbsp;</span></span>মোৰ তৰোৱালে মোক ৰক্ষা কৰিব নোৱাৰে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু তুমিয়েই শত্ৰুবোৰৰ পৰা আমাক ৰক্ষা কৰিলা, আৰু আমাক ঘৃণা কৰা সকলক তুমি লাজত পেলালা।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ঈশ্বৰৰ নামতে আমি সকলো সময়তে গর্ব কৰি আহিছোঁ;<br> <span class="br-ind"><br><span class="indent">&nbsp;</span></span>চিৰকাল আমি তোমাৰ নামৰ ধন্যবাদ কৰি থাকিম। (চেলা)<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিন্তু তুমি এতিয়া আমাক ত্যাগ কৰিলা, আমাক অপমানিত কৰিলা;<br> <span class="br-ind"><br><span class="indent">&nbsp;</span></span>আমাৰ সৈন্য সমূহৰ লগত তুমি যাত্রা নকৰা।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>শত্রুৰ সন্মুখৰ পৰা তুমি আমাক পাছ হুঁহুকি আহিবলৈ বাধ্য কৰিলা;<br> <span class="br-ind"><br><span class="indent">&nbsp;</span></span>আমাক শত্রুবোৰে আমাক লুট কৰিছে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তুমি আমাক কাটিবলৈ নিয়া মেৰ-ছাগৰ দৰে কৰিলা;<br> <span class="br-ind"><br><span class="indent">&nbsp;</span></span>জাতিবোৰৰ মাজত আমাক সিঁচৰতি কৰিলা।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি তোমাৰ লোক সমূহক, বিনামূল্যেই বেচিলা,<br> <span class="br-ind"><br><span class="indent">&nbsp;</span></span>তেওঁলোকৰ বিনিময়ত তুমি অধিক ধন নিবিচাৰিলা।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ওচৰ-চুবুৰীয়াৰ আগত তুমি আমাক নিন্দাৰ বিষয় কৰিছা;<br> <span class="br-ind"><br><span class="indent">&nbsp;</span></span>চাৰিওফালৰ লোক সকলৰ ওচৰত আমাক বিদ্ৰূপ আৰু তুচ্ছজ্ঞানৰ পাত্ৰ কৰিছা।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>অন্যান্য জাতিবোৰৰ মাজত তুমি আমাক দৃষ্টান্ত কৰিছা;<br> <span class="br-ind"><br><span class="indent">&nbsp;</span></span>লোক সকলৰ মাজত আমাক হাঁহিয়াতৰ পাত্র কৰিছা।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ওৰে দিনটো মোৰ অপমান মোৰ আগতে আছে, আৰু মোৰ মুখৰ লাজে মোক ঢাকিছে;<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মোক নিন্দা আৰু তুচ্ছ জ্ঞান কৰাসকলৰ কথাৰ কাৰণে,<br> <span class="br-ind"><br><span class="indent">&nbsp;</span></span>শত্রু আৰু প্রতিহিংসাকাৰী সকলৰ কাৰণে,<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমালৈ এই সকলো ঘটিল;<br> <span class="br-ind"><br><span class="indent">&nbsp;</span></span>তথাপি আমি তোমাক পাহৰা নাই,<br> <span class="br-ind"><br><span class="indent">&nbsp;</span></span>অথবা তোমাৰ ব্যৱস্থাৰ বিষয়ে বিশ্বাস-ঘাতকতা কৰা নাই।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তোমাৰ পৰা আমাৰ মন ঘূৰা নাই;<br> <span class="br-ind"><br><span class="indent">&nbsp;</span></span>তোমাৰ পথৰ পৰাও আমাৰ ভৰি আঁতৰি যোৱা নাই।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তথাপিও তুমি আমাক শিয়ালবোৰৰ ঠাইত গুড়ি কৰিলা,<br> <span class="br-ind"><br><span class="indent">&nbsp;</span></span>মৃত্যুচ্ছায়াৰে আমাক ঢাকি ধৰিলা।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমাৰ ঈশ্বৰক যদি আমি পাহৰিলোঁ,<br> <span class="br-ind"><br><span class="indent">&nbsp;</span></span>নাইবা আমাৰ হাত যদি আন কোনো দেৱতাৰ ফালে আগবঢ়াইছো,<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তেন্তে ঈশ্বৰে জানো তাক নাজানিব?<br> <span class="br-ind"><br><span class="indent">&nbsp;</span></span>কিয়নো তেওঁ মনৰ গোপনীয় সকলো কথাই জানে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কিন্তু তথাপিও তোমাৰ কাৰণেই আমি গোটেই দিনটো হত হৈছোঁ;<br> <span class="br-ind"><br><span class="indent">&nbsp;</span></span>আমি বধ কৰিব লগীয়া মেৰ-ছাগৰ নিচিনা গণিত হৈছোঁ।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>হে যিহোৱা, সাৰ পোৱা, তুমি কিয় টোপনিয়াই আছা?<br> <span class="br-ind"><br><span class="indent">&nbsp;</span></span>জাগি উঠা, চিৰকাললৈকে আমাক ত্যাগ নকৰিবা!<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তুমি কিয় তোমাৰ মুখ ঢাকি ৰাখিছা?<br> <span class="br-ind"><br><span class="indent">&nbsp;</span></span>আমাৰ ক্লেশ আৰু উপদ্ৰৱ কিয় পাহৰিছা?<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আমাৰ প্ৰাণ ধূলিলৈকে নামি হৈছে,<br> <span class="br-ind"><br><span class="indent">&nbsp;</span></span>আমাৰ শৰীৰ মাটিত লাগি গৈছে।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>উঠি আহা, আমাক সহায় কৰা;<br> <span class="br-ind"><br><span class="indent">&nbsp;</span></span>তোমাৰ গভীৰ প্রেম অনুসাৰে তুমি আমাক মুক্ত কৰা।<br></div>
</div>
<!-- PARSED ABOVE; EDITING MAY BREAK PARSER -->
</body></html>