<html><head>
<meta http-equiv="Content-Type" content="text/html;charset=utf-8" />
<title>Ps 45 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 45);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_43.html">43</a> <a href="Ps_44.html">44</a> <b>45</b> <a href="Ps_46.html">46</a> <a href="Ps_47.html">47</a> ... <a href="Ps_150.html">150</a> </div><hr>
<h1>Ps 45</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্ৰধান বাদ্যকৰৰ নিমিত্তে: সুৰ: চোচন্নীম। কোৰহৰ বংশৰ মচকীল নামৰ প্ৰেম সঙ্গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>মোৰ হৃদয় ভাল সুন্দৰ ভাৱধাৰাৰে ভৰি পৰিছে;<br> <span class="br-ind"><br><span class="indent">&nbsp;</span></span>ৰজাৰ উদ্দেশ্যে মই কবিতা ৰচিছো;<br> <span class="br-ind"><br><span class="indent">&nbsp;</span></span>মোৰ জিভা লেখকৰ কলমৰ দৰে হৈ উঠিছে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মানুহৰ সন্তান সকলতকৈ তুমি পৰম সুন্দৰ;<br> <span class="br-ind"><br><span class="indent">&nbsp;</span></span>তোমাৰ ওঁঠযোৰি অনুগ্ৰহেৰে পৰিপূৰ্ণ;<br> <span class="br-ind"><br><span class="indent">&nbsp;</span></span>ঈশ্বৰে চিৰকাললৈকে তোমাক আশীৰ্ব্বাদ কৰিলে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে বীৰ, তোমাৰ তৰোৱাল কঁকালত বান্ধি লোৱা;<br> <span class="br-ind"><br><span class="indent">&nbsp;</span></span>গৌৰৱ আৰু মহিমাৰ সাজত তুমি বিভূষিত হোৱা।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ধার্মিকতাযুক্ত সত্য আৰু নম্রতাৰ পক্ষে তুমি নিজৰ গৌৰৱত বিজয়ীৰ দৰে যাত্রা কৰা;<br> <span class="br-ind"><br><span class="indent">&nbsp;</span></span>তোমাৰ সোঁ হাতে তোমাক ভয় জন্মোৱা কাৰ্য শিকাওঁক।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমাৰ ধনুৰ কাঁড়বোৰ চোকা;<br> <span class="br-ind"><br><span class="indent">&nbsp;</span></span>ৰজাৰ শত্ৰুবোৰৰ বুকুত সেই কাঁড়বোৰে বিন্ধি যায়;<br> <span class="br-ind"><br><span class="indent">&nbsp;</span></span>জাতিবোৰ তোমাৰ ভৰিৰ তলত পৰি যায়;<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ঈশ্বৰে তোমাক দিয়া সিংহাসন চিৰস্থায়ী<sup class="fnm"><a name="fnm1" href="#fn1">1</a></sup>, অনন্ত কাললৈকে থাকে;<br> <span class="br-ind"><br><span class="indent">&nbsp;</span></span>তোমাৰ ৰাজকীয় ৰাজদণ্ড ন্যায়শাসনৰ দণ্ড।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি ধাৰ্মিকতাক ভাল পোৱা আৰু দুষ্টতাক ঘৃণা কৰা;<br> <span class="br-ind"><br><span class="indent">&nbsp;</span></span>সেইবাবে ঈশ্বৰে, তোমাৰ ঈশ্বৰে, তোমাৰ সংগীসকলতকৈ<br> <span class="br-ind"><br><span class="indent">&nbsp;</span></span>অধিক বেচি আনন্দৰ তেলেৰে তোমাক অভিষেক কৰিলে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>গন্ধৰস, অগৰু আৰু দালচিনিৰ সকলো গন্ধত তোমাৰ বস্ত্ৰ সুগন্ধ হৈছে।<br> <span class="br-ind"><br><span class="indent">&nbsp;</span></span>হাতী-দাঁতেৰে নির্মাণ কৰা অট্টালিকাৰ পৰা তাঁৰযুক্ত বাদ্যযন্ত্ৰৰ বাদ্যই তোমাক আনন্দ দিয়ে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমাৰ সন্মানীত মহিলাসকলৰ মাজত ৰাজকন্যাও আছে;<br> <span class="br-ind"><br><span class="indent">&nbsp;</span></span>তোমাৰ সোঁহাতে সোণ আৰু ওফীৰৰে বিভূষিতা ৰাণী থিয় হৈ আছে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে কন্যা, মন দি কাণ পাতি শুনা;<br> <span class="br-ind"><br><span class="indent">&nbsp;</span></span>তোমাৰ লোকসকলক তুমি পাহৰি যোৱা;<br> <span class="br-ind"><br><span class="indent">&nbsp;</span></span>তোমাৰ পিতৃ গৃহৰ কথা পাহৰি যোৱা।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তেতিয়াহে ৰজাই তোমাৰ সৌন্দৰ্য্যত ইচ্ছা প্রকাশ কৰিব;<br> <span class="br-ind"><br><span class="indent">&nbsp;</span></span>কিয়নো তেৱেঁই তোমাৰ প্ৰভু; তেওঁৰ আগত প্রণাম কৰা।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তূৰ নগৰৰ লোকসকলে তোমাৰ অনুগ্রহ বিচাৰি উপহাৰেৰে সৈতে উপস্থিত হব;<br> <span class="br-ind"><br><span class="indent">&nbsp;</span></span>ধনীসকলেও সকলো সম্পদেৰে সৈতে তোমাৰ অনুগ্ৰহ বিচাৰিব।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ৰাজপ্রাসাদত ৰাজকন্যাক সজ্জিত কৰা হ’ব;<br> <span class="br-ind"><br><span class="indent">&nbsp;</span></span>তেওঁৰ বস্ত্ৰ সোণৰ সূতাৰে বোৱা হৈছে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>নানা বৰঙীয়া ফুলাম বস্ত্ৰেৰে বিভূষিত কৰি তেওঁক ৰজাৰ আগলৈ নিয়া হব;<br> <span class="br-ind"><br><span class="indent">&nbsp;</span></span>তাইৰ পাছত তাইৰ অবিবাহিতা সংগীসকলেও অনুসৰণ কৰিব।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আনন্দ আৰু উল্লাসেৰে তেওঁলোকক লৈ অনা হব;<br> <span class="br-ind"><br><span class="indent">&nbsp;</span></span>তেওঁলোক ৰজাৰ ৰাজপ্রসাদত আহি সোমাব।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমাৰ পূর্বপুৰুষসকলৰ ঠাই তোমাৰ পুত্রসকলে ল’ব;<br> <span class="br-ind"><br><span class="indent">&nbsp;</span></span>লোকসকলৰ মাজত তুমি তেওঁলোকক গোটেই পৃথিবীত ৰাজকুমাৰ কৰিবা।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মই তোমাৰ নাম পুৰুষানুক্ৰমে সোঁৱৰণ কৰিম;<br> <span class="br-ind"><br><span class="indent">&nbsp;</span></span>সেইকাৰণে লোকসকলে চিৰকাললৈকে তোমাৰ ধন্যবাদ কৰিব।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হে ঈশ্বৰ, তোমাৰ সিংহাসন, ঈশ্বৰৰ সিংহাসন, চাওক ইব্ৰী ১:৮-৯</div>
</div>
<!-- PARSED ABOVE; EDITING MAY BREAK PARSER -->
</body></html>