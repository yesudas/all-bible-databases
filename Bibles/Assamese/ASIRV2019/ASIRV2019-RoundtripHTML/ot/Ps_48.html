<html><head>
<meta http-equiv="Content-Type" content="text/html;charset=utf-8" />
<title>Ps 48 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 48);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_46.html">46</a> <a href="Ps_47.html">47</a> <b>48</b> <a href="Ps_49.html">49</a> <a href="Ps_50.html">50</a> ... <a href="Ps_150.html">150</a> </div><hr>
<h1>Ps 48</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এটি সঙ্গীত। কোৰহৰ বংশৰ ৰচিত গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>আমাৰ ঈশ্বৰৰ নগৰত, তেওঁৰ পবিত্ৰ পৰ্ব্বতত,<br> <span class="br-ind"><br><span class="indent">&nbsp;</span></span>যিহোৱা মহান আৰু অতীব প্রশংসাৰ যোগ্য,<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>উত্তৰপ্রান্তত স্থিত সেই চিয়োন পৰ্ব্বত;<br> <span class="br-ind"><br><span class="indent">&nbsp;</span></span>ওখ টিলাৰ ওপৰত মহান ৰজাৰ সেই নগৰ দেখিবলৈ সুন্দৰ;<br> <span class="br-ind"><br><span class="indent">&nbsp;</span></span>গোটেই পৃথিবীকে আনন্দ দিয়ে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ঈশ্বৰে সেই চহৰৰ অট্টালিকাবোৰৰ মাজত<br> <span class="br-ind"><br><span class="indent">&nbsp;</span></span>নিজক দুৰ্গ স্বৰূপে প্রকাশ কৰিছে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ৰজাসকলে একগোট হ’ল আৰু একেলগে আগুৱাই গ’ল।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তেওঁলোকে সেই নগৰ দেখি আতংকিত হ’ল;<br> <span class="br-ind"><br><span class="indent">&nbsp;</span></span>তেওঁলোক বিহ্বল হৈ পলাই গ’ল।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সেই ঠাইত ভয়তে তেওঁলোকৰ কঁপনি উঠিছিল,<br> <span class="br-ind"><br><span class="indent">&nbsp;</span></span>প্রসৱকাৰিনী মহিলাৰ দৰে যন্ত্রণা হৈছিল।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যেনেকৈ পূব দিশৰ বতাহে তৰ্চীচৰ জাহাজবোৰ ভাঙি পেলায়,<br> <span class="br-ind"><br><span class="indent">&nbsp;</span></span>তেনেকৈ তেওঁলোকক ভাঙিলে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>বাহিনীসকলৰ যিহোৱাৰ নগৰত, আমাৰ ঈশ্বৰৰ নগৰত;<br> <span class="br-ind"><br><span class="indent">&nbsp;</span></span>আমি যি শুনিছিলোঁ, তাকে দেখিলোঁ;<br> <span class="br-ind"><br><span class="indent">&nbsp;</span></span>দেখিলোঁ, ঈশ্বৰে নগৰখন চিৰকালৰ কাৰণে স্থাপন কৰিব। (চেলা)<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে ঈশ্বৰ, তোমাৰ মন্দিৰৰ ভিতৰত, আমি তোমাৰ গভীৰ প্রেমৰ কথা ধ্যান কৰোঁ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে ঈশ্বৰ, তোমাৰ প্ৰশংসাৰ দৰেই তোমাৰ নাম পৃথিৱীৰ শেষ সীমা পর্যন্ত আছে।<br> <span class="br-ind"><br><span class="indent">&nbsp;</span></span>তোমাৰ সোঁ হাত ধার্মিকতাৰে পৰিপূর্ণ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমাৰ ন্যায় বিচাৰৰ কাৰণে চিয়োন পৰ্ব্বতে আনন্দ কৰক,<br> <span class="br-ind"><br><span class="indent">&nbsp;</span></span>যিহূদাৰ নগৰবোৰ<sup class="fnm"><a name="fnm1" href="#fn1">1</a></sup> উল্লাস কৰা।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমালোকে চিয়োনৰ চাৰিওফালে ঘূৰা,<br> <span class="br-ind"><br><span class="indent">&nbsp;</span></span>আহাঁ, তাৰ কোঁঠবোৰ গণনা কৰা।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাৰ প্রাচীৰবোৰ লক্ষ্য কৰা;<br> <span class="br-ind"><br><span class="indent">&nbsp;</span></span>তাৰ ৰাজ-অট্টালিকাবোৰ ঘূৰি চোৱা<br> <span class="br-ind"><br><span class="indent">&nbsp;</span></span>যাতে তোমালোকে সেই কথা তোমালোকৰ ভাৱী সন্তান সকলক ক’ব পাৰা।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>এই ঈশ্বৰ, আমাৰ অনন্তকালৰ ঈশ্বৰ; তেওঁ চিৰকাললৈকে আমাৰ পথদৰ্শক হ’ব।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> জীয়ৰীসকল উল্লাসিত হোৱা</div>
</div>
<!-- PARSED ABOVE; EDITING MAY BREAK PARSER -->
</body></html>