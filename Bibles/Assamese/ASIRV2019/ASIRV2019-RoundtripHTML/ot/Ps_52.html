<html><head>
<meta http-equiv="Content-Type" content="text/html;charset=utf-8" />
<title>Ps 52 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 52);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_50.html">50</a> <a href="Ps_51.html">51</a> <b>52</b> <a href="Ps_53.html">53</a> <a href="Ps_54.html">54</a> ... <a href="Ps_150.html">150</a> </div><hr>
<h1>Ps 52</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্ৰধান বাদ্যকৰৰ নিমিত্তে: দায়ুদৰ মচকীল নামে গীত। যেতিয়া ইদোমীয়া দোৱেগে চৌলৰ ওচৰলৈ আহি কৈছিল, - “দায়ুদ অহীমেলকৰ ঘৰলৈ আহিছে” এইয়া সেই সময়ৰ ৰচিত গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে বীৰ, তুমি দুষ্কৰ্মত কিয় গৰ্ব্ব কৰিছা?<br> <span class="br-ind"><br><span class="indent">&nbsp;</span></span>ঈশ্বৰৰ দয়া চিৰকাললৈকে থাকে<sup class="fnm"><a name="fnm1" href="#fn1">1</a></sup>।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি ধ্বংসৰ পৰিকল্পনা কৰিছা;<br> <span class="br-ind"><br><span class="indent">&nbsp;</span></span>হে ছলনাকাৰী, তোমাৰ জিভা চোকা খুৰৰ নিচিনা;<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি ভাল কামতকৈ বেয়া কামহে ভাল পোৱা,<br> <span class="br-ind"><br><span class="indent">&nbsp;</span></span>সত্য কথাতকৈ মিছা কথা কবলৈহে ভাল পোৱা। [চেলা]।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে ছলনাকাৰী জিভা,<br> <span class="br-ind"><br><span class="indent">&nbsp;</span></span>যি কথাই ধ্বংস আনে, তুমি তাকে ভাল পোৱা।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিন্তু ঈশ্বৰে তোমাক চিৰকালৰ বাবে বিনষ্ট কৰিব;<br> <span class="br-ind"><br><span class="indent">&nbsp;</span></span>তেওঁ তোমাক ধৰি তোমাৰ তম্বুৰ পৰা টানি আনি ছিৰাছিৰ কৰিব;<br> <span class="br-ind"><br><span class="indent">&nbsp;</span></span>জীৱিতসকলৰ দেশৰ পৰা তোমাক উঘালি পেলাব। (চেলা)<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ধাৰ্মিকসকলে তাকে দেখি ভয় কৰিব;<br> <span class="br-ind"><br><span class="indent">&nbsp;</span></span>তেওঁলোকে তোমাক এই কথা কৈ হাঁহিব,<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“চোৱা, সৌ জনে ঈশ্বৰৰ আশ্ৰয়ত নির্ভৰ নকৰিলে,<br> <span class="br-ind"><br><span class="indent">&nbsp;</span></span>কিন্তু প্ৰচুৰ ধনত ভাৰসা কৰিলে,<br> <span class="br-ind"><br><span class="indent">&nbsp;</span></span>দুষ্টতাৰ কার্যৰ দ্বাৰাই লাভ কৰা সম্পত্তিত আশ্ৰয় ল’লে<sup class="fnm"><a name="fnm2" href="#fn2">2</a></sup>।”<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু মই হ’লে, ঈশ্বৰৰ গৃহত কেঁচাপতীয়া জিত গছৰ নিচিনা;<br> <span class="br-ind"><br><span class="indent">&nbsp;</span></span>মই সকলো সময়তে ঈশ্বৰৰ প্রেমৰ ওপৰত ভাৰসা কৰোঁ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে ঈশ্বৰ, তুমি যি সকলো কার্য কৰিছা, তাৰ বাবে মই চিৰকাললৈকে তোমাৰ ধন্যবাদ কৰিম;<br> <span class="br-ind"><br><span class="indent">&nbsp;</span></span>তোমাৰ ভক্তসকলৰ সন্মুখত মই তোমাৰ নাম অপেক্ষা কৰিম; কাৰণ এইয়ে ভাল<sup class="fnm"><a name="fnm3" href="#fn3">3</a></sup>।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হে বীৰ, তুমি ধাৰ্মিকলোকৰ বিৰুদ্ধে কৰা কৰ্মৰ বাবে কিয় গৰ্ব্ব কৰিছা?</div>
<div class="fn"><sup class="fnt"><a name="fn2" href="#fnm2">2</a></sup> তেওঁ নিজৰ দুষ্টকৰ্মত অধিক সম্পত্তি যুগুতালে।</div>
<div class="fn"><sup class="fnt"><a name="fn3" href="#fnm3">3</a></sup> চীৰকাল মই তোমাক প্ৰসংশা কৰো, হে ঈশ্বৰ; তুমি যি কৰিলা। মই তোমাৰ নামত ভাৰসা কৰো আৰু তোমাক মই তোমাৰ ভক্তসকলৰ সন্মূখত তোমাৰ প্ৰসংশা কৰো।</div>
</div>
<!-- PARSED ABOVE; EDITING MAY BREAK PARSER -->
</body></html>