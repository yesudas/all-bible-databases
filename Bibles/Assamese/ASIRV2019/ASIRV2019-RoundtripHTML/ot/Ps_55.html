<html><head>
<meta http-equiv="Content-Type" content="text/html;charset=utf-8" />
<title>Ps 55 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 55);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_53.html">53</a> <a href="Ps_54.html">54</a> <b>55</b> <a href="Ps_56.html">56</a> <a href="Ps_57.html">57</a> ... <a href="Ps_150.html">150</a> </div><hr>
<h1>Ps 55</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্ৰধান বাদ্যকৰৰ নিমিত্তে: তাঁৰযুক্ত যন্ত্ৰেৰে গাবলগীয়া মচকীল নামে দায়ূদৰ ৰচিত গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বৰ, মোৰ প্ৰাৰ্থনা শুনা,<br> <span class="br-ind"><br><span class="indent">&nbsp;</span></span>মোৰ নিবেদনৰ সময়ত নিজকে লুকুৱাই নাৰাখিবা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মোলৈ মনোযোগ কৰা, মোক উত্তৰ দিয়া;<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>শত্ৰুৰ কথাৰ কাৰণে,<br> <span class="br-ind"><br><span class="indent">&nbsp;</span></span>দুষ্টৰ অত্যাচাৰৰ বাবে,<br> <span class="br-ind"><br><span class="indent">&nbsp;</span></span>তেওঁলোকে মোলৈ আকস্মিক দুর্দশা মাতি আনিছে,<br> <span class="br-ind"><br><span class="indent">&nbsp;</span></span>তেওঁলোকে ক্ৰোধেৰে মোক নির্যাতন চলাইছে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>মোৰ হৃদয়ত অত্যন্ত যন্ত্ৰণা পাইছে,<br> <span class="br-ind"><br><span class="indent">&nbsp;</span></span>মৃত্যুৰ আশঙ্কাই মোক বেৰি ধৰিছে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ভয় আৰু কঁপনিয়ে মোক আক্ৰমণ কৰিছে;<br> <span class="br-ind"><br><span class="indent">&nbsp;</span></span>আতঙ্কিত হৈ ভয়াভিভূত হৈছোঁ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মই কলোঁ, কপৌৰ দৰে মোৰ ডেউকা থকা হলে!<br> <span class="br-ind"><br><span class="indent">&nbsp;</span></span>তেতিয়া মই উড়ি গৈ বিশ্ৰাম ললোহেঁতেন,<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>চোৱা, সেয়ে হোৱা হলে, মই দূৰলৈ উৰি গলোহেঁতেন;<br> <span class="br-ind"><br><span class="indent">&nbsp;</span></span>গৈ অৰণ্যত বাস কৰিলোহেঁতেন। [চেলা]<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>প্ৰচণ্ড বতাহ আৰু ধুমুহাৰ পৰা,<br> <span class="br-ind"><br><span class="indent">&nbsp;</span></span>শীঘ্ৰে মই আশ্ৰয় স্থানলৈ গলোহেঁতেন।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে’ প্ৰভু, তেওঁলোকক ধ্বংস কৰা, তেওঁলোকৰ ভাষা বিশৃঙ্খল কৰা;<br> <span class="br-ind"><br><span class="indent">&nbsp;</span></span>মই হিংস্রতা, শত্রুতা নগৰৰ ভিতৰত দেখিছোঁ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তেওঁলোকে দিনে-ৰাতিয়ে গড়ৰ ওপৰেদি নগৰ ভ্ৰমি ফুৰে;<br> <span class="br-ind"><br><span class="indent">&nbsp;</span></span>অপৰাধ আৰু দুষ্টতা তাৰ ভিতৰত আছে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ইয়াৰ ভিতৰত মন্দতা আছে;<br> <span class="br-ind"><br><span class="indent">&nbsp;</span></span>পথবোৰৰ পৰা উপদ্ৰৱ আৰু প্ৰতাৰণা নুগুচে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কোনো শত্ৰুৱে যে মোক নিন্দা কৰিছে, এনে নহয়;<br> <span class="br-ind"><br><span class="indent">&nbsp;</span></span>কৰা হলে, মই তাক সহিলোহেঁতেন;<br> <span class="br-ind"><br><span class="indent">&nbsp;</span></span>মোক ঘিণাওঁতাই যে মোৰ বিৰুদ্ধে গৰ্ব্ব কৰিছে, এনে নহয়;<br> <span class="br-ind"><br><span class="indent">&nbsp;</span></span>কৰা হলে, মই তাৰ পৰা নিজকে লুকুৱালোহেঁতেন।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিন্তু যি তুমি, এজন আমাৰ দৰেই মানুহ;<br> <span class="br-ind"><br><span class="indent">&nbsp;</span></span>মোৰ সঙ্গী মোৰ প্ৰণয়ৰ বন্ধু, তুমিয়েই তাক কৰিছা।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমি একে-লগে মধুৰ সহযোগিতা কৰিছিলোঁ;<br> <span class="br-ind"><br><span class="indent">&nbsp;</span></span>লোক সকলৰ সৈতে আমি ঈশ্বৰৰ গৃহলৈ গৈছিলোঁ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>মৃত্যুৱে তেওঁলোকক অকস্মাৎ আক্ৰমণ কৰক,<br> <span class="br-ind"><br><span class="indent">&nbsp;</span></span>জীয়াই জীয়াই চিয়োললৈ নামি যাওঁক;<br> <span class="br-ind"><br><span class="indent">&nbsp;</span></span>কিয়নো তেওঁলোকৰ বাসস্থান আৰু মনত দুষ্টতা আছে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মই হলে ঈশ্বৰৰ আগত প্ৰাৰ্থনা কৰিম;<br> <span class="br-ind"><br><span class="indent">&nbsp;</span></span>তাতে যিহোৱাই মোক উদ্ধাৰ কৰিব।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>গধূলি, ৰাতিপুৱা আৰু দুপৰীয়া সময়তো মই অভিযোগ কৰি ক্রন্দন কৰিম;<br> <span class="br-ind"><br><span class="indent">&nbsp;</span></span>তাতে তেওঁ মোৰ মাত শুনিব।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কিয়নো মোৰ বিৰুদ্ধে যুদ্ধ কৰিবলৈ অনেক আছিল;<br> <span class="br-ind"><br><span class="indent">&nbsp;</span></span>মোৰ বিৰুদ্ধে হোৱা যুদ্ধৰ পৰা তেওঁ মোৰ প্ৰাণ নিৰাপদে ৰাখিলে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ঈশ্বৰ, যি জন অৱশেষ অনাদি কালৰে পৰা আছে;<br> <span class="br-ind"><br><span class="indent">&nbsp;</span></span>তেওঁ শুনিব আৰু তেওঁলোকক উত্তৰ দিব। [চেলা]<br> <span class="br-ind"><br><span class="indent">&nbsp;</span></span>যি মানুহৰ পৰিবৰ্ত্তন নাই;<br> <span class="br-ind"><br><span class="indent">&nbsp;</span></span>তেওঁলোকে ঈশ্বৰক ভয় নকৰে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>মোৰ বন্ধুৱে নিজৰে সৈতে শান্তিৰে থকাসকলৰ বিৰুদ্ধে হাত উঠালে;<br> <span class="br-ind"><br><span class="indent">&nbsp;</span></span>তেওঁ নিজে কৰা নিয়মটি উলঙ্ঘন কৰিলে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তেওঁৰ মুখ মাখনৰ নিচিনা কোমল,<br> <span class="br-ind"><br><span class="indent">&nbsp;</span></span>কিন্তু তেওঁৰ অন্তৰ বিদ্রোহী;<br> <span class="br-ind"><br><span class="indent">&nbsp;</span></span>তেওঁৰ কথাবোৰ তেলৰ দৰে তেলেতীয়া,<br> <span class="br-ind"><br><span class="indent">&nbsp;</span></span>সেইবোৰ খাপৰ পৰা ওলোৱা তৰোৱালৰ নিচিনা।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যিহোৱাত তোমাৰ সকলো চিন্তাৰ ভাৰ সমৰ্পণ কৰা, তেওঁ তোমাক প্ৰতিপালন কৰিব;<br> <span class="br-ind"><br><span class="indent">&nbsp;</span></span>তেওঁ ধাৰ্মিক লোকক কেতিয়াও পৰিবলৈ নিদিয়ে।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কিন্তু, হে ঈশ্বৰ, তুমিয়েই তেওঁলোকক বিনাশৰ গাতলৈ নমাই আনিবা;<br> <span class="br-ind"><br><span class="indent">&nbsp;</span></span>ৰক্তপাত কৰা আৰু ছলনাকাৰী মানুহবোৰে আধা বয়সো নাপাব;<br> <span class="br-ind"><br><span class="indent">&nbsp;</span></span>কিন্তু মই হ’লে, তোমাৰ ওপৰত ভাৰসা কৰিম।<br></div>
</div>
<!-- PARSED ABOVE; EDITING MAY BREAK PARSER -->
</body></html>