<html><head>
<meta http-equiv="Content-Type" content="text/html;charset=utf-8" />
<title>Ps 59 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 59);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_57.html">57</a> <a href="Ps_58.html">58</a> <b>59</b> <a href="Ps_60.html">60</a> <a href="Ps_61.html">61</a> ... <a href="Ps_150.html">150</a> </div><hr>
<h1>Ps 59</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্ৰধান বাদ্যকৰৰ নিমিত্তে অল-তচহেৎ সুৰত গাবলগীয়া মিকটাম নামে দায়ূদৰ ৰচিত গীত। চৌলে লোক পঠোৱাত, সিহঁতে দায়ূদক বধ কৰিবৰ ছলেৰে ঘৰৰ ওচৰত খাপ দি থকা সময়ৰ গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে মোৰ ঈশ্বৰ, শত্ৰুবোৰৰ পৰা মোক উদ্ধাৰ কৰা;<br> <span class="br-ind"><br><span class="indent">&nbsp;</span></span>মোৰ বিৰুদ্ধে উঠা সকলৰ পৰা মোক ওখ ঠাইত তুলি থোৱা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>অধৰ্মচাৰীবোৰৰ পৰা মোক ৰক্ষা কৰা;<br> <span class="br-ind"><br><span class="indent">&nbsp;</span></span>ৰক্তপাতী মানুহৰ পৰা মোক ৰক্ষা কৰা।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কিয়নো চোৱা, তেওঁলোকে মোৰ প্ৰাণলৈ খাপ দি আছে;<br> <span class="br-ind"><br><span class="indent">&nbsp;</span></span>হে যিহোৱা, মোৰ কোনো দোষ বা পাপ নাই তথাপিও বলৱন্তবোৰে মোৰ বিৰুদ্ধে গোট খাইছে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তেওঁলোকে মোক বিনা-দোষে আক্ৰমণ কৰিবলৈ, দৌৰি দৌৰি আহি যুগুত হৈছে;<br> <span class="br-ind"><br><span class="indent">&nbsp;</span></span>তুমি মোৰ উপকাৰলৈ জাগি উঠা, মোলৈ দৃষ্টি কৰা।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে ঈশ্বৰ যিহোৱা, তুমি সৰ্বশক্তিমান ইস্ৰায়েলৰ ঈশ্বৰ,<br> <span class="br-ind"><br><span class="indent">&nbsp;</span></span>তুমিয়েই সকলো জাতিক শাস্তি দিবলৈ উঠা;<br> <span class="br-ind"><br><span class="indent">&nbsp;</span></span>কোনো দুর্নীতিপৰায়ণ পাপীক দয়া নকৰিবা। [চেলা]<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তেওঁলোকে গধূলি পৰত উভটি আহি কুকুৰৰ দৰে গর্জন কৰে;<br> <span class="br-ind"><br><span class="indent">&nbsp;</span></span>নগৰৰ চাৰিওফালে ভ্ৰমণ কৰে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>চোৱা, তেওঁলোকে মুখেৰে আবেগ প্রকাশ কৰে,<br> <span class="br-ind"><br><span class="indent">&nbsp;</span></span>তেওঁলোকৰ ওঁঠত তৰোৱাল আছে;<br> <span class="br-ind"><br><span class="indent">&nbsp;</span></span>কিয়নো তেওঁলোকে ক’য়, “কোনে আমাৰ কথা শুনি পাব?”<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু, হে যিহোৱা, তুমি তেওঁলোকক হাঁহা;<br> <span class="br-ind"><br><span class="indent">&nbsp;</span></span>তুমি সকলো জাতিকে উপহাস কৰিবা।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ঈশ্বৰ যিহোৱা মোৰ ব’ল, মই তোমালৈ অপেক্ষা কৰিম;<br> <span class="br-ind"><br><span class="indent">&nbsp;</span></span>কিয়নো হে ঈশ্বৰ তুমি মোৰ উচ্চ দুৰ্গ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>মোৰ ঈশ্বৰ দয়ালু, তেওঁৰ প্ৰতিজ্ঞা আৰু বিশ্বস্ততা মোৰ সংগী;<br> <span class="br-ind"><br><span class="indent">&nbsp;</span></span>মোৰ শত্ৰুবোৰৰ পৰাজয়, ঈশ্বৰে মোক দেখিবলৈ দিব।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>মোৰ লোকসকলে যেন পাহৰি নাযায়, তাৰ বাবেই তেওঁলোকক বধ নকৰিবা।<br> <span class="br-ind"><br><span class="indent">&nbsp;</span></span>হে প্ৰভু, আমাৰ ঢাল; তুমি তোমাৰ শক্তিৰে গোট গোট কৰি তেওঁলোকক হীন অৱস্থালৈ আনা।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তেওঁলোকৰ পাপ, মুখৰ আৰু ওঁঠৰ কথা, তেওঁলোকে শাও দিয়া আৰু মিছা কথা কোৱাৰ কাৰণে;<br> <span class="br-ind"><br><span class="indent">&nbsp;</span></span>তেওঁলোকে তেওঁলোকৰ অহংকাৰত ধৰা পৰক।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তুমি ক্ৰোধত তেওঁলোকক সংহাৰ কৰা যাতে তেওঁলোক আৰু নাথাকে;<br> <span class="br-ind"><br><span class="indent">&nbsp;</span></span>যাকোব<sup class="fnm"><a name="fnm1" href="#fn1">1</a></sup>ৰ মাজত ঈশ্বৰে যে শাসন কৰে,<br> <span class="br-ind"><br><span class="indent">&nbsp;</span></span>পৃথিবীৰ সীমালৈকে যে শাসন কৰে, তাক তেওঁলোকে জানক। [চেলা]<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তেওঁলোকে গধূলি পৰত উভটি আহি কুকুৰৰ দৰে ৰাও কাঢ়ক;<br> <span class="br-ind"><br><span class="indent">&nbsp;</span></span>নগৰত চাৰিওফালে ভ্ৰমণ কৰক।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তেওঁলোকে আহাৰৰ কাৰণে ইফালে সিফালে ফুৰিব;<br> <span class="br-ind"><br><span class="indent">&nbsp;</span></span>যদি তৃপ্ত নহয়, তেনেহলে বিৰক্তিত<sup class="fnm"><a name="fnm2" href="#fn2">2</a></sup> উজাগৰে থাকিব।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কিন্তু মই হলে তোমাৰ পৰাক্ৰমৰ গীত গাম;<br> <span class="br-ind"><br><span class="indent">&nbsp;</span></span>এনে কি, ৰাতিপুৱাতে উচ্চ স্বৰেৰে তোমাৰ দয়াৰ গীত গান কৰিম;<br> <span class="br-ind"><br><span class="indent">&nbsp;</span></span>কিয়নো তুমি মোৰ উচ্চ দুৰ্গ, সঙ্কটৰ কালত তুমি মোৰ আশ্ৰয় স্থান।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>হে মোৰ বল, মই তোমাৰ উদ্দেশে প্ৰশংসাৰ গীত গান কৰিম;<br> <span class="br-ind"><br><span class="indent">&nbsp;</span></span>কিয়নো ঈশ্বৰ মোৰ উচ্চ দুৰ্গ, আৰু তেওঁ মোৰ দয়ালু ঈশ্বৰ।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ইস্ৰায়েল</div>
<div class="fn"><sup class="fnt"><a name="fn2" href="#fnm2">2</a></sup> গোটেই ৰাতি</div>
</div>
<!-- PARSED ABOVE; EDITING MAY BREAK PARSER -->
</body></html>