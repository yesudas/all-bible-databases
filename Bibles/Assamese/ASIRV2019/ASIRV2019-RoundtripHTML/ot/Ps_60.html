<html><head>
<meta http-equiv="Content-Type" content="text/html;charset=utf-8" />
<title>Ps 60 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 60);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_58.html">58</a> <a href="Ps_59.html">59</a> <b>60</b> <a href="Ps_61.html">61</a> <a href="Ps_62.html">62</a> ... <a href="Ps_150.html">150</a> </div><hr>
<h1>Ps 60</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্ৰধান বাদ্যকৰৰ নিমিত্তে চূচন-এদূৎ সুৰত গাবলগীয়া মিকটাম নামে দায়ূদৰ ৰচিত শিক্ষাৰ্থক গীত। যি কালত অৰাম-নহৰয়িম আৰু অৰাম-চোবাৰ লগত তেওঁ যুদ্ধ কৰিছিল আৰু যোৱাবে উভটি লবন উপত্যকাত ইদোমৰ বাৰ হাজাৰ লোকক বধ কৰিছিল, সেই সময়ৰ গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বৰ, তুমি আমাক ত্যাগ কৰিলা, ভাঙি চূৰ-মাৰ কৰিলা;<br> <span class="br-ind"><br><span class="indent">&nbsp;</span></span>তুমি ক্ৰুদ্ধ হলা; আমাক পুনৰায় স্থাপন কৰা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি দেশ খনত কঁপনি তুলি তাক বিচিন্ন কৰিলা;<br> <span class="br-ind"><br><span class="indent">&nbsp;</span></span>তাৰ ফাটবোৰ ভাল কৰা, কিয়নো সেইবোৰ জোকাৰণি খাইছে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি তোমাৰ প্ৰজাসকলক নির্দিষ্ট কিছুমান কঠোৰ কষ্ট ভোগ কৰিবলৈ দিলা;<br> <span class="br-ind"><br><span class="indent">&nbsp;</span></span>তুমি আমাক ঢলংপলং কৰাওঁতা দ্ৰাক্ষাৰসো খাবলৈ দিলা;<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যি সকলে তোমাক ভয় কৰে তেওঁলোকৰ বাবে তুমি এখন পতাকা দিয়া;<br> <span class="br-ind"><br><span class="indent">&nbsp;</span></span>যাতে তেওঁলোকে ধনুৰ পৰা পলাব পাৰে।<sup class="fnm"><a name="fnm1" href="#fn1">1</a></sup> [চেলা]<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাতে তোমাৰ প্ৰিয়সকলে উদ্ধাৰ পাব;<br> <span class="br-ind"><br><span class="indent">&nbsp;</span></span>তুমি তোমাৰ সোঁ হাতেৰে আমাক উদ্ধাৰ কৰা আৰু আমাক উত্তৰ দিয়া।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ঈশ্বৰে নিজৰ পবিত্র ঠাইত<sup class="fnm"><a name="fnm2" href="#fn2">2</a></sup> ক’লে, “মই উল্লাস কৰিম;<br> <span class="br-ind"><br><span class="indent">&nbsp;</span></span>মই চিখিম ভাগ বাঁটি দিম, আৰু চুক্কোতৰ উপত্যকা জুখি দিম।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>গিলিয়দ মোৰেই আৰু মনচিও মোৰেই;<br> <span class="br-ind"><br><span class="indent">&nbsp;</span></span>ইফ্ৰয়িম মোৰ শিৰোৰক্ষক;<br> <span class="br-ind"><br><span class="indent">&nbsp;</span></span>যিহূদা মোৰ বিচাৰ-দণ্ড;<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>মোৱাব মোৰ প্ৰক্ষালন-পাত্ৰ;<br> <span class="br-ind"><br><span class="indent">&nbsp;</span></span>মই ইদোমলৈ মোৰ জোতা দলিয়াই দিম;<br> <span class="br-ind"><br><span class="indent">&nbsp;</span></span>হে দেশ, তুমি জয়ধ্বনি কৰা<sup class="fnm"><a name="fnm3" href="#fn3">3</a></sup>।”<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কোনে মোক সেই দৃঢ় নগৰৰ ভিতৰলৈ লৈ যাব?<br> <span class="br-ind"><br><span class="indent">&nbsp;</span></span>কোনে মোক ইদোমলৈ লৈ যাব?”<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে ঈশ্বৰ, তুমি আমাক ত্যাগ কৰা নাই নে?<br> <span class="br-ind"><br><span class="indent">&nbsp;</span></span>হে’ ঈশ্বৰ, তুমিতো আমাৰ সৈন্য সমূহৰ লগত যুদ্ধলৈ নোযোৱা।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>শত্ৰুৰ বিৰুদ্ধে আমাক সহায় কৰা;<br> <span class="br-ind"><br><span class="indent">&nbsp;</span></span>কিয়নো মানুহৰ সহায় বৃথা।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ঈশ্বৰৰ সহায়ৰ দ্বাৰাইহে আমি জয়জয়কাৰ হ’ম;<br> <span class="br-ind"><br><span class="indent">&nbsp;</span></span>কিয়নো তেৱেঁই আমাৰ শত্ৰুবোৰক বিদ্রুপ কৰিব।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> তুমি তেওঁলোকক এখন পতাকা দিছা; সেই পতাকা খন সত্যৰ পক্ষে তুলি ধৰা হয়।</div>
<div class="fn"><sup class="fnt"><a name="fn2" href="#fnm2">2</a></sup> পবিত্ৰতাৰে</div>
<div class="fn"><sup class="fnt"><a name="fn3" href="#fnm3">3</a></sup> হে ফিলিষ্টিয়া দেশ তুমি মোৰ কাৰণে উচ্চ-ধ্বনি কৰা</div>
</div>
<!-- PARSED ABOVE; EDITING MAY BREAK PARSER -->
</body></html>