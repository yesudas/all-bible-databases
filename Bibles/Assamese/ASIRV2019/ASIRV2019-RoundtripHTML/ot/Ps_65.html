<html><head>
<meta http-equiv="Content-Type" content="text/html;charset=utf-8" />
<title>Ps 65 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 65);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_63.html">63</a> <a href="Ps_64.html">64</a> <b>65</b> <a href="Ps_66.html">66</a> <a href="Ps_67.html">67</a> ... <a href="Ps_150.html">150</a> </div><hr>
<h1>Ps 65</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্ৰধান বাদ্যকৰৰ নিমিত্তে: দায়ূদৰ ৰচিত গীত, সঙ্গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বৰ, চিয়োনত প্ৰশংসাই তোমালৈ অপেক্ষা কৰি আছে;<br> <span class="br-ind"><br><span class="indent">&nbsp;</span></span>তোমালৈ সঙ্কল্প সিদ্ধ কৰা হব।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হে প্ৰাৰ্থনা শুনোতা জনা,<br> <span class="br-ind"><br><span class="indent">&nbsp;</span></span>তোমাৰ ওচৰলৈ সকলো মানুহ আহিব।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমাৰ অপৰাধবোৰ আমাৰ বিৰুদ্ধে;<br> <span class="br-ind"><br><span class="indent">&nbsp;</span></span>তথাপি আমাৰ অধৰ্মবোৰ তুমিয়েই ক্ষমা কৰিবা।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ধন্য সেই লোক, যি লোকক তুমি বাচি লৈ নিজৰ কাষলৈ আনা;<br> <span class="br-ind"><br><span class="indent">&nbsp;</span></span>তেওঁ তোমাৰ চোতাল কেইখনত বাস কৰিব,<br> <span class="br-ind"><br><span class="indent">&nbsp;</span></span>আমি তোমাৰ গৃহত, তোমাৰ মন্দিৰৰ পবিত্ৰ-স্থানত সন্তুষ্ট হ’ম।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমাৰ ধাৰ্মিকতাৰে উত্তৰ দি আশ্চর্যজনক কার্য কৰিবা;<br> <span class="br-ind"><br><span class="indent">&nbsp;</span></span>ঈশ্বৰ আমাৰ উদ্ধাৰকর্তা;<br> <span class="br-ind"><br><span class="indent">&nbsp;</span></span>পৃথিবীৰ অন্তলৈকে তুমি আমাৰ বিশ্বাসভূমি;<br> <span class="br-ind"><br><span class="indent">&nbsp;</span></span>সমুদ্ৰ আৰু সেইবোৰৰ পৰা দূৰৈত থকা সকলৰো।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এই জনেই তুমি যি জনে পৰাক্ৰমেৰে পৰ্ব্বতবোৰ সৃষ্টি কৰি দৃঢ় কৰে;<br> <span class="br-ind"><br><span class="indent">&nbsp;</span></span>শক্তি স্বৰূপ টঙালিৰে বিশেষ ভাৱে নিজকে বান্ধে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সমুদ্ৰ আৰু তাৰ ঢৌৰ গৰ্জন শান্ত কৰে,<br> <span class="br-ind"><br><span class="indent">&nbsp;</span></span>আৰু তাৰ ঢৌৰ গর্জন,<br> <span class="br-ind"><br><span class="indent">&nbsp;</span></span>লোক সকলৰ কোলাহল শান্ত কৰে;<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>পৃথিবীৰ চূড়ান্ত সীমাত থকা লোকসকলে তোমাৰ অদ্ভুত লক্ষণবোৰ দেখি ভয় কৰে;<br> <span class="br-ind"><br><span class="indent">&nbsp;</span></span>সূর্য উঠা দিশৰ পৰা অস্ত যোৱালৈকে আনন্দিত কৰে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি পৃথিবীৰ বুজ-বিচাৰ ল’লা, আৰু তাত জল বৰষালা;<br> <span class="br-ind"><br><span class="indent">&nbsp;</span></span>তুমি তাক বহু ফলৱান কৰিলা;<br> <span class="br-ind"><br><span class="indent">&nbsp;</span></span>ঈশ্বৰৰ নদী জলেৰে পৰিপূৰ্ণ;<br> <span class="br-ind"><br><span class="indent">&nbsp;</span></span>তুমি এইদৰে ভূমি যুগুত কৰি লোকসকলৰ বাবে শস্য যোগাইছা।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি তাৰ সীৰলুবোৰত প্ৰচুৰ পৰিমাণে পানী দিলা;<br> <span class="br-ind"><br><span class="indent">&nbsp;</span></span>তুমি তাৰ সীৰলুবোৰৰ মাজত মাটিবোৰ বহালা;<br> <span class="br-ind"><br><span class="indent">&nbsp;</span></span>তুমি জাক জাক বৰষুণেৰে ভূমি কোমল কৰিলা;<br> <span class="br-ind"><br><span class="indent">&nbsp;</span></span>তুমি ভূমিৰ মাজত গজা অঙ্কুৰবোৰক আশীৰ্ব্বাদ কৰিলা।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তুমি তোমাৰ মঙ্গলৰ মুকুটেৰে বছৰটো ভূষিত কৰিলা;<br> <span class="br-ind"><br><span class="indent">&nbsp;</span></span>আৰু তোমাৰ ৰথ যোৱা পথবোৰত পুষ্টিকৰ দ্ৰব্য পোৱা যায়।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>অৰণ্যৰ চৰণীয়া পথাৰতহে তাক পোৱা যায়;<br> <span class="br-ind"><br><span class="indent">&nbsp;</span></span>আৰু পাহাৰবোৰে তাত আনন্দৰ ভূষণ পৰিধান কৰে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>চৰণীয়া পথাৰবোৰ জাক জাক মেৰ-ছাগৰ বস্ত্ৰেৰে বিভূষিত হৈছে;<br> <span class="br-ind"><br><span class="indent">&nbsp;</span></span>উপত্যকাবোৰ শস্যৰে ঢকা হৈছে;<br> <span class="br-ind"><br><span class="indent">&nbsp;</span></span>সেইবোৰে জয়-ধ্বনি কৰে আৰু গীত গান কৰে।<br></div>
</div>
<!-- PARSED ABOVE; EDITING MAY BREAK PARSER -->
</body></html>