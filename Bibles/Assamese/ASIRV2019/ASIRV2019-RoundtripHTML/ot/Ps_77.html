<html><head>
<meta http-equiv="Content-Type" content="text/html;charset=utf-8" />
<title>Ps 77 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 77);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_75.html">75</a> <a href="Ps_76.html">76</a> <b>77</b> <a href="Ps_78.html">78</a> <a href="Ps_79.html">79</a> ... <a href="Ps_150.html">150</a> </div><hr>
<h1>Ps 77</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্ৰধান বাদ্যকৰৰ নিমিত্তে: যিদুথনৰ অৰ্থে আচফৰ ৰচিত গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>মই উচ্চ স্বৰেৰে ঈশ্বৰৰ আগত কাতৰোক্তি কৰিম;<br> <span class="br-ind"><br><span class="indent">&nbsp;</span></span>মই ঈশ্বৰৰ ওচৰত উচ্চ স্বৰেৰে কাতৰোক্তি কৰিম মোৰ ঈশ্বৰে মোৰ কথা শুনিব।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সঙ্কটৰ সময়ত মই যিহোৱাক বিচাৰিলো;<br> <span class="br-ind"><br><span class="indent">&nbsp;</span></span>গোটেই ৰাতি মোৰ হাত দুখন ঈশ্বৰৰ ফালে আগবঢ়াই মই প্রার্থনা কৰিলোঁ; মই ক্লান্ত হৈ নপৰো।<br> <span class="br-ind"><br><span class="indent">&nbsp;</span></span>মোৰ প্রাণে শান্ত্বনা পোৱা নাছিল।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মই যেতিয়া ঈশ্বৰক চিন্তা কৰোঁ, তেতিয়া ক্রন্দন কৰোঁ;<br> <span class="br-ind"><br><span class="indent">&nbsp;</span></span>মই মনতে চিন্তা কৰোঁ আৰু মোৰ প্রাণ নিৰাশ হৈ পৰে। [চেলা]<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমিয়েই টোপনি যোৱাৰ পৰা মোৰ চকুৰ পিৰিকতিক মেলি ৰাখিলা;<br> <span class="br-ind"><br><span class="indent">&nbsp;</span></span>মই অতিশয় যাতনাত আছিলোঁ আৰু সেয়ে কথাও কব পৰা নাছিলো।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মই অতীতৰ কথাবোৰ চিন্তা কৰিছিলোঁ;<br> <span class="br-ind"><br><span class="indent">&nbsp;</span></span>অনেক অনেক বছৰৰ আগৰ কথা মই চিন্তা কৰিছিলোঁ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ৰাতিৰ সময়ত মই গোৱা গীতবোৰৰ বিষয়ে মোৰ মনত পৰে;<br> <span class="br-ind"><br><span class="indent">&nbsp;</span></span>ৰাতি মই মোৰ হৃদয়ত গভীৰ ভাৱে চিন্তা কৰিছিলোঁ;<br> <span class="br-ind"><br><span class="indent">&nbsp;</span></span>মই মনতে চিন্তা কৰোঁ আৰু মোৰ প্রাণে যি ঘটিল তাক বুজিবলৈ চেষ্টা কৰে<sup class="fnm"><a name="fnm1" href="#fn1">1</a></sup>;<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“যিহোৱাই মোক চিৰকালৰ বাবে ত্যাগ কৰিব নেকি?<br> <span class="br-ind"><br><span class="indent">&nbsp;</span></span>তেওঁ মোক পুনৰ কেতিয়াও দয়া নকৰিব নেকি?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তেওঁৰ গভীৰ প্রেম চিৰদিনৰ কাৰণে শেষ হৈ গ’ল নেকি?<br> <span class="br-ind"><br><span class="indent">&nbsp;</span></span>তেওঁৰ প্ৰতিজ্ঞাবোৰো চিৰদিনৰ বাবে বিফল হৈ গ’ল নেকি?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ঈশ্বৰে কৃপা কৰিবলৈ পাহৰি গ’ল নেকি?<br> <span class="br-ind"><br><span class="indent">&nbsp;</span></span>তেওঁ খঙতে নিজৰ মমতাকো বন্ধ কৰি দিলে নেকি? [চেলা]<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>মই কলোঁ, “মোৰ এইটোৱে দুখ যে সৰ্ব্বোপৰি জনাৰ সোঁ হাত সলনি হৈছে।”<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যিহোৱাই কৰা সকলো কাৰ্যৰ কথা মই সোঁৱৰিম;<br> <span class="br-ind"><br><span class="indent">&nbsp;</span></span>পূর্ব কালত তুমি কৰা আচৰিত কৰ্মবোৰ মই সোঁৱৰণ কৰিম।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমাৰ সকলো কাৰ্যৰ বিষয়ে মই ধ্যান কৰিম;<br> <span class="br-ind"><br><span class="indent">&nbsp;</span></span>তোমাৰ মহৎ কার্যবোৰ গভীৰ ভাৱে চিন্তা কৰিম।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে ঈশ্বৰ, তোমাৰ পথ<sup class="fnm"><a name="fnm2" href="#fn2">2</a></sup> পবিত্ৰ;<br> <span class="br-ind"><br><span class="indent">&nbsp;</span></span>আমাৰ ঈশ্বৰৰ তুল্য জানো কোনো মহান ঈশ্বৰ আছে?<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তুমিয়েই সেই আচৰিত কৰ্ম কৰোঁতা ঈশ্বৰ; সকলো জাতিৰ মাজত তুমি তোমাৰ পৰাক্ৰমৰ পৰিচয় দিছা।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তুমি যাকোব আৰু যোচেফৰ বংশৰ সন্তান সকলক তোমাৰ শক্তিশালী হাতৰ বাহুৰে মুক্ত কৰিলা। [চেলা]<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>হে ঈশ্বৰ, সমুদ্রৰ জল<sup class="fnm"><a name="fnm3" href="#fn3">3</a></sup> সমূহে তোমাক দেখিলে;<br> <span class="br-ind"><br><span class="indent">&nbsp;</span></span>জল<sup class="fnm"><a name="fnm4" href="#fn4">4</a></sup> সমূহে তোমাক দেখি ভয় খালে;<br> <span class="br-ind"><br><span class="indent">&nbsp;</span></span>তাৰ গভীৰতা পর্যন্ত কঁপি উঠিল।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মেঘে জলৰাশিক তললৈ ঢালি দিলে; আকাশত বজ্রই গৰ্জ্জন কৰিলে;<br> <span class="br-ind"><br><span class="indent">&nbsp;</span></span>তোমাৰ বিদ্যুতৰ কাঁড়বোৰ ইফালে সিফালে চমকিব ধৰিলে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>বা’মাৰলী বতাহত তোমাৰ বজ্ৰৰ ধ্বনি শুনা গ’ল;<br> <span class="br-ind"><br><span class="indent">&nbsp;</span></span>তোমাৰ বিজুলিৰ চমকে পৃথিৱী আলোকময় কৰিলে; পৃথিৱী কঁপি উঠিল আৰু জোকাৰ খালে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সমুদ্ৰৰ মাজত তোমাৰ পথ আছিল;<br> <span class="br-ind"><br><span class="indent">&nbsp;</span></span>মহাজলৰাশিৰ মাজত তোমাৰ বাট আছিল; কিন্তু তোমাৰ ভৰিৰ চিহ্ন তাত দেখা নগল।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>মোচি আৰু হাৰোণৰ হতুৱাই মেৰ-ছাগৰ জাকৰ দৰে তুমি তোমাৰ লোকসকলক চলাই লৈ গৈছিলা।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> মই মোৰ গীত সোঁৱৰন কৰো, মোৰ হৃদয়ত।</div>
<div class="fn"><sup class="fnt"><a name="fn2" href="#fnm2">2</a></sup> পবিত্ৰস্থান</div>
<div class="fn"><sup class="fnt"><a name="fn3" href="#fnm3">3</a></sup> সমুদ্ৰ</div>
<div class="fn"><sup class="fnt"><a name="fn4" href="#fnm4">4</a></sup> সমুদ্ৰ</div>
</div>
<!-- PARSED ABOVE; EDITING MAY BREAK PARSER -->
</body></html>