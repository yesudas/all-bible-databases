<html><head>
<meta http-equiv="Content-Type" content="text/html;charset=utf-8" />
<title>Ps 90 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 90);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_88.html">88</a> <a href="Ps_89.html">89</a> <b>90</b> <a href="Ps_91.html">91</a> <a href="Ps_92.html">92</a> ... <a href="Ps_150.html">150</a> </div><hr>
<h1>Ps 90</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>গীতমালা‍ চতুর্থ খণ্ড</h2><h2>ঈশ্বৰৰ লোক মোচিৰ প্ৰাৰ্থনা।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে প্ৰভু, পুৰুষে পুৰুষে তুমিয়েই আমাৰ বাসস্থান হৈ আহিছা।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>পৰ্ব্বতবোৰ উৎপন্ন হোৱাৰ আগেয়ে,<br> <span class="br-ind"><br><span class="indent">&nbsp;</span></span>পৃথিৱী আৰু জগত সৃষ্টিৰ আগতে,<br> <span class="br-ind"><br><span class="indent">&nbsp;</span></span>অনাদি কালৰ পৰা অনন্ত কাল পর্যন্ত তুমিয়েই ঈশ্বৰ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি মানুহক ধূলিলৈ উভটাই লৈ যোৱা;<br> <span class="br-ind"><br><span class="indent">&nbsp;</span></span>তুমি কোৱা, “হে মনুষ্য সন্তান সকল উভটি যোৱা”।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমাৰ দৃষ্টিত হাজাৰ বছৰ যেন পাৰ হোৱা যোৱাকালিৰ নিচিনা;<br> <span class="br-ind"><br><span class="indent">&nbsp;</span></span>যেন ৰাতিৰ এক প্ৰহৰ মাত্র।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি মানুহক ধলৰ দৰে উটুৱাই লৈ যোৱা,<br> <span class="br-ind"><br><span class="indent">&nbsp;</span></span>তেওঁলোক এটা সপোনৰ নিচিনা;<br> <span class="br-ind"><br><span class="indent">&nbsp;</span></span>যেন ৰাতিপুৱা নতুনকৈ ঠন ধৰি উঠা ঘাঁহৰ দৰে;<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ৰাতি পুৱালেই সেয়ে গজি বাঢ়িবলৈ ধৰে;<br> <span class="br-ind"><br><span class="indent">&nbsp;</span></span>গধূলি বেলা সেয়ে শুকাই শেষ হৈ যায়।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমাৰ ক্ৰোধে আমাক গ্রাস কৰে,<br> <span class="br-ind"><br><span class="indent">&nbsp;</span></span>তোমাৰ কোপত আমি ব্যাকুল হওঁ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি আমাৰ অপৰাধবোৰ তোমাৰ সন্মুখত থৈছা;<br> <span class="br-ind"><br><span class="indent">&nbsp;</span></span>তোমাৰ উপস্থিতিৰ পোহৰত আমাৰ গুপুত পাপবোৰ প্রকাশ পায়।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমাৰ ভীষণ ক্ৰোধত আমাৰ দিনবোৰ হ্ৰাস হৈ যায়;<br> <span class="br-ind"><br><span class="indent">&nbsp;</span></span>নিশ্বাসৰ দৰেই আমাৰ আয়ুসৰ বছৰবোৰ শেষ হৈ যায়।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমাৰ আয়ুস মাত্র সত্তৰ বছৰ,<br> <span class="br-ind"><br><span class="indent">&nbsp;</span></span>হয়তো শক্তি থাকিলে, আশী বছৰো হ’ব পাৰে;<br> <span class="br-ind"><br><span class="indent">&nbsp;</span></span>তথাপিতো আমি শক্তি<sup class="fnm"><a name="fnm1" href="#fn1">1</a></sup> থকা বছৰবোৰত মাথোন দুখ আৰু ক্লেশ থাকে;<br> <span class="br-ind"><br><span class="indent">&nbsp;</span></span>বছৰবোৰ বেগাই ঢুকাই যায় আৰু আমিও পলকতে উড়ি<sup class="fnm"><a name="fnm2" href="#fn2">2</a></sup> যাওঁ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমাৰ ক্ৰোধৰ পৰাক্ৰম কোনে জানে?<br> <span class="br-ind"><br><span class="indent">&nbsp;</span></span>তোমাৰ ক্রোধ, তোমাৰ প্রাপ্য ভয়-ভক্তিৰ দৰেই মহান?<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সেয়ে আমাৰ আয়ুসৰ কাল গণনা কৰিবলৈ তুমি আমাক শিকোৱা;<br> <span class="br-ind"><br><span class="indent">&nbsp;</span></span>যাতে আমি প্রজ্ঞাৰ চিত্ত লাভ কৰিব পাৰোঁ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে যিহোৱা, আৰু কিমান কাল?<br> <span class="br-ind"><br><span class="indent">&nbsp;</span></span>তুমি ঘূৰি আহাঁ! তোমাৰ দাসবোৰৰ প্রতি সদয় হোৱা।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>পুৱাতে তোমাৰ গভীৰ প্রেমেৰে আমাক তৃপ্ত কৰা,<br> <span class="br-ind"><br><span class="indent">&nbsp;</span></span>যেন আয়ুস থাকেমানে গোটেই জীৱনত আমি আনন্দ আৰু উল্লাস কৰিব পাৰোঁ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যিমান দিন ধৰি তুমি আমাক দুখ দিলা আৰু,<br> <span class="br-ind"><br><span class="indent">&nbsp;</span></span>যিমান বছৰ আমি কষ্ট দেখিলোঁ, সেই অনুসাৰেই তুমি আমাক আনন্দিত কৰা।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমাৰ দাসবোৰৰ আগত তোমাৰ কৰ্ম,<br> <span class="br-ind"><br><span class="indent">&nbsp;</span></span>আৰু তেওঁলোকৰ সন্তান সকলৰ ওপৰত তোমাৰ গৌৰৱ প্ৰকাশিত হওক।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমাৰ ঈশ্বৰ যিহোৱাৰ দয়া আমাৰ ওপৰত থাকক;<br> <span class="br-ind"><br><span class="indent">&nbsp;</span></span>তুমি আমাৰ হাতৰ সকলো কার্য সফল কৰা;<br> <span class="br-ind"><br><span class="indent">&nbsp;</span></span>হয়, আমাৰ হাতৰ সকলো কামত তুমি সফলতা দান কৰা।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গর্ব কৰিব পৰা বছৰবোৰত</div>
<div class="fn"><sup class="fnt"><a name="fn2" href="#fnm2">2</a></sup> নাইকিয়া হৈ যাওঁ</div>
</div>
<!-- PARSED ABOVE; EDITING MAY BREAK PARSER -->
</body></html>