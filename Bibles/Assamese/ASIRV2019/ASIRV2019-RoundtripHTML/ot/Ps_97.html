<html><head>
<meta http-equiv="Content-Type" content="text/html;charset=utf-8" />
<title>Ps 97 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 97);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_95.html">95</a> <a href="Ps_96.html">96</a> <b>97</b> <a href="Ps_98.html">98</a> <a href="Ps_99.html">99</a> ... <a href="Ps_150.html">150</a> </div><hr>
<h1>Ps 97</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>যিহোৱাই ৰজা; পৃথিৱীয়ে আনন্দ কৰক;<br> <span class="br-ind"><br><span class="indent">&nbsp;</span></span>দ্বীপ সমূহেও আনন্দ কৰক।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তেওঁৰ চাৰিওফালে মেঘ আৰু ঘন অন্ধকাৰে ঘেৰি আছে;<br> <span class="br-ind"><br><span class="indent">&nbsp;</span></span>ধাৰ্মিকতা আৰু ন্যায় বিচাৰ তেওঁৰ সিংহাসনৰ ভিত্তিমূল<sup class="fnm"><a name="fnm1" href="#fn1">1</a></sup>।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>অগ্নিয়ে তেওঁৰ আগে আগে গমন কৰে;<br> <span class="br-ind"><br><span class="indent">&nbsp;</span></span>চাৰিওফালে তেওঁৰ শত্ৰুবোৰক দগ্ধ কৰিছে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তেওঁৰ বিজুলীৰ চমকে জগতখন আলোকময় হ’ল;<br> <span class="br-ind"><br><span class="indent">&nbsp;</span></span>তাকে দেখি পৃথিৱী কম্পমান হ’ল।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>পর্বতবোৰ মমৰ দৰে গলি গ’ল যিহোৱাৰ সন্মুখত,<br> <span class="br-ind"><br><span class="indent">&nbsp;</span></span>সমুদায় পৃথিৱীৰ সন্মুখত।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আকাশমণ্ডলে তেওঁৰ ধাৰ্মিকতা প্রচাৰ কৰিছে,<br> <span class="br-ind"><br><span class="indent">&nbsp;</span></span>সকলো জাতিয়ে তেওঁৰ গৌৰৱ দেখিছে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>লজ্জিত হওঁক সেইসকল,<br> <span class="br-ind"><br><span class="indent">&nbsp;</span></span>যিসকলে মূৰ্ত্তি পূজা কৰে;<br> <span class="br-ind"><br><span class="indent">&nbsp;</span></span>যিসকলে অসাৰ প্রতিমাত গর্ব কৰে;<br> <span class="br-ind"><br><span class="indent">&nbsp;</span></span>যিহোৱাৰ আগত সকলো দেৱতাই প্ৰণিপাত কৰক।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে যিহোৱা, তোমাৰ ন্যায় বিচাৰৰ কাৰণে চিয়োন আনন্দিত হৈছে,<br> <span class="br-ind"><br><span class="indent">&nbsp;</span></span>যিহূদাৰ জীয়ৰীসকল উল্লাসিত হৈছে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে যিহোৱা, তুমি সমুদায় পৃথিৱীৰে সৰ্ব্বোপৰি জনা;<br> <span class="br-ind"><br><span class="indent">&nbsp;</span></span>সকলো দেৱতাৰ ওপৰত তোমাৰ স্থান।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যিসকলে দুষ্টতাক ঘিণ কৰে, যিহোৱাই তেওঁলোকক প্ৰেম কৰে<sup class="fnm"><a name="fnm2" href="#fn2">2</a></sup>;<br> <span class="br-ind"><br><span class="indent">&nbsp;</span></span>তেওঁ নিজৰ ভক্তসকলৰ প্ৰাণ ৰক্ষা কৰে,<br> <span class="br-ind"><br><span class="indent">&nbsp;</span></span>দুষ্টসকলৰ হাতৰ পৰা তেওঁলোকক উদ্ধাৰ কৰে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ধাৰ্মিকৰ কাৰণে পোহৰ সিঁচি দিয়া হয়;<br> <span class="br-ind"><br><span class="indent">&nbsp;</span></span>সৰল অন্তৰৰ লোকৰ কাৰণে আনন্দ দিয়া হয়।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে ধাৰ্মিক লোকসকল,<br> <span class="br-ind"><br><span class="indent">&nbsp;</span></span>যিহোৱাত আনন্দ কৰা,<br> <span class="br-ind"><br><span class="indent">&nbsp;</span></span>তেওঁৰ পবিত্ৰ নামৰ ধন্যবাদ কৰা।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ধাৰ্মিকতা আৰু ন্যায় বিচাৰ তেওঁ শাসন কৰিব</div>
<div class="fn"><sup class="fnt"><a name="fn2" href="#fnm2">2</a></sup> হে যিহোৱাক আৰাধনা কৰা লোক, দুষ্টতাক ঘৃণা কৰিবা।</div>
</div>
<!-- PARSED ABOVE; EDITING MAY BREAK PARSER -->
</body></html>