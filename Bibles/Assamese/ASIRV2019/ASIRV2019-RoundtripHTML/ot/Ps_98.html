<html><head>
<meta http-equiv="Content-Type" content="text/html;charset=utf-8" />
<title>Ps 98 &ndash; গীত &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 98);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>গীত</b> &ndash; <a href="Ps_1.html">1</a> ... <a href="Ps_96.html">96</a> <a href="Ps_97.html">97</a> <b>98</b> <a href="Ps_99.html">99</a> <a href="Ps_100.html">100</a> ... <a href="Ps_150.html">150</a> </div><hr>
<h1>Ps 98</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এটি গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তোমালোকে যিহোৱাৰ উদ্দেশ্যে নতুন গীত গোৱা;<br> <span class="br-ind"><br><span class="indent">&nbsp;</span></span>কাৰণ তেওঁ অনেক আচৰিত কার্য কৰিলে;<br> <span class="br-ind"><br><span class="indent">&nbsp;</span></span>তেওঁৰ সোঁ হাত আৰু তেওঁৰ পবিত্ৰ বাহুৱে<br> <span class="br-ind"><br><span class="indent">&nbsp;</span></span>আমাক জয়ী কৰিলে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যিহোৱাই তেওঁৰ পৰিত্ৰাণৰ কথা জনালে;<br> <span class="br-ind"><br><span class="indent">&nbsp;</span></span>তেওঁ জাতি সমূহৰ দৃষ্টি গোচৰত নিজৰ ধাৰ্মিকতা মুকলিকৈ প্ৰকাশ কৰিলে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ইস্ৰায়েল বংশৰ কাৰণে তেওঁৰ অটল প্রেম আৰু বিশ্বস্ততাৰ কথা তেওঁ সোঁৱৰণ কৰিলে;<br> <span class="br-ind"><br><span class="indent">&nbsp;</span></span>পৃথিৱীৰ সকলো প্রান্তই আমাৰ ঈশ্বৰৰ জয় দেখা পাব।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে সমুদায় পৃথিৱী, যিহোৱাৰ উদ্দেশ্যে আনন্দ-ধ্বনি কৰা;<br> <span class="br-ind"><br><span class="indent">&nbsp;</span></span>উচ্চ ধ্বনিৰে আনন্দ গান কৰা, প্ৰশংসাৰ গীত গোৱা।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>বীণা বজাই যিহোৱাৰ প্ৰশংসাৰ গীত গোৱা,<br> <span class="br-ind"><br><span class="indent">&nbsp;</span></span>বীণা বজাই সুন্দৰ সুৰেৰে যিহোৱাৰ প্ৰশংসাৰ গীত গোৱা।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তূৰী বজাই শিঙা বাদ্যৰে সৈতে ৰজা যিহোৱাৰ আগত আনন্দ ধ্বনি কৰা।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সমুদ্ৰ আৰু তাৰ সকলোৱেই গৰ্জ্জন কৰক;<br> <span class="br-ind"><br><span class="indent">&nbsp;</span></span>জগত আৰু তাত বাস কৰা সকলোৱে গৰ্জ্জন কৰক।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>নদীবোৰে হাত-তালি দিয়ক;<br> <span class="br-ind"><br><span class="indent">&nbsp;</span></span>পর্বতবোৰে একেলগে আনন্দ গান কৰক,<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যিহোৱাৰ সন্মুখতে তেনে কৰক;<br> <span class="br-ind"><br><span class="indent">&nbsp;</span></span>কিয়নো তেওঁ আহি আছে;<br> <span class="br-ind"><br><span class="indent">&nbsp;</span></span>পৃথিৱীৰ বিচাৰ কৰিবলৈ তেওঁ আহি আছে।<br> <span class="br-ind"><br><span class="indent">&nbsp;</span></span>তেওঁ ধাৰ্মিকতাৰে জগতৰ বিচাৰ কৰিব;<br> <span class="br-ind"><br><span class="indent">&nbsp;</span></span>নিজ ন্যায়েৰে জাতি সমূহৰ বিচাৰ কৰিব।<br></div>
</div>
<!-- PARSED ABOVE; EDITING MAY BREAK PARSER -->
</body></html>