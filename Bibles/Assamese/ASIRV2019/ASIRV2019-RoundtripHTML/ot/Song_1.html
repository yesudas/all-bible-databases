<html><head>
<meta http-equiv="Content-Type" content="text/html;charset=utf-8" />
<title>Song 1 &ndash; পৰম &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 1);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>পৰম</b> &ndash; <b>1</b> <a href="Song_2.html">2</a> <a href="Song_3.html">3</a> ... <a href="Song_8.html">8</a> </div><hr>
<h1>Song 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>১ অধ্যায়</h2><h2>চলোমনৰ পৰমগীত</h2><span class="vn">1</span> <span class="br-p"><br><br></span>ৰজা চলোমনৰ অতি সুন্দৰ গীতৰ শৰাই- <span class="br-p"><br><br></span><b>প্রিয়াৰ কথা</b></div>
<div class="v" id="v2"><h2>কইনাই নিজৰ ভালপোৱা স্বীকাৰ কৰা:</h2><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>তুমি তোমাৰ মুখৰ চুম্বনবোৰেৰে মোক<sup class="fnm"><a name="fnm1" href="#fn1">1</a></sup> ভৰাই দিয়া,<br> <span class="br-ind"><br><span class="indent">&nbsp;</span></span>কাৰণ তোমাৰ ভালপোৱা দ্রাক্ষাৰসতকৈও উত্তম।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমাৰ তেলৰ সুগন্ধই আনন্দৰ সৌৰভ আনে;<br> <span class="br-ind"><br><span class="indent">&nbsp;</span></span>বাকি দিয়া সুগন্ধৰ দৰেই তোমাৰ নাম;<br> <span class="br-ind"><br><span class="indent">&nbsp;</span></span>সেই বাবেই যুৱতীসকলে তোমাক ভাল পায়।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>(যুৱতীয়ে নিজৰ মনতে ক’লে) মোক তোমাৰ লগত লৈ ব’লা; আমি সোনকালে পলাই যাম।<br> <span class="br-ind"><br><span class="indent">&nbsp;</span></span>ৰজাই মোক তেওঁৰ কক্ষৰ ভিতৰলৈ লৈ আনিলে; <span class="br-p"><br><br></span><b>প্রিয়ৰ প্রতি কইনাৰ কথা:</b><br> <span class="br-ind"><br><span class="indent">&nbsp;</span></span>মই সুখী; মই তোমাক লৈ আনন্দ কৰোঁ;<br> <span class="br-ind"><br><span class="indent">&nbsp;</span></span>মোক তোমাৰ প্রেমত উল্লাসিত হ’বলৈ দিয়া; তোমাৰ ভালপোৱা দ্রাক্ষাৰসতকৈও উত্তম।<br> <span class="br-ind"><br><span class="indent">&nbsp;</span></span>আন ৰমণীসকলে যে তোমাৰ প্রশংসা কৰে, ই স্বাভাৱিক কথা। <span class="br-p"><br><br></span><b>আন ৰমণীসকলৰ প্রতি:</b><br></div>
<div class="v" id="v5"><span class="vn">5</span> <span class="br-p"><br><br></span>হে যিৰূচালেমৰ <span class="br-p"><br><br></span><span class="br-ind"><br><span class="indent">&nbsp;</span></span>ৰমণীসকল, মই ক’লা বৰণীয়া হ’লেও সুন্দৰী;<br> <span class="br-ind"><br><span class="indent">&nbsp;</span></span>মই কেদৰৰ তম্বুৰ নিচিনা ক’লা আৰু চলোমনৰ পর্দাবোৰৰ দৰে সুন্দৰী।<br></div>
<div class="v" id="v6"><span class="vn">6</span> <span class="br-p"><br><br></span>মই ক’লা বাবেই মোলৈ <span class="br-p"><br><br></span><span class="br-ind"><br><span class="indent">&nbsp;</span></span>চাই নাথাকিবা; কাৰণ সূর্যৰ তাপে মোক ডেই নিলে।<br> <span class="br-ind"><br><span class="indent">&nbsp;</span></span>মোৰ ভাই-ককাইসকলে<br> <span class="br-ind"><br><span class="indent">&nbsp;</span></span>মোৰ ওপৰত খং কৰি মোক<br> <span class="br-ind"><br><span class="indent">&nbsp;</span></span>দ্ৰাক্ষাবাৰীবোৰৰ দেখা-শুনা কৰিবলৈ দিছিল;<br> <span class="br-ind"><br><span class="indent">&nbsp;</span></span>সেয়ে মই মোৰ নিজৰ দ্ৰাক্ষাবাৰী<sup class="fnm"><a name="fnm2" href="#fn2">2</a></sup>ৰ যত্ন ল’ব পৰা নাই। <span class="br-p"><br><br></span><b>প্রিয়ৰ প্রতি যুৱতীৰ কথা:</b><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে মোৰ প্রিয়তম, মোৰ প্রাণে তোমাকে ভালপায়!<br> <span class="br-ind"><br><span class="indent">&nbsp;</span></span>মোক কোৱা, তুমি তোমাৰ মেৰ-ছাগৰ জাকক কোন ঠাইত চৰোৱা?<br> <span class="br-ind"><br><span class="indent">&nbsp;</span></span>তুমি তোমাৰ মেৰ-ছাগবোৰক দুপৰীয়া ক’ত বিশ্রাম কৰোঁৱা?<br> <span class="br-ind"><br><span class="indent">&nbsp;</span></span>তোমাৰ লগৰীয়াৰ মেৰ-ছাগৰ জাকবোৰৰ কাষত,<br> <span class="br-ind"><br><span class="indent">&nbsp;</span></span>মই কিয় ওৰণি লোৱা<sup class="fnm"><a name="fnm3" href="#fn3">3</a></sup> জনীৰ নিচিনা ঘূৰি ফুৰিম? <span class="br-p"><br><br></span><b>প্রিয়ৰ কথা:</b><br></div>
<div class="v" id="v8"><h2>চলোমন আৰু তেওঁৰ কন্যা দুয়ো দুয়োতে সুখী</h2><span class="vn">8</span> <span class="br-ind"><br><span class="indent">&nbsp;</span></span>তুমি যদি তাক নাজানা, হে পৰম সুন্দৰী যুৱতী,<br> <span class="br-ind"><br><span class="indent">&nbsp;</span></span>মোৰ মেৰ-ছাগৰ জাকৰ খোজৰ<br> <span class="br-ind"><br><span class="indent">&nbsp;</span></span>চিনবোৰৰ পাছে পাছে আহাঁ আৰু<br> <span class="br-ind"><br><span class="indent">&nbsp;</span></span>তোমাৰ ছাগলী পোৱালিবোৰক মেৰ-ছাগ ৰখীয়াসকলৰ তম্বুৰ ওচৰতে চৰোৱা।<br></div>
<div class="v" id="v9"><span class="vn">9</span> <span class="br-p"><br><br></span>হে মোৰ প্ৰিয়তমা, <span class="br-p"><br><br></span><span class="br-ind"><br><span class="indent">&nbsp;</span></span>ফৰৌণৰ ৰথৰ এজনী ঘোঁৰাৰে সৈতে,<br> <span class="br-ind"><br><span class="indent">&nbsp;</span></span>মই তোমাক তুলনা কৰিছোঁ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>গালৰ দুপাশৰ গহণাৰে সৈতে, তোমাৰ গাল দুখন সুন্দৰ দেখাইছে,<br> <span class="br-ind"><br><span class="indent">&nbsp;</span></span>আৰু মুকুতাৰ কণ্ঠহাৰে তোমাৰ ডিঙি শোভিত কৰিছে।<br></div>
<div class="v" id="v11"><span class="vn">11</span> <span class="br-p"><br><br></span>মই তোমাৰ কাৰণে ঠায়ে <span class="br-p"><br><br></span><span class="br-ind"><br><span class="indent">&nbsp;</span></span>ঠায়ে ৰূপ খচিত<br> <span class="br-ind"><br><span class="indent">&nbsp;</span></span>সোণৰ অলঙ্কাৰ নির্মাণ কৰিম। <span class="br-p"><br><br></span><b>প্রিয়াৰ কথা:</b><br></div>
<div class="v" id="v12"><span class="vn">12</span> <span class="br-p"><br><br></span>ৰজাই যেতিয়া তেওঁৰ বিচনাত<sup class="fnm"><a name="fnm4" href="#fn4">4</a></sup> শুইছিল, <span class="br-p"><br><br></span><span class="br-ind"><br><span class="indent">&nbsp;</span></span>তেতিয়া মোৰ সুগন্ধৰ সুঘ্রাণ বিয়পি পৰিল।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>মোৰ ওচৰত মোৰ প্রিয় গন্ধৰস থোৱা এটি মোনাৰ দৰে,<br> <span class="br-ind"><br><span class="indent">&nbsp;</span></span>যি মোৰ স্তনযুগলৰ মাজত গোটেই ৰাতি থাকে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মোৰ প্রিয় মোৰ ওচৰত যেন এথোপা জেতুকা ফুল,<br> <span class="br-ind"><br><span class="indent">&nbsp;</span></span>যি অয়িন-গদীৰ দ্ৰাক্ষাবাৰীত উৎপন্ন হয়। <span class="br-p"><br><br></span><b>প্রিয়ৰ কথা:</b><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>চোৱা, কি সুন্দৰী তুমি! মোৰ প্রিয়া;<br> <span class="br-ind"><br><span class="indent">&nbsp;</span></span>তুমি কিমান যে সুন্দৰী! তোমাৰ দুচকু কপৌৰ নিচিনা। <span class="br-p"><br><br></span><b>প্রিয়াৰ কথা:</b><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>চোৱা, কি সুন্দৰ তুমি! মোৰ প্রিয়;<br> <span class="br-ind"><br><span class="indent">&nbsp;</span></span>তুমি কিমান যে সুন্দৰ!<br> <span class="br-ind"><br><span class="indent">&nbsp;</span></span>আমাৰ শয্যা সেউজীয়া ঘাহেঁৰে ভৰা।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>এৰচ গছৰ ডাল আমাৰ ঘৰৰ চতি আৰু আমাৰ ঘৰৰ বাটাম দেবদাৰুৰ ডাল।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> তেওঁ তেওঁৰ ওঁঠ</div>
<div class="fn"><sup class="fnt"><a name="fn2" href="#fnm2">2</a></sup> নিজৰ সৌন্দর্য</div>
<div class="fn"><sup class="fnt"><a name="fn3" href="#fnm3">3</a></sup> ঘূৰি ফুৰা</div>
<div class="fn"><sup class="fnt"><a name="fn4" href="#fnm4">4</a></sup> বা, মহাভোজত বহিছিল</div>
</div>
<!-- PARSED ABOVE; EDITING MAY BREAK PARSER -->
</body></html>