<html><head>
<meta http-equiv="Content-Type" content="text/html;charset=utf-8" />
<title>Song 2 &ndash; পৰম &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 2);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>পৰম</b> &ndash; <a href="Song_1.html">1</a> <b>2</b> <a href="Song_3.html">3</a> <a href="Song_4.html">4</a> ... <a href="Song_8.html">8</a> </div><hr>
<h1>Song 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>২ অধ্যায়</h2><span class="vn">1</span> <span class="br-p"><br><br></span><b>প্রিয়াৰ কথা:</b> <span class="br-p"><br><br></span>মই যেন চাৰোণৰ এটি গোলাপ, উপত্যকাৰ এটি লিলি ফুল। <span class="br-p"><br><br></span><b>প্রিয়ৰ কথা:</b></div>
<div class="v" id="v2"><span class="vn">2</span> <span class="br-p"><br><br></span>কাঁইটবোৰৰ মাজত লিলি<sup class="fnm"><a name="fnm1" href="#fn1">1</a></sup> ফুল এটি যেনে <span class="br-p"><br><br></span><span class="br-ind"><br><span class="indent">&nbsp;</span></span>ছোৱালীবোৰৰ মাজত মোৰ প্রিয়া তেনে। <span class="br-p"><br><br></span><b>প্রিয়াৰ কথা:</b><br></div>
<div class="v" id="v3"><span class="vn">3</span> <span class="br-p"><br><br></span>বননিৰ গছবোৰৰ মাজত সুমথিৰা টেঙাৰ গছ যেনে, <span class="br-p"><br><br></span><span class="br-ind"><br><span class="indent">&nbsp;</span></span>যুৱকসকলৰ মাজত মোৰ প্ৰিয় তেনে।<br> <span class="br-ind"><br><span class="indent">&nbsp;</span></span>মই তেওঁৰ ছাঁয়াত বহি আনন্দ পাওঁ,<br> <span class="br-ind"><br><span class="indent">&nbsp;</span></span>মোৰ মুখত তাৰ ফল মিঠা লাগে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তেওঁ মোক ভোজৰ ঘৰলৈ লৈ গ’ল,<br> <span class="br-ind"><br><span class="indent">&nbsp;</span></span>আৰু প্রেমেই হ’ল মোৰ<br> <span class="br-ind"><br><span class="indent">&nbsp;</span></span>ওপৰত তেওঁৰ নিচান।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিচমিচৰ পিঠাৰে মোক শক্তিশালী কৰা,<br> <span class="br-ind"><br><span class="indent">&nbsp;</span></span>আৰু সুমথিৰা টেঙাৰে মোৰ প্ৰাণ জুৰুউৱা;<br> <span class="br-ind"><br><span class="indent">&nbsp;</span></span>কিয়নো প্ৰেমতে মই দুর্বল হৈছোঁ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মোৰ মূৰৰ তলত তেওঁৰ বাওঁহাত আছে,<br> <span class="br-ind"><br><span class="indent">&nbsp;</span></span>আৰু তেওঁৰ সোঁহাতে মোক আকোঁৱালি ধৰিছে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে যিৰূচালেমৰ যুৱতীসকল,<br> <span class="br-ind"><br><span class="indent">&nbsp;</span></span>কৃষ্ণসাৰ আৰু পথাৰৰ হৰিণবোৰৰ নামেৰে মোৰ ওচৰত প্রতিশ্রুতি দিয়া,<br> <span class="br-ind"><br><span class="indent">&nbsp;</span></span>আমাৰ প্ৰেমৰ সময় শেষ নোহোৱালৈকে<br> <span class="br-ind"><br><span class="indent">&nbsp;</span></span>তোমালোকে আমাৰ ভালপোৱাত বিঘিনি নিদিবা।<br></div>
<div class="v" id="v8"><h2>কইনাই নিজৰ প্রিয়তমৰ প্রশংসা কৰা</h2><span class="vn">8</span> <span class="br-p"><br><br></span>সেয়া শুনা, মোৰ প্ৰিয়ৰ শব্দ! <span class="br-p"><br><br></span><span class="br-ind"><br><span class="indent">&nbsp;</span></span>সেয়া চোৱা, তেওঁ আহিছে,<br> <span class="br-ind"><br><span class="indent">&nbsp;</span></span>তেওঁ পাহাৰ-পৰ্ব্বতৰ ওপৰেদি<br> <span class="br-ind"><br><span class="indent">&nbsp;</span></span>ডেও দি জপিয়াই আহিছে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মোৰ প্ৰিয় যেন কৃষ্ণসাৰ বা যুৱা হৰিণ;<br> <span class="br-ind"><br><span class="indent">&nbsp;</span></span>সৌৱা চোৱা, তেওঁ আমাৰ দেৱালৰ পাছফালে থিয় হৈ আছে,<br> <span class="br-ind"><br><span class="indent">&nbsp;</span></span>তেওঁ খিড়িকিবোৰেদি চাই পঠাইছে,<br> <span class="br-ind"><br><span class="indent">&nbsp;</span></span>চিলিঙৰ মাজেদি উকি মাৰিছে,<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>মোৰ প্ৰিয়ই মোক ক’লে,<br> <span class="br-ind"><br><span class="indent">&nbsp;</span></span>“হে মোৰ প্ৰিয়া, উঠা;<br> <span class="br-ind"><br><span class="indent">&nbsp;</span></span>হে মোৰ সুন্দৰী, আহাঁ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>চোৱা, শীতকাল গ’ল,<br> <span class="br-ind"><br><span class="indent">&nbsp;</span></span>বর্ষাও শেষ হৈ গুছি গ’ল।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ভূমিত ফুলবোৰ ফুলি উঠিছে;<br> <span class="br-ind"><br><span class="indent">&nbsp;</span></span>পক্ষীবোৰে গান গোৱাৰ সময় আহিছে;<br> <span class="br-ind"><br><span class="indent">&nbsp;</span></span>আমাৰ দেশত কপৌৰ মাত শুনা গৈছে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ডিমৰু গছৰ কেঁচা গুটি পকিবলৈ ধৰিছে,<br> <span class="br-ind"><br><span class="indent">&nbsp;</span></span>দ্ৰাক্ষালতাই ফুল ধৰি সুঘ্ৰাণ বিতৰণ কৰিছে।<br> <span class="br-ind"><br><span class="indent">&nbsp;</span></span>হে মোৰ প্ৰিয়া, উঠা; হে মোৰ সুন্দৰী, আহাঁ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>হে মোৰ কপৌ, তুমি শিলৰ ফাটত,<br> <span class="br-ind"><br><span class="indent">&nbsp;</span></span>পাহাৰৰ গড়াৰ গুপুত ঠাইত লুকাই আছা।<br> <span class="br-ind"><br><span class="indent">&nbsp;</span></span>মোক তোমাৰ মুখ চাবলৈ দিয়া;<br> <span class="br-ind"><br><span class="indent">&nbsp;</span></span>তোমাৰ কণ্ঠৰ স্বৰ শুনিবলৈ দিয়া;<br> <span class="br-ind"><br><span class="indent">&nbsp;</span></span>কিয়নো তোমাৰ মাত মধুৰ আৰু তোমাৰ মুখ অতি সুন্দৰ।” <span class="br-p"><br><br></span><b>ৰমণীসকলৰ প্রতি উক্তি:</b><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তোমালোকে সেই শিয়ালবোৰক,<br> <span class="br-ind"><br><span class="indent">&nbsp;</span></span>সৰু সৰু শিয়ালবোৰক ধৰা,<br> <span class="br-ind"><br><span class="indent">&nbsp;</span></span>কাৰণ সিহঁতে আমাৰ<br> <span class="br-ind"><br><span class="indent">&nbsp;</span></span>দ্ৰাক্ষাবাৰীবোৰ নষ্ট কৰে।<br> <span class="br-ind"><br><span class="indent">&nbsp;</span></span>আমাৰ দ্রাক্ষাবাৰীত ফুল ফুলিছে। <span class="br-p"><br><br></span><b>প্রিয়াৰ কথা:</b><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মোৰ প্ৰিয় মোৰেই আৰু মই তেওঁৰেই;<br> <span class="br-ind"><br><span class="indent">&nbsp;</span></span>তেওঁ লিলি ফুলৰ মাজত চৰে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>হে মোৰ প্ৰিয়, তুমি গুছি যোৱা,<br> <span class="br-ind"><br><span class="indent">&nbsp;</span></span>অন্ধকাৰৰ ছাঁয়াবোৰ বিলীন হোৱাৰ আগেয়ে আৰু<br> <span class="br-ind"><br><span class="indent">&nbsp;</span></span>পুৱতি নিশাৰ কোমল বতাহ বলাৰ আগেয়ে<br> <span class="br-ind"><br><span class="indent">&nbsp;</span></span>তুমি গুছি যোৱা।<br> <span class="br-ind"><br><span class="indent">&nbsp;</span></span>তুমি কৃষ্ণসাৰ বা যুৱা হৰিণৰ দৰে সুউচ্চ পাহাৰলৈ ঘূৰি যোৱা।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->লিলি <!--raw 1 bo --></em><!--endraw 1-->কনাৰি</div>
</div>
<!-- PARSED ABOVE; EDITING MAY BREAK PARSER -->
</body></html>