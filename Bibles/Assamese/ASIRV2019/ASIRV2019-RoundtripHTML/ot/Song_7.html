<html><head>
<meta http-equiv="Content-Type" content="text/html;charset=utf-8" />
<title>Song 7 &ndash; পৰম &ndash; ইণ্ডিয়ান ৰিভাইচ ভাৰচন (IRV) আচামিচ - 2019</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 7);">
<div id="navbar"><a href="../index.html">ইণ্ডিয়ান ৰিভাইচ ভাৰচন (IRV) আচামিচ - 2019</a> &ndash; <b>পৰম</b> &ndash; <a href="Song_1.html">1</a> ... <a href="Song_5.html">5</a> <a href="Song_6.html">6</a> <b>7</b> <a href="Song_8.html">8</a> </div><hr>
<h1>Song 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>৭ অধ্যায়</h2><span class="vn">1</span> <span class="br-p"><br><br></span><b>প্রিয়ৰ কথা:</b> <span class="br-p"><br><br></span>হে ৰাজকন্যা, জোতা পিন্ধা তোমাৰ ভৰি দুখন <span class="br-p"><br><br></span><span class="br-ind"><br><span class="indent">&nbsp;</span></span>দেখাত কিমান যে ধুনীয়া!<br> <span class="br-ind"><br><span class="indent">&nbsp;</span></span>তোমাৰ বক্র আকৃতিৰ দুটি কৰঙন মণি-মুক্তাৰ দৰে,<br> <span class="br-ind"><br><span class="indent">&nbsp;</span></span>সেয়া যেন নিপুণ শিল্পকাৰৰ হাতৰ কার্য।<br></div>
<div class="v" id="v2"><span class="vn">2</span> <span class="br-p"><br><br></span>তোমাৰ নাভি এক গোলাকাৰ পাত্রৰ নিচিনা; <span class="br-p"><br><br></span><span class="br-ind"><br><span class="indent">&nbsp;</span></span>তাত মিশ্ৰিত দ্ৰাক্ষাৰসৰ অভাৱ নহয়।<br> <span class="br-ind"><br><span class="indent">&nbsp;</span></span>তোমাৰ উদৰ ঘেঁহু ধানৰ এক দ’মৰ নিচিনা,<br> <span class="br-ind"><br><span class="indent">&nbsp;</span></span>যাৰ চৌদিশ লিলি ফুলেৰে ঘেৰা।<br></div>
<div class="v" id="v3"><span class="vn">3</span> <span class="br-p"><br><br></span>তোমাৰ স্তন দুটা যেন <span class="br-p"><br><br></span><span class="br-ind"><br><span class="indent">&nbsp;</span></span>হৰিণীৰ দুটি পোৱালি,<br> <span class="br-ind"><br><span class="indent">&nbsp;</span></span>এটি কৃষ্ণসাৰৰ যমজ পোৱালি।<br></div>
<div class="v" id="v4"><span class="vn">4</span> <span class="br-p"><br><br></span>হাতী-দাঁতৰ ওখ স্তম্ভৰ নিচিনা <span class="br-p"><br><br></span><span class="br-ind"><br><span class="indent">&nbsp;</span></span>তোমাৰ ডিঙিৰ গঠণ;<br> <span class="br-ind"><br><span class="indent">&nbsp;</span></span>তোমাৰ নয়ন দুটি, হিচবোনত<br> <span class="br-ind"><br><span class="indent">&nbsp;</span></span>বৎ — ৰব্বীম দুৱাৰৰ ওচৰত থকা পুখুৰীৰ নিচিনা;<br> <span class="br-ind"><br><span class="indent">&nbsp;</span></span>তোমাৰ নাক লিবানোনৰ স্তম্ভৰ নিচিনা, যেন দম্মেচকলৈ<br> <span class="br-ind"><br><span class="indent">&nbsp;</span></span>যি দম্মেচকৰ মুখ কৰি থকা লিবানোনৰ স্তম্ভ।<br></div>
<div class="v" id="v5"><span class="vn">5</span> <span class="br-p"><br><br></span>তোমাৰ ওপৰত থকা মূৰটো <span class="br-p"><br><br></span><span class="br-ind"><br><span class="indent">&nbsp;</span></span>কৰ্মিল পাহাৰৰ নিচিনা, আৰু<br> <span class="br-ind"><br><span class="indent">&nbsp;</span></span>তোমাৰ মূৰৰ চুলিকোছা<br> <span class="br-ind"><br><span class="indent">&nbsp;</span></span>ঘন বেঙেনা বৰণীয়া;<br> <span class="br-ind"><br><span class="indent">&nbsp;</span></span>সেই চুলিকোছাই ৰজাক বন্দী কৰি ৰাখিছে।<br></div>
<div class="v" id="v6"><span class="vn">6</span> <span class="br-p"><br><br></span>হে মোৰ প্রিয়া, তোমাৰ আনন্দেৰে সৈতে তুমি যে কিমান সুন্দৰ আৰু মনোহৰ!</div>
<div class="v" id="v7"><span class="vn">7</span> <span class="br-p"><br><br></span>তোমাৰ দীৰ্ঘকায় গঠণ খাজুৰ গছৰ নিচিনা, <span class="br-p"><br><br></span><span class="br-ind"><br><span class="indent">&nbsp;</span></span>বুকুখন যেন দ্রাক্ষাগুটিৰ দুটা থোক।<br></div>
<div class="v" id="v8"><span class="vn">8</span> <span class="br-p"><br><br></span>মই মনতে ক’লো, “মই সেই খাজুৰ গছত উঠি তাৰ ডালবোৰ ধৰিম।” <span class="br-p"><br><br></span><span class="br-ind"><br><span class="indent">&nbsp;</span></span>তোমাৰ বক্ষযুগল দুথোপা দ্ৰাক্ষাগুটিৰ নিচিনা হওঁক,<br> <span class="br-ind"><br><span class="indent">&nbsp;</span></span>তোমাৰ নিশ্বাসৰ ঘ্ৰাণ সুমথিৰা টেঙাৰ নিচিনা হওক;<br></div>
<div class="v" id="v9"><span class="vn">9</span> <span class="br-p"><br><br></span>তোমাৰ মূখৰ চুমা মোৰ বাবে <span class="br-p"><br><br></span><span class="br-ind"><br><span class="indent">&nbsp;</span></span>সকলোতকৈ উত্তম দ্ৰাক্ষাৰসৰ নিচিনা<sup class="fnm"><a name="fnm1" href="#fn1">1</a></sup>।<br> <span class="br-ind"><br><span class="indent">&nbsp;</span></span>সেই ৰস, ওঁঠ আৰু দাঁতৰ ওপৰেদি ধীৰে ধীৰে মোৰ প্রিয়ালৈ বাগৰি যাওঁক। <span class="br-p"><br><br></span><b>প্রিয়াৰ কথা:</b><br></div>
<div class="v" id="v10"><span class="vn">10</span> <span class="br-p"><br><br></span>মই মোৰ প্ৰিয়ৰ, <span class="br-p"><br><br></span><span class="br-ind"><br><span class="indent">&nbsp;</span></span>আৰু তেওঁৰ বাঞ্ছা মোলৈ;<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে মোৰ প্ৰিয়, ব’লা, আমি নগৰৰ বাহিৰলৈ যাওঁ,<br> <span class="br-ind"><br><span class="indent">&nbsp;</span></span>আৰু ৰাতি গাৱঁ<sup class="fnm"><a name="fnm2" href="#fn2">2</a></sup>বোৰত গৈ থাকোঁগৈ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ব’লা, আমি পুৱাতে উঠি দ্ৰাক্ষাবাৰীলৈ যাওঁ;<br> <span class="br-ind"><br><span class="indent">&nbsp;</span></span>দ্ৰাক্ষালতাই কলি ধৰিছে নে নাই,<br> <span class="br-ind"><br><span class="indent">&nbsp;</span></span>তাৰ ফুল ফুলিছে নে নাই,<br> <span class="br-ind"><br><span class="indent">&nbsp;</span></span>আৰু ডালিমৰ ফুল ফুলিছে নে নাই, তাক চাওঁগৈ;<br> <span class="br-ind"><br><span class="indent">&nbsp;</span></span>তাত মই তোমাক মোৰ ভালপোৱা দান কৰিম।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>দুদা<sup class="fnm"><a name="fnm3" href="#fn3">3</a></sup> ফলে নিজৰ সুঘ্ৰাণ বিতৰণ কৰিছে;<br> <span class="br-ind"><br><span class="indent">&nbsp;</span></span>ন-পুৰণি সকলো ধৰণৰ ফল<br> <span class="br-ind"><br><span class="indent">&nbsp;</span></span>আমি থকা ঠাইৰ দুৱাৰতে আছে।<br> <span class="br-ind"><br><span class="indent">&nbsp;</span></span>হে মোৰ প্ৰিয়, মই তোমাৰ বাবেই এই সকলো সাঁচি ৰাখিছো।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> তোমাৰ মুখ সকলোতকৈ উত্তম দ্ৰাক্ষাৰসৰ নিচিনা হওঁক।</div>
<div class="fn"><sup class="fnt"><a name="fn2" href="#fnm2">2</a></sup> উত্তম বনৰীয়া ফুলত</div>
<div class="fn"><sup class="fnt"><a name="fn3" href="#fnm3">3</a></sup> ‘দুদা’ বা ‘মান্দ্রাক’ মূলতঃ ইব্ৰী ভাষাৰ পৰা আহিছে। ই এবিধ দীঘল পাট আৰু বেঙুনীয়া ৰঙৰ ফলৰ এবিধ ওখ গছ। ইয়াক ‘প্ৰেমৰ আপেল’ বুলিও কয়। যেতিয়া ইয়াক খোৱা হয়, তেতিয়া যৌন ইচ্ছা বৃ্দ্ধি হয় আৰু মহিলাক গর্ভধাৰণ কৰাত সহায় কৰে।</div>
</div>
<!-- PARSED ABOVE; EDITING MAY BREAK PARSER -->
</body></html>