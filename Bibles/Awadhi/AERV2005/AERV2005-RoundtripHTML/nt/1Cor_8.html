<html><head>
<meta http-equiv="Content-Type" content="text/html;charset=utf-8" />
<title>1Cor 8 &ndash; कुरिन्थियन क पहिली पत्र &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 8);">
<div id="navbar"><a href="../index.html">पवित्तर बाइबिल</a> &ndash; <b>कुरिन्थियन क पहिली पत्र</b> &ndash; <a href="1Cor_1.html">1</a> ... <a href="1Cor_6.html">6</a> <a href="1Cor_7.html">7</a> <b>8</b> <a href="1Cor_9.html">9</a> <a href="1Cor_10.html">10</a> ... <a href="1Cor_16.html">16</a> </div><hr>
<h1>1Cor 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>चढ़ावइ क भोजन</h2><span class="vn">1</span> <span class="br-p"><br><br></span>जब मूर्तियन पर चढ़ाइ गइ बलि क बारे मँ: हम इ जानित ह, “हम सबहिं गियानी अही।” “गियान” लोगन क अहंकार स भरि देत ह। मुला पिरेम स मनई अधिक सक्तिसाली बनत ह।</div>
<div class="v" id="v2"><span class="vn">2</span> अगर केऊँ सोचइ कि उ कछू जानत ह तउ जेका जानइ चाही ओकरे बारे मँ तउ ऊ अबहुँ कछू जनबइ नाहीं करत।</div>
<div class="v" id="v3"><span class="vn">3</span> अगर केउ परमेस्सर क पिरेम करत ह त उ परमेस्सर क जरिये जाना जात ह।</div>
<div class="v" id="v4"><span class="vn">4</span> <span class="br-p"><br><br></span>तउन मूरर्तियन पर चढ़ावा गवा भोजन क बारे मँ हम जानत अही कि एह संसारे मँ मूरति का अस्तित्व नाहीं बा। अउर इ कि “परमेस्सर केवल एक्कइ अहइ।”</div>
<div class="v" id="v5"><span class="vn">5</span> अउर धरती या आकास मँ जद्यपि अइसेन ही देवता बहुत स अहइँ (बहुत स “देवता” हयेन, बहत स “पर्भू” हयेन।)</div>
<div class="v" id="v6"><span class="vn">6</span> मुला हमरे बरे तउ एक्कइ परमेस्सर बा, हमार पिता। उही स सब कछू आवत ही अहइ। अउर ऊही क बरे हम जिअत अही। पर्भू केवल एक अही, ईसू मसीह। उही क द्वारा सब चीजन क आस्तित्व बा अउर ऊही क जरिये हमार जीवन बा।</div>
<div class="v" id="v7"><span class="vn">7</span> <span class="br-p"><br><br></span>मुला इ गियान सब कीहीउ क लगे नाहीं अहइ। कछू लोग जउन अब तलक मूर्ति पूजा क आदी अहइँ, अइसेन चीजन खात हीं अउर सोचत हीं जइसेन माना उ चीज मूर्ति क प्रसाद अहइ। ओनके इ करमे स ओनकर आतिमा कमजोर होइ क कारण दूसित होइ जात ह।</div>
<div class="v" id="v8"><span class="vn">8</span> मुला उ प्रसाद तउ हमका परमेस्सर क लगे न लइ जाइ। अगर हम ओका नहीं खाइ तउ कछू घटी नाहीं जात अउर अगर खाई तउ कछू बढ़ नाहीं जात।</div>
<div class="v" id="v9"><span class="vn">9</span> <span class="br-p"><br><br></span>सावधान रहा। कहूँ तोहर इ अधिकार ओकरे बरे, जउन कमजोर बाटेन, पाप मँ गिरइ क कारण न बन जाइ।</div>
<div class="v" id="v10"><span class="vn">10</span> काहेकि कमजोर बिसवास क कउनउ मनई अगर तोहे जइसेन इ बिसय क जानकार क मूर्तिवाला मंदिर मँ खात भआ देखत ह तउ ओकर दुर्बल मन का ओह हद तलक न भटकि जाई कि उ मूर्ति पर बलि चढ़ाइ गइ चीजन क खाइ लागेन।</div>
<div class="v" id="v11"><span class="vn">11</span> तोहरे गियान स, कमजोर मने क मनई क तउ नास ही होइ जाइ तोहरे उहीं बन्धु क, जेकरे बरे मसीह तउ जान दइ दिहेस।</div>
<div class="v" id="v12"><span class="vn">12</span> इही तरह अपने भाइयन अउर बहिनियन क विरुद्ध पाप करत भए अउर ओनके कमजोर मने क चोट पहुचावत भए तू लोग मसीह क विरुद्ध पाप करत अहा।</div>
<div class="v" id="v13"><span class="vn">13</span> ऍह बरे अगर भोजन मोरे भाई क पाप क राह पर बढ़ावत ह तउ मइँ फिन कभउँ माँस न खाबइ ताकि मइँ अपने भाई क बरे, पाप करइ क कारण न बनउँ।</div>
</div>
<!-- PARSED ABOVE; EDITING MAY BREAK PARSER -->
</body></html>