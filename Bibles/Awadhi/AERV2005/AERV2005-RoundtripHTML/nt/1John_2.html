<html><head>
<meta http-equiv="Content-Type" content="text/html;charset=utf-8" />
<title>1John 2 &ndash; यूहन्ना क पहिली पत्र &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1John', 2);">
<div id="navbar"><a href="../index.html">पवित्तर बाइबिल</a> &ndash; <b>यूहन्ना क पहिली पत्र</b> &ndash; <a href="1John_1.html">1</a> <b>2</b> <a href="1John_3.html">3</a> <a href="1John_4.html">4</a> <a href="1John_5.html">5</a> </div><hr>
<h1>1John 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ईसू हमार सहायक अहइ</h2><span class="vn">1</span> <span class="br-p"><br><br></span>मोर पिआरे बच्चो, इ सब बात मइँ इ बरे लिखत अहउँ जइसे तू पचे पाप न करा। मुला जउ कउनो मनई पाप करत ह तउ परमेस्सर क सामने हमरे पाप क बचाव करइवाला एक अहइ अउर उ बाटइ न्यायी ईसू।</div>
<div class="v" id="v2"><span class="vn">2</span> उ एक बलिदान बाटइ जउन हमरे पापन क हर लेत ह, उ केवल हमरे पापन क नाहीं हरत उ तउ समूची दुनिया क पाप हर लेत ह।</div>
<div class="v" id="v3"><span class="vn">3</span> <span class="br-p"><br><br></span>जदि हम परमेस्सर क हुकुम क पालन करित ह तउ इ उहइ रास्ता अहइ जउने स हम निस्चय करित ह कि हम सचमुच ओका जान लिहे अही।</div>
<div class="v" id="v4"><span class="vn">4</span> <span class="br-p"><br><br></span>जदि कउनो कहत ह, “मइँ परमेस्सर क जानित हउँ!” अउर ओकर हुकुमन क पालन नाहीं करत तउ उ झूठा अहइ। ओकरे मन मँ सच्चाई नाहीं अहइ।</div>
<div class="v" id="v5"><span class="vn">5</span> मुला जउ कउनो मनई परमेस्सर क उपदेस क पालन करत ह तउ ओहमाँ परमेस्सर क पिरेम आपन पूर्णता क पावत ह इहइ उ रास्ता अहइ जउने स इ निस्चय होत ह कि हम परमेस्सर मँ अही,</div>
<div class="v" id="v6"><span class="vn">6</span> जउन इ कहत ह कि उ परमेस्सर मँ बाटइ, ओका अइसा चलइ चाही जइसन ईसू चलत रहा।</div>
<div class="v" id="v7"><h2>सबसे पिरेम कर</h2><span class="vn">7</span> <span class="br-p"><br><br></span>पिआरे बन्धुअन, मइँ तोहका कउनो नई हुकुमन नाहीं लिखत अहउँ, इ तउ एक सनातनी हुकुम अहइ, जउन तोहका सुरूआतइ मँ दइ दीन्ह गइ रही। इ पुरानी हुकुम उ उपदेस अहइ जेका तू सुन चुका अहा।</div>
<div class="v" id="v8"><span class="vn">8</span> मइँ तोहका अउर दुसर नया हुकुम लिखत अहउँ। इ बात की सच्चाई ईसू क जीवन मँ अउर तोहरे जिन्दगी मँ उजागर भइ अहइ, काहेकि अँधियारा खतम होत अहइ अउर ज्योति चमकत अहइ।</div>
<div class="v" id="v9"><span class="vn">9</span> <span class="br-p"><br><br></span>जउन मनई कहत ह, “उ ज्योति मँ स्थित अहउँ।” अउर तबहूँ अपने भाई स नफरत करत ह, तउ उ अबहिं भी उ अंधेर मँ बना अहइ।</div>
<div class="v" id="v10"><span class="vn">10</span> जउन अपने भाई स पिरेम करत ह, ज्योति मँ बना रहत ह। ओकरे जिन्दगी मँ अइसी कउनो चीज नाहीं अहइ, जउने स उ ठोकर खाइ।</div>
<div class="v" id="v11"><span class="vn">11</span> मुला जउन मनई अपने भाई स नफरत करत ह, उ अंधेरे मँ अहइ। उ अंधेरे स भरा जीवन जिअत अहइ। ओका पता नाहीं अहइ कि उ कहाँ जात अहइ, काहेकि अंधेरा ओका आंधर बनाइ दिहे अहइ।</div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>पिआरे बच्चो, मइँ तोहका इ बरे लिखत अहउँ,<br> <span class="br-ind"><br><span class="indent">&nbsp;</span></span>काहेकि ईसू मसीह क कारण तोहरे पापन क छमा कइ दीन्ह गवा अहइ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>पिताओ, मइँ तोहका इ बरे लिखत अहउँ,<br> <span class="br-ind"><br><span class="indent">&nbsp;</span></span>काहेकि तू पचे, जउन अनादि काल स बना अहइ, ओका जानत ह्या।<br> <span class="br-ind"><br><span class="indent">&nbsp;</span></span>जवानो! मइँ तोहका इ बरे लिखत अहउँ,<br> <span class="br-ind"><br><span class="indent">&nbsp;</span></span>काहेकि तू उ दुस्ट (सइतान) प जीत हासिल कइ लिह्या ह।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>बच्चो, मइँ तोहका इ बरे लिखत अहउँ,<br> <span class="br-ind"><br><span class="indent">&nbsp;</span></span>काहेकि तू अपने बाप क पहचान लिहे अहा।<br> <span class="br-ind"><br><span class="indent">&nbsp;</span></span>ओह बाप लोगो, मइँ तोहका इ बरे लिखत अहउँ,<br> <span class="br-ind"><br><span class="indent">&nbsp;</span></span>काहेकि तू जउन कि संसार क सुरुआतइ स बना अहा, ओका जान लिहे अहा।<br> <span class="br-ind"><br><span class="indent">&nbsp;</span></span>जवानो, मइँ तोहका इ बरे लिखत अही,<br> <span class="br-ind"><br><span class="indent">&nbsp;</span></span>काहेकि तू ताकतवर अहा।<br> <span class="br-ind"><br><span class="indent">&nbsp;</span></span>परमेस्सर क बचन तोहरे अन्दर निवास करत ह,<br> <span class="br-ind"><br><span class="indent">&nbsp;</span></span>अउर उ दुस्ट (सइतान) पइ जीत हासिल कइ लिये अहा।<br></div>
<div class="v" id="v15"><span class="vn">15</span> <span class="br-p"><br><br></span>दुनिया स अउर दुनिया क तमाम चीजन स पिरेम जिन करा। जउ कउनो मनई दुनिया स पिरेम करत ह तउ ओनके हिरदइ मँ परमेस्सर कइँती पिरेम नाहीं रहत,</div>
<div class="v" id="v16"><span class="vn">16</span> काहेकि इ दुनिया क हर चीज: जउन तोहरे भौतिक मनई सुभाउ क अपनी अउर खींचत ह, तोहरी आँखिन क सोहात अउर इ दुनिया क हर उ चीज जउने प लोग घमंड करत हीं। परमपिता कइँती स नाहीं अहइ मुला उ तउ सांसारिक अहइ।</div>
<div class="v" id="v17"><span class="vn">17</span> इ दुनिया अपनी चाहत अउर इच्छा सहित खतम होत जात अहइ, मुला जउन मनई परमेस्सर क इच्छा क पालन करत ह, उ हमेसा रहत ह।</div>
<div class="v" id="v18"><h2>मसीह क विरोधिअन क कहा न माना</h2><span class="vn">18</span> <span class="br-p"><br><br></span>मोरे पिआरे बच्चो, आखिरी घड़ी आइ गइ अहइ जइसेन कि तू पचे सुने अहा, मसीह क विरोधी आवत अहइ। इ बरे अब मसीह क तमाम विरोधी प्रकट होइ गवा अहइँ इही बरे हम जानत अही कि आखिरी वक्त आइ ग अहइ।</div>
<div class="v" id="v19"><span class="vn">19</span> मसीह क विरोधी हमरेन सबके बीच स निकरा अहइँ, मुला उ सबइ सही हमार सबन क न अही, काहेकि जदि उ पचे सचमुच हमार सबन क होतेन, तउ हमरे सबके साथे रहतेन। मुला उ पचे हम सबक छोड़ दिहेन, जइसेन कि उ दिखाइ सकइँ कि उ हमार सबन्क न अही।</div>
<div class="v" id="v20"><span class="vn">20</span> <span class="br-p"><br><br></span>मुला तोहार अभिसेक तो उस पवित्तर स भवा ह, अउर तू सब जानत ह्या।</div>
<div class="v" id="v21"><span class="vn">21</span> मइँ तोहका इ बरे नाहीं लिखे अहउँ कि तू पचे सच्चाई क नाहीं जानत अहा, मुला तू पचे तउ ओका जानत अहा। एका जना ल्या कि सच्चाई स कउनो झूठ नाहीं निकर सकत।</div>
<div class="v" id="v22"><span class="vn">22</span> <span class="br-p"><br><br></span>मुला जउन मनई कहत ह कि ईसू मसीह नाहीं अहइ, उ मसीह क विरोधी अहइ। उ तउ बाप अउर बेटवा दुइनउ क नकार देत अहइ।</div>
<div class="v" id="v23"><span class="vn">23</span> जउन मनई बेटवा क नाहीं मानत, ओकरे पास बापउ नाहीं अहइ, मुला जउन मनई बेटवा क मानत ह, उ बापउ क मानत ह।</div>
<div class="v" id="v24"><span class="vn">24</span> <span class="br-p"><br><br></span>जहाँ तलक तोहार बात अहइ, तु सुरुआतइ स जउन सुने अहा, ओका अपने भीतर बनाए राखा। जउन तू आरम्भ स सुने अहा, जउ तोहरे अन्दर बरकरार रहत ह तउ बाप अउर बेटवा दुइनउँ तोहरे अन्दर बरकरार रहत हीं।</div>
<div class="v" id="v25"><span class="vn">25</span> उ हमका अनन्त जीवन देइ क वचन दिहे अहइ।</div>
<div class="v" id="v26"><span class="vn">26</span> <span class="br-p"><br><br></span>मइँ इ सब बात तोहसे ओनके बावत लिखत अहउँ, जउन तोहका ठगइ क जतन करत अहइँ।</div>
<div class="v" id="v27"><span class="vn">27</span> मुला जहाँ तक तोहार बात अहइ, तोहरे मँ तउ उ परम पवित्तर स मिला अभिसेक अहइ, इ बरे तोहका तउ तू जरूरतइ नाहीं अहइ कि कउनो तोहका उपदेस देइ, तोहका तउ उ आतिमा जउने स उ परम पवित्तर तोहार अभिसेक करे अहइ, सब कछू सिखावत अहइ (अउर याद रखा कि उहइ सच्चाई बाटइ, उ झूठ नाहीं बाटइ।) उ तोहका जइसे सिखाए अहइ, वइसेन तू मसीह मँ बना रहा।</div>
<div class="v" id="v28"><span class="vn">28</span> <span class="br-p"><br><br></span>इ बरे पिआरे बच्चो, उही मँ बना रहा जइसेन कि जब हमका ओकर जानकारी होइ तउ हम आतिमा-बिसवास पाइ सकउँ। अउर ओकरे फिन स आवइ क वक्त हमका लज्जित न होइ क पड़इ।</div>
<div class="v" id="v29"><span class="vn">29</span> जदि तू इ जानत अहा कि उ नेक अहइ तउ तू इहइ जान ल्या कि जउन नेकी प चलत ह उ परमेस्सर क सन्तान अहइ।</div>
</div>
<!-- PARSED ABOVE; EDITING MAY BREAK PARSER -->
</body></html>