<html><head>
<meta http-equiv="Content-Type" content="text/html;charset=utf-8" />
<title>1Pet 1 &ndash; पतरस क पहिली पत्र &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Pet', 1);">
<div id="navbar"><a href="../index.html">पवित्तर बाइबिल</a> &ndash; <b>पतरस क पहिली पत्र</b> &ndash; <b>1</b> <a href="1Pet_2.html">2</a> <a href="1Pet_3.html">3</a> ... <a href="1Pet_5.html">5</a> </div><hr>
<h1>1Pet 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>पतरस कइँती स, जउन ईसू मसीह क प्रेरित अहइ, <span class="br-p"><br><br></span>परमेस्सर क उ चुने भए लोगन क नाउँ जउन पुन्तुस, गलातिया, कप्पदुकिया, एसिया अउर बिथुनिया क छेत्रन मँ सब कहूँ फैले अहइँ।</div>
<div class="v" id="v2"><span class="vn">2</span> तू जेनका परमपिता परमेस्सर क पूर्व गियान क हिसाब स चुना गवा अहइ, जउन अपनी आतिमा क पवित्तर करइ जिनका ओनकइ आज्ञाकारी होइ खातिर अउर जेनपइ ईसू मसीह क लहू छिड़काव स पवित्तर कीन्ह जाइ क खातिर चुना गवा रहा तू पचन्क ऊपर परमेस्सर क अनुग्रह अउर सांति ज्यादा स ज्यादा होत रहइ।</div>
<div class="v" id="v3"><h2>सजीव आसा</h2><span class="vn">3</span> <span class="br-p"><br><br></span>हमरे पर्भू ईसू मसीह क परमपिता परमेस्सर धन्य होइ। मरे भए मँ स ईसू मसीह फिन जिअइ क कारण स ओकर अपार करुणा मँ स सजीव आसा पावइ खातिर उ हमका नवा जनम दिहे अहइ।</div>
<div class="v" id="v4"><span class="vn">4</span> जेहिसे सरग मँ सुरच्छित ढंग स रखे भए अजर-अमर अउर जेनका नस्ट नाहीं कीन्ह जाइ सकत सरगे मँ तोहरे बरे सुरच्छित अहइ।</div>
<div class="v" id="v5"><span class="vn">5</span> <span class="br-p"><br><br></span>जे आपन बिसवास दुआरा परमेस्सर स सुरच्छित अहइँ ओनका उ उद्धार जउन समइ क अंतिम कोना मँ प्रकट होइ क हइ, मिल जाइ।</div>
<div class="v" id="v6"><span class="vn">6</span> एह पइ तू बहुत प्रसन्न अहा। मुला अब तू पचन्क तनिक बरे खातिर तरह तरह क इम्तहान मँ पड़िके दुखी होब जरूरी अहइ।</div>
<div class="v" id="v7"><span class="vn">7</span> जेहिसे तू पचन्क जउन परखा नासवान भवा बिसवास अहइ, जउन आगी मँ परखा नासवान सोनो स ज्यादा कीमती अहइ, ओहका जब ईसू मसीह परगट होई, परमेस्सर स प्रसंसा महिमा अउर आदर मिलइ चाही।</div>
<div class="v" id="v8"><span class="vn">8</span> <span class="br-p"><br><br></span>तू पचे ईसू मसीह क देखे नाहीं अहा, मुला तू पचे ओसे पिरेम करत अहा। चाहे तू पचे ओका दइ नाहीं पाए रह्या ह, मुला तबउ ओहमाँ बिसवास रखत अहा अउर एक अइसे आनन्द स भरा भवा अहा जउन कहइ लायक नाहीं अहइ एउर महिमावान अहइ।</div>
<div class="v" id="v9"><span class="vn">9</span> अउर तू पचे अपने बिसवास क कारण लच्छ तक पहुँच रहे अहा जेहसे आतिमा क तउ उद्धार होइ।</div>
<div class="v" id="v10"><span class="vn">10</span> <span class="br-p"><br><br></span>इ उद्धार क बारे मँ उ नबियन बड़े मेहनत स पता लगाइन हइ अउर बड़ी हुसयारी स पता खोजेन हइ, जउन तउ प परगट होइवाले अनुग्रह क भविस्सबाणी क दिहे रहेन।</div>
<div class="v" id="v11"><span class="vn">11</span> उ नबियन मसीह क आतिमा स इ जानिन जउन मसीह प होइवाले दुःखन क बतावत रही अउर उ महिमा जउन दुःखन क बाद परगट होई। इ आतिमा ओनका बतावत रही। इ बातन इ दुनिया मँ कब होइहीं अउर तब इ दुनिया मँ का होइ।</div>
<div class="v" id="v12"><span class="vn">12</span> <span class="br-p"><br><br></span>ओनका इ देखाइ दीन्ह गवा रहा कि उ बातन क प्रवचन करत भए उ पचे आपन सेवा खुदइ नाही करत रहेन बल्कि तोहार सबन्क करत रहेन। उ बतियन तू सबन्क सरग स पठए गए पवित्तर आतिमा क दुआरा तू पचन क ओन लोगन स जउन सुसमाचार मिला जे तोहरे बरे लिआवत रहेन। अउर उ बातन क जानइ क खातिर सरगदूतन तरसत अहइँ।</div>
<div class="v" id="v13"><h2>पवित्तर जीवन खातिर बुलावा</h2><span class="vn">13</span> <span class="br-p"><br><br></span>इ खातिर आपन दिमाग काम क बरे तइयार रखा अउर अपने ऊपर नियंत्रण रखा। उ बरदान जउन ईसू मसीह क परगट अहइ प तू पचन्क मिलइवाला अहइ, पूरी असा रखा।</div>
<div class="v" id="v14"><span class="vn">14</span> आग्या मानइवाले बचवन क नाईं उ समइ क बुरी इच्छन क हिसाब स अपने क न ढाला जउन तू पचन मँ पहिले स रही जब तू पचे अग्यानी रह्या।</div>
<div class="v" id="v15"><span class="vn">15</span> बल्कि जइसे तू सबन क उ परमेस्सर जउन सबन्क बोलावत अहइ पवित्तर अहइ उहइ क तरह अपने करमन मँ पवित्तर बना।</div>
<div class="v" id="v16"><span class="vn">16</span> पवित्तर सास्तरन मँ लिखा अहइ: “पवित्तर बना, काहेकि मइँ पवित्तर अहउँ।” <sup class="fnm"><a name="fnm1" href="#fn1">1</a></sup></div>
<div class="v" id="v17"><span class="vn">17</span> <span class="br-p"><br><br></span>अउर अगर तउ प्रत्येक करमन क हिसाब स पच्छपात रहित होइके निआव करइवाले परमेस्सर क हे पिता! कहिके पुकारत अहा तउ उ परमेस्सर सबन क संग बिना भेद-भाव क निआव करत ह। तउ इ परदेसी धरती मँ अपने रहइ वाले दिनन क इज्जत अउर परमेस्सर क डर क संग बितावा।</div>
<div class="v" id="v18"><span class="vn">18</span> तू इ जानत अहा कि सोना या चाँदी जइसेन वस्तुअन स तू पचे उ व्यर्थ जीवन स छुटकारा नाही पाइ सकत अहा जउन तू पचन क तोहरे पूर्वजन स मिला बाटइ।</div>
<div class="v" id="v19"><span class="vn">19</span> बल्कि उ तउ तू पचन के निर्दोस अउर कलंक रहित मेमने क समान मसीह क कीमती लहू स तू सबन क मिला सकत ह।</div>
<div class="v" id="v20"><span class="vn">20</span> इ संसार क बनइ स पहिलेन ओहका चुन लीन्ह गवा रहा मुला तू पचे खातिर अन्तिम दिनन मँ परगट कीन्ह गवा ह।</div>
<div class="v" id="v21"><span class="vn">21</span> उ मसीह क कारण तू पचे उ परमेस्सर मँ बिस्सास करत रह्या जउन मरे भएन मँ स जियाइ दिहेस अउर महिमा दिहेस। इ तरह परमेस्सर मँ तोहारे आसा अउर बिस्सास स्थिर अहइ।</div>
<div class="v" id="v22"><span class="vn">22</span> <span class="br-p"><br><br></span>अब तू सत्य क पालन करत भए, नीक भाईचारा अउर पिरेम क प्रदर्सित करइ खातिर अपने आतिमा क पवित्तर क लिहे अहा, पवित्तर हिरदय क साथ परस्पर पिरेम क आपन लच्छ बनाइ ल्या।</div>
<div class="v" id="v23"><span class="vn">23</span> तू नासमान क बीज स फिन स जीवन प्राप्त नाही किहा ह बल्कि इ उ बीज क परिणाम अहइ जउऩ अमर हइ। तोहार पुनर्जनम परमेस्सर क उ नीक सन्देस स भवा अहइ जउन जिअत अहइ अउर हमेसा अटल रहत ह।</div>
<div class="v" id="v24"><span class="vn">24</span> काहेकि पवित्तर सास्तर कहत ह, <span class="br-p"><br><br></span><span class="br-ind"><br><span class="indent">&nbsp;</span></span>“प्राणी त सबइ घास बराबर अहइँ,<br> <span class="br-ind"><br><span class="indent">&nbsp;</span></span>अउर ओनके सज धज सब घास क फूलन जइसी,<br> <span class="br-ind"><br><span class="indent">&nbsp;</span></span>घास सब सूख जात ह<br> <span class="br-ind"><br><span class="indent">&nbsp;</span></span>अउर फूल उड़ जात ही।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>मुला टिका रहत ह परमेस्सर क इ संदेसा सदा हीं।” <sup class="fnm"><a name="fnm2" href="#fn2">2</a></sup><br> <span class="br-p"><br><br></span>इ उहइ नीक संदेसा अहइ जेहका तोहका उपदेस दीन्ह गवा ह।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a class='B' href='B:30 11:44-45'><!--endraw 1-->लैव्य. 11:44-45<!--raw 1 bo --></a><!--endraw 1-->; <!--raw 1 bo --><a class='B' href='B:30 19:2'><!--endraw 1-->19:2<!--raw 1 bo --></a><!--endraw 1-->; <!--raw 1 bo --><a class='B' href='B:30 20:7'><!--endraw 1-->20:7<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a class='B' href='B:290 40:6-8'><!--endraw 1-->यसा. 40:6-8<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>