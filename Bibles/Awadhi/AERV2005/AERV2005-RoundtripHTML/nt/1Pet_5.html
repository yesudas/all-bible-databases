<html><head>
<meta http-equiv="Content-Type" content="text/html;charset=utf-8" />
<title>1Pet 5 &ndash; पतरस क पहिली पत्र &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Pet', 5);">
<div id="navbar"><a href="../index.html">पवित्तर बाइबिल</a> &ndash; <b>पतरस क पहिली पत्र</b> &ndash; <a href="1Pet_1.html">1</a> ... <a href="1Pet_3.html">3</a> <a href="1Pet_4.html">4</a> <b>5</b> </div><hr>
<h1>1Pet 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>परमेस्सर क जनसमूह</h2><span class="vn">1</span> <span class="br-p"><br><br></span>अब मइँ तोहरे बीच जउन बुजुर्ग अहइँ ओनसे निवेदन करित हउँ मइँ खुद एक बुजुर्ग अहउँ अउर मसीह जउन यातना झेलेस ह, ओके साच्छी हउँ, जउन ओकरे भावी महिमा परगट होई ओकर सहभागी हउँ।</div>
<div class="v" id="v2"><span class="vn">2</span> राह देखावइवाले परमेस्सर क जनसमूह तोहरी देख-रेख मँ अहइ अउर निरीच्छक क रूप मँ तू ओकर सेवा करत अहा, कउनो दबाव क कारण नाही बल्कि परमेस्सर क इच्छानुसार अइसा करा कि अपनी इच्छा क कारण तू आपन इ काम धन क लालच मँ नाही बल्कि सेवा करइ क प्रति अपनी ततपरता क कारण करत अहा।</div>
<div class="v" id="v3"><span class="vn">3</span> देख-रेख क खातिर नाही जउन तोहका सौंपा गवा अहइ तू ओनके सासक न बना। बल्कि समूह बरे आदर्स बना।</div>
<div class="v" id="v4"><span class="vn">4</span> ताकि जब उ प प्रमुख गड़ेरिया परगट होइ तउ तोहका विजय क उ भव्य मुकुट प्राप्त होइ जेकर सोभा कबहूँ नाही घटतइ।</div>
<div class="v" id="v5"><span class="vn">5</span> <span class="br-p"><br><br></span>इहइ तरह हे नवजुवको तू पचे अपने अपने धर्मवृद्ध क अधीन रहा। तू पचे दूसरे क प्रति विनम्रता स सेवा करा। काहेकि, <span class="br-p"><br><br></span><span class="br-ind"><br><span class="indent">&nbsp;</span></span>“करत ह परमेस्सर विरोध अभिमानी क,<br> <span class="br-ind"><br><span class="indent">&nbsp;</span></span>मुला दीनन प अनुग्रहसील सदा ह।” <sup class="fnm"><a name="fnm1" href="#fn1">1</a></sup><br></div>
<div class="v" id="v6"><span class="vn">6</span> <span class="br-p"><br><br></span>इ खातिर परमेस्सर क सक्तिसाली हाथन क नीचे अपने आपको नवावा। जेहसे ठीक अवसर अवाइ प उ तोहका ऊँचा उठावइ।</div>
<div class="v" id="v7"><span class="vn">7</span> तू पचे आपन सबइ चिन्ता ओह पइ छोड़ द्या काहेकि उ तोहरे खातिर चिन्तित अहइ।</div>
<div class="v" id="v8"><span class="vn">8</span> <span class="br-p"><br><br></span>आपन प नियंत्रण राखा। सावधान रहा। तोहार सत्रु एक गरजत सेर क तरह इधर उधर घूमत रहत ह अउर इहइ ताक मँ रहत ह कि जउन मिलइ ओका फाड़ खावइ।</div>
<div class="v" id="v9"><span class="vn">9</span> तू ओकरे विरोध करा अउर अपने बिसबास प अड़ा रहा काहेकि तू तउ जानत अहा कि सारे संसार मँ तोहरे भाई बहिन इहइ तरह क यातना झेलत अहइँ।</div>
<div class="v" id="v10"><span class="vn">10</span> <span class="br-p"><br><br></span>मुला सम्पूर्ण अनुग्रह क स्रोत परमेस्सर जउन तोहका ईसू मसीह मँ अनन्त महिमा क सहभागी होइ खातिर बोकाइस ह, तोहरे तनिक समइ सबइ यातना झेलइ क बाद खुदइ तोहका फिन स स्थापित करी, समर्थ बनाई अउर स्थिरता प्रदान करी।</div>
<div class="v" id="v11"><span class="vn">11</span> सबहिं सक्तियन अनन्त तलक ओकरे अधिकार मँ अहइँ। आमीन।</div>
<div class="v" id="v12"><h2>पत्र क समापन</h2><span class="vn">12</span> <span class="br-p"><br><br></span>मइँ तोहका इ छोट स पत्र, सिलवानुस क सहयोग स, जेहका मइँ बिसबासपूर्ण भाई मानित हउँ, तोहका प्रोत्साहित करइ खातिर परमेस्सर क सच्चा अनुग्रह उहइ अहइ, इहइ बात क साच्छी देइ क खातिर लिखेउँ, इहइ प अड़े रहा।</div>
<div class="v" id="v13"><span class="vn">13</span> <span class="br-p"><br><br></span>बेबीलोन क कलीसिया जउन तोहरे समान परमेस्सर द्वारा चुनी गइ अहइ, तोहका नमस्कार करत अहइ। मसीह मँ मोरे बेटवा मरकुस क तोहका नमस्कार।</div>
<div class="v" id="v14"><span class="vn">14</span> पिरेमपूर्ण चुम्बन स एक दूसरे क स्वागत सत्कार करा। <span class="br-p"><br><br></span>तू सबइ क, जउन ईसू मसीह मँ अहइँ, सान्ति मिलइ।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a class='B' href='B:240 3:34'><!--endraw 1-->नीति. 3:34<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>