<html><head>
<meta http-equiv="Content-Type" content="text/html;charset=utf-8" />
<title>1Tim 3 &ndash; तीमुथियुस क पहिली पत्र &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 3);">
<div id="navbar"><a href="../index.html">पवित्तर बाइबिल</a> &ndash; <b>तीमुथियुस क पहिली पत्र</b> &ndash; <a href="1Tim_1.html">1</a> <a href="1Tim_2.html">2</a> <b>3</b> <a href="1Tim_4.html">4</a> <a href="1Tim_5.html">5</a> <a href="1Tim_6.html">6</a> </div><hr>
<h1>1Tim 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>कलीसिया क निरीच्छक</h2><span class="vn">1</span> <span class="br-p"><br><br></span>इ एक बिसवास करइ जोग्ग कथन बा कि अगर केउ निरिच्छक बनइ चाहत ह तउ उ एक अच्छे कामे क इच्छा रखत ह।</div>
<div class="v" id="v2"><span class="vn">2</span> अब देखा ओका एक अइसी जिन्नगी जिअइ चाही जेकर लोग निआव स भरी आलोचना न कइ पावइँ। ओकर एकई पत्नी होइ चाही, ओका आत्मसंयमी, सुसील अउर अतिथि सत्कार करइवाला अउर सिच्छा देइ मँ निपुण होइ चाही। ओका पइसा क पिरेमी न होइ चाही।</div>
<div class="v" id="v3"><span class="vn">3</span> ओका पियक्कड़ न होइ चाही, न तउ ओका झगड़ालू होइ चाही। ओका तउ सज्जन अउर सान्ति प्रेमी होइ चाही। ओका पैसे का पिरेमी न होइ चाही।</div>
<div class="v" id="v4"><span class="vn">4</span> अपने परिवारे क उ अच्छा प्रबन्धक होइ अउर ओनकर बच्चन ओरके कब्जे मँ रहत रहइँ। ओकर पूरा सम्मान करत होइँ।</div>
<div class="v" id="v5"><span class="vn">5</span> अगर केउ अपने परिवारे क प्रबन्ध करइ नाहीं जानत तउ उ परमेस्सर क कलीसिया क प्रबन्ध कइसे कइ पाई?</div>
<div class="v" id="v6"><span class="vn">6</span> <span class="br-p"><br><br></span>उ एक नवा बिसवासी न होइ चाही ताकि उ अहंकार स फूलि न जाइ। अउर ओका सइतान क जइसा दण्ड पावइ पड़इ।</div>
<div class="v" id="v7"><span class="vn">7</span> एकरे अलावा बाहेर क लोगन मँ भी ओकर अच्छी इज्जत होइ चाही ताकि उ कउनउ आलोचना मँ फँसिके सइतान क फंदा मँ न पड़ि जाइ।</div>
<div class="v" id="v8"><h2>कलीसिया क सेवक</h2><span class="vn">8</span> <span class="br-p"><br><br></span>इही तरह कलीसिया क सेवकन केउ आदरणीय होइ चाही अउ ओका अउर दु मुँहा न होइ चाही। ओकर मदिरापान मँ रुचि न होई चाही। बुरे रस्तन स ओनका धन कमाइ क इच्छुक न होइ चाही।</div>
<div class="v" id="v9"><span class="vn">9</span> ओनका तउ पवित्तर मने स हमरे अभिव्यक्त सत्यन क थामे रखइ चाहे।</div>
<div class="v" id="v10"><span class="vn">10</span> ऐन्हेऊ क पहिले निरीच्छकन क समान परखा जाइ चाही फिन अगर ओनके विरोध मँ कछू आपत्ति न होइ तबहिं एनका कलीसिया क सेवकन क न रूप मँ सेवा काम करइ देइ चाही।</div>
<div class="v" id="v11"><span class="vn">11</span> <span class="br-p"><br><br></span>इही तरह स्त्रीयन क भी सम्मान क जोग्ग होइ चाही। ओनका निंदक न होइ चाही। बल्कि सालीन अउर सब तरह स भरोसा करइवाली होइ चाही।</div>
<div class="v" id="v12"><span class="vn">12</span> <span class="br-p"><br><br></span>कलीसिया क सेवक क केवल एक्कई पत्नी होइ चाही अउर ओका आपन बाल बच्चन अउर अपने घरारन क अच्छा प्रबन्धक होइ चाही।</div>
<div class="v" id="v13"><span class="vn">13</span> काहेकि अगर क कलीसिया क अइसेन सेवक क रूप मँ होइहीं जउन अच्छा सेवा प्रदान करत हीं, तउ उ पचे अपने बरे सम्मान स भरा स्थान अर्जित करिहीं। मसीह ईसू क बरे बिसवासे मँ जरूरइ ओनकइ आस्था होई।</div>
<div class="v" id="v14"><h2>हमार जीवन क रहस्य</h2><span class="vn">14</span> <span class="br-p"><br><br></span>मइँ इ आसा क साथे तोहे इ बातन क लिखत हउँ कि जल्दी ही तोहरे लगे आउबइ।</div>
<div class="v" id="v15"><span class="vn">15</span> अगर मोका आवइ मँ समइ लग जाइ तउ तोहे सबन क पता रहइ कि परमेस्सर क परिवारे मँ, जउन सजीव परमेस्सर क कलीसिया बा, कउनो क आपन व्यवहार कइसे रखइ चाही। कलीसिया तउ सब क जड़ अउर आधार स्तम्भ अहइ।</div>
<div class="v" id="v16"><span class="vn">16</span> बिना संदेह क हमरे भक्ति का रहस्य महान बाटइः <span class="br-p"><br><br></span><span class="br-ind"><br><span class="indent">&nbsp;</span></span>उ नर-देह धरे परगट भवा<br> <span class="br-ind"><br><span class="indent">&nbsp;</span></span>आतिमा द्वारा धर्मी प्रमाणित भवा<br> <span class="br-ind"><br><span class="indent">&nbsp;</span></span>देखेन ओका सरगदूतन हुआ<br> <span class="br-ind"><br><span class="indent">&nbsp;</span></span>प्रचारित उ राष्ट्रन मँ,<br> <span class="br-ind"><br><span class="indent">&nbsp;</span></span>जग तउ ओहपइ बिसवास किहेस,<br> <span class="br-ind"><br><span class="indent">&nbsp;</span></span>अउर उठावा गवा ओका महिमा मँ उप्पर।<br></div>
</div>
<!-- PARSED ABOVE; EDITING MAY BREAK PARSER -->
</body></html>