<html><head>
<meta http-equiv="Content-Type" content="text/html;charset=utf-8" />
<title>1Tim 5 &ndash; तीमुथियुस क पहिली पत्र &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 5);">
<div id="navbar"><a href="../index.html">पवित्तर बाइबिल</a> &ndash; <b>तीमुथियुस क पहिली पत्र</b> &ndash; <a href="1Tim_1.html">1</a> ... <a href="1Tim_3.html">3</a> <a href="1Tim_4.html">4</a> <b>5</b> <a href="1Tim_6.html">6</a> </div><hr>
<h1>1Tim 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>कउनउ बड़ी आयु क मनई क साथे कठोरता स न बोला, बल्कि ओनहे बापे क रूप मँ देखत ओनके बरे विनम्र रहा। सलाह देत समइ अपन्ने स छोटन क साथे भाइयन जइसा बर्ताव करा।</div>
<div class="v" id="v2"><span class="vn">2</span> बड़ी स्त्रियन क महतारी समझा अउर जवान स्त्रियन क आपन बहिन समझिके सब पवित्रतन क साथे बर्ताव करा।</div>
<div class="v" id="v3"><h2>विधवन क धियान रखा</h2><span class="vn">3</span> <span class="br-p"><br><br></span>ओन्हन विधवन क विसेस धियान रखा जउन वास्तव मँ अकेले अहइँ।</div>
<div class="v" id="v4"><span class="vn">4</span> मुला अगर कउनउ विधवा के बेटवा-बिटिया अउर नाती पोता अहइँ तउ ओन्हे सबसे पहिले अपने धरम पर चलत चलत अपने परिवार क देखभाल करइ सीखइ चाही। ओनका चाही कि ओ पचे अपने महतारी-बापे क पालन पोसन क बदला चुकावइँ काहेकि एहसे परमेस्सर खुस होत ह।</div>
<div class="v" id="v5"><span class="vn">5</span> उ विधवा जउन सही मँ विधवा बाटइ अउर जेकर धियान रखइवाला केउ नाहीं बाटइ अउर परमेस्सर तउ जेकर सबइ आसा क सहारा बा उ दिन रात बिनती अउर पराथना मँ लगी रहत हीं।</div>
<div class="v" id="v6"><span class="vn">6</span> मुला उ विधवा जे बिसय भोग क दास होइ गइ अहइँ जीते जी मरे भएन क समान बाटिन।</div>
<div class="v" id="v7"><span class="vn">7</span> इही बरे बिसवासी लोगन क इन बातन क (ओनके सहायता क) आदेस द्या ताकि कउनउ भी ओनकर आलोचना न कइ पावइ।</div>
<div class="v" id="v8"><span class="vn">8</span> मुला अगर केउ आपन रिस्तेदारन, विसेसकर आपन पिरवार क सदस्यन क सहायता नाहीं करत, तउ उ बिसवास स फिन गवा बा अउर कउनो अबिसवासी से भी जियादा खराब बा।</div>
<div class="v" id="v9"><span class="vn">9</span> <span class="br-p"><br><br></span>ओन्हन विधवन क विसेस सूची मँ जउन आर्थिक सहायता लेत बाटिन ओनही विधवा क नाउँ लिखा जाइ जउन कम स कम साठ साल क होइ चुकी बाटिन अउर जउन पतिब्रता रही हईन।</div>
<div class="v" id="v10"><span class="vn">10</span> अउर जउन बाल बच्चन क पालत करत, अतिथि सत्कार करत भए, परमेस्सर क लोगन क पाउँ धोवत भए दुखियन क सहायता करत-करत, अच्छा कामन क बरे समर्पित होइके सब तरह क अच्छा कामन क बरे जाना-मानी जात रहिन।</div>
<div class="v" id="v11"><span class="vn">11</span> <span class="br-p"><br><br></span>मुला सयानी-विधवन क एह सूची मँ सामिल न करा काहेकि मसीह क बरे ओनकर समर्पण पइ जब ओनकर बिसय वासना भरी इच्छा हावी होत ह तउ उ फिन बियाह करइ चाहत ह।</div>
<div class="v" id="v12"><span class="vn">12</span> उ सबइ अपराधिन हइन काहेकि ओन्हन आपन मूलभूत प्रतिज्ञा क तोड़े हइन।</div>
<div class="v" id="v13"><span class="vn">13</span> एकरे अलावा ओनका आलस क आदत पड़ि जात ह। उ सबइ एक घरे स दुसरे घरे घूमत फिरत हीं अउर उ सबइ न केवल आलसी होइ जात हीं, बल्कि उ बातूनी लोगन क कामन मँ टाँग अड़ावइ लागत हीं अउर अइसेन बात बोलइ लागत हीं जइसे ओंहे न बोलइ चाही।</div>
<div class="v" id="v14"><span class="vn">14</span> इही बरे मइँ चाहत हउँ कि जवान-विधवन बियाह कइ लेइँ अउर औलाद क पइदा करत भए अपने घर बारे के देखभल करइँ ताकि हमरे दुस्मनन क हम पर कटाच्छ करइ क कउनउ अवसर न मिलि पावइ।</div>
<div class="v" id="v15"><span class="vn">15</span> मइँ इ बरे बतावत हउँ कि कछू जवान विधवन क सइतान द्वारा पहिलेन स ही बहकाई गइ रहिन।</div>
<div class="v" id="v16"><span class="vn">16</span> <span class="br-p"><br><br></span>अगर कउनो बिसवासी स्त्री क घरे मँ विधवा हइन तउ ओन्हे ओकर सहायता खुद करइ चाही। अउर कलीसिया प कउनउ भार न डावइ चाहि ताकि कलीसिया सच्ची विधवन क सहायता कइ सकइ।</div>
<div class="v" id="v17"><span class="vn">17</span> जउन निरीच्छक कलीसिया क अच्छी अगुआइ करत हीं ओनका दुगना सम्मान क पात्र होइ चाही। विसेस कर उ पचे जेनकर काम उपदेस देब अउर पढ़ाउब बा।</div>
<div class="v" id="v18"><span class="vn">18</span> काहेकि पवित्तर सास्तर मँ कहा गवा बा, “बरधा जब खरिहाने मँ होइ तउ ओकर मुँह न बाँधा।”<sup class="fnm"><a name="fnm1" href="#fn1">1</a></sup> अउर “मजदूर क आपन मजदूरी पावइ क अधिकार बा।”<sup class="fnm"><a name="fnm2" href="#fn2">2</a></sup></div>
<div class="v" id="v19"><span class="vn">19</span> <span class="br-p"><br><br></span>कउनो निरीच्छन पइ लगावा गवा कउनउ लांछन क तब तक स्वीकार न करा जब तलक दुई य तीन साच्छी न होइँ।</div>
<div class="v" id="v20"><span class="vn">20</span> जउन हमेसा पापे मँ लगा रहत हीं ओनका सबके सामने डाटा-फटकारा ताकि बाकि लोग डेराइँ।</div>
<div class="v" id="v21"><span class="vn">21</span> <span class="br-p"><br><br></span>परमेस्सर, ईसू मसीह अउर चुना भवा सरगदूतन क सामने हम सचाई क साथे आदेस देत हई कि तू बिना कउनो पूर्वाग्रह क इन बातन क पालन करा। पच्छपात क साथे कउनउ काम न करा।</div>
<div class="v" id="v22"><span class="vn">22</span> <span class="br-p"><br><br></span>बिना विचारे केउ क कलीसिया क मुखिया बनवइ क बरे ओह प जल्दी मँ हाथ न रखा। केउ क पापन मँ भागीदारी न बना। अपने क हमेसा पवित्तर रखा।</div>
<div class="v" id="v23"><span class="vn">23</span> <span class="br-p"><br><br></span>तीमुथियुस, केवल पानी ही न पिअत रहअ। बल्कि अपने हाजमा अउर बार बार बीमार पड़इ स बचइ क बरे तनिक दाखरास भी लइ लिहा करा।</div>
<div class="v" id="v24"><span class="vn">24</span> <span class="br-p"><br><br></span>कछू लोगन क पापन सही रूप स परगट होइ जात हीं अउर निआव क बरे पेस-कई दीन्ह जात ह मुला दुसरे लोगन क पापन बाद मँ परगट होत हीं।</div>
<div class="v" id="v25"><span class="vn">25</span> इही तरह अच्छा काम भी सही रूप स परगट होइ जात ह मुला जउन परगट नाहीं होतेन तउ उ पचे भी छुपा नाहीं रह सकतेन।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a class='B' href='B:490 10:7'><!--endraw 1-->लूका 10:7<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a class='B' href='B:50 25:4'><!--endraw 1-->व्यवस्था 25:4<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>