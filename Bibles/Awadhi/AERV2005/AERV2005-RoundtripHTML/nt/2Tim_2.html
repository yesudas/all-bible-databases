<html><head>
<meta http-equiv="Content-Type" content="text/html;charset=utf-8" />
<title>2Tim 2 &ndash; तीमुथियुस क दूसरी पत्र &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Tim', 2);">
<div id="navbar"><a href="../index.html">पवित्तर बाइबिल</a> &ndash; <b>तीमुथियुस क दूसरी पत्र</b> &ndash; <a href="2Tim_1.html">1</a> <b>2</b> <a href="2Tim_3.html">3</a> <a href="2Tim_4.html">4</a> </div><hr>
<h1>2Tim 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>मसीह ईसू क सच्चा सिपाही</h2><span class="vn">1</span> <span class="br-p"><br><br></span>जहाँ तक तोहर बात बा, मोर बेटवा! मसीह ईसू मँ मिलइ वाली अनुग्रह स मजबूत होइ जा,</div>
<div class="v" id="v2"><span class="vn">2</span> बहुत स लोगन क साच्छी मँ मोसे तू जउन कछु सुने अहा, ओका ओन बिसवास करइ जोग्ग मनइयन क सऊँप द्या जउन दुसरेउ केउ क भी सिच्छा देई मँ समर्थ होइ।</div>
<div class="v" id="v3"><span class="vn">3</span> जउन यातना सबइ आवइँ ओनका मिलकर सामना करा। जातना झेलई मँ मसीह ईसू क एक अच्छा सैनिक क समान सेवा करत रहा।</div>
<div class="v" id="v4"><span class="vn">4</span> अइसे सबहिं जउन सैनिक क समान सेवा करत हीं अपने आप क साधारण जीवन क जंजाल मँ नाहीं फँसउतेन काहेकि उ अपने सासक अधिकरियन क खुस करई क बरे कोसिस करत रहत हीं।</div>
<div class="v" id="v5"><span class="vn">5</span> अउर अइसेनइ अगर केउ कीहीउ दउड़इ वाली प्रतियोगितन मँ हींसा लेत ह अउर नियमन क नमाइन, तउ ओका विजय क मुकुट ओह समइ तलक नाहीं मिलत, जब तलक कि उ नियमन क पालन करत करत प्रतियोगितन मँ भाग नाहीं लेत।</div>
<div class="v" id="v6"><span class="vn">6</span> किसान जो मेहनत करत ह इ उपज क सबसे पहिला भाग पावइ क अधिकारी अहइ।</div>
<div class="v" id="v7"><span class="vn">7</span> मइँ जउन बताइत हउँ: ओह प बिचार करा। पर्भू तोहे सब कछू समझइ क छमता प्रदान करी।</div>
<div class="v" id="v8"><span class="vn">8</span> <span class="br-p"><br><br></span>मसीह इसू क खियाल करत रहा जउन मरे हुअन मँ स फिन स जिन्दा होइ उठा ह अउर जउन दाऊद क बंसज अहइ। इहइ ओह सुसमाचार क सार अहइ जेकर मइँ उपदेस देत हउँ</div>
<div class="v" id="v9"><span class="vn">9</span> इही बरे मइँ जातना झेलत अहउँ। इहाँ तलक कि एक अपराधी क नाई मोका जंजीरन स जकड़ दीन्ह गवा बा। परन्तु परमेस्सर क बचन तउ बन्धन रहित बा।</div>
<div class="v" id="v10"><span class="vn">10</span> इही कारण परमेस्सर क चुना गवा लोगन के बरे मइँ हर दुख उठावत रहत हउँ ताकि उ पचे भी ईसू मसीह मँ मिलइ वाली महिमामयी अउर अनन्त उद्धार क साथे मिलि सकइँ।</div>
<div class="v" id="v11"><span class="vn">11</span> <span class="br-p"><br><br></span>इ बचन बिसवासे क जोग्ग अहइ किः <span class="br-p"><br><br></span><span class="br-ind"><br><span class="indent">&nbsp;</span></span>अगर हम ओकरे साथे मरा हई,<br> <span class="br-ind"><br><span class="indent">&nbsp;</span></span>तउ उही क साथे जिउब,<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>अगर हम दुख स्वीकार करत अही।<br> <span class="br-ind"><br><span class="indent">&nbsp;</span></span>त ओकरे साथे सासन भी करब।<br> <span class="br-ind"><br><span class="indent">&nbsp;</span></span>अगर हम ओका छोड़ तजबइ,<br> <span class="br-ind"><br><span class="indent">&nbsp;</span></span>तउ तजि देइ उहउ हमका,<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>हम चाहे बिसवास हीन होइ,<br> <span class="br-ind"><br><span class="indent">&nbsp;</span></span>प उ बिसवासी हमेसा-हमेसा बिसवास योग्य बना रही<br> <span class="br-ind"><br><span class="indent">&nbsp;</span></span>काहेकि नाहीं होइ सकत उ आतिमा निसेधी मिथ्यवादी, अपनेन ही बरे।<br></div>
<div class="v" id="v14"><h2>स्वीकृत कार्यकर्ता</h2><span class="vn">14</span> <span class="br-p"><br><br></span>लोगन क इन बातन क धियान देवावत रहा अउर परमेस्सर क साच्छी कइके ओन्हे सावधान करत रहा कि उ सब्दन क लइक लड़ाई झगड़ा न करा। अइसेन लड़ाई-झगड़ा स कउनउ लाभ नाहीं होत, बल्कि एनका जे सुनत हीं, उहउ का नस्ट कर देत ह।</div>
<div class="v" id="v15"><span class="vn">15</span> अपने आप क परमेस्सर द्वारा ग्रहण करइ जोग्ग बनाइके एक अइसे सेवक क रूप मँ पेस करइ क यत्न करत रहा जेहसे कउनउ बात क बरे सरमाई क जरूरत न होइ। अउर जउन परमेस्सर क सत्य बचन क सही ढंग स उपयोग करत ह।</div>
<div class="v" id="v16"><span class="vn">16</span> <span class="br-p"><br><br></span>अउर अधार्मिक अउर अर्थहीन बातन स बचा रहत ह काहेकि इ बात लोगन क परमेस्सर स बहुत दूर लइ जात ह।</div>
<div class="v" id="v17"><span class="vn">17</span> अइसेन लोगन क सिच्छा नासूर क तरह फइले। हुमिनयुस अउर फिलेतुस अइसेन ही अहइँ।</div>
<div class="v" id="v18"><span class="vn">18</span> जउन सच्ची सिच्छा स भटकि गवा हयेन। ओनकर कहब बा कि पुरूत्थान अब तलक होइ चुका बा। इ सबइ कछू लोगन क बिसवास क खराब करत हयेन।</div>
<div class="v" id="v19"><span class="vn">19</span> <span class="br-p"><br><br></span>कछू भी होइ परमेस्सर तउ जेह केतॅना ही मजबूत नींव क डाए अहइ, उ मजबूती क साथे खड़ी बा। ओह प अंकित बा, “पर्भू अपने भक्तन क जानत ह”<sup class="fnm"><a name="fnm1" href="#fn1">1</a></sup> अउर “उ हर एक, जउन कहत ह कि उ पर्भू क अहइ ओका दुस्टता स बचा रहइ चाही।”</div>
<div class="v" id="v20"><span class="vn">20</span> <span class="br-p"><br><br></span>एक बड़ाके घरे मँ बस सोना-चाँदी क ही बर्तन त नाहीं होत हीं, ओहमाँ लकड़ी अउर मिट्टी क बरतन भी होत हीं। कछू विसेस उपयोग क बरे होत हीं अउर कछू साधारण उपयोग क बरे।</div>
<div class="v" id="v21"><span class="vn">21</span> इही बरे अगर आदमी अपने आपके बुराइयन स साफ कइ लेत ह तउ उ विसेस उपयोग क बनी ह। अउर फिन पवित्तर बनिके अपने सुवामी क बरे उपयोगी सिद्ध होई। अउर कउनउ अच्छा कामे क बरे तइयार रही।</div>
<div class="v" id="v22"><span class="vn">22</span> <span class="br-p"><br><br></span>जवानी क बुरी इच्छन स दूर रहा, धार्मिक जीवन, बिसवास, पिरेम अउर सान्ति क बरे ओन्हन सब क साथे जउन सुद्ध मने स पर्भू प बिसवास करत हीं, पुकारत हीं, कोसिस करत रहा।</div>
<div class="v" id="v23"><span class="vn">23</span> मूर्खता स भरा, बेकार क तर्क बितर्क स हमेसा बचा रहा। काहेकि तू जानत ह कि एनसे लड़ाई-झगड़ा पैदा होत ह।</div>
<div class="v" id="v24"><span class="vn">24</span> अउर पर्भू क सेवक क तउ झगड़इ न चाही। ओका तउ सब प द्या करइ चाही ओका सिच्छा देइ मँ जोग्ग होइ चाही। ओका सहनसील होइ चाही।</div>
<div class="v" id="v25"><span class="vn">25</span> ओका अपने विरोधियन क भी विनम्रता क साथे समझइ चाही और परमेस्सर ओनका हिरदइ बदल देइ ताकि ओनका सत्य क गियान होइ जाइ</div>
<div class="v" id="v26"><span class="vn">26</span> अउर उ सचेत होइ क सइतान क ओह फन्दा स बचि नकरइँ जेहमाँ सइतान ओनका जकड़ी रखे बाटइ ताकि उ पचे परमेस्सर क इच्छा क अनुसरण कइ सकइँ।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a class='B' href='B:40 16:5'><!--endraw 1-->गनती 16:5<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>