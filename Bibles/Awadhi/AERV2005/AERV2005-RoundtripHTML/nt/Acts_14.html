<html><head>
<meta http-equiv="Content-Type" content="text/html;charset=utf-8" />
<title>Acts 14 &ndash; प्रेरितन क काम &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 14);">
<div id="navbar"><a href="../index.html">पवित्तर बाइबिल</a> &ndash; <b>प्रेरितन क काम</b> &ndash; <a href="Acts_1.html">1</a> ... <a href="Acts_12.html">12</a> <a href="Acts_13.html">13</a> <b>14</b> <a href="Acts_15.html">15</a> <a href="Acts_16.html">16</a> ... <a href="Acts_28.html">28</a> </div><hr>
<h1>Acts 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>इकुनियुम मँ पौलुस अउर बरनाबास</h2><span class="vn">1</span> <span class="br-p"><br><br></span>इहइ तरह पौलुस अउर बरनाबास इकुनियुम मँ यहूदी आराधनालय मँ गएऩ। हुवाँ उ पचे इ तरीका स बियाख्यान दिहेन कि यहूदियन क एक बड़का मनइयन क मजमा बिसवास कइ लिहेस।</div>
<div class="v" id="v2"><span class="vn">2</span> मुला उ यहूदियन जउन नाहीं पातियानेन, गैर यहूदियन क उसकाएऩ अउर भाई बहनन क खिलाफ दुस्मनी पइदा कइ दिहेन।</div>
<div class="v" id="v3"><span class="vn">3</span> <span class="br-p"><br><br></span>तउ पौलुस अउर बरनाबास हुवाँ बहोत दिनॉ तलक ठहरा रहेन अउर पर्भू क बारे मँ बेडर होइके प्रबचन देत रहेन। ओनकइ हीला स पर्भू अद्भुत कारजन अउर अचरज कारजन करवावत भव आपन द्या क संदेसा क मान करावत रहा।</div>
<div class="v" id="v4"><span class="vn">4</span> ओहर सहर क मनइयन मँ फूट पड़ि गइ। कछू मिला प्रेरितन कइँती अउर कछू मिला यहूदियन कइँती होइ गएन।</div>
<div class="v" id="v5"><span class="vn">5</span> <span class="br-p"><br><br></span>फिन जब गैर यहूदी लोग अउर यहूदी लोग आपन आपन नेता स मिलिके ओनके संग बुरा बेवहार करइ लागेन (गरियाव) अउर ओन प पाथर लोकावइ क बात चली,</div>
<div class="v" id="v6"><span class="vn">6</span> तउ पौलुस अउर बरनाबास क ऍकर पता लग गवा अउर पचे लुकाउनिया अउर लुस्त्रा अउर दिरबे जइसे सहरन अउर सासपास क पहँटा मँ परानेन।</div>
<div class="v" id="v7"><span class="vn">7</span> उ पचे हुवाँ भी सुसमाचार क प्रचार करत रहेन।</div>
<div class="v" id="v8"><h2>लुस्त्रा अउर दिरबे मँ पौलुस</h2><span class="vn">8</span> <span class="br-p"><br><br></span>लुस्त्रा मँ एक मनई बइठा भवा रहा। उ आपन गोड़वा स अंपग रहा। उ जन्मत ही लँगड़ा रहा, चल फिन तउ कबहुँ नाहीं पाएस।</div>
<div class="v" id="v9"><span class="vn">9</span> इ मनई पौलुस क बोलत भए सुने रहा। पौलुस ओह पइ निगाह गड़ाएस अउर लखेस कि चंगा होइ क बिसवास ओहमाँ बा।</div>
<div class="v" id="v10"><span class="vn">10</span> तउ पौलुस ऊँची अवाज मँ कहेस, “अपने गोड़वा प सोझ खड़ा ह्वा।” तउ उ ऊपर उछरा अउर चलइ-फिरइ लाग।</div>
<div class="v" id="v11"><span class="vn">11</span> <span class="br-p"><br><br></span>पौलुस जउन कछू किहे रहा, जब भिड़िया ओका लखेस तउ मनइयन लुकाउनिया क भाखा मँ गोहार लगाइके कहइ लागेन, “हमरे बीच मनई क रूप धइके, देवता उतरि आवा अहइँ।”</div>
<div class="v" id="v12"><span class="vn">12</span> उ पचे बरनाबास क “जेअस”<sup class="fnm"><a name="fnm1" href="#fn1">1</a></sup> अउर पौलुस क “हिरमेस”<sup class="fnm"><a name="fnm2" href="#fn2">2</a></sup> कहइ लागेन। (पौलुस क हिरमेस यह बरे कहा गवा काहेकि उ प्रमुख बोलवइया रहा।)</div>
<div class="v" id="v13"><span class="vn">13</span> सहर क सोझइ बाहेर बना जेअस क यहूदियन क मंदिर क पूजारी सहर क दुआरे सॉड़ अउर माल लइके आइ पहोंचा। उ भीड़ क संग पौलुस अउर बरनाबास बरे बलि चढ़ावइ चाहत रहा।</div>
<div class="v" id="v14"><span class="vn">14</span> <span class="br-p"><br><br></span>मुला जब प्रेरितन बरनाबास अउर पौलुस इ सुनेन तउ उ पचे आपन ओढ़ना फाड़ि डाएन अउर उ पचे ऊँची अवाज मँ इ कहत भए भीड़ मँ घुसि गएऩ,</div>
<div class="v" id="v15"><span class="vn">15</span> “अरे मनइयन, तू पचे इ काहे करत बाट्या? हम पचे भी वइसे मनई अही, जइसे तू पचे अहा। हिआँ हम सबइ तू सबन्क सुसमाचार सुनावइ आइ अही ताकि तू पचे बेकार क बातन स मुँह मोड़िके उ सजीव परमेस्सर कइँती लउटा जउन अकास धरती, समुद्दर अउर एऩमाँ स जउन कछू अहइ, ओकर रचना किहेस ह।</div>
<div class="v" id="v16"><span class="vn">16</span> <span class="br-p"><br><br></span>“बीत गए काल मँ उ सबहिं जातियन क आपन आपन राहे प चलइ दिहेस।</div>
<div class="v" id="v17"><span class="vn">17</span> मुला तोहका उ खुद आपन साच्छी दिए बगैर नाहीं तजेस। काहेकि उ तोहरे संग भलाई किहेस। उ तू पचन्क अकास स बर्खा दिहेस अउर रितु क मुताबिक फसल दिहेस। उहइ तोहका खइया क देत ह अउर तोहरे मन क आनंद स भरि देत ह।”</div>
<div class="v" id="v18"><span class="vn">18</span> <span class="br-p"><br><br></span>इ बचन क पाछे भी उ पचे भिड़िया क ओनकइ बरे बलि चढ़ावइ स अक्सर नाहीं रोक सकेन।</div>
<div class="v" id="v19"><span class="vn">19</span> <span class="br-p"><br><br></span>फिन अन्ताकिया अउर इकुनियुस स आए भए यहूदी लोग भीड़ क अपने पच्छ मँ कइके पौलुस प पाथेर लोकाएन अउर ओका मरा जानिके सहर क बाहेर घेर्राइ लइ गएन।</div>
<div class="v" id="v20"><span class="vn">20</span> फिन जब ओकर चेलन ओकरे चारिहुँ कइँती बटुरेन, तउ उ उठा अउर सहर मँ चला आवा अउर फिन अगले दिन बरनाबास क संग उ दिरबे बरे चल पड़ा।</div>
<div class="v" id="v21"><h2>सीरिया क अन्ताकिया क लउटब</h2><span class="vn">21</span> <span class="br-p"><br><br></span>उ सहर मँ उ पचे सुसमाचार क प्रचार कइके बहोत स चेलन बनएन। उ सबइ लुस्त्रा, इकुनियुम अउर अनताकिया लउटि आएऩ।</div>
<div class="v" id="v22"><span class="vn">22</span> अउर मनवइयन क आतिमन क स्थिर कइके बिसवास मँ रहइ बरे ओनका कहि क हिम्मत बढ़ाएऩ, “हमका बड़ा घोर दुख झेलिके परमेस्सर क राज्य मँ घुसइ क अहइ।”</div>
<div class="v" id="v23"><span class="vn">23</span> हर कलीसिया मँ उ पचे ओनका नुयुक्त किहेन उ पर्भू क सौप दिहेन जेहमाँ उ पचे बिसवास करत रहेन।</div>
<div class="v" id="v24"><span class="vn">24</span> <span class="br-p"><br><br></span>एकरे पाछे पिसिदिया स होत भए उ पचे पंफूलिया आइ गएऩ।</div>
<div class="v" id="v25"><span class="vn">25</span> अउर पिरगा मँ जब सुसमाचार सुनाइ चुकेन तउ इटली मँ आइ गएऩ।</div>
<div class="v" id="v26"><span class="vn">26</span> हुवाँ स उ पचे अन्ताकिया क जहाज स गएन जहाँ जउने काम क अबहिं उ पचे पूरा किहेन। उ काम बरे उ सबइ परमेस्सर क अनुग्रह प न्यौछावर होइ गएऩ।</div>
<div class="v" id="v27"><span class="vn">27</span> <span class="br-p"><br><br></span>अइसे जब उ पचे पहोंचेन तउ उ पचे कलीसिया क मनइयन क बटोरेन अउर परमेस्सर ओनके द्वारा जउन कछू किहेस, ओकर वृत्तांत कहिके सुनाएऩ। अउर उ पचे एलान किहेन कि परमेस्सर दूसरे देसन क मनइयन बरे बिसवास क दुआर खोले अहइ।</div>
<div class="v" id="v28"><span class="vn">28</span> फिन चेलन क संग हुवा बहोत दिनाँ तलक ठहरेन।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->जेअस <!--raw 1 bo --></em><!--endraw 1-->यूनानी बहोत देवता मँ बिसवास करत हीं। जेअस ओनकइ एक बहोत महत्व क देवता रहा।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><em><!--endraw 1-->हिरमेस <!--raw 1 bo --></em><!--endraw 1-->एक अउर दूसर यूनानी देवता। यूनानियन क बिसवास क मुताबिक हिरमेस दूसर देवता क हरकारा (संदेसा लइ जाइवाला)।</div>
</div>
<!-- PARSED ABOVE; EDITING MAY BREAK PARSER -->
</body></html>