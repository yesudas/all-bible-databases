<html><head>
<meta http-equiv="Content-Type" content="text/html;charset=utf-8" />
<title>Acts 9 &ndash; प्रेरितन क काम &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 9);">
<div id="navbar"><a href="../index.html">पवित्तर बाइबिल</a> &ndash; <b>प्रेरितन क काम</b> &ndash; <a href="Acts_1.html">1</a> ... <a href="Acts_7.html">7</a> <a href="Acts_8.html">8</a> <b>9</b> <a href="Acts_10.html">10</a> <a href="Acts_11.html">11</a> ... <a href="Acts_28.html">28</a> </div><hr>
<h1>Acts 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>साऊल क हिरदय बदलब</h2><span class="vn">1</span> <span class="br-p"><br><br></span>साऊल अबहुँ पर्भू क चेलन क मारि डावइ क धमकी देत रहा। उ महायाजक क लगे गवा।</div>
<div class="v" id="v2"><span class="vn">2</span> अउर उ दमिस्क क आराधनालय क नाउँ इ मंसा क चिट्ठी लिहेस कि जेहसे ओका हुवाँ अगर कउनो इ पंथ क चेलन मिलइ, फिन चाहे उ स्त्रियन होइ, चाहे पुरुसन, तउ उ ओका बंदी बनाइ सकइ अउर फिन वापिस यरूसलेम लइ आवइ।</div>
<div class="v" id="v3"><span class="vn">3</span> <span class="br-p"><br><br></span>तउ जब चलत चलत उ दमिस्क क निचके पहोंचा, तउ एकाएक ओकरे चारिहुँ कइँती अकासे स रोसनी कउँधी</div>
<div class="v" id="v4"><span class="vn">4</span> अउर उ भुइँया प जाइ गिरा। उ एक अवाज अनकेस जउन ओसे कहत रही, “साऊल, अरे ओ साऊल! तू मोका काहे सतावत अहा?”</div>
<div class="v" id="v5"><span class="vn">5</span> <span class="br-p"><br><br></span>साऊल कहेस, “पर्भू तू कउन अहा?” <span class="br-p"><br><br></span>उ कहेस, “मइँ ईसू अहउँ जेका तू सतावत बाट्या।</div>
<div class="v" id="v6"><span class="vn">6</span> मुला अब तू खड़ा ह्वा अउर नगर मँ जा। हुवाँ तोहका बताइ दीन्ह जाइ कि तोहका का करइ चाही।”</div>
<div class="v" id="v7"><span class="vn">7</span> <span class="br-p"><br><br></span>जउन मनई ओकरे संग जात्रा करत रहेन, उ पचे चुपचाप रहि गएऩ। उ पचे अवाज तउ अनकेन मुला कउनो क लखेन नाहीं।</div>
<div class="v" id="v8"><span class="vn">8</span> फिन साऊल भुइँया पइ स खड़ा भवा। मुला जब उ आपन आँखी खोलेस तउ उ कछू भी नाहीं निहारि सका। एह बरे उ पचे ओकर हाथ धइके दमिस्क लइ गएन।</div>
<div class="v" id="v9"><span class="vn">9</span> तीन दिना तलक उ न तउ कछू निहारि पाएस, अउर न ही कछू खाएस या पीएस।</div>
<div class="v" id="v10"><span class="vn">10</span> <span class="br-p"><br><br></span>दमिस्क मँ हनन्याह नाउँ क ईसू क एक चेला रहा। पर्भू दर्सन दइके ओसे कहेस, “हनन्याह!” <span class="br-p"><br><br></span>तउ उ बोला, “पर्भू, मइँ इ हउँ।”</div>
<div class="v" id="v11"><span class="vn">11</span> <span class="br-p"><br><br></span>पर्भू ओसे कहेस, “खड़ा ह्वा अउर उ गली मँ जेका सोझ कहवावइ वाली गली कहा जात ह। अउर हुवाँ यहूदी क घरे मँ जाइके तारसी क बसइया साऊल नाउँ क एक मनई क बारे मँ पूछताछ करा काहेकि उ पराथना करत बाटइ।</div>
<div class="v" id="v12"><span class="vn">12</span> उ एक दर्सन मँ लखेस ह कि हनन्याह नाउँ क एक मनई घरे मँ आइके ओह प हाथ रखेस ह ताकि उ फिन लखि सकइ।”</div>
<div class="v" id="v13"><span class="vn">13</span> <span class="br-p"><br><br></span>हनन्या जवाब दिहेस, “पर्भू, मइँ इ मनई क बारे मँ बहोतन स सुना ह। यरूसलेम मँ तोहरे संत लोगन क संग इ जउन बुरा काम किहेस ह, उ सब मइँ सुनेउँ ह।</div>
<div class="v" id="v14"><span class="vn">14</span> अउर हियाँ भी इ मुख्ययाजक स तोहरे नाउँ मँ सबहिं बिसवासी मनइयन क बंदी बनावइ क हुकुम लइ आवा ह।”</div>
<div class="v" id="v15"><span class="vn">15</span> <span class="br-p"><br><br></span>मुला पर्भू ओसे कहेस, “तू जा काहेकि इ मनई क विधर्मी मनइयन, राजा लोगन अउर इस्राएल क मनइयन क समन्वा मोर नाउँ लेइ बरे, एक जरिया क रूप मँ मइँ चुनेउँ ह।</div>
<div class="v" id="v16"><span class="vn">16</span> मइँ खुद ओका उ सब कछू बताउब, जउन ओका मोरे नाउँ बरे सहइ क होइ।”</div>
<div class="v" id="v17"><span class="vn">17</span> <span class="br-p"><br><br></span>तउ हनन्याह चला गवा अउर उ घरे क भितरे पहोंचा अउर साऊल प आपन हाथ रखि दिहेस अउर कहेस, “भाइ साऊल! पर्भू ईसू मोका पठएस ह जउन तोहरे राह मँ तोहरे समन्वा परगट भ रहा जेहसे तू फिन स लखि सका अउर पवित्तर आतिमा स भरि उठा।”</div>
<div class="v" id="v18"><span class="vn">18</span> फिन तुरतहि बोकला जइसी कउनो चीज ओकरी आँखिन स टेघरी अउर ओका फिन देखॉइ देइ लाग। उ खड़ा भवा अउर उ बपतिस्मा लिहेस।</div>
<div class="v" id="v19"><span class="vn">19</span> ओकरे पाछे फिन तनिक खइया खाए क बाद आपन ताकत पाइ गवा। <span class="br-p"><br><br></span>उ दमिस्क मँ चेलन क संग कछू समइ ठहरा।</div>
<div class="v" id="v20"><h2>साऊल क दमिस्क मँ प्रचार काम</h2><span class="vn">20</span> फिन इ सोझइ यहूदी आराधनालय मँ पहोंचा अउर ईसू क प्रचार करइ लाग। उ कहेस, “इ ईसू परमेस्सर क पूत अहइ।”</div>
<div class="v" id="v21"><span class="vn">21</span> <span class="br-p"><br><br></span>जउन कउनो भी ओका सुनेन, चकित रहि गएन अउर बोलेन, “का इ उहइ नाहीं अहइ, जउन यरूसलेम मँ ईसू क नाउँ मँ बिसवास करइया मनइयन क नास करइ क जतन नाहीं किहेस। अउर का इ ओनका धरवावइ अउर मुख्ययाजक क समन्वा लइ जाइ नाहीं आवा रहा?”</div>
<div class="v" id="v22"><span class="vn">22</span> <span class="br-p"><br><br></span>मुला साऊल जिआदा स जिआदा सक्तीसाली होत गवा अउर दमिस्क मँ बसइया यहूदियन क इ सिद्ध करत भवा कि इ ईसू ही मसीह अहइ, हरावइ लाग।</div>
<div class="v" id="v23"><h2>साऊल क यहूदियन स बच निकरब</h2><span class="vn">23</span> <span class="br-p"><br><br></span>बहोत दिन बीति जाए क पाछे यहूदियन ओका मारि डावइ क षड़यन्त्र किहेन।</div>
<div class="v" id="v24"><span class="vn">24</span> मुला ओनकइ चाल क पता साऊल क होइ गवा। उ पचे सहर क दुआरन प घात लगाए रहत रहेन जेहसे ओका मारि डावइँ।</div>
<div class="v" id="v25"><span class="vn">25</span> मुला ओकर चेलन ओका राति मँ उठाइ लइ गएन अउर झउआ मँ बइठाइके सहर क चहरदीवार के छेदे स ओका खाले उतारि दिहेन।</div>
<div class="v" id="v26"><h2>यरूसलेम मँ साऊल क पहुँचब</h2><span class="vn">26</span> <span class="br-p"><br><br></span>फिन जब उ यरूसलेम पहोंचा तउ उ चेलन क संग मिलइ क जतन करइ लाग। मुला उ पचे तउ ओसे ससान रहेन। ओनका इ बिसवास नाहीं रहा कि उ भी ईसू का एक चेलन अहइ।</div>
<div class="v" id="v27"><span class="vn">27</span> मुला बरनाबास ओका आपन संग प्रेरितन क लगे लइ गवा अउर उ ओनका बताएस कि साऊल पर्भू क राहे मँ कउने तरह लखेस अउर पर्भू ओसे कइसे बतियान ह। अउर दमिस्क मँ कउने तरह उ बेडर होइके ईसू क नाउँ क प्रचार करइ लाग।</div>
<div class="v" id="v28"><span class="vn">28</span> <span class="br-p"><br><br></span>फिन साऊल ओनके संग यरुसलेम मँ अजादी स आवइ जाइ लाग। उ बेडर होइके पर्भू क नाउँ क प्रबचन करत रहा।</div>
<div class="v" id="v29"><span class="vn">29</span> उ यूनानी भाखा क बोलवइया क साथ तहत्तुक अउर धरम चर्चा करत रहा मुला उ सबइ तउ ओका मारि डावा चाहत रहेन।</div>
<div class="v" id="v30"><span class="vn">30</span> मुला जब भाई लोगन्क इ बात क पता लाग तउ उ पचे ओका कैसरिया लइ गएन अउर फुन ओका तरसुस पहोंचाइ दिहेन।</div>
<div class="v" id="v31"><span class="vn">31</span> <span class="br-p"><br><br></span>इ तरह समूचइ यहूदिया, गलील अउर सामरिया क कलीसिया क उ समइ सांति स बीति गवा। उ कलीसिया अउर जिआदा सक्तीसाली होइ लाग। काहेकि उ पर्भू स डेराइके आपन जिन्नगी काटत रही, अउर पवित्तर आतिमा ओका अउर जिआदा हिम्मत देत रही तउ ओकर गनती बाढ़इ लाग।</div>
<div class="v" id="v32"><h2>लुद्दा अउर याफा मँ पतरस</h2><span class="vn">32</span> <span class="br-p"><br><br></span>फिन उ समूचइ पहँटा मँ टहरत घूमत पतरस लुद्दा क संत लोगन स भंटइ पहोंचा।</div>
<div class="v" id="v33"><span class="vn">33</span> हुवाँ ओका एनियास नाउँ क एक मनई मिला जउन आठ बरिस स बिछउना प ओलरा रहा। ओका लकुआ मारि गवा रहा।</div>
<div class="v" id="v34"><span class="vn">34</span> पतरस ओसे कहेस, “एनियास, ईसू मसीह तोहका चंगा करत ह। खड़ा ह्वा अउर आपन बिछउना सोझ करा!” तउ उ तुरंत खड़ा होइ गवा।</div>
<div class="v" id="v35"><span class="vn">35</span> फिन लूद्दा अउर सारोन मँ बसइया सब मनइयन ओका लखेन अउर उ पचे पर्भू कइँती घूमि गएन।</div>
<div class="v" id="v36"><span class="vn">36</span> <span class="br-p"><br><br></span>याफा मँ तबीता नाउँ क एक चेली रहत रही (जेकर यूनानी अनुवाद अहइ दोरकास अरथ अहइ “हिरनी”।) हमेसा नीक नीक काम करत अउर गरिबन क दान देत।</div>
<div class="v" id="v37"><span class="vn">37</span> ओनही दिनाँ उ बीमार भइ अउर मरि गइ। उ पचे ओकरे ल्हासे क नहवाइके सीढ़ी क ऊपर खोली मँ धइ दिहेन।</div>
<div class="v" id="v38"><span class="vn">38</span> लुद्दा याफा क लगे रहा, तउ चेलन जबहिं इ सुनेन कि पतरस लुद्दा मँ बाटइ तउ उ पचे ओकरे लगे दुइ मनई पठएन कि उ सबइ ओसे बिनती करइँ, “अनुग्रह कइके हाली स हाली हमरे लगे आइ जा!”</div>
<div class="v" id="v39"><span class="vn">39</span> <span class="br-p"><br><br></span>तउ पतरस तइयार होइके ओनके संग चला गवा। जब पतरस हुवाँ पहोंचा तउ उ पचे ओका सीढ़ी क ऊपर खोली मँ लइ गएन। हुवाँ सबहिं विधवावन छाती पीटिके रोवत भइन अउर उ सबइ कुर्ती अउर ओढ़ना क, जेनका दोरकास बनाए रहा; जबहिं उ पचे ओकरे संग रहिन देखॅावत भइन खड़ी होइ गइन।</div>
<div class="v" id="v40"><span class="vn">40</span> पतरस हर कउनो क बाहेर पठएस अउर घुटना क बल निहुरिके ओसे पराथना किहेस। फिन ल्हास कइँती घूमत भवा बोला, “तबीता-खड़ी होइजा!” उ आपन आँखिन उघारेस अउर पतरस क लखतन भइ उठिके बइठी।</div>
<div class="v" id="v41"><span class="vn">41</span> ओका आपन हाथ दइके पतरस खड़ा किहेस अउर फिन संत अउर विधवावन क बोलवाइ के ओनका ओका जिन्दा सौप दिहेस।</div>
<div class="v" id="v42"><span class="vn">42</span> <span class="br-p"><br><br></span>समूचइ याफा मँ हर कउनो क इ बात क पता लग गवा अउर बहोत स मनइयन पर्भू मँ बिसवास किहेन।</div>
<div class="v" id="v43"><span class="vn">43</span> फिन याफा मँ समौन नाउँ क एक चमार क हियाँ पतरस बहोत दिनाँ तक रूका रहा।</div>
</div>
<!-- PARSED ABOVE; EDITING MAY BREAK PARSER -->
</body></html>