<html><head>
<meta http-equiv="Content-Type" content="text/html;charset=utf-8" />
<title>Col 1 &ndash; कुलुस्सियन क पत्र &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Col', 1);">
<div id="navbar"><a href="../index.html">पवित्तर बाइबिल</a> &ndash; <b>कुलुस्सियन क पत्र</b> &ndash; <b>1</b> <a href="Col_2.html">2</a> <a href="Col_3.html">3</a> <a href="Col_4.html">4</a> </div><hr>
<h1>Col 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>पौलुस जउन परमेस्सर क इच्छानुसार मसीह ईसू क प्रेरित बा ओकर, अउर हमरे भाई तीमुथियुस कइँती स।</div>
<div class="v" id="v2"><span class="vn">2</span> <span class="br-p"><br><br></span>मसीह मँ स्थित कुलुस्से मँ रहइवालान बिसवासी भाइयन तथा बाहिनियन अउर सन्त जनन क नाउँ: <span class="br-p"><br><br></span>हमरे परमपिता परमेस्सर कइँती स तोहे सबन क अनुग्रह अउर सान्ति मिलइ।</div>
<div class="v" id="v3"><span class="vn">3</span> <span class="br-p"><br><br></span>जब हम तोहरे बरे पराथना करित ह, हमेसा अपने पर्भू ईसू मसीह क परमपिता परमेस्सर क धन्यबाद करित ह।</div>
<div class="v" id="v4"><span class="vn">4</span> काहेकि हम मसीह ईसू मँ तोहरे बिसवासे अउर सभन परमेस्सर जनन क बरे तोहरे पिरेम क बारे मँ सुने हई।</div>
<div class="v" id="v5"><span class="vn">5</span> इ ओह आसा क कारण भवा बा जउन तोहरे बरे सरगे मँ सुरच्छित बा अउर जेकरे बारे मँ तू पहिलेन-सच्चा संदेस अर्थात सुसमाचार क सुनि चुका अहा।</div>
<div class="v" id="v6"><span class="vn">6</span> सुसमाचार पूरे संसारे मँ सफलता पावत बा। इ वइसेन ही सफल होत बा जइसे तोहरे बीच इ ओह समइ स ही सफल होइ लगा रहा। जब स तू परमेस्सर क अऩुग्रह क बारे मँ सुने रह्या अउर सही-सही ओका समझा जात रहा।</div>
<div class="v" id="v7"><span class="vn">7</span> हमार प्रिय साथी दास इपफ्रास स, जउन हमरे बरे मसीह क बिसवासी सेवक अहइ, तू सुसमाचार क सिच्छा पाये रह्या।</div>
<div class="v" id="v8"><span class="vn">8</span> पवित्तर आतिमा क द्वारा उत्तेजित-तोहरे पिरेम क बारे मँ उहउ हमका बताए अहइ।</div>
<div class="v" id="v9"><span class="vn">9</span> <span class="br-p"><br><br></span>इही बरे जेह दिना स हम एनके बारे मँ सुने हई, हमहूँ तोहरे बरे पराथना करब अउर इ बिनती करब नही छोड़े हई किः <span class="br-p"><br><br></span>परमेस्सर क इछा तोहे पूर्ण ग्यान होइ सब तरह क समझ-बूज जउन आतिमा देत ह, अउर बुद्धि उ पावा करा तू</div>
<div class="v" id="v10"><span class="vn">10</span> ताकि उ तरह जी सका, जेहसे परमेस्सर क प्रतिस्ठा होत ह सब तरह स करा खुस हमेसा तू पर्भू क। सदैव अच्छे फल उत्पन्न करइँ। अउर परमेस्सर क गियान हमेसा बढ़ई तोहरा।</div>
<div class="v" id="v11"><span class="vn">11</span> अपने महिमा-भरी सक्ती स मजबूत बनवत जाइ तोहे उ ताकि विपत्ती क काल मँ जो कछू रास्ते मँ आवइ खुसी स महाधीरज स तू सब सहि ल्या।</div>
<div class="v" id="v12"><span class="vn">12</span> <span class="br-p"><br><br></span>ओह परमपिता क धन्यबाद करा, जेका तोहका एह योग्य बनायेस कि परमेस्सर क उन संत जनन क साथे जउन प्रकासमय जीवन जिअत हीं, तू उनके लोगन क उत्तराधिकार पावइ मँ सहभागी बनि सका।</div>
<div class="v" id="v13"><span class="vn">13</span> परमेस्सर तउ अँधियारे क सक्ती स हमार उद्धार किहेस अउर अपने प्रिय बेटवा क राज्य मँ हमार प्रवेश कराएस।</div>
<div class="v" id="v14"><span class="vn">14</span> ओह बेटवा क जरिये ही हमका छुटकारा मिला बा आनी हमका मिली बा हमरे पापन क छमा।</div>
<div class="v" id="v15"><h2>मसीह क दरसन मँ, परमेस्सर क दरसन</h2><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>उ न देखाइ देइवाला परमेस्सर क<br> <span class="br-ind"><br><span class="indent">&nbsp;</span></span>देखाइ देइवाल रूप अहइ।<br> <span class="br-ind"><br><span class="indent">&nbsp;</span></span>उ सभन सिस्टी क ऊपर सासन करत ह।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>काहेकि जउन कछू सरगे मँ बा अउर धरती पर बा,<br> <span class="br-ind"><br><span class="indent">&nbsp;</span></span>उही क सक्ती स पैदा भवा बा।<br> <span class="br-ind"><br><span class="indent">&nbsp;</span></span>कछूउ चाहे देखाई देइ अउर चाहे न देखाइ देइ चाहे सिंहासन होइ चाहे साम्राज्य, चाहे केउ सासक होइ अउर चाहे अधिकारी,<br> <span class="br-ind"><br><span class="indent">&nbsp;</span></span>सब कछू उही क द्वारा रचा गवा बा अउर उही बरे रचा गवा बा।<br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>सबसे पहिले उही क मौजूदगी रही।<br> <span class="br-ind"><br><span class="indent">&nbsp;</span></span>ऊही क सक्ती स सब बस्तु स्थिर बनी रहत हीं।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>एह देह अउर कलीसिया क मुखिया उहइ अहई।<br> <span class="br-ind"><br><span class="indent">&nbsp;</span></span>उहइ आदि अहइ अउर मरेन क<br> <span class="br-ind"><br><span class="indent">&nbsp;</span></span>फिन स जी उठावइ क उहइ सबसे बड़का अधिकारी भी उही अहई<br> <span class="br-ind"><br><span class="indent">&nbsp;</span></span>ताकि सब बाते मँ पहिला स्थान उही क मिलइ।<br></div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>काहेकि परमात्मा क इहइ माया क पूरे जने क साथे परमेस्सर उही मँ वास करइ चाहेस।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>उही क जरिये पूरा ब्रह्माण्ड क परमेस्सर तउ अपने स फिन जोड़इ चाहेस।<br> <span class="br-ind"><br><span class="indent">&nbsp;</span></span>सभन क जउन धरती क हयेन अउर सरगे क हयेन।<br> <span class="br-ind"><br><span class="indent">&nbsp;</span></span>उही लहू क द्वारा परमेस्सर तउ सान्ति कराएस जेका तउ क्रूस पर बहाए रहा।<br></div>
<div class="v" id="v21"><span class="vn">21</span> <span class="br-p"><br><br></span>एक समइ रहा जब तू अपने बिचारन अउर बुरे कामन क कारण परमेस्सर क बरे अनजान अउर ओकर दुस्मन रहेन।</div>
<div class="v" id="v22"><span class="vn">22</span> परन्तु अब जब मसीह अपने भौतिक देहे मँ रहा, तब मसीह क मउत क द्वारा परमेस्सर तउ तोहे खुद अपने आपेन स जोडि लिहेस। ताकि तोहे अपने सम्मुख पवित्तर, निहकलंक अउर निर्दोष बनाइके पेस कीन्ह जाई।</div>
<div class="v" id="v23"><span class="vn">23</span> इ तबइ होइ सकत ह जब तू अपने बिसवासे मँ स्थिरता क साथे अटल बना रहा अउर इ सुसमाचर क दुवारा दीन्ह गइ ओह आसा क परित्याग न करा, जेका तू सुने अहा। एह अकास क नीचे हर कीहीउ परानी क ओकर उपदेस कीन्ह गवा था। अउर मइँ पौलुस उही क सेवक बना हउँ।</div>
<div class="v" id="v24"><h2>कलीसिया क बरे पौलुस क काम</h2><span class="vn">24</span> <span class="br-p"><br><br></span>अब देखा! मइँ तोहरे बरे जउन कस्ट उठाइत ह, ओहमाँ आनन्द क अनुभव करत हउँ अउर मसीह क देह, अउर कलीसिया क बरे मसीह क जातना मँ जउन कछू कमी रहि गइ रही, ओका अपने सरीरी मँ पूरा करत हउँ</div>
<div class="v" id="v25"><span class="vn">25</span> परमेस्सर तउ जउन तोहरे सबन क लाभ बरे मोका आदेस दिहे रहा, उही क अनुसार मइँ कलीसिया का एक सेवक ठहरावा गवा हउँ। ताकि मइँ परमेस्सरर क उपदेस क पूरी तरह प्रचार करउँ।</div>
<div class="v" id="v26"><span class="vn">26</span> इ सुसमाचार सन्तन का गुप्त सत्य अहइ। जउन आदिकाल स सबहिं आपन लोगन क आँखी स ओझल रहा। परन्तु अब ऐका परमेस्सर द्वारा लोगन प परगट कई दीन्ह गवा बा।</div>
<div class="v" id="v27"><span class="vn">27</span> परमेस्सर अपने लोगन क इ परगट कई देई चाहत ह कि उ रहस्यपूर्ण सत्य केतना वैभवपूर्ण बा। ओकरे लगे इ रहस्यपूर्ण सत्य सभन क बरे बा। अउर उ रहस्यपूर्ण सत्य इ अहइ कि मसीह तोहरे भित्तरई रहत ह अउर परमेस्सर क महिमा पावइ बरे उहइ हमार एक मात्र आसा अहइ।</div>
<div class="v" id="v28"><span class="vn">28</span> हमका जउन गियान मिला बा ओह पूरा क उपयोग करत भए हम हर कीहीउ क निर्देस अउर सिच्छा प्रदान करत अही ताकि हम ओका मसीह मँ एक पूरा व्यक्तित्व बनि के परमेस्सर क आगे हाजिर कइ सकी।</div>
<div class="v" id="v29"><span class="vn">29</span> मइँ इही प्रयोजन स जउन मसीह मोका दिहेस, अउर जउन हममे सक्रिय अहइ, संघर्ष करत भए मइँ कठोर मेहनत करत अहउँ।</div>
</div>
<!-- PARSED ABOVE; EDITING MAY BREAK PARSER -->
</body></html>