<html><head>
<meta http-equiv="Content-Type" content="text/html;charset=utf-8" />
<title>Gal 4 &ndash; गलातियन क पत्र &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gal', 4);">
<div id="navbar"><a href="../index.html">पवित्तर बाइबिल</a> &ndash; <b>गलातियन क पत्र</b> &ndash; <a href="Gal_1.html">1</a> <a href="Gal_2.html">2</a> <a href="Gal_3.html">3</a> <b>4</b> <a href="Gal_5.html">5</a> <a href="Gal_6.html">6</a> </div><hr>
<h1>Gal 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>मइँ कहत हउँ कि उत्तराधिकारी जब तलक बच्चा बा तउ चाहे सब कछू क स्वामी उहइ होत ह, फिन भी उ दास स जियाद कछू नाहीं रहत।</div>
<div class="v" id="v2"><span class="vn">2</span> उ संरच्छकन अउर घरे क सेवकन क तब तक अधीन रहत ह। जब तक ओकरे पिता द्वारा निस्चत समइ नाहीं आई जात।</div>
<div class="v" id="v3"><span class="vn">3</span> हमरउ भी अइसेही स्थिति बा। हमहुँ जब बच्चा रहेन तउ संसारी नियमन क दास रहेन।</div>
<div class="v" id="v4"><span class="vn">4</span> मुला जब अच्छा समइ आवा त परमेस्सर तउ अपने पूत क भेजेस जउन एक स्त्री स जनमा रहा।</div>
<div class="v" id="v5"><span class="vn">5</span> अउर उ व्यवस्था क अधीन जिअत रहा। ताकि उ व्यवस्था क अधीन व्यक्तियन क मुक्त कराइ सकइ जेसे हम परमेस्सर क गोद लीन्ह भए बच्चन बन सकी।</div>
<div class="v" id="v6"><span class="vn">6</span> <span class="br-p"><br><br></span>अउर फिन काहेकि तू परमेस्सर क सन्तान अहा, तउन उ सबन क हिरदय मँ पूत क आतिमा क पठए रहा। उहइ आतिमा, “<b>अब्बा,</b> पिता” कहतइ बोलवावत ह।</div>
<div class="v" id="v7"><span class="vn">7</span> इही बरे अब तू दास नाहीं अहा बल्कि परमेस्सर क सन्तान अहा अउर काहेकि तू सन्तान अहा इही बरे तोहका परमेस्सर आपन उत्तराधिकारी बनाए ह।</div>
<div class="v" id="v8"><h2>गलाती मसीहियन क बरे पौलुस क पिरेम</h2><span class="vn">8</span> <span class="br-p"><br><br></span>पहिले तू सभे जब परमेस्सर क नाहीं जानत रह्या, तउ तू सभे देवतन क दास रह्या। उ सच नाहीं अहइ वास्तव मँ उ सबइ परमेस्सर नाहीं रहेन।</div>
<div class="v" id="v9"><span class="vn">9</span> मुला अब तू परमेस्सर क जानत अहा, या अइसेन कहइ चाही कि परमेस्सर क जरिये अब तू पचन क पहिचान लीन्हा गवा बा। फिन तू ओनन्ह साररहित, कमजोर नियमन कइँती काहे लउट अहा। तू पचे फिन स ओनके अधीन काहे होइ चाहत ह?</div>
<div class="v" id="v10"><span class="vn">10</span> तू पचे कउनो विशेष दिनन महीनन ऋतुवन अउर बरिसन क मानइ लाग अहा। तू पचन क बारे मँ मोका डेर लागत ह कि तू पचन क बरे जउन काम मइँ किहे हउँ उ सबइ कहुँ खराब तउ नाहीं होइ गवा अहइँ।</div>
<div class="v" id="v12"><span class="vn">12</span> <span class="br-p"><br><br></span>हे भाइयो तथा बहिनियो, कृपा कइके तू सब मोरे जइसेन बनि जा। देखा, मोहुँ तउ तू पचन जइसेन बनि गवा हउँ, इ मोर तू पचन स बिनती बा, अइसेन नाहीं कि तू पचे मोरे बरे कउनउ गलती किहे अहा।</div>
<div class="v" id="v13"><span class="vn">13</span> तू पचे तउ जनबई करत ह कि आपन सरीरी क व्याधियन क कारण मइँ पहिली दाई तू सबन इ सुसमाचार सुनाए रहेउँ।</div>
<div class="v" id="v14"><span class="vn">14</span> अउर तू सब हऊँ तउ, मोरी बीमारी क कारण, जउन तोहार परीच्छा लीन्ही गइ रही, ओहसे मोका छोट नाहीं समझया अउर न तउ मोरे निसेध किह्या। बल्कि तू पचे परमेस्सर क सरगदूत क रूपे मँ मोर सुवागत किहे अहा। माना कि मइँ खुदई ईसू मसीह रहेउँ।</div>
<div class="v" id="v15"><span class="vn">15</span> तउन तू सबन क उ खुसी क का भवा? मइँ तोहरे बरे खुदइ इ बाते क साच्छी हउँ कि अगर तू पचे समरथ होत ह्या तउ तू पचे आपन आँखी तक निकाली क मोका दइ देत्या।</div>
<div class="v" id="v16"><span class="vn">16</span> तउन का सच बोलइ स ही मइँ तू पचन क दुस्मन होइ गएउँ?</div>
<div class="v" id="v17"><span class="vn">17</span> <span class="br-p"><br><br></span>तू पचन क व्यवस्था पर चलावइ बरे चाहइवालन तोहमाँ बड़ी गहिर रूचि लेत हीं। मुला ओनकर उद्देस्य अच्छा नाहीं बा। उ तू सबइ पचन क मोसे अलग करइ चाहत हीं। ताकि तू पचे ओहमाँ गहिर रुचि लइ सका।</div>
<div class="v" id="v18"><span class="vn">18</span> कउनउ कीहीउँ मँ हमेसा गहिर रूचि लेत रहइ, इ तउ एक अच्छी बात अहइ। मुला इ कीहीउँ अच्छे क बरे होइ चाही। अउर बस उही समइ नाहीं, जब मइँ तोहरे साथे हउँ।</div>
<div class="v" id="v19"><span class="vn">19</span> मोर प्रिय सन्तानों, मइँ तू सबन क बरे एक बार फिन प्रसव वेदना क झेलत हउँ। जब तलक तू पचे मसीह जइसे नाहीं होइ जात्या।</div>
<div class="v" id="v20"><span class="vn">20</span> मइँ चाहत हउँ कि अबहीं तू पचन के लगे आइ पहुँचउँ अउर तू सबन क साथे अलग तरह स बात करउँ, काहेकि मइँ समझ नाहीं पावत हउँ कि तू पचन बरे का करा जाइ।</div>
<div class="v" id="v21"><h2>सारा अउर हाजिरा क उदाहरण</h2><span class="vn">21</span> <span class="br-p"><br><br></span>मूसा क व्यवस्था क आधीन रहइ चाहइवालन स मइँ पूछत हउँ का तू पचे व्यवस्था क इ कहब नाहीं सुन्या?</div>
<div class="v" id="v22"><span class="vn">22</span> पवित्तर सास्तरन कहत हीं कि इब्राहीम क दुइ बेटवा रहेन। एक क जन्म एक दासी स भवा रहा अउर दुसरे क स्वतन्त्र स्त्री स।</div>
<div class="v" id="v23"><span class="vn">23</span> दासी स पइदा भवा बेटवा सहज नियमन मँ पैदा भवा रहा, मुला स्वतन्त्र स्त्री स पइदा बच्चा परमेस्सर क जरिये दीन्ह गयि प्रतिज्ञा क परिणाम अहइ।</div>
<div class="v" id="v24"><span class="vn">24</span> <span class="br-p"><br><br></span>इन बातन क प्रतीकात्मक मतलब अहइ-इऩ दुन्नउ स्त्री दुई करारन क चिन्ह अहइँ। एक करार सीनै पर्वत स मिला रहा जे ओन सभन क जनम दिहेस जउन दासता क बरे रहेन। इ करार हाजिरा स सम्बधित बा।</div>
<div class="v" id="v25"><span class="vn">25</span> हाजिरा अरब मँ स्थित सीनै पर्वत क चिन्ह अहइ, उ वर्तमान धरती क यरूसलेम क समान अहइ, काहके उ अपने बेटवन क साथे दासता भोगत रही,</div>
<div class="v" id="v26"><span class="vn">26</span> मुला सरग मँ स्थित यरूसलेम स्वतन्त्र अहइ। अउर उहइ हमार माता अहइ।</div>
<div class="v" id="v27"><span class="vn">27</span> पवित्तर सास्तर कहत हः <span class="br-p"><br><br></span><span class="br-ind"><br><span class="indent">&nbsp;</span></span>“बाँझ! मनावा आनन्द,<br> <span class="br-ind"><br><span class="indent">&nbsp;</span></span>जना तू न कउनो क प्रसव वेदना भइ न तोहका,<br> <span class="br-ind"><br><span class="indent">&nbsp;</span></span>हर्स नाद कइके<br> <span class="br-ind"><br><span class="indent">&nbsp;</span></span>अउर खिलखिला हंसी खुसी मँ<br> <span class="br-ind"><br><span class="indent">&nbsp;</span></span>काहके अनगिनत संतान अहइँ<br> <span class="br-ind"><br><span class="indent">&nbsp;</span></span>छोड़ी भइ मुला नाहीं ना ओकर ओतनी, जउन सुहागिन।” <sup class="fnm"><a name="fnm1" href="#fn1">1</a></sup><br></div>
<div class="v" id="v28"><span class="vn">28</span> <span class="br-p"><br><br></span>तउन भाइयो! अब तू इसहाक क जइसी परमेस्सर क बचन स संतान होवा।</div>
<div class="v" id="v29"><span class="vn">29</span> मुला जइसे ओह समझ प्राकृतिक परिस्थितियन क अधीन पैदा भइ आतिमा क सक्ति स उत्पन्न भए क सतावत रहा, वइसेन ही स्थति आज बा।</div>
<div class="v" id="v30"><span class="vn">30</span> मुला देखा पवित्तर सास्तर क कहत ह? “इ दासी अउर ओकर बेटवा क निकाल क बाहर करा, काहेकि इ दासी क बेटवा तउ स्वतन्त्र स्त्री क बेटवा क साथे उत्तराधिकारी न होई।”<sup class="fnm"><a name="fnm2" href="#fn2">2</a></sup></div>
<div class="v" id="v31"><span class="vn">31</span> ऍह बरे भाइयन! हम ओह दासी क सन्दान नाहीं हई, बल्कि हम तउ स्वतन्त्र स्त्री क सन्तान हई।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a class='B' href='B:290 54:1'><!--endraw 1-->यसा. 54:1<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a class='B' href='B:10 21:10'><!--endraw 1-->उत्पत्ति 21:10<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>