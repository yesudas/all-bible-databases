<html><head>
<meta http-equiv="Content-Type" content="text/html;charset=utf-8" />
<title>Jas 2 &ndash; याकूब क पत्र &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jas', 2);">
<div id="navbar"><a href="../index.html">पवित्तर बाइबिल</a> &ndash; <b>याकूब क पत्र</b> &ndash; <a href="Jas_1.html">1</a> <b>2</b> <a href="Jas_3.html">3</a> <a href="Jas_4.html">4</a> <a href="Jas_5.html">5</a> </div><hr>
<h1>Jas 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>सबसे पिरेम करा</h2><span class="vn">1</span> <span class="br-p"><br><br></span>मोर पिआर भाइयो तथा बहिनियो, काहेकि महिमावान पर्भू ईसू मसीह मँ तोहार बिसवास बा, उ लोगन क प्रति पच्छपातपूर्ण न होइ।</div>
<div class="v" id="v2"><span class="vn">2</span> कल्पना करा तोहरे सभा मँ कउनउ मनई सोना क अगूँठी अउर भव्य कपड़ा धारण कइके आवत ह। अउर तबहिं मइला कुचइला कपड़ा पहिरे एक गरीब मनई आवत ह।</div>
<div class="v" id="v3"><span class="vn">3</span> अउर तू जे भव्य कपड़ा धारण किहे अहइ, ओका बिसेस महत्व देत भए कहत अहा, “इहाँ एह उत्तिम आसन प बइठा,” जब कि ओह गरीब मनई स कहत अहा, “उहाँ खड़ा रहा” या “मोरे गोड़न क लगे बइठि जा।”</div>
<div class="v" id="v4"><span class="vn">4</span> अइसेन करत भए तू लोगन क बीच भेद भाऊ नाहीं किहा अउर खराब बिचारन क साथे निआवकर्ता नाहीं बनि गया?</div>
<div class="v" id="v5"><span class="vn">5</span> <span class="br-p"><br><br></span>मोर पिआरे भाइयो तथा बहिनियो, सुना, का परमेस्सर त संसार क आँखिन मँ ओन्हन गरीबन क बिसवास मँ धनी अउर ओह राज्य क उत्तराधिकारी क रूपे मँ नाहीं चुनेस? जेकर उ, जउन ओका पिरेम करत हीं, देइ क बचन दिहे अहइ।</div>
<div class="v" id="v6"><span class="vn">6</span> परन्तु तू तउ ओह गरीब मनई का अपमान किहा ह। का इ धनिक मनइयन उहइ नाहीं हयेन, जउन तोह प नियत्रण करत हीं अउर तोह सबन क कचरहिउ मँ घसीट लइ जात हीं?</div>
<div class="v" id="v7"><span class="vn">7</span> का इ उहई नाहीं हयेन, जउन मसीह क ओह अच्छे नाउँ क निन्दा करत हीं, जउन तोहे सबन क दीन्ह गवा बा?</div>
<div class="v" id="v8"><span class="vn">8</span> <span class="br-p"><br><br></span>अगर तू पवित्तर सासतरन मँ मिलइवाली एह अच्छी व्यवस्था क सहीयउ मँ पालन करत अहा, “अपने पड़ोसी स भी वइसेन ही पिरेम करअ, जइसे तू अपने आप स करत अहा।”<sup class="fnm"><a name="fnm1" href="#fn1">1</a></sup> तउ तू अच्छा ही करत अहा।</div>
<div class="v" id="v9"><span class="vn">9</span> परन्तु अगर तू पच्छपात देखॅावत अहा तउ तू पाप करत अहा। फिन तोहका व्यवस्था क तोड़इवाला ठहरावा जाई।</div>
<div class="v" id="v10"><span class="vn">10</span> <span class="br-p"><br><br></span>काहेकि कउनउ अगर पूरी व्यवस्था क पालन करत ह अउर एक बात मँ चूकि जात ह तउ उ समूची व्यवस्था क उल्लंघन क दोसी होइ जात ह।</div>
<div class="v" id="v11"><span class="vn">11</span> काहेकि जे इ कहे रहा, “व्यभिचार न करा।”<sup class="fnm"><a name="fnm2" href="#fn2">2</a></sup> उहइ तउ इहउ कहे रहा, “हतिया न करा।”<sup class="fnm"><a name="fnm3" href="#fn3">3</a></sup> तउन अगर तू व्यभिचार नाहीं करत्या परन्तु हतिया करत अहा तउ तू व्यवस्था क तोड़इवाला अहा।</div>
<div class="v" id="v12"><span class="vn">12</span> <span class="br-p"><br><br></span>तू उही लोगन क समान बोला अउर ओनही क जइसेन आचरण करा जेकर ओह व्यवस्था क अनुसार निआव होइ जात बा, जेसे छुटकारा मिलत ह।</div>
<div class="v" id="v13"><span class="vn">13</span> जउन दयालुता नाहीं देखउतेन ओकरे बरे परमेस्सर क निआव बिना द्या के ही होइ। किन्तु दया निआव प बिजइ पावत ह।</div>
<div class="v" id="v14"><h2>बिसवास अउर सत् करम</h2><span class="vn">14</span> <span class="br-p"><br><br></span>मोर भाइयो तथा बहिनियो, अगर केउ मनई कहत ह कि उ बिसवासी बा त मुला कछू करम नाहीं करत तउ अइसेन स का लाभ जब तलक कि ओकरे करम बिसवास क अनुकूल न होइ? अइसेन बिसवास स का ओकर उद्धार कइ सकत ह?</div>
<div class="v" id="v15"><span class="vn">15</span> अगर ईसू मँ लिप्त भाई अउ बहिन क पास कपड़न न होइ, अउर ओनके लगे खाइ तक क कछू भी न होइ,</div>
<div class="v" id="v16"><span class="vn">16</span> अउर तोहमाँ सही केउ ओनसे कहइ “सान्ति स जियाअ, परमेस्सर तोहार कल्लियान करइ अपने क गरमावा अउर अच्छे तरह भोजन करा।” अउर तू ओनके सरीरीक जरूरतन क चीजन ओन्हे न द्या तउ फिन एकर का मूल्य बा?</div>
<div class="v" id="v17"><span class="vn">17</span> इहइ बात बिसवास क समबन्ध मँ कहि जाउ सकत ह। अउर अगर बिसवास क साथे करम नाहीं बा तउ उ अपने आप मँ बिना प्राण क बाटइ।</div>
<div class="v" id="v18"><span class="vn">18</span> <span class="br-p"><br><br></span>परन्तु केउ कहि सकत ह, “तोहरे लगे बिसवास बा, जबकि मोरे लगे करम बा अब तू बिना करमन क आपन बिसवास देखावा अउर मइँ तोहे आपन बिसवास अपने करमन क द्वारा देखाउब।”</div>
<div class="v" id="v19"><span class="vn">19</span> का तू बिसवास करत अहा कि परमेस्सर केवल एक बा? अद्भुत! दुस्ट आतिमा इ बिसवास करत ह कि परमेस्सर बा अउर उ काँपत रहत ह।</div>
<div class="v" id="v20"><span class="vn">20</span> <span class="br-p"><br><br></span>अरे मूरख! का तोहे प्रमाण चाही कि करम रहित बिसवास बेकार बा?</div>
<div class="v" id="v21"><span class="vn">21</span> का हमार पिता इब्राहीम अपने करमन क आधार प ही ओह समइ परमेस्सर धर्मी नाहीं ठहरावा गवा रहा जब उ अपने बेटवा इसहाक क वेदी प अर्पित कइ दिहे रहा?</div>
<div class="v" id="v22"><span class="vn">22</span> तू देखा कि ओकर इ बिसवास ओकरे करमन क साथे ही सक्रिय होत रहा। अउर ओकर करमन स ही ओकर बिसवास परिपूर्ण कीन्ह गवा रहा।</div>
<div class="v" id="v23"><span class="vn">23</span> एह तरह पवित्तर सास्तर क इ कहा पूरा भवा रहा, “इब्राहीम तउ परमेस्सर प बिसवास किहेस अउर बिसवासे क अधार पे ही उ परमेस्सर का धर्मी ठहरा।”<sup class="fnm"><a name="fnm4" href="#fn4">4</a></sup> अउर इही स ही उ “परमेस्सर क दोस्त”<sup class="fnm"><a name="fnm5" href="#fn5">5</a></sup> कहा गवा।</div>
<div class="v" id="v24"><span class="vn">24</span> तू देखा कि केवल बिसवासी स नाहीं, बल्कि अपने करमन स ही मनई परमेस्सर क धर्मी ठहरत ह।</div>
<div class="v" id="v25"><span class="vn">25</span> <span class="br-p"><br><br></span>इही तरह राहाब बेस्था भी बीका, जब उ परमेस्सर क दूतन क अपने घरे मँ स्वागत किहेस अउर फिन ओन्हे दुसरे रस्ता स कहूँ भेज दिहेस तउ ओह समइ का अपने करमन स परमेस्सर क धर्मी नाहीं ठहराई गइ।</div>
<div class="v" id="v26"><span class="vn">26</span> <span class="br-p"><br><br></span>एह तरह जइसेन बिना आतिमा क सरीर मरा हुआ बा, वइसेनइ करम बिना बिसवास क निर्जीव बा।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a class='B' href='B:30 19:18'><!--endraw 1-->लैव्य. 19:18<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a class='B' href='B:20 20:14'><!--endraw 1-->निर्ग. 20:14<!--raw 1 bo --></a><!--endraw 1-->; <!--raw 1 bo --><a class='B' href='B:50 5:18'><!--endraw 1-->व्यवस्था 5:18<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a class='B' href='B:20 20:13'><!--endraw 1-->निर्ग. 20:13<!--raw 1 bo --></a><!--endraw 1-->; <!--raw 1 bo --><a class='B' href='B:50 5:17'><!--endraw 1-->व्यवस्था 5:17<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a class='B' href='B:10 15:6'><!--endraw 1-->उत्पत्ति 15:6<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a class='B' href='B:140 20:7'><!--endraw 1-->2 इति. 20:7<!--raw 1 bo --></a><!--endraw 1-->; <!--raw 1 bo --><a class='B' href='B:290 41:8'><!--endraw 1-->यसा. 41:8<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>