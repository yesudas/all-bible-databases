<html><head>
<meta http-equiv="Content-Type" content="text/html;charset=utf-8" />
<title>John 1 &ndash; यूहन्ना रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 1);">
<div id="navbar"><a href="../index.html">पवित्तर बाइबिल</a> &ndash; <b>यूहन्ना रचित सुसमाचार</b> &ndash; <b>1</b> <a href="John_2.html">2</a> <a href="John_3.html">3</a> ... <a href="John_21.html">21</a> </div><hr>
<h1>John 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>मसीह क आउब</h2><span class="vn">1</span> <span class="br-p"><br><br></span>जब दुनिया क सुरूआत भइ, तब ओह समइ बचन<sup class="fnm"><a name="fnm1" href="#fn1">1</a></sup> पहिलेन स रहा। उहइ बचन परमेस्सर क साथ रहा। उहइ बचन परमेस्सर रहा।</div>
<div class="v" id="v2"><span class="vn">2</span> उहइ बचन एकदम सुरूआत मँ परमेस्सर क साथ रहा।</div>
<div class="v" id="v3"><span class="vn">3</span> समूची दुनिया क सब चीज उहइ स पइदा भइ। ओकरे बिना कउनो चीज बनाईं नाहीं गइ।</div>
<div class="v" id="v4"><span class="vn">4</span> उहइ बचन मँ जिन्नगी रही अउर उहइ जिन्नगी पूरी दुनिया क सब मनई क बरे ज्योति (गियान, भलाई) क नाई रहा।</div>
<div class="v" id="v5"><span class="vn">5</span> ज्योति आँधियारे मँ चमकत ह अउर आँधियारा ओका जीत न पावा।</div>
<div class="v" id="v6"><span class="vn">6</span> <span class="br-p"><br><br></span>परमेस्सर क पठवा एक मनई आवा जेकर नाउँ यूहन्ना रहा।</div>
<div class="v" id="v7"><span class="vn">7</span> उ एक साच्छी क नाईं आवा जइसे कि उ सब मनई क ज्योति क बारे मँ अपने बचन मँ बताइ सकइ। अउर जउन उ बतावइ ओहमाँ सब मनई बिसवास कर सकइँ।</div>
<div class="v" id="v8"><span class="vn">8</span> उ खुदइ ज्योति नाहीं रहा मुला उ सब मनई क ज्योति क साच्छी देइ आइ रहा।</div>
<div class="v" id="v9"><span class="vn">9</span> उ इ बतावइ आइ रहा कि इ ज्योति बिल्कुल सच्ची अहइ, अउर उ इ हर एक मनई क प्रकासित करी। उ इ बतावइ आइ रहा कि सच्चा ज्योति इ दुनिया मँ आवइवाला अहइ।</div>
<div class="v" id="v10"><span class="vn">10</span> <span class="br-p"><br><br></span>उ तउ इहइ दुनिया मँ रहा अउर इ दुनिया क उहइ पइदा किहेस मुला दुनिया ओका पहिचान नाहीं पाएस।</div>
<div class="v" id="v11"><span class="vn">11</span> उ अपने संसार मँ आवा रहा, मुला ओकर आपन मनई ओका नाहीं अपनाएन।</div>
<div class="v" id="v12"><span class="vn">12</span> मुला जउन मनई ओका अपनाइ लिहेन्ह, ओन सबका उ परमेस्सर संतान होइ क अधिकार दिहेस।</div>
<div class="v" id="v13"><span class="vn">13</span> परमेस्सर क औलाद क नाई उ कुदरती तौर प न तउ लहू स पइदा भवा, न तउ कउनो तने क इच्छा स, अउर न तउ महतारी-बाप क योजना स। मुला उ परमेस्सर स पइदा भवा।</div>
<div class="v" id="v14"><span class="vn">14</span> <span class="br-p"><br><br></span>उहइ बचन देह अपनाइ क हमरे सबके बीच मँ रहइ लाग। हम सब परमपिता क एकइ पूत क नाई ओकरी महिमा क दर्सन कीन्ह। उ बचन अनुग्रह अउर सच्चाई स भरा रहा।</div>
<div class="v" id="v15"><span class="vn">15</span> यूहन्ना ओकर साच्छी दिहेस अउर सबका सुनाइ क जोर स कहेस, “इ उहइ अहइ जेकरे बारे मँ मइँ बताए रहेउँ, ‘उ जउन मोरे बाद आवइवाला अहइ, उ मोसे महान अहइ, मोसे आगे अहइ, एह बरे कि उ मोहूँ स पहले मौजूद रहा।’”</div>
<div class="v" id="v16"><span class="vn">16</span> <span class="br-p"><br><br></span>ओकरी करूणा अउर सच्चाई क पूर्णता स हमका सबेन्क तमाम अनुग्रह पर अनुग्रह मिला।</div>
<div class="v" id="v17"><span class="vn">17</span> हमका सबेन्क जउन व्यवस्था मिली अहइ, उ तउ मूसा क दीन्ह अहइ, मुला जउन अनुग्रह अउर सच्चाई इ दुनिया मँ अहइ, उ ईसू मसीह क दीन्ह अहइ।</div>
<div class="v" id="v18"><span class="vn">18</span> परमेस्सर क कबहूँ कउनो आज तलक नाहीं देखे अहइ, मुला परमेस्सर क जउन एकइ पूत अहइ, अउर जउन हमेसा परमपिता क संग रहत ह, ओका हमरे सबके सामने परगट किहेस।</div>
<div class="v" id="v19"><h2>यूहन्ना क ईसू क बारे मँ साच्छी</h2><h2>(<b>470 3:1-12</b>; <b>480 1:1-8</b>; <b>490 3:1-9</b>, <b>490 3:15-17</b>)</h2><span class="vn">19</span> <span class="br-p"><br><br></span>जब यरूसलेम क यहूदियन याजकन अउर लेवियन क यूहन्ना क पास इ पूछइ क बरे भेजेन्ह, “तू कउन अह्या?”</div>
<div class="v" id="v20"><span class="vn">20</span> तउ उ इ साच्छी दिहेस अउर बिना कउनो हिचकिचाहट क इ मानेस, “मइँ मसीह<sup class="fnm"><a name="fnm2" href="#fn2">2</a></sup> न अहउँ।”</div>
<div class="v" id="v21"><span class="vn">21</span> <span class="br-p"><br><br></span>तउ उ पचे यूहन्ना स पूछेन्ह, “तउ तू फिन कउन अह्या, का तू एलिय्याह अह्या?” <span class="br-p"><br><br></span>यूहन्ना इ जवाब दिहेस, “नाहीं, मइँ उहइ न अहउँ।” <span class="br-p"><br><br></span>यहूदियन पूछेस, “तउ तू का कउनो नबी अह्या?” <span class="br-p"><br><br></span>उ फिन इन्कार कइ दिहेस, “नाहीं।”</div>
<div class="v" id="v22"><span class="vn">22</span> <span class="br-p"><br><br></span>फिन उ पचे ओसे पूछेन्ह, “तउ तू का अह्या? हमका बतावा जइसे कि हम ओनका जवाब दइ देई, जे हमका पचेन्क हियाँ भेजेस ह! तू अपने बारे मँ का कहत अहा?”</div>
<div class="v" id="v23"><span class="vn">23</span> <span class="br-p"><br><br></span>यूहन्ना कहेस: <span class="br-p"><br><br></span><span class="br-ind"><br><span class="indent">&nbsp;</span></span>“मइँ आवाज अहउँ जउन रेगिस्तान मँ पुकारत अहइ:<br> <span class="br-ind"><br><span class="indent">&nbsp;</span></span>‘पर्भू क बरे सोझ सोझ रास्ता बनावा।’” <sup class="fnm"><a name="fnm3" href="#fn3">3</a></sup><br></div>
<div class="v" id="v24"><span class="vn">24</span> <span class="br-p"><br><br></span>इन सबन क फरीसियन भेजे रहेन्ह।</div>
<div class="v" id="v25"><span class="vn">25</span> उ लोग ओसे पूछेन, “जदि तू न तउ मसीह अह्या, न एलिय्याह अह्या, अउर न तउ नबी अह्या, फिन काहे बरे तू सब लोगन क बपतिस्मा देत अहा?”</div>
<div class="v" id="v26"><span class="vn">26</span> <span class="br-p"><br><br></span>यूहन्ना ओन पचेन्क जवाब दिहेस, “मइँ ओन सबेन्ह का पानी स बपतिस्मा देत अहउँ। तोहरे सबन क बीच मँ एक ठु मनई अहइ, ओका तू पचे नाहीं जानत अहा।</div>
<div class="v" id="v27"><span class="vn">27</span> उ मोरे बाद आवइवाला उहइ अहइ। मइँ तउ ओकरे पनहीं क फीता खोलइ लायक नाहीं अहउँ।”</div>
<div class="v" id="v28"><span class="vn">28</span> <span class="br-p"><br><br></span>इ सब घटना यरदन क पार बैतनिय्याह मँ घटिन ह जहाँ प यूहन्ना बपतिस्मा देत रहा।</div>
<div class="v" id="v29"><h2>ईसू परमेस्सर क मेमना</h2><span class="vn">29</span> <span class="br-p"><br><br></span>ओकरे दूसरे दिन यूहन्ना ईसू क अपने लगे आवत देखेस तउ कहेस, “परमेस्सर क मेमना क देखा जउन दुनिया क सब पाप हर लेत ह।</div>
<div class="v" id="v30"><span class="vn">30</span> इ उहइ अहइ जेकरे बावत मइँ बताए रहेउँ, ‘एक मनई मोरे बाद आवइवाला अहइ, जउन मोसे भी महान अहइ, उ मोसे भी आगे अहइ, उ मोसे पहले स मौजूद रहा।’</div>
<div class="v" id="v31"><span class="vn">31</span> पहले मइँ खुद ओका नाहीं जानत रहेउँ, मुला मइँ इही बरे बपतिस्मा देत चला आवत अहउँ, जइसे कि इस्राएल क सब मनई ओका जान लेइँ।”</div>
<div class="v" id="v32"><span class="vn">32</span> <span class="br-p"><br><br></span>फिन यूहन्ना आपन इ साच्छी दिहेस, “मइँ देखेउँ कि कबुतरे की नाई सरग स नीचे उतरत आतिमा उहइ प आइके टिक गइ। मइँ खुदइ नाहीं जान पाएउँ, कि उ कौन रहा मुला जउन मोका पानी स बपतिस्मा देइ क बरे पठए रहा, उ मोसे कहेस, ‘तू आतिमा क उतरत अउर कउनो क ऊपर ठहरत देखब्या, इ उहइ मनई अहइ जउन पवित्तर आतिमा स बपतिस्मा देत ह।’ मइँ ओका देखे अहउँ अउर मइँ साच्छी देत अहउँ कि उहइ परमेस्सर क पूत अहइ।”</div>
<div class="v" id="v35"><h2>ईसू क पहला चेलन</h2><span class="vn">35</span> <span class="br-p"><br><br></span>दूसरे दिन यूहन्ना अपने दुइ चेलन क साथ फिन उहइ जगह प मौजूद रहा।</div>
<div class="v" id="v36"><span class="vn">36</span> जब ईसू क उ अपने पास देखेस तउ कहेस, “देखा! इ इहइ परमेस्सर क मेमना!”</div>
<div class="v" id="v37"><span class="vn">37</span> <span class="br-p"><br><br></span>जब उ दुइनउँ चेलन ओनका इ कहत सुनेन तउ उ दुइनउँ ईसू क पाछे चल पड़ेन्ह।</div>
<div class="v" id="v38"><span class="vn">38</span> ईसू ओन पचे क जबहिं अपने पाछे आवत देखेस तउ ओसे पूछेस, “तोहका का चाही?” <span class="br-p"><br><br></span>उ पचे जवाब दिहेन, “रब्बी, तू कउन जगह प रहत ह?” (“रब्बी” अर्थात “गुरू”)</div>
<div class="v" id="v39"><span class="vn">39</span> <span class="br-p"><br><br></span>ईसू ओनका जवाब दिहेस, “आवा अउर देखा।” ओकरे बाद उ दुइनउँ चेलन ओनके पाछे चल दिहेन। उ पचे फिन ओकर रहइ क जगह देखेन। ओह दिन उ दुइनउँ चेलन ओनके साथ ठहरेन्ह, काहेकि साँझ क करीब चार बज चुका रहा।</div>
<div class="v" id="v40"><span class="vn">40</span> <span class="br-p"><br><br></span>जउन दुइनउँ चेलन यूहन्ना क बात सुने रहेन्ह अउर ईसू क पाछे चला गएन, ओनमाँ स एक समौन पतरस क भाई अन्द्रियास रहा।</div>
<div class="v" id="v41"><span class="vn">41</span> उ पहले अपने भाई समौन क देखके ओसे कहेस, “हमका मसीह मिल गवा अहइ।”</div>
<div class="v" id="v42"><span class="vn">42</span> <span class="br-p"><br><br></span>फिन अन्द्रियास समौन पतरस क ईसू क लगे लियाइ गवा। ओनक देखके ईसू कहेस, “तू यूहन्ना क बेटवा समौन अह्या। तोहका लोग कैफा (अर्थात् पतरस) कहिहइँ।”</div>
<div class="v" id="v43"><span class="vn">43</span> <span class="br-p"><br><br></span>दूसरे दिन ईसू गलील जाइके बरे ठान लिहेस। फिन फिलिप्पुस क देखके ईसू ओसे कहेस, “मोरे पाछे चला आवा।”</div>
<div class="v" id="v44"><span class="vn">44</span> फिलिप्पुस अन्द्रियास अउर पतरस क नगर बैतसैदा क रहइवाला रहा।</div>
<div class="v" id="v45"><span class="vn">45</span> फिलिप्पुस क नतनएल मिला अउर उ ओसे कहेस, “हम पचन्क उ मिल गवा अहइ जेकरे बारे मँ व्यवस्था मँ मूसा अउर तमाम नबियन लिखे अहइँ। उहइ यूसुफ क बेटवा, नासरत क ईसू अहइ।”</div>
<div class="v" id="v46"><span class="vn">46</span> <span class="br-p"><br><br></span>फिन नतनएल ओसे पूछेस, “का नासरतउ स कउनो अच्छी चीज पैदा होइ सकत ह?” <span class="br-p"><br><br></span>फिलिप्पुस जवाब दिहेस, “जाइके खुदइ देखि ल्या।”</div>
<div class="v" id="v47"><span class="vn">47</span> <span class="br-p"><br><br></span>ईसू नतनएल क अपनी कइँती आवत देखेस अउर ओकरे बारे मँ कहेस, “इ एक सच्चा इस्त्राएली अहइ जेहमाँ कउनो खोट नाहीं बा।”</div>
<div class="v" id="v48"><span class="vn">48</span> <span class="br-p"><br><br></span>नतनएल पूछेस, “तू मोका कइसे जानत अहा?” <span class="br-p"><br><br></span>ईसू जवाब दिहेस, “फिलिप्पुस क बोलावइ क पहिले मइँ तोहका अंजीर क पेड़ क नीचे खड़ा देखे रहेउँ।”</div>
<div class="v" id="v49"><span class="vn">49</span> <span class="br-p"><br><br></span>नतनएल जवाब दिहेस, “रब्बी (गरू) तू परमेस्सर क पूत अह्या, तू इस्त्राएल क राजा अह्या।”</div>
<div class="v" id="v50"><span class="vn">50</span> <span class="br-p"><br><br></span>एकरे जवाब मँ ईसू कहेस, “तू इ बरे बिसवास करत अहा, काहेकि मइँ कहत अहउँ कि तोहका अंजीर क पेड़ क खाले देखे रहेउँ। तू अगवा (बाद मँ) अउर बड़ी बड़ी बातन देखब्या।”</div>
<div class="v" id="v51"><span class="vn">51</span> उ ओसे (नतनएल स) फिन कहेस, “मइँ तोहका सही सही बतावत अहउँ कि तू सरग क खुलत अउर परमेस्सर क दूतन क मनई क पूत प उतरत चढ़त<sup class="fnm"><a name="fnm4" href="#fn4">4</a></sup> देखब्या।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->बचन <!--raw 1 bo --></em><!--endraw 1-->मूल मँ यूनानी भाखा बचन बाटइ। “लोगोस” जेकर अरथ अहइ संदेस। एकर अनुवाद “सुसमाचार” भी कीन्ह जाइ सकत ह। हिआँ एकर अरथ अहइ ईसू। ईसू एक ठु रास्ता बाटइ जेकरे जरिए खुद परमेस्सर आपन बारे मँ मनइयन क बताएस ह।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><em><!--endraw 1-->मसीह <!--raw 1 bo --></em><!--endraw 1-->“अभिसेक कीन्ह गवा” (मसीह) या परमेस्सर स चुना भवा।</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a class='B' href='B:290 40:3'><!--endraw 1-->यसा. 40:3<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> उद्धृत उत्पति 28:12</div>
</div>
<!-- PARSED ABOVE; EDITING MAY BREAK PARSER -->
</body></html>