<html><head>
<meta http-equiv="Content-Type" content="text/html;charset=utf-8" />
<title>John 12 &ndash; यूहन्ना रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 12);">
<div id="navbar"><a href="../index.html">पवित्तर बाइबिल</a> &ndash; <b>यूहन्ना रचित सुसमाचार</b> &ndash; <a href="John_1.html">1</a> ... <a href="John_10.html">10</a> <a href="John_11.html">11</a> <b>12</b> <a href="John_13.html">13</a> <a href="John_14.html">14</a> ... <a href="John_21.html">21</a> </div><hr>
<h1>John 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ईसू बैतनिय्याह मँ अपने दोस्तन क साथ</h2><h2>(<b>470 26:6-13</b>; <b>480 14:3-9</b>)</h2><span class="vn">1</span> <span class="br-p"><br><br></span>फसह क त्यौहार क छ: दिन पहले ईसू बैतनिय्याह कइँती चल दिहेस। हुवाँ लाजर रहत रहा जेहिका ईसू मरे स जिआइ दिहे रहा।</div>
<div class="v" id="v2"><span class="vn">2</span> हुवाँ ईसू क बरे उ पचे खाना बनवाएऩ। मार्था ओका खाना परोसेस। ईसू क साथे खाना खाइवालेन मँ लाजर सामिल रहा।</div>
<div class="v" id="v3"><span class="vn">3</span> मरियम जटामॉसी स बनावा आधा आधा लीटर मँहगा इतर ईसू क पैर मँ लगाएस अउर अपने बालन स ओकर पैर पोंछेस। समूचा घर महकइ लाग।</div>
<div class="v" id="v4"><span class="vn">4</span> <span class="br-p"><br><br></span>ओकरे चेलन मँ एक यहूदा इस्करियोती रहा, जउन ओका धोखा देइवाला रहा, उ कहेस,</div>
<div class="v" id="v5"><span class="vn">5</span> “इ इतर क 300 चाँदी क सिक्कन मँ बेच के गरीबन क पइसा काहे नाहीं दीन्ह गवा?”</div>
<div class="v" id="v6"><span class="vn">6</span> ओका गरीबन क कउनो चिन्ता नाहीं रही, इ बरे उ अइसी बात नाहीं कहेस मुला उ खुदइ चोर रहा अउर रूपियन क थैली हमेसा ओकरे पास रहत रही। ओहमाँ जउन रुपिया डावा जात रहा, उ उहइ मँ स चोराइ लेत रहा।</div>
<div class="v" id="v7"><span class="vn">7</span> <span class="br-p"><br><br></span>तउ ईसू कहेस, “रहइ द्या। ओका छाँड़ि द्या। उ आज इ सब मोका गाड़े जाइ क तैइयारी क वास्ते करेस।</div>
<div class="v" id="v8"><span class="vn">8</span> गरीब लोग तउ हमेसा तोहरे साथे रहिहीं मुला मइँ तोहरे साथे हमेसा न रहब।”</div>
<div class="v" id="v9"><h2>लाजर क खिलाफ साजिस</h2><span class="vn">9</span> <span class="br-p"><br><br></span>फसह क त्यौहार प आए यहूदियन क तमाम भीड़ क जब पता चला कि ईसू बैतनिय्याह मँ अहइ तउ ओसे मिलइ चल दिहेस। उ भीड़ केवल ईसू स मिलइ क बरे नाहीं आइ रही, मुला लाजर क देखइ क बरे आइ रही। लाजर क मरइ क बाद ईसू फिन जीवित कइ दिहेस रहा।</div>
<div class="v" id="v10"><span class="vn">10</span> इही बरे मुख्ययाजकन लाजर क भी मारइ क तरकीब सोचइ लागेन।</div>
<div class="v" id="v11"><span class="vn">11</span> काहेकि ओहि क कारण तमाम यहूदी जनता अपने अपने नेता क छोड़िके ईसू मँ बिसवास करइ लाग।</div>
<div class="v" id="v12"><h2>ईसू क यरूसलेम मँ जाब:</h2><h2>(<b>470 21:1-11</b>; <b>480 11:1-11</b>; <b>490 19:28-40</b>)</h2><span class="vn">12</span> <span class="br-p"><br><br></span>दूसरे दिन फ़सह क त्यौहार प आई भीड़ जब इ सुनेस कि ईसू यरूसलेम आवत अहइ तउ</div>
<div class="v" id="v13"><span class="vn">13</span> लोग खजूर क टहनी लइके ओसे मिलइ चल पड़ेन। उ पचे गोहरावत रहेन, <span class="br-p"><br><br></span><span class="br-ind"><br><span class="indent">&nbsp;</span></span>“‘होसन्ना!<br> <span class="br-ind"><br><span class="indent">&nbsp;</span></span>‘धन्य अहइ उ जउन पर्भू क नाउँ स आवत ह!’ <sup class="fnm"><a name="fnm1" href="#fn1">1</a></sup> <span class="br-p"><br><br></span>उ जउन इस्त्राएल क राजा अहइ।”<br></div>
<div class="v" id="v14"><span class="vn">14</span> <span class="br-p"><br><br></span>तब ईसू क एक गदहा मिला अउर उ ओकरे ऊपर चढ़ि लिहेस। जइसा कि पवित्तर सास्तर मँ लिखा अहइ:</div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>“सिय्योन क पुत्री डेराअ जिन!<br> <span class="br-ind"><br><span class="indent">&nbsp;</span></span>देखा! तोहार राजा गदहे क बच्चा प<br> <span class="br-ind"><br><span class="indent">&nbsp;</span></span>बइठके आवत अहइ।” <sup class="fnm"><a name="fnm2" href="#fn2">2</a></sup><br></div>
<div class="v" id="v16"><span class="vn">16</span> <span class="br-p"><br><br></span>पहिला तउ ओकर चेलन ओकरे व्यवहार क नाहीं समझ पाएन्ह लेकिन जब ईसू क महिमा परगट भइ तउ समुझ पाएन कि सास्तर मँ ओकरे बारे मँ सब बात लिखी रहिन अउर तमाम मनई क ओकरे बार मँ अइसा बरताब रहा।</div>
<div class="v" id="v17"><span class="vn">17</span> <span class="br-p"><br><br></span>ओकरे साथ जउन भीड़ रही, उ इ साच्छी दिहेस कि उ लाजर क कब्र स बोलाइके मरे स फिन जिआइ दिहेस।</div>
<div class="v" id="v18"><span class="vn">18</span> तमाम लोग ओसे मिलइ क बरे इहइ बरे आइ रहेन काहेकि उ पचे सुने रहेन कि इ अद्भुत कारज करइवाला उहइ अहइ।</div>
<div class="v" id="v19"><span class="vn">19</span> तउ फरीसी आपुस मँ कहइ लागेन, “सोचा तू सबेन्ह कछू नाहीं कइ पावत अहा अउर देखा पूरी दुनिया ओकरे पीछे पड़ गइ अहइ।”</div>
<div class="v" id="v20"><h2>मउत क बावत ईसू क बताउब</h2><span class="vn">20</span> <span class="br-p"><br><br></span>फसह क त्यौहार प यरूसलेम मँ आराधना करइवालेन मँ कछू यूनानी रहेन।</div>
<div class="v" id="v21"><span class="vn">21</span> उ सबेन्ह गलील मँ बैतसैदा क रहइवाले फिलिप्पुस क लगे गएन अउर ओसे विनती करत भए कहइ लागेन, “महासय, हम पचे ईसू क दर्सन करइ चाहत अही।” तउ फिलिप्पुस आइके अन्द्रियास स बाताएस।</div>
<div class="v" id="v22"><span class="vn">22</span> फिन अन्द्रियास अउर फिलिप्पुस ईसू क पास आइके कहेन।</div>
<div class="v" id="v23"><span class="vn">23</span> <span class="br-p"><br><br></span>ईसू ओनका जवाब दिहेस, “मनई क पूत क महिमावान होइ क समइ आइ ग बाटइ।</div>
<div class="v" id="v24"><span class="vn">24</span> मइँ तोहसे सही सही बतावत अहउँ कि जब तलक गोहूँ क एक दाना जमीन प गिरके मर नाहीं जात, तब तक उ एकइ रहत ह, मुला जब उ मरि जात ह तउ अनगिनत दानन क पइदा करि देत ह।</div>
<div class="v" id="v25"><span class="vn">25</span> जेका आपन जिन्नगी पियारी अहइ उ ओका खोइ देइ, मुला जेका इ दुनिया मँ अपनी जिन्नगी स पिरेम नाहीं अहइ, उ ऍका अनन्त जीवन क वास्ते रखे रही।</div>
<div class="v" id="v26"><span class="vn">26</span> जदि कउनो मोरी सेवा करत ह तउ जरूर मोर पाछा करत ह अउर जहाँ मइँ अही, हुवाँ मोर सेवक भी रही। जब कउनो मोर सेवा करत ह तउ परमपिता ओकर सम्मान करी।</div>
<div class="v" id="v27"><h2>ईसू अपनी मउत क तरफ इसारा किहेस</h2><span class="vn">27</span> <span class="br-p"><br><br></span>“अब मोर जिअरा घबरात अहइ। मइँ का कहउँ, हे परमपिता, मोका दुःख क इ घड़ी स बचावा? मुला इहइ समइ क बरे तउ मइँ आइ अहउँ।</div>
<div class="v" id="v28"><span class="vn">28</span> हे परमपिता, अपने नाम क महिमा दूया!” <span class="br-p"><br><br></span>तउ आकासवाणी भइ, “मइँ एकर महिमा किए अहउँ अउर मइँ फिन ऍकर महिमा करब।”</div>
<div class="v" id="v29"><span class="vn">29</span> <span class="br-p"><br><br></span>तउ हुवाँ मौजूद भीड़ जउन एक सुने रहेन, कहइ लाग कि कउनो बादर गरजा बाटइ। दूसर इ कहइ लागेन, “कउनो सरगदूत ओसे बतिआन ह।”</div>
<div class="v" id="v30"><span class="vn">30</span> <span class="br-p"><br><br></span>ऍकरे जवाब मँ ईसू कहेस, “इ आकासबाणी मोरे बरे नाहीं भइ, इ तोहरे बरे भइ रही।</div>
<div class="v" id="v31"><span class="vn">31</span> अब इ दुनिया क निआव क समइ आइ ग बाटइ। अब इ दुनिया क सासक (हियाँ प मतलब अहइ सइतान) क निकार दीन्ह जाई।</div>
<div class="v" id="v32"><span class="vn">32</span> अउर जब मइँ धरती क ऊपर उठाइ लीन्ह जाबइ तउ फिन सब लोगन क अपनी ओर खींचब।”</div>
<div class="v" id="v33"><span class="vn">33</span> उ इ बतावइ क बरे अइसा कहत रहा कि उ कइसी मउत मरइ जात अहइ।</div>
<div class="v" id="v34"><span class="vn">34</span> <span class="br-p"><br><br></span>इ सुनिके भीड़ ओका जवाब दिहेस, “हम पचे व्यवस्था क इ बात सुने अही कि मसीह हमेसा रही। इ बरे तू कइसे कहत अहा, ‘मनई क पूत क जरूर स ऊपर उठाइ लीन्ह जाई?’ इ ‘मनई क पूत कउन अहइ’?”</div>
<div class="v" id="v35"><span class="vn">35</span> <span class="br-p"><br><br></span>तउ ईसू ओनसे कहेस, “तोहरे बीच मँ ज्योति अबे कछू समइ अउर रही। जब तक ज्योति अहइ, चलत रहा, जइसे कि अँधियारा (पाप) तोहका घेर न लेइ, काहेकि जउन मनई अँधेरे मँ चलत ह, उ इ नाहीं जानत कि कहाँ जात अहइ।</div>
<div class="v" id="v36"><span class="vn">36</span> जब तक ज्योति तोहरे लगे अहइ, ओहमाँ बिसवास बनाए रखा जइसे कि तू पचे ज्योति क सन्तान होइ सका।” ईसू इ कहिके कहूँ चला गवा अउर ओऩसे छिप गवा।</div>
<div class="v" id="v37"><h2>यहूदी क ईसू मँ बिसवास न करब</h2><span class="vn">37</span> <span class="br-p"><br><br></span>ईसू ओनके सबके सामने तमाम अद्भुत कारजन परगट किहेस मुला उ पचे ओकरे मँ बिसवास नाहीं किएन्ह</div>
<div class="v" id="v38"><span class="vn">38</span> जइसे कि नबी यसायाह क कहब सही होइ सकइ, <span class="br-p"><br><br></span><span class="br-ind"><br><span class="indent">&nbsp;</span></span>“पर्भू, मोरे संदेस प कउन बिसवास किहे अहइ?<br> <span class="br-ind"><br><span class="indent">&nbsp;</span></span>काहेकि ऊपर पर्भू क ताकत केह पइ परगट भइ अहइ?” <sup class="fnm"><a name="fnm3" href="#fn3">3</a></sup><br></div>
<div class="v" id="v39"><span class="vn">39</span> <span class="br-p"><br><br></span>इहइ बरे उ सब बिसवास नाहीं कइ सकेन। काहेकि यसायाह फिन केह रहा,</div>
<div class="v" id="v40"><span class="vn">40</span> <span class="br-p"><br><br></span><span class="br-ind"><br><span class="indent">&nbsp;</span></span>“उ ओनकइ आँखी आँधर<br> <span class="br-ind"><br><span class="indent">&nbsp;</span></span>अउर ओनकइ हिरदइ कठोर बनाएस जइसे,<br> <span class="br-ind"><br><span class="indent">&nbsp;</span></span>उ पचे अपनी आँखी स देख न सकइँ<br> <span class="br-ind"><br><span class="indent">&nbsp;</span></span>अउर बुद्धि स समझ न पावइँ<br> <span class="br-ind"><br><span class="indent">&nbsp;</span></span>अउर मोरी कइँती न मुड़इँ,<br> <span class="br-ind"><br><span class="indent">&nbsp;</span></span>जइसे कि मइँ ओऩका चंगा न कइ पाई।” <sup class="fnm"><a name="fnm4" href="#fn4">4</a></sup><br></div>
<div class="v" id="v41"><span class="vn">41</span> <span class="br-p"><br><br></span>यसायाह अइसा इ बरे कहे रहा, काहेकि उ ओकर महिमा देखे रहा अउर ओकरे बारे मँ बतियान भी रहा।</div>
<div class="v" id="v42"><span class="vn">42</span> <span class="br-p"><br><br></span>तबहूँ तमाम लोग अइसे रहेन, जेहिमाँ तमाम यहूदी नेतन रहेन जे ओहमाँ बिसवास किएन्ह। मुला फरीसियन क डर क मारे अपने बिस्वास क खुलासा नाहीं किएन्ह, नाहीं तउ ओनका सबेन्ह क पराथना क जगह स निकारि देइ क डर रहा।</div>
<div class="v" id="v43"><span class="vn">43</span> ओनका सबेन्ह क मनई क दीन्ह सम्मान परमेस्सर क दीन्ह सम्मान स जियादा अच्छा लागत रहा।</div>
<div class="v" id="v44"><h2>ईसू क उपदेस प मनई क निआव होई</h2><span class="vn">44</span> <span class="br-p"><br><br></span>ईसू बोलॉइके जोर स कहेस, “उ जउऩ मोरे मँ बिसवास करत ह, उ मोरे मँ नाहीं, बल्कि ओकरे मँ बिसवास करत ह जउन मोका भेजेस।</div>
<div class="v" id="v45"><span class="vn">45</span> अउर जउऩ मनई मोका देखत ह, उ ओका देखत ह जउऩ मोका भेजेस।</div>
<div class="v" id="v46"><span class="vn">46</span> मइँ दुनिया क रोसनी क तरीके स आवा जइसे कि जउऩ मनई मोरे मँ बिसवास करत ह, उ अँधिरे मँ न रहइ।</div>
<div class="v" id="v47"><span class="vn">47</span> <span class="br-p"><br><br></span>“जदि कउऩे मनई मोरे बात सही सुनिके ओका नाहीं मानत तबहुँ मइँ ओका अपराधी ठहरावइ क बरे नाहीं आइ अही, मइँ तउ दुनिया क उद्धार क वास्ते आइ अही।</div>
<div class="v" id="v48"><span class="vn">48</span> जउन मनई मोका नाहीं मानत अउर हमरी बातन क नाहीं मानत, ओकरे बरे एक अहइ जउन ओकर निआव करी। उ उहइ अहइ, अपनी बातन स जेहिका मइँ उपदेस दीन्ह। आखिरी दिन उहइ ओकर निआव करी।</div>
<div class="v" id="v49"><span class="vn">49</span> काहेकि मइँ अपनी तरफ क कछू नाहीं कहे अही, मइँ परमपिता (परमेस्सर) क आदेस क पालन करत अही, जउन मोका भेजेस, उ मोका बताए अहइ कि मइँ का उपदेस देइ।</div>
<div class="v" id="v50"><span class="vn">50</span> अउर मइँ जानित ह कि ओकरे आदेस क मतलब अहइ अनन्त जीवन। इ बरे जउन मइँ बोलित हउँ, उहइ क ठीक उहइ अहइ जउन परमपिता मोसे कहे अहइ।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a class='B' href='B:230 118:25-26'><!--endraw 1-->भ. सं. 118:25-26<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a class='B' href='B:450 9:9'><!--endraw 1-->जकर्याह 9:9<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a class='B' href='B:290 53:1'><!--endraw 1-->यसा. 53:1<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a class='B' href='B:290 6:10'><!--endraw 1-->यसा. 6:10<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>