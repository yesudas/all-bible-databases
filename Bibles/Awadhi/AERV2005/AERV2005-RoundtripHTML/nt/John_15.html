<html><head>
<meta http-equiv="Content-Type" content="text/html;charset=utf-8" />
<title>John 15 &ndash; यूहन्ना रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 15);">
<div id="navbar"><a href="../index.html">पवित्तर बाइबिल</a> &ndash; <b>यूहन्ना रचित सुसमाचार</b> &ndash; <a href="John_1.html">1</a> ... <a href="John_13.html">13</a> <a href="John_14.html">14</a> <b>15</b> <a href="John_16.html">16</a> <a href="John_17.html">17</a> ... <a href="John_21.html">21</a> </div><hr>
<h1>John 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ईसू सच्ची दाखलता</h2><span class="vn">1</span> <span class="br-p"><br><br></span>ईसू कहेस, “मइँ दाखलता अहउँ अउर मोर परमपिता देख रेख करइवाला माली अहइ।</div>
<div class="v" id="v2"><span class="vn">2</span> मोरी उ साखा क पिता काट देत ह जउने मँ फर नाहीं लागत। जउने साखा मँ फर लागत ह, ओका उ छाँट लेत ह, जइसे कि ओहपे अउर जियादा फर लागइँ।</div>
<div class="v" id="v3"><span class="vn">3</span> तू पचे मोरे उपदेस क सुने अहा, इ बरे पहिले स सुद्ध अहा।</div>
<div class="v" id="v4"><span class="vn">4</span> तू मोरे मँ रहा अउर मइँ तोहरे मँ रहब। वइसेन जइसेन कि कउनो साखा जब तलक दाखलता मँ बनी नाहीं रहत, तब तलक अपने आप फरि नाहीं सकत, वइसेन, तू पचे तब तलक सफल नाहीं होइ सकत्या जब तलक मोरे मँ न रहब्या।</div>
<div class="v" id="v5"><span class="vn">5</span> <span class="br-p"><br><br></span>“उ दाखलता मइँ अहउँ अउर तू ओकर साखा अह्या। जे मोरे मँ रहत ह, अउर जेहमा मइँ रहित ह, उ बहुत फरत ह, काहेकि बिना मोरे तू कछू नाहीं कर सकत्या।</div>
<div class="v" id="v6"><span class="vn">6</span> जदि कउनो मोरे मँ नाहीं रहत तउ उ टूटी साखा क तरह फेंक दीन्ह जात ह अउर सूख जात ह। फिन उ सूखी लकड़ियन क बटोररिके आगी मँ झोंक दीन्ह जात ह अउर ओनका जलाय दीन्ह जात ह।</div>
<div class="v" id="v7"><span class="vn">7</span> जदि तू मोरे मँ रहब्या, अउर मोर उपदेस तोहरे मँ रही, तउ जउन कछू तू चाहत ह, ओका माँगा अउर उ तोहका मिल जाई।</div>
<div class="v" id="v8"><span class="vn">8</span> इ मोरे परमपिता क महिमा होत ह कि तू बहुत सफल होइ जा अउर मोर चेलन बन जा।</div>
<div class="v" id="v9"><span class="vn">9</span> <span class="br-p"><br><br></span>“जइसे परमपिता मोसे पिरेम करे बाटइ, मइँ भी तोहसे बइसे पिरेम करे अही। मोरे पिरेम मँ बना रहा।</div>
<div class="v" id="v10"><span class="vn">10</span> जदि तू मोरे आदेस क पालन करब्या तउ तू मोरे पिरेम मँ बना रहब्या। वइसे ही जइसे कि मइँ अपने पिता क आदेसन क पालन करत भए ओकरे पिरेम मँ बना रहित ह।</div>
<div class="v" id="v11"><span class="vn">11</span> मइँ इ सब बात तू पचे स इ बरे बतावत अहइ जइसे कि मोर आनन्द तोहरे मँ बना रहइ अउर तोहार आनन्द पूरा होइ जाइ। इ मोर आदेस अहइ।</div>
<div class="v" id="v12"><span class="vn">12</span> कि तू आपस मँ पिरेम करा, जइसे मइँ तू पचे स पिरेम करे अही।</div>
<div class="v" id="v13"><span class="vn">13</span> बड़वार स बड़का पिरेम जउऩ कउनो मनई कइ सकत ह, उ अहइ अपने मीतन क बरे आपन प्रान निछावर कइ देब।</div>
<div class="v" id="v14"><span class="vn">14</span> जउन आदेस तोहका मइँ देत अही, जदि तू ओन पइ चलत रहब्या तउ तू मोर मीत अह्या।</div>
<div class="v" id="v15"><span class="vn">15</span> अबहिं स मइँ तू पचे क ‘दास’ न कहब, काहेकि कउनो दास इ नाहीं जानत कि ओकर मालिक क करत अहइ, मइँ तउ तोहका ‘मीत’ कहत अही। मइँ तू पचे क उ सब बात बताइ दीन्ह जउऩ मइँ अपने परमपिता स सुने रहेउँ।</div>
<div class="v" id="v16"><span class="vn">16</span> <span class="br-p"><br><br></span>“तू मोका नाहीं चुने रह्या, मइँ खुदइ तोहका चुने रहेउँ अउर इ निस्चय करे अही कि तू जा अउर सफल होइ जा। मइँ चाहित ह कि तोहका सफलता मिलइ, अउर मोरे नाउँ स जउन कछू तू चाहा परमपिता तोहका दई देइ।</div>
<div class="v" id="v17"><span class="vn">17</span> मइँ तोहका इ आदेस देत अही कि तू एक दूसरे स पिरेम करा।</div>
<div class="v" id="v18"><h2>ईसू क चेतावनी</h2><span class="vn">18</span> <span class="br-p"><br><br></span>“जदि दुनिया तोहसे दूस्मनी करत ह तउ इ बात तू याद कइ ल्या कि तोहसे पहले हमसे दुस्मनी करत ह।</div>
<div class="v" id="v19"><span class="vn">19</span> जदि तू दुनिया क होत्या तउ इ दुनिया तोहसे अपने क नाईं पिरेम करत मुला तू पचे दुनिया क न अह्या अउर इ बरे दुनिया तोहसे दुस्मनी करत ह।</div>
<div class="v" id="v20"><span class="vn">20</span> <span class="br-p"><br><br></span>“मोर बचन याद रखा कि एक दास अपने मालिक स बड़ा नाहीं होत। इ बरे जदि उ सबेन्ह मोका कस्ट पहुँचाए अहइँ अउर सतावत अहइँ तउ उ पचे तोहका भी सतइहीं। अउर जदि उ मोर बातन मनिहइँ तउ तोहार बातन भी मनिहइँ।</div>
<div class="v" id="v21"><span class="vn">21</span> मुला उ सबेन्ह मोरे कारण तोहरे सबेन्ह क साथ उ सब कछू करिहइँ, काहेकि उ ओका नाहीं जानत अहइ जे मोका भेजेस।</div>
<div class="v" id="v22"><span class="vn">22</span> जदी मइँ न आइत अउर ओसे बात न करित, तउ उ सबेन्ह कउनो पाप क दोखी न होतेन। मुला अब ओनके पास अपने पाप स बचइ क कउनो बहाना नाहीं अहइ।</div>
<div class="v" id="v23"><span class="vn">23</span> <span class="br-p"><br><br></span>“जउन मनई हमसे दुस्मनी ठान लेत ह, उ परमपिता स दुस्मनी करत ह।</div>
<div class="v" id="v24"><span class="vn">24</span> जदि मइँ ओनके बीच मँ काम न करित, जउऩ कि कबहूँ कउनो मनई नाहीं करे रहा, तउ उ सबेन्ह पाप क दोखी न रहतेन, मुला अब जब उ पचे देख चुका अहइँ, तबहूँ मोसे अउर परमपिता स दुस्मनी रखे अहइँ।</div>
<div class="v" id="v25"><span class="vn">25</span> मुला इ एह बरे भवा कि ओनके व्यवस्था मँ जउन लिखा अहइ, उ खरा उतरइ। ‘उ पचे बेकार मँ हमसे बैर करेन्ह।’<sup class="fnm"><a name="fnm1" href="#fn1">1</a></sup></div>
<div class="v" id="v26"><span class="vn">26</span> <span class="br-p"><br><br></span>“जब उ सहायक जउन सत्य क आतिमा बाटइ अउर पिता क तरफ स आइ बा, तोहरे पास आई, जेका मइँ परमपिता क तरफ स भेजब, उ हमरी तरफ स साच्छी देई।</div>
<div class="v" id="v27"><span class="vn">27</span> अउर तूहूँ साच्छी देब्या, काहेकि तू सुरूआतइ स मोरे साथ अहा।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> भजन. 35:19; या 69:4</div>
</div>
<!-- PARSED ABOVE; EDITING MAY BREAK PARSER -->
</body></html>