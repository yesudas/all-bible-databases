<html><head>
<meta http-equiv="Content-Type" content="text/html;charset=utf-8" />
<title>John 18 &ndash; यूहन्ना रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 18);">
<div id="navbar"><a href="../index.html">पवित्तर बाइबिल</a> &ndash; <b>यूहन्ना रचित सुसमाचार</b> &ndash; <a href="John_1.html">1</a> ... <a href="John_16.html">16</a> <a href="John_17.html">17</a> <b>18</b> <a href="John_19.html">19</a> <a href="John_20.html">20</a> <a href="John_21.html">21</a> </div><hr>
<h1>John 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ईसू क बन्दी बनावा जाब</h2><h2>(<b>470 26:47-56</b>; <b>480 14:43-50</b>; <b>490 22:47-53</b>)</h2><span class="vn">1</span> <span class="br-p"><br><br></span>इ कहिकि ईसू अपने चेलन क साथ छोटी नदी किद्रोन क पास जहाँ एक बगीचा रहा, चला गवा।</div>
<div class="v" id="v2"><span class="vn">2</span> <span class="br-p"><br><br></span>धोखे स ओका पकड़वावइवाला यहूदा उ जगह क जानत रहा, काहेकि ईसू जियादातर उहइ जगह प अपने चेलन स मिलत रहा।</div>
<div class="v" id="v3"><span class="vn">3</span> इ बरे यहूदा रोमी सिपाहिअन क एक टुकड़ी अउर मुख्य याजकन अउर परीसियन क पठएस। मनइयन अउर मन्दिर क पहरेदारन क साथ लइके मसाल, दिया अउर हथिआर लइके, हुवाँ पहुँच गवा।</div>
<div class="v" id="v4"><span class="vn">4</span> <span class="br-p"><br><br></span>फिन ईसू जउन सब कछू जानत रहा कि ओकरे साथ का होइ जात अहइ, आगे आवा अउर ओनसे कहेस, “तू पचे केका खोजत अहा?”</div>
<div class="v" id="v5"><span class="vn">5</span> <span class="br-p"><br><br></span>उ पचे ओका जवाब दिहेन, “ईसू नासरी क।” <span class="br-p"><br><br></span>ईसू ओनसे कहेस, “उ तउ मइँ अही।” (उ धोखे स पकड़वावइला यहूदी हुवइँ ओनके साथ खड़ा रहा।)</div>
<div class="v" id="v6"><span class="vn">6</span> जब उ कहेस, “उ मइँ अहउँ।” तउ उ सबेन्ह पाछे हटेन अउर भुइँया पइ गिर पड़ेन।</div>
<div class="v" id="v7"><span class="vn">7</span> <span class="br-p"><br><br></span>इ देखके ईसू फिन एक बार पूछेस, “तू सबेन्ह केका खोजन अहा?” <span class="br-p"><br><br></span>उ बोलन, “ईसू नासरी क।”</div>
<div class="v" id="v8"><span class="vn">8</span> <span class="br-p"><br><br></span>ईसू जवाब दिहेस, “मइँ तोहसे कहउँ, उ मइँ अहउँ। जदि तू मोका ढूँढ़त अहा तउ एनका सबेन्ह क जाइ द्या।”</div>
<div class="v" id="v9"><span class="vn">9</span> अइसा ईसू इ बरे कहेस, जइसे कि ओकर कही बात सच होइ सकइ, “मइँ ओहमाँ स कउनो क नाहीं खोवा, जेका तू मोका सौंपे रह्या।”</div>
<div class="v" id="v10"><span class="vn">10</span> <span class="br-p"><br><br></span>फिन समौन पतरस जेकरे हाथे मँ तरवार रही, आपन तरवार निकारेस अउर मुख्ययाजक क दास क दाहिना कान काटिके ओका घायल कइ दिहेस (उ दास क नाउँ मलखुस रहा)</div>
<div class="v" id="v11"><span class="vn">11</span> फिन ईसू पतरस कहेस, “आपन तरवार मिआन मँ धइ ल्या। का मइँ यातना क कटोरा न पी लेई जउन परमपिता मोका दिहे अहइ?”</div>
<div class="v" id="v12"><h2>ईसू क हन्ना क सामने लिआवा जाब</h2><h2>(<b>470 26:57-58</b>; <b>480 14:53-54</b>; <b>490 22:54</b>)</h2><span class="vn">12</span> <span class="br-p"><br><br></span>फिन रोमी टुकड़ी क सिपाहियन अउर ओनके सूबेदारन, अउर यहूदियन क मन्दिर क पहरेदार सब मिलके ईसू क बन्दी बनाइ लिहेन्ह।</div>
<div class="v" id="v13"><span class="vn">13</span> अउर ओका बांधके पहिले हन्ना क पास लइ गएन, जउन कि उ बरिस क मुख्य याजक काइफा क ससुर रहा।</div>
<div class="v" id="v14"><span class="vn">14</span> इ काइफा उहइ मनई अहइ जउन यहूदी क सलाह दिहे रहा। कि लोगन क भलाई क बरे एक क मर जाब ठीक अहइ।</div>
<div class="v" id="v15"><h2>पतरस क ईसू क पहिचाने स मना कइ देब</h2><h2>(<b>470 26:69-70</b>; <b>480 14:66-68</b>; <b>490 22:55-57</b>)</h2><span class="vn">15</span> <span class="br-p"><br><br></span>समौन पतरस अउर एक ठु चेलन ईसू क पीछे चल दिहेन्ह। मुख्य याजक इ चेलन क अच्छी तरह जानत रहा, इ बरे उ ईसू क साथ मुख्य याजक क अंगने मँ घुस गवा।</div>
<div class="v" id="v16"><span class="vn">16</span> मुला पतरस बाहेर क दरवाजा क लगे रूक गवा। फिन मुख्य याजक क जान पहचानवाला दूसर चेला बाहेर गवा अउर द्धारपालिन स कहिके पतरस क अन्दर लइ आवा।</div>
<div class="v" id="v17"><span class="vn">17</span> उ द्धारपालिन दासी पतरस स कहेस, “होइ सकत ह कि तूहूँ ईसू क चेला होआ?” <span class="br-p"><br><br></span>पतरस जवाब दिहेस, “नाहीं, नाहीं मइँ न अही!”</div>
<div class="v" id="v18"><span class="vn">18</span> <span class="br-p"><br><br></span>काहेकि सर्दी बहुत जिआदा रही अउर मन्दिर क पहरेदार आग जलाइ के हुआँ खड़ा तापत रहेन। पतरस उ हुवाँ खड़ा तापत रहा।</div>
<div class="v" id="v19"><h2>महायाजक क ईसू स पूछताछ</h2><h2>(<b>470 26:59-66</b>; <b>480 14:55-64</b>; <b>490 22:66-71</b>)</h2><span class="vn">19</span> <span class="br-p"><br><br></span>फिन महायाजक ईसू स ओकरे चेलन अउर ओकरे उपदेस क बाबत पूछेस।</div>
<div class="v" id="v20"><span class="vn">20</span> ईसू ओका जवाब दिहेस, “मइँ हमेसा सब मनइयन क खुलके बातचीत कीन्ह। मइँ हमेसा आराधनालय मँ अउर मन्दिर मँ जहाँ सब यहूदियन इकट्ठा होतहीं, उपदेस दीन्ह। मइँ कबहुँ लुकाइ क छिपाइ क कउनो बात नाहीं कहेउँ।</div>
<div class="v" id="v21"><span class="vn">21</span> फिन तू मोसे काहे पूछत अहा? मइँ का कहेउँ, ओनसे पूछा जे मोर बात सुने अहइँ। मइँ जउन कछू कहेउँ, उ सब जानत हीं।”</div>
<div class="v" id="v22"><span class="vn">22</span> <span class="br-p"><br><br></span>जब उ इ कहेस तउ मन्दिर क एक पहरेदार जउन हुवाँ खड़ा रहा, ईसू क झापड़ मारेस अउर बोलेस, “महायाजक क सामने जवाब देइ क इ तरीका नाहीं अहइ?”</div>
<div class="v" id="v23"><span class="vn">23</span> <span class="br-p"><br><br></span>ईसू ओका जवाब दिहेस, “जब मइँ कउनो झूठ कहे होउँ तउ तू ओका साबित करा अउर इ बतावा कि ओहमाँ कउनो बुराई रही अउर जब मइँ ठीक कहे अहउँ तउ तू काहे मारत अहा?”</div>
<div class="v" id="v24"><span class="vn">24</span> <span class="br-p"><br><br></span>फिन हन्ना ओका बंधे भए महायाजक काइफा क लगे भेज दिहेस।</div>
<div class="v" id="v25"><h2>परतस क ईसू क पहिचानइ स मना करब</h2><h2>(<b>470 26:71-75</b>; <b>480 14:69-72</b>; <b>490 22:58-62</b>)</h2><span class="vn">25</span> <span class="br-p"><br><br></span>जब समौन पतरस खड़ा होइके आगी तापत रहा तउ ओसे पूछा गवा, “का इ होइ सकत ह कि तू भी एकर चेला अहा?” <span class="br-p"><br><br></span>उ तुरन्तइ मना कइ दिहेस अउर कहेस, “नाहीं मइँ नाहीं अही।”</div>
<div class="v" id="v26"><span class="vn">26</span> <span class="br-p"><br><br></span>महायाजक क एक ठु नउकर जउन ओकर रिस्तेदार रहा जेकर पतरस कान काटे रहा, कहेस, “बतावा, का मइँ तोहका ओकरे साथे बगिया मँ नाहीं देखे रहे?”</div>
<div class="v" id="v27"><span class="vn">27</span> <span class="br-p"><br><br></span>इ सुनिके पतरस एक दाईं फिन इन्कार किहेस। अउर उहइ समइ मुर्गा बाँग दिहेस।</div>
<div class="v" id="v28"><h2>ईसू क पिलातुस क समन्वा लइ जाब</h2><h2>(<b>470 27:1-2</b>, <b>470 27:11-31</b>; <b>480 15:1-20</b>; <b>490 23:1-25</b>)</h2><span class="vn">28</span> <span class="br-p"><br><br></span>फिन उ पचे ईसू क काइफा क घरे स रोम क राज्यपाल क महल मँ लइ गएन। ओह समइ सबेर होइ ग रहा। यहूदियन राज्यपाल क भवन मँ खुदइ नाहीं जावा चाहत रहेन, कहूँ उ पचे असुद्ध<sup class="fnm"><a name="fnm1" href="#fn1">1</a></sup> न होइ जाइँ। अउर फिन फसह क भोज न खाइ पावइँ।</div>
<div class="v" id="v29"><span class="vn">29</span> तउ पिलातुस ओनके पास बाहेर आवा अउर बोला, “एकरे ऊपर तू सबेन्ह कउन दोख लगावत अहा?”</div>
<div class="v" id="v30"><span class="vn">30</span> <span class="br-p"><br><br></span>जवाब मँ उ पचे ओसे कहेस, “जदि इ अपराधी न होत तउ हम ऍका तोहका न सौंपित।”</div>
<div class="v" id="v31"><span class="vn">31</span> <span class="br-p"><br><br></span>एकरे जवाब मँ पिलातुस ओनसे कहेस, “ऍका तू लइ जा अउर अपने व्यवस्था क हिसाब स एकर निआव करा।” <span class="br-p"><br><br></span>यहूदियन ओसे कहेन, “हमका सबेन्ह क मउत क सजा देइ क कउनो अधिकार नाहीं अहइ।”</div>
<div class="v" id="v32"><span class="vn">32</span> अइसा इ बरे भवा, जइसे कि ईसू क उ बात सच्ची होइ जाइ जउन उ कहे रहा, कइसी मउत मिली।</div>
<div class="v" id="v33"><span class="vn">33</span> <span class="br-p"><br><br></span>तब पिलातुस महल मँ वापस चला गवा। अउर ईसू क बोलाइ क ओसे पूछेस, “का तू यहूदियन क राजा अह्या?”</div>
<div class="v" id="v34"><span class="vn">34</span> <span class="br-p"><br><br></span>ईसू जवाब दिहेस, “इ बात तू खुदइ कहत अहा या मोरे बावत दूसर लोग तोहसे कहेन?”</div>
<div class="v" id="v35"><span class="vn">35</span> <span class="br-p"><br><br></span>पिलातुस जवाब दिहेस, “का तू सोचत अहा कि मइँ यहूदी अहउँ? तोहार लोग अउर मुख्य याजक तोहका मोरे हवाले करे अहइँ। तू का किहे अहा?”</div>
<div class="v" id="v36"><span class="vn">36</span> <span class="br-p"><br><br></span>ईसू जवाब दिहेस, “मोर राज्य इ दुनिया क नाहीं बाटइ। जदि मोर राज्य इ दुनिया क होत तउ मोर प्रजा मोका यहूदियन क सौंपा जाइ स बचावइ क बरे लड़ाई करत। मुला मोर राज्य हिआँ क नाहीं बाटइ।”</div>
<div class="v" id="v37"><span class="vn">37</span> <span class="br-p"><br><br></span>अइसा सुनिके पिलातुस ओसे कहेस, “तू तउ राजा अह्या?” <span class="br-p"><br><br></span>ईसू जवाब दिहेस, “तू कहत अहा कि मइँ राजा अही। मइँ इ बरे दुनिया मँ पइदा भवा हउँ अउर आएउँ अउर इहइ प्रयोजन स आएउँ जइसे कि सच्चाई क साच्छी दइ सकउँ। जउऩ मनई सच्चाई क तरफदारी करत ह उ मोरी बात सुनत ह।”</div>
<div class="v" id="v38"><span class="vn">38</span> <span class="br-p"><br><br></span>पिलातुस ओसे पूछेस, “सच्चाई का अहइ?” अइसा कहिके फिन उ यहूदी क पास बाहेर गवा अउर ओनसे बोला, “मइँ ओकरे मँ कउनो दोख नाहीं पाएउँ।</div>
<div class="v" id="v39"><span class="vn">39</span> अउ तोहार सबन्क रिवाज अहइ कि फसह क त्यौहार प तोहरे सबके बरे एक मनई क छोड़ देइ। तउ का तू पचे चाहत अहा कि इ ‘यहूदी क राजा’ क तोहरे बरे छोड़ देई?”</div>
<div class="v" id="v40"><span class="vn">40</span> <span class="br-p"><br><br></span>एक दाईं फिन उ पचे चिल्लाएन, “ऍका नाहीं, मुला बरअब्बा (एक ठु बागी रहा।) क छोड़ द्या!”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->असुद्ध <!--raw 1 bo --></em><!--endraw 1-->यहूदियन इ मानत रहेन कि कउनो गैर यहूदियन क घरे मँ जाइ स ओनकर फर्छइ घटि जात ह। (<!--raw 1 bo --><a class='B' href='B:500 11:55'><!--endraw 1-->यूहन्ना 11:55<!--raw 1 bo --></a><!--endraw 1-->)</div>
</div>
<!-- PARSED ABOVE; EDITING MAY BREAK PARSER -->
</body></html>