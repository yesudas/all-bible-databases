<html><head>
<meta http-equiv="Content-Type" content="text/html;charset=utf-8" />
<title>John 7 &ndash; यूहन्ना रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 7);">
<div id="navbar"><a href="../index.html">पवित्तर बाइबिल</a> &ndash; <b>यूहन्ना रचित सुसमाचार</b> &ndash; <a href="John_1.html">1</a> ... <a href="John_5.html">5</a> <a href="John_6.html">6</a> <b>7</b> <a href="John_8.html">8</a> <a href="John_9.html">9</a> ... <a href="John_21.html">21</a> </div><hr>
<h1>John 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ईसू अउर ओकर भाइयन</h2><span class="vn">1</span> <span class="br-p"><br><br></span>ओकरे बाद ईसू गलील चला गवा। उ यहूदिया मँ जात्रा न करइ का निस्चय किहेस। काहेकि यहूदी ओका मारि डावा चाहत रहेन।</div>
<div class="v" id="v2"><span class="vn">2</span> यहूदियन क कुटीर क त्यौहार<sup class="fnm"><a name="fnm1" href="#fn1">1</a></sup> आवइवाला रहा।</div>
<div class="v" id="v3"><span class="vn">3</span> इ बरे ईसू क भाइयन ओसे कहेन, “तोहका इ जगहा छोड़िके यहूदिया चला जाइ चाही। जइसे कि तोहार चेलन तोहार अद्भुत कारजन देख पावइँ।</div>
<div class="v" id="v4"><span class="vn">4</span> कउनो मनई जउन सब मनइयन क बीच मँ मसहूर होइ चाहत ह, आपन कारज छिपाइ क नाहीं करत। तू तउ अद्भूत कारजन करत ह, इ बरे समूचे संसार मँ अपुना क परगट करा।”</div>
<div class="v" id="v5"><span class="vn">5</span> (ईसू क भाइयन ओहमाँ बिसवास नाहीं करत रहेन।)</div>
<div class="v" id="v6"><span class="vn">6</span> <span class="br-p"><br><br></span>ईसू ओनसे कहेस, “मोरे बरे अबहीं तब नीक समइ नाहीं आवा बाटइ। मुला तोहरे बरे सबइ समइ नीक अहइ।</div>
<div class="v" id="v7"><span class="vn">7</span> इ दुनिया तोहसे घिना नाहीं कइ सकत मोसे तउ घिना करत ह। मोसे घिना करइ क कारण इ बाटइ कि मइँ सब क कहत फिरत हउँ, कि तोहार इ कारज बुरा अहइ,</div>
<div class="v" id="v8"><span class="vn">8</span> इ त्यौहार मँ तू पचे जा मइँ एहि बार न जाब, मोर नीक समइ अबहीं नाहीं आइ बाटइ।”</div>
<div class="v" id="v9"><span class="vn">9</span> इ कहिके ईसू गलील मँ रूक गवा।</div>
<div class="v" id="v10"><span class="vn">10</span> <span class="br-p"><br><br></span>तब ओकर सब भाई त्यौहार मँ चला गएन तब उहउ चला गवा। उ खुलेआम नाहीं गवा मुला छुप छुपके उहइ हुवाँ पहुँच गवा।</div>
<div class="v" id="v11"><span class="vn">11</span> यहूदी ओका त्यौहार मँ इ कहत खोजत फिरत रहेन, “उ मनई कहाँ अहइ?”</div>
<div class="v" id="v12"><span class="vn">12</span> <span class="br-p"><br><br></span>ईसू क बारे मँ उ भीड़ मँ छिप छिप क तरह तरह क बातन होत रहिन। कछू मनई कहत रहेन, “उ नीक मनई बाटइ” मुला दूसर कछू मनई कहत रहेन, “नाहीं, उ तउ सबका भटकावत अहइ।”</div>
<div class="v" id="v13"><span class="vn">13</span> ओकरे बारे मँ कउनो भी खुलिके नाहीं बतियात रहा, काहेकि उ पचे यहूदी क नेता स डेरात रहेन।</div>
<div class="v" id="v14"><h2>यरुसलेम मँ ईसू क उपदेस</h2><span class="vn">14</span> <span class="br-p"><br><br></span>जब उ त्यौहार करीब करीब आधा बीत गवा तब ईसू मन्दिर मँ गवा अउर उपदेस देब सुरू कइ दिहेस।</div>
<div class="v" id="v15"><span class="vn">15</span> यहूदी क नेता क बहुत अचरज भवा अउर उ पचे कहेन, “इ मनई आज तक कउनो पाठसाला मँ पढ़इ क बरे नाहीं गवा, इ कइसे ऍतनी गियान क बात करत बाटइ?”</div>
<div class="v" id="v16"><span class="vn">16</span> <span class="br-p"><br><br></span>ऍकरे जवाब मँ ईसू ओनसे कहेस, “जउन सिच्छा देत अहउँ, उ मोर आपन नाहीं अहइ, इ हुवा स आवत अहइ, जउन मोका भेजेस ह।</div>
<div class="v" id="v17"><span class="vn">17</span> अगर मनई उ करइ चाहत ह, जउन परमेस्सर क इच्छा अहइ, तउ उ जान जाई कि जउन सिच्छा मइँ देत अहउँ, उ ओकर अहइ या मइँ अपनी ओर स देत अहउँ</div>
<div class="v" id="v18"><span class="vn">18</span> जउन अपनी ओर स बोलत ह, उ अपने बरे प्रसिद्धि चाहत ह, मुला सच्चा उ मनई अहइ जउन खुदइ प्रसिद्धि पावा न लइके ओका देइ क कोसिस करत ह, जउन ओका भेजे अहइ। ओहमाँ फिन कउनो तरह क खोट नाहीं रहत।</div>
<div class="v" id="v19"><span class="vn">19</span> का तू पचन क मूसा व्यवस्था क दिहे अहइ? मुला तोहरे मँ स कउनो ओकर पालन नाहीं करत। तू मोका मार डावइ क कोसिस काहे बरे करत अहा?”</div>
<div class="v" id="v20"><span class="vn">20</span> <span class="br-p"><br><br></span>उ लोग इ जवाब दिहेन, “तोहरे ऊपर दुस्ट आतिमा चढ़ी अहइ जउन तोहका मार डावइ क कोसिस करत बाटइ।”</div>
<div class="v" id="v21"><span class="vn">21</span> <span class="br-p"><br><br></span>एकरे जवाब मँ ईसू कहेस, “मइँ एक चमत्कार करम करेउँ अउर तू पचे चकराइ गया।</div>
<div class="v" id="v22"><span class="vn">22</span> इहइ कारण रहा कि मूसा तू पचन क, खतना क नियम दिहे रहा (इ नियम मूसा का नाहीं बरन, इ तउ तोहरे पूर्वजन स चला आवत रहा।) अउर तू सबित क दिन लरिकन क खतना करत ह।</div>
<div class="v" id="v23"><span class="vn">23</span> अगर सबित क दिन कउनो क खतना इ बरे करइ जात ह कि मूसा क विधान बचा रहइ, उ टूटइ न पावइ तउ तू पचे मोरे ऊपर काहे गुस्सा करत अहा कि मइँ सबित क दिन एक मनई क एकदम ठीक कइ दीन्ह</div>
<div class="v" id="v24"><span class="vn">24</span> जउऩ बात जइसे देखात अहइ, उहइ तरह ओहपइ निआव न करइ चाही, जउन एकदम ठीक बात होइ उहइ क आधार प निआव होय चाही।”</div>
<div class="v" id="v25"><h2>का ईसू ही मसीह अहइ?</h2><span class="vn">25</span> <span class="br-p"><br><br></span>फिन यरुसलेम मँ रहइवाले लोगन मँ स कछू कहेन, “का इहइ तउ उ मनई नाहीं अहइ जेहिका उ लोग मार डावा चाहत अहइँ?</div>
<div class="v" id="v26"><span class="vn">26</span> मुला देखा; उ तउ सब मनइयन क बीच मँ बोलत अहइ अउर कउनो ओसे कछू नाहीं कहत अहइँ। का इ बात नाहीं होइ सकत कि यहूदी नेता क पता होइ ग होइ कि इहइ मसीह अहइ।</div>
<div class="v" id="v27"><span class="vn">27</span> खैर हम सबका तउ पता होइ ग अहइ कि इ कहाँ स आइ बाटइ। जब असली मसीह आइ जाइ तउ कउनो न जान पाइ कि उ कहाँ स आवा।”</div>
<div class="v" id="v28"><span class="vn">28</span> <span class="br-p"><br><br></span>ईसू जब मन्दिर मँ उपदेस देत रहा तउ बड़े जोर स कहेस, “तू पचे मोका जानत अहा अउर इहउ जानत अहा कि मइँ कहाँ स आएउँ। मइँ अपनी कइँती नाहीं आइ अहउँ। मइँ ओकरे पास स आएउँ ह जउन मोका भेजे अहइ, उहइ सच्चा अहइ, तू पचे ओका नाहीं जानत अहा।</div>
<div class="v" id="v29"><span class="vn">29</span> मुला मइँ ओका जानत अहउँ, काहेकि मोका उहइ पठएस।”</div>
<div class="v" id="v30"><span class="vn">30</span> <span class="br-p"><br><br></span>फिन उ पचे ओका बन्दी बनाइ क जतन करइ लागेन मुला कउनो ओह पइ हाथ नाहीं डाइ पाएस, एह बरे कि ओकर समइ अबहीं पूरा नाहीं भवा रहा।</div>
<div class="v" id="v31"><span class="vn">31</span> तमाम मनई ओकरे मँ बिसवास करइ लागेन अउर कहइ लागेन, “जब मसीह आई तउ उ जेतना अद्भुत कारजन इ करत बा ओसे जियादा उ थोड़ा कइ पाई। का उ अइसा करी?”</div>
<div class="v" id="v32"><h2>यहूदियन क ईसू क बन्दी बनावइ क कोसिस</h2><span class="vn">32</span> <span class="br-p"><br><br></span>फरीसियन इ सुनेन कि भीड़ मँ तमाम मनई चुप्पे चुप्पे ईसू क बारे मँ कहत रहेन्ह अउर मुख्ययाजक अउर फरीसियन मन्दिर क सिपाहियन क ईसू क गिरफ्तार करइ बरे भेजेन।</div>
<div class="v" id="v33"><span class="vn">33</span> फिन ईसू बोला, “मइँ तू पचेन्क साथ कछू समी तलक अउ रहब, फिन ओकरे पास वापिस लौट जाब, जउन मोका हियाँ भेजे अहइ।</div>
<div class="v" id="v34"><span class="vn">34</span> तू पचे मोका ढूँढ़िब्या मुला ढूँढ़ि न पउब्या। काहेकि तू पचे हुवाँ तलक न जाइ पाउब्या जहाँ मइँ रहब।”</div>
<div class="v" id="v35"><span class="vn">35</span> <span class="br-p"><br><br></span>ऍकरे बाद यहूदी आपस मँ बतियाइ लागेन, “इ कहाँ जाइवाला अहइ, जहाँ हम पचे एँका न ढूँढ़ि पाऊब। साइत ह हुवाँ तउ नाहीं जात अहइ जहाँ हमार मनइयन यूनानी नगरन मँ तितर बितर होइके रहत हीं। का इ यूनानियन मँ उपदेस देई?</div>
<div class="v" id="v36"><span class="vn">36</span> जउन इ कहत अहइ: ‘तू मोका ढूँढ़ि न पउब्या’ अउर ‘जहाँ मइँ रहब, हुवाँ तू पहुँच नाहीं सकत ह।’ ओकर क मतलब अहइ?”</div>
<div class="v" id="v37"><h2>ईसू पवित्तर आतिमा क उपदेस दिहेस</h2><span class="vn">37</span> <span class="br-p"><br><br></span>त्यौहार क आखिरी अउर जरूरी दिन ईसू ठाढ़ भवा अउर ऊँची आवाज मँ कहेस, “अगर कउनो पियासा अहइ तउ मोरे पास आवइ अउर पियइ।</div>
<div class="v" id="v38"><span class="vn">38</span> जउन मनई मोरे मँ बिसवास करत ह, जइसा कि पवित्तर सास्तर मँ लिखा अहइ, ओकरे पवित्तर आतिमा स जीवन जल क नदियन फूट पड़िहइँ।”</div>
<div class="v" id="v39"><span class="vn">39</span> ईसू इ पवित्तर आतिमा क बारे मँ बताए रहा। जेहिका उ पचे पइहीं जउन ओहमा बिसवास करत हीं, उ पवित्तर आतिमा अबहीं तलक नाहीं दीन्ह गइ अहइ, काहेकि ईसू अबहीं तलक महिमावान नाहीं भवा अहइ।</div>
<div class="v" id="v40"><h2>ईसू क बारे मँ लोगन क बातचीत</h2><span class="vn">40</span> <span class="br-p"><br><br></span>भीड़ क कछू मनई जउन इ सुनेन तउ कहइ लागेन, “इ मनई सच मँ नबी अहइ।”</div>
<div class="v" id="v41"><span class="vn">41</span> <span class="br-p"><br><br></span>कछू अउर मनई कहत रहेन, “इहइ मनई मसीह अहइ।” <span class="br-p"><br><br></span>कछू अउर मनई कहत रहेन, “मसीह गलील स न आई। का इ होइ सकत ह?</div>
<div class="v" id="v42"><span class="vn">42</span> का पवित्तर सास्तर मँ नाहीं लिखा अहइ कि मसीह दाऊद क लरिका होई अउर बैतलहम स आई जउने सहर मँ दाऊद रहत रहा।”</div>
<div class="v" id="v43"><span class="vn">43</span> ऍह तरह स ईसू क मनइयन मँ सब मनइयन क बीच मँ फूट पड़ि गइ।</div>
<div class="v" id="v44"><span class="vn">44</span> कछू लोग ओका बन्दी बनावा चाहत रहेन मुला कउनो ओकरे प हाथ नाहीं डाएन।</div>
<div class="v" id="v45"><h2>यहूदी नेतन क अबिसवास</h2><span class="vn">45</span> <span class="br-p"><br><br></span>इ बरे मन्दिर क सिपाही मुख्ययाजक अउर फरीसियन क पास लौट आएन। एहि पइ ओनसे पूछा गवा, “तू ओका पकरिके काहे नाहीं लाया?”</div>
<div class="v" id="v46"><span class="vn">46</span> <span class="br-p"><br><br></span>सिपाहियन क जवाब रहा, “कउनो मनई आज तक अइसे नाहीं बोला, जइसे उ बोलत ह!”</div>
<div class="v" id="v47"><span class="vn">47</span> <span class="br-p"><br><br></span>ऍहि पइ फरीसियन ओनसे कहेन, “का तू पचे भरमाइ ग अहा?</div>
<div class="v" id="v48"><span class="vn">48</span> कउनो यहूदी नेता या फरिसियन ओकरे मँ कबहुँ बिसवास नाहीं करे अहइँ।</div>
<div class="v" id="v49"><span class="vn">49</span> मुला जउन मनइयन क व्यवस्था क जानकारी नाहीं अहइ, परमेस्सर ओनका सराप देत ह।”</div>
<div class="v" id="v50"><span class="vn">50</span> <span class="br-p"><br><br></span>नीकुदेमुस ओनसे कहेस इ उहइ रहा जउन पहिले ईसू क पास गवा रहा, इ ओन फरीसियन मँ स एक ठु अहइ,</div>
<div class="v" id="v51"><span class="vn">51</span> “हमार व्यवस्था क तब तलक कउनो क दोखी नाहीं ठहरावत जब तलक ओका सुनि नाहीं लेत अउर इ पता नाहीं लगाइ लेत कि उ कउन करम करे अहइ।”</div>
<div class="v" id="v52"><span class="vn">52</span> <span class="br-p"><br><br></span>ऍकरे जवाब मँ उ पचे ओसे कहेन, “का तू भी गलील क अह्या? सास्तर क पढ़े स पता चलत ह कि गलील स कउनो नबी कबहूँ नाहीं आई।”</div>
<div class="v" id="v53"><h2>दुराचारी स्त्री स क छमा</h2><span class="vn">53</span> <span class="br-p"><br><br></span><sup class="fnm"><a name="fnm2" href="#fn2">2</a></sup> फिन उ पचे हुवाँ स अपने घर चला गएन।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->कुटीर क त्यौहार <!--raw 1 bo --></em><!--endraw 1-->इ त्यौहार हर बरिस हफता भर मनावा जात रहा, जब यहूदियन तम्बू मँ रहत भए ओऩ क सुमिरत रहेन जब मूसा क जमाने मँ ओनकइ पूर्वजन चालीस बरिस तलक रोगिस्तान मँ भटकत रहेन।</div>
<div class="fn"><sup class="fnt"><a name="fn2" href="#fnm2">2</a></sup> कछू यूनानी प्रतियन मँ <!--raw 1 bo --><a class='B' href='B:500 7:53-8:11'><!--endraw 1-->यूहन्ना 7:53-8:11<!--raw 1 bo --></a><!--endraw 1--> पद नाहीं अहइँ।</div>
</div>
<!-- PARSED ABOVE; EDITING MAY BREAK PARSER -->
</body></html>