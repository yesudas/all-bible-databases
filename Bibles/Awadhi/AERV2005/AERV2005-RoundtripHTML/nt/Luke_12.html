<html><head>
<meta http-equiv="Content-Type" content="text/html;charset=utf-8" />
<title>Luke 12 &ndash; लूका रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 12);">
<div id="navbar"><a href="../index.html">पवित्तर बाइबिल</a> &ndash; <b>लूका रचित सुसमाचार</b> &ndash; <a href="Luke_1.html">1</a> ... <a href="Luke_10.html">10</a> <a href="Luke_11.html">11</a> <b>12</b> <a href="Luke_13.html">13</a> <a href="Luke_14.html">14</a> ... <a href="Luke_24.html">24</a> </div><hr>
<h1>Luke 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>फरीसियन जइसा जिन बना</h2><span class="vn">1</span> <span class="br-p"><br><br></span>अउर फिन जब हजारन मनइयन क भारी भीड़ जुटि गइ तउ एक दुसरे क रौंदे जात रही तब ईसू पहिले आपन चेलन स कहइ लाग, “फरीसियन क खमीरे स, जउन ओनकइ कपट बा, बचा रहा।</div>
<div class="v" id="v2"><span class="vn">2</span> कछू छुपा नाहीं अहइ जउन परगट नाहीं कइ दीन्ह जाइ। अइसा कछू अनजाना नाहीं अहइ जेका बतावा नाहीं दीन्ह जाइ।</div>
<div class="v" id="v3"><span class="vn">3</span> एह बरे हर उ बात जेका तू अँधियारे मँ कह्या ह, उजिआरे मँ सुनी जाइ। अउर एकांत खोली मँ जउन कछू भी तू चुप्पे स कउनो क काने मँ कह्या ह, घरे क छते स ऍलान कइ दीन्ह जाइ।”</div>
<div class="v" id="v4"><h2>परमेस्सर स डेराअ</h2><h2>(<b>470 10:28-31</b>)</h2><span class="vn">4</span> <span class="br-p"><br><br></span>“मुला मोर मीतो, मइँ तोहसे कहत हउँ ओनसे जिन डेराअ जउन तोहरे तन क मारि डाइ सकत हीं अउर ओकरे पाछे अइसा कछू नाहीं अहइ जउन ओनके बस मँ होइ।</div>
<div class="v" id="v5"><span class="vn">5</span> मइँ तोहका देखाउब कि तोहका कउनो स डेराइ चाही। ओसे (परमेस्सर) डेराअ अउर तोहका मारिके नरक मँ नावइ क सक्ती राखत ह। हाँ, मइँ तोहका बतावत हउँ, बस उहइ स डेराअ।</div>
<div class="v" id="v6"><span class="vn">6</span> <span class="br-p"><br><br></span>“का दुइ पइसा मँ पाँच ठु चिरइयन नाहीं बिकतिन? फिन भी परमेस्सर ओहमाँ स एक क भी नाहीं बिसरत।</div>
<div class="v" id="v7"><span class="vn">7</span> अउर लखा तोहरे मूँड़े प क एक एक बारि तलक गना भवा अहइँ। डेराअ जिन तू बहोत सी चिरइयन स कहूँ जिआदा कीमत क अहा।”</div>
<div class="v" id="v8"><h2>ईसू क नाउँ प जिन सर्मा</h2><h2>(<b>470 10:32-33</b>; <b>470 12:32</b>; <b>470 10:19-20</b>)</h2><span class="vn">8</span> <span class="br-p"><br><br></span>“मुला मइँ तोहसे कहत हउँ जउन कउनो मनई सबहीं क समन्वा मोका मानत ह, मनई क पूत भी उ मनई क परमेस्सर क दूतन क समन्वा मानी।</div>
<div class="v" id="v9"><span class="vn">9</span> मुला ज जउन मोका दुसरे क समन्वा न मानी, ओका परमेस्सर क दूतन क समन्वा इन्कार कइ दीन्ह जाइ।</div>
<div class="v" id="v10"><span class="vn">10</span> <span class="br-p"><br><br></span>“अउर हर उ मनई क तो छमा कइ दीन्ह जाइ जउन मनई क पूत क खिलाफ कउनो सब्द बोलत ह, मुला जउन पवित्तर आतिमा क बुराई करत ह, ओका छमा नाहीं कीन्ह जाइ।</div>
<div class="v" id="v11"><span class="vn">11</span> <span class="br-p"><br><br></span>“तउ जब उ पचे तोहका आराधनालय मँ, राज्य क करइवालन अउर अधिकारियन क समन्वा लइ जाइँ तउ फिकिर जिन कर्या काहे तू आपन क कइसे बचउब्या या तोहका का कछू कहे होइ।</div>
<div class="v" id="v12"><span class="vn">12</span> चिंता जिन करा काहेकि पवित्तर आतिमा तोहका सिखाइ कि उ समइया तोहका का बोलइ चाही।”</div>
<div class="v" id="v13"><h2>सुआरथ क खिलाफ चिताउनी</h2><span class="vn">13</span> <span class="br-p"><br><br></span>फिन भीड़ मँ स ओसे कउनो कहेस, “गुरु, मोरे भइया स मोरे बाप क धन दौलत क हींसा बाँटइ बरे कहि द्या।”</div>
<div class="v" id="v14"><span class="vn">14</span> <span class="br-p"><br><br></span>ऍह प ईसू ओसे कहेस, “अरे भले मनई, मोका तोहरे बरे निआववाला या पंच कउन बनएस ह”</div>
<div class="v" id="v15"><span class="vn">15</span> तउ ईसू ओनसे कहेस, “होसियारी क संग आपन क लालच स दूर राखा। काहेकि जरूरत स जिआदा धन-दौलत होइ प जिन्नगी क आधार ओकर संग्रह नाहीं होत।”</div>
<div class="v" id="v16"><span class="vn">16</span> <span class="br-p"><br><br></span>फिन उ ओनका एक दिस्टान्त कथा सुनाएस: “कउनो धनी मनई क धरती प खूब पैदावार भइ।</div>
<div class="v" id="v17"><span class="vn">17</span> उ आपन मनवा मँ सोचत भवा कहइ लाग, ‘मइँ का करुँ, मोरे लगे फसिल क रखइ बरे ठउर तउ अहइ नाहीं।’</div>
<div class="v" id="v18"><span class="vn">18</span> <span class="br-p"><br><br></span>“फिन उ बोला, ‘ठीक अहइ मइँ इ करब कि आपन अनाज क कोठिला गिराइके बड़का कोठा बनवाउब अउर आपन समूचा अनाज क अउर सामान हुवाँ रखब।</div>
<div class="v" id="v19"><span class="vn">19</span> फिन आपन आतिमा स कहब, अरे मोर आतिमा अब बहोत स उत्तिम बस्तु, बहोत स बरिस बरे तोहरे लगे ऍकट्ठी अहइँ। घबरा जिन, खावा, पिआ अउर मउज उड़ावा!’</div>
<div class="v" id="v20"><span class="vn">20</span> <span class="br-p"><br><br></span>“मुला परमेस्सर ओसे बोला, ‘अरे मूर्ख! इहइ राति मँ तोहार आतिमा तोहसे लइ लीन्ह जाइ। जउन कछू तू तइयार किहे अहा, ओका कउन लेइ?’</div>
<div class="v" id="v21"><span class="vn">21</span> <span class="br-p"><br><br></span>“लखा, उ मनई क संग भी कछू अइसा ही भवा ह, उ अपने बरे बटोरत ह मुला परमेस्सर क निगाह मँ उ धनी नाहीं।”</div>
<div class="v" id="v22"><h2>परमेस्सर क राज क महत्ता</h2><h2>(मत्ती 6:25-34,19-21)</h2><span class="vn">22</span> <span class="br-p"><br><br></span>तब उ आपन चेलन स कहेस, “एह बरे मइँ तोहसे हउँ, आपन जिन्नगी क फिकिर जिन करा कि तू का पहिनब्या?</div>
<div class="v" id="v23"><span class="vn">23</span> काहेकि जिन्नगी खइया स अउर तन ओढ़ना स जिआदा जरूरी अहइ।</div>
<div class="v" id="v24"><span class="vn">24</span> कउअन क लखा, न उ पचइ बोवत हीं, न ही उ पचे काटत हीं। न ओनके लगे भण्डारा बा अउर न आजु अन्न क कोठिला, फिन भी परमेस्सर ओनका भोजन देत ह। तू तउ चिरइयन स केतॅना जिआदा कीमती अहा।</div>
<div class="v" id="v25"><span class="vn">25</span> चिन्ता कइके, तू पचन मँ स कउन अइसा अहइ, जउन आपन उमिर मँ एक घड़ी भी अउर जोर सकत ह?</div>
<div class="v" id="v26"><span class="vn">26</span> काहेकि तू जदि छोटका काम क भी नाहीं कइ सकत्या तउ बाकी बरे काहे फिकिर करत ह?</div>
<div class="v" id="v27"><span class="vn">27</span> <span class="br-p"><br><br></span>“कोका बेली क लखा, उ कइसे उगत हीं? न उ सबइ मेहनत करत हीं, न कताई, फिन भी मइँ तोहसे कहत हउँ कि सुलैमान आपन समूचे धन दौलत क संग ओहमाँ स कउनो एक क नाई नाहीं सज पाएस।</div>
<div class="v" id="v28"><span class="vn">28</span> एह बरे जब मैदान क घास क, जउन आज हिआँ बा अउर भियान ही ओका भार मँ झोंक दीन्ह जाइ, परमेस्सर अइसे ओढ़नन स सजावत ह तउ अरे ओ कम बिसवास करइया मनइयो! तोहका तउ उ केतॅना अउर जिआदा ओढ़ना पहिराइ।</div>
<div class="v" id="v29"><span class="vn">29</span> <span class="br-p"><br><br></span>“अउर फिकिर जिन करा कि तू का खाब्या अउर का पीब्या। ऍनके बरे जिन सोचा।</div>
<div class="v" id="v30"><span class="vn">30</span> काहेकि संसार क अउर सबहीं मनई चीजन्क क पाछे धावत अहइँ मुला तोहार परमपिता तउ जानत ही अहइ कि तोहका इ चीजन्क जरूरत अहइ।</div>
<div class="v" id="v31"><span class="vn">31</span> मुला तू तउ परमेस्सर क राज्य क चिन्ता करा। इ चीजन तउ तोहका दइ दीन्ह जइहीं।</div>
<div class="v" id="v32"><h2>धने प भरोसा जिन करा</h2><span class="vn">32</span> <span class="br-p"><br><br></span>“हे भोली भेड़ी क झुण्ड! जिन डेराअ, काहेकि तोहार परमपिता तोहका राज्य देइ क तइयार अहइ।</div>
<div class="v" id="v33"><span class="vn">33</span> तउ आपन धन दौलत बेंचिके धन गरीबन मँ बाँटि द्या। आपन लगे अइसी झोरी राखा जउन पुरान न होई अरथ बा कबहुँ न टूटइवाला सरगे मँ खजाना जहाँ ओह तलक कउनो चोर क पहुँच न होइ। अउर न ओका न किरवा नास कइ पावइँ।</div>
<div class="v" id="v34"><span class="vn">34</span> काहेकि जहाँ तोहार खजाना अहइ, हुवँई तोहार मनवा भी रही।</div>
<div class="v" id="v35"><h2>सदा तइयार रहा</h2><h2>(<b>470 24:42-44</b>)</h2><span class="vn">35</span> <span class="br-p"><br><br></span>“काम करइ क सदा तइयार रहा। अउर आपन दिया बारे रहा।</div>
<div class="v" id="v36"><span class="vn">36</span> अउर ओ मनइयन जइसा बना जउन बियाह क भोज स लौटिके आवत आपन स्वामी क जोहत होइँ जेहसे उ जब आवइ अउर दुआर खटखटावइ तउ उ पचे फउरन खोलि सकइँ।</div>
<div class="v" id="v37"><span class="vn">37</span> उ नउकर धन्य अहइँ जेका स्वामी वापस आइके जागत अउर तइयार पइहीं। मइँ तोहसे सच कहत हउँ कि उ भी ओनकर सेवा बरे करिहाउँ बाँधि लेइ अउर ओनका खइया क पीढ़ा प जेवइं बरे बइठाई। उ आई अउर ओनका जेंवाइ।</div>
<div class="v" id="v38"><span class="vn">38</span> उ चाहे आधी राति स पहिले आवइ अउर चाहे आधी राति क पाछे जदि उ ओनका तइयार पावत ह तउ उ सबइ धन्य अहइँ।</div>
<div class="v" id="v39"><span class="vn">39</span> <span class="br-p"><br><br></span>“इ बात बरे निस्चित रहा कि जदि घरे क स्वामी क इ पता होइ कि चोर कउनो घड़ी आवत अहइ, तउ उ ओका आपन घरे मँ सेंध नाहीं लगावइ देइ।</div>
<div class="v" id="v40"><span class="vn">40</span> तउ तू भी तइयार रहा काहेकि मनई क पूत अइसी घड़ी मँ आई जेका तू सोच नाहीं सकत्या।”</div>
<div class="v" id="v41"><h2>बिसवास क जोग्ग सेवक कउन?</h2><span class="vn">41</span> <span class="br-p"><br><br></span>तब पतरस पूछेस, “पर्भू इ दिस्टान्त कथा तू हमरे बरे कहत अहा या सब बरे?”</div>
<div class="v" id="v42"><span class="vn">42</span> <span class="br-p"><br><br></span>ऍह प पर्भू कहेस, “तउ फिन अइसा बिसवास क जोग्ग, बुद्धिमान संरजाम अधिकारी कउन होइ जेका पर्भू आपन नउकरन क ठीक समइ प खइया क चीज देइ बरे ठहराइ?</div>
<div class="v" id="v43"><span class="vn">43</span> उ नउकर धन्य अहइ जेका ओकर स्वामी जब आवइ तउ ओका वइसा ही करत पावइ।</div>
<div class="v" id="v44"><span class="vn">44</span> मइँ सच कहत हउँ कि उ ओका आपन सबहिं धन दौलत क अधिकारी ठहराइ।</div>
<div class="v" id="v45"><span class="vn">45</span> <span class="br-p"><br><br></span>“मुला उ नउकर आपन मनवा मँ सोचइ कि मोर स्वामी तउ आवइ मँ देर करत अहइ अउर उ दूसर पुरुस अउर स्त्री नउकरन क मारब पीटब सुरु कइ देइ अउर खाइ पिअइ अउर नसा मँ चूर होइ।</div>
<div class="v" id="v46"><span class="vn">46</span> तउ उ जउकर क स्वामी अइसे दिन आइ जाइ जेका उ सोचत नाहीं। एक ठु अइसी घरी जेकरे बारे मँ निसाखातिर अहइ। फिन भी ओकर टुकरा टुकरा कइ डाइ अउर ओका न बिसवास करइयन क बीच ठउर देइ।</div>
<div class="v" id="v47"><span class="vn">47</span> <span class="br-p"><br><br></span>“उ नउकर जउन आपन स्वामी क इच्छा जानत ह अउर ओकरे बरे तइयार नाहीं होत या जइसा ओकर स्वामी चाहत ह, वइसहु नाहीं करत, तउ नउकर प जमिके मार परी।</div>
<div class="v" id="v48"><span class="vn">48</span> मुला उ जेका आपन स्वामी क इच्छा क ग्यान नाहीं अउर कउनो अइसा काम कइ डावइ जउन मार खाइ काबिल होइ तउ उ नउकर प हल्की मार परी। काहेकि उ हर मनई स जेका बहोत जिआदा दीन्ह ग अहइ, जिआदा माँगा जाइ। उ मनई जेका ढेर सौंपा ग अहइ ओसे जिआदा ही माँगा जाइ।”</div>
<div class="v" id="v49"><h2>मनइयन क मत ईसू स मेल नाहीं खात</h2><h2>(<b>470 10:34-36</b>)</h2><span class="vn">49</span> <span class="br-p"><br><br></span>“मइँ धरती प एक आगी बारइ आवा हउँ मोर केतॅनी इच्छा अहइ कि उ साइद अबहुँ ताई बरि जात।</div>
<div class="v" id="v50"><span class="vn">50</span> मोरे लगे एक बपतिस्मा अहइ जउन मोका लेब बा जब ताईं उ पूरा नाहीं होइ जात, मइँ केतॅना बियाकुल हउँ।</div>
<div class="v" id="v51"><span class="vn">51</span> तू का सोचत बाट्या कि मइँ इ धरती प सान्ति लइ आवइ क बरे आवा हउँ? नाहीं, मइँ तोहका बतावत हउँ, मइँ अलगावइ आवा हउँ।</div>
<div class="v" id="v52"><span class="vn">52</span> काहेकि अब स आगे एक घरे क पाँच आदमी एक दूसर क खिलाफ बँटि जइहीं। तीन दुइ क बिरोध मँ अउर दुइ तीन क बिरोध मँ होइ जइहीं।</div>
<div class="v" id="v53"><span class="vn">53</span> <span class="br-p"><br><br></span><span class="br-ind"><br><span class="indent">&nbsp;</span></span>बाप बेटवा क बिरोध मँ,<br> <span class="br-ind"><br><span class="indent">&nbsp;</span></span>अउर बेटवा बाप क बिरोध मँ,<br> <span class="br-ind"><br><span class="indent">&nbsp;</span></span>महतारी बिटिया क बिरोध मँ,<br> <span class="br-ind"><br><span class="indent">&nbsp;</span></span>अउर बिटिया महतारी क बिरोध मँ,<br> <span class="br-ind"><br><span class="indent">&nbsp;</span></span>सास दुलहिन क बिरोध मँ<br> <span class="br-ind"><br><span class="indent">&nbsp;</span></span>अउर दुलहिन सास क बिरोध मँ होइ जइहीं।”<br></div>
<div class="v" id="v54"><h2>समइ क पहिचान</h2><h2>(<b>470 16:2-3</b>)</h2><span class="vn">54</span> <span class="br-p"><br><br></span>फिन उ भीड़ स बोला, “जब तू पच्छूँ कइँती कउनो बदरे क उठत भइ लखत ह तउ कहि देत ह, ‘बरखा आवति अहइ।’ अउर फिन अइसा ही होत ह।</div>
<div class="v" id="v55"><span class="vn">55</span> अउर फिन जब दखिनी हवा चलत ह, तू कहत ह, ‘गरमी पड़ी’ अउर अइसा ही होत ह।</div>
<div class="v" id="v56"><span class="vn">56</span> अरे कपटी मनइयो! तू धरती अउर अकासे क रूपे क समझाउब तउ जानत बाट्या, फिन अइसा काहेकि इ जुग क बारे मँ समझउत्या नाहीं?”</div>
<div class="v" id="v57"><h2>आपन समसिया हल करा</h2><h2>(<b>470 5:25-26</b>)</h2><span class="vn">57</span> <span class="br-p"><br><br></span>“जउन नीक अहइ, ओकर फैसला करइवाला तू खुद काहे नाहीं बनत्या?</div>
<div class="v" id="v58"><span class="vn">58</span> जब तू आपन बैरी क संग न्यायाधीस क लगे जात रहब्या तउ रास्ता मँ ही ओकरे संग समझौता करइ क जतन करया। नाहीं तउ कहूँ अइसा न होइ कि उ तोहका न्यायाधीस क लगे खैंच लइ जाइँ अउर न्यायाधीस एक अधिकारी क सौंपि देइ। अउर अधिकारी तोहका जेलि मँ धाँध देइ।</div>
<div class="v" id="v59"><span class="vn">59</span> मइँ तोहका बतावत हउँ, तू हुवाँ स तब ताईं छूटि नाहीं पउब्या जब तलक आखिरी दमड़ी तक न चुकाइ द्या।”</div>
</div>
<!-- PARSED ABOVE; EDITING MAY BREAK PARSER -->
</body></html>