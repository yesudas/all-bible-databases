<html><head>
<meta http-equiv="Content-Type" content="text/html;charset=utf-8" />
<title>Luke 13 &ndash; लूका रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 13);">
<div id="navbar"><a href="../index.html">पवित्तर बाइबिल</a> &ndash; <b>लूका रचित सुसमाचार</b> &ndash; <a href="Luke_1.html">1</a> ... <a href="Luke_11.html">11</a> <a href="Luke_12.html">12</a> <b>13</b> <a href="Luke_14.html">14</a> <a href="Luke_15.html">15</a> ... <a href="Luke_24.html">24</a> </div><hr>
<h1>Luke 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>मनफिरावा</h2><span class="vn">1</span> <span class="br-p"><br><br></span>उ समइया हुवाँ हाजिर कछू मनइयन ईसू क ओन गलीलियन क बारे मँ बताएस जेनकइ लहू पिलातुस ओनके बलिदान क संग मिलाइ दिहे रहा।</div>
<div class="v" id="v2"><span class="vn">2</span> तउ ईसू ओनसे कहेस, “तू का सोचत ह कि सबइ गलीलियन दूसर सबइ गलीलियन स जिआदा पापी रहेन काहेकि ओनका इ सबइ बातन भीजे पड़ी?</div>
<div class="v" id="v3"><span class="vn">3</span> नाहीं! मइँ तोहका बतावत हउँ, जदि तू भी मनफिरावा नाहीं करब्या तउ तू भी वइसी ही मउत स मरब्या जइसी उ सबइ मरे रहेन!</div>
<div class="v" id="v4"><span class="vn">4</span> या ओन अट्ठारह मनइयन क बारे मँ तू का सोचत ह जेनके ऊपर सीलोह क बुर्ज गिरिके ओनका मारि डाएस। का सोचत ह, उ सबइ यरूसलेम मँ बसइया दूसर सबइ ही मनइयन स जिआदा अपराधी रहेन?</div>
<div class="v" id="v5"><span class="vn">5</span> नाहीं! मइँ तोहका बतावत हउँ कि जदि तू मनवा न फिरउब्या तउ तू भी वइसे ही मरब्या!”</div>
<div class="v" id="v6"><h2>बँझउ बृच्छ</h2><span class="vn">6</span> <span class="br-p"><br><br></span>फिन उ इ दिस्टान्त कथा कहेस: “कउनो मनई आपन अँगूरे क बारी मँ एक ठु अंजीरे क बृच्छ रोपे रहा। तउ उ ओह पइ फल ढूँढ़इ आवा पर ओका कछू नाहीं मिल पावा।</div>
<div class="v" id="v7"><span class="vn">7</span> ऍह पइ उ माली स कहेस, ‘अब लखा मइँ तीन बरिस स अँजीरे क बृच्छ प फल टटोरत आवत हउँ मुला मोका एक ठु भी नाहीं मिलि पावा। एह बरे ऍका काटि डावा। इ धरती क अइसी ही वृथा काहे करत रहइ?’</div>
<div class="v" id="v8"><span class="vn">8</span> माली ओका जवाब दिहेस, ‘स्वामी ऍका इ बरिस तब ताईं तजि द्या, जब तलक मइँ ऍकरे चारिहुँ कइँती खनिके एहमाँ पाँस नउबउँ।</div>
<div class="v" id="v9"><span class="vn">9</span> फिन जदि उ अगवा बरिस फल देइ तउ नीक बा अउर जदि नाहीं देत तउ तू ऍका काटि डाइ सकत ह।’”</div>
<div class="v" id="v10"><h2>सबित क दिन स्त्री क चंगा करब</h2><span class="vn">10</span> <span class="br-p"><br><br></span>कउनो आराधनालय मँ सबित क दिन ईसू जब उपदेस देत रहा।</div>
<div class="v" id="v11"><span class="vn">11</span> तउ हुवँई एक अइसी स्त्री रही जेहमाँ दुस्ट आतिमा समाइ ग रही। जउन ओका अट्ठारह बरिस स पंगु बनाइ दिहे रही। उ निहुरिके कुबड़ी होइ गइ अउर तनिकउ सोझ नाहीं होइ सकत रही।</div>
<div class="v" id="v12"><span class="vn">12</span> ईसू ओका जब निहारेस तउ आपन लगे बोलाएस अउर कहेस, “हे स्त्री, तोहका आपन बेरामी स छुटकारा मिलि गवा!” इ कहत भवा</div>
<div class="v" id="v13"><span class="vn">13</span> ओह पइ आपन हाथ रखेस। अउर उ फउरन सीध होइ गइ। उ परमेस्सर क गुन गावइ लाग।</div>
<div class="v" id="v14"><span class="vn">14</span> <span class="br-p"><br><br></span>ईसू काहेकि सबित क दिन ओका बेरामी स जरटुट किहेस, एह बरे आराधनालय क नेता किरोध मँ आइके मनइयन स कहेस, “काम करइ क बरे छ: दिन होत हीं तउ ओनही दिनम मँ आवा अउर आपन बेरामी क दूर करावा पर सबित क दिन नीरोग होइ बरे जिन आवा।”</div>
<div class="v" id="v15"><span class="vn">15</span> <span class="br-p"><br><br></span>पर्भू जवाब देत भवा ओसे कहेस, “अरे कपटियो! का तोहमाँ स हर कउनो सबित क दिन आपन बर्धा अउर गदहा क बारा स निकारिके कहूँ पानी पिआवइ नाहीं लइ जात ह?</div>
<div class="v" id="v16"><span class="vn">16</span> अब इ स्त्री जउन इब्राहीम क बिटिया अहइ अउर जेका सइतान अट्ठारह बरिस स जकरिके राखे बा, का ऍका सबित क दिन ऍका बंधन स छुटकारा नाहीं देइ क चाही?”</div>
<div class="v" id="v17"><span class="vn">17</span> जब उ इ कहेस तउ ओकर खिलाफत करइवालन सबइ सर्माइ गएन। ओह कइँती समूची भीड़ ओकरे अचरजे स भरे कामन स जेनका उ किहे रहा, खुस होइ गइ।</div>
<div class="v" id="v18"><h2>सरग क राज्य कइसा अहइ</h2><h2>(<b>470 13:31-33</b>; <b>480 4:30-32</b>)</h2><span class="vn">18</span> <span class="br-p"><br><br></span>तउ ईसू कहेस, “परमेस्सर क राज्य का अहइ अउर मइँ ऍकर तुलना कइसे करउँ?</div>
<div class="v" id="v19"><span class="vn">19</span> उ सरसई क दाना क नाई अहइ, जेका कउनो लइके आपन बगिया मँ बोएस। उ बड़ा भवा अउर एक बृच्छ होइ गवा। फिन अकासे क चिरइयन ओकर डारी प घोंसला बनाइ लिहन।”</div>
<div class="v" id="v20"><span class="vn">20</span> <span class="br-p"><br><br></span>उ फिन ईसू कहेस, “परमेस्सर क राज्य क बरोबरी मइँ कइसे करउँ?</div>
<div class="v" id="v21"><span class="vn">21</span> इ उ खमीरे क नाई अहइ जेका एक स्त्री तीन हींसा पिसान मँ सान दिहेस अउर उ समूचा पिसान खमीरे स भरि गवा।”</div>
<div class="v" id="v22"><h2>साँकर दुआर</h2><h2>(<b>470 7:13-14</b>, <b>470 7:21-23</b>)</h2><span class="vn">22</span> <span class="br-p"><br><br></span>ईसू जब सहरन अउर गाँउन स होत भवा उपदेस देत भवा यरूसलेम जात रहा।</div>
<div class="v" id="v23"><span class="vn">23</span> तबहीं ओसे कउनो पूछेस, “पर्भू क केवल कछू मनइयन क ही उद्धार होइ?” <span class="br-p"><br><br></span>ईसू कहेस,</div>
<div class="v" id="v24"><span class="vn">24</span> “साँकर दुआरे स घुसइ क होइ सकइवाला जतन करा, काहेकि मइँ तोहका बतावत हउँ कि भीतर जाइ क जतन बहोत स करिहीं पर जाइ न पइहीं।</div>
<div class="v" id="v25"><span class="vn">25</span> जब एक दाईं घरे क स्वामी उठिके दुआर बंद कइ देत ह, तउ तू बाहेर ही खड़ा दुआर खटखटावत कहब्या, ‘महासय, हमरे बरे खोलि द्या!’ मुला उ तोहका जवाब देइ, ‘मइँ नाहीं जानत तू कहाँ ले आवा बाट्या?’</div>
<div class="v" id="v26"><span class="vn">26</span> तब तू कहइ लगब्या, ‘हम तोहर संग खावा ह, तोहर संग पिआ ह, तू हमरी गलियन मँ हमका सीख दिहा ह।’</div>
<div class="v" id="v27"><span class="vn">27</span> पर उ तोसे कही, ‘मइँ नाहीं जानत तू कहाँ स आवा अहा? अरे कुकर्मी मनइयो! मोरे लगे स पराइ जा!’</div>
<div class="v" id="v28"><span class="vn">28</span> <span class="br-p"><br><br></span>“जब तू इब्राहीम, इसहाक, याकूब अउर दूसर सबहीं नबियन क परमेस्सरे क राज्य मँ निहरब्या मुला तोहका बाहेर ढकेल दीन्ह जाइ। तउ हुवाँ बस रोउब अउर दाँत पीसब होई।</div>
<div class="v" id="v29"><span class="vn">29</span> फिन पूरब अउर पच्छूँ, उत्तर अउर दक्खिन स मनइयन परमेस्सर क राज्य मँ आइ आइके खइया क चउकी प आपन आसन ग्रहण करिहीं।</div>
<div class="v" id="v30"><span class="vn">30</span> धियान रहइ कि हुवाँ जउन आखिरी अहइ पहिले होइ जइहीं अउर जउन पहिले अहइँ उ पचे आखिरी होइ जइहीं।”</div>
<div class="v" id="v31"><h2>ईसू क मउत यरूसलेम मँ</h2><h2>(<b>470 23:27-39</b>)</h2><span class="vn">31</span> <span class="br-p"><br><br></span>उहइ समइ ईसू क लगे कछू फरीसियन आएन अउर ओसे बोलेन, “हेरोदेस तोहका मारि डावइ चाहत ह, एह बरे हुवाँ स कहूँ अउर चला जा।”</div>
<div class="v" id="v32"><span class="vn">32</span> <span class="br-p"><br><br></span>तब उ ओनसे कहेस, “जा अउर उ लोखरी<sup class="fnm"><a name="fnm1" href="#fn1">1</a></sup> स कहा, ‘मइँ मनइयन मँ स दुस्ट आतिमन क निकारब, मइँ आज ही चंगा करब अउर भियान भी। फिन तीसर दिन मइँ आपन काम पूरा करब।’</div>
<div class="v" id="v33"><span class="vn">33</span> फिन भी मोका आजु, भियान अउर परउँ चलत ही रहइ क अहइ। काहेकि कउनो नबियन बरे इ नीक नाहीं कि उ यरूसलेम स बाहेर प्रान तजि देइ।</div>
<div class="v" id="v34"><span class="vn">34</span> <span class="br-p"><br><br></span>“यरूसलेम अरे ओ यरूसलेम! तू नबियन क कतल करत ह अउर परमेस्सर जेका तोहरे लगे पठएस ह, ओन प पाथर बरिसावत ह। मइँ केतॅनी दाईं तोहरे मनइयन क वइसे ही आपुस मँ बटोरइ चाहा ह जइसे एक ठु मुर्गी आपन बचवन क आपन पखना तरे बटोरत ह। मुला तू नाहीं चाह्या।</div>
<div class="v" id="v35"><span class="vn">35</span> लखा तोहरे बरे तोहार घर तोहरे लिए उजरा पड़ा अहइ। मइँ तोहका बतावत हउँ तू मोका उ समइया तलक फिन नाहीं देखब्या। जब ताईं उ समइ न आइ जाइ जब तू कहब्या, ‘धन्य अहइ उ, पर्भू क नाउँ प जउन आवत बा।’”<sup class="fnm"><a name="fnm2" href="#fn2">2</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->लोखरी <!--raw 1 bo --></em><!--endraw 1-->लोखरी चलाक होत ह, एह बरे ईसू हेरोदेस क लोखरी क रूप मँ कहिके ओखा धूर्त कहइ चाहत रहा।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a class='B' href='B:230 118:26'><!--endraw 1-->भ. सं. 118:26<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>