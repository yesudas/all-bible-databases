<html><head>
<meta http-equiv="Content-Type" content="text/html;charset=utf-8" />
<title>Luke 14 &ndash; लूका रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 14);">
<div id="navbar"><a href="../index.html">पवित्तर बाइबिल</a> &ndash; <b>लूका रचित सुसमाचार</b> &ndash; <a href="Luke_1.html">1</a> ... <a href="Luke_12.html">12</a> <a href="Luke_13.html">13</a> <b>14</b> <a href="Luke_15.html">15</a> <a href="Luke_16.html">16</a> ... <a href="Luke_24.html">24</a> </div><hr>
<h1>Luke 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>का सबित क दिन चंगा करब उचित बा?</h2><span class="vn">1</span> <span class="br-p"><br><br></span>एक दाईं सबित क दिन मुख्य फरीसियन मँ स कउनो क घर ईसू खइया बरे गवा। ओहर उ पचे नगिचे स आँखि गड़ाइके लखत रहेन।</div>
<div class="v" id="v2"><span class="vn">2</span> हुवाँ ओकरे समन्वा जलंधर स दुःखी एक ठु मनई रहा।</div>
<div class="v" id="v3"><span class="vn">3</span> ईसू धरम सास्तिरियन अउर फरीसियन स पूछेस, “सबित क दिन कउनो क चंगा करब उचित अहइ या नाहीं?”</div>
<div class="v" id="v4"><span class="vn">4</span> मुला उ पचे खमोस रहेन। तउ ईसू उ मनई क लइके चंगा कइ दिहस अउर फिन ओका कहूँ पठइ दिहस।</div>
<div class="v" id="v5"><span class="vn">5</span> फिन उ ओनसे पूछेस, “जदि तोहमाँ स कउनो क लगे आपन बेटवा अहइ या बर्धा अहइ, उ कुआँ मँ गिरि पड़त ह तउ सबित क दिन भी तू ओका फउरन नाहीं निकरिब्या?”</div>
<div class="v" id="v6"><span class="vn">6</span> उ पचे ऍह पइ ओकर बात नाहीं काटि सकेन।</div>
<div class="v" id="v7"><h2>आपन क मान जिन द्या</h2><span class="vn">7</span> <span class="br-p"><br><br></span>काहेकि ईसू इ लखेस कि मेहमान आपन बरे बइठइ क कउनो खास ठउर ढँढत रहेन, तउ उ ओनका एक दिस्टान्त कथा सुनाएस। उ बोला:</div>
<div class="v" id="v8"><span class="vn">8</span> “जब तोहका कउनो बियाहे क भोज प बोलावइ तउ हुवाँ कउनो सम्मान क ठउर प जिन बइठा। काहेकि होइ सकत ह हुवाँ कउनो तोहसे जिआदा बड़कवा मनई क उ बोलॉए होइ।</div>
<div class="v" id="v9"><span class="vn">9</span> फिन तू दुइनउँ क बोलॉवइवाला तोहरे लगे आइके तोसे कही, ‘आपन इ जगह इ मनई क दइ द्या।’ अउर फिन लजाइके तोहका सबन क तले क ठउरे प बइठइ क होइ।</div>
<div class="v" id="v10"><span class="vn">10</span> <span class="br-p"><br><br></span>“तउ जब तोहका बोलॉवा जात ह तउ जाइके सबन त तले क जगह ग्रहण कइ ल्या जइसे जब तोहका न्यौता देइवाला आवइ तउ तोहसे कही, ‘मीत उठा, ऊपर बइठा।’ फिन उ सबन क समन्वा, जउन तोहरे लगे हुवाँ मेहमान होइहीं, तोहार मान बाढ़ी।</div>
<div class="v" id="v11"><span class="vn">11</span> काहेकि हर कउनो जउन आपन क उठाई ओका निहुराइ दीन्ह जाई अउर जउन आपन क निहुराई, ओका ऊँचा कीन्ह जाई।”</div>
<div class="v" id="v12"><h2>बदले क फल</h2><span class="vn">12</span> <span class="br-p"><br><br></span>फिन जउन ओका बोलाए रहा, ओसे उ बोला, “जब कबहुँ तू कउनो दिन या राति क भोज द्या तउ आपन धनी पड़ोसियन क जिन बोलावा काहेकि ऍकरे बदले मँ तोहका बोलइहीं अउर इ तरह तोहका ओकर फल मिलि जाई।</div>
<div class="v" id="v13"><span class="vn">13</span> मुला जब तू कउनो भोज द्या तउ दीन दुखियन, अपाहिजन, लंगड़न अउर अँधरन क बोलावा।</div>
<div class="v" id="v14"><span class="vn">14</span> फिन काहेकि ओनके लगे वापस लउटावइ कछू नाहीं अहइ, तउ इ तोहरे बरे आसीर्वाद बनि जाई। ऍकर बदले क फल तोहका धर्मी मनई क जी उठइ प दीन्ह जाई।”</div>
<div class="v" id="v15"><h2>बड़वार भोज क दिस्टान्त कथा</h2><h2>(<b>470 22:1-10</b>)</h2><span class="vn">15</span> <span class="br-p"><br><br></span>फिन ओकरे संग खइया क खात रहेन मनइयन मँ स एक इ सुनिके ईसू स कहेस, “हर उ मनई धन्य अहइ, जउन परमेस्सर क राज्य मँ जेंवत ह!”</div>
<div class="v" id="v16"><span class="vn">16</span> <span class="br-p"><br><br></span>तब ईसू ओसे कहेस, “एक मनई कउनो बड़के भोज क तइयारी करत रहा, उ बहोत स मनइयन क न्यौत दिहस।</div>
<div class="v" id="v17"><span class="vn">17</span> फिन दावत क समइ जेनका न्यौत दिहस, नउकरे क पठइके इ कहवाएस, ‘आवा! काहेकि भोजन तइयार अहइ।’</div>
<div class="v" id="v18"><span class="vn">18</span> उ सबइ एक तरह आनाकानी करइ लागेन। पहिला ओसे कहेस, ‘मइँ एक खेत बेसहे अहउँ, मोका जाइके ओका देखब अहइ, कृपा कइके मोका छमा करइँ।’</div>
<div class="v" id="v19"><span class="vn">19</span> फिन दूसर कहेस, ‘मइँ पाँच जोड़ी बर्धा मोल लिहे अहउँ, मइँ तउ सिरिफ ओनका परखइ जात हउँ, कृपा कइके मोका छमा करइँ।’</div>
<div class="v" id="v20"><span class="vn">20</span> एक अउर भी बोला, ‘मइँ अबहिं बियाह किए हउँ। इ कारण स नाहीं आइ सकत हउँ।’</div>
<div class="v" id="v21"><span class="vn">21</span> <span class="br-p"><br><br></span>“तउ जब उ नउकर लौटिके आवा तउ उ आपन स्वामी क इ बातन बताइ दिहस, ऍह पइ उ घरे क स्वामी बहोत कोहाइ गवा अउर आपन नउकरे स कहेस, ‘हाली ही! सहर क गली कूचा मँ जा अउर गरीब गुरबा, अपाहिज, आँधर अउर लँगड़न क हिआँ लइ आवा।’</div>
<div class="v" id="v22"><span class="vn">22</span> <span class="br-p"><br><br></span>“उ नउकर स कहेस, ‘स्वामी तोहार हुकुम पूरी कइ दीन्ह गइ अहइ मुला अबहिं भी ठउर बाकी अहइ।’</div>
<div class="v" id="v23"><span class="vn">23</span> फिन स्वामी नउकरे स कहेस, ‘सड़कन प अउर खेतन क मेड़े ताई जा अउर हुवाँ स मनइयन स चिरौरी कइके हिआँ बुलाइ लिआवा जेसे मोर घर भरि जाइ।</div>
<div class="v" id="v24"><span class="vn">24</span> अउर मइँ तोहसे कहत हउँ जउन पहिले बोलाइ गवा रहेन ओहमाँ स एक भी भोज न चिखइ सकेन!’”</div>
<div class="v" id="v25"><h2>चेला बनइ क कीमत</h2><h2>(<b>470 10:37-38</b>)</h2><span class="vn">25</span> <span class="br-p"><br><br></span>ईसू क संग भारी भीड़ जात रही। उ ओनके कइँती मुड़ि गवा अउर बोला,</div>
<div class="v" id="v26"><span class="vn">26</span> “जदि मोरे लगे कउनो आवत ह अउर आपन बाप महतारी, पत्नी अउर बचवा, आपन भाइयन अउर बहिनियन अउर हिआँ ताईं कि आपन जिन्नगी तलक स मोसे जिआदा पिरेम राखत ह, उ मोर चेला नाहीं होइ सकत।</div>
<div class="v" id="v27"><span class="vn">27</span> जउन आपन क्रूस (यातना) उठाइके मोरे पाछे नाहीं चलत ह, उ मोर चेला नाहीं होइ सकत।</div>
<div class="v" id="v28"><span class="vn">28</span> <span class="br-p"><br><br></span>“जदि तोहमाँ स कउनो बुर्ज बनावइ चाहइ तउ का उ पहिले स बइठिके ओकरे दामे क, इ लखइ बरे कि ओका पूरा करइके ओकरे लगे काफी कछू बा कि नाहीं, हिसाब न लगाई?</div>
<div class="v" id="v29"><span class="vn">29</span> नाहीं तउ उ नेंव तउ खनि देइ अउर ओका पूरा न कइ पावइ स, जउन ओका सुरु होत लखेन ह, सबहिं ओकर मसखरी उड़इहीं अउर कइहीं,</div>
<div class="v" id="v30"><span class="vn">30</span> ‘अरे लखा इ मनई बनाउब तउ सुरु कहेस ह मुला इ ओका पूर नाहीं कइ सका!’</div>
<div class="v" id="v31"><span class="vn">31</span> <span class="br-p"><br><br></span>“या कउनो राजा अइसा होइ जउन कउनो दूसर राजा क खिलाफ जुद्ध छेड़इ जाइ अउर पहिले बैठिके इ न बिचारइ कि आपन दस हजार सैनिकन क संग का उ बीस हजार सैनिकन आपन बैरी क मुकाबला कइ भी सकी कि नाहीं?</div>
<div class="v" id="v32"><span class="vn">32</span> अउर जदि उ समर्थ नाहीं होत तउ ओकर बैरी अबहीं राहे मँ होइहीं तबहिं उ आपन प्रतिनिधि मंडल क पठइके सांति मिलाप क सुझाई।</div>
<div class="v" id="v33"><span class="vn">33</span> <span class="br-p"><br><br></span>“तउ फिन इहइ तरह तोहमाँ स कउनो भी जउन आपन सबहिं धन दौलत क तजि नाहीं देत, मोर चेला नाहीं होइ सकत।</div>
<div class="v" id="v34"><h2>आपन सुभाव जिन तजा</h2><h2>(<b>470 5:13</b>; <b>480 9:50</b>)</h2><span class="vn">34</span> <span class="br-p"><br><br></span>“नोन उत्तिम अहइ मुला जदि ओकर स्वाद बिगर जाइ तउ ओका फिन स नमकीन नाहीं बनावा जाइ सकता।</div>
<div class="v" id="v35"><span class="vn">35</span> न तउ उ माटी क लायक नही अउर न पाँस क कूड़ा क। मनई सिरिफ ओका यूँ ही बहाइ देइहीं। <span class="br-p"><br><br></span>“जेकरे लगे सुनइ क कान अहइँ, ओका सुनइ द्या!”</div>
</div>
<!-- PARSED ABOVE; EDITING MAY BREAK PARSER -->
</body></html>