<html><head>
<meta http-equiv="Content-Type" content="text/html;charset=utf-8" />
<title>Luke 2 &ndash; लूका रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 2);">
<div id="navbar"><a href="../index.html">पवित्तर बाइबिल</a> &ndash; <b>लूका रचित सुसमाचार</b> &ndash; <a href="Luke_1.html">1</a> <b>2</b> <a href="Luke_3.html">3</a> <a href="Luke_4.html">4</a> ... <a href="Luke_24.html">24</a> </div><hr>
<h1>Luke 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ईसू क जनम</h2><h2>(<b>470 1:18-25</b>)</h2><span class="vn">1</span> <span class="br-p"><br><br></span>उ दिना औगुस्तुस कैसर कइँती स एक हुकुम निकरा कि समूचइ रोम क राज्य मँ जनगणना दर्ज कीन्ह जाइ।</div>
<div class="v" id="v2"><span class="vn">2</span> इ पहली जनगणना रही। इ ओन दिनन भइ जब सीरिया क राज्यपाल विवरिनियुस रहा।</div>
<div class="v" id="v3"><span class="vn">3</span> एह बरे जनगणना खारित हर कउनो आपन सहर आवा।</div>
<div class="v" id="v4"><span class="vn">4</span> <span class="br-p"><br><br></span>यूसुफ भी, गलील क नासरत सहर स यहूदिया मँ दाऊद क सहर बैतलहम क आवा काहेकि उ दाऊद क परिवार अउर बंस क सदस्य रहा।</div>
<div class="v" id="v5"><span class="vn">5</span> उ हुवाँ आपन होइवाली स्त्री मरियम क संग जउन गर्भवती रही, आपन नाउँ लिखावावइ ग रहा।</div>
<div class="v" id="v6"><span class="vn">6</span> अबहिं जब उ पचे हुवाँ रहेन, मरियम क बचवा पइदा करइ क समइ आइ गवा।</div>
<div class="v" id="v7"><span class="vn">7</span> अउर उ आपन पहिलौटी पूत (ईसू) क जनम दिहस। काहेकि हुवाँ सराय क भीतरे उ पचन क कउनो ठउर नाहीं मिल पावा। ऍह बरे उ ओका ओढ़ना मँ लपेटिके चरही मँ लोटाएस।</div>
<div class="v" id="v8"><h2>ईसू क जनम क खबर</h2><span class="vn">8</span> <span class="br-p"><br><br></span>तबहीं हुवाँ उ पहँटा मँ बाहेर खेत मँ कछू गड़रियन रहेन जउन राति क समइ आपन आपन झूंड क रखवारी करत रहेन।</div>
<div class="v" id="v9"><span class="vn">9</span> उहइ समइया पर्भू क एक दूत परगट भवा अउर ओनकइ चारिहुँ कइँती पर्भू क तेज फूटइ लाग। उ सबइ सहमि गएन।</div>
<div class="v" id="v10"><span class="vn">10</span> तबहीं सरगदूत ओनसे कहेस, “डेराअ जिन, मइँ सुसमाचार लइ आवा हउँ, जेसे सबइ मनइयन क महान आनंद होई।</div>
<div class="v" id="v11"><span class="vn">11</span> काहेकि आज दाऊद क सहर मँ तोहार उद्धारकर्ता मसीह पर्भू क जनम भ अहइ।</div>
<div class="v" id="v12"><span class="vn">12</span> तोहका ओका पहिचानइ क चीन्ह होइ कि तू एक ठु बचवा क ओढ़ना मँ लपेटा भवा, चरही मँ ओलरा पउब्या।”</div>
<div class="v" id="v13"><span class="vn">13</span> <span class="br-p"><br><br></span>उहइ समइया एकाएक उ सरगदूते क संग ढेरि क अउर सरगदूतन हुवाँ हाजिर भएन। उ पचे इ कहत भए परमेस्सर क गुन गावत रहेन:</div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>“सरगे मँ परमेस्सर क महिमा होइ<br> <span class="br-ind"><br><span class="indent">&nbsp;</span></span>अउर धरती प ओन मनइयन क सांति मिलइ जेहसे उ खुस होइ।”<br></div>
<div class="v" id="v15"><span class="vn">15</span> <span class="br-p"><br><br></span>अउर जब सरगदूतन ओनका तजिके सरग लौटि गएन तउ उ सबइ गड़रियन आपुस मँ कहइ लागेन, “आवा हम बैतलहम चली अउर जउन घटना भइ अहइ अउर जेकॉ पर्भू हमका बताएन ह, ओका देखी।”</div>
<div class="v" id="v16"><span class="vn">16</span> <span class="br-p"><br><br></span>तउ उ पचे जल्दी गएन अउर हुवाँ मरियम अउर यूसुफ क पाएन अउर निहारेन कि बचवा चरही मँ लोटा बा।</div>
<div class="v" id="v17"><span class="vn">17</span> गड़रियन जब ओका निहारेन तउ इ बचवा क बारे मँ जउन संदेसा ओनका दीन्ह ग रहा, उ पचे ओनका सबइ क बताइ दिहन।</div>
<div class="v" id="v18"><span class="vn">18</span> जउन कउनो भी ओनका सुनेन, उ पचे गड़रियन क कही बातन प अचरज करइ लागेन।</div>
<div class="v" id="v19"><span class="vn">19</span> मुला मरियम इ सबइ बातन क आपन मनवा मँ राखि लिहेस अउर उ ओन प सोचइ बिचारइ लाग।</div>
<div class="v" id="v20"><span class="vn">20</span> अउर ओहर उ सबइ गड़रियन जउन कछू सुनेन अउर देखे रहेन, ओके बरे परमेस्सर स्तुति अउर धन्यवाद देत अपने घरन क लौटि गएन। इ सब अइसेन घटा जइसेन कि ओनका बतावा गवा रहा।</div>
<div class="v" id="v21"><span class="vn">21</span> <span class="br-p"><br><br></span>अउर जब बचवा क खतने क खातिर अठवाँ दिन आइ तउ ओकर नाउँ ईसू रखेन। ओका इ नाउँ ओकरे गरभ मँ आवइ स पहिले सरगदूत दइ दिहन।</div>
<div class="v" id="v22"><h2>ईसू क मन्दिर मँ लइ जाब</h2><span class="vn">22</span> <span class="br-p"><br><br></span>अउर जब मूसा क व्यवस्था क मुताबिक पइदा भए बचवा क सूतक क दिन पूरा होइ गवा अउर सुद्ध होइ क समइ आइ तउ उ पचे ईसू क पर्भू क अरपन करइ बरे यरूसलेम लइ गएन।</div>
<div class="v" id="v23"><span class="vn">23</span> पर्भू क लिखे भइ व्यवस्था क मुताबिक, “हर पहिलौटी क बेटवा पर्भू क बरे ‘बिसेस मान जाई।’”<sup class="fnm"><a name="fnm1" href="#fn1">1</a></sup></div>
<div class="v" id="v24"><span class="vn">24</span> अउर पर्भू क व्यवस्था कहत ह, “एक जोड़ी कबूतर या पड़ुँकी क दुइ नवा बचवा क बलिदान देइ चाही।”<sup class="fnm"><a name="fnm2" href="#fn2">2</a></sup> तउ उ पचे पर्भू क व्यवस्था क मुताबिक बलि चढ़ावइ लइ गएन।</div>
<div class="v" id="v25"><h2>समौन क ईसू क दर्सन</h2><span class="vn">25</span> <span class="br-p"><br><br></span>यरूसलेम मँ समौन नाउँ क एक धर्मी अउर भगत रहा। उ इस्राएल क सुख चइन क बाट जोहत रहा। पवित्तर आतिमा ओकरे साथ रही।</div>
<div class="v" id="v26"><span class="vn">26</span> पवित्तर आतिमा ओका परगट किए रही कि जब तलक उ पर्भू क मसीह क दर्सन नाहीं कइ लेइ, मरी नाहीं।</div>
<div class="v" id="v27"><span class="vn">27</span> उ पवित्तर आतिमा क साथ मन्दिर मँ आवा अउर जब व्यवस्था क मुताविक कारज बरे बालक ईसू क ओकर महतारी बाप मन्दिर मँ लइ आएन।</div>
<div class="v" id="v28"><span class="vn">28</span> तउ समौन ईसू क आपन गोदी मँ उठाइके परमेस्सर क स्तुति करत बोला:</div>
<div class="v" id="v29"><span class="vn">29</span> <span class="br-p"><br><br></span><span class="br-ind"><br><span class="indent">&nbsp;</span></span>“पर्भू अब तू आपन बचन क मुताबिक मोका आपन दास क सांति क साथ मुक्ती द्या<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>काहेकि मइँ आपन आँखिन स तोहरे उ उद्धार क दर्सन कइ लीन्ह ह।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>जेका तू सबहिं मनइयन क उपस्थिति मँ तइयार किए अहा।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>इ बचवा गैर यहूदियन बरे तोहरे राहे का देखावय बरे ज्योति क सोता अहइ<br> <span class="br-ind"><br><span class="indent">&nbsp;</span></span>अउर तोहरे इस्राएल क मनइयन बरे इ महिमा अहइ।”<br></div>
<div class="v" id="v33"><span class="vn">33</span> <span class="br-p"><br><br></span>ओकर महतारी बाप ईसू क बारे मँ कही गइ इ बातन स अचरजे मँ पड़ि गएन।</div>
<div class="v" id="v34"><span class="vn">34</span> फिन समौन ओनका आसीर्बाद दिहस अउर ओकर महतारी मरियम स कहेस, “इ बचवा इस्राएल मँ बहोतन क गिरावइ या उठावइ क कारण बनइ अउर एक अइसा चीन्ह ठहरावा जाइ बरे तय कीन्ह ग अहइ जेकर खिलाफत कीन्ह जाइ।</div>
<div class="v" id="v35"><span class="vn">35</span> अउर मनइयन जेका गूढ़ समझिहीं, उ लोगन क पता लगि जाई जेहसे तोहरे हिरदय क दुख होइ।”</div>
<div class="v" id="v36"><h2>हन्नाह ईसू क देखत ह</h2><span class="vn">36</span> <span class="br-p"><br><br></span>हुवँइ हन्नाह नाउँ क एक ठु महिला नबिया रही। उ असेर कबीले क फनूएल क बिटिया रही। उ बहोत बुढ़िया रही। आपन बियाहे क सिरिफ सात बरिस पाछे तलक उ आपन भतारे क साथे रही।</div>
<div class="v" id="v37"><span class="vn">37</span> अउर फिन चौरासी बरिस तलक उ विधवा रही। उ मन्दिर कबहुँ नाहीं तजेस। उपवास अउर पराथना करत भइ उ रात-दिन आराधना करत रही।</div>
<div class="v" id="v38"><span class="vn">38</span> उहइ समइ उ उहाँ महतारी बाप क लगे आइ। उ परमेस्सर क धन्यवाद दिहस अउर जउन मनइयन यरूसलेम क छुटकारा क बाट जोहत रहेन, उ ओन सबन्क छोड़ावइ क बारे मँ बताएस।</div>
<div class="v" id="v39"><h2>यूसुफ अउर मरियम क घर लौटब</h2><span class="vn">39</span> <span class="br-p"><br><br></span>अउर जब उ पचे पर्भू क व्यवस्था क मुताबिक सब कछू पूरा कइ लिहेन तउ उ सबइ गलील मँ आपन सहर नासरत लौटि आएन।</div>
<div class="v" id="v40"><span class="vn">40</span> अउर उ बालक बाढ़इ लाग अउर हिट्ठ पुट्ठ होइ लाग। उ बहोत बुद्धिमान रहा अउर ओह प परमेस्सर क अनुग्रह रही।</div>
<div class="v" id="v41"><h2>बालक ईसू</h2><span class="vn">41</span> <span class="br-p"><br><br></span>फसह क त्यौहार प हर बरिस ओकर महतारी बाप यरूसलेम जात रहेन।</div>
<div class="v" id="v42"><span class="vn">42</span> जब उ बारह बरिस क रहा तउ सदा क नाई उ पचे त्यौहार प गएन।</div>
<div class="v" id="v43"><span class="vn">43</span> जब त्यौहार खतम भवा अउर उ सबइ घरवा लौटत रहेन तउ बालक ईसू यरूसलेम मँ रुकि गवा मुला महतारी बाप क ऍकर जानकारी नाहीं होइ पाइ।</div>
<div class="v" id="v44"><span class="vn">44</span> इ बिचारत भए कि उ दले मँ कहूँ होई, उ सबइ दिन भर जात्रा करत रहेन। फिन उ सबइ ओका आपन नातेदारन अउर नजदीकी मीतन मँ हेरइ लागेन।</div>
<div class="v" id="v45"><span class="vn">45</span> अउर जब उ ओनका नाहीं मिल पावा तउ उ सबइ हेरत हेरत उ पचे यरूसलेम लौटि आएन।</div>
<div class="v" id="v46"><span class="vn">46</span> <span class="br-p"><br><br></span>अउर फिन भवा ई कि तीन दिना बाद उ ओहका मन्दिर मँ पाएन। उ उपदेस देइ वालेन क साथ बइठ के ओनका सुनत रहा अउर ओनसे सवाल पूछत रहा।</div>
<div class="v" id="v47"><span class="vn">47</span> उ सबहिं जउन ओसे सुने रहेन, ओकर समझ बूझ अउर ओकरे सवाले क जवाब स अचरजे मँ पड़ि गएन।</div>
<div class="v" id="v48"><span class="vn">48</span> जब ओकर महतारी बाप ओका निहारेन तउ दंग रहि गएन। ओकर महतारी ओसे पूछेस, “बेटवा, तू हमरे साथ अइसा काहे किहा? तोहार बाप अउर मइँ तोहका हेरत बहोतइ फिकिर मँ रहेन।”</div>
<div class="v" id="v49"><span class="vn">49</span> <span class="br-p"><br><br></span>तब ईसू ओनसे कहेस, “तू मोका काहे हेरत रह्या? का तू नाहीं जनत्या कि मोका मोरे बाप क घरे मँ होइ चाही?”</div>
<div class="v" id="v50"><span class="vn">50</span> मुला ईसू ओनका जउन जबाव दिहस, उ पचे ओकरे बचन क न समुझ सकेन।</div>
<div class="v" id="v51"><span class="vn">51</span> <span class="br-p"><br><br></span>फिन उ ओनके संग नासरत लौटि आवा अउर ओनकइ हुकुम क मानत रहा। ओकर महतारी इ सब बतियन क आपन मने मँ राखत जात रही।</div>
<div class="v" id="v52"><span class="vn">52</span> ओह कइँती ईसू बुद्धि मँ, डील डौल मँ अउर परमेस्सर अउर मनइयन क पिरेम मँ बाढ़इ लाग।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a class='B' href='B:20 13:2'><!--endraw 1-->निर्ग. 13:2<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a class='B' href='B:30 12:8'><!--endraw 1-->लैव्य. 12:8<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>