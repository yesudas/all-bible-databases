<html><head>
<meta http-equiv="Content-Type" content="text/html;charset=utf-8" />
<title>Luke 20 &ndash; लूका रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 20);">
<div id="navbar"><a href="../index.html">पवित्तर बाइबिल</a> &ndash; <b>लूका रचित सुसमाचार</b> &ndash; <a href="Luke_1.html">1</a> ... <a href="Luke_18.html">18</a> <a href="Luke_19.html">19</a> <b>20</b> <a href="Luke_21.html">21</a> <a href="Luke_22.html">22</a> ... <a href="Luke_24.html">24</a> </div><hr>
<h1>Luke 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ईसू स यहूदियन क सवाल</h2><h2>(<b>470 21:23-27</b>; <b>480 11:27-33</b>)</h2><span class="vn">1</span> <span class="br-p"><br><br></span>एक दिन जब ईसू मंदिर मँ मनइयन क उपदेस देत भवा सुसमाचार सुनावत रहा तउ मुख्ययाजकन अउर धरम सास्तिरियन, बुजुर्ग यहूदी नेतन क संग ओकरे लगे आएन।</div>
<div class="v" id="v2"><span class="vn">2</span> उ पचे ओसे पूछेन, “हमका बतावा तू इ काम कउनो अधिकार स करत अहा? उ कउन अहइ जउन तोहका इ अधिकार दिहे अहइ?”</div>
<div class="v" id="v3"><span class="vn">3</span> <span class="br-p"><br><br></span>ईसू ओनका जवाब दिहस, “मइँ भी तोहसे एक सवाल पूछत हउँ, तू मोका बतावा</div>
<div class="v" id="v4"><span class="vn">4</span> यूहन्ना क बपतिस्मा देइ क अधिकार सरग स मिला रहा या मनई स?”</div>
<div class="v" id="v5"><span class="vn">5</span> <span class="br-p"><br><br></span>ऍह पइ आपुस मँ बिचार क चर्चा करत भवा उ पचे बोलेन, “जदि हम कहित ह, ‘सरग स’ तउ इ कही, ‘तउ तू ओह प बिसवास काहे नाहीं किहा?’</div>
<div class="v" id="v6"><span class="vn">6</span> अउर अगर हम कही, ‘मनई स’ तउ सबहीं मनई हम पइ पाथर फेंकिहीं। काहेकि उ सबइ इ मानत हीं कि यूहन्ना एक नबी रहा।”</div>
<div class="v" id="v7"><span class="vn">7</span> तउ उ सबइ जवाब दिहेन कि उ पचे नाहीं जानतेन कि उ अधिकार कहाँ स मिला।</div>
<div class="v" id="v8"><span class="vn">8</span> <span class="br-p"><br><br></span>फिन ईसू ओनसे कहेस, “तउ मइँ भी तोहका नाहीं बताउब कि इ चीज मइँ कउनो अधिकारे स करत हउँ!”</div>
<div class="v" id="v9"><h2>परमेस्सर आपन पूत क पठवत ह</h2><h2>(<b>470 21:33-46</b>; <b>480 12:1-12</b>)</h2><span class="vn">9</span> <span class="br-p"><br><br></span>फिन ईसू मनइयन स आपन दिस्टांत कथा कहइ लाग: “कउनो मनई अंगूरे क बगिया लगाइके ओका कछू किसानन क लगाने प दिहस अउर उ बहोत दिना तक कहूँ चला गवा।</div>
<div class="v" id="v10"><span class="vn">10</span> जब फसल काटइ क समइ आइ, तउ उ एक नउकर क किसानन क लगे पठाएस ताकि उ पचे ओका अंगूरे क बगिचा क कछू फल दइ देइँ। मुला किसानन ओका मार पीटिके खाली हाथ लौटाइ दिहन।</div>
<div class="v" id="v11"><span class="vn">11</span> उ तब एक नउकर हुवाँ पठएस। मुला उ पचे ओकर ठोंकाइ कइ डाएन। उ सबइ ओकरे संग बहोत बुरा ब्यौहार किहेन। अउर ओका भी खाली हाथे लौटाइ दिहन।</div>
<div class="v" id="v12"><span class="vn">12</span> ऍह पइ उ एक तिसरा नउकर पठएस मुला उ पचे ऐके भी घायल कइके बाहेल ढकेल दिहन।</div>
<div class="v" id="v13"><span class="vn">13</span> <span class="br-p"><br><br></span>“तब तउ बगिया क मालिक कहइ लाग, ‘मोका का करइ चाही? मइँ आपन पियारे बेटवा क पठउब साइद उ पचे ओकर इज्जत करिहइँ!’</div>
<div class="v" id="v14"><span class="vn">14</span> मुला किसानन जब ओकरे बेटवा का लखेन तउ आपुस मँ सोच बिचारि करत भए बोलेन, ‘इ तउ बारिस अहइ, आवा ऍका मारि डाइ जेहसे बारिस हमार होइ जाइ!’</div>
<div class="v" id="v15"><span class="vn">15</span> अउर उ पचे ओका बगिया स बाहेर खदेरके मारि डाएन। <span class="br-p"><br><br></span>“तउ फिन बगिया क मालिक ओनके संग का करी?</div>
<div class="v" id="v16"><span class="vn">16</span> उ आइ अउर ओन किसानन क मारि डाई अउर अंगूरे क बगिया अउरन क सौंपि देइ।” <span class="br-p"><br><br></span>उ पचे जब इ सुनेन तउ उ सबइ बोलेन, “अइसा कबहूँ न होइ चाही!”</div>
<div class="v" id="v17"><span class="vn">17</span> तब ईसू ओनकइ कइँती निहारत भवा कहेस, “तउ फिन इ जउन लिखा अहइ ओकर अरथ का अहइ: <span class="br-p"><br><br></span><span class="br-ind"><br><span class="indent">&nbsp;</span></span>‘जउने पाथर क राजगीर बेकार समझ लिहे रहेन<br> <span class="br-ind"><br><span class="indent">&nbsp;</span></span>उहइ कोनवा क प्रमुख पाथर बन गवा’?<sup class="fnm"><a name="fnm1" href="#fn1">1</a></sup><br></div>
<div class="v" id="v18"><span class="vn">18</span> <span class="br-p"><br><br></span>हर कउनो जउन उ पाथर प गिरी चूर चूर होइ जाइ अउर जेहॅ पइ उ गिरी चकनाचूर होइ जाइ!”</div>
<div class="v" id="v19"><span class="vn">19</span> <span class="br-p"><br><br></span>धरम सास्तिरियन अउर मुख्ययाजकन कउनो रास्ता ढूँढ़ीके ओका पकड़ि लेइ चाहत रहेन काहेकि उ ताड़ ग रहेन कि उ इ दिस्टान्त कथा ओनके खिलाफ कहेस ह। मुला उ पचे मनइयन स डेरात रहेन।</div>
<div class="v" id="v20"><h2>यहूदी नेतन क चाल</h2><h2>(<b>470 22:15-22</b>; <b>480 12:13-17</b>)</h2><span class="vn">20</span> <span class="br-p"><br><br></span>तउ उ पचे होसियारी स ओह प निगाह राखइ लागेन। उ पचे अइसे खुफिया पठएन जउन ईमानदार होइ क सुआंग रचत रहेन। (ताकि उ सबइ ओकर कही भइ कउनो बातन मँ फँसाइके राज्यपाल क सक्ती व अधिकारे क मातहत कर देइँ।)</div>
<div class="v" id="v21"><span class="vn">21</span> तउ उ पचे ओसे पूछत भए कहेन, “गुरु, हम जानित ह कि जउन नीक अहइ अउर उहइ क तू कहत अउर उपदेस देत अहा अउर न ही कउनो क पच्छ लेत ह। मुला तू सचाई स परमेस्सर क रास्ता क उपदेस देत अहा।</div>
<div class="v" id="v22"><span class="vn">22</span> तउ बतावा कैसर क हमका चुंगी (टैक्स) देब नीक बा या नाहीं चुकाउब?”</div>
<div class="v" id="v23"><span class="vn">23</span> <span class="br-p"><br><br></span>ईसू ओनकइ चाल क ताड़ गवा रहा। तउ उ ओनसे कहेस,</div>
<div class="v" id="v24"><span class="vn">24</span> “मोका एक दीनार देखावा, ऍह पइ मूरति अउर लिखाइ केकर अहइ?” <span class="br-p"><br><br></span>उ सबइ कहेन, “कैसर का।”</div>
<div class="v" id="v25"><span class="vn">25</span> <span class="br-p"><br><br></span>ऍह पइ उ ओनसे बोला, “तउ फिन जउन कैसर क अहइ, ओका कैसर क द्या। अउर जउन परमेस्सर क अहइ ओका परमेस्सर क।”</div>
<div class="v" id="v26"><span class="vn">26</span> <span class="br-p"><br><br></span>उ पचे ओकरे जवाबे प चकित होइके चुप रहि गएन अउर उ मनइयन क समन्वा जउन कछू कहे रहा, ओह पइ ओका पकड़ नाहीं पाएन।</div>
<div class="v" id="v27"><h2>ईसू क धरइ बरे सदूकियन क चाल</h2><h2>(<b>470 22:23-33</b>; <b>480 12:18-27</b>)</h2><span class="vn">27</span> <span class="br-p"><br><br></span>अब देखा कछू सदूकियन ओकरे लगे आएन। (इ सबइ सदूकियन उ रहेन जउन फिन स जी उठब का नाहीं मनतेन।) उ पचे ओसे पूछत भए कहेन,</div>
<div class="v" id="v28"><span class="vn">28</span> “गुरु, मूसा हमरे बरे लिखा बा कि जदि कउनो क भाई मरि जाइ अउर ओकरे कउनो बचवा न होइ अउर ओकर पत्नी होइ तउ ओकर भाई विधवा स बियाहिके आपन मरे भए भाई बरे, ओसे संतान पइदा करइ।</div>
<div class="v" id="v29"><span class="vn">29</span> अब देखा, सात भाइयन रहेन। पहिला भाइ कउनो स्त्री स बियाह किहेस अउर उ बे संतान क ही मरि गवा।</div>
<div class="v" id="v30"><span class="vn">30</span> फिन दूसर भाई ओसे बियाहेस,</div>
<div class="v" id="v31"><span class="vn">31</span> अउर अइसे ही तीसर भाई ओसे बियाहेस। सबन क संग एक जइसा ही भवा। उ पचे बे संताने क मर गएन।</div>
<div class="v" id="v32"><span class="vn">32</span> पाछे उ स्त्री भी मरि गइ।</div>
<div class="v" id="v33"><span class="vn">33</span> अब बतावा, फिन स जी उठे प उ केकर पत्नी होइ काहेकि ओसे तउ सातहु ही बियाहे रहेन?”</div>
<div class="v" id="v34"><span class="vn">34</span> <span class="br-p"><br><br></span>तब ईसू ओसे कहेस, “इ जुग क मनई बियाह करत हीं अउर बियाह कइके बिदा होत हीं।</div>
<div class="v" id="v35"><span class="vn">35</span> मुला उ मनइयन जउन मरे भएन मँ स जी जाइ बरे अउर आवइवाले जुग मँ भाग लेइ क जोग्य ठहराइ दीन्ह ग अहइँ, उ पचे न तउ बियाह करिहीं अउर न ही बियाह कइके बिदा कीन्ह जइहीं।</div>
<div class="v" id="v36"><span class="vn">36</span> अउर उ फिन कबहुँ मरिहीं भी नाहीं, काहेकि उ पचे सरगदूतन क नाई अहइँ, उ पचे परमेस्सर क संतान अहइँ काहेकि उ पचे पुनरुत्थान क पूत अहइँ।</div>
<div class="v" id="v37"><span class="vn">37</span> मूसा तलक झाड़ी स जुड़ा भवा अनुच्छेद मँ देखाएस ह कि उ पचे मरे भएन मँ स जिआवा ग अहइँ, जबकि उ कहेस पर्भू, ‘इब्राहीम क परमेस्सर, इसहाक क परमेस्सर अउर याकूब क परमेस्सर’<sup class="fnm"><a name="fnm2" href="#fn2">2</a></sup> अहइ।</div>
<div class="v" id="v38"><span class="vn">38</span> उ मरे भएन क नाहीं मुला जिअत क परमेस्सर अहइ। उ सबइ मनइयन जउन ओकर अहइँ, जिअत अहइँ।”</div>
<div class="v" id="v39"><span class="vn">39</span> <span class="br-p"><br><br></span>कछू धरम सास्तिरियन कहेन, “गुरु, नीक कह्या।”</div>
<div class="v" id="v40"><span class="vn">40</span> काहेकि फिन ओसे कउनो अउर सवाल पूछइ क हिम्मत नाहीं कइ सकेन।</div>
<div class="v" id="v41"><h2>मसीह क दाऊद क पूत अहइ?</h2><h2>(<b>470 22:41-46</b>; <b>480 12:35-37</b>)</h2><span class="vn">41</span> <span class="br-p"><br><br></span>ईसू ओसे कहेस, “उ पचे कहत हीं कि मसीह दाऊद क पूत अहइ। इ कइसे होइ सकत ह?</div>
<div class="v" id="v42"><span class="vn">42</span> काहेकि भजन संहिता क किताब मँ दाऊद खुद कहत ह: <span class="br-p"><br><br></span><span class="br-ind"><br><span class="indent">&nbsp;</span></span>‘पर्भू (परमेस्सर) मोरे पर्भू (मसीह) स कहेस;<br> <span class="br-ind"><br><span class="indent">&nbsp;</span></span>मोरे दाहिन हाथ बइठा,<br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>जब तलक कि मइँ तोहरे बैरियन क तोहरे गोड़ धरइ क चउकी न बनाइ देउँ।’ <sup class="fnm"><a name="fnm3" href="#fn3">3</a></sup><br></div>
<div class="v" id="v44"><span class="vn">44</span> <span class="br-p"><br><br></span>इ तरह जब दाऊद मसीह क ‘पर्भू’ कहत ह तउ मसीह दाऊद क पूत कइसे होइ सकत ह”</div>
<div class="v" id="v45"><h2>धरम सास्तिरियन क खिलाफ ईसू क चिताउनी</h2><h2>(<b>470 23:1-36</b>; <b>480 12:38-40</b>; <b>490 11:37-54</b>)</h2><span class="vn">45</span> <span class="br-p"><br><br></span>सबहीं मनइयन क सुनत उ आपन मनवइयन स कहेस,</div>
<div class="v" id="v46"><span class="vn">46</span> “धरम सास्तिरियन स होसियार रहा। उ लम्बा चोगा पहिरिके इज्जत क संग बाजारन मँ सुआगत सम्मान पावइ चाहत हीं। अउर आराधनालय मँ ओनका सबस जिआदा प्रमुख आसन क ललक रहत ह। दाउतन मँ उ सबइ इज्जत स भरा आसन चाहत हीं।</div>
<div class="v" id="v47"><span class="vn">47</span> उ पचे विधवन क अकसर धोखा देत हीं अउर ओनकर मकान लइ लेत हीं। देखॉवा बरे उ पचे बड़ी बड़ी पराथना करत हीं। इन मनइयन क कड़ी स कड़ी सजा भुगुतइ पड़ी।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> उद्धृत <!--raw 1 bo --><a class='B' href='B:230 118:22'><!--endraw 1-->भजन संहिता 118:22<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a class='B' href='B:20 3:6'><!--endraw 1-->निर्ग. 3:6<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a class='B' href='B:230 110:1'><!--endraw 1-->भ. सं. 110:1<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>