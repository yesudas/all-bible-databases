<html><head>
<meta http-equiv="Content-Type" content="text/html;charset=utf-8" />
<title>Luke 22 &ndash; लूका रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 22);">
<div id="navbar"><a href="../index.html">पवित्तर बाइबिल</a> &ndash; <b>लूका रचित सुसमाचार</b> &ndash; <a href="Luke_1.html">1</a> ... <a href="Luke_20.html">20</a> <a href="Luke_21.html">21</a> <b>22</b> <a href="Luke_23.html">23</a> <a href="Luke_24.html">24</a> </div><hr>
<h1>Luke 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ईसू क मार डावइ क कुचाल</h2><h2>(<b>470 26:1-5</b>, <b>470 26:14-16</b>; <b>480 14:1-2</b>, <b>480 14:10-11</b>; <b>500 11:45-53</b>)</h2><span class="vn">1</span> <span class="br-p"><br><br></span>अब फसइ नाउँ क बे खमीरे क रोटी क त्यौहार आवइ क रहा।</div>
<div class="v" id="v2"><span class="vn">2</span> ओहॅर मुख्य याजकन अउर धरम सास्तिरियन काहेकि मनइयन स डेरात रहेन एह बरे कउनो अइसे चाल क ताक मँ रहेन जेहसे उ ईसू क मारि डावइँ।</div>
<div class="v" id="v3"><h2>यहूदा क कुचाल</h2><span class="vn">3</span> <span class="br-p"><br><br></span>फिन इस्करियोति कहावइवाला उ यहूदा मँ, जउन उन बारहु मँ एक रहा, सइतान समाइ गवा।</div>
<div class="v" id="v4"><span class="vn">4</span> उ मुख्ययाजकन अउर सैनिकन क लगे गवा अउर ओनसे ईसू क कइसे पकड़वाइ सकत ह, इ बारे मँ बातचीत किहेस।</div>
<div class="v" id="v5"><span class="vn">5</span> उ सबइ बहोत खुस भएन अउर ओका ऍकरे बरे धन देइ क राजी होइ गएन।</div>
<div class="v" id="v6"><span class="vn">6</span> उ भी राजी होइ गवा अउर उ अइसे अउसरे क ताड़ मँ रहइ लाग जब भीड़-बड़ी न होइ अउर उ ईसू का ओकरे हथवा मँ धराइ देइ।</div>
<div class="v" id="v7"><h2>फसह क तइयारी</h2><h2>(<b>470 26:17-25</b>; <b>480 14:12-21</b>; <b>500 13:21-30</b>)</h2><span class="vn">7</span> <span class="br-p"><br><br></span>फिन बे खमीर क रोटी क उ दिन आवा जब फसह क मेमने क बलि दीन्ह जात ह।</div>
<div class="v" id="v8"><span class="vn">8</span> तउ उ इ कहत भवा पतरस अउर यूहन्ना क पठएस, “जा अउर हमरे बरे फसह क भोज तइयार करा जेसे हम पचे ओका खाइ सकी।”</div>
<div class="v" id="v9"><span class="vn">9</span> <span class="br-p"><br><br></span>उ सबइ ओसे पूछेन, “तू हम पचन स ओकर तइयारी कहाँ करावइ चाहत ह?” <span class="br-p"><br><br></span>उ ओनसे कहेस,</div>
<div class="v" id="v10"><span class="vn">10</span> “तू जइसे ही सहर मँ घुसब्या तोहका पानी क गगरी लइ जात भवा एक मनई मिली, ओकरे पाछे होइ जाया अउ प जउन घरे मँ उ जाइ तू भी पाछे चला जाया।</div>
<div class="v" id="v11"><span class="vn">11</span> अउर घरे क स्वामी स कह्या ‘गुरु, तोहसे पूछेस ह कि उ मेहमान क कमरा कहाँ बा जहाँ मइँ आपन चेलन क संग फसह क भोज क खइया क खाइ सकउँ।’</div>
<div class="v" id="v12"><span class="vn">12</span> फिन उ मनई सिढ़ियन क ऊपर तोहका सजा सजावा एक बड़ा कमरा देखॉई, हुवँई तइयारी कर्या।”</div>
<div class="v" id="v13"><span class="vn">13</span> <span class="br-p"><br><br></span>उ पचे चल पड़ेन अउर वइसा ही पाएन जइसा उ ओनका बताए रहे। फिन उ पचे फसह क भोज क तइयार किहेन।</div>
<div class="v" id="v14"><h2>पर्भू भोज</h2><h2>(<b>470 26:26-30</b>; <b>480 14:22-26</b>; <b>530 11:23-25</b>)</h2><span class="vn">14</span> <span class="br-p"><br><br></span>फिन उ घड़ी आइ तब ईसू खाइ बरे बइठा अउर प्रेरितन ओनके साथ बइठेन।</div>
<div class="v" id="v15"><span class="vn">15</span> उ ओनसे कहेस, “यातना झेलइ स पहिले इ फसह क भोज संग करइ क मोर प्रबल इच्छा रही।</div>
<div class="v" id="v16"><span class="vn">16</span> काहेकि मइँ तोहसे कहत हउँ कि जब तलक परमेस्सर क राज्य मँ फसह क भोज का पूरा मतलब न समझ लिया तब तलक मइँ ऍका दूसरी दाई न खाब।”</div>
<div class="v" id="v17"><span class="vn">17</span> <span class="br-p"><br><br></span>फिन उ खोरा उठाइके धन्यबाद दिहेस अउर कहेस, “ल्या ऍका आपुस मँ बाँटि ल्या।</div>
<div class="v" id="v18"><span class="vn">18</span> काहेकि मइँ तोहसे कहत हउँ आजु क पाछे जब ताई परमेस्सर क राज्य नाहीं आइ जात मइँ कइसी भी दाखरस कबहुँ न पिअब।”</div>
<div class="v" id="v19"><span class="vn">19</span> <span class="br-p"><br><br></span>फिन उ तनिक रोटी लिहस अउर धन्यबाद दिहस। उ रोटी का तोड़ेस अउर ओनका देत भवा कहेस, “इ मोर देह अहइ जउन तोहरे बरे दीन्ह ग अहइ। मोरे याद मँ अइसा ही कर्या।”</div>
<div class="v" id="v20"><span class="vn">20</span> अइसे ही जब उ पचे भोजन कइ चुकेन तउ उ खोरा उठाएस अउर कहेस, “इ दाखरस मोरे उ लहू क रूप मँ एक नवा करार क प्रतीक अहइ जउन तोहरे बरे उड़ेला गवा अहइ।”</div>
<div class="v" id="v21"><h2>ईसू क बैरी कउन</h2><span class="vn">21</span> <span class="br-p"><br><br></span>“मुला देखा, मोका जउन धोखा स पकड़वाइ, ओकर हाथ हिअँइ मेजे प मोर संग अहइ।</div>
<div class="v" id="v22"><span class="vn">22</span> काहेकि मनई क पूत तउ मारा ही जाइ जइसा कि तइ अहइ मुला धिक्कार उ मनई क अहइ जेकरे जरिए उ पकड़वाइ जाइ।”</div>
<div class="v" id="v23"><span class="vn">23</span> <span class="br-p"><br><br></span>ऍह पइ उ आपुस मँ एक दुसरे स सवाल करइ लागेन, “ओहमाँ स उ कउन होइ सकत ह जउन अइसा करइ जात अहइ?”</div>
<div class="v" id="v24"><h2>सेवक बना</h2><span class="vn">24</span> <span class="br-p"><br><br></span>फिन ओहमाँ इ बात भी उठी कि ओहमाँ स सब स बड़कवा केका समुझा जावइ</div>
<div class="v" id="v25"><span class="vn">25</span> मुला ईसू ओनसे कहेस, “गैर यहूदियन क राजा ओन प रुतवा राखत हीं अउर उ सबइ जउन ओन प हुकुम चलावत हीं, खुद मनइयन क ‘उपकारी’ कहवावत हीं।</div>
<div class="v" id="v26"><span class="vn">26</span> मुला तू वइसे नाहीं अहा तउ भी तोहमाँ स सब स बड़कावा सब ते छोटकवा जइसा होइ चाही अउर जउन राज करत ह ओका चाकर क नाईं होइ चाही।</div>
<div class="v" id="v27"><span class="vn">27</span> काहेकि बड़कवा कउन अहइ: उ जउन खाइ क मेज प बइठा अहइ या उ जउन परसत ह का उहइ नाहीं जउन मेज प अहइँ मुला तोहरे बीच मइँ वइसा हउँ जउन परोसत ह!</div>
<div class="v" id="v28"><span class="vn">28</span> <span class="br-p"><br><br></span>“मुला तू उ सबइ अहा जउन मोरी परीच्छा मँ मोर साथ दिहा ह।</div>
<div class="v" id="v29"><span class="vn">29</span> अउर मइँ तोहका वइसे ही एक राज्य देत अही जइसे मोर परमपिता ऍका मोका दिहे रहेन।</div>
<div class="v" id="v30"><span class="vn">30</span> काहेकि मोरे राज्य मँ तू मोरे मेज प खा अउर पिआ अउर इस्राएल क बारहू जनजातिन क निआव करत भवा सिंहासने प बइठा।</div>
<div class="v" id="v31"><h2>बिसवास बनाई राखा</h2><h2>(<b>470 26:31-35</b>; <b>480 14:27-31</b>; <b>500 13:36-38</b>)</h2><span class="vn">31</span> <span class="br-p"><br><br></span>“सुना, तू सबन क गोहूँ क तरह फटकइ बरे सइतान चुन लिहे बा। समौन, ओ समौन!</div>
<div class="v" id="v32"><span class="vn">32</span> मइँ तोहरे बरे पराथना कीन्ह ह कि जेहसे की परमेस्सर पर तोहार बिसवास खतम न होइ अउर जब तू वापस आवा तउ तोहरे भाइयन क ताकत बढ़इ।”</div>
<div class="v" id="v33"><span class="vn">33</span> <span class="br-p"><br><br></span>मुला समौन ओसे कहेस, “पर्भू, मइँ तोहरे संग जेल जाइ अउर मरइ तलक तइयार अहउँ!”</div>
<div class="v" id="v34"><span class="vn">34</span> <span class="br-p"><br><br></span>फिन ईसू कहेस, “पतरस मइँ तोहसे बतावत हउँ कि आजु तब तलक मुर्गा बाँग न देइ जब ताईं तू तीन दाईं मना नाहीं कइ लेब्या कि तू मोका जानत ह!”</div>
<div class="v" id="v35"><h2>दारुण दुःख झेलइ क तइयार रहा</h2><span class="vn">35</span> <span class="br-p"><br><br></span>फिन ईसू आपन चेलन स कहेस, “मइँ तोहका जब बे बटुआ बे थैली या बे चप्पल क पठए रहेउँ तउ का तोहका कउनो चीजे क कमी रही?” <span class="br-p"><br><br></span>उ पचे कहेन, “कउनो चीजे क नाहीं।”</div>
<div class="v" id="v36"><span class="vn">36</span> <span class="br-p"><br><br></span>उ ओनसे कहेस, “मुला अब जउन कउनो क लगे भी कउनो बटुआ अहइ, उ ओका लइ लेइ अउर थैला भी लइ लेइ अउर उ थैला क भी लइके चलइ। जेकरे लगे तरवार न होइ, उ आपन चोगा तलक बेंचिके ओका बेसहि लेइ।</div>
<div class="v" id="v37"><span class="vn">37</span> काहेकि मइँ तोहका बतावत हउँ कि पवित्तर सास्तर क इ लिखा मोह प सचमुच ही पूरा होइ जाइ: <span class="br-p"><br><br></span><span class="br-ind"><br><span class="indent">&nbsp;</span></span>‘उ एक अपराधी माना गवा।’ <sup class="fnm"><a name="fnm1" href="#fn1">1</a></sup><br> <span class="br-p"><br><br></span>हाँ मोरे बारे मँ लिखी गइ इ बात पूरा होइ जाइ प आवति अहइ।”</div>
<div class="v" id="v38"><span class="vn">38</span> <span class="br-p"><br><br></span>उ सबइ कहेन, “पर्भू, देखा हिआँ दुइ तरवार अहइँ!” <span class="br-p"><br><br></span>ऍह प ओनसे कहेस, “बस बहोत अहइ।”</div>
<div class="v" id="v39"><h2>प्रेरितन क पराथना क हुकुम</h2><h2>(<b>470 26:36-46</b>; <b>480 14:32-42</b>)</h2><span class="vn">39</span> <span class="br-p"><br><br></span>फिन उ हुवाँ स उठिके रोज क तरह जैतून पर्वत प चला गवा। अउर ओकर चेलन भी ओकरे पाछे पाछे होइ गएन। उ जब उ ठउरे प पहुँचा तउ उ ओनसे कहेस, “पराथना करा कि तोहका परीच्छा मँ न पड़इ क होइ।”</div>
<div class="v" id="v41"><span class="vn">41</span> <span class="br-p"><br><br></span>फिन उ ओनसे पाथर फेंकई क तरह पूरी दूरी तक चला गवा। फिन उ घुटना क सहारे निहुरा अउर पराथना करइ लाग,</div>
<div class="v" id="v42"><span class="vn">42</span> “हे परमपिता, अगर तोहार इच्छा होइ इ यातना क कटोरा मोहसे दूर हटावा मुला फिन भी नाहीं बल्कि तोहार इच्छा पूरा होई।”</div>
<div class="v" id="v43"><span class="vn">43</span> तबहीं एक सरगदूत हुवाँ परगट भवा अउर ओका सक्ती देइ लाग।</div>
<div class="v" id="v44"><span class="vn">44</span> ओहर ईसू ब्याकुल होइके बड़े आग्रह पूर्वक पराथना करइ लाग। ओकर पसीना लोहू क बूँदे क नाईं धरती पइ गिरत रहा।</div>
<div class="v" id="v45"><span class="vn">45</span> अउर जब उ पराथना स उठिके आपन चेलन क लगे आवा तउ उ ओनका दुःखे मँ थकिके सोवत पावा।</div>
<div class="v" id="v46"><span class="vn">46</span> तउ उ ओनसे कहेस, “तू पचे सोवत काहे अहा? उठा अउर पराथना करा कि तू कउनो परीच्छा मँ न पड़ा।”</div>
<div class="v" id="v47"><h2>ईसू क बंदी बनाउब</h2><h2>(<b>470 26:47-56</b>; <b>480 14:43-50</b>; <b>500 18:3-11</b>)</h2><span class="vn">47</span> <span class="br-p"><br><br></span>उ अबहीं बोलत ही रहा कि एक भीड़ जमा होइ गइ। यहूदा नाउँ क एक मनई जउन बारहु मँ स एक रहा, ओनकइ अगुवई करत रहा। उ ईसू क चुम्मा लेइ ओकरे लंगे आवा।</div>
<div class="v" id="v48"><span class="vn">48</span> <span class="br-p"><br><br></span>मुला ईसू ओनसे कहेस, “अरे यहूदा का तू एक चुम्मा स मनई क पूत क धोखा दइके पकड़वावइ जात अहा?”</div>
<div class="v" id="v49"><span class="vn">49</span> जउन घटइ जात रहा, ओका लखिके ओकरे नगिचे क मनइयन कहेन, “पर्भू का हम पचे तरवारि क वार करी?”</div>
<div class="v" id="v50"><span class="vn">50</span> अउर ओहमाँ स एक तउ महायाजक क नउकर प वारि कइके ओकर दाहिन कान काट डाएस।</div>
<div class="v" id="v51"><span class="vn">51</span> <span class="br-p"><br><br></span>मुला ईसू फउरन कहेस, “ओनका इ भी करइ द्या।” फिन ईसू ओकर कनवा छुइके चंगा किहेस।</div>
<div class="v" id="v52"><span class="vn">52</span> <span class="br-p"><br><br></span>फिन ईसू ओह प चढ़ाई करइ आएन मुख्ययाजकन, मन्दिर क सैनिकन अउर बुजुर्ग यहूदी नेतन स कहेस, “का तू तरवारि अउर लाठिन लइके कउनो डाकू क मुकाबला करइ निकरा अहा?</div>
<div class="v" id="v53"><span class="vn">53</span> मन्दिर मँ मइँ हर दिन तोहरे ही संग रहेउँ, मुला तु मोह पइ हाथ नाहीं राख्या। मुला इ समइ तोहार अहइ-अँधियारे (पाप) क हुकुम क काल।”</div>
<div class="v" id="v54"><h2>पतरस क इन्कार</h2><h2>(<b>470 26:57-58</b>, <b>470 26:69-75</b>; <b>480 14:53-54</b>, <b>480 14:66-72</b>; <b>500 18:12-18</b>, <b>500 18:25-27</b>)</h2><span class="vn">54</span> <span class="br-p"><br><br></span>उ पचे ओका कैदी बनाइ लिहन अउर हुवाँ स लइ गएन। फिन उ सबइ ओका महायाजक क घर लइ गएन। पतरस कछू दूरी प ओकरे पाछे पाछे आवत रहा।</div>
<div class="v" id="v55"><span class="vn">55</span> अँगने क बीच उ पचे आगी सुलगएन अउर एक साथे खाले बैठि गएन। पतरस भी हुवँई ओनही मँ बइठा रहा।</div>
<div class="v" id="v56"><span class="vn">56</span> आगी क रोसनी मँ एक नउकरानी ओका हुवाँ बइठे लखेस। उ ओह पइ आँखी गड़ावत भइ कहेस, “इ मनई तउ ओकरे साथे भी रहा।”</div>
<div class="v" id="v57"><span class="vn">57</span> <span class="br-p"><br><br></span>मुला पतरस इन्कार करत भवा कहेस, “हे स्त्री, मइँ ओका नाहीं जानत हउँ।”</div>
<div class="v" id="v58"><span class="vn">58</span> तनिक दरे पाछे एक ठु दूसर मनई ओका लखेस अउर कहेस, “तू भी ओनही मँ स एक अहइ।” <span class="br-p"><br><br></span>मुला पतरस बोला, “भल मनई, मइँ उ नाहीं हउँ।”</div>
<div class="v" id="v59"><span class="vn">59</span> <span class="br-p"><br><br></span>कउनो लगभग एक घड़ी बीत भइ होइ कि कउनो अउर भी जोर स कहइ लाग, “सचमुच ही इ मनई ओकरे संग भी रहा। काहेकि लखा उ गलील वासी भी अहइ।”</div>
<div class="v" id="v60"><span class="vn">60</span> <span class="br-p"><br><br></span>मुला पतरस बोला, “भल मनई, मइँ नाहीं जानता हउँ तू केकरे बारे मँ बतियात अहा!” <span class="br-p"><br><br></span>उहइ घड़ी, उ अबहीं बातन करत ही रहा कि एक ठु मुर्गा बाँग दिहस।</div>
<div class="v" id="v61"><span class="vn">61</span> अउर पर्भू मुड़िके पतरस पइ आँखी गड़ाएस। तबहिं पतरस क पर्भू क उ वचन याद आवा जउन उ ओसे कहे रहा: “आजु मुर्गा क बाँग देइ स पहिले मोका तीन दाई मुकरि जाब्या।”</div>
<div class="v" id="v62"><span class="vn">62</span> तब उ बाहेर चला गवा अउर फूटि फूटि को रोवइ लाग।</div>
<div class="v" id="v63"><h2>ईसू क मसखरी</h2><h2>(<b>470 26:67-68</b>; <b>480 14:65</b>)</h2><span class="vn">63</span> <span class="br-p"><br><br></span>जउन मनइयन ईसू क धइ राखे रहेन उ पचे ओकर मसखरी अउर ओका ठोंकइ लागेन।</div>
<div class="v" id="v64"><span class="vn">64</span> ओकरे आँखी प पट्टी बाँधि दिहन अउर ओसे इ कहत भए पूछइ लागेन, “भविस्सबाणी करा! उ कउन अहइ जउन तोहका मारेस!”</div>
<div class="v" id="v65"><span class="vn">65</span> उ सबइ ओका बेज्जत करइ बरे ओसे अउर भी बातन कहेन।</div>
<div class="v" id="v66"><h2>ईसू यहूदी नेतन क समन्वा</h2><h2>(<b>470 26:59-66</b>; <b>480 14:55-64</b>; <b>500 18:19-24</b>)</h2><span class="vn">66</span> <span class="br-p"><br><br></span>जबहिं दिन भवा कि मुख्ययाजकन अउर धरम सास्तिरियन संग मनइयन क बुजुर्ग नेतन क एक सभा भइ। फिन उ पचे ओका आपन महासभा मँ लइ गएन।</div>
<div class="v" id="v67"><span class="vn">67</span> उ सबइ पूछेन, “हमका बतावा का तू मसीह अहा?” <span class="br-p"><br><br></span>ईसू ओनसे कहेस, “जदि मइँ तोहसे कहउँ तउ तू मोर बिसवास नाहीं करब्या।</div>
<div class="v" id="v68"><span class="vn">68</span> अउर जदि मइँ पूछउँ तउ तू जवाब नाहीं देब्या।</div>
<div class="v" id="v69"><span class="vn">69</span> मुला अब स मनई क पूत सबन स सक्तीवाला परमेस्सर क दाहिन कइँती बइठाइ जाइ।”</div>
<div class="v" id="v70"><span class="vn">70</span> <span class="br-p"><br><br></span>उ पचे बोलेन, “तब तउ का तू परमेस्सर क पूत अहा?” उ कहेस, “हाँ, मइँ हउँ।”</div>
<div class="v" id="v71"><span class="vn">71</span> <span class="br-p"><br><br></span>फिन उ पचे कहेन, “अब हमका कउनो अउर प्रमाण क जरूरत नाहीं अहइ? हम पचे खुद एकरे आपन मुँहना स इ सुन तउ लिहा ह।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a class='B' href='B:290 53:12'><!--endraw 1-->यसा. 53:12<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>