<html><head>
<meta http-equiv="Content-Type" content="text/html;charset=utf-8" />
<title>Luke 23 &ndash; लूका रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 23);">
<div id="navbar"><a href="../index.html">पवित्तर बाइबिल</a> &ndash; <b>लूका रचित सुसमाचार</b> &ndash; <a href="Luke_1.html">1</a> ... <a href="Luke_21.html">21</a> <a href="Luke_22.html">22</a> <b>23</b> <a href="Luke_24.html">24</a> </div><hr>
<h1>Luke 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>पिलातुस ईसू स पूछताछ किहेस</h2><h2>(<b>470 27:1-2</b>, <b>470 27:11-14</b>; <b>480 15:1-5</b>; <b>500 18:28-38</b>)</h2><span class="vn">1</span> <span class="br-p"><br><br></span>फिन सारा जमघट खड़ा होइ गवा अउर ओका पिलातुस क समन्वा लइ गवा</div>
<div class="v" id="v2"><span class="vn">2</span> अउर उ पचे ओह पइ इ दोख लगावइ लागेन। उ सबइ कहेन, “हम पचे इ मनई का हमरे मनइयन क बहकावत भए धरा ह। इ कैसर क चुंगी (टैक्स) चुकावइ बरे खिलाफत करत ह अउर कहत ह इ खुद मसीह अहइ, एक राजा।”</div>
<div class="v" id="v3"><span class="vn">3</span> <span class="br-p"><br><br></span>ऍह पइ पिलातुस ओहसे पूछेस, “का तू यहूदियन क राजा अहा?” <span class="br-p"><br><br></span>ईसू ओका जवाब दिहास, “तू ठीक कहत रह्या कि मइँ उहइ हउँ।”</div>
<div class="v" id="v4"><span class="vn">4</span> <span class="br-p"><br><br></span>ऍह पइ पिलातुस मुख्ययाजकन अउर भीड़ से कहेस, “मोका इ मनई प कउनो दोख लगावइ क कउनो प्रमाण नाहीं देखॉइ देत।”</div>
<div class="v" id="v5"><span class="vn">5</span> <span class="br-p"><br><br></span>मुला उ पचे इ कहत भए दबाव डावत रहने, “इ समूचइ यहूदिया मँ मनइयन क आपन उपदेस स भड़काएस ह। इ ऍका गलील मँ सुरू किहे रहा अउर समूचइ रस्ता पार कइके हिआँ तलक आइ पहुँचा अहइ!”</div>
<div class="v" id="v6"><h2>ईसू क हेरोदेस क लगे पठउब</h2><span class="vn">6</span> <span class="br-p"><br><br></span>पिलातुस इ सुनिके पूछेस, “का इ मनई गलील क अहइ?”</div>
<div class="v" id="v7"><span class="vn">7</span> फिन जब ओका इ पता लाग कि उ हेरोदेस क अधिकार पहँटा क मातहत अहइ तउ उ ओका हेरोदेस क लगे पठएस जउन उ समइ यरूसलेम मँ ही रहा।</div>
<div class="v" id="v8"><span class="vn">8</span> <span class="br-p"><br><br></span>तउ हेरोदेस जब ईसू क निहारेस तउ उ बहोत खुस भवा काहेकि बरिसन स ओका लखइ चाहत रहा। काहेकि उ ओकरे बारे सुनि चुका रहा अउर ओका कउनो अद्भुत कारज करत भवा लखइ क आसा करत रहा।</div>
<div class="v" id="v9"><span class="vn">9</span> उ ईसू स ढेर सवाल किहेस मुला ईसू ओका कउनो जवाब नाहीं दिहेस।</div>
<div class="v" id="v10"><span class="vn">10</span> मुख्ययाजकन अउर धरम सास्तिरियन हुवँइ खड़ा रहेन अउर उ सबइ ओह प बुरी तरह स जुर्म लगावत रहेन।</div>
<div class="v" id="v11"><span class="vn">11</span> हेरोदेस भी आपन सैनिकन क संग ओकर बेज्जत ब्यौहार किहेस अउर ओकर मसखरि उड़ाएस। फिन उ सबइ ओका एक उत्तिम चोगा पहिराइ के पिलातुस क लगे वापस पठइ दिहेस।</div>
<div class="v" id="v12"><span class="vn">12</span> उ दिन हेरोदेस अउर पिलातुस एक दूसर क मीत होइ गएन। ऍसे पहिले तउ एक दूसर क बैरी रहेन।</div>
<div class="v" id="v13"><h2>ईसू क मरब रहा</h2><h2>(<b>470 27:15-26</b>; <b>480 15:6-15</b>; <b>500 18:39-19:16</b>)</h2><span class="vn">13</span> <span class="br-p"><br><br></span>फिन पिलातुस मुख्ययाजकन, यहूदी नेतन अउर मनइयन क एक संग बोलाएस।</div>
<div class="v" id="v14"><span class="vn">14</span> उ ओनसे कहेस, “तू इ मनइयन क बहकावइ वाला मनई क रूप मँ हिआँ मोरे लगे लइ आए अहा। अउर मइँ हिआँ अब तोहरे समन्वा ही ऍकर जाँच पड़ताल कइ लीन्ह ह अउर तू ऍह पइ जउन दोख लगाया ह ओकर न तउ कउनो ठोस सबूत मिलि पावा ह।</div>
<div class="v" id="v15"><span class="vn">15</span> नाहीं हेरोदेस क काहेकि उ ऍका वापस हमरे लगे पठइ दिहेस ह। जइसा कि तू लखत अहा कि इ अइसा कछू नाहीं किहे अहइ कि इ मउत क काबिल अहइ।</div>
<div class="v" id="v16"><span class="vn">16</span> यह बरे मइँ ऍका कोड़ा स पिटवाइ क छोड़ देबूँ।”</div>
<div class="v" id="v17"><span class="vn">17</span> <sup class="fnm"><a name="fnm1" href="#fn1">1</a></sup></div>
<div class="v" id="v18"><span class="vn">18</span> <span class="br-p"><br><br></span>मुला उ सबइ एक संग चिल्लाएन, “इ मनई क लइ जा। हमरे बरे बरअब्बा क तजि द्या।”</div>
<div class="v" id="v19"><span class="vn">19</span> (बरअब्बा क सहर मँ मार धाड़ अउर कतल बरे जेल मँ धाँधा गवा रहा।)</div>
<div class="v" id="v20"><span class="vn">20</span> <span class="br-p"><br><br></span>पिलातुस ईसू क तजि देइ चाहत रहा, तउ उ ओनका समझाएस।</div>
<div class="v" id="v21"><span class="vn">21</span> मुला उ पचे नारा लगावत रहेन, “ऍका क्रूस प चढ़ाइ द्या, ऍका क्रूस प चढ़ाइ द्या!”</div>
<div class="v" id="v22"><span class="vn">22</span> <span class="br-p"><br><br></span>पिलातुस ओनसे तिसरी दाईं पूछेस, “मुला इ मनई जुर्म का किहे अहइ? मोका ऍकरे खिलाफ कछू नाहीं मिला बाटइ जउन ऍका मउत क सजा दीन्ह जाइ. एह बरे मइँ कोड़वा लगावाइ के ऍका छोड़ि देइहउँ।”</div>
<div class="v" id="v23"><span class="vn">23</span> <span class="br-p"><br><br></span>मुला उ सबइ ऊँच आवाज मँ नारा लगाइके माँग करत रहेन कि ओका क्रूसे प चढ़ाइ दीन्ह जाइ। अउर ओकइ नारा क कुलाहल ऍतना बाढ़ि गवा क</div>
<div class="v" id="v24"><span class="vn">24</span> पिलातुस फैसला किहेस कि ओनकइ माँग मान लीन्ह जाइ।</div>
<div class="v" id="v25"><span class="vn">25</span> पिलातुस उ मनई क छोड़ दिहस जेकॅा मार धाड़ अउर कतल बरे जेलि मँ धाँधा ग रहा (इ उहइ रहा जेकरे तजि देइ क उ पचे माँग करत रहेन।) अउर ईसू क ओकरे हाथन मँ सौंपि दिहन कि उ सबइ जइसा चाहइँ, करइँ।</div>
<div class="v" id="v26"><h2>ईसू क क्रूस प चढ़ावा जाब</h2><h2>(<b>470 27:32-44</b>; <b>480 15:21-32</b>; <b>500 19:17-27</b>)</h2><span class="vn">26</span> <span class="br-p"><br><br></span>जब उ सबइ ईसू क लइ जात रहेन तउ उ पचे कुरेनी क बसइया समौन नाउँ क एक मनई क, जउन आपन खेते स आवत रहा, धइ लिहन, अउर ओह पइ क्रूस लादिके ओका ईसू क पाछे पाछे चलइ क मजबूर कइ दिहन।</div>
<div class="v" id="v27"><span class="vn">27</span> <span class="br-p"><br><br></span>मनइयन एक भारी भीड़ ओकरे पाछे चलत रही। एहमां कछू स्त्रियन भी रहिन जउन ओकरे बरे रोवत रहिन अउर बिलापत रहिन।</div>
<div class="v" id="v28"><span class="vn">28</span> ईसू ओनके कइँती मुड़ि गवा अउर बोला, “यरूसलेम क स्त्रियो, मोरे बरे जिन बिलापा बल्कि तू पचे आपन बरे अउर आपन बचवन बरे बिलाप करा।</div>
<div class="v" id="v29"><span class="vn">29</span> काहेकि अइसे दिनन आवत अहइँ जब मनइयन कइहीं, ‘उ सबइ स्त्रियन धन्य अहइँ, जउन बाँझ बाटिन अउर धन्य अहइँ, उ सबइ कोख जउन कउनो क कबहूँ जनम ही नाहीं दिहन। उ सबइ चूची धन्य अहइँ कबहूँ दूध नाहीं पियाएन।’</div>
<div class="v" id="v30"><span class="vn">30</span> फिन उ पचे पहाड़न स कइहीं, ‘हम पइ फाटि पड़ा!’ अउर पहाड़ियन स कइहीं, ‘हमका ढाँकि ल्या!’ <sup class="fnm"><a name="fnm2" href="#fn2">2</a></sup></div>
<div class="v" id="v31"><span class="vn">31</span> काहेकि मनइयन जब बृच्छ हरियर बाटइ, ओकरे संग तब अइसा करत हीं तउ जब पेड़ झुराइ जाइ तब का होइ?”</div>
<div class="v" id="v32"><span class="vn">32</span> <span class="br-p"><br><br></span>दुइ अउर मनई, जउन दुइनउँ ही अपराधी रहेन, ओकर संग मउत क सजा दिये बरे लइ जावा जात रहेन।</div>
<div class="v" id="v33"><span class="vn">33</span> फिन जब उ पचे उ ठउरे प आएन जउन खोपड़ी कहवावत ह तउ उ पचे ओन दुइउँ अपराधियन क संग ओका क्रूस प चढ़ाइ दिहन, एक अपराधी क ओकरे दाहिन कइँती अउर, दूसर क बाईं कइँती।</div>
<div class="v" id="v34"><span class="vn">34</span> <span class="br-p"><br><br></span>ऍह पइ ईसू बोला, “हे परमपिता, ऍनका छमा कर्या काहेकि इ पचे नाहीं जानतेन कि इ सबइ का करत अहइँ।” <span class="br-p"><br><br></span>फिन उ सबइ पॉसा फेंकिके ओकरे ओढ़ना क बाँटि लिहन।</div>
<div class="v" id="v35"><span class="vn">35</span> हुवाँ खड़ा भएन मनइयन लखत रहेन। यहूदी नेतन ओकर मसखरी करत भएन बोलेन, “इ दूसरन क उद्धार किहे अहइ। अगर उ परमेस्सर क चुना भवा मसीह अहइ तउ ऍका आपन खुद क रच्छा करइ द्या।”</div>
<div class="v" id="v36"><span class="vn">36</span> <span class="br-p"><br><br></span>सैनिकन भी आइके ओकर मसखरी उड़ाएन। उ पचे ओका दाखरस पिअइ क दिहेन</div>
<div class="v" id="v37"><span class="vn">37</span> अउर कहेन, “जदि तू यहूदियन क राजा अहा तउ आपन खुद क बचाइ ल्या।”</div>
<div class="v" id="v38"><span class="vn">38</span> (ओकरे ऊपर इ खबर छापी गइ “इ अहइ यहूदियन क राजा।”)</div>
<div class="v" id="v39"><span class="vn">39</span> <span class="br-p"><br><br></span>हुवाँ लटकावा भवा अपराधियन मँ स एक ओका बेज्जत करत भवा कहेस, “का तू मसीह नाहीं अहइ? हमका अउर आपन खुद क बचाइ ल्या!”</div>
<div class="v" id="v40"><span class="vn">40</span> <span class="br-p"><br><br></span>मुला दूसर उ पहिले अपराधी क फटकारत भवा कहेस, “का तू परमेस्सर स नाहीं डेरात्या? तोहका भी उहइ सजा मिलति अहइ</div>
<div class="v" id="v41"><span class="vn">41</span> मुला हमार सजा तउ उचित निआव स भरी अहइ काहेकि हम जउन कछू कीन्ह, ओकरे बरे जउन हमका मिलइ चाही रहा, उहइ मिलत बा मुला इ मनई तउ कछू भी बुरा नाहीं किहेस।”</div>
<div class="v" id="v42"><span class="vn">42</span> फिन उ बोला, “ईसू, जब तू आपन राज्य मँ आवा तउ मोका याद राख्या।”</div>
<div class="v" id="v43"><span class="vn">43</span> <span class="br-p"><br><br></span>ईसू ओसे कहेस, “मइँ तोहसे सच कहत हउँ, आज ही तू सरगलोक मँ मोरे संग होब्या।”</div>
<div class="v" id="v44"><h2>ईसू क मउत</h2><h2>(<b>470 27:45-46</b>; <b>480 15:33-41</b>; <b>500 19:28-30</b>)</h2><span class="vn">44</span> <span class="br-p"><br><br></span>उ समइ दिना क बारह बजा होइ तबहीं तीन बजे तलक समूची धरती प गहिर अँधियारा छाइ गवा।</div>
<div class="v" id="v45"><span class="vn">45</span> सूरज भी नाहीं चमकत रहा। ओहर मंदिर मँ परदे क फटे क दुइ टुका होइ गएन।</div>
<div class="v" id="v46"><span class="vn">46</span> ईसू ऊँच आवाज मँ पुकारेस, “हे परमपिता, मइँ आपन आतिमा तोहरे हाथे मँ सौंपत हउँ।” इ कहिके उ आखिरी साँस लिहेस।</div>
<div class="v" id="v47"><span class="vn">47</span> <span class="br-p"><br><br></span>जब रोम क फऊजी नायक, जउन कछू घटि गवा रहा, उ लखेस तउ परमेस्सर क गुन गावत भवा उ कहेस, “इ सचमुच ही एक नीक मनई रहा!”</div>
<div class="v" id="v48"><span class="vn">48</span> जब हुवाँ देखइ आएन एकट्ठा मनइयन, जउन कछू भवा रहा, ओका देखेन तउ आपन छाती पीटत लौटि गएन।</div>
<div class="v" id="v49"><span class="vn">49</span> मुला उ सबइ जउन ओका जानत रहेन, ओन स्त्रियन संग, जउन गलील स पाछे पाछे आवत रहिन, इ बातन क लखइ कछू दूरी प खड़ा रहेन।</div>
<div class="v" id="v50"><h2>अरिमतियाह क यूसुफ</h2><h2>(<b>470 27:57-61</b>; <b>480 15:42-47</b>; <b>500 19:38-42</b>)</h2><span class="vn">50</span> <span class="br-p"><br><br></span>अब हुवँई यूसुफ नाउँ क मनई रहा जउन यहूदी महासभा क निअम्बर रहा। उ एक नीक धर्मी पुरुस रहा। उ ओनका फैसला अउर ओका काम मँ लावइ बरे राजी नाहीं रहा। उ यहूदियन क एक सहर अरमत्तिया क बसइया रहा। उ परमेस्सर क राज्य क बाट जोहत रहा।</div>
<div class="v" id="v52"><span class="vn">52</span> उ मनई पिलातुस क लगे गवा अउर ईसु क ल्हास माँगेस।</div>
<div class="v" id="v53"><span class="vn">53</span> उ ल्हास क क्रूस पइ स नीचे उतरा अउर सने क उत्तिम रेसा क बना कपड़ा मँ ओका लपेट दिहस। फिन उ ओका चट्टान मँ काटी गइ एक कब्र मँ धइ दिहस, जेहमाँ पहिले कबहुँ कउनो क भी नाहीं राखा गवा रहा।</div>
<div class="v" id="v54"><span class="vn">54</span> उ सुकरवार क दिन रहा, अउर सबित सुरू होइ क रहा।</div>
<div class="v" id="v55"><span class="vn">55</span> <span class="br-p"><br><br></span>उ सबइ स्त्रियन जउन गलील स ईसू क साथे आइ रहिन, यूसुफ क पाछे होइ चलिन। उ पचे उ कब्र देखिन अउर लखेन कि ओकर ल्हास कब्र मँ कइसे धरी गइ।</div>
<div class="v" id="v56"><span class="vn">56</span> फिन उ पचे घर लौटिके खुसबूदार सामग्री अउर लेप तइयार किहेन। <span class="br-p"><br><br></span>सबित क दिन व्यवस्था क मुताबिक उ पचे आराम किहेन।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> कछू यूनानी प्रतियन मँ पद 17 जोड़ा गवा अहइ: “हर बरिस फसह क त्यौहार प पिलातुस क जनता बरे एक कैदी क छोड़इ पड़त रहा।”</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a class='B' href='B:350 10:8'><!--endraw 1-->होसे 10:8<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>