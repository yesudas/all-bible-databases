<html><head>
<meta http-equiv="Content-Type" content="text/html;charset=utf-8" />
<title>Luke 3 &ndash; लूका रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 3);">
<div id="navbar"><a href="../index.html">पवित्तर बाइबिल</a> &ndash; <b>लूका रचित सुसमाचार</b> &ndash; <a href="Luke_1.html">1</a> <a href="Luke_2.html">2</a> <b>3</b> <a href="Luke_4.html">4</a> <a href="Luke_5.html">5</a> ... <a href="Luke_24.html">24</a> </div><hr>
<h1>Luke 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यूहन्ना क प्रचार</h2><h2>(<b>470 3:1-12</b>; <b>480 1:1-8</b>; <b>500 1:19-28</b>)</h2><span class="vn">1</span> <span class="br-p"><br><br></span>तिबिरियुस कैसर क राज्य क पन्द्रहवाँ बरिस मँ जब: <span class="br-p"><br><br></span>यहूदिया क राज्यपाल पुन्तियुस पीलातुस रहा; <span class="br-p"><br><br></span>अउर उ पहँटा क चउथाई भाग क राजन मँ हेरोदेस गलील क, <span class="br-p"><br><br></span>ओकर भइया फिलिप्पुस इतूरैया अउर त्रखोनितिस क; <span class="br-p"><br><br></span>अउर लिसनियास अबिलेने क मातहत राजा रहा।</div>
<div class="v" id="v2"><span class="vn">2</span> <span class="br-p"><br><br></span>अउर हन्ना अउर काइफा महायाजक रहेन, तबहीं परमेस्सर क बचन जकरयाह क बेटवा यूहन्ना क लगे रेगिस्तान मँ पहुँचा।</div>
<div class="v" id="v3"><span class="vn">3</span> तउ यरदन नदी क नगिचे क समूचे पहँटा मँ गवा, उ पापन क छमा बरे मनफिराय क खातिर बपतिस्मा क प्रचार करइ लाग।</div>
<div class="v" id="v4"><span class="vn">4</span> नबी यसायाह क बचन क किताबे मँ जइसा लिखा बा: <span class="br-p"><br><br></span><span class="br-ind"><br><span class="indent">&nbsp;</span></span>“कउनो क रेगिस्तान मँ चिल्लात भवा सब्द:<br> <span class="br-ind"><br><span class="indent">&nbsp;</span></span>‘पर्भू क बरे रास्ता तइयार करा<br> <span class="br-ind"><br><span class="indent">&nbsp;</span></span>अउर ओकरे बरे रास्ता सोझ बनवा।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>हर घाटी भरि दीन्ह जाई<br> <span class="br-ind"><br><span class="indent">&nbsp;</span></span>अउर हर पहाड़ अउर पहाड़ी सपाट होइ जइहीं<br> <span class="br-ind"><br><span class="indent">&nbsp;</span></span>टेढ़ मेंढ़ स्थान सीधे<br> <span class="br-ind"><br><span class="indent">&nbsp;</span></span>अउर ऊबड़ खाबड़ रास्ता चौरस कइ दीन्ह जाई।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>अउर सबइ मनई परमेस्सर क<br> <span class="br-ind"><br><span class="indent">&nbsp;</span></span>उद्धार क दर्सन करिहीं।’” <sup class="fnm"><a name="fnm1" href="#fn1">1</a></sup><br></div>
<div class="v" id="v7"><span class="vn">7</span> <span class="br-p"><br><br></span>यूहन्ना बपतिस्मा लेइ आएन मनइयन क भीड़ स कहत रहा, “अरे सँपोला, तू पचन क कउन चेताएस ह कि तू आवइवाले किरोध स बच जा?</div>
<div class="v" id="v8"><span class="vn">8</span> फल क जरिये तोहका प्रमाण देइ क होई कि असल मँ तोहका अपने पापन क पछतावा अहइ। अउर आपुस मँ इ कहब जिन सुरू करा, ‘इब्राहीम हमार बाप अहइ।’ मइँ तोहसे कहत हउँ कि परमेस्सर इब्राहीम बरे इन पाथरन स भी बचवन पइदा कइ सकत ह।</div>
<div class="v" id="v9"><span class="vn">9</span> बृच्छन क जड़े प कुल्हाड़ा धरा गवा अहइ अउर हर उ बृच्छ जउन नीक फर नाहीं पइदा करत, काटिके गिराइ दीन्ह जाई अउर फिन ओका आगी मँ झोंकि दीन्ह जाई।”</div>
<div class="v" id="v10"><span class="vn">10</span> <span class="br-p"><br><br></span>तब भीड़ ओसे पूछेस, “तउ हमका का करइ चाही?”</div>
<div class="v" id="v11"><span class="vn">11</span> <span class="br-p"><br><br></span>जवाबे मँ उ ओनसे कहेस, “जउन कउनो क लगे दुइ कुरता होइ, उ ओनका जेकरे लगे न होइ, ओनके संग बाँटि लेइँ। अउर जेकरे लगे खइया क होइ, उ भी अइसा ही करइ।”</div>
<div class="v" id="v12"><span class="vn">12</span> <span class="br-p"><br><br></span>कछू चुंगी (टैक्स) त उगहिया ओकरे लगे बपतिस्मा बरे आएन अउर फिन उ पचे ओसे पूछेन, “गुरु, हमका का करइ क चाही?”</div>
<div class="v" id="v13"><span class="vn">13</span> <span class="br-p"><br><br></span>ऍह पइ उ ओनसे कहेस, “जेतॅना चाही ओसे जिआदा जिन वसूला।”</div>
<div class="v" id="v14"><span class="vn">14</span> कछू सिपाही ओसे पूछेन, “अउर हमका का करइ चाही?” <span class="br-p"><br><br></span>तउ उ ओनका समझाएस, “जोर अउर दबाव स कउनो स धन जिन ल्या। कउनो प झूठ दोख जिन लगावा। आपन पगार स संतोख करा।”</div>
<div class="v" id="v15"><span class="vn">15</span> <span class="br-p"><br><br></span>लोग बड़की आसा स बाट जोहत रहेन अउर यूहन्ना क बारे मँ आपन मने मँ इ बिचारत रहेन कि कहूँ, “इ तउ मसीह नाहीं बा।”</div>
<div class="v" id="v16"><span class="vn">16</span> <span class="br-p"><br><br></span>तबहीं यूहन्ना इ कहत भवा उ सबन क उत्तर दिसह, “मइँ तउ तोहका जले स बपतिस्मा देत हउँ मुला उ जउन मोसे जिआदा बरियार बा, आवत अहइ। मइँ ओकरे पनही क फीता तलक खोलइ क जोग्ग नाहीं हउँ। उ तोहका पवित्तर आतिमा अउर आगी स बपतिस्मा देइ।</div>
<div class="v" id="v17"><span class="vn">17</span> ओकरे हाथ मँ ओसावइ क पाँचा अहइ, जइसे उ दाना क भूसा अलगाइ क आपन खरिहाने मँ उठाइके धरत ह। मुला उ भूसा क अइसी आगी मँ झोंकी जउन कबहुँ नाहीं बुताइवाली अहइ।”</div>
<div class="v" id="v18"><span class="vn">18</span> इ तरह अइसे ही अउर बहोत स सब्दन स उ ओनका समझावत भवा सुसमाचार सुनावत रहत रहा।</div>
<div class="v" id="v19"><h2>कइसे यूहन्ना क कारज क खतम भवा</h2><span class="vn">19</span> <span class="br-p"><br><br></span>(पाछे यूहन्ना उ चौथाई पहँटा क मातहत राजा हेरोदेस क ओकर भाई क पत्नी हिरोदियास क संग ओकर गलत संबंध अउर ओकर दूसर कुकरम बरे डाटेस फटकारेस।</div>
<div class="v" id="v20"><span class="vn">20</span> एह पइ हेरोदेस यूहन्ना क बंदी बनाइके, जउन कछू कुकरम उ किहे रहा, ओहमाँ एक अउर जोर दिहस।)</div>
<div class="v" id="v21"><h2>यूहन्ना क जरिए ईसू क बपतिस्मा</h2><h2>(<b>470 3:13-17</b>; <b>480 1:9-11</b>)</h2><span class="vn">21</span> <span class="br-p"><br><br></span>अइसा भवा कि जब सब लोग बपतिस्मा लेत रहेन तउ ईसू भी बपतिस्मा लिहेस। अउर जब ईसू पराथना करत रहा, तबहिं अकास खुलि गवा</div>
<div class="v" id="v22"><span class="vn">22</span> अउर पवित्तर आतिमा एक ठु कबूतरे क देह धइके ओह प तरखाले ओतरा। अउर अकासबाणी भइ, “तू मोर पियारा पूत अहा, मइँ तोहसे बहोत खुस हउँ।”</div>
<div class="v" id="v23"><h2>यूसुफ क बंसज बृच्छ</h2><h2>(<b>470 1:1-17</b>)</h2><span class="vn">23</span> <span class="br-p"><br><br></span>ईसू जब आपन सेवा सुरू किहेस तउ उ लगभग तीस बरिस क रहा। अइसा बिचारा गवा कि उ यूसुफ क बेटवा रहा, <span class="br-p"><br><br></span>एली क बेटवा यूसुफ,</div>
<div class="v" id="v24"><span class="vn">24</span> <span class="br-p"><br><br></span>मत्तात क बेटवा एली, <span class="br-p"><br><br></span>लेवी क बेटवा मत्तात, <span class="br-p"><br><br></span>मलकी क बेटवा लेवी। <span class="br-p"><br><br></span>यन्ना क बेटवा मलकी, <span class="br-p"><br><br></span>यूसुफ क बेटवा यन्ना,</div>
<div class="v" id="v25"><span class="vn">25</span> <span class="br-p"><br><br></span>मत्तित्याह क बेटवा यूसुफ, <span class="br-p"><br><br></span>आमोस क बेटवा मत्तित्याह, <span class="br-p"><br><br></span>नहूम क बेटवा आमोस, <span class="br-p"><br><br></span>असल्याह क बेटवा नहूम, <span class="br-p"><br><br></span>नोगह क बेटवा असल्याह,</div>
<div class="v" id="v26"><span class="vn">26</span> <span class="br-p"><br><br></span>मात क बेटवा नोगह, <span class="br-p"><br><br></span>मत्तित्याह क बेटवा मात, <span class="br-p"><br><br></span>सिमी क बेटवा मत्तित्याह, <span class="br-p"><br><br></span>योसेख क बेटवा सिमी, <span class="br-p"><br><br></span>योदाह क बेटवा योसेख,</div>
<div class="v" id="v27"><span class="vn">27</span> <span class="br-p"><br><br></span>योनान क बेटवा योदाह, <span class="br-p"><br><br></span>रेसा क बेटवा योनाह, <span class="br-p"><br><br></span>जरुब्बाबिल क बेटवा रेसा, <span class="br-p"><br><br></span>सालतियेल क बेटवा जरुब्बाबिल, <span class="br-p"><br><br></span>नेरी क बेटवा सालतियेल,</div>
<div class="v" id="v28"><span class="vn">28</span> <span class="br-p"><br><br></span>मलकी क बेटवा नेरी, <span class="br-p"><br><br></span>अद्दी क बेटवा मलकी, <span class="br-p"><br><br></span>कोसान क बेटवा अद्दी, <span class="br-p"><br><br></span>इलमोदाम क बेटवा कोसाम, <span class="br-p"><br><br></span>एर क बेटवा इलमोदाम,</div>
<div class="v" id="v29"><span class="vn">29</span> <span class="br-p"><br><br></span>यहोसुआ क बेटवा एर, <span class="br-p"><br><br></span>एलीएजेर क बेटवा यहोसुआ, <span class="br-p"><br><br></span>योरीम क बेटवा एलीएजेर, <span class="br-p"><br><br></span>मत्तात क बेटवा योरीम, <span class="br-p"><br><br></span>लेवी क बेटवा मत्तात,</div>
<div class="v" id="v30"><span class="vn">30</span> <span class="br-p"><br><br></span>समौन क बेटवा लेवी, <span class="br-p"><br><br></span>यहूदा क बेटवा समौन, <span class="br-p"><br><br></span>यूसुफ क बेटवा यहूदा, <span class="br-p"><br><br></span>योनान क बेटवा यूसुफ, <span class="br-p"><br><br></span>एलियाकीम क बेटवा योनान,</div>
<div class="v" id="v31"><span class="vn">31</span> <span class="br-p"><br><br></span>मेलिआ क बेटवा एलियाकीम, <span class="br-p"><br><br></span>मिन्ना क बेटवा मेलिआ, <span class="br-p"><br><br></span>मत्ताता क बेटवा मिन्ना, <span class="br-p"><br><br></span>नातान क बेटवा मत्तात, <span class="br-p"><br><br></span>दाऊद क बेटवा नातान,</div>
<div class="v" id="v32"><span class="vn">32</span> <span class="br-p"><br><br></span>यिसै क बेटवा दाऊद, <span class="br-p"><br><br></span>ओबेद क बेटवा यिसै, <span class="br-p"><br><br></span>बोअज क बेटवा ओबेद, <span class="br-p"><br><br></span>सलमोन क बेटवा बोअज, <span class="br-p"><br><br></span>नहसोन क बेटवा सलमोन,</div>
<div class="v" id="v33"><span class="vn">33</span> <span class="br-p"><br><br></span>अम्मीनादाब क बेटवा नहसोन, <span class="br-p"><br><br></span>आदमीन क बेटवा अम्मीनादाब। <span class="br-p"><br><br></span>अरनी क बेटवा आदमीन, <span class="br-p"><br><br></span>हिस्रोन क बेटवा अरनी, <span class="br-p"><br><br></span>फिरिस क बेटवा हिस्रोन, <span class="br-p"><br><br></span>यहूदाह क बेटवा फिरिस,</div>
<div class="v" id="v34"><span class="vn">34</span> <span class="br-p"><br><br></span>याकूब क बेटवा यहूदाह, <span class="br-p"><br><br></span>इसहाक क बेटवा याकूब, <span class="br-p"><br><br></span>इब्राहीम क बेटवा इसहाक, <span class="br-p"><br><br></span>तिरह क बेटवा इब्राहीम, <span class="br-p"><br><br></span>नाहोर क बेटवा तिरह,</div>
<div class="v" id="v35"><span class="vn">35</span> <span class="br-p"><br><br></span>सरूग क बेटवा नाहोर, <span class="br-p"><br><br></span>रऊ क बेटवा सरूग, <span class="br-p"><br><br></span>फिलिग क बेटवा रऊ, <span class="br-p"><br><br></span>एबिर क बेटवा फिलिग, <span class="br-p"><br><br></span>सेलाह क बेटवा एबिर,</div>
<div class="v" id="v36"><span class="vn">36</span> <span class="br-p"><br><br></span>केनान क बेटवा सेलाह, <span class="br-p"><br><br></span>अरफच्छद क बेटवा केनान, <span class="br-p"><br><br></span>सेम के बेटवा अरफच्छद, <span class="br-p"><br><br></span>नूह क बेटवा सेम, <span class="br-p"><br><br></span>लिमिक क बेटवा नूह।</div>
<div class="v" id="v37"><span class="vn">37</span> <span class="br-p"><br><br></span>मथूसिलह क बेटवा लिमिक, <span class="br-p"><br><br></span>हनोक क बेटवा मथूसिलह, <span class="br-p"><br><br></span>यिरिद क बेटवा हनोक, <span class="br-p"><br><br></span>महललेल क बेटवा यिरिद, <span class="br-p"><br><br></span>केनान क बेटवा महललेल,</div>
<div class="v" id="v38"><span class="vn">38</span> <span class="br-p"><br><br></span>एनोस क बेटवा केनान, <span class="br-p"><br><br></span>सेत क बेटवा एनोस, <span class="br-p"><br><br></span>आदम क बेटवा सेत, <span class="br-p"><br><br></span>अउर परमेस्सर क पूत आदम रहा।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a class='B' href='B:290 40:3-5'><!--endraw 1-->यसा. 40:3-5<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>