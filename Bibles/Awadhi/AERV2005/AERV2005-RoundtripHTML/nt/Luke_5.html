<html><head>
<meta http-equiv="Content-Type" content="text/html;charset=utf-8" />
<title>Luke 5 &ndash; लूका रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 5);">
<div id="navbar"><a href="../index.html">पवित्तर बाइबिल</a> &ndash; <b>लूका रचित सुसमाचार</b> &ndash; <a href="Luke_1.html">1</a> ... <a href="Luke_3.html">3</a> <a href="Luke_4.html">4</a> <b>5</b> <a href="Luke_6.html">6</a> <a href="Luke_7.html">7</a> ... <a href="Luke_24.html">24</a> </div><hr>
<h1>Luke 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ईसू क पहिले चेलन</h2><h2>(<b>470 4:18-22</b>; <b>480 1:16-20</b>)</h2><span class="vn">1</span> <span class="br-p"><br><br></span>अइसा भवा कि भीड़ मँ मनइयन ईसू क चारिहुँ कइँती स घेरिके जब परमेस्सर क बचन सुनत रहेन अउर उ गन्नेसरत नाउँ क झिलिया क किनारे खड़ा रहा।</div>
<div class="v" id="v2"><span class="vn">2</span> तबहिं उ झीले क किनारे दुइ नाउ देखेस। मछुआरा ओहमाँ स निकरिके आपन जाल साफ करत रहेन।</div>
<div class="v" id="v3"><span class="vn">3</span> ईसू ओहमाँ स एक नाउ प जउन समौन क रही, चढ़ि गवा अउर उ नाउ क किनारे स हटावइ बरे कहेस। फिन उ नाउ प बइठि गवा अउर हुवँई नाउ प स मनइयन क भीड़े क उपदेस देइ लाग।</div>
<div class="v" id="v4"><span class="vn">4</span> <span class="br-p"><br><br></span>जब उ उपदेस देब बंद किहेस तउ उ समौन स कहेस, “गहिर पानी कइँती बढ़ा अउर मछरी धरइ क आपन जालि डावा।”</div>
<div class="v" id="v5"><span class="vn">5</span> <span class="br-p"><br><br></span>समौन कहेस, “स्वामी हम सारी राति बहोत मेहनत कीन्ह ह, मुला हमका कछू नाहीं मिला। तउ भी तू कहत बाट्या, यह बरे मइँ जालि नाइ देत हउँ।”</div>
<div class="v" id="v6"><span class="vn">6</span> जब उ पचे जलिया डारि दिहन तउ ढेर मछरी धरी गइन। ओनकइ जालि जइसे फाटत रहिन।</div>
<div class="v" id="v7"><span class="vn">7</span> तउ उ पचे दूसर नाउन मँ बइठन आपन साथी संगी क इसारा कइके मदद बरे बोलाएन। उ सबइ आइ गएन अउर उ सबइ दुइनउँ नाउन प ऍतनी ढेरि क मछरी लादि दिहन कि माना उ पचे बूड़इ लागेन।</div>
<div class="v" id="v8"><span class="vn">8</span> <span class="br-p"><br><br></span>जब समौन पतरस इ निहारेस तउ उ ईसू क गोड़वा मँ गिरिके बोला, “मोसे दूर रहा, काहेकि हे पर्भू मइँ एक पापी मनई हउँ।” उ इ एह बरे कहेस कि ऍतनी मछरी बटोर पावइ क कारण ओका अउर ओकॅरे सबहीं साथी क बहोत अचरज होत रहा।</div>
<div class="v" id="v10"><span class="vn">10</span> जब्दी क बेटवा याकूब अउर यूहन्ना क भी, जउन समौन क साथी रहेन, इ तरह बहोत अचरज भवा। <span class="br-p"><br><br></span>तउ ईसू समौन स कहेस, “डेराअ जिन, काहेकि अबहिं स तू मनइयन क बटोरब्या।”</div>
<div class="v" id="v11"><span class="vn">11</span> <span class="br-p"><br><br></span>फिन उ पचे आपन नाउन क किनारे लइ आएन अउर सब कछू तजिके ईसू क पाछे होइ गएन।</div>
<div class="v" id="v12"><h2>कोढ़ी क सुद्ध कीन्ह जाब</h2><h2>(<b>470 8:1-4</b>; <b>480 1:40-45</b>)</h2><span class="vn">12</span> <span class="br-p"><br><br></span>तउ अइसा भवा कि जब ईसू एक नगर मँ रहा तबहीं हुवाँ कोढ़ स बिआपा एक ठु मनई रहा। उ जइसेन ईसू क निहारेस तउ दण्डवत प्रणाम कइके ओसे बिनती किहेस, “पर्भू, जदि तू चाहा तउ मोका चंगा कइ सकत ह।”</div>
<div class="v" id="v13"><span class="vn">13</span> <span class="br-p"><br><br></span>ऍह पइ ईसू आपन हाथ बढ़ाइके कोढ़ी क इ कहत भवा छुएस, “मइँ चाहत हउँ, चंगा होइ जा!” अउर फउरन ओकर कोढ़ जात रहा।</div>
<div class="v" id="v14"><span class="vn">14</span> फिन ईसू ओका हुकुम दिहेस, “ऍकरे बारे मँ उ कउनो स कछू न कहइ। मुला याजक क लगे जा अउर अपने सुद्ध होइ बरे मूसा क हुकुम क मुताबिक भेंट चढ़ाइ द्या जइसे मनइयन क तोहरे चंगा होइ क प्रमाण मिलइ।”</div>
<div class="v" id="v15"><span class="vn">15</span> <span class="br-p"><br><br></span>मुला ईसू क बारे मँ खबर अउर जिआदा रफ्तार स संचरइ लाग। अउर मनइयन क झुंड क झुंड ऍकट्ठा होइके ओका सुनइ अउर आपन बेरामी स जरटुट होइ बरे ओकरे नगिचे आवत रहेन।</div>
<div class="v" id="v16"><span class="vn">16</span> मुला ईसू अक्सर कहूँ एकान्त जंगल मँ चला जात रहा अउर उहाँ पराथना करत रहा।</div>
<div class="v" id="v17"><h2>लकवा क रोगी क चंगा करब</h2><h2>(<b>470 9:1-8</b>; <b>480 2:1-12</b>)</h2><span class="vn">17</span> <span class="br-p"><br><br></span>अइसा भवा कि एक दिना जब उ उपदेस देत रहा तउ हुवाँ फरीसियन अउर धरम सास्तिरियन भी बइठा रहेन। उ सबइ गलील अउर यहूदिया क हर सहर अउर यरूसलेम स आए रहेन। मनइयन क चंगा करइ क पर्भू क सक्ती ओकरे साथे रही।</div>
<div class="v" id="v18"><span class="vn">18</span> तबहीं कछू मनई खटिया प लकवा क एक बेरमिया क ओकरे लगे लइ आएन। उ पचे ओका भितरे लइ आइके ईसू क समन्वा धरइ क जतन करत रहेन।</div>
<div class="v" id="v19"><span class="vn">19</span> मुला भीड़ क कारण भीतर जाइके रस्ता न मिल पावइ स उ सबइ छत प चढ़ि गएन अउर उ पचे ओका बिछउना क साथ छत क बीचोबीचे स खपरैल टारिके भोर के बीच मँ ईसू क समन्वा उतार दिहन।</div>
<div class="v" id="v20"><span class="vn">20</span> ओनके बिसवास क लकत भवा ईसू कहेस, “अरे तोहार, पाप छमा होइ गएन।”</div>
<div class="v" id="v21"><span class="vn">21</span> <span class="br-p"><br><br></span>तब धरम सास्तिरियन अउर फरीसियन आपन मँ सोचइ लागेन, “इ कउन बा जउन परमेस्सर बरे अइसे बेज्जती स बोलत ह? परमेस्सर क तजिके दूसर कउन अहइ जउन पाप छमा कइ सकत ह?”</div>
<div class="v" id="v22"><span class="vn">22</span> <span class="br-p"><br><br></span>मुला ईसू ओनकइ सोचब बिचारब क ताड़ लिहस। फिन जवाबे मँ उ ओनसे कहेस, “तू पचे आपन मने मँ अइसा काहे सोचत अहा?</div>
<div class="v" id="v23"><span class="vn">23</span> जिआदा असान क बाटइ? इ कहब, ‘तोहार पाप छमा हुआ’ या इ कहब, ‘उठा अउर चला’? मुला एह बरे कि तू जान ल्या कि मनई क पूत क धरती प छमा करइ क हक अहइ।” उ लकवा क बेरमिआ स कहेस, “मइँ तोहसे कहत हउँ खड़ा ह्वा! आपन बिछउना उठावा अउर घरे जा।”</div>
<div class="v" id="v25"><span class="vn">25</span> <span class="br-p"><br><br></span>तउ उ तुरंतहि खड़ा भवा अउर ओनके लखत लखत जउने बिछउना प उ ओलरा रहा, ओका उठाइके परमेस्सर क स्तुति करत भवा आपन घर चला गवा।</div>
<div class="v" id="v26"><span class="vn">26</span> उ पचे जउन हुवाँ रहेन सब चकित होइके परमेस्सर क बड़कई करइ लागेन। उ पचे स्रद्धा अउर अचरज स भरि गएन अउर बोलेन, “आजु हम पचे कछू अजूवा निहारा ह!”</div>
<div class="v" id="v27"><h2>लेवी क ईसू क बोलॉवा</h2><h2>(<b>470 9:9-13</b>; <b>480 2:13-17</b>)</h2><span class="vn">27</span> <span class="br-p"><br><br></span>एकरे पाछे ईसू चला गवा। तबहीं उ चुंगी क चौकी पइ बइठा लेवी नाउँ क चुंगी उगहिया क लखेस। उ ओसे कहेस, “मोरे पाछे चला आवा!”</div>
<div class="v" id="v28"><span class="vn">28</span> तउ उ खड़ा भवा अउर सब कछू तजिके ओकरे पाछे होइ गएन।</div>
<div class="v" id="v29"><span class="vn">29</span> <span class="br-p"><br><br></span>फिन लेवी आपन घरे प ईसू क मान बरे एक ठु स्वागत जेवनार दिहस। हुवाँ चुंगी क उगहिया अउर दूसर मनइयन क बड़का जमघट मिलिके ओकरे संग जेवंत रहा।</div>
<div class="v" id="v30"><span class="vn">30</span> तब फरीसियन अउर धरम सास्तिरियन लोग ओकरे चेलन स इ कहत भए सिकाइत किहन, “तू चुंगी उगहिया अउर पापी मनइयन क संग काहे खात पिअत ह?”</div>
<div class="v" id="v31"><span class="vn">31</span> <span class="br-p"><br><br></span>जवाबे मँ ईसू ओनसे कहेस, “हिट्ठ पुट्ठ क नाहीं, मुला बेरमियन क वैद्य (डाक्टर) क जरूरत होत ह।</div>
<div class="v" id="v32"><span class="vn">32</span> मइ मनफिराव बरे धर्मी लोगन क नाहीं मुला पापी मनइयन क बोलावइ आवा हउँ।”</div>
<div class="v" id="v33"><h2>उपास प ईसू क मत</h2><h2>(<b>470 9:14-17</b>; <b>480 2:18-22</b>)</h2><span class="vn">33</span> <span class="br-p"><br><br></span>उ पचे ईसू स कहेन, “यूहन्ना क चेलन अक्सर उपास राखत हीं अउर पराथना करत हीं। अउर अइसा ही फरीसियन क मनवइयन भी करत हीं मुला तोहार मनवइयन तउ खात पिअत रहत हीं।”</div>
<div class="v" id="v34"><span class="vn">34</span> <span class="br-p"><br><br></span>ईसू ओनसे पूछेस, “का दुल्हा क संग मेहमान जब तलक दुल्हा क लगे रहत हीं, उपास करत हीं?</div>
<div class="v" id="v35"><span class="vn">35</span> मुला उ सबइ दिनन अबहिं जबहिं दुल्हा ओनसे छीन लीन्ह जइहीं। फिन उ दिनन मँ उ पचे उपास करिहीं।”</div>
<div class="v" id="v36"><span class="vn">36</span> <span class="br-p"><br><br></span>उ ओनसे एक दिस्टान्त कथा अउर कहेस, “कउनो भी नवा पोसाके स टुकड़ा फाड़िके ओका पुरान पोसाके प नाहीं लगावत अउर जदि कउनो अइसा करत ह तउ ओकर नवा पोसाक तउ फाटि जाई, ओकरे संग उ नवा पइबंद भी पुरान क साथ मेल न खाई।</div>
<div class="v" id="v37"><span class="vn">37</span> कउनो भी पुरान मसकन मँ नई दाखरस नाहीं भरत अउर जदि भरि देत ह तउ नई दाखरस पुरान मसकन क फोरि देई, उ फैलि जाई अउर मसकन क फोरि देई।</div>
<div class="v" id="v38"><span class="vn">38</span> मनई हमेसा नई दाखरस नई मसकन मँ ही धरत ह।</div>
<div class="v" id="v39"><span class="vn">39</span> पुरान दाखरस पीके कउनो भी नई का नाहीं चाहत काहेकि उ कहत ह, ‘पुरान उत्तिम अहइ।’”</div>
</div>
<!-- PARSED ABOVE; EDITING MAY BREAK PARSER -->
</body></html>