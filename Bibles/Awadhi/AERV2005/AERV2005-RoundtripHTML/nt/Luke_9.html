<html><head>
<meta http-equiv="Content-Type" content="text/html;charset=utf-8" />
<title>Luke 9 &ndash; लूका रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 9);">
<div id="navbar"><a href="../index.html">पवित्तर बाइबिल</a> &ndash; <b>लूका रचित सुसमाचार</b> &ndash; <a href="Luke_1.html">1</a> ... <a href="Luke_7.html">7</a> <a href="Luke_8.html">8</a> <b>9</b> <a href="Luke_10.html">10</a> <a href="Luke_11.html">11</a> ... <a href="Luke_24.html">24</a> </div><hr>
<h1>Luke 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ईसू बारहु प्रेरितन क पठएस</h2><h2>(<b>470 10:5-15</b>; <b>480 6:7-13</b>)</h2><span class="vn">1</span> <span class="br-p"><br><br></span>फिन ईसू बारहु प्रेरितन क एक साथे बोलॉएस। अउर ओनका दुस्ट आतिमन स छुटकारा दियावइ क सामर्थ अउर हक दिहेस। उ ओनका बेरामी दूर करइके सामर्थ दिहेस।</div>
<div class="v" id="v2"><span class="vn">2</span> फिन उ ओनका परमेस्सर क राज्य क सुसमाचार का घोसना किहेस अउर बेरमियन क नीक करइ बाहेर पठएस।</div>
<div class="v" id="v3"><span class="vn">3</span> उ ओनसे कहेस, “आपन जात्रा बरे कछू संग न लेइँ, न लाठी, न झोरा, न रोटी, चाँदी अउर न कउनो अउर ओढ़ना।</div>
<div class="v" id="v4"><span class="vn">4</span> तू जउन कउनो घरे क भितरे जा, हुवँइ ठहरा। अउर जब तलक बिदा न ह्वा, हुवइँ ठहरा रहा।</div>
<div class="v" id="v5"><span class="vn">5</span> अउर जहाँ कहूँ मनई तोहार अगवानी न करइँ तउ जब तू उ सहर क तजि द्या अउर ओनके खिलाफ सनद क रूप मँ गोड़वा क धूरि झाड़ि द्या।”</div>
<div class="v" id="v6"><span class="vn">6</span> <span class="br-p"><br><br></span>तउ हुवाँ स चलिके उ सबइ हर कतहूँ सुसमाचार क उपदेस देतेन अउर मनइयन क चंगा करत सबहीं गाउँन स फिरत भए जात्रा करइ लागेन।</div>
<div class="v" id="v7"><h2>हेरोदेस क भरम</h2><h2>(<b>470 14:1-12</b>; <b>480 6:14-29</b>)</h2><span class="vn">7</span> <span class="br-p"><br><br></span>अब जबहिं एक चउथाई देस क राजा हेरोदेस जउन कछू भवा रहा, ओकरे बारे मँ सुनेस तउ उ भरम मँ पड़ि गवा काहेकि कछू मनइयन इ कहत रहेन, “यूहन्ना क मरे हुअन मँ स जिआइ दीन्ह ग अहइ।”</div>
<div class="v" id="v8"><span class="vn">8</span> दूसर कहत रहेन, “एलिय्याह परगट भवा अहा।” कछू अउर कहत रहेन, “पुरान जुग क कउनो नबी जी उठा बा।”</div>
<div class="v" id="v9"><span class="vn">9</span> मुला हेरोदेस कहेस, “मइँ तउ यूहन्ना क गटइ कटवाइ दिहे रहेउँ। फिन इ अहइ कउन जेकरे बारे मँ मइ अइसी बात सुनत रहत हउँ?” तउ हेरोदेस ओका देखइ क जतन करइ लाग।</div>
<div class="v" id="v10"><h2>पाँच हजार स जिआदा क भोज</h2><h2>(<b>470 14:13-21</b>; <b>480 6:30-44</b>; <b>500 6:1-14</b>)</h2><span class="vn">10</span> <span class="br-p"><br><br></span>फिन जब प्रेरितन लौटिके आएन तउ उ पचे जउन कछू किहे रहेन, सब ईसू क बताएन। तउ उ ओनका हुवाँ स आपन संग लइके चुप्पे बैतसैदा नाउँ क सहर चला गवा।</div>
<div class="v" id="v11"><span class="vn">11</span> मुला भीड़ क पता लग गवा तउ उ भी ओनके पाछे होइ गइ। ईसू ओनकइ सुआगत किहेस अउ परमेस्सर क राज्य क बारे मँ ओनका बताएस। अउर जेनका दवाई क जरूरत रही ओनका नीक किहेस।</div>
<div class="v" id="v12"><span class="vn">12</span> <span class="br-p"><br><br></span>जब दिन ओनवइ लाग तउ उ पचे बारहु ओकरे लगे आएन अउर बोलेन, “भीड़ क बिदाई दइ द्या जइसे उ सबइ नगिचे क गाउँन अउर खेतन मँ जाइके ठहरइ क ठिकाना अउर खइया क पाइ सकइँ काहेकि हम हिआँ बहोत दूर सुनसान जगह मँ अही।”</div>
<div class="v" id="v13"><span class="vn">13</span> <span class="br-p"><br><br></span>मुला उ ओनसे कहेस, “तू ही ऍनका खइया क द्या।” <span class="br-p"><br><br></span>उ पचे बोलेन, “हमरे लगे बस पाँच रोटी अउर दुइ मछरी क छोड़िके अउर कछू भी नाहीं अहइ। या तू इ तउ नाहीं चाहत अहा कि हम पचे जाई अउर इ सबन बरे खइया के मोल क लइ आई।”</div>
<div class="v" id="v14"><span class="vn">14</span> (हुवाँ करीब पाँच हजार पुरुसन रहेन।) <span class="br-p"><br><br></span>मुला ईसू आपन चेलन स कहेस, “ओनका पचास पचास क दल मँ बइठाइ द्या।”</div>
<div class="v" id="v15"><span class="vn">15</span> <span class="br-p"><br><br></span>तउ उ पचे वइसा ही किहेन अउर हर कउनो क बइठाइ दिहन।</div>
<div class="v" id="v16"><span class="vn">16</span> फिन ईसू पाँच रोटी अउर दुइ मछरी क लइके सरगे कइँती लखत भवा ओनके बरे धन्यबाद दिहेस अउर फिन ओनके टुकड़न मँ तोरत भवा ओनका आपन चेलन क दिहस कि उ पचे मनइयन क परोस देइँ।</div>
<div class="v" id="v17"><span class="vn">17</span> मनइयन खुब जिअरा भरिके खाएन अउर बचा भवा टुकड़न स ओकर चेलन बारह झउआ भरेन।</div>
<div class="v" id="v18"><h2>पतरस कहेस ईसू ही मसीह अहइ</h2><h2>(<b>470 16:13-19</b>; <b>480 8:27-29</b>)</h2><span class="vn">18</span> <span class="br-p"><br><br></span>इ भवा कि ईसू जब अकेल्ले मँ पराथना करत रहा तउ ओकर चेलन भी ओकरे संग रहेन। तउ ईसू ओनसे पूछेस, “मनइयन का कहत हीं कि मइँ कउन हउँ?”</div>
<div class="v" id="v19"><span class="vn">19</span> <span class="br-p"><br><br></span>उ पचे जवाब दिहन, “बपतिस्मा देवइया यूहन्ना कछू कहत हीं एलिय्याह मुला कछू दूसर कहत हीं पुरान जुग क कउनो नबी उठि खड़ा भवा बा।”</div>
<div class="v" id="v20"><span class="vn">20</span> <span class="br-p"><br><br></span>ईसू ओनसे कहेस, “अउर तू का कहत ह कि मइँ कउन हउँ?” <span class="br-p"><br><br></span>पतरस जवाब दिहस, “परमेस्सर क मसीह।”</div>
<div class="v" id="v21"><span class="vn">21</span> <span class="br-p"><br><br></span>मुला इ बारे मँ कउनो क भी न बतावइ क चिताउनी देत भवा ईसू ओनसे कहेस,</div>
<div class="v" id="v22"><h2>ईसू कहेस उ जरुर मरिहीं</h2><h2>(<b>470 16:21-28</b>; <b>480 8:31-9:1</b>)</h2><span class="vn">22</span> <span class="br-p"><br><br></span>“इ तइ अहइ कि मनई क पूत ढेरि क कस्ट उठाई अउर उ बुजुर्ग यहूदी नेतन, मुख्ययाजकन अउर धरम सास्तिरियन क मना कइ दिहे स मारि डावा जाई फिन तिसरे दिन जी जाई।”</div>
<div class="v" id="v23"><span class="vn">23</span> <span class="br-p"><br><br></span>फिन उ ओन सबन स कहेस, “जदि कउनो मोरे साथ चलत चाहत ह तउ ओका खुद आपन क नकारइ क होई। अउर हर दिन ओका आपन क्रूस (यातना) उठावइ क होई। अउर मोर अनुसरन करइ क होइ।</div>
<div class="v" id="v24"><span class="vn">24</span> काहेकि जउन कउनो आपन जिन्नगी बचाउब चाहत ह, उ ओका खोइ बइठी मुला जउन कउनो मोरे बरे आपन जिन्नगी क तजि देइ, उहइ ओका बचाई।</div>
<div class="v" id="v25"><span class="vn">25</span> काहेकि ऍहम कउनो मनई का का लाभ अहइ कि उ समूचे संसार क लइ लेइ मुला खुद आपन क नास कइ देइ या खोइ देइ।</div>
<div class="v" id="v26"><span class="vn">26</span> जउन कउनो भी मोरे या मोरे सब्दन बरे लजात ह, ओकरे बरे मनई क पूत भी जब आपन महिमा मँ, आपन परमपिता अउर पवित्तर सरगदूतन क महिमा मँ परगट होई तउ ओकरे बरे लजाइ जाई।</div>
<div class="v" id="v27"><span class="vn">27</span> मुला मइँ तोसे सच कहत हउँ, हिआँ कछू खड़ा अहइँ, जउन जब तलक मउत क सेवाद नाहीं लेइहीं, जब ताई परमेस्सर क राज्य क ना लखि लेइँ।”</div>
<div class="v" id="v28"><h2>मूसा अउर एलिय्याह क संग ईसू</h2><h2>(<b>470 17:1-8</b>; <b>480 9:2-8</b>)</h2><span class="vn">28</span> <span class="br-p"><br><br></span>इ सब्दन के कहइ क लगभग आठ दिना बाद उ पतरस, यूहन्ना अउर याकूब क संग लइके पराथना बरे पहाड़े प गवा।</div>
<div class="v" id="v29"><span class="vn">29</span> फिन अइसा भवा कि पराथना करत भए ओकरे मुँहना क रूप तनिक अलग होइ गवा अउर ओकर ओढ़ना चमचमात सफेद होइ गएन।</div>
<div class="v" id="v30"><span class="vn">30</span> हुबँई ओसे बतियात दुइ मनई परगट भएन। उ सबइ मूसा अउर एलिय्याह रहेन।</div>
<div class="v" id="v31"><span class="vn">31</span> जउन आपन महिमा क संग परगट भ रहेन अउर ईसू क मउत क बारे मँ बात करत रहेन जेका ओका यरूसलेम मँ पूरा करइ क रहा।</div>
<div class="v" id="v32"><span class="vn">32</span> मुला पतरस अउर जउन ओनके संग रहेन ओनका नींद आइ गइ। तउ जब उ पचे जागेन उ पचे ईसू क महिमा क लखेन अउर उ सबइ उ दुइ मनइयन क लखेन जउन ओकरे संग खड़ा रहेन।</div>
<div class="v" id="v33"><span class="vn">33</span> अउर फिन भवा अइसा कि जइसे ही उ पचे ईसू स बिदाई लेत रहेन, पतरस ईसू स कहेस, “स्वामी अच्छा बा कि हम हिआँ अही, हमका तीन माँड़ब बनवइ क अहइँ एक तोहरे बरे, एक मूसा बरे अउर एक एलिय्याह बरे।” (उ नाहीं जानत रहा, उ का कहत अहइ।)</div>
<div class="v" id="v34"><span class="vn">34</span> उ इ कहत रहा कि एक बादर उमड़ा अउर उ ओनका आपन छाया मँ घेरि लिहस। जइसे ही ओन प बादर छावा, उ पचइ घबराइ गएन।</div>
<div class="v" id="v35"><span class="vn">35</span> तबहीं बदरे स अकासबाणी भइ, “इ मोर पूत अहइ, ऍका मइँ चुन्यों ह, एकर सुना।”</div>
<div class="v" id="v36"><span class="vn">36</span> <span class="br-p"><br><br></span>जब अकासबाणी होइ गइ तउ उ पचे उहाँ ईसू क अकेल्लन पाएन। उ पचे ऍकरे बारे मँ चुप रहेन। उ सबइ जउन कछू लखेन, ओकरे बारे मँ उ समइ कउनो स कछू नाहीं कहेन।</div>
<div class="v" id="v37"><h2>ईसू लरिका क दुस्ट आतिमा स छुटकारा दिलावत ह</h2><h2>(<b>470 17:14-18</b>; <b>480 9:14-27</b>)</h2><span class="vn">37</span> <span class="br-p"><br><br></span>अगवा दिन अइसा भवा कि जब उ पचे पहाड़ी स तरखाले उतरेन तउ ओनका एक बड़ी भीड़ मिलि गइ।</div>
<div class="v" id="v38"><span class="vn">38</span> तबहीं भीड़ मँ स एक मनई चिचियान, “गुरु, मइँ पराथना करत हउँ कि मोरे बेटवा प दया दृस्टि करा। उ मोरे इकलौती संतान अहइ।</div>
<div class="v" id="v39"><span class="vn">39</span> एकदम्मई एक दुस्ट आतिमा ओका जकरि लेत ह अउर चिचिआत ह। ओका दुस्ट आतिमा अइसे अइँठत ह कि ओकरे मुँहे स झाग निकरइ लागत ह। उ ओका बराबर सतावत रहत ह अउर कउनो तरह नाहीं छोड़त।</div>
<div class="v" id="v40"><span class="vn">40</span> मइँ तोहरे चेलन स पराथना किहा ह कि ओका बाहेर खदेर देइँ मुला उ पचे अइसा नाहीं कइ सकेन।”</div>
<div class="v" id="v41"><span class="vn">41</span> <span class="br-p"><br><br></span>तब ईसू जवाब दिहेस, “अरे अबिसवासियो अउर भटक गवा मनइयो, मइँ अउर केतना दिन तोहरे संग रहब अउर कब ताईं तोहार सहत रहब? आपन बेटवा क हिआँ लिआवा।”</div>
<div class="v" id="v42"><span class="vn">42</span> <span class="br-p"><br><br></span>अबहीं उ लरिका अउतइ रहा कि दुस्ट आतिमा ओका पटकनी दिहस अउर अइँठेसि। मुला ईसू दुस्ट आतिमा क फटकारेस अउर लरिका क रोग स जरटूट कइके बाप क सौंपि दिहस।</div>
<div class="v" id="v43"><span class="vn">43</span> उ सबइ परमेस्सर क इ बड़कई स अचरजे मँ पड़ि गएन। <span class="br-p"><br><br></span>ईसू जउन कछू करत रहा ओखा लखिके मनइयन जब अचरज करत रहेन तबहीं ईसू आपन चेलन स कहेस,</div>
<div class="v" id="v44"><h2>ईसू आपन मउत क बारे मँ कहेस</h2><h2>(<b>470 17:22-23</b>; <b>480 9:30-32</b>)</h2><span class="vn">44</span> “अब मइँ जउन तोहसे कहत हउँ, ओन बातन प धियान द्या। मनई क पूत मनइयन क हाथे स धरावइ जाइवाला अहइ।”</div>
<div class="v" id="v45"><span class="vn">45</span> मुला उ पचे इ बात क नाहीं समुझ सकेन। इ ओनसे छुपी रही। तउ उ सबइ ओका पहिचान नाहीं पाएन। अउर उ पचे उ बात क बारे मँ ओसे पूछइ स ससान रहेन।</div>
<div class="v" id="v46"><h2>सब स बड़कवा कउन</h2><h2>(<b>470 18:1-5</b>; <b>480 9:33-37</b>)</h2><span class="vn">46</span> <span class="br-p"><br><br></span>एक दाईं ईसू क चेलन क बीच इ बाते प झगड़ा भवा कि ओनमाँ स सब स बड़कबा कउन बाटइ?</div>
<div class="v" id="v47"><span class="vn">47</span> ईसू जानि गवा कि ओनके मने मँ का बिचार अहइँ। तउ उ गदेला क लिहस अउर ओका अपने लगे ठाड़ कइके</div>
<div class="v" id="v48"><span class="vn">48</span> ओनसे बोला, “जउन कउनो इ गदेला क मोरे नाउँ मँ ग्रहण करत ह, उ माना मोर ग्रहण करत बाटइ। अउर जउन कउनो मोर ग्रहण करत ह, उ ओकर (परमेस्सर) ही ग्रहण करत बाटइ जउन मोका पठएस ह। एह बरे जउन तू सबन मँ सब स नान्ह बाटइ, उहइ सबइ त बड़कवा अहइ।”</div>
<div class="v" id="v49"><h2>जउन तोहार बिरोधी नाहीं, उ तोहार ही अहइ</h2><h2>(<b>480 9:38-40</b>)</h2><span class="vn">49</span> <span class="br-p"><br><br></span>यूहन्ना आपन प्रतिक्रिया परगट करत भवा कहेस, “स्वामी, हम पचे तोहरे नाउँ प एक ठु मनई क दुस्ट आतिमन क निकारत लखा ह। हम सबइ ओखा रोकइ थामइ क जतन कीन्ह ह काहेकि उ हम पचन मँ स कउनो नाहीं अहइ, जउन तोहरे पाछे पाछे चलत हीं।”</div>
<div class="v" id="v50"><span class="vn">50</span> <span class="br-p"><br><br></span>ऍह पइ ईसू यूहन्ना स कहेस, “ओका जिन रोका काहेकि जउन तोहरे बिरुद्ध मँ नाहीं अहइ, उ तोहरे पच्छ मँ ही बाटइ।”</div>
<div class="v" id="v51"><h2>एक सामरी सहर</h2><span class="vn">51</span> <span class="br-p"><br><br></span>अब अइसा भवा कि जब ओका ऊपर सरगे मँ लइ जाइके समइ आइ तउ उ यरूसलेम जाइके मन पक्का कइके चला गवा।</div>
<div class="v" id="v52"><span class="vn">52</span> उ आपन दूतन क पहिले ही पठइ दिहस। उ पचे चलेन अउर ओकरे बरे तइयारी करइ क सामरी लोगन क गाउँ मँ पहुँचेन।</div>
<div class="v" id="v53"><span class="vn">53</span> मुला सामरी मनइयन हुवाँ ओकर सुआगत मान नाहीं किहेन काहेकि उ यरूसलेम जात रहा।</div>
<div class="v" id="v54"><span class="vn">54</span> जब ओकर चेलन याकूब अउर यूहन्ना इ देखेन तउ उ पचे बोलेन, “पर्भू का तू चाहत ह कि हम हुकुम देई कि अकासे स आगी बरिसइ अउर ओनका भसम कइ देइ?”</div>
<div class="v" id="v55"><span class="vn">55</span> <span class="br-p"><br><br></span>ऍह प उ ओनकी कइँती मुड़ा अउर ओनका डाटेस फटकारेस।<sup class="fnm"><a name="fnm1" href="#fn1">1</a></sup></div>
<div class="v" id="v56"><span class="vn">56</span> फिन उ सबइ दूसर गाउँ चला गएन।</div>
<div class="v" id="v57"><h2>ईसू क पाछे चलब</h2><h2>(<b>470 8:19-22</b>)</h2><span class="vn">57</span> <span class="br-p"><br><br></span>जब उ सबइ सड़क पइ जात रहेन कउनो ओसे कहेस, “तू कतहूँ भी जा मइँ तोहरे पाछे चलब।”</div>
<div class="v" id="v58"><span class="vn">58</span> <span class="br-p"><br><br></span>ईसू ओसे कहेस, “लोखरिन क लगे बिल होत ही अउर अकासे क चिरइयन क घोंसला होत हीं मुला मनई क पूत क मूँड़ धरइ क कउनो ठउर नाहीं।”</div>
<div class="v" id="v59"><span class="vn">59</span> <span class="br-p"><br><br></span>उ दूसर स कहेस, “मोरे पाछे होइ जा।” <span class="br-p"><br><br></span>मुला उ मनई बोला, “पर्भू पहिले मोका जाइ द्या काहेकि मइँ आपन बाप क दफनियाइ आवउँ।”</div>
<div class="v" id="v60"><span class="vn">60</span> <span class="br-p"><br><br></span>तब ईसू ओसे कहेस, “मरे भवा लोगन क आपन मुर्दा गाड़इ द्या, तू जा अउर परमेस्सर क राज्य क ऍलान करा।”</div>
<div class="v" id="v61"><span class="vn">61</span> <span class="br-p"><br><br></span>फिन कउनो अउर भी कहेस, “हे पर्भू, मइँ तोहरे पाछे चलब मुला पहिले मोका आपन घरे क मनइयन स बिदाइ कइ देइ द्या।”</div>
<div class="v" id="v62"><span class="vn">62</span> <span class="br-p"><br><br></span>ऍह प ईसू ओसे कहेस, “अइसा कउनो भी जउन हरे प हाथ धरे क बाद पाछे देखत ह, परमेस्सर क राज्य क जोग्ग नाहीं।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> कछू यूनानी प्रतियन मँ इ भाग जोड़ा गवा अहइ: “अउ ईसू कहेस, ‘का तू नाहीं जानत्या कि तू कइसी आतिमा स रिस्ता रखत ह। <!--raw 1 bo --><sup><!--endraw 1-->56<!--raw 1 bo --></sup><!--endraw 1--> मनई क पूत मनइयन क आतिमन क नासय नाहीं मुला ओनकइ उद्धार करइ आवा अहइ।’”</div>
</div>
<!-- PARSED ABOVE; EDITING MAY BREAK PARSER -->
</body></html>