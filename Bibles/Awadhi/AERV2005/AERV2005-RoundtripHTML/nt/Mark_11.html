<html><head>
<meta http-equiv="Content-Type" content="text/html;charset=utf-8" />
<title>Mark 11 &ndash; मरकुस रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 11);">
<div id="navbar"><a href="../index.html">पवित्तर बाइबिल</a> &ndash; <b>मरकुस रचित सुसमाचार</b> &ndash; <a href="Mark_1.html">1</a> ... <a href="Mark_9.html">9</a> <a href="Mark_10.html">10</a> <b>11</b> <a href="Mark_12.html">12</a> <a href="Mark_13.html">13</a> ... <a href="Mark_16.html">16</a> </div><hr>
<h1>Mark 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ईसू यरूसलेम मँ राजा क नाई घुसत ह</h2><h2>(<b>470 21:1-11</b>; <b>490 19:28-40</b>; <b>500 12:12-19</b>)</h2><span class="vn">1</span> <span class="br-p"><br><br></span>फिन जइसे यरूसलेम क नगिचे जैतून क पहाड़ी प बैतफगे अउर बैतनिय्याह पहुँचेन, उ आपन चेलन मँ दुइ क पठएस।</div>
<div class="v" id="v2"><span class="vn">2</span> अउर ओसे कहेस, “जा गाउँ मँ जइसे तू हुवाँ घुसब्या, तू एक ठु गदही क बच्चा बाँधा भवा पउब्या, जेह प पहिले कबहुँ नाहीं कउनो चढ़ा होई। ओका खोल द्या अउर हियाँ लिआवा।</div>
<div class="v" id="v3"><span class="vn">3</span> जदि तोसे कउनो पूछइ कि तू अइसे काहे करत अहा, तउ तू कह्या, ‘प्रर्भू क ऍकर जरूरत अहइ, फिन उ ऍका फउरन पठइ देइ।’”</div>
<div class="v" id="v4"><span class="vn">4</span> <span class="br-p"><br><br></span>तउ उ पचे चलि पड़ेन। उ गदही क बच्चा क बँधा भवा दुआर क नगिचे खुली मँ पाएन। उ पचे ओका छोरि दिहन।</div>
<div class="v" id="v5"><span class="vn">5</span> कछू मनई जउन हुवाँ खरा रहेन ओनसे पूछेन, “उ गदहिया क बच्चा क काहे तू पचे छोरिके का करत बाट्या?”</div>
<div class="v" id="v6"><span class="vn">6</span> उ पचे ओनका बताएन जरुन ईसू कहेस। तउ उ सबइ ओनका जाइ दिहेन।</div>
<div class="v" id="v7"><span class="vn">7</span> <span class="br-p"><br><br></span>उ पचे गदहिया का बच्चा क ईसू क लगे लइ आएन। अउर उ पचे आपन ओढ़ना ओह प डारि दिहन। फिन ईसू ओह प बइठा।</div>
<div class="v" id="v8"><span class="vn">8</span> बहोत मिला आपन लबादा क सरकिया प डारि दिहन अउर दूसर खेते स टहनियन क काटि लिहन अउर हुवाँ बिछाइ दिहन।</div>
<div class="v" id="v9"><span class="vn">9</span> उ मनइयन जउन ईसू क अगवा अउर पाछे चलत रहेन, उ पचे पुकार रहेन: <span class="br-p"><br><br></span><span class="br-ind"><br><span class="indent">&nbsp;</span></span>“‘होसन्ना!’<sup class="fnm"><a name="fnm1" href="#fn1">1</a></sup><br> <span class="br-ind"><br><span class="indent">&nbsp;</span></span>‘धन्य अहइ उ जउन पर्भू क नाउँ प आवत ह!’ <sup class="fnm"><a name="fnm2" href="#fn2">2</a></sup><br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>“धन्य अहइ हमार पिता दाऊद क राज्य क अवाई,<br> <span class="br-ind"><br><span class="indent">&nbsp;</span></span>जउन आवत अहइ,<br> <span class="br-ind"><br><span class="indent">&nbsp;</span></span>होसन्ना सरग मँ!”<br></div>
<div class="v" id="v11"><span class="vn">11</span> <span class="br-p"><br><br></span>तब ईसू यरूसलेम घुसा अउर मन्दिर मँ घुसा। उ हर चीज क चारिहुँ कइँती निहारेस। एह बरे दिन ओनवत देर होइ गइ। उ बारहु प्रेरितन क संग बैतनिय्याह चला गवा।</div>
<div class="v" id="v12"><h2>ईसू कहेस क अंजीर क पेड़ मरि जावई</h2><h2>(<b>470 21:18-19</b>)</h2><span class="vn">12</span> <span class="br-p"><br><br></span>दूसरे दिन जब उ सबइ बैतनिय्याह स निकसत रहेन, ओनका भूखि लाग।</div>
<div class="v" id="v13"><span class="vn">13</span> तनिक दूरी प ओका एक ठु हरिअर अंजीर क पेड़ देखान। उ देखइ गवा कि ओका कछू खाइके ओह प मिल जाइ। जब उ पेड़े क लगे आवा, उ पातिन छोड़िके कछू नाहीं पाएस, काहेकि इ रितु अंजीर क नाहीं रही।</div>
<div class="v" id="v14"><span class="vn">14</span> तबहिं उ बिरवा स कहेस, “अब तोसे कबहुँ कउनो तोहार फल फिन न चखी।” ओकर चेलन इ सुनेन।</div>
<div class="v" id="v15"><h2>ईसू क मन्दिर जाब</h2><h2>(<b>470 21:12-17</b>; <b>490 19:45-48</b>; <b>500 2:13-22</b>)</h2><span class="vn">15</span> <span class="br-p"><br><br></span>तबहिं उ सबई यरूसलेम गएन अउर उ पचे मन्दिर मँ घुसेन तउ ईसू ओनका निकारइ लाग जउन मन्दिर मँ बेसहत अउर खरीदत रहेन। उ पइसे क लेब देब करइया महाजनन क चउकियन क पलट दिहस अउर कबूतरे क बेचवइयाँ क बिंचिया पलटेस।</div>
<div class="v" id="v16"><span class="vn">16</span> उ मन्दिर मँ स कउनो क कउनो क कछू नाहीं लइ जाइ दिहस।</div>
<div class="v" id="v17"><span class="vn">17</span> तबहिं उ ओनका उपदेस देइ लाग। फिन उ ओनसे कहेस, “का इ पवित्तर सास्तरन मँ लिखा नाहीं बाटइ कि, ‘मोर घर पराथना घर कहा जाई?’ <sup class="fnm"><a name="fnm3" href="#fn3">3</a></sup> मुला तू पचे ऍका ‘चोरन क अड्डा बनइ दिहा।’<sup class="fnm"><a name="fnm4" href="#fn4">4</a></sup>”</div>
<div class="v" id="v18"><span class="vn">18</span> <span class="br-p"><br><br></span>जबहि मुख्ययाजकन अउर धरम सास्तिरियन इ बात सुनेन, उ सबइ ओका मारि डारइ क तरकीब सोचइ लागेन। अइसे उ पचे डेरानन, काहेकि ईसू क उपदेस स सब मनइयन अचरजि मँ पड़ि गएन।</div>
<div class="v" id="v19"><span class="vn">19</span> फिन जब सांझ भइ तउ उ सबइ सहर स बाहेर गएन।</div>
<div class="v" id="v20"><h2>विसवास क सक्ति</h2><h2>(<b>470 21:20-22</b>)</h2><span class="vn">20</span> <span class="br-p"><br><br></span>दुसरे दिन भिंसारे जबहिं ईसू आपन चेलन क संग जात रहा तबइ उ पचे उ अंजीर क बिरवा क जड़े स झुराइ गवा देखेन।</div>
<div class="v" id="v21"><span class="vn">21</span> तइसे पतरस याद कइके ईसू स कहेस, “हे गुरु, जउने अंजीर क बिरवा क तू सराप्या ह, उ झुराइ गवा ह।”</div>
<div class="v" id="v22"><span class="vn">22</span> <span class="br-p"><br><br></span>ईसू ओनका जबाव दिहेस, “परमेस्सर मँ बिसवास राखा।</div>
<div class="v" id="v23"><span class="vn">23</span> मइँ तोसे सच सच कहत हउँ: जदि कउनो इ पहाड़े स कही ‘तू उठि जा अउर समुद्दर मँ फाट पड़ा।’ अउर ओकरे मनवा मँ रचिकउ संदेह नाहीं रही मुला बिसवास होई कि जइसा उ कहेस ह, वइसा होइ जाइ तउ ओकरे बरे वइसा होई।</div>
<div class="v" id="v24"><span class="vn">24</span> एह बरे मइँ तोहका बतावत अही कि तू पराथना मँ जउन मंगब्या बिसवास करा उ तोहका मिलि गवा ह अउर उ तोहरा होइ ग अहइ।</div>
<div class="v" id="v25"><span class="vn">25</span> अउर जब कबहुँ तू पराथना करत खड़ा होइ जा तउ कउनो कि खिलाफ तोहका सिकाइत होई तउ ओका तू छमा कइ द्या जइसे सरगे मँ स्थित तोहार परमपिता तोहरे पापन्क छमा कइ देई।”</div>
<div class="v" id="v26"><span class="vn">26</span> <sup class="fnm"><a name="fnm5" href="#fn5">5</a></sup></div>
<div class="v" id="v27"><h2>यहूदी नेतन क ईसू क अधिकारे प संदेह</h2><h2>(<b>470 21:23-27</b>; <b>490 20:1-8</b>)</h2><span class="vn">27</span> <span class="br-p"><br><br></span>फिन उ पचे यरूसलेम लउट आएन। ईसू जब मन्दिर मँ टहरत रहा तउ मुख्ययाजकन, धरम सास्तिरियन, बुजुर्ग यहूदी नेतन ईसू क लगे आएन।</div>
<div class="v" id="v28"><span class="vn">28</span> उ पचे ईसू स कहेन, “हमका बतावा! तू इ कामन क कउने अधिकार स करत बाट्या? कउन तोहका अधिकार दिहेस ह?”</div>
<div class="v" id="v29"><span class="vn">29</span> <span class="br-p"><br><br></span>ईसू ओनसे कहेस, “मइँ तोहसे एक सवाल पूछत हउँ। तू मोरे सवाल क जबाव द्या? तउ मइँ तोहका बताउब कि कउने अधिकारे स मइँ इ काम करत हउँ।</div>
<div class="v" id="v30"><span class="vn">30</span> मोका बतावा: यूहन्ना जउन बपतिस्मा देत रहा, का ओहका सोझे सरगे स या मनई स मिला रहा?”</div>
<div class="v" id="v31"><span class="vn">31</span> <span class="br-p"><br><br></span>ईसू क सवाले प उ सब बिचारत बिचारत आपुस मँ कहइ लागेन कि, “जदि हम पचे इ कहित ह, ‘ओका इ सरगे स मिला रहा,’ तउ ईसू कही, ‘फिन तू पचे ओह प बिसवास काहे नाहीं करत्या?’</div>
<div class="v" id="v32"><span class="vn">32</span> अउर जदि हम पचे इ कही, ‘उ मनई स पाए रहा’ तउ सब मनई हम प रिसियाइ जइहीं।” (ई नेतन लोग मनइयन स डेरात रहेन। सब मनइयन क बिसवास रहा कि यूहन्ना नबी अहइ।)</div>
<div class="v" id="v33"><span class="vn">33</span> <span class="br-p"><br><br></span>एह बरे यहूदी नेतन ईसू स कहेन, “हम पचे जानित नाहीं।” <span class="br-p"><br><br></span>ऍह पइ ईसू ओनसे कहेस, “तउ फिन मइँ तोहका नाहीं बतावत अही कि इ काज मइँ कउने अधिकारे स करत हउँ।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->होसन्ना <!--raw 1 bo --></em><!--endraw 1-->इब्रानी सब्द परमेस्सर क सहायता बरे पराथना कीन्ह जात अहइ। इस समइ परमेस्सर या मसीह बरे प्रसंसा अउ आनन्द अहइ।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a class='B' href='B:230 118:25-26'><!--endraw 1-->भ. सं. 118:25-26<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a class='B' href='B:290 56:7'><!--endraw 1-->यसा. 56:7<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a class='B' href='B:300 7:11'><!--endraw 1-->यिर्म. 7:11<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> कछू यूनानी प्रतियन मँ पद 26 जोड़ा गवा अहइ: “मुला जदि तू पचे छमा नाहीं करत्या तउ तोहार सरगे मँ परमपिता तोहरे पापन्क छमा न करी।”</div>
</div>
<!-- PARSED ABOVE; EDITING MAY BREAK PARSER -->
</body></html>