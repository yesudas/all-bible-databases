<html><head>
<meta http-equiv="Content-Type" content="text/html;charset=utf-8" />
<title>Mark 15 &ndash; मरकुस रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 15);">
<div id="navbar"><a href="../index.html">पवित्तर बाइबिल</a> &ndash; <b>मरकुस रचित सुसमाचार</b> &ndash; <a href="Mark_1.html">1</a> ... <a href="Mark_13.html">13</a> <a href="Mark_14.html">14</a> <b>15</b> <a href="Mark_16.html">16</a> </div><hr>
<h1>Mark 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ईसू क पिलातूस क समन्वा पेसी</h2><h2>(<b>470 27:1-2</b>, <b>470 27:11-14</b>; <b>490 23:1-5</b>; <b>500 18:28-38</b>)</h2><span class="vn">1</span> <span class="br-p"><br><br></span>जइसे ही भिंसार भवा, मुख्ययाजकन, धरम सास्तिरियन, बुजुर्ग यहूदी नेतन अउर समूची यहूदी महासभा एक ठु खाका बनाएन। उ पचे ईसू क बाँधिके लइ गएन अउर ओका पिलातुस क सौंप दिहेन।</div>
<div class="v" id="v2"><span class="vn">2</span> <span class="br-p"><br><br></span>पिलातुस ओसे पूछेस, “का तू यहूदियन क राजा अहा?” <span class="br-p"><br><br></span>ईसू जबाव दिहेस, “अइसा ही अहइ। तू खुदइ कहत अहा।”</div>
<div class="v" id="v3"><span class="vn">3</span> <span class="br-p"><br><br></span>फिन मुख्ययाजकन ओह पइ बहोत स दोख मढ़ेस।</div>
<div class="v" id="v4"><span class="vn">4</span> पिलातुस ओसे फिन पूछेस, “का तोहका जबाव नाहीं देइ क अहइ? देखा, उ पचे केतॅनी बातन क दोख तोह पइ लगावत अहइँ।”</div>
<div class="v" id="v5"><span class="vn">5</span> <span class="br-p"><br><br></span>मुला ईसू अबहुँ कउनो जबाव नाहीं दिहस। एह पइ पिलातुस क बहोतइ अचरज भवा।</div>
<div class="v" id="v6"><h2>पिलातुस ईसू क छोड़ देइ मँ सफल नाहीं भवा</h2><h2>(<b>470 27:15-31</b>; <b>490 23:13-25</b>; <b>500 18:39-19:16</b>)</h2><span class="vn">6</span> <span class="br-p"><br><br></span>फसह क त्यौहार क मउके प पिलातुस कउनो एक बंदी क जेका मनइयन चाहत रहेन, ओनका छोड़ देत रहा।</div>
<div class="v" id="v7"><span class="vn">7</span> बरअब्बा नाउँ क एक बन्दी उ विद्रोह करवइयन क संग जेले मँ रहा जउन दंगा मँ कतल करेन।</div>
<div class="v" id="v8"><span class="vn">8</span> <span class="br-p"><br><br></span>मनइयन आएन अउर पिलातुस स कहइ लागेन कि उ जइसा हमेसा स करत आइ ह, वइसा ही करा।</div>
<div class="v" id="v9"><span class="vn">9</span> पिलातुस ओनसे पूछेस, “का तू पचे चाहत बाट्या कि मइँ तोहरे बरे यहूदियन क राजा क अजाद कइ देउँ?”</div>
<div class="v" id="v10"><span class="vn">10</span> पिलातुस इ एह बरे कहेस कि उ जानत ह कि मुख्ययाजकन जलन क कारण ओका पकड़वाएन ह।</div>
<div class="v" id="v11"><span class="vn">11</span> मुला मुख्ययाजकन भीड़े क हुसकाएन कि उ ओकरे बजाय ओनके बरे बरअब्बा क छोड़ि देइ।</div>
<div class="v" id="v12"><span class="vn">12</span> <span class="br-p"><br><br></span>मुला पिलातुस ओनसे फिन पूछेस, “जेका तू यहूदियन क राजा कहत बाट्या ओकर मइँ का करउँ बतावा तू का चाहत बाट्या?”</div>
<div class="v" id="v13"><span class="vn">13</span> <span class="br-p"><br><br></span>जबावे मँ उ पचे चिल्लानन, “ओका क्रूस प चढ़ावा!”</div>
<div class="v" id="v14"><span class="vn">14</span> <span class="br-p"><br><br></span>जब पिलातुस ओसे पूछेस, “काहे, उ कउन अइसा अपराध किहेस ह?” <span class="br-p"><br><br></span>मुला उ पचे अउर जोर स चिचिआइके कहेन, “ओका क्रूस प चढ़ावा।”</div>
<div class="v" id="v15"><span class="vn">15</span> <span class="br-p"><br><br></span>पिलातुस भीड़ क खुस करइ चाहत रहा, एह बरे उ ओनका बरे बरअब्बा क छोड़ेस अउर ईसू क कोड़वा स पिटवाइ क क्रूस पर चढ़ावइ के सौप दिहस।</div>
<div class="v" id="v16"><span class="vn">16</span> <span class="br-p"><br><br></span>फिन सिपाही ओका रोम क राजपाल क निवास मँ लइ गएन। उ पचे सिपाही क पूरी पलटन बोलॉइ लिहन।</div>
<div class="v" id="v17"><span class="vn">17</span> फिन उ सबइ ईसू क बैगनी रंगे क ओढ़ना पहिराएन अरु काँटन क ताज बनाइ के ओकरे मुँड़वा प धरेन।</div>
<div class="v" id="v18"><span class="vn">18</span> फिन ओका सलामी देइ लागेन, “यहूदियन क राजा क सुआगत अहइ।”</div>
<div class="v" id="v19"><span class="vn">19</span> उ सबइ ओकरे मुँड़वा प नरकटे स मारत जात रहेन। उ पचे ओह पइ थूकत जात रहेन अउर घुटनवन प निहुरिके ओकरे अगवा दण्डवत करत रहेन।</div>
<div class="v" id="v20"><span class="vn">20</span> इ तरह जब उ सबइ ओकर मसखरी उड़ाइ चुकेन तउ उ सबइ बैगनी ओढ़ना उतारेन अउर ओका आपन ओढ़ना पहिराइ दिहन अउर फिन ओका क्रूस प चढ़ावइ बरे, बाहेर लइ आएन।</div>
<div class="v" id="v21"><h2>ईसू क क्रूस पर चढ़ाउब जाब</h2><h2>(<b>470 27:32-44</b>; <b>490 23:26-39</b>; <b>500 19:17-19</b>)</h2><span class="vn">21</span> <span class="br-p"><br><br></span>उ पचेन क कुरेनी क रहवइया समौन नाउँ क एक मनई, राहे मँ भेंटेस। उ गाउँ स आवत रहा। उ सिकन्दर अउर रूफुस क बाप रहा। सिपहियन ओह पइ दबाव डारेन कि ईसू क क्रूस उठाइ क चलइँ।</div>
<div class="v" id="v22"><span class="vn">22</span> फिन उ पचे ईसू क गुलगुता नाउँ क ठाउँ प लइ गएन (जेकर अरथ अहइ “खोपड़ी ठाउँ।”)</div>
<div class="v" id="v23"><span class="vn">23</span> फिन उ पचे ओका लोहबान नाइ के दाखरस पिअइ क दिहेन। मुला उ ओका नाहीं लिहेस।</div>
<div class="v" id="v24"><span class="vn">24</span> फिन ओका क्रूसे पइ चढ़ाइ दीन्ह गवा। ओकर ओढ़ना उ पचे बाँटि लिहेन अउर इ देखइ क बरे कि कउनो का लेइ, उ पचे पासा फेंकेन।</div>
<div class="v" id="v25"><span class="vn">25</span> <span class="br-p"><br><br></span>दिना क नउ बजेन, जब उ पचे ओका क्रूस प चढ़ाएन।</div>
<div class="v" id="v26"><span class="vn">26</span> ओकरे खिलाफ एक लिखा भवा मुकदमा क पत्तर ओह पइ लगावा रहा, “यहूदियन क राजा।”</div>
<div class="v" id="v27"><span class="vn">27</span> ओकरे संग दुइ ठु डाकू भी क्रूस प चढ़ाइ गएन। एक ठु ओकरे दाई अउर दूसर वाईं कइँती।</div>
<div class="v" id="v28"><span class="vn">28</span> <sup class="fnm"><a name="fnm1" href="#fn1">1</a></sup></div>
<div class="v" id="v29"><span class="vn">29</span> <span class="br-p"><br><br></span>ओकरे लगे स निकरि के जात मनइयन ओका निन्दा करत रहेन। आपन मूँड़ी झमकाइ झमकाइ के उ पचे कहत रहेन, “अरे वाह। तू उहइ अहइ जउन मंदिर क ढहाइ के तीन दिना मँ फिन बनावइवाला रहा।</div>
<div class="v" id="v30"><span class="vn">30</span> अब क्रूस स तरखाले आइके अउर खुदइ आपन क तउ बचाव।”</div>
<div class="v" id="v31"><span class="vn">31</span> <span class="br-p"><br><br></span>इ तरह मुख्ययाजकन अउर धरम सास्तिरियन भी ईसू क मसखरी उड़ाएन। उ पचे आपुस मँ कहइ लागेन, “इ अउरन क बचावत अहइ, मुला खुद आपन क नाहीं बचाइ सकत।</div>
<div class="v" id="v32"><span class="vn">32</span> अब इ मसीह अउर इस्राएल क राजा क क्रूस प स तरखाले उतरइ दे जेसे हम पचे इ देखि के ओहमाँ बिसवास करि सकी।” अउर उ दुइनउँ भी, जउन ओकरे साथ क्रसे प चढ़ाइ गवा रहेन, ओकर बेज्जती करेन।</div>
<div class="v" id="v33"><h2>ईसू क मउत</h2><h2>(<b>470 27:45-56</b>; <b>490 23:44-49</b>; <b>500 19:28-30</b>)</h2><span class="vn">33</span> <span class="br-p"><br><br></span>फिन समूची धरती पइ दुपहरे तक अँधियार छावा रहा। इ अँधियारा दोपहर तीन बजे तक रहा।</div>
<div class="v" id="v34"><span class="vn">34</span> दिना क तीन बजे ईसू ऊँची आवाज मँ चिल्लाइके कहेस, “<b>इलोई, इलोई, लमा सबकतनी!</b>” अरथ अहइ “मोरे परमेस्सर, मोरे परमेस्सर, तू मोका काहे बिसारि दिहा?” <sup class="fnm"><a name="fnm2" href="#fn2">2</a></sup></div>
<div class="v" id="v35"><span class="vn">35</span> <span class="br-p"><br><br></span>जउन नगिचे ठाड़ रहेन, ओनमाँ स कछू जब इ सुनेन तउ उ पचे बोलेन, “सुना इ एलिय्याह क पुकारत अहइ।”</div>
<div class="v" id="v36"><span class="vn">36</span> <span class="br-p"><br><br></span>तब एक मनई दौड़ि के सिरका मँ बोरि के एक ठु मोटा कपरा क भीजि के डंडा प धइ के ईसू क पिअइ बरे दिहस अउ कहेस, “ठहरि जा, हम पचे निहारत अही कि ऍका नीचे उतारइ क बरे एलिय्याह आवत ह कि नाहीं।”</div>
<div class="v" id="v37"><span class="vn">37</span> <span class="br-p"><br><br></span>फिन ईसू ऊँची आवाज मँ चिल्लाइके प्राण तजि दिहस।</div>
<div class="v" id="v38"><span class="vn">38</span> <span class="br-p"><br><br></span>तबहिं मंदिर क पट ऊपरि स तरखाले तक फाटिके दुइ टुकरन मँ बँटि गवा।</div>
<div class="v" id="v39"><span class="vn">39</span> सेना क एक ठु अधिकारी जउन ईसू क समन्वा ठाड़ रहा, ओका प्रान तजत देखेस। उ कहेस, “इ मनई असल मँ परमेस्सर क पूत रहा।”</div>
<div class="v" id="v40"><span class="vn">40</span> <span class="br-p"><br><br></span>कछू स्त्रियन हुवाँ दूर ते ठाड़े भइ निहारत रहीं, जेहमाँ मरियम मगदलीनी, छोटका याकूब अउर योसेस क महतारी मरियम अउर सलोमि रही।</div>
<div class="v" id="v41"><span class="vn">41</span> जब ईसू गलील मँ रहा तउ इ स्त्रियन ओकर चेलन रहीं जउन ओकर सेवा करत रही। हुवाँ अउर भी बहोत स स्त्रियन रहीं जउन ओकरे साथ यरूसलेम तक आइ रहीं।</div>
<div class="v" id="v42"><h2>ईसू क दफनाइ जाब</h2><h2>(<b>470 27:57-61</b>; <b>490 23:50-56</b>; <b>500 19:38-42</b>)</h2><span class="vn">42</span> <span class="br-p"><br><br></span>सांझ होइ गइ अउर सबित क पहिले क, उ तैयारी क दिन रहा।</div>
<div class="v" id="v43"><span class="vn">43</span> एह बरे अरिमतिया क यूसुफ आइ। उ यहूदी महासभा क सम्मानित सदस्य रहा अउर परमेस्सर क राज्य आवइ क बाट जोहत रहा। हिम्मत क साथ उ पिलातुस क नगिचे गवा अउर ओसे ईसू क सरीर माँगेस।</div>
<div class="v" id="v44"><span class="vn">44</span> <span class="br-p"><br><br></span>पिलातुस क भारी अचरज भवा कि उ ऍतनी हाली कइसे मरि गवा। उ सेना क अधिकारी क बोलाएस अउर ओसे पूछेस, का ओका मरे भए ढेर देर होइ ग अहइ?</div>
<div class="v" id="v45"><span class="vn">45</span> फिन जब उ सेना क अधिकारी स बयान सुनि लिहस तउ यूसुफ क सरीर दइ दिहस।</div>
<div class="v" id="v46"><span class="vn">46</span> <span class="br-p"><br><br></span>फिन यूसुफ सने मलमल क थोड़ स कपरा बेसहेस, ईसू क क्रूस स तरखाले उतारेस, ओकरे सरीरे क कपरा मँ लपेटेस अउर ओका कब्र मँ रख दिहेस जेका चट्टाने क काटि क बनावा गवा रहा। अउर फिन कब्रे क मुँहे प एक बड़वार पाथर ढकेलिके टिकइ दिहेस।</div>
<div class="v" id="v47"><span class="vn">47</span> मरियम मगदलीनी अउर योसेस क महतारी निहारत रहीं कि ईसू क कहाँ रखा ग अहइ।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> कछू यूनानी प्रतियन मँ पद 28 जोड़ा गवा अहइ: “तब पवित्तर सास्तर कहत ह, ‘उ डाकुअन क संग गना गवा।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a class='B' href='B:230 22:1'><!--endraw 1-->भ. सं. 22:1<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>