<html><head>
<meta http-equiv="Content-Type" content="text/html;charset=utf-8" />
<title>Mark 16 &ndash; मरकुस रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 16);">
<div id="navbar"><a href="../index.html">पवित्तर बाइबिल</a> &ndash; <b>मरकुस रचित सुसमाचार</b> &ndash; <a href="Mark_1.html">1</a> ... <a href="Mark_14.html">14</a> <a href="Mark_15.html">15</a> <b>16</b> </div><hr>
<h1>Mark 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ईसू क फिन स जी जाब</h2><h2>(<b>470 28:1-8</b>; <b>490 24:1-12</b>; <b>500 20:1-10</b>)</h2><span class="vn">1</span> <span class="br-p"><br><br></span>सबित क दिन बीत गए प मरियम मगदलीनी, सलोमी अउर याकूब क महतारी मरियम क सरीरे पर लगावइ बरे सुगन्धि खरीदेस।</div>
<div class="v" id="v2"><span class="vn">2</span> हफता क पहिले दिन भिंसारे सूरज निकरत ही उ पचे कब्र प गइन।</div>
<div class="v" id="v3"><span class="vn">3</span> उ पचे आपुस मँ कहत रहीं, “हमरे बरे कब्र क दुआरे स कउन पथरवा क सरकाइ?”</div>
<div class="v" id="v4"><span class="vn">4</span> <span class="br-p"><br><br></span>फिन जब उ पचे आँखियाँ खोलि के निहारेन कि उ बहोतइ बड़वार पाथर हुवाँ स टरि गवा अहइ। तब उ देखिन कि पाथर हुआँ स दूर लुढ़क गवा।</div>
<div class="v" id="v5"><span class="vn">5</span> फिन जब उ पचे कब्र क भीतर गइन तो निहारेन कि उज्जर कपरा पहिरे एक नउजवान दाहिन कइँती बइठा अहइ। वे पचे डेराइ गइन।</div>
<div class="v" id="v6"><span class="vn">6</span> <span class="br-p"><br><br></span>फिन नउजवान ओनसे कहेस, “जिन डेरा, तु सबइ जउन नासरी क ईसू खोजति अहा, जेका क्रूस प चढ़ाइ गवा अहइ, उ जी उठा बाटइ। उ हियाँ नाहीं बाटइ। इ ठउर क लखा जहाँ उ पचे ओका धरेन ह।</div>
<div class="v" id="v7"><span class="vn">7</span> अब तू जा अउर ओनके चेलन क अउर पतरस स कहा, ‘उ तोसे पहिले गलील जात बाटइ। जइसा कि उ तोसे कहे रहा, उ तोहका हुवँइ मिली।’”</div>
<div class="v" id="v8"><span class="vn">8</span> <span class="br-p"><br><br></span>तब डर अउर अचरजि मँ आइके उ पचे कब्र स बाहेर निकरिके पराइ गइन। उ सबइ कउनो क कछू नाहीं बताएन काहेकि उ पचे बहोतइ घबराइ गइ रहिन।<sup class="fnm"><a name="fnm1" href="#fn1">1</a></sup></div>
<div class="v" id="v9"><h2>कछू चेलन क ईसू क दरसन</h2><h2>(<b>470 28:9-10</b>; <b>500 20:11-18</b>; <b>490 24:13-35</b>)</h2><span class="vn">9</span> <span class="br-p"><br><br></span>हफ्ता क पहिले दिन भिंसारे जी उठइ क पाछे उ सबन त पहिले मरियम मगदलीनी क समन्वा परगट भवा जेका उ सात दुस्ट आतिमन स छोड़वाएस।</div>
<div class="v" id="v10"><span class="vn">10</span> उ ईसू क संगिन जउन सोक मँ बूड़ा रहेन, खुबइ रोवत रहेन, जाइके बताएस।</div>
<div class="v" id="v11"><span class="vn">11</span> जब उ पचे सुनेन कि ईसू जीवित अहइ अउर उ ओका देखेस ह तउ पचे बिसवास नाहीं किहेन।</div>
<div class="v" id="v12"><span class="vn">12</span> <span class="br-p"><br><br></span>ऍकरे पाछे ओनमाँ स दुइनउँ क समन्वा जब उ पचे खेतन मँ जात जात राहे मँ रहेन, एक ठु दूसर रूप धइके परगट भवा।</div>
<div class="v" id="v13"><span class="vn">13</span> उ पचे लौटि के दूसर चेलन क भी ऍकर खबर दिहन मुला उ सबइ ओकर बिसवास नाहीं किहेन।</div>
<div class="v" id="v14"><h2>प्रेरितन स ईसू क बातचीत</h2><h2>(<b>470 28:16-20</b>; <b>490 24:36-49</b>; <b>500 20:19-23</b>; <b>510 1:6-8</b>)</h2><span class="vn">14</span> <span class="br-p"><br><br></span>पाछे, जब ओकर गियारह प्रेरितन खाना खात रहेन, उ ओनके समन्वा परगट भवा अउर उ ओनके बिसवास न करइ के अउर मनवा क जर होइ जाइ के डाटेस फटकारेस काहेकि इ पचे ओकर बिसवास नाहीं किएन जउन ओका जी उठइ के बाद लखेन।</div>
<div class="v" id="v15"><span class="vn">15</span> <span class="br-p"><br><br></span>फिन उ ओनसे कहेस, “जा अउर समूची दुनिया क मनइयन क सुसमाचार क उपदेस द्या।</div>
<div class="v" id="v16"><span class="vn">16</span> जउन कउनो बिसवास करत ह अउर बपतिस्मा लेत ह, ओकर बचावा होई अउर जउन बिसवास न करी, उ दोखी माना जाइ।</div>
<div class="v" id="v17"><span class="vn">17</span> जउन मोरे मँ बिसवास करिहीं, ओनमाँ इ चीन्हा होइहीं; उ मोरे नाउँ प दुस्ट आतिमन क बाहेर खदेरिहीं उ सबइ नई नई भाखा बोलिहीं।</div>
<div class="v" id="v18"><span class="vn">18</span> उ पचेन आपन हाथन स सांपन क पकरि लेइहीं अउर जदि उ पचे बिख पी जइहीं तउ ओनका नेसकान न होई, उ पचे रोगिन्प आपन हाथ धरिहीं अउर उ पचे चंगा होइ जइहीं।”</div>
<div class="v" id="v19"><h2>ईसू क सरगे मँ लौटुउँब</h2><h2>(<b>490 24:50-53</b>; <b>510 1:9-11</b>)</h2><span class="vn">19</span> <span class="br-p"><br><br></span>इ तरह जब पर्भू ईसू ओनसे बात कइ चुकेस तउ ओका सरगे मँ उठा लीन्ह गवा। उ परमेस्सर क दाहिन कइँती बइठ गवा।</div>
<div class="v" id="v20"><span class="vn">20</span> ओकर चेलन बाहेर जाइके सब ठउरन मँ सुसमाचार दिहन कि ओनके संग पर्भू काम करत रहा। पर्भू बचन क अद्भुत कारजन करइ क सक्ति क संग लइके सच साबित किहेस।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> मरकुस किताबे क कछू यूनानी प्रतियन मँ आठइ क पाछे गनती नाहीं बा।</div>
</div>
<!-- PARSED ABOVE; EDITING MAY BREAK PARSER -->
</body></html>