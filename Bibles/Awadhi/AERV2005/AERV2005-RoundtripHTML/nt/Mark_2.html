<html><head>
<meta http-equiv="Content-Type" content="text/html;charset=utf-8" />
<title>Mark 2 &ndash; मरकुस रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 2);">
<div id="navbar"><a href="../index.html">पवित्तर बाइबिल</a> &ndash; <b>मरकुस रचित सुसमाचार</b> &ndash; <a href="Mark_1.html">1</a> <b>2</b> <a href="Mark_3.html">3</a> <a href="Mark_4.html">4</a> ... <a href="Mark_16.html">16</a> </div><hr>
<h1>Mark 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ईसू लकुआ क मरीज चंगा कीहेस</h2><h2>(<b>470 9:1-8</b>; <b>490 5:17-26</b>)</h2><span class="vn">1</span> <span class="br-p"><br><br></span>कछू दिन पाछे ईसू कफरनहूम फिन आइ गवा। तउ इ खबर फैलि गइ कि उ घरे मँ बा।</div>
<div class="v" id="v2"><span class="vn">2</span> ऍतना ढेर क मजमा ओका सुनइ बरे जमा भवा कि ओकर घरवा भरि गवा। हुआँ तिल धरइ क ठउर नाहीं रहा अउर दुआरे क बाहेर भी नाहीं रहा। उ मनइयन क उपदेस देत रहा।</div>
<div class="v" id="v3"><span class="vn">3</span> कछू लोग लकुआ क रोगी क ईसू क निअरे लाएन। लकवा क रोगी का चार मनई लाद कर लावत रहेन।</div>
<div class="v" id="v4"><span class="vn">4</span> पर उ लोग उ मनई का ईसू के पास न लाइ पायन काहेकि घरवा लोगन स भरा रहा। एह बरे जहाँ ईसू रहा, ओकरे ऊपर क छत्तिया प गएन अउर छत्तिया क खोदि के एक ठो धोंधका बनाएन। तबहिं उ पचे बिछउना इ तरखाले कइ दिहन, जेह प लकुआ क बेरमिया ओलरा रहा।</div>
<div class="v" id="v5"><span class="vn">5</span> जब ईसू देखेस कि उ सब केतॅना गहरा बिसवास रखत हीं, उ लकवा क रोगी स कहेस, “बेटवा! तोहार पापन्क छमा कर दीन्ह।”</div>
<div class="v" id="v6"><span class="vn">6</span> <span class="br-p"><br><br></span>हुवाँ कछू धरम सास्तिरियन बइठा रहेन। उ पचे आपन आपन मनवा मँ गूँथत मथत रहेन।</div>
<div class="v" id="v7"><span class="vn">7</span> “काहे इ मनई अइसे कहत बाटइ? उ परमेस्सर क दुरिआवत बाटइ। सिरिफ परमेस्सर क छाँड़ि क कउन पापन क छमा करी?”</div>
<div class="v" id="v8"><span class="vn">8</span> <span class="br-p"><br><br></span>ईसू आपन आतिमा मँ फउरन जानि गवा कि इ मन ही मन सास्तिरियन ओकरे बारे मँ का बिचारत अहइँ। तउ ईसू ओनसे कहेस, “तू सब आपन जिअरा मँ इ सब काहे बिचारत अहा?</div>
<div class="v" id="v9"><span class="vn">9</span> जिआदा असान का अहइ इ लकुआ क बेरमिया क कहब, ‘तोहार पापन्क छमा दइ दीन्ह’ या कहब, ‘उठा! आपन बिछउना उठावा अउर चला?’</div>
<div class="v" id="v10"><span class="vn">10</span> मुला मइँ तोहका प्रमाणन देब कि मनई क पूत क भुइयाँ प पापन्क छमा करइ क हक अहइ।” फिन ईसू लकुआ क बेरमिया स कहेस,</div>
<div class="v" id="v11"><span class="vn">11</span> “मइँ तोहका कहत अही, उठा। आप बिछउना उठावा अउर घरे जा।”</div>
<div class="v" id="v12"><span class="vn">12</span> <span class="br-p"><br><br></span>एह पइ उ उठि गवा अउर आपन बिछउना हालि हालि उठाएस अउ मनइयन क देखतइ देखत उ बइठका स चल दिहस। एह बरे, उ सब अचरजे मँ पड़ि गएन अउर परमेस्सर क प्रसंसा किहेन “हम पचे अस जइसा कबहुँ न देखा।”</div>
<div class="v" id="v13"><h2>लेवी (मत्ती) ईसू क पाछे चलई लागा</h2><h2>(<b>470 9:9-13</b>; <b>490 5:27-32</b>)</h2><span class="vn">13</span> <span class="br-p"><br><br></span>एक दाईं ईसू फिन उ झिलिया क तीरे गवा, हुवाँ ढेर मिला ओकरे पाछे होइ गएन। ईसू ओनका उपदेस दिहस।</div>
<div class="v" id="v14"><span class="vn">14</span> जइसे उ झिलिया क किनारे जात रहा, चुंगी क उगहिया हलफई क बेटवा लेवी क निहारेस उ चुंगी घरे मँ बइठा रहा। ईसू लेवी स कहेस, “मोरे पाछे आवा।” तउ उ उठि खड़ा भवा अउर ओकरे पाछे गवा।</div>
<div class="v" id="v15"><span class="vn">15</span> <span class="br-p"><br><br></span>उ दिना क बाद ईसू आपन चेलन क लइ के ढेर चुंगी क उगहियन अउर पापियन क संग राति क खइया खात रहा। जेहमाँ ओकर चेलन ढेर जने रहेन जउन ओकरे पाछे पाछे चले आएन।</div>
<div class="v" id="v16"><span class="vn">16</span> जब फरीसियन क कछू धरम सास्तिरियन लखेन कि ईसू चुंगी क उगहियन अउर पापियन क संग जेंवत रहा। उ पचे ईसू क चेलन स पूछेन, “उ काहे चुंगी क उगहियन अउर पापियन क संग जेंवत अहइ?”</div>
<div class="v" id="v17"><span class="vn">17</span> <span class="br-p"><br><br></span>ईसू अनकेस अउर ओनसे कहेस, “जउन हिट्ठ पुट्ठ मनई अहइँ, का ओनका बैद्य चाही? मुला जउन बेरमिया अहइँ, ओनका बैद्य चाही। मइँ धर्मी बरे नाहीं मुला पापियन लोगन्क बोलॉबइ आइ हउँ।”</div>
<div class="v" id="v18"><h2>ईसू दूसर धार्मिक नेतन स निराला</h2><h2>(<b>470 9:14-17</b>; <b>490 5:33-39</b>)</h2><span class="vn">18</span> <span class="br-p"><br><br></span>यूहन्ना क चेलन अउर फरीसियन लोग उपास<sup class="fnm"><a name="fnm1" href="#fn1">1</a></sup> करत रहेन। कछू मनइयन ईसू क लगे आइके पूछेन, “काहे बरे यूहन्ना क चेलन अउर फरीसियन क चेलन उपास धांस करत हीं, मुला तोहार चेलन काहे उपास नाहीं करतेन?”</div>
<div class="v" id="v19"><span class="vn">19</span> <span class="br-p"><br><br></span>एह पइ ईसू जवाब दिहस, “जब बियाह मँ बराती जब तलक ओनसे उपवास करइ क उम्मीद नाहीं कीन्ह जात। जब तलक दुल्हा ओनके संग अहइ दुल्हा संग रहत हीं जब तलक उ पचे उपास नाहीं करतेन।</div>
<div class="v" id="v20"><span class="vn">20</span> लेकिन समइ आई जबहिं दुल्हा ओनसे अलगाइ दीन्ह जाई अउर बराती दुखी रहि हीं। तबइ उ सब उपास रखिहीं।</div>
<div class="v" id="v21"><span class="vn">21</span> <span class="br-p"><br><br></span>“केउ कउनो पुरान कपरा प बेसिकुरा नवा कपरा क पइबंद नाहीं लगावत। यदि उ अइसा करत ह, उ नवा कपरा क पइबंद पुरान कपरा क लई बइठत ह। अइसे फटा कपरा क खोंच अउर बढ़ जात हीं।</div>
<div class="v" id="v22"><span class="vn">22</span> मनई कबहुँ पुरान मसकन मँ नई दाखरस भरतेन नाहीं। काहे नई दाखरस पुरान मसकन क फोरि देई। अउर ऐहसे नई दाखरस अउर मसकन बरिवाद होइ जइहीं। एह बरे मनई मई दाखरस क नई मसकन मँ धरत ह।”</div>
<div class="v" id="v23"><h2>कछू यहूदियन ईसू क नुकताचीनी किहेन</h2><h2>(<b>470 12:1-8</b>; <b>490 6:1-5</b>)</h2><span class="vn">23</span> <span class="br-p"><br><br></span>अइसा भवा कि ईसू सबित क दिन अनाजे क खेतन्से होत भवा जात रहा। अउर ओकर चेलन संग संग जात रहेन। ओकर चेलन जात जात अनाजे क बलिया खाइ बरे नोचेन।</div>
<div class="v" id="v24"><span class="vn">24</span> फरीसियन देखेन अउर ईसू स कहेन, “देखा सबित क दिन ओ पचे काहे अइसा करत अहइँ। अइसा करब इ दिन क व्यवस्था क माफिक नाहीं।”</div>
<div class="v" id="v25"><span class="vn">25</span> <span class="br-p"><br><br></span>एह पइ ईसू ओनसे कहेस, “तू सबइ दाऊद<sup class="fnm"><a name="fnm2" href="#fn2">2</a></sup> क बारे मँ पढ़या ह कि उ का करेस ह। जब उ अउर ओकर साथी संगी क भूख लाग अउर ओनका खइया क जरूरत भइ?</div>
<div class="v" id="v26"><span class="vn">26</span> का तू पढ्या नाहीं कि जब अबियातार एक महायाजक रहा, तब दाऊद कइसे परमेस्सर क मन्दिर मँ गवा अउर चढ़वा मँ चढ़ी रोटी खाएस जउन परमेस्सर क चढ़ाई गइ रही। जउन मूसा क व्यवस्था क माफिक कउनो क बरे नाहीं मुला याजकन क खाइ क बरे रहीं। दाऊद सबन्क कछू रोटिन्क दिहस जउन ओकरे संग रहेन?”</div>
<div class="v" id="v27"><span class="vn">27</span> <span class="br-p"><br><br></span>ईसू ओनसे कहेस, “सबित क दिन मनई बरे बनवा ग रहा, मुला मनई सबित क दिन बरे नाहीं।</div>
<div class="v" id="v28"><span class="vn">28</span> एह बरे मनई क पूत सबित क पर्भू भी।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->उपास <!--raw 1 bo --></em><!--endraw 1-->आराधना अउ पराथना क खास समइ प बिन खाए पिए रहब या रोअइ क समइ प।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><em><!--endraw 1-->दाऊद <!--raw 1 bo --></em><!--endraw 1-->इस्राएल क राजा, मसीह क 1,000 बरिस पहिले।</div>
</div>
<!-- PARSED ABOVE; EDITING MAY BREAK PARSER -->
</body></html>