<html><head>
<meta http-equiv="Content-Type" content="text/html;charset=utf-8" />
<title>Mark 7 &ndash; मरकुस रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 7);">
<div id="navbar"><a href="../index.html">पवित्तर बाइबिल</a> &ndash; <b>मरकुस रचित सुसमाचार</b> &ndash; <a href="Mark_1.html">1</a> ... <a href="Mark_5.html">5</a> <a href="Mark_6.html">6</a> <b>7</b> <a href="Mark_8.html">8</a> <a href="Mark_9.html">9</a> ... <a href="Mark_16.html">16</a> </div><hr>
<h1>Mark 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>परमेस्सर क व्यवस्था मनई क नियम ते बड़ा अहइ</h2><h2>(<b>470 15:1-20</b>)</h2><span class="vn">1</span> <span class="br-p"><br><br></span>तबहिं कछू फरीसियन अउर कछू धरमसास्तिरियन जउन यरूसलेम स आएन ओनके चारिहुँ कइँती एकट्ठा भएन।</div>
<div class="v" id="v2"><span class="vn">2</span> अउर उ सबइ ओनके कछू चेलन बिना साफ किए हथवा स खात देखेन। (बिना साफ किया स मतलब इ अहइ कि उ पचन फरीसियन क बताए भए तरीके स हथवा नाहीं धोवत रहेन।)</div>
<div class="v" id="v3"><span class="vn">3</span> फरीसियन अउर दूसर यहूदियत खाइका नाहीं खातेन जब तलक उ सबइ आपन हथवा क पूर्वजन क रीति स न धोइ लेइँ।</div>
<div class="v" id="v4"><span class="vn">4</span> इहइ तरह उ सब बजारे स खाइ क बरे लावा भवा कउनो चीज तब तक नाहीं खातेन, जब तलक ओहका खास तरीके स न धोइ लेइँ। इहइ तरह अउ बहोत स रितियन अहइँ, जेका उ सबइ करत आवत हइँ जइसे खोरा, गगरी, ताँवा क बासन अउर गद्देदार कुर्सी क धोउब।</div>
<div class="v" id="v5"><span class="vn">5</span> <span class="br-p"><br><br></span>एह बरे फरीसियन अउर धरम सास्तिरियन ओसे पूछेन, “काहे तोहार चेलन पूर्वजन क रीतिन्क करतेन नाहीं, मुला आपन मइले हाथन स खइया क खात हीं?”</div>
<div class="v" id="v6"><span class="vn">6</span> <span class="br-p"><br><br></span>ईसू ओनसे कहेस, “यसायाह तू जइसे कपटिन क बारे मँ पहिले भविस्सबाणी कइ दिहस, जइसा कि लिखा बाटइ: <span class="br-p"><br><br></span><span class="br-ind"><br><span class="indent">&nbsp;</span></span>‘इ मनइयन ओंठवा स मोर इज्जत करत हीं<br> <span class="br-ind"><br><span class="indent">&nbsp;</span></span>मुला ओनके मनवा ओसे दूर अहइँ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>मोका एनकर उपासना अर्पित अहइ बिना काम क अउर इ सबइ बेकार उपासना करत हीं।<br> <span class="br-ind"><br><span class="indent">&nbsp;</span></span>काहेकि इ सबइ लोग मनई क बनए सिद्धान्त अउर नेम काहे कइके सिखावत हीं।’ <sup class="fnm"><a name="fnm1" href="#fn1">1</a></sup><br></div>
<div class="v" id="v8"><span class="vn">8</span> <span class="br-p"><br><br></span>तू पचे परमेस्सर क आदेस न उठाइ क एक कइँती धइ दिहा अउर मनई क रीतिन्क परिपाटी क सहारा लइके चलावत अहा।”</div>
<div class="v" id="v9"><span class="vn">9</span> <span class="br-p"><br><br></span>ईसू ओनसे कहेस, “तू आपन पचन क बहोत चलाक समझत अहा। तू परमेस्सर क आदेसन ऐहि बरे टारइ चाहत ह, जेहसे आपन रीतन्क चलाइ सका।</div>
<div class="v" id="v10"><span class="vn">10</span> उदाहरण बरे जइसे मूसा कहेस, ‘आपन महतारी बाप क इज्जत द्या।’<sup class="fnm"><a name="fnm2" href="#fn2">2</a></sup> अउर ‘जउन मनई महतारी बाप क बुरा भला कहइ ओका मार डावा।’<sup class="fnm"><a name="fnm3" href="#fn3">3</a></sup></div>
<div class="v" id="v11"><span class="vn">11</span> तू पचन सिखावत ह, ‘जदि कउनो मनई महतारी बाप स कहत ह कि मोरे जेहि चीज स तोहका फायदा मिल सकत ह, उ परमेस्सर क दइ दीन्ह।’</div>
<div class="v" id="v12"><span class="vn">12</span> तउ तू ओनकर महतारी बाप बरे कछू करइ क मना करत ह।</div>
<div class="v" id="v13"><span class="vn">13</span> इ नाई तू आपन रीति रिवाज स परमेस्सर क बचन क बेकार बनइ देत ह, अउर अइसी बहोत स बातन तू करत ह।”</div>
<div class="v" id="v14"><span class="vn">14</span> <span class="br-p"><br><br></span>ईसू फिन भिरिया क बोलाएस अउर ओनसे कहेस, “हर मनई मोरउ बात सुना अउर समझा।</div>
<div class="v" id="v15"><span class="vn">15</span> अइसी कउनो चीज नाहीं जउन मनई क बाहेर स आवइ अउर ओका भीतर जाइके असुद्ध करइ। मुला जउन चीज मनई क भीतर स आवत हीं, उ ही ओका असुद्ध करत हीं।”</div>
<div class="v" id="v16"><span class="vn">16</span> <sup class="fnm"><a name="fnm4" href="#fn4">4</a></sup></div>
<div class="v" id="v17"><span class="vn">17</span> <span class="br-p"><br><br></span>फिन ईसू भीर क छोड़ि कइ घर गवा तउ ओकर चेलन ओसे इ दिस्टान्त क बारे मँ सवाल करेन।</div>
<div class="v" id="v18"><span class="vn">18</span> तब ईसू ओनसे कहेस, “का तू पचे कछू नाहीं समुझ पाया? कउनो बात जउन बाहेर ते मनई क भीतर आवत हीं, का उ ओका असुद्ध कइ सकी?</div>
<div class="v" id="v19"><span class="vn">19</span> एह बरे उ सोझाई मनई क हिरदइ मँ जात नाहीं। उ पेटवा मँ जात ह अउर इ गुह मँ होइ क निकर जात ही।” (अइसा कहत उ सबइ खइया क चीजन्क सुद्ध कहेस।)</div>
<div class="v" id="v20"><span class="vn">20</span> <span class="br-p"><br><br></span>अउर ईसू कहेस, “इ उही अहइ जउन मनई क हिरदइ स आवत ह अउर ओका असुद्ध करत ह।</div>
<div class="v" id="v21"><span class="vn">21</span> मनई क हिरदइ स बुरा बिचार आवत हीं अउर अनैतिक करम, चोराउब, कतल करब,</div>
<div class="v" id="v22"><span class="vn">22</span> व्यभिचार, लालच, दुस्टता, चाल चपेट, बेहूदगी, जलन, चुगुलखोरी, घमण्ड अउर बेवकूफी</div>
<div class="v" id="v23"><span class="vn">23</span> ई सब बुरी चीज भीतर स आवत हीं अउ मनई क असुद्ध बहइ देत हीं।”</div>
<div class="v" id="v24"><h2>ईसू गैर यहूदी स्त्री क मदद करत ह</h2><h2>(<b>470 15:21-28</b>)</h2><span class="vn">24</span> <span class="br-p"><br><br></span>ईसू उ जगहिया छोड़ि दिहस अउ सूर (सहर क नाउँ अहइ) क आसपास क पहँटा मँ गवा। हुवाँ उ एक घरवा मँ गवा अउर नाहीं चाहेस कि कउनो ओकरे आवइ क बारे मँ जानइ। मुला उ आपन क नाहीं छुपाए पाएस।</div>
<div class="v" id="v25"><span class="vn">25</span> असिल मँ एक ठु स्त्री जेके बिटिया क दुस्ट आतिमा घेरि लिहे रही, ईसू क बारे मँ सुनिके फउरन ओकरे पास आई, अउर गोड़वा प गिर पड़ी।</div>
<div class="v" id="v26"><span class="vn">26</span> इ यूनानी क स्त्री रही अउर सीरियाक फिनीकी मँ पइदा भइ रही। उ आपन बिटिया स दुस्ट आतिमा भगावइ क ईसू स बिनती करेस।</div>
<div class="v" id="v27"><span class="vn">27</span> <span class="br-p"><br><br></span>ईसू ओसे कहेस, “पहिले बचवन क अघाइ जाइ द्या। इ नीक नाहीं कि बचवन क रोटी छीन लेइ अउर कुकुरन क फेंक देइ।”</div>
<div class="v" id="v28"><span class="vn">28</span> <span class="br-p"><br><br></span>तब उ ओका जबाव दिहस, “पर्भू! कुकुरन हु तउ मेजिया क तरखाले गिरा खइया क चूर चराबा खात हीं।”</div>
<div class="v" id="v29"><span class="vn">29</span> <span class="br-p"><br><br></span>तब ईसू ओसे कहेस, “इ जवाबे क कारण तू आपन घर चइन स जाइ सकत ह। दुस्ट आतिमा तोहरे बिटिया क छोड़ि दिहस।”</div>
<div class="v" id="v30"><span class="vn">30</span> <span class="br-p"><br><br></span>ऍह पइ उ घर गइ अउर आपन बिटिया क बिछउन प ओलरा पाइस तब तलक दुस्ट आतिमा ओसे निकर गइ।</div>
<div class="v" id="v31"><h2>ईसू गूँगा अउर बहिरा क चंगा किहेस</h2><span class="vn">31</span> <span class="br-p"><br><br></span>तब ईसू सूर क चारिहुँ कइँती स लौटि आइ अउर दिकापुलिस माने दस नगर क डगर स सिदोन जात भवा गलील झील डाइ गवा।</div>
<div class="v" id="v32"><span class="vn">32</span> हुवाँ कछू लोग ईसू क नगिचे एक मनई क लइ आएन जउन बहिरा रहा अउर मुस्किल स बोल पावत रहा। अउर उ पचे ईसू स ओह पइ हथवा धरइ क बिनती करेन।</div>
<div class="v" id="v33"><span class="vn">33</span> <span class="br-p"><br><br></span>ईसू भिरिया स दूर एक कइँती लइ गवा। ईसू आपन अँगुरिया मनई क कनवा मँ डाइस। फिन उ कनवा मँ थूक कइ, ओकर जिभिया छुइस।</div>
<div class="v" id="v34"><span class="vn">34</span> उ सरग क निहारेस, गहरी संसिया भरेस अउर ओसे कहेस, “<b>इप्फत्तह!</b>” (अरथ अहइ “खुलि जा।”)</div>
<div class="v" id="v35"><span class="vn">35</span> अउर ओकर कनवन खुलि गएन अउर जिभिया क गंठिया खुलि गइ। फिन उ साफ साफ बोलाइ लाग।</div>
<div class="v" id="v36"><span class="vn">36</span> <span class="br-p"><br><br></span>ईसू ओनका हुकुम दिहेस कि कउनहुँ क न बतावइँ। जेतना जिआदा उ ओनका हुकुम दिहेस उ पचे ओतनइ जिआदा बताइन।</div>
<div class="v" id="v37"><span class="vn">37</span> उ सबइ लोग पूरपूर अचरज मँ पड़ि गएन अउर कहेन, “ईसू हर काम नीक करत ह। उ हियाँ तलक बहिरन क सुनइ क सक्ति देत ह अउर गूँगन क बोलावत ह।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a class='B' href='B:290 29:13'><!--endraw 1-->यसा. 29:13<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a class='B' href='B:20 20:12'><!--endraw 1-->निर्ग. 20:12<!--raw 1 bo --></a><!--endraw 1-->; <!--raw 1 bo --><a class='B' href='B:50 5:16'><!--endraw 1-->व्यवस्था 5:16<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a class='B' href='B:20 21:17'><!--endraw 1-->निर्ग. 21:17<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> कछू यूनानी प्रतियन मँ पद 16 जोड़ा गवा अहइ: “यदि कउनो क सुनइ क कान होइँ तउ सुन लेइ।”</div>
</div>
<!-- PARSED ABOVE; EDITING MAY BREAK PARSER -->
</body></html>