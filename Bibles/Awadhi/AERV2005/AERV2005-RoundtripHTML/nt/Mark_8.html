<html><head>
<meta http-equiv="Content-Type" content="text/html;charset=utf-8" />
<title>Mark 8 &ndash; मरकुस रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 8);">
<div id="navbar"><a href="../index.html">पवित्तर बाइबिल</a> &ndash; <b>मरकुस रचित सुसमाचार</b> &ndash; <a href="Mark_1.html">1</a> ... <a href="Mark_6.html">6</a> <a href="Mark_7.html">7</a> <b>8</b> <a href="Mark_9.html">9</a> <a href="Mark_10.html">10</a> ... <a href="Mark_16.html">16</a> </div><hr>
<h1>Mark 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>चार हजार स जिआदा मनई क ईसू खियाएस</h2><h2>(<b>470 15:32-39</b>)</h2><span class="vn">1</span> <span class="br-p"><br><br></span>ओनही दिनन मँ दूसर अउसर प भारी भीर जमा होइ गइ अउर ओनके पास खाइ क कछू नाहीं रहा। उ आपन चेलन क निअरे बोलाएस अउर ओनसे कहेस,</div>
<div class="v" id="v2"><span class="vn">2</span> “मोका इन मनइयन प तरिस आवत ह, अइसे कि उ पचे मोरे साथ पहिले क तीन दिनन स अहइँ। ओनेके लगे खाइ क कछू नाहीं।</div>
<div class="v" id="v3"><span class="vn">3</span> उ जदि मइँ ओनका घरे भूखा पठवत हउँ, उ सबइ राहे मँ मर बिलाय जइहीं। ओहमाँ स कछू तू ढेर दूरी स आइ अहइँ।”</div>
<div class="v" id="v4"><span class="vn">4</span> <span class="br-p"><br><br></span>अउर ओकर चेलन जवाब दिहन, “इ जंगल मँ एनका खिआवइ क बरे कतहूँ का कउनो खूब खाइ क पाइ सकत ह, जेहसे एनका खियाइ दीन्ह जाइ?”</div>
<div class="v" id="v5"><span class="vn">5</span> <span class="br-p"><br><br></span>उ ओनसे पूछेस, “तोहरे पास केतनी रोटी अहइँ?” <span class="br-p"><br><br></span>“सात ठु” उ पचे जवाब दिहेन।</div>
<div class="v" id="v6"><span class="vn">6</span> <span class="br-p"><br><br></span>तब ईसू हुकुम दिहेस-भीर मइदान मँ बैठि जाइ। उ सात रोटी लिहस, फिन परमेस्सर क धन्यवाद दिहस। उ ओनका तोड़ेस। ओकरे बाद आपन चेलन क बाँटइ बरे दिहस। अउर उ पचे भिड़िया क लोग क बाँटेन।</div>
<div class="v" id="v7"><span class="vn">7</span> ओनके लगे नान्ह नान्ह थोड़ी स मछरी भी रही। अउर उ धन्यबाद दइके ओनका बाँटइ बरे कहेस।</div>
<div class="v" id="v8"><span class="vn">8</span> <span class="br-p"><br><br></span>मनइयन अघाइ गएन अउर बचा खुचा रोटी क टुकड़न स सात झउआ उ पचे एकट्ठा करेन।</div>
<div class="v" id="v9"><span class="vn">9</span> हुवाँ करीब चार हजार पुरुसन रहेन। तब उ ओनका बिदा करेस।</div>
<div class="v" id="v10"><span class="vn">10</span> अउर तुरंतहिं उ चेलन्क लइ क नाउ मँ बइठि के दलमनूता पहँटा मँ गवा।</div>
<div class="v" id="v11"><h2>फरीसी ईसू क परिच्छा लेइ क कोसिस किहेन</h2><h2>(<b>470 16:1-4</b>; <b>490 11:16</b>, <b>490 11:29</b>)</h2><span class="vn">11</span> <span class="br-p"><br><br></span>फिन फरीसियन आएन अउर ओसे सवाल करइ लागेन। उ सब ओसे एक ठु अद्भुत कारज बरे कहेन। उ पचे ओका परखइ बरे अइसा किहन।</div>
<div class="v" id="v12"><span class="vn">12</span> आपन मनवा मँ गहरी सांस भरत ईसू कहेस, “काहे ई पीढ़ी क मनई अद्भुत चीन्ह चाहत हीं? मइँ तोहका सच सच कहत हउँ। कउनो अद्भुत चीन्ह क पीढ़ी क न दीन्ह जाई।”</div>
<div class="v" id="v13"><span class="vn">13</span> तबहिं उ ओनका छोड़ि दिहस। फिन नाउ मँ बइठ गवा, अउर झील क उ पार गवा।</div>
<div class="v" id="v14"><h2>यहूदी नेतन क खिलाफ ईसू क चितावनी</h2><h2>(<b>470 16:5-12</b>)</h2><span class="vn">14</span> <span class="br-p"><br><br></span>ईसू क चेलन खइया क जिआदा लइ आउब बिसर गएन। ओनके लगे एक ठु रोटी क बजाय कछू नाहीं रहा।</div>
<div class="v" id="v15"><span class="vn">15</span> ईसू ओनका चितावनी देत कहेस, “हुसियार! फरीसियन अउर हेरोदेस क खमीर<sup class="fnm"><a name="fnm1" href="#fn1">1</a></sup> स बचा रहा।”</div>
<div class="v" id="v16"><span class="vn">16</span> <span class="br-p"><br><br></span>“हमरे लगे एक ठु रोटी नाहीं इस प उ पचे आपुस मँ छानबीन करइ लागेन।”</div>
<div class="v" id="v17"><span class="vn">17</span> <span class="br-p"><br><br></span>उ सबइ का कहत अहइँ इ जानत भवा ईसू ओनसे कहेस, “रोटी नाहीं होइ क कारण तू सबइ काहे सोचत बिचारत अहा? का तू अबहुँ समझत बुझत नाहीं बाट्या? का तोहार बुद्धि जड़ अहइ?</div>
<div class="v" id="v18"><span class="vn">18</span> तोहरे आँखिन अहइँ, का तू देखि सकत्या नाहीं? तोहरे कान अहइँ, का तू सुन सकत्या नाहीं? का तोहका याद नाहीं?</div>
<div class="v" id="v19"><span class="vn">19</span> जबहिं मइँ पाँच रोटिन्क पाँच हजार मनइयन मँ तोड़िउँ। केतना झउआ रोटी क टुकड़न स भरा भवा तू बटोर्या?” <span class="br-p"><br><br></span>उ पचे कहेन, “बारह।”</div>
<div class="v" id="v20"><span class="vn">20</span> <span class="br-p"><br><br></span>“अउर जबहिं मइँ सात रोटिन्क क चार हजार बरे तोड़यों। कइ झउआ रोटिन्क टुकड़न क तू बटोर्या?” <span class="br-p"><br><br></span>उ सबई कहेन, “सात।”</div>
<div class="v" id="v21"><span class="vn">21</span> <span class="br-p"><br><br></span>तबहिं उ ओनसे पूछेस, “का तू पचे अबहुँ नाहीं बूझया?”</div>
<div class="v" id="v22"><h2>ईसू आँधर मनई क चंगा किहेस</h2><span class="vn">22</span> <span class="br-p"><br><br></span>उ पचे बैतसैदा गएन। हुँवा कछू लोग ओकरे पास एक ठो आँधर पकड़ि ले आइन अउर उ सबइ ईसू स ओका छुअइ क बिनती करेन।</div>
<div class="v" id="v23"><span class="vn">23</span> उ आँधर मनई क हथवा पकड़ेस अउर ओका गाउँ क बाहेर लइ गवा। ईसू आँधर क आँखिन प थूकेस, “का तू कउनो चीज निहारत ह?”</div>
<div class="v" id="v24"><span class="vn">24</span> <span class="br-p"><br><br></span>आँधर मनई निहारेस अउर कहेस, “मइँ मनइयन क देखात हउँ, उ सबई बिरवा क नाईं आसि पासि चलत देखत अहइँ।”</div>
<div class="v" id="v25"><span class="vn">25</span> <span class="br-p"><br><br></span>तबहिं ईसू आपन हथवा मनई क आँखिन प पुनि धरेस। फिन उ आपनि आँखिन पूरी पूरी खोलि दिहेस। ओका आँखिन क जोती मिलि गइ। अउर उ सबहुँ क नीक-नीक निहारइ लाग।</div>
<div class="v" id="v26"><span class="vn">26</span> तब ईसू ओका घरे पठइ दिहस, इ कहत कहत, “गाउँ मँ जिन जा।”</div>
<div class="v" id="v27"><h2>पतरस कहत ह ईसू अहइ मसीह</h2><h2>(<b>470 16:13-20</b>; <b>490 9:18-21</b>)</h2><span class="vn">27</span> <span class="br-p"><br><br></span>अउर ईसू अउर ओकर चेलन कैसरिया फिलिप्पी क पड़ोसी गाउँन मँ चलेन। ईसू राहे मँ चेलन स पूछेस, “लोग का कहत हीं कि मइँ कउन हउँ?”</div>
<div class="v" id="v28"><span class="vn">28</span> <span class="br-p"><br><br></span>अउर उ सबई जवाब दिहेन, “बपतिस्मा देइवाला यूहन्ना। मुला दूसर कछू लोग एलिय्याह अउर दूसर कछू तोहका नबियन मँ एक नबी कहत हीं।”</div>
<div class="v" id="v29"><span class="vn">29</span> <span class="br-p"><br><br></span>फिन उ ओनसे पूछेस, “तू का कहत ह मइँ कउन हउँ?” <span class="br-p"><br><br></span>पतरस ओसे जवाब दिहेन, “तू मसीह अहा।”</div>
<div class="v" id="v30"><span class="vn">30</span> <span class="br-p"><br><br></span>तबहिं ईसू ओन चेलन क चितावनी दिहेस, कि ओकरे बारे मँ कउनो स जिन कहइँ।</div>
<div class="v" id="v31"><h2>ईसू द्वारा आपन मउत क भविस्सवाणी</h2><h2>(<b>470 16:21-28</b>; <b>490 9:22-27</b>)</h2><span class="vn">31</span> <span class="br-p"><br><br></span>अउर उ ओनका समझाउब सुरु करेस, “मनई क पूत क बहोत दुःख झेलइ पड़इ क होइ अउर बुजुर्ग यहूदी नेतन, मुख्ययाजकन अउर धरम सास्तिरियन स धकियाइ दीन्ह जाइ। अउर उ निहचइ ही मारि डावा जाइ अउर फिन उ तिसरे दिन जी उठी।”</div>
<div class="v" id="v32"><span class="vn">32</span> ईसू ओनका इ बात सच सच बताइ दिहस। <span class="br-p"><br><br></span>फिन पतरस ओका एक कइँती लइ गवा अउर फटकारइ लाग।</div>
<div class="v" id="v33"><span class="vn">33</span> मुला ईसू पाछे घूमि के आपन चेलन निहारेस अउर पतरस क फटकारि के कहेस, “सइतान! मोसे पाछे जा। परमेस्सर क बातन स तोहका कउनो मतलब नाहीं, मुला मनई क बातन्क तोहका मतलब अहइ।”</div>
<div class="v" id="v34"><span class="vn">34</span> <span class="br-p"><br><br></span>तब उ भीर क चेलन संग निअरे बोलाएस अउर उ ओनसे कहेस, “जदि कउनो मोरे पाछे आवा चाहत ह तउ उ आपन सब कछू तजि दे। ओका आपन क्रूस उठाइ लेइ चाही अउर ओका मोरे पाछे होइ चाही।</div>
<div class="v" id="v35"><span class="vn">35</span> मुला जउन आपन जिन्नगी क बचावा चाहत ह, उ एका खोइ देइ। अउर जउन आपन जिन्नगी मोका अउर सुसमाचार बरे खोई उ एका बचावा चाही।</div>
<div class="v" id="v36"><span class="vn">36</span> अगर कउनो मनई आपन आतिमा खोइ के समूची दुनिया लइ लेत ह, तउ ओसे का फाइदा?</div>
<div class="v" id="v37"><span class="vn">37</span> अइसे कउनो मनई कउनो ठो चीज क बदले आतिमा नाहीं पाइ सकत।</div>
<div class="v" id="v38"><span class="vn">38</span> जदि कउनो व्यभिचार अउर पापी पीढ़ी मँ मोर नाउँ अउर उपदेस क कारण सर्मात ह तउ मनई क पूत जब पवित्तर सरगदूतन क संग आपन परमपिता क महिमा लइ के आई तउ उहउ सर्माइ जाई।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->खमीर <!--raw 1 bo --></em><!--endraw 1-->खमीर सब्द क अरथ अहइ बुरा असर क रूप मँ।</div>
</div>
<!-- PARSED ABOVE; EDITING MAY BREAK PARSER -->
</body></html>