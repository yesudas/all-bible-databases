<html><head>
<meta http-equiv="Content-Type" content="text/html;charset=utf-8" />
<title>Matt 10 &ndash; मत्ती रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 10);">
<div id="navbar"><a href="../index.html">पवित्तर बाइबिल</a> &ndash; <b>मत्ती रचित सुसमाचार</b> &ndash; <a href="Matt_1.html">1</a> ... <a href="Matt_8.html">8</a> <a href="Matt_9.html">9</a> <b>10</b> <a href="Matt_11.html">11</a> <a href="Matt_12.html">12</a> ... <a href="Matt_28.html">28</a> </div><hr>
<h1>Matt 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>सुसमाचार क प्रचार बरे प्रेरितन क पठउब</h2><h2>(<b>480 3:13-19</b>; <b>480 6:7-13</b>; <b>490 6:12-16</b>; <b>490 9:1-6</b>)</h2><span class="vn">1</span> <span class="br-p"><br><br></span>तउ ईसू आपन बारहु चेलन क लगे बोलवाइके ओनका दुस्ट आतिमन क बाहेर खदेरइ, अउर हर तरह क रोगन अउर दारुन दु:खन क दूर करइ क सक्ती दिहेस।</div>
<div class="v" id="v2"><span class="vn">2</span> उ सबइ बारहु प्रेरितन क नाउँ इ अहइँ <span class="br-p"><br><br></span>सबते पहिले समौन, (जउन पतरस कहा गवा), <span class="br-p"><br><br></span>अउर ओकर भाई आन्द्रियास, <span class="br-p"><br><br></span>जब्दी क बेटवा याकूब <span class="br-p"><br><br></span>अउर ओकर भाई यूहन्ना।</div>
<div class="v" id="v3"><span class="vn">3</span> <span class="br-p"><br><br></span>फिलिप्पुस, <span class="br-p"><br><br></span>बरतुल्मै, <span class="br-p"><br><br></span>थोमा, <span class="br-p"><br><br></span>चुंगी (टैक्स) क उगहिया मत्ती, <span class="br-p"><br><br></span>जल्फै क बेटवा याकूब अउर <span class="br-p"><br><br></span>तद्दै।</div>
<div class="v" id="v4"><span class="vn">4</span> <span class="br-p"><br><br></span>समौन कनानी<sup class="fnm"><a name="fnm1" href="#fn1">1</a></sup> <span class="br-p"><br><br></span>अउर यहूदा इस्करियोती (जे ओका धोखा दइके पकड़वाए रहा)।</div>
<div class="v" id="v5"><span class="vn">5</span> <span class="br-p"><br><br></span>ईसू इन बारहु प्रेरितन क बाहेर पठवत हुकुम दिहेस कि उ सबइ, “गैर यहूदियन क पहँटा मँ न जाइँ अउर कउनो सामरी सहर मँ न घुसइँ।</div>
<div class="v" id="v6"><span class="vn">6</span> मुला उ सबइ इस्राएल क परिवारे क हेराइ गइ भेड़न क नगिचे जाइँ</div>
<div class="v" id="v7"><span class="vn">7</span> अउर ओनका उपदेस देइँ, ‘सरगे क राज्य नगिचे अहइ।’</div>
<div class="v" id="v8"><span class="vn">8</span> उ सबइ बेरमियन क नीक करइँ, मरे भएन क जिन्नगी देइँ, कोढ़िन क नीक करइँ अउर दुस्ट आतिमन क खदेरइँ। तू सबइ बे कछू देए भए पर्भू क असीस अउर सक्ती पाए अहा, एह बरे दुसरउँ क बे कछू लिए अजादी स बाँटा।</div>
<div class="v" id="v9"><span class="vn">9</span> आपन बटुआ मँ सोना, चाँदी अउर ताँबा जिन रखा।</div>
<div class="v" id="v10"><span class="vn">10</span> जात्रा बरे कउनो झोला तक जिन रखा। कइसो फालतू कुर्ता, चप्पल अउर छड़ी जिन ल्या। काहेकि मजदूर क ओकरे खइया प हक अहइ।</div>
<div class="v" id="v11"><span class="vn">11</span> <span class="br-p"><br><br></span>“तू पचे जब कबहुँ कउनो सहर या गाउँ मँ जा तउ पता करा कि हुवाँ बिसवास क लायक कउन अहइ। फिन तब ताईं हुवाँ ठहरि जा जब ताई हुवाँ स चल न द्या।</div>
<div class="v" id="v12"><span class="vn">12</span> जबहि तू उ कउनो क घरे मँ जा तउ उ परिवार क मनइयन क मान सम्मान करत कहा, ‘तोहका सांति मिलइ।’</div>
<div class="v" id="v13"><span class="vn">13</span> जदि घरे क मनई सुपात्र होइहीं तउ तोहार असीस ओनके संग रही अउर जदि ओकरे जोग्ग नाहीं होइहीं तउ तोहार असीस तोहरे लगे लौटि आई।</div>
<div class="v" id="v14"><span class="vn">14</span> जदि कउनो तोहार अगवानी न करइ या तोहार बतियन क न सुनइ तउ उ घरवा या सहर क तजि द्या। अउर आपन गोड़वा मँ लागी माटी क हुवँइ झाड़ि द्या।</div>
<div class="v" id="v15"><span class="vn">15</span> मइँ तोहसे सच कहत हउँ कि जब निआव होई तब उ सहर क दसा सदोम अउर अमोरा<sup class="fnm"><a name="fnm2" href="#fn2">2</a></sup> सहरन क दसा कहूँ जिआदा बढ़िया होई।</div>
<div class="v" id="v16"><h2>आपन प्रेरितन क ईसू क चिताउनी</h2><h2>(<b>480 13:9-13</b>; <b>490 21:12-17</b>)</h2><span class="vn">16</span> <span class="br-p"><br><br></span>“होसियार! मइँ तोहका बिगवन मँ भेड़न क नाई बाहेर पठवत अहउँ। कीरा क नाई चालाक अउर कबूतरे क नाईं भोला बना रहा।</div>
<div class="v" id="v17"><span class="vn">17</span> मनइयन स होसियार रह्या काहेकि उ पचे तोहका बंदी बनाइके यहूदी पंचायत क दइ देइहीं अउर तोहका आपन आराधनालयन मँ कोड़ा स धुनवइहीं।</div>
<div class="v" id="v18"><span class="vn">18</span> तोहका हुकूमत क सासक अउर राजा क समन्वा हाजिर करिहीं, काहेकि तू सबहीं मोर चेलन अहा। तोहका इ औसर दीन्ह जाई कि तू ओनका अउर गैर यहूदियन क मोरे बारे मँ साच्छी द्या।</div>
<div class="v" id="v19"><span class="vn">19</span> जब उ पचे तोहका धरइँ तउ फिकिर जिन कर्‌या कि तोहका का कहइ क बाटइ अउर कइसे कहइ क अहइ। काहेकि उ समइ प तोहका बताइ दीन्ह जाई कि तोहका का कहइ क अहइ।</div>
<div class="v" id="v20"><span class="vn">20</span> याद रखा कि बोलवइया तू नाहीं अहा, मुला तोहरे परमपिता क आतिमा तोहरे भीतर बोली।</div>
<div class="v" id="v21"><span class="vn">21</span> <span class="br-p"><br><br></span>“भाई आपन भाइयन क धरवाइ क मरवइहीं, महतारी बाप आपन गदेलन क पकड़वइहीं अउर बचवन आपन महतारी बाप क खिलाफ होइ जइहीं। उ पचे ओनका मरवाइ देइहीं।</div>
<div class="v" id="v22"><span class="vn">22</span> मोरे नाउँ क कारण मनई तोहसे घिना करिहीं। मुला आखिर तक जउन टिका रही उहइ क उद्धार होई।</div>
<div class="v" id="v23"><span class="vn">23</span> उ सबइ अब तोहका सहर मँ सतावइँ तउ तू दूसर सहर मँ पराइ जाया। मइँ तोहसे सच सच कहत हउँ अइसे पहिले तू इस्राएल क सबइ ही सहरन क चक्कर लगाइ ल्या, मनई क पूत दुबारा आइ जाई।</div>
<div class="v" id="v24"><span class="vn">24</span> <span class="br-p"><br><br></span>“चेला आपन गुरु ते बड़वार नाहीं होतेन अउर न ही कउनो नउकर आपन मालिक ते बड़वार होत ह।</div>
<div class="v" id="v25"><span class="vn">25</span> चेला क गुरु क नाईं होइ मँ अउर नउकरे क मालिक क नाई होइ मँ संतोख करइ चाही। जब उ घरे क मालिक क बेल्जाबुल (सइतान) कहइँ तउ, ओकरे घरे क दूसर लोगन क संग तउ अउ भी बुरा बेवहार करिहीं!”</div>
<div class="v" id="v26"><h2>परमेस्सर स डेराअ मनइयन स नाहीं</h2><h2>(<b>490 12:2-7</b>)</h2><span class="vn">26</span> <span class="br-p"><br><br></span>“एह बरे ओनसे डेराअ जिन काहेकि जउन छुपी अहइ, सब खुलि जाई। अउर हर चीज जउन छुपी अहइ, परगट होइ जाई।</div>
<div class="v" id="v27"><span class="vn">27</span> मइँ अँधियारे मँ जउन कछू तोसे कहत हउँ, मइँ चाहित ह कि तू उजियारे मँ कहा। मइँ जउन कछू तोहरे कनवा मँ कहेउँ तू ओकरे मकाने क छत्तियापर चढ़िके, एलान करा।</div>
<div class="v" id="v28"><span class="vn">28</span> ओनसे जिन डेराअ, जउन तोहरे देह क नास कइ डइहीं मुला तोहरे आतिमा क नाहीं मारि सकतेन। बस उ परमेस्सर स डेराअ जउन तोहार देह अउर आतिमा क नरके मँ नाइ के नास कइ सकत ह।</div>
<div class="v" id="v29"><span class="vn">29</span> एक ठु पइसा क दुइ चिड़िया बेसहे मँ स भी एक तोहरे परमपिता क बे जाने भए अउर ओकर बिना इच्छा स धरती प नाहीं गिर सकत।</div>
<div class="v" id="v30"><span class="vn">30</span> अरे तोहरे मूँड़े क एक एक बार तक गिना भवा बाटइ।</div>
<div class="v" id="v31"><span class="vn">31</span> यह बरे डेराअ जिन, तोहार कीमत तउ वइसी बहोत स चिड़ियन ते जिआदा बाटइ।</div>
<div class="v" id="v32"><h2>ईसू मँ बिसवास</h2><h2>(<b>490 12:8-9</b>)</h2><span class="vn">32</span> <span class="br-p"><br><br></span>“जउन कउनो मोका सब मनइयन क समन्वा अपनाई, मइँ भी ओका सरगे मँ बसा आपन परमपिता क समन्वा अपनियाउब।</div>
<div class="v" id="v33"><span class="vn">33</span> मुला जउन कउनो मोका सब मनइयन क समन्वा न अपनियाई, मइँ भी ओका आपन परमपिता क समन्वा न अपनियाउब।</div>
<div class="v" id="v34"><h2>ईसू क अनुसरण तोहार बरे परेसानी लावइ सकत ह</h2><h2>(<b>490 12:51-53</b>; <b>490 14:26-27</b>)</h2><span class="vn">34</span> <span class="br-p"><br><br></span>“इ जिन सोचा कि मइँ धरती प सांति लइ आवइ आइ हउँ। सांति नाहीं मुला एक तरवारे क लइ आइ हउँ।</div>
<div class="v" id="v35"><span class="vn">35</span> मइँ तउ: <span class="br-p"><br><br></span><span class="br-ind"><br><span class="indent">&nbsp;</span></span>‘बेटवा क बाप क खिलाफ,<br> <span class="br-ind"><br><span class="indent">&nbsp;</span></span>बिटिया क महतारी खिलाफ,<br> <span class="br-ind"><br><span class="indent">&nbsp;</span></span>दुलहिन क सासे क खिलाफ करइ आइ हउँ।<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>मनई क बैरी ओकरे घरे क मनई ही होइहीं।’<br></div>
<div class="v" id="v37"><span class="vn">37</span> <span class="br-p"><br><br></span>“जउन आपन महतारी बाप स मोसे जिआदा पिरेम करत ह, उ मोर होइ क जोग्ग नाहीं जउन अपने बेटवा अउर बिटिया से मोसे जिआदा पिरेम करत ह, उ मोर होइके जोग्ग नाहीं।</div>
<div class="v" id="v38"><span class="vn">38</span> उ जउन क्रूसे (यातना) उठाइके मोरे पाछे होत नाहीं, मोर होइके जोग्ग नाहीं।</div>
<div class="v" id="v39"><span class="vn">39</span> उ जउन आपन प्राण बचावा चाहत ह, आपन प्राण खोइ देइ। मुला जउन मोरे बरे आपन प्राण दइ देइ, उ जिन्नगी पाई।</div>
<div class="v" id="v40"><h2>परमेस्सर ओका आसीस देब जउन तोका स्वीकार करी</h2><h2>(<b>480 9:41</b>)</h2><span class="vn">40</span> <span class="br-p"><br><br></span>“जउन तू पचन क अपनावत ह, उ मोका अपनावत ह अउर जउन मोका अपनावत ह, उ उहइ परमेस्सर क अपनावत ह, जउन मोका पठएस ह।</div>
<div class="v" id="v41"><span class="vn">41</span> जउन कउनो नबी क यह बरे अपनावत ह कि उ नबी अहइ, ओका उहइ ओकरे बदले मँ फल मिली जउन कि नबी क मिलत ह। अउ जदि तू कउनो धर्मी क यह बरे अगवानी करत ह कि उ धर्मी बाटइ, ओका सच उहइ बदले मँ फल मिली जउन कउनो धर्मी क मिलत ह।</div>
<div class="v" id="v42"><span class="vn">42</span> अउर जदि कउनो मोर इ भोला भाला चेलन मँ स कउनो एक क एक लोटा ठंडा पानी तक दइ दे कि उ मोर चेला अहइ, तउ मइँ तोसे सच कहत हउँ कि ओका ऍकरे बदले मँ फल सचमुच बे मिले भए न रही।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->कनानी <!--raw 1 bo --></em><!--endraw 1-->यहूदी क एक कटटर राजनीति दल क नाउँ जेकर उ निअंबर होत रहा।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><em><!--endraw 1-->सदोम अउर अमोरा <!--raw 1 bo --></em><!--endraw 1-->दुइ सहरन क पर्भू ओनके बसइया क पापन क दण्ड बरे नास कइ दिहेस।</div>
</div>
<!-- PARSED ABOVE; EDITING MAY BREAK PARSER -->
</body></html>