<html><head>
<meta http-equiv="Content-Type" content="text/html;charset=utf-8" />
<title>Matt 12 &ndash; मत्ती रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 12);">
<div id="navbar"><a href="../index.html">पवित्तर बाइबिल</a> &ndash; <b>मत्ती रचित सुसमाचार</b> &ndash; <a href="Matt_1.html">1</a> ... <a href="Matt_10.html">10</a> <a href="Matt_11.html">11</a> <b>12</b> <a href="Matt_13.html">13</a> <a href="Matt_14.html">14</a> ... <a href="Matt_28.html">28</a> </div><hr>
<h1>Matt 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>कछू यहूदियन ईसू क निन्दा किहेन</h2><h2>(<b>480 2:23-28</b>; <b>490 6:1-5</b>)</h2><span class="vn">1</span> <span class="br-p"><br><br></span>लगभग उहइ समइया ईसू सबित क दिन अनाजे क खेतन स होइके जात रहा। ओकरे चेलन क भूख लाग अउ गोहूँ क बाल तोड़ि क चबाइ लागेन।</div>
<div class="v" id="v2"><span class="vn">2</span> फरीसियन अइसा होत देखिके कहेन, “देख! तोहार चेलन उ करत अहइँ जेकर सबित क दिन करब मूसा क व्यवस्था क माफिक नाहीं।”</div>
<div class="v" id="v3"><span class="vn">3</span> <span class="br-p"><br><br></span>ऍह प ईसू ओनसे पूछेस, “का तू नाहीं पढ्या कि दाऊद अउर ओकर साथी, जब ओनका भूख लाग, का किहे रहेन?</div>
<div class="v" id="v4"><span class="vn">4</span> उ परमेस्सर क घरे मँ घुसिके ओनके बरे चढ़ाई गइ पवित्तर रोतिन क कइसे खाए रहेन? तउ भी ओका अउर ओनके साथी संगी क ओकर खाब मूसा क व्यवस्था क खिलाफ रहा। ओका सिरिफ याजकन ही खाइ सकत रहेन।</div>
<div class="v" id="v5"><span class="vn">5</span> मूसा क व्यवस्था मँ तू इ नाहीं पढ़्या कि सबित कि दिन मंदिर क याजक ही असिल मँ सबित क दिन बिगार देत हीं अउर फिन ओनका कउनो कछू नाहीं कहत।</div>
<div class="v" id="v6"><span class="vn">6</span> मुला मइँ तोसे कहत हउँ, हियाँ जउन कउनो बाटइ उ मंदिर ते बड़वार बाटइ।</div>
<div class="v" id="v7"><span class="vn">7</span> जदि तू पवित्तर सास्तर मँ जउन लिखा अहइ, ओका जानत ह, ‘मइँ मनइयन मँ दाया चाहत हउँ, पसुबलिदान नाहीं’<sup class="fnm"><a name="fnm1" href="#fn1">1</a></sup> तउ तू ओनका दोखी नाहीं ठहरउत्या जउन निर्दोख अहइँ।</div>
<div class="v" id="v8"><span class="vn">8</span> <span class="br-p"><br><br></span>“हाँ, मनई क पूत सबित क दिन क भी सुआमी अहइ।”</div>
<div class="v" id="v9"><h2>ईसू सुखंडी हाथे क चंगा किहेस</h2><h2>(<b>480 3:1-6</b>; <b>490 6:6-11</b>)</h2><span class="vn">9</span> <span class="br-p"><br><br></span>फिन उ हुवाँ स चला गवा अउर उनके आराधनालय मँ पहुँच गवा।</div>
<div class="v" id="v10"><span class="vn">10</span> हुवाँ एक ठु मनई रहा, जेकर हाथ सुखंडी रहा। तउ मनइयन ईसू स पूछेन, “मूसा क व्यवस्था क माफिक सबित क दिन का कउनो क नीक करब ठीक अहइ?” उ सबई एह बरे ओसे पूछेन कि, उ पचे ओह प दोख लगाइ सकइँ।</div>
<div class="v" id="v11"><span class="vn">11</span> <span class="br-p"><br><br></span>मुला उ ओनका जबाव दिहेस, “मान ल्या, तोहमाँ स कउनो क लगे एक ही भेड़ बाटइ, अउर उ भेड़ सबित क दिन कउनो गड़हा मँ गिरि जात ही, तउ तू का ओका बाहेर न निकरब्या?</div>
<div class="v" id="v12"><span class="vn">12</span> सच मनई तउ एक भेड़े स जिआदा बढ़के अहइ। यह बरे सबित क दिन मूसा क व्यवस्था भलाई करइ बरे अनुमति देत ह।”</div>
<div class="v" id="v13"><span class="vn">13</span> <span class="br-p"><br><br></span>तब ईसू उ सुखंडी हाथवाला मनई स कहेस, “आपन हथवा आगे बढ़ावा।” उ पूरी तरह स चँगा होइ गवा। ठीक उहइ तरह जइसे ओकर दूसर हाथ रहा।</div>
<div class="v" id="v14"><span class="vn">14</span> तब फरीसियन हुवाँ स चला गएन अउर ओका मार डावइ क तरकीब गूंथइ मथइ लागेन।</div>
<div class="v" id="v15"><h2>ईसू उहइ करत ह जेकरे बरे परमेस्सर ओका चुनेस</h2><span class="vn">15</span> <span class="br-p"><br><br></span>ईसू इ जान गवा अउर हुवाँ स चला गवा। भारी भीड़ पाछे पाछे होइ गइ। उ ओनका चंगा करत</div>
<div class="v" id="v16"><span class="vn">16</span> चिताउनी दिहस कि ओकरे बारे मँ मनइयन क कछू न बतावइँ।</div>
<div class="v" id="v17"><span class="vn">17</span> इ एह बरे भवा कि नबी यसायाह पर्भू क बारे मँ जउन कछू कहेस ह, उ पूरा होइ जाइ:</div>
<div class="v" id="v18"><span class="vn">18</span> <span class="br-p"><br><br></span><span class="br-ind"><br><span class="indent">&nbsp;</span></span>“इ मोर सेवक अहइ,<br> <span class="br-ind"><br><span class="indent">&nbsp;</span></span>मइँ जेका चुनेउ हउँ।<br> <span class="br-ind"><br><span class="indent">&nbsp;</span></span>इ मोर पिआरा अहइ,<br> <span class="br-ind"><br><span class="indent">&nbsp;</span></span>ऍहसे मइँ आनंद मँ हउँ<br> <span class="br-ind"><br><span class="indent">&nbsp;</span></span>आपन आतिमा ऍह प मइँ रखियउँ<br> <span class="br-ind"><br><span class="indent">&nbsp;</span></span>सब देसन क सब मनइयन क इ निआव क एलान करी।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>इ कबहुँ नाहीं चिचिआई,<br> <span class="br-ind"><br><span class="indent">&nbsp;</span></span>या झगड़ी ही मनइयन ऍका गली कूचा मँ न सुनिहइँ<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>उ सरते क न उ तोड़ीन<br> <span class="br-ind"><br><span class="indent">&nbsp;</span></span>इ बुझत दिया तलक उ न बुझाई डटा रही<br> <span class="br-ind"><br><span class="indent">&nbsp;</span></span>तब ताई जब ताईं निआव क जीत न होइ जाई।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>तब फिन सबइ लोग आपन आसा ओहमाँ बँधिहीं, फिन उहइ नाउँ मँ।” <sup class="fnm"><a name="fnm2" href="#fn2">2</a></sup><br></div>
<div class="v" id="v22"><h2>ईसू मँ परमेस्सर क सक्ती बाटइ</h2><h2>(<b>480 3:20-30</b>; <b>490 11:14-23</b>; <b>490 12:10</b>)</h2><span class="vn">22</span> <span class="br-p"><br><br></span>फिन मनइयन ईसू क लगे एक अइसे अँधरे क लइ आएन जउन गूँगा भी रहा काहेकि ओहॅ प दुस्ट आतिमा क सवारी रही। ईसू ओका चांगा किहेस अउर एह बरे इ गूँगा अउर आँधर बोलइ अउर देखइ लाग।</div>
<div class="v" id="v23"><span class="vn">23</span> ऍह प सबइ मनइयन अचरजे मँ पड़ि गएन अउर उ सबइ कहइ लागेन, “का इ मनई दाऊद क पूत होइ सकत ह?”</div>
<div class="v" id="v24"><span class="vn">24</span> <span class="br-p"><br><br></span>जबहिं फरीसियन इ सुनेन तउ उ पचे कहेन, “इ दुस्ट आतिमन क ओनके सरदार बेल्जाबुल क सहारा स बाहरे निकारत ह।”</div>
<div class="v" id="v25"><span class="vn">25</span> <span class="br-p"><br><br></span>ईसू ओनके मनवा क बात जानि गवा अउर ओनसे कहेस, “हर राज्य जेहमाँ फूट परि जात ह, ओकर नास होइ जात ह। वइसे ही हर सहर या परिवार जेहमाँ फूट परि जात ह उ टिकइ नाहीं पावत।</div>
<div class="v" id="v26"><span class="vn">26</span> तउ सइतान ही खुद आपन क बाहेर कइसे निकारी फिन तउ ओहमाँ आपन खिलाफ फूट पड़ि जाई। तउ ओकर राज्य कइसे बना रहि पाई।</div>
<div class="v" id="v27"><span class="vn">27</span> अगर इ सच अहइ कि मइँ बेल्जाबुल क सहारा स दुस्ट आतिमन क खदेरत हउँ तउ तोहार मनवइया कउने सहारा स ओनका बाहेर खदेरत हीं? तउ तोहार आपन मनवइया ही सिद्ध करिहीं कि तू गलत अहा।</div>
<div class="v" id="v28"><span class="vn">28</span> मइँ दुस्ट आतिमन क परमेस्सर क आतिमा क सक्ती स निकारत हउँ। ऍहसे इ सिद्ध होत ह कि परमेस्सर क राज्य तोहरे निअरे आइ ग अहइ।</div>
<div class="v" id="v29"><span class="vn">29</span> फिन कउन कउनो जबरा क घरवा मँ घुसिके ओकर माल कइसे चोरॉइ सकत ह, जब तलक उ जबरा क पहिले बाँध न देइ। तबहिं उ ओकरे घरवा क लूटि सकत ह।</div>
<div class="v" id="v30"><span class="vn">30</span> जउन मोर संग नाहीं उ हमरे खिलाफ बाटइ। अउर जउन अलगाइ भई भेड़न क बटोरइ मँ मोर मदद नाहीं करत, उ ओनका अलगावत ह।</div>
<div class="v" id="v31"><span class="vn">31</span> <span class="br-p"><br><br></span>“एह बरे मइँ तोहसे कहत हउँ कि सब मनइयन क किस्म किस्म क निन्दा अउर पापन्क छमा कइ दीन्ह जाइ मुला पवित्तर आतिमा क निन्दा क छमा किन्ह न जाई।</div>
<div class="v" id="v32"><span class="vn">32</span> कउनउ मनई क पूत क खिलाफ जदि कछू कहत ह तउ ओका छमा कीन्ह जाइ सकत ह, मुला पवित्तर आतिमा क खिलाफ कउनो कछू कहइ तउ ओका छमा न कीन्ह जाई। न तउ इ युग मँ अउर न आवइवाला युगे माँ।</div>
<div class="v" id="v33"><h2>मनई आपन करम स जाना जात ह</h2><h2>(<b>490 6:43-45</b>)</h2><span class="vn">33</span> <span class="br-p"><br><br></span>“तू लोग जानत ह कि बढ़िया फरे बरे तोहका बढ़िया बृच्छ रोपइ चाही। मुला बृच्छ बुरा अहइ तउ बुरा फर देइ। काहेकि बृच्छ आपन फरे स जाना जात ह।</div>
<div class="v" id="v34"><span class="vn">34</span> अरे हे कीरा क बचवन! जब तू खुदइ बुरा अहा तउ नीक बातन कइसे कहि सकत ह? मनई क सब्द जउन ओकरे मनवा मँ भरा अहइ, उहइ स निकरत ही।</div>
<div class="v" id="v35"><span class="vn">35</span> एक नीक मनई मनवा क नीक भंडारे स नीक बातन निकारत ह अउर बुरा मनई बुरी बातन क निकारत ह जउन मनवा क भंडारे मँ एकट्ठा रहत हीं।</div>
<div class="v" id="v36"><span class="vn">36</span> अउ मइँ तू सब जने के बतावन हउँ कि निआव क दिन हर मनई क लापरवाही स बोली गइ बातन क हिसाब देइ क होई।</div>
<div class="v" id="v37"><span class="vn">37</span> तोहरे बातन क ऊपर तोहका निर्दोख अउर दोखी ठहराइ जाई।”</div>
<div class="v" id="v38"><h2>ईसू स प्रमाण सरूप अचरज चीन्ह क माँग</h2><h2>(<b>480 8:11-12</b>; <b>490 11:29-32</b>)</h2><span class="vn">38</span> <span class="br-p"><br><br></span>फिन कछू धरम सास्तिरियन अउर फरीसियन ओसे कहेन, “गुरु, हम पचे तोसे अद्भुत चीन्हा परगट करइ चाहित ह।”</div>
<div class="v" id="v39"><span class="vn">39</span> <span class="br-p"><br><br></span>ईसू ओनसे जवाबे मँ कहेस, “इ जुग क बुरा अउर दुराचारी पीढ़ी क मनई अद्भुत चीन्हा देखा चाहत हीं। नबी योना क अद्भुत चीन्हा तजिके ओनका अउर कउनो अद्भुत चीन्हा न दीन्ह जाई।</div>
<div class="v" id="v40"><span class="vn">40</span> अउ जइसे योना तीन दिना अउर तीन रात उ समुद्री जीव क पेटवा मँ रहा, वइसे ही मनई क पूत तीन दिन अउर तीन रात धरती क अन्दर मँ रही।</div>
<div class="v" id="v41"><span class="vn">41</span> निआव क दिन निनेवा क रहइवाले आज क पीढ़ी क मनई क संग खड़ा होइहीं अउर दोखी ठहरइहीं। काहेकि निनेवा क मनई योना क उपदेस स मनफिराव करे रहेन अउर हियाँ तउ कउनो योना स बड़वार हाजिर अहइँ।</div>
<div class="v" id="v42"><span class="vn">42</span> <span class="br-p"><br><br></span>“निआव क दिन दक्खिन क रानी इ पीढ़ी क मनइयन क संग खड़ी होई अउर ओनका दोखी ठहराई, काहेकि उ धरती क दूसर छोर स सुलैमान क उपदेस सुनइ बरे आइ रही अउर हियाँ तउ कउनउ सुलैमान स भी बड़वार हाजिर अहइ।</div>
<div class="v" id="v43"><h2>मनइयन मँ सइतान</h2><h2>(<b>490 11:24-26</b>)</h2><span class="vn">43</span> <span class="br-p"><br><br></span>“जब कउनउ दुस्ट आतिमा कउनो मनई क छोड़ देत ह तउ उ आराम खोजइ बरे झुरान धरती प ढूँढ़त फिरत ह, मुला उ ओका मिल नाहीं पावत।</div>
<div class="v" id="v44"><span class="vn">44</span> तब उ कहत ह, ‘जउन घरे क मइँ छोड़ दिहेउँ, मइँ फिन उहइँ लौटि हउँ।’ तउ उ लौटत ह अउर ओका अब ताईं खाली अउ साफ सूथर अउर सजा भवा पावत ह।</div>
<div class="v" id="v45"><span class="vn">45</span> फिन उ लौटत ह अउ आपन संग सात अउ दुस्ट आतिमन क लइ आवत ह जउन ओसे भी बुरी होत हीं। फिन उ सबइ आइके हुवाँ रहइ लागत हीं। अउर उ मनई क हालत पहिले स जिआदा खौफनाक होत ह। आज क इ खराब पीढ़ी क मनइयन क दसा अइसी बाटइ।”</div>
<div class="v" id="v46"><h2>ईसू क मनवइयन ही ओकर परिवार</h2><h2>(<b>480 3:31-35</b>; <b>490 8:19-21</b>)</h2><span class="vn">46</span> <span class="br-p"><br><br></span>ईसू अबहिं भिड़िया क मनइयन स बातन कर रहा कि ओकर महतारी अउर भाइयन हुवाँ अइके बाहेर खड़ा होइ गएन। उ पचे ईसू स बात करइ बरे इंतजार करत रहेन।</div>
<div class="v" id="v47"><span class="vn">47</span> कउनो ईसू स कहेस, “सुना तोहार महतारी अउर तोहार भाइयन खड़ा बाटेन अउर तोसे बात करइ चाहत हीं।”</div>
<div class="v" id="v48"><span class="vn">48</span> <span class="br-p"><br><br></span>जवाबे मँ ईसू बात करइवालन स कहेस, “कउन अहइ मोर महतारी, अउ कउन अहइ मोर भाइयन?”</div>
<div class="v" id="v49"><span class="vn">49</span> फिन आपन हथवा स चेलन कइँती सनकावत कहेस, “इ अहइँ मोर महतारी अउर मोर भाइयन।</div>
<div class="v" id="v50"><span class="vn">50</span> हाँ सरगे मँ रहवइया मोरे परमपिता क इच्छा प जउन कउनो चलत ह, उहइ मोर भाई, बहिन अउर महतारी अहइ।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a class='B' href='B:350 6:6'><!--endraw 1-->होसे 6:6<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a class='B' href='B:290 42:1-4'><!--endraw 1-->यसा. 42:1-4<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>