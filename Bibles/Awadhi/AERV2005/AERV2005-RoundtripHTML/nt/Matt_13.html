<html><head>
<meta http-equiv="Content-Type" content="text/html;charset=utf-8" />
<title>Matt 13 &ndash; मत्ती रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 13);">
<div id="navbar"><a href="../index.html">पवित्तर बाइबिल</a> &ndash; <b>मत्ती रचित सुसमाचार</b> &ndash; <a href="Matt_1.html">1</a> ... <a href="Matt_11.html">11</a> <a href="Matt_12.html">12</a> <b>13</b> <a href="Matt_14.html">14</a> <a href="Matt_15.html">15</a> ... <a href="Matt_28.html">28</a> </div><hr>
<h1>Matt 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>किसान अउर बिआ क दिस्टान्त</h2><h2>(<b>480 4:1-9</b>; <b>490 8:4-8</b>)</h2><span class="vn">1</span> <span class="br-p"><br><br></span>उहइ दिन ईसू उ घरवा क छोड़िके झिलिया क किनारे उपदेस देइ जाइ बइठा।</div>
<div class="v" id="v2"><span class="vn">2</span> बहोत मिला ओकरे चारिउँ कइँती ऍकट्ठा होइ गएन। तउ एक दिन उ नाउ प चढ़िके बइठि गवा। अउ भीड़ किनारे खड़ी रही।</div>
<div class="v" id="v3"><span class="vn">3</span> उ ओनका दिस्टान्त क सहारा लेत भवा बहोत सी बात बताएस। उ कहेस, <span class="br-p"><br><br></span>“एक किसान बिआ बोअइ निकरा।</div>
<div class="v" id="v4"><span class="vn">4</span> उ जब बोआई करत रहा तउ कछू बिआ राहे क किनारे जाइ गिरेन। चिड़ियन आइन अउर चुन गइन।</div>
<div class="v" id="v5"><span class="vn">5</span> तनिक बिआ चट्टान क धरती प जाइ गिरेन। हुआँ क माटी उथली रही। बिआ फउरन उगेन, काहेकि माटी गहिर नाहीं रही।</div>
<div class="v" id="v6"><span class="vn">6</span> यह बरे जइसे सूरज निकरा तउ उ पउधन झुराइ गएन। अउर काहेकि उ सबइ जिआदा जर पकड़े नाहीं रहेन एह बरे झुराइके गिर गएन।</div>
<div class="v" id="v7"><span class="vn">7</span> बिआ क एक हींसा कँटहरी झाड़िन मँ जाइ गिरा, झाड़िन बाढ़िन, अउर उ सबइ उ पउधन क दहबोच लिहेन।</div>
<div class="v" id="v8"><span class="vn">8</span> मुला थोड़ा बिआ जउन बढ़िया धरती प गिरा रहेन, बढ़िया फसल देइ लागेन। फसल, जेतना बोइ ग रही, ओसे कउनो तीस गुनी, साठ गुनी, या सौ गुनी स भी जिआदा भई।</div>
<div class="v" id="v9"><span class="vn">9</span> जउन सुन सकत ह, उ सुनि लेई!”</div>
<div class="v" id="v10"><h2>दिस्टान्त कथा क मतलब</h2><h2>(<b>480 4:10-12</b>; <b>490 8:9-10</b>)</h2><span class="vn">10</span> <span class="br-p"><br><br></span>फिन ईसू क चेलन ओकॅरे लगे जाइके पूछेन, “तू ओनसे बात करत भए दिस्टान्त कथा क प्रयोग काहे करत ह?”</div>
<div class="v" id="v11"><span class="vn">11</span> <span class="br-p"><br><br></span>जवाबे मँ उ ओनसे कहेस, “सरगे क राज्य क भेद क जानइ क अधिकार सिरिफ तोहका दीन्ह ग अहइ, ओनका नाहीं।</div>
<div class="v" id="v12"><span class="vn">12</span> काहेकि जेकरे लगे थोड़ा बहोत बाटइ, ओका अउर भी दीन्ह जाई अउर ओकरे लगे ढेर होइ जाई। मुला जेकरे लगे कछू भी नाहीं अहइ, ओहसे जेतना स ओकरे लगे बाटइ, उ भी छोर लीन्ह जाइ।</div>
<div class="v" id="v13"><span class="vn">13</span> एह बरे मइँ ओनसे दिस्टान्त कथा क प्रयोग करत कहत हउँ। काहेकि अगर उ सबइ निहारत हीं मुला असल मँ ओनका कछू देखॉई नाहीं देत, उ पचे अगर सुनत हीं, मुला असल मँ उ सबइ न सुनत हीं, न समझत हीं।</div>
<div class="v" id="v14"><span class="vn">14</span> इ तरह ओन प यसायाह की भविस्सबाणी खरी उतरत ही: <span class="br-p"><br><br></span><span class="br-ind"><br><span class="indent">&nbsp;</span></span>‘तू सुनब्या अउर सुनतइ ही रह्ब्या<br> <span class="br-ind"><br><span class="indent">&nbsp;</span></span>मुला तोहरे कछू भी समुझ न आई<br> <span class="br-ind"><br><span class="indent">&nbsp;</span></span>तू लखत ह, बस देखतइ ही रह्ब्या<br> <span class="br-ind"><br><span class="indent">&nbsp;</span></span>मुला तोहका तउ कछू सूझ ना पाई,<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>काहेकि ओनके अकिल प पाथर पड़ा हइ<br> <span class="br-ind"><br><span class="indent">&nbsp;</span></span>सबइ आपन कान मूँद लिहेन,<br> <span class="br-ind"><br><span class="indent">&nbsp;</span></span>अउर आँखी बंद कई राखी अहइँ<br> <span class="br-ind"><br><span class="indent">&nbsp;</span></span>जेसे आपन आँखिन स उ सबइ कछू न निहारइँ<br> <span class="br-ind"><br><span class="indent">&nbsp;</span></span>अउर उ सबइ कनवा स कछू सुनि न पावइँ<br> <span class="br-ind"><br><span class="indent">&nbsp;</span></span>या आपन हिरदय स कबहुँ बूझइँ<br> <span class="br-ind"><br><span class="indent">&nbsp;</span></span>अउ मुड़िकइ कबहुँ मोरी कइँती आवइँ<br> <span class="br-ind"><br><span class="indent">&nbsp;</span></span>अउर जेसे मइँ ओनका उद्धार करउँ।’ <sup class="fnm"><a name="fnm1" href="#fn1">1</a></sup><br></div>
<div class="v" id="v16"><span class="vn">16</span> <span class="br-p"><br><br></span>मुला तोहार आँखी अउर कान धन्य अहइँ काहेकि उ सबइ देख सुन सकत हीं।</div>
<div class="v" id="v17"><span class="vn">17</span> मइँ सच कहत हउँ बहोतन नबियन अउर धर्मी जउन बातन क देखइ चाहत रहेन, ओनका तू देखत अहा। उ पचे ओनका नाहीं देखि सकतेन। अउ जउन बातन क उ सबइ सुनइ चाहत रहेन, ओनका तू सुनत बाट्या। उ सबइ ओनका नाहीं सुन सकेन।</div>
<div class="v" id="v18"><h2>बिआ बोवइ क दिस्टान्त कथा क अरथ</h2><h2>(<b>480 4:13-20</b>; <b>490 8:11-15</b>)</h2><span class="vn">18</span> <span class="br-p"><br><br></span>“तउ बिआ बोअइ क दिस्टान्त क अरथ सुन ल्या।</div>
<div class="v" id="v19"><span class="vn">19</span> <span class="br-p"><br><br></span>“उ बिआ जउन राह क किनारे गिर गवा रहा, ओकर अरथ अहइ कि जबहिं कउनो सरगे क राज्य क उपदेस सुनावत ह अउर समझत नाहीं तउ दुस्ट आइके, ओकरे मनवा मँ जउन उगा रहा, उखाड़ लइ जात ह।</div>
<div class="v" id="v20"><span class="vn">20</span> <span class="br-p"><br><br></span>“उ सबइ बिआ जउन पथरही धरती प छितराइ ग रहेन, ओकर अरथ अहइ उ मनई जउन उपदेस सुनत ह, ओका खुसी होइके फउरन अपनावत ह</div>
<div class="v" id="v21"><span class="vn">21</span> मुला आपन भीतर ओनकइ जड़ नाहीं जमइ देत, उ तनिक देर ठहर पावत ह, जब उपदेस क कारण ओह प कस्ट अउर यातना आवत हीं तउ उ फउरन डगमगाइ जात ह।</div>
<div class="v" id="v22"><span class="vn">22</span> <span class="br-p"><br><br></span>“कँटवन मँ छितराइ गवा बिआ क मतलब अहइ, उ मनई जउन उपदेस क तउ सुनत ह, मुला संसार क फिकिर अउर धन क लालच उपदेस क दहबोच लेत ह अउर उ मनई सफल नाहीं होइ पावत।</div>
<div class="v" id="v23"><span class="vn">23</span> <span class="br-p"><br><br></span>“नीक धरती प छितरान बिआ क अरथ अहइ उ मनई जउन उपदेस क सुनत ह अउर समझत ह। उ सफल होत ह। ओकर सफलता तीस गुनी, साठ गुनी या सौ गुनी तक होत ह।”</div>
<div class="v" id="v24"><h2>गोहूँ अउर खरपतवारे क दिस्टान्त</h2><span class="vn">24</span> <span class="br-p"><br><br></span>ईसू ओनके समन्वा एकठू अउर दिस्टान्त कथा राखेस, “सरगे क राज्य उ मनई क नाईं अहइ जउन आपन खेतवा मँ नीक बिआ बोएस।</div>
<div class="v" id="v25"><span class="vn">25</span> मुला जब मनइयन सोवत रहेन, उ मनई क दुस्मन आवा अउर गोहूँ क बीचउबीच खरपतवार बोइ गवा।</div>
<div class="v" id="v26"><span class="vn">26</span> जइसे गोहूँ अँखुवान अउर ओह प बालन आइन तउ खरपतवार देखाइ लाग।</div>
<div class="v" id="v27"><span class="vn">27</span> तइसेन खेते क मालिक क लगे आइके ओकर नउकरन ओसे कहेन, ‘मालिक, तू तउ खेतवा मँ बढ़िया बिआ बोए रहा, बोए रह्या न? फिन ई खरपतवार कहाँ ते आइ गवा?’</div>
<div class="v" id="v28"><span class="vn">28</span> <span class="br-p"><br><br></span>“तब उ ओनसे कहेस, ‘इ कउनो दुस्मने क काम अहइ।’ <span class="br-p"><br><br></span>“ओकर नउकरन ओसे पूछेन, ‘का तू चाहत ह कि हम सबइ जाइके खरपतवार उखाड़ देइ?’</div>
<div class="v" id="v29"><span class="vn">29</span> <span class="br-p"><br><br></span>“उ बोला, ‘नाहीं काहेकि जब तू खरपतवार उखड़ब्या तउ ओनके संग तू गोहूँ भी उखाड़ देब्या।</div>
<div class="v" id="v30"><span class="vn">30</span> जब ताईं फसल पाकइ, दुइनउँ क साथ साथ बाढ़इ द्या, फिन कटनी क समइ फसल क कटइयान स कहब कि पहिले खरपतबारे क गट्ठर बनाइके ओनका जराइ द्या अउर गोहूँ बटोरिके मोरे खरिहाने मँ धइ द्या।’”</div>
<div class="v" id="v31"><h2>अउर दिस्टान्त कथा</h2><h2>(<b>480 4:30-34</b>; <b>490 13:18-21</b>)</h2><span class="vn">31</span> <span class="br-p"><br><br></span>ईसू ओनके समन्वा अउर दिस्टान्त कथन्क राखेस: “सरग क राज्य राई क बिआ क छोटवार बिआ क नाईं अहइ, जेका कउनो लइके खेते मँ बोई दिहे होय।</div>
<div class="v" id="v32"><span class="vn">32</span> ई बिआ नान्ह स नान्ह होत ह मुला बड़वार होए प इ बगिया क सबइ पउधन स बड़वार होइ जात ह। इ पेड़ बनत ह अउर अकासे क पंछी आइके ऍकर डारन प सरन लेत हीं।”</div>
<div class="v" id="v33"><span class="vn">33</span> <span class="br-p"><br><br></span>ईसू ओनका एक दिस्टान्त कथा अउ कहेस, “सरगे क राज्य खमीर क नाई अहइ, जेका जउनो स्त्री तीन अढ़इया आटा मँ मिलाएस अउर तब ताई ओका राखि दिहेस जब तलक उ सबइ क सबइ खमीर नाहीं भवा।”</div>
<div class="v" id="v34"><span class="vn">34</span> <span class="br-p"><br><br></span>ईसू लोगन्स सब कछू दिस्टान्त कथन स बताएस। असिल मँ उ ओनसे दिस्टान्त कथा क बिना कछू नाहीं कहत रहा।</div>
<div class="v" id="v35"><span class="vn">35</span> अइसा एह बरे भवा कि परमेस्सर नबी स जउन कछू कहवाए रहा पूरा होइ जाइ: परमेस्सर कहेस, <span class="br-p"><br><br></span><span class="br-ind"><br><span class="indent">&nbsp;</span></span>“मइँ दिस्टांत कथन स आपन मुँहना खोलिहउँ।<br> <span class="br-ind"><br><span class="indent">&nbsp;</span></span>सृस्टि क सुरू स जउन बात छुपी रहिन, ओनका परगट करब।” <sup class="fnm"><a name="fnm2" href="#fn2">2</a></sup><br></div>
<div class="v" id="v36"><h2>गोहूँ अउर खरपतवारे क दिस्टान्त क बखान</h2><span class="vn">36</span> <span class="br-p"><br><br></span>फिन ईसू उ भीड़ क बिदा कइके घर आइ गवा। तब्बइ ओकर चेलन आइके ओसे कहेन, “खेते क खरपतवार क दिस्टान्त क अरथ हमका समझाइ द्या।”</div>
<div class="v" id="v37"><span class="vn">37</span> <span class="br-p"><br><br></span>जवाबे मँ ईसू बोला, “जउन उत्तिम बिआ बोए रहा, उ अहइ मनई क पूत।</div>
<div class="v" id="v38"><span class="vn">38</span> अउर खेत इ संसार अहइ। नीक बिआ क अरथ अहइ, सरगे क राज्य क मनई। खरपतवार क अरथ अहइ, दुस्ट (सइतान) क संतान।</div>
<div class="v" id="v39"><span class="vn">39</span> उ दुस्मन जउन खरपतवारे क बोएस, सइतान अहइ, अउर कटनी क समइ अहइ, इ संसार क अंत अउर कटइया अहइँ परमेस्सर क दूतन।</div>
<div class="v" id="v40"><span class="vn">40</span> <span class="br-p"><br><br></span>“तउ ठीक उहइ जइसे खरपतवारे क ऍकट्ठा कइके आगी मँ जराइ दीन्ह ग, वइसे ही संसार क अंत होई।</div>
<div class="v" id="v41"><span class="vn">41</span> मनई क पूत आपन दूतन क पठइ अउर उ सबइ ओनके राज्य स सबइ पापिन क अउ ओनक जउन पाप बरे मनइयन क भड़कावत हीं,</div>
<div class="v" id="v42"><span class="vn">42</span> ऍकट्ठा कइके धधकत भट्ठी मँ झोक देइहीं जहाँ बस दाँतन क पीसब अउर रोउब ही रोउब होई।</div>
<div class="v" id="v43"><span class="vn">43</span> तब धर्मी आपन परमपिता क राज्य मँ सूरज क नाई चमकिहीं। जउन सुनि सकत ह, सुनि लेइ।</div>
<div class="v" id="v44"><h2>धने क भण्डार अउर मोती क दिस्टान्त</h2><span class="vn">44</span> <span class="br-p"><br><br></span>“सरग क राज्य खेत मँ गड़ा भवा खजाना क नाईं अहइ, जेका कउनो मनई पाएस अउर फिन ओका हुवँई गाड़ दिहेस। उ ऍतना खुस भवा कि ओकरे लगे जउन कछू रहा उ ओका बेंच दिहस अउर उ खेत बेसहि लिहस।</div>
<div class="v" id="v45"><span class="vn">45</span> <span class="br-p"><br><br></span>“सरग क राज्य एक अइसे बेवपारी क नाईं अहइ कि जउन बढ़िया मोती क खोज मँ होइ।</div>
<div class="v" id="v46"><span class="vn">46</span> जइसेन ओका एक अनमोल मोती मिला तउ जाइके जउन कछू ओकरे पास रहा, उ बेंच डाएस अउर मोती वेसहि लिहस।</div>
<div class="v" id="v47"><h2>मछरी पकड़इ क जाल</h2><span class="vn">47</span> <span class="br-p"><br><br></span>“सरगे क राज्य मछरी पकड़इ बरे झीले मँ फेंक गवा जाल क नाईं भी अहइ। जेहमाँ किसिम किसिम क मछरी पकड़ लीन्ह गइन।</div>
<div class="v" id="v48"><span class="vn">48</span> जब उ जाले मँ मछरी मुचामुच भरि गइन तउ किनारे ओका हींच लीन्ह गवा अउर हुवाँ बैठिके नीक मछरी छाँटिके टोकरिन मँ भरि लीन्ह गइन मुला बेकार मछरी फेंकि दीन्ह गइन।</div>
<div class="v" id="v49"><span class="vn">49</span> सृस्टि क अंत मँ अइसे ही होई। सरगदूतन अइहीं अउर धर्मियन मँ स दुस्ट मनइयन क छाँटिके</div>
<div class="v" id="v50"><span class="vn">50</span> धधकत भट्ठी मँ झोकि देइहीं। हुवाँ बस रोउब अउर दाँत पीसब होई।”</div>
<div class="v" id="v51"><span class="vn">51</span> <span class="br-p"><br><br></span>ईसू आपन चेलन स पूछेस, “का तू सबइ इ बातन क समझत ह” <span class="br-p"><br><br></span>उ पचे जबाव दिहन, “हाँ।”</div>
<div class="v" id="v52"><span class="vn">52</span> <span class="br-p"><br><br></span>फिन उ ओनसे कहेस, “देखा, एह बरे हर धरम सास्तरी जउन सरग क राज्य क जानत ह, एक अइसे ग्रिहस्त क नाई अहइ, जउन आपन बखरी स नई पुरानी चीजन्क बाहेर निकारत ह।”</div>
<div class="v" id="v53"><h2>ईसू क आपन देस लौटब</h2><h2>(<b>480 6:1-6</b>; <b>490 4:16-30</b>)</h2><span class="vn">53</span> <span class="br-p"><br><br></span>इ सबन दिस्टान्त कथा क पूरा कइके उ हुवाँ स चला गवा।</div>
<div class="v" id="v54"><span class="vn">54</span> अउर आपन देस आइ गवा। फिन उ आराधनालय मँ उपदेस देब सुरू करेस। ऍसे हर कउनो अचरजे मँ पड़िके कहइ लाग, “ऍका अइसी सूझबूझ अउर अद्भुत कारजन क सक्ती कहाँ त मिल गइ?</div>
<div class="v" id="v55"><span class="vn">55</span> का इ उहई बढ़ई क बेटवा नाहीं अहइ? का ऍकर महतारी क नाउँ मरियम नाहीं अहइ? याकूब, यूसुफ, समौन अउर यहूदा इहई क भाई अहइँ न?</div>
<div class="v" id="v56"><span class="vn">56</span> ऍकर सबहिं बहिनियन हमरे बीच मँ नाहीं अहइँ? तउ फिन ओका इ सब कहाँ त मिली गवा?”</div>
<div class="v" id="v57"><span class="vn">57</span> तउ उ सबइ ओका मानेन नाहीं। <span class="br-p"><br><br></span>फिन ईसू कहेस, “कउनो नबी इ आपन गाँव अउर घरवा क छाँड़िके, सब मनइयन इज्जत करत हीं।”</div>
<div class="v" id="v58"><span class="vn">58</span> तउ ओनके बिसवास न होइके कारण उ हुवाँ जिआदा अद्भुत कारजन नाहीं किहेस।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a class='B' href='B:290 6:9-10'><!--endraw 1-->यसा. 6:9-10<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a class='B' href='B:230 78:2'><!--endraw 1-->भ. सं. 78:2<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>