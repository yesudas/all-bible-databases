<html><head>
<meta http-equiv="Content-Type" content="text/html;charset=utf-8" />
<title>Matt 17 &ndash; मत्ती रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 17);">
<div id="navbar"><a href="../index.html">पवित्तर बाइबिल</a> &ndash; <b>मत्ती रचित सुसमाचार</b> &ndash; <a href="Matt_1.html">1</a> ... <a href="Matt_15.html">15</a> <a href="Matt_16.html">16</a> <b>17</b> <a href="Matt_18.html">18</a> <a href="Matt_19.html">19</a> ... <a href="Matt_28.html">28</a> </div><hr>
<h1>Matt 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>तीन ठु चेलन क मूसा अउर एलिय्याह क संग ईसू क दरसन</h2><h2>(<b>480 9:2-13</b>; <b>490 9:28-36</b>)</h2><span class="vn">1</span> <span class="br-p"><br><br></span>छः दिना पाछे ईसू, पतरस, याकूब अउर ओकर भाई यूहन्ना क संग लइके अकेल्ले मँ उँचके पहाड़े प गवा।</div>
<div class="v" id="v2"><span class="vn">2</span> हुवाँ ओनके समन्वा ओकर रूप बदल गवा। ओकर मुँहना सूरज क नाई चमचमाइ लाग अउर ओढ़ना अइसे दमकइ लागेन जइसे रोसनी।</div>
<div class="v" id="v3"><span class="vn">3</span> फिन एकाएक ओनके समन्वा मूसा अउर एलिय्याह परगट गएन अउर ईसू स बतियाइ लागेन।</div>
<div class="v" id="v4"><span class="vn">4</span> <span class="br-p"><br><br></span>इ लखिके पतरस ईसू स बोला, “पर्भू नीक बाटइ कि हम हियाँ अही। अगर तू चाहा तउ मइँ हियाँ तीन तम्बू बनाइ देई एक ठू तोहरे बरे, एक मूसा बरे अउर एक एलिय्याह क।”</div>
<div class="v" id="v5"><span class="vn">5</span> <span class="br-p"><br><br></span>पतरस अबहिं बात करत रहा कि चमचमात बादर आइके ओका ढाकि लिहेस अउर बदरे स अकासबाणी भइ, “इ मोर पिआरा पूत अहइ। जैसे मइँ खूब खुस हउँ। एकर सुना!”</div>
<div class="v" id="v6"><span class="vn">6</span> <span class="br-p"><br><br></span>जब चेलन इ सुनेन तउ उ सबइ ऍतना ससाइ गएन कि धरती प मुँहना उलटि के गिरि गएन।</div>
<div class="v" id="v7"><span class="vn">7</span> तबहिं ईसू ओनके लगे गवा अउर ओनका छुअत भवा बोला, “डेराअ जिन, खड़ा ह्वा।”</div>
<div class="v" id="v8"><span class="vn">8</span> जब उ पचे आँखी क ऊपर करेन तउ हुआँ कहूँ अउर का नाहीं बरन ईसू क पाएन।</div>
<div class="v" id="v9"><span class="vn">9</span> <span class="br-p"><br><br></span>जब उ सबइ पहाड़े स उतरत रहेन तउ ईसू ओनका हुकुम दिहेस, “जउन कछू तू देख्या ह, तब ताईं कउनो क जिन बतावा जब ताईं मनई क पूत क मरा भवा मँ स फिन जी न जाइ।”</div>
<div class="v" id="v10"><span class="vn">10</span> <span class="br-p"><br><br></span>फिन ओकर चेलन ओसे पूछेन, “धरम सास्तिरियन फिन काहे कहत हीं कि एलिय्याह क पहिले तू आउब तय अहइ?”</div>
<div class="v" id="v11"><span class="vn">11</span> <span class="br-p"><br><br></span>जवाब देत भवा ईसू ओनसे कहेस, “एलिय्याह आवत अहइ, उ हर चीज क तरकीबे स ठीक कइ देइ।</div>
<div class="v" id="v12"><span class="vn">12</span> मुला मइँ तोहसे कहत हउँ कि एलिय्याह जउन अब तलक आइ चुका अहइ। मुला मनइयन ओका पहिचानेन नाहीं। अउर ओकरे संग जइसा चाहेन वइसा किहेन। ओनके जरिए मनई क पूत क भी वइसे ही सतावइ जाइवाला अहइ।”</div>
<div class="v" id="v13"><span class="vn">13</span> तबहिं ओकर चेलन समुझ पाएन कि उ ओनसे बपतिस्मा क देवइया यूहन्ना क बारे मँ कहे रहा।</div>
<div class="v" id="v14"><h2>बेरमिया लरिका क चंगा कीन्ह जाब</h2><h2>(<b>480 9:14-29</b>; <b>490 9:37-43</b>)</h2><span class="vn">14</span> <span class="br-p"><br><br></span>जब ईसू भीड़ मँ वापस आइ गवा तउ एक मनई ओकरे पास आवा। अउर ओका दंडवत कइके</div>
<div class="v" id="v15"><span class="vn">15</span> बोला, “हे पर्भू, मोरे बेटवा प दाया करा। ओका मिर्गी आवत ह। उ बहोत तड़फड़ात ह। उ आगी या पानी मँ अक्सर गिरि पड़त ह।</div>
<div class="v" id="v16"><span class="vn">16</span> मइँ ओका तोहरे चेलन क लगे लइ आवा, मुला उ सबइ ओका चंगा नाहीं कइ पाएन।”</div>
<div class="v" id="v17"><span class="vn">17</span> <span class="br-p"><br><br></span>जवाबे मँ ईसू कहेस, “अरे भटका भवा अबिसवासी मनइयन! मइँ केतॅना समइ तोहरे संग अउर रहब? केतॅना समइ मइँ अइसे ही तोहार सहब जात रहब? ओका हियाँ मोरे लगे लिआवा।”</div>
<div class="v" id="v18"><span class="vn">18</span> फिन ईसू दुस्ट आतिमा क हुकुम दिहेस अउर उ ओहमा स बाहेर निकर आइ अउ उ लरिका फउरन नीक होई गवा।</div>
<div class="v" id="v19"><span class="vn">19</span> <span class="br-p"><br><br></span>फिन ओकर चेलन अकेल्ले मँ ईसू क लगे जाइ क पूछेन, “हम इ दुस्ट आतिमा क काहे नाहीं निकार पाए?”</div>
<div class="v" id="v20"><span class="vn">20</span> <span class="br-p"><br><br></span>ईसू ओनका बताएस, “काहेकि तोहमाँ बिसवास क कमी अहइ। मइँ तोहसे सच कहत हउँ, जदि तोहमाँ सरसों क बिया जेतॅना बिसवास अहइ तउ तू इ पर्वत स कहि सकत ह, ‘हियाँ स हटि के हुवाँ चल जा’ अउर उ चला जाई। तोहरे बरे असंभव कछू भी नाहीं होई।”</div>
<div class="v" id="v21"><span class="vn">21</span> अइसी दुस्ट आतिमा सिरिफ पराथना अउ उपवास करइ स निकरत ह।</div>
<div class="v" id="v22"><h2>ईसू क आपन मउत क बारे मँ बताउब</h2><h2>(<b>480 9:30-32</b>; <b>490 9:43</b>-45)</h2><span class="vn">22</span> <span class="br-p"><br><br></span>जब ईसू क चेलन आएन अउर गलील मँ ओकरे साथ मिलेन तउ ईसू ओनसे कहेस, “मनई क पूत, मनइयन क जरिये पकड़वाइ जाइवाला अहइ,</div>
<div class="v" id="v23"><span class="vn">23</span> अउर उ ओका मार डइहीं। मुला तीसरे दिना उ फिन जी जाई।” ऍह प ईसू क चेलन बहोत बिआकुल होइ गएन।</div>
<div class="v" id="v24"><h2>चुंगी क भुगतान</h2><span class="vn">24</span> <span class="br-p"><br><br></span>जब ईसू अउर ओकर चेलन कफरनहूम मँ आएन तउ मन्दिर क दुइ दरम क चुंगी उगहिया वालेन पतरस क लगे आएन अउर बोलेन, “का तोहार गुरु दुइ दरम क मन्दिर क चुंगी नाहीं देत?”</div>
<div class="v" id="v25"><span class="vn">25</span> <span class="br-p"><br><br></span>पतरस जबाव दिहस, “हाँ, उ देत ह।” <span class="br-p"><br><br></span>अउर उ घरवा मँ आवा जहाँ ईसू रहा। पतरस क बोलइ स पहिले ईसू बोल उठा, “समौन, तोहार का बिचार अहइ? धरती क राजा केहसे चुंगी लेत हीं? खुद अपने बचवन स, या दूसर क बचवन स?”</div>
<div class="v" id="v26"><span class="vn">26</span> <span class="br-p"><br><br></span>पतरस जबाव दिहस, “बाहिर क मनइयन स।” <span class="br-p"><br><br></span>तबहिं ईसू ओसे कहेस, “यानी ओकरे आपन बचवन क छूट मिलत ह।</div>
<div class="v" id="v27"><span class="vn">27</span> मुला हम पचे ओन मनइयन क कोहाय न देइ। एह बरे झिलिया प जा अउर आपन कटिया फेंक द्या अउर फिन जउन मछरी धरे मँ आइ जाइ ओकर मुँहना खोल द्या। तोहका चारि दरम क सिक्का मिली। ओका लइके मोरे अउ आपन बरे ओनका दइ दिहा।”</div>
</div>
<!-- PARSED ABOVE; EDITING MAY BREAK PARSER -->
</body></html>