<html><head>
<meta http-equiv="Content-Type" content="text/html;charset=utf-8" />
<title>Matt 18 &ndash; मत्ती रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 18);">
<div id="navbar"><a href="../index.html">पवित्तर बाइबिल</a> &ndash; <b>मत्ती रचित सुसमाचार</b> &ndash; <a href="Matt_1.html">1</a> ... <a href="Matt_16.html">16</a> <a href="Matt_17.html">17</a> <b>18</b> <a href="Matt_19.html">19</a> <a href="Matt_20.html">20</a> ... <a href="Matt_28.html">28</a> </div><hr>
<h1>Matt 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>सबते बड़कवा कउन</h2><h2>(<b>480 9:33-37</b>; <b>490 9:46-48</b>)</h2><span class="vn">1</span> <span class="br-p"><br><br></span>तब ईसू क चेलन ओकरे लगे आइके पूछेन, “सरगे क राज्य मँ सबते बड़कवा कउन अहइ?”</div>
<div class="v" id="v2"><span class="vn">2</span> <span class="br-p"><br><br></span>उहइ घड़ी ईसू एक ठु गदेला क अपने लगे बोलॉएस अउर ओका ओकरे समन्वा खड़ा कइके</div>
<div class="v" id="v3"><span class="vn">3</span> उ कहेस, “मइँ तोहसे सच कहत हउँ जब ताईं कि तू सबइ मनवा क फिरउब्या नाहीं अउर गदेलन क नाईं नाहीं बनि जाब्या, सरगे क राज्य मँ घुसि न सकब्या।</div>
<div class="v" id="v4"><span class="vn">4</span> एह बरे आपन खुद क जउन कउनो इ बचवा क नाईं आपन क नवावत ह, सरगे क राज्य मँ उहइ सबते बड़कवा अहइ।</div>
<div class="v" id="v5"><span class="vn">5</span> <span class="br-p"><br><br></span>“अउर जउन कउनो अइसे गदेलन जइसे मनई क मोरे नाउँ मँ मान लेत ह उ मोका मान लेत ह।</div>
<div class="v" id="v6"><h2>ईसू क पापन क बारेमा चेतउनी</h2><h2>(<b>480 9:42-48</b>; <b>490 17:1-2</b>)</h2><span class="vn">6</span> <span class="br-p"><br><br></span>“मुला जउन मोह मँ बिसवास करइया मोरे कउनो अइसे गदेला क रस्ते क रोड़ा बनि जात ह, नीक होइ कि ओकरे गटइया मँ एक ठु जाँत क पाट लटकाइके गहिरे समुद्दर मँ बोर दीन्ह जाइ।</div>
<div class="v" id="v7"><span class="vn">7</span> संसार क मनइयन बरे ठोकर क कारण मोका दुःख बाटइ मुला ठोकर तउ सदा आवत रइहीं। किंतु दुख तउ ओहॅ प अहइ जोकरे जरिये ठोकर आइ जात हीं।</div>
<div class="v" id="v8"><span class="vn">8</span> <span class="br-p"><br><br></span>“एह बरे तोहार हाथ या गोड़ तोहरे बरे मुसीबत बन जाइँ तउ ओका काटि के फेंक द्या काहेकि सरगे मँ बगैर हाथ या बे गोड़ क अनन्त जीवन मँ घुस जाइ पाउब तोहरे बरे जियादा नीक अहइ। ऍकरे बजाय कि दुइनउँ हाथ अउर गोड़वन क साथे तोहका नरके मँ न बुझइवाली आगी मँ नाइ दीन्ह जाइ।</div>
<div class="v" id="v9"><span class="vn">9</span> जदि तोहार आँखी तोहरे बरे बियाध बन जाइ तउ तू ओका बाहेर निकारि क डाइ द्या, काहेकि सरगे मँ काना होइके अनन्त जीवन मँ घुसि पाउब तोहरे बरे जिआदा बढ़िया बा, बजाय ऍकर कि दुइनउँ आँखिन क संग तोहका नरके मँ डाइ दीन्ह जाइ।</div>
<div class="v" id="v10"><h2>हेराइ गइ भेड़ क दिस्टान्त कथा</h2><h2>(<b>490 15:3-7</b>)</h2><span class="vn">10</span> <span class="br-p"><br><br></span>“तउ देखा, मोर ऍन गदेलन मँ स कउनो क तुच्छ जिन समझ्या। मइँ तोहका बतावत हउँ कि सरगे मँ बसइ मोरे परमपिता क लगे ओकर रच्छा करइवालन सरगदूतन क पहुँच सदा रहत ह।</div>
<div class="v" id="v11"><span class="vn">11</span> मनई क पूत भटक गवा मनइयन क उद्धार बरे आइ अहइ।</div>
<div class="v" id="v12"><span class="vn">12</span> <span class="br-p"><br><br></span>“बतावा तू का गूंथत मथत अहा? जदि कउनो क लगे सौ भेड़ होइँ अउर ओहमाँ स एक भटक जाइ तउ का दूसर निन्नान्बे क पहड़िया प तजिके उ एक ठु भटक गई भेड़ क ढूँढ़इ न जाई?</div>
<div class="v" id="v13"><span class="vn">13</span> अउर ओका उ मिल जाई मइँ तोहसे सच सच कहत हउँ कि निन्नान्बे क बजाय जउन खोई नाहीं रहिन, ओका पाइके खूब खुस होई।</div>
<div class="v" id="v14"><span class="vn">14</span> इ तरह सरगे मँ बसा तोहार परमपिता का नाहीं चाहत कि मोर इ अबोध चेलन मँ स कउनो एक भी भटकि जाइ।</div>
<div class="v" id="v15"><h2>जब कउनो तोहार बुराइ करइ</h2><h2>(<b>490 17:3</b>)</h2><span class="vn">15</span> <span class="br-p"><br><br></span>“जदि तोहार भाई तोहरे संग कउनो बुरा बेवहार करइ तउ अकेल्ले मँ जाइके आपुस मँ ही ओकर दोख बताइ द्या। जदि उ तोहार सुनि लेइ तउ तू आपन भाई क फिन जीत लिहा।</div>
<div class="v" id="v16"><span class="vn">16</span> मुला जदि उ तोहार न सुनइ तउ एक दुइ क आपन संग लइ जा काहेकि हर बाते क दुइ तीन साच्छी होइ जाइ।</div>
<div class="v" id="v17"><span class="vn">17</span> जदि उ ओनकी भी न सुनइ तउ कलीसिया क बताइ द्या। अउर जदि उ कलीसिया क भी न मानइ तउ फिन तू ओसे अइसा बेवहार करा जइसे उ विधर्मी होइ जाइ या चुंगी क उगहिया।</div>
<div class="v" id="v18"><span class="vn">18</span> <span class="br-p"><br><br></span>“मइँ तोहसे सच बतावत हउँ जउन कछू तू धरती प बँधब्या सरग मँ पर्भू क जरिये बाँधि दीन्ह जाई अउर जउन कउनो क तू धरती प न बँधब्या, ओका सरगे मँ परमेस्सर क जरिये न बान्धा जाई।</div>
<div class="v" id="v19"><span class="vn">19</span> मइँ तोहसे इ भी बतावत हउँ कि इ धरती प जदि तोहमाँ स कउनो दुइ क बिचार मेल खात होइँ तउ एक होइ क सरगे मँ मोरे परमपिता स कछू माँगब्या तउ उ तोहरे बरे ओका पूरा करी</div>
<div class="v" id="v20"><span class="vn">20</span> काहेकि जहाँ मोरे नाउँ प दुइ या तीन मोरे मनवइयन क रूप मँ एकट्ठा होत हीं, हुवाँ मइँ ओनके संग हउँ।”</div>
<div class="v" id="v21"><h2>छमा क न करइया नउकर क दिस्टान्त कथा</h2><span class="vn">21</span> <span class="br-p"><br><br></span>फिन पतरस ईसू क लगे गवा अउर बोला, “पर्भू, मोका आपन भाई क केतॅनी दाईं आपन खिलाफ जुर्म करइ प छमा कइ देइ चाही? जदि उ सात दाई जुर्म करइ तउ भी?”</div>
<div class="v" id="v22"><span class="vn">22</span> <span class="br-p"><br><br></span>ईसू कहेस, “न सिरिफ सात दाईं, मुला मइँ तोहसे बतावत हउँ तोहका ओका सतहत्तर<sup class="fnm"><a name="fnm1" href="#fn1">1</a></sup> दाईं तलक छमा करत जाइ चाही।”</div>
<div class="v" id="v23"><span class="vn">23</span> <span class="br-p"><br><br></span>“सरगे राज्य क तुलना ओ राजा स कीन्ह जाइ सकत ह जउन आपन नउकरन स हिसाब अदा करइ क बिचारे रहा।</div>
<div class="v" id="v24"><span class="vn">24</span> जब उ हिसाब लेब सुरु करेस तउ ओकरे समन्वा एक अइसे मनई क लइ आवा गवा जेहॅ प दसउ लाख रुपया निकरत रहा।</div>
<div class="v" id="v25"><span class="vn">25</span> मुला ओकरे लगे चुकाइ देइ क कउनो उपाय नाहीं रहा। ओकर मालिक हुकुम दिहेस कि उ नउकर क, ओकर पत्नी, ओकर बाल बचवन अउर जउन कछू माल असबाब अहइ, सब समेट के बेचे स कर्ज अदा कइ दीन्ह जाइ।</div>
<div class="v" id="v26"><span class="vn">26</span> <span class="br-p"><br><br></span>“ऍह प ओकर नउकर ओकरे गोड़वा प गिरिके गिड़गिड़ाइ लाग, ‘धीरा धरा, मइँ सब कछू चुकाइ देइहउँ।’</div>
<div class="v" id="v27"><span class="vn">27</span> तब जाइके मालिक क तरस आवा अउर ओकर कर्जा माफ कइ दिहस।</div>
<div class="v" id="v28"><span class="vn">28</span> <span class="br-p"><br><br></span>“फिन जब उ नउकर हुवाँ स जात रहा तउ ओका ओकर एक साथी नउकर मिला जेका सउ दिनारी<sup class="fnm"><a name="fnm2" href="#fn2">2</a></sup> देइ क रहा। उ ओकर ढोंढ़ा पकड़िके गटइया क दबावत कहेस, ‘जउन तोहका मोर देइ क अहइ, लउटाइ द्या!’</div>
<div class="v" id="v29"><span class="vn">29</span> <span class="br-p"><br><br></span>“ऍह प ओकर साथी नउकर गोड़वा प गिरि गवा अउर बीसउ नह जोड़ेस, ‘धीरा धरा, मइँ तोहका दइ देब।’</div>
<div class="v" id="v30"><span class="vn">30</span> <span class="br-p"><br><br></span>“मुला उ मना कइ दिहस। ऍतना ही नाहीं उ ओका तब तलक बरे, जब तलक उ ओकर कर्ज अदा न कइ देइ, जेल मँ पठएस।</div>
<div class="v" id="v31"><span class="vn">31</span> दूसर संगी नउकरन देखेन कि का भवा, उ सबइ बहोत दुखी भएन। जउन कछू भवा रहा, सब आपन मालिक क जाइके बताइ दिहन।</div>
<div class="v" id="v32"><span class="vn">32</span> <span class="br-p"><br><br></span>“तब ओकर मालिक ओका बोलाएस अउर कहेस, ‘अरे नीच नउकर, मइँ तोहार सारा कर्ज माफ कइ दिहउँ काहेकि तइ कहेस कि दाया क भीख द्या।</div>
<div class="v" id="v33"><span class="vn">33</span> का तोहका आपन संगी नउकर प दाया नाहीं करइ चाही जइसे मइँ तोह प दाया किहउँ?’</div>
<div class="v" id="v34"><span class="vn">34</span> तउ ओकर मालिक कोहाइ गवा अउर ओका तब ताईं सजा भुगतइ बरे सुपुर्द करेस जब ताईं समूचा कर्ज अदा न होइ जाइ।</div>
<div class="v" id="v35"><span class="vn">35</span> <span class="br-p"><br><br></span>“तउ जब तलक तू आपन भाई बंद क आपन मनवा स छमा नाहीं कइ दिहा मोर सरगे क परमपिता भी तोहरे साथ वइसा ही बेवहार करी।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->सतहत्तर <!--raw 1 bo --></em><!--endraw 1-->हिआँ साते क सत्तर गुना तक अरथ कीन्ह जाइ सकत ह। <!--raw 1 bo --><a class='B' href='B:10 4:24'><!--endraw 1-->उत्पत्ति 4:24<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><em><!--endraw 1-->दिनारी <!--raw 1 bo --></em><!--endraw 1-->रुपया मूरे मँ एक दीनार लगभग चालीस पइसा क बराबर।</div>
</div>
<!-- PARSED ABOVE; EDITING MAY BREAK PARSER -->
</body></html>