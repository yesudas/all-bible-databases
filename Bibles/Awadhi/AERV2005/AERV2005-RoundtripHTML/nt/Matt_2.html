<html><head>
<meta http-equiv="Content-Type" content="text/html;charset=utf-8" />
<title>Matt 2 &ndash; मत्ती रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 2);">
<div id="navbar"><a href="../index.html">पवित्तर बाइबिल</a> &ndash; <b>मत्ती रचित सुसमाचार</b> &ndash; <a href="Matt_1.html">1</a> <b>2</b> <a href="Matt_3.html">3</a> <a href="Matt_4.html">4</a> ... <a href="Matt_28.html">28</a> </div><hr>
<h1>Matt 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>पूरब द बिद्वानन क आउब</h2><span class="vn">1</span> <span class="br-p"><br><br></span>यहूदिया क बैतलेहम मँ अब ईसू क जनम भवा तबहिं हेरेदेस राज्य करत रहा। कछू समइ बीत जाइ क पाछे कछू विद्वान जउन नछत्रन क बारे मँ पढ़त रहेन पूरब स यरूसलेम आएन।</div>
<div class="v" id="v2"><span class="vn">2</span> उ पचे पूछेन, “नवा पइदा भवा बचवा कहाँ बाटइ जउन यहूदियन क राजा अहइ? हम ओकर नछत्र क अकासे मँ देखा ह। एह बरे हम पूछत अही। हम पचे ओकर आराधना करइ आइ अही।”</div>
<div class="v" id="v3"><span class="vn">3</span> <span class="br-p"><br><br></span>जबहिं राजा हेरोदेस इ सुनेस तउ उ बहोतइ बेचइन भवा। ओकरे साथे यरूसलेम क सब मनइयम फिकिर करइ लागेन।</div>
<div class="v" id="v4"><span class="vn">4</span> तउ उ यहूदी समाज सब मुख्य याजकन अउर धरम सास्तिरियन क ऍकट्ठा कइके उ पचेन स पूछेस कि मसीह क जनम कहाँ होइ क अहइ?</div>
<div class="v" id="v5"><span class="vn">5</span> उ पचे ओका बताएन, “यहूदीया क बैतलहम मँ काहेकि नबी पवित्तर सास्तरन मँ इ तरह लिखा बाटइ:</div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>‘ओ यहूदा क धरती प टिका अहा बैतलेम,<br> <span class="br-ind"><br><span class="indent">&nbsp;</span></span>तू यहूदा क अधिकारियन मँ कउनो तरह स छोट नाहीं काहेकि<br> <span class="br-ind"><br><span class="indent">&nbsp;</span></span>तोसे एक ठु राजा परगट होई जउन मोरे मनइनयम,<br> <span class="br-ind"><br><span class="indent">&nbsp;</span></span>इस्राएल क देखभाल करी।’” <sup class="fnm"><a name="fnm1" href="#fn1">1</a></sup><br></div>
<div class="v" id="v7"><span class="vn">7</span> <span class="br-p"><br><br></span>तब हेरोदेस तारा गियान क पण्डितन क बोलाएस अउर ओनसे पूछेस, कि उ तारा ठीक समइ प कब देखॅाइ पड़ा?</div>
<div class="v" id="v8"><span class="vn">8</span> फिन उ ओनका बैतलहम पठएस अउर कहेस, “जा, उ बचवा क बारे मँ नीक नीक पता लगावा अउर जब उ तू पचेन क मिलि जाइ तउ मोका बतावा जेहबरे मइँ भी आइके ओकर आराधना कइ सकउँ।”</div>
<div class="v" id="v9"><span class="vn">9</span> <span class="br-p"><br><br></span>फिन उ पचे राजा क बात सुनिके चल दिहेन। उ तारा जेका उ पचे अकासे मँ निकरा निहारे रहेन उ ओनके अगवा अगवा तब तलक गवा जब तलक उ ठउर पइ पहुँच नाहीं गएन जहाँ उ बचवा रहा।</div>
<div class="v" id="v10"><span class="vn">10</span> जब उ पचे तारा क देखेन तउ उ सबइ आनंद स झूमि उठेन।</div>
<div class="v" id="v11"><span class="vn">11</span> <span class="br-p"><br><br></span>उ सबइ उ पचे घरवा क भीतर गएन अउर बचवा क अउर ओकरी महतारी मरियम क संग दरसन किहन। उ पचे सास्टांग दण्डवत करेन अउर ओकर आराधना करेन। फिन आपन कीमती चीजन्क पिटारी स सोना, लोहबान अउर इत्र क भेंट चढ़ाएन।</div>
<div class="v" id="v12"><span class="vn">12</span> मुला परमेस्सर ओनका सपने मँ होसियार कइ दिहस कि उ पचे हेरोदेस क पास लौटि क न जाइँ। तउ उ सबइ एक दुसरे राहे स आपन देस लौट गएन।</div>
<div class="v" id="v13"><h2>ईसू क लइके माता-पिता क मिस्र जाब</h2><span class="vn">13</span> <span class="br-p"><br><br></span>जब उ पचे चल दिहन तउ यूसुफ क सपने मँ पर्भू क दूत परगट होइके कहेस, “उठा, बचवा क अउर ओकर महतारी क चुप्पे स लइके मिस्र भागि जा। जब ताई मइँ तोसे न कहउँ, हुवाँ ठहर्‌या। काहेकि हेरोदेस इ बचवा क जान स मरवावई बरे खोजी।”</div>
<div class="v" id="v14"><span class="vn">14</span> <span class="br-p"><br><br></span>तउ यूसुफ खड़ा भवा अउर बचवा अउर ओकर महतारी क रातोरात मिस्र क बरे चलि पड़ा।</div>
<div class="v" id="v15"><span class="vn">15</span> फिन हुवाँ हेरोदेस क मउत तलक रुकि गवा। इ एह बरे भवा कि पर्भू जउन नबी स कहवाए रहा, उ पूरा होइ जाइ, “मइँ आपन पूत क मिस्र स बाहेर आवइ बरे कहेउँ।”<sup class="fnm"><a name="fnm2" href="#fn2">2</a></sup></div>
<div class="v" id="v16"><h2>बैतलहम क सब लरिकन क हेरोदेस जान स मरवाइ दिहस</h2><span class="vn">16</span> <span class="br-p"><br><br></span>हेरोदेस जबहिं इ देखेस कि तारा गियानी ओकरे संग इ चाल चलेन ह, तउ उ बहोत गुस्साइ गवा। जइसा तारा गियान क पण्डितन क बताइ भए क अनुसार उ हुकुम दिहस कि बैतलहम अउर ओकरे नगिचे क पहँटा मँ दुइ साल या एसे छोटवार लरिकन क जान स मरिवाइ दीन्ह जाइ।</div>
<div class="v" id="v17"><span class="vn">17</span> नबी यिर्मयाह क कहा भवा बचन पूरा होइ ग:</div>
<div class="v" id="v18"><span class="vn">18</span> <span class="br-p"><br><br></span><span class="br-ind"><br><span class="indent">&nbsp;</span></span>“रामाह मँ दुःख भरा सब्द सुना गवा,<br> <span class="br-ind"><br><span class="indent">&nbsp;</span></span>रोवइ अउर विलपइ क सुना।<br> <span class="br-ind"><br><span class="indent">&nbsp;</span></span>राहेल रोवत रही आपन बचवन बरे<br> <span class="br-ind"><br><span class="indent">&nbsp;</span></span>उ नाहीं चाहेस कि कउनो धीरा धखावइ<br> <span class="br-ind"><br><span class="indent">&nbsp;</span></span>काहेकि ओकर सबइ बचवन मरि गवा रहेन।” <sup class="fnm"><a name="fnm3" href="#fn3">3</a></sup><br></div>
<div class="v" id="v19"><h2>ईसू क लइके यूसुफ अउर मरियम क मिस्र लउटब</h2><span class="vn">19</span> <span class="br-p"><br><br></span>फिन हेरोदेस क मउत क पाछे मिस्र मँ यूसुफ क सपन आवा ओहमाँ पर्भू क एक ठु दूत परगट भवा।</div>
<div class="v" id="v20"><span class="vn">20</span> अउर सरगदूत ओसे कहेस, “उठि जा, बचवा अउर ओकर महतारी क लइके इस्राएल क धरती प जा काहेकि जउन बचवा क मार डावइ चाहत रहेन उ सबइ मर बिलाइ गएन।”</div>
<div class="v" id="v21"><span class="vn">21</span> <span class="br-p"><br><br></span>तब यूसुफ उठि गवा अउर बचवा अउर ओकर महतारी क लइके इस्राएल गवा।</div>
<div class="v" id="v22"><span class="vn">22</span> मुला यूसुफ जब इ सुनेस कि यहूदिया प आपन बाप हेरोदेस क जगह प अरखिलाउस राज्य करत अहइ तउ उ हुवाँ जाइ स डेराइ गवा। किन्तु सपने मँ परमेस्सर स हुकुम मिले क पाछे उ गलील पहँटा बरे चल दिहस</div>
<div class="v" id="v23"><span class="vn">23</span> अउर हुवाँ नासरत नाउँ क नगर मँ घर बनाइके रहइ लाग; एह बरे नबियन क कहा भवा बचन पूरा होइ जाइ, “उ नासरी” कहा जाइ।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a class='B' href='B:400 5:2'><!--endraw 1-->मीका 5:2<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a class='B' href='B:350 11:1'><!--endraw 1-->होसे 11:1<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a class='B' href='B:300 31:15'><!--endraw 1-->यिर्म. 31:15<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>