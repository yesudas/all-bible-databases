<html><head>
<meta http-equiv="Content-Type" content="text/html;charset=utf-8" />
<title>Matt 26 &ndash; मत्ती रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 26);">
<div id="navbar"><a href="../index.html">पवित्तर बाइबिल</a> &ndash; <b>मत्ती रचित सुसमाचार</b> &ndash; <a href="Matt_1.html">1</a> ... <a href="Matt_24.html">24</a> <a href="Matt_25.html">25</a> <b>26</b> <a href="Matt_27.html">27</a> <a href="Matt_28.html">28</a> </div><hr>
<h1>Matt 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यहूदी नेतन क ईसू क कतल करइ क चाल</h2><h2>(<b>480 14:1-2</b>; <b>490 22:1-2</b>; <b>500 11:45-53</b>)</h2><span class="vn">1</span> <span class="br-p"><br><br></span>इ सब बातन क कहि चुकइ क पाछे ईसू आपन चेलन स बोला,</div>
<div class="v" id="v2"><span class="vn">2</span> “तू पचे जानत ह कि दुइ दिना पाछे पसह क त्यौहार बाटइ। अउर मनई क पूत दुस्मनन क हाथन स क्रूसे प चढ़ाइ जाइ बरे पकड़वाइ जाइवाला अहइ।”</div>
<div class="v" id="v3"><span class="vn">3</span> <span class="br-p"><br><br></span>तब मुख्ययाजकन अउर बुजुर्ग यहूदी नेतन कैफ़ा नाउँ क महायाजक क घरे क आँगन मँ ऍकट्ठा भएन।</div>
<div class="v" id="v4"><span class="vn">4</span> अउर उ पचे कउनो चाल स ईसू क धरइ अउर मार डावइ क छल करेन।</div>
<div class="v" id="v5"><span class="vn">5</span> फिन भी उ सबइ कहत रहेन, “हमका इ फसह क त्यौहार क दिनन मँ नाहीं करइ चाही। नाहीं तउ होइ सकत ह मनई दंगा फसाद कइ बइठइँ।”</div>
<div class="v" id="v6"><h2>ईसू प इतर क छिरकब</h2><h2>(<b>480 14:3-9</b>; <b>500 12:1-8</b>)</h2><span class="vn">6</span> <span class="br-p"><br><br></span>ईसू जब बैतनिय्याह मँ समौन कोढ़ी क घरे रहा।</div>
<div class="v" id="v7"><span class="vn">7</span> तबही एक स्त्री चिकना, स्फटिक क सीसी मँ बहोत महँग इतर भरिके लइ आई अउर ओका ओकरे मूँड़े प उड़ेल दिहस। उ समइ उ पटरा प टेक लगाइके निहुरा बइठा रहा।</div>
<div class="v" id="v8"><span class="vn">8</span> <span class="br-p"><br><br></span>जब ओकर चेलन इ देखन तउ उ सबइ किरोध मँ आइके बोलेन, “इतर क अइसी बर्बादी काहे कीन्ह गइ?</div>
<div class="v" id="v9"><span class="vn">9</span> इ इतर तउ महँग दामे मँ बिक सकत रहा अउर फिन उ धने क दीन दुखियन मँ बाँटि जाइ सकत रहा।”</div>
<div class="v" id="v10"><span class="vn">10</span> <span class="br-p"><br><br></span>ईसू जानि गवा कि उ सबइ क कहत अहइँ। तउ ओनसे बोला, “तू इ स्त्री क काहे तंग करत अहा? उ तउ मोरे बरे एक सुन्नर काम करेस ह?</div>
<div class="v" id="v11"><span class="vn">11</span> काहेकि दीन-दुखी तउ हमेसा तोहरे पास रइहीं<sup class="fnm"><a name="fnm1" href="#fn1">1</a></sup> पर मइँ तोहरे साथ हमेसा नाहीं रहब।</div>
<div class="v" id="v12"><span class="vn">12</span> उ मोरे सरीर पइ सुगंधि छिरकिके मोरे गाड़ा जाइके तइयारी करेस ह।</div>
<div class="v" id="v13"><span class="vn">13</span> मइँ तोहसे सच कहत हउँ समूची दुनिया मँ जहँ कहूँ भी सुसमाचार क प्रचार अउर फइलाव कीन्ह जाइ, हुवँइ ऍकर याद मँ जउन कछू इ किहेस ह, ओकर चर्चा होई।”</div>
<div class="v" id="v14"><h2>ईसू क दुस्मन यहूदा बनत ह</h2><h2>(<b>480 14:10-11</b>; <b>490 22:3-6</b>)</h2><span class="vn">14</span> <span class="br-p"><br><br></span>तब यहूदा इस्करियोती जउन ओकर बारहु चेलन मँ एक रहा, मुख्ययाजकन क लगे गवा अउर ओसे बोला,</div>
<div class="v" id="v15"><span class="vn">15</span> “यदि मइँ ईसू क तोहका पकरवाइ देउँ तउ तू मननई मोका का देब्या?” तब उ पचे यहूदा क चाँदी क तीस रूपया देइ बरे इच्छा परगट किहेन।</div>
<div class="v" id="v16"><span class="vn">16</span> उहइ समइ स यहूदा ईसू क धिखा दइ के पकड़वावइ क ताक मँ रहइ लाग।</div>
<div class="v" id="v17"><h2>ईसू क आपन चेलन क संग फसह भोज</h2><h2>(<b>480 14:12-21</b>; <b>490 22:7-14</b>, <b>490 22:21-23</b>; <b>500 13:21-30</b>)</h2><span class="vn">17</span> <span class="br-p"><br><br></span>बिना खमिरे क रोटी क त्यौहार स पहिले दिन ईसू क चेलन आइके पूछेन, “तू का चाहत ह कि हम तोहरे खाइके बरे फसह भोज क तइयारी कहाँ जाइके करी?”</div>
<div class="v" id="v18"><span class="vn">18</span> <span class="br-p"><br><br></span>ईसू कहेस, “गाउँ मँ उ मननई क लगे जा अउर ओसे कहा, कि गुरु कहेस ह, ‘मोर तय भई घरी निगचे बाटइ, मइँ तोहरे घर आपन चेलन क संग फसह क त्यौहार मनावइ वाला अहउँ।’”</div>
<div class="v" id="v19"><span class="vn">19</span> फिन चेलन वइसा ही करेन जइसा ईसू बताए रहा अउर फसह क त्यौहार क तइयारी किहन।</div>
<div class="v" id="v20"><span class="vn">20</span> <span class="br-p"><br><br></span>दिन बूड़त ईसू आपन बारहु चेलन क संग पटरे पइ निहुरा बइठा रहा।</div>
<div class="v" id="v21"><span class="vn">21</span> तबहीं ओनके खइया क खात उ बोला, “मइँ सच कहत हउँ तोहमाँ स एक मोका धोखे स पकरवाई।”</div>
<div class="v" id="v22"><span class="vn">22</span> <span class="br-p"><br><br></span>उ सबइ बहोत दुःखी भएन अउ ओनमाँ स हर कउनो आपुस मँ पूछइ लागेन, “पर्भू उ मइँ तउ नाहीं हउँ। बतावा का मइँ अहउँ।”</div>
<div class="v" id="v23"><span class="vn">23</span> <span class="br-p"><br><br></span>तब ईसू जवाब दिहस, “उहइ जउन मोरे संग एक टाठी मँ खात बा मोका धोखा स पकड़वाई।</div>
<div class="v" id="v24"><span class="vn">24</span> मनई क पूत तउ जाई ही, अइसा कि ओकरे बारे मँ पवित्तर सास्तरन मँ लिखा बाटइ। मुला उ मनई क धिक्कार बा जउन मनई क जारिये मनई क पूत पकड़वाइ जात अहइ। उ मनई बरे केतॅना नीक होत कि ओकर जन्म ही न भवा रहत।”</div>
<div class="v" id="v25"><span class="vn">25</span> <span class="br-p"><br><br></span>तब ओका धोखे स पकरवावइ वाला यहूदा बोलि उठा, “हे गुरु, उ मइँ नाहीं हउँ। का मइँ हउँ?” <span class="br-p"><br><br></span>ईसू ओसे कहेस, “हाँ अइसा ही अहइ जइसा तू कह्या ह।”</div>
<div class="v" id="v26"><h2>पर्भू क भोज</h2><h2>(<b>480 14:22-26</b>; <b>490 22:15-20</b>; <b>530 11:23-25</b>)</h2><span class="vn">26</span> <span class="br-p"><br><br></span>जब उ पचे खइया क खात ही रहेन, ईसू रोटी लिहस, ओका असीसेस अउर फिन तोड़ेस। फिन ओका चेलन क देत भवा उ बोला, “ल्या ऍका भकोसा, इ मोर देह अहइ।”</div>
<div class="v" id="v27"><span class="vn">27</span> <span class="br-p"><br><br></span>फिन उ दाखरस क खोरा उठाएस अउर धन्यबाद देइ क पाछे ओका ओन पचेन क देत भवा कहेस, “तू पचे एहमाँ स तनिक तनिक पिआ।</div>
<div class="v" id="v28"><span class="vn">28</span> काहेकि इ मोर खून अहइ जउन एक नवा वाचा की सुरुआत अहइ। इ बहोतन लोगन बरे बहाइ जात ह। जेसे ओनके पापन्क छमा करब संभउ होइ सकइ</div>
<div class="v" id="v29"><span class="vn">29</span> मइँ तोहसे सच कहत हउँ उ दिना तक दाखरस न चीखब जब ताईं आपन परमपिता क राज्य मँ तोहरे साथ नवा दाखरस न पिउ लेउँ।”</div>
<div class="v" id="v30"><span class="vn">30</span> <span class="br-p"><br><br></span>फिन उ पचे फसह क भजन गाइके जैतून पहाड़े प गएन।</div>
<div class="v" id="v31"><h2>ईसू क कहब: सब चेलन ओका तजि देइहीं</h2><h2>(<b>480 14:27-31</b>; <b>490 22:31-34</b>; <b>500 13:36-38</b>)</h2><span class="vn">31</span> <span class="br-p"><br><br></span>फिन ईसू ओनसे कहेस, “आज राति तू पचन क मोह मँ बिसवास डुग जाई। काहेकि पवित्तर सास्तरन मँ लिखा अहइ: <span class="br-p"><br><br></span><span class="br-ind"><br><span class="indent">&nbsp;</span></span>‘मइँ गड़रिया क मारब<br> <span class="br-ind"><br><span class="indent">&nbsp;</span></span>अउर झुंड क भेड़न तितराइ बितराइ जइहीं।’ <sup class="fnm"><a name="fnm2" href="#fn2">2</a></sup><br></div>
<div class="v" id="v32"><span class="vn">32</span> <span class="br-p"><br><br></span>पर फिन स जी जाए प मइँ तोहसे पचन्स पहिले गलिल चला जाब।”</div>
<div class="v" id="v33"><span class="vn">33</span> <span class="br-p"><br><br></span>परतस जवाब दिहस, “चाहे सब मिला तोहमाँ बिसवास डुगाइ देइँ, मुला मइँ कबहूँ न खोउब।”</div>
<div class="v" id="v34"><span class="vn">34</span> <span class="br-p"><br><br></span>ईसू ओसे कहेस, “मइँ तोहसे सच कहत हउँ आज इहइ राति मुर्गा क बाँग देइ स पहिले तू तीन दाईं मोका नकार जाब्या।”</div>
<div class="v" id="v35"><span class="vn">35</span> <span class="br-p"><br><br></span>तब पतरस ओसे कहेस, “अगर मोका तोहरे संग मरि जाइ क होइ तउ भी तोसे मइँ कबहूँ न मुकरब।” बाकी सब चेलन इहइ कहेन।</div>
<div class="v" id="v36"><h2>ईसू क एकान्त मँ पराथना</h2><h2>(<b>480 14:32-42</b>; <b>490 22:39-46</b>)</h2><span class="vn">36</span> <span class="br-p"><br><br></span>फिन ईसू ओकरे संग उ जगह प आवा जउन गतसमनी कहा जात रहा। अउर उ आपन चेलन स कहेस, “जब ताईं मइँ हुवाँ जाउँ अउर पराथना करउँ, तू सबे हियइँ बइठा।”</div>
<div class="v" id="v37"><span class="vn">37</span> फिन ईसू पतरस अउर जब्दी क दुइनउँ बेटवन क आपन संग लइ गवा। अउर दुख अउ घबराहट महसूस करइ लाग।</div>
<div class="v" id="v38"><span class="vn">38</span> फिन उ ओनसे कहेस, “मोर मन बहोत दुखी बा, जइसे मोर प्रान निकरि जइहीं। तू मोरे संग हिअँई ठहर जा अउर होसियार रहा।”</div>
<div class="v" id="v39"><span class="vn">39</span> <span class="br-p"><br><br></span>फिन तनिक अगवा बढ़इ क बाद उ धरती प निहुरिके पराथना करइ लाग। उ कहेस, “हे, मोर परमपिता, जदि होइ सकइ तउ यातना क कटोरा मोसे टरि जाइ। फिन भी जइसा मइँ चाहत हउँ वइसा नाहीं मुला जइसा तू चाहत ह वइसा ही कर।”</div>
<div class="v" id="v40"><span class="vn">40</span> ओकरे पाछे उ आपन चेलन क लगे गवा अउर ओनका सोवत पाएस। उ परतस स कहेस, “तउ तू पचे मोर संग एक घंटा भी नाहीं जागि सक्या।</div>
<div class="v" id="v41"><span class="vn">41</span> जागत रहा अउर पराथना करा जेसे तू परिच्छा मँ न पड़ि जा। तोहार आतिमा तउ उहइ करब चाहत ह जउन चंगा बा, मुला तोहार सरीर दुर्बल अहइ।”</div>
<div class="v" id="v42"><span class="vn">42</span> <span class="br-p"><br><br></span>एक दाईं फिन उ जाइके पराथना किहेस अउर कहेस, “हे मोर परमपिता, जदि यातना क कटोर मोरे बगैर पिए टर नाहीं सकत तउ तोहार इच्छा पूरी होइ जाइ।”</div>
<div class="v" id="v43"><span class="vn">43</span> <span class="br-p"><br><br></span>तब उ आवा अउ ओनका फिन सोवत पावा। उ पचेन क आँखन थकी रहिन।</div>
<div class="v" id="v44"><span class="vn">44</span> तउ उ ओनका छोड़िके फिन गवा अउर तिसरी दाईं भी पहिले क नाईं ओनही सब्दन मँ पराथना करेस।</div>
<div class="v" id="v45"><span class="vn">45</span> <span class="br-p"><br><br></span>फिन ईसू आपन चेलन क लगे गवा अउर ओनसे पूछेस, “का तू अबहुँ आराम स सोवत अहा? सुना, समइ आइ ग अहइ, जब मनई क पूत पापी मनइयन क हथवन मँ दइ दीन्ह जाई।</div>
<div class="v" id="v46"><span class="vn">46</span> उठा, आवा चली। देखा मोका धरइवाला इ बा।”</div>
<div class="v" id="v47"><h2>ईसू क गिरफतार करब</h2><h2>(<b>480 14:43-50</b>; <b>490 22:47-53</b>; <b>500 18:3-12</b>)</h2><span class="vn">47</span> <span class="br-p"><br><br></span>ईसू जब बोलत रहा, यहूदा जउन बारहु चेलन मँ एक रहा, आवा। ओकरे संग तरवारन अउर लाठियन स लइस मुख्ययाजकन अउर बुजुर्ग यहूदी नेतन क पठई एक भारी भीड़ भी रही।</div>
<div class="v" id="v48"><span class="vn">48</span> यहूदा जउन ओका पकड़वावइ वाला रहा, ओनका एक इसारा बतावत भवा कहेस, “जउन कउनो क मइँ चुमउँ, उहइ होई, ओका धइ लिहा।”</div>
<div class="v" id="v49"><span class="vn">49</span> फिन उ सीधे ईसू क लगे गवा अउ बोला, “हे गुरु!” अउर बस उ ईसू क चूम लिहेस।</div>
<div class="v" id="v50"><span class="vn">50</span> <span class="br-p"><br><br></span>ईसू ओसे कहेस, “मीत, जउन काज बरे तू आइ अहा, ओका करा।” <span class="br-p"><br><br></span>फिन भिड़िया क लोग लगे जाइके ईसू क दहबोच कइ गिरफ्तार कइ लिहन।</div>
<div class="v" id="v51"><span class="vn">51</span> फिन जउन मिला ईसू क संग रहेन, ओनमाँ स एक तरवार हींच लिहस अउर वार कर महायाजक क नउकर क कान काट लिहस।</div>
<div class="v" id="v52"><span class="vn">52</span> <span class="br-p"><br><br></span>तब ईसू ओसे कहेस, “आपन तरवार क मियान मँ घुसेड़ द्या। जउन तरवार चलावत हीं उ पचे तरवारे स मार डावा जइहीं।</div>
<div class="v" id="v53"><span class="vn">53</span> का तू नाहीं सोचत अहा कि मइँ आपन परमपिता क बोलाइ सकत हउँ अउ उ फउरन सरगे क दुतन क बारहु फउजन स भी जिआदा मोरे लगे पठइ देई?</div>
<div class="v" id="v54"><span class="vn">54</span> मुला मइँ अइसा करउँ तउ पवित्तर सास्तरन मँ लिखी बात कइसे पूर होइ जाई कि सब कछू अइसे ही होइ क अहइ?”</div>
<div class="v" id="v55"><span class="vn">55</span> <span class="br-p"><br><br></span>उहइ समइ ईसू भीड़े स कहेस, “तू पचे तरवारन, लाठियन क संग मोका धरवावइ अइसे काहे आइ अहा जइसे कउनो डाकू क धरइ आवत हीं? मइँ हर दिन मन्दिर मँ बइठा उपदेस देत रहत हउँ अउर तू पचे मोका नाहीं धर्‌या।</div>
<div class="v" id="v56"><span class="vn">56</span> मुला इ सब कछू घटि गवा कि नबियन क लिखा पूर होइ।” फिन ओकर चेलन ओका तजि क पराय गएन।</div>
<div class="v" id="v57"><h2>यहूदी नेतन क समन्वा ईसू क पेसी</h2><h2>(<b>480 14:53-65</b>; <b>490 22:54-55</b>, <b>490 22:63-71</b>; <b>500 18:13-14</b>, <b>500 18:19-24</b>)</h2><span class="vn">57</span> <span class="br-p"><br><br></span>ईसू क जउन धरे रहेन, उ पचे ओका कैफ़ा नाउँ क महायाजक क समन्वा लइ गएन। हुवाँ धरम सास्तिरियन अउर बुजुर्ग यहूदी नेतन भी ऍकट्ठा भएन।</div>
<div class="v" id="v58"><span class="vn">58</span> पतरस ओसे दूर-दूर रहत ओकरे पाछे-पाछे महायाजक क अंगना क भितरे तलक चला गवा। अउर फिन अंत देखइ हुवाँ पहरेदारन क संग बइठ गवा।</div>
<div class="v" id="v59"><span class="vn">59</span> <span class="br-p"><br><br></span>मुहायाजकन समूची यहूदी महासभा क संग ईसू क मउत क सजा देइ बरे ओकरे खिलाफ कउनो झूठा जुर्म ढूँढ़इ बरे जतन करत रहेन।</div>
<div class="v" id="v60"><span class="vn">60</span> मुला ढूँढ नाहीं पाएन। जदपि बहोत स झूठे गवाहन अगवा बढ़िके झूठ बोलेन। आखिर मँ दुइ मनई अगवा आएन।</div>
<div class="v" id="v61"><span class="vn">61</span> अउर बोलेन, “इ कहे रहा, ‘मइँ परमेस्सर क मंदिर क तहस नहस कइ सकत हउँ अउर तीन दिना मँ फिन बनाइ सकत हउँ।’”</div>
<div class="v" id="v62"><span class="vn">62</span> <span class="br-p"><br><br></span>फिन महायाजक खड़ा होइके ईसू स पूछेस, “का जवाबे मँ तोहका कछू नाहीं कहइ क अहइ कि इ मनइयन तोहरे खिलाफ इ का साच्छी देत अहइँ?”</div>
<div class="v" id="v63"><span class="vn">63</span> मुला ईसू खमोस रहा। <span class="br-p"><br><br></span>फिन महायाजक ओसे पूछेस, “मइँ तोहका साच्छात परमेस्सर क सपथ देत हउँ, हमका बतावा का तू परमेस्सर क पूत मसीह अहा?”</div>
<div class="v" id="v64"><span class="vn">64</span> <span class="br-p"><br><br></span>ईसू जवाब दिहस, “हाँ, मइँ अहउँ। मुला मइँ तोहका बतावत हउँ कि तू पचे मनई क पूत क उ परम सक्तीवाला क दाहिन कइँती बइठा अउर सरगे क बदखन प आवत हालि ही देखब्या।”</div>
<div class="v" id="v65"><span class="vn">65</span> <span class="br-p"><br><br></span>महायाजक इ सुनिके ऍतना गुस्साइ गवा कि आपन ओढ़ना फाड़त भवा बोला, “इ जउन बातन कहेस ह उ सब परमेस्सर प कलंक लगाएस ह। अब हमका अउर जिआदा साच्छी न चाही। तू पचे ऍका परमेस्सर क खिलाफ कहत सुन्या ह।</div>
<div class="v" id="v66"><span class="vn">66</span> तू पचे का सोचत अहा?” <span class="br-p"><br><br></span>जवाबे मँ उ पचे बोलेन, “इ अपराधी अहइ। ऍका मरि जाइ चाही।”</div>
<div class="v" id="v67"><span class="vn">67</span> <span class="br-p"><br><br></span>फिन उ सबइ ओकरे मुँहना प थूकेन अउ ओका घूँसा स मारेन। कछू थप्पड़ दिहेन।</div>
<div class="v" id="v68"><span class="vn">68</span> अउर कहेन, “हे मसीह! भविस्सबाणी करा कि उ कउन अहइ जउन तोहका थोकरेस ह।”</div>
<div class="v" id="v69"><h2>पतरस क ईसू क न मानब</h2><h2>(<b>480 14:66-72</b>; <b>490 22:56-62</b>; <b>500 18:15-18</b>, <b>500 18:25-27</b>)</h2><span class="vn">69</span> <span class="br-p"><br><br></span>पतरस अबहीं अंगना मँ बाहेर बइठा रहा कि एक ठु नउकरानी लगे आइ अउर बोली, “तू भी तउ उहइ गलील क ईसू क संग रह्या।”</div>
<div class="v" id="v70"><span class="vn">70</span> <span class="br-p"><br><br></span>मुला सबइ क समन्वा पतरस मुकर गवा। उ कहेस, “मोका पता नाहीं तू का कहति अहा।”</div>
<div class="v" id="v71"><span class="vn">71</span> <span class="br-p"><br><br></span>फिन उ ड्यौढ़ी तलक गवा ही रहा कि एक दूसर मेहरारू देखेस अउर जउन मनई हुवाँ रहेन, ओनसे बोली, “इ मनई नासरत क ईसू क संग रहा।”</div>
<div class="v" id="v72"><span class="vn">72</span> <span class="br-p"><br><br></span>एक दाईं फिन पतरस इन्कार करेस अउर सपथ खात भवा कहेस, “मइँ उ मनई क नाहीं जानत हउँ।”</div>
<div class="v" id="v73"><span class="vn">73</span> <span class="br-p"><br><br></span>तनिक देर पाछे हुवाँ खड़ा लोग पतरस क लगे गएन अउर ओसे बोलेन, “तोहार बोलइ क लहजा स साफ लागत ह कि तू असिल मँ ओनही मँ स एक अहा।”</div>
<div class="v" id="v74"><span class="vn">74</span> <span class="br-p"><br><br></span>तब पतरस आपन क धिक्कारइ लाग अउर सपथ खाएस, “मइँ उ व्यक्ति क नाहीं जानत हउँ!” तबहिं मुर्गा बाँग दिहस।</div>
<div class="v" id="v75"><span class="vn">75</span> तब्बइ पतरस क उ याद होइ आवा जउन ईसू ओसे कहे रहा, “मुर्गा क बाँग देइ स पहिले तू तीन दाईं मोका नकार देब्या।” तब पतरस बाहेर चला गवा अउ फूट फूट क रोवइ लाग।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->दीन-दुखी … रहहीं <!--raw 1 bo --></em><!--endraw 1--><!--raw 1 bo --><a class='B' href='B:50 15:11'><!--endraw 1-->व्यवस्था 15:11<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a class='B' href='B:450 13:7'><!--endraw 1-->जकर्याह 13:7<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>