<html><head>
<meta http-equiv="Content-Type" content="text/html;charset=utf-8" />
<title>Matt 27 &ndash; मत्ती रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 27);">
<div id="navbar"><a href="../index.html">पवित्तर बाइबिल</a> &ndash; <b>मत्ती रचित सुसमाचार</b> &ndash; <a href="Matt_1.html">1</a> ... <a href="Matt_25.html">25</a> <a href="Matt_26.html">26</a> <b>27</b> <a href="Matt_28.html">28</a> </div><hr>
<h1>Matt 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ईसू क पीलातुस क अगवा पेसी</h2><h2>(<b>480 15:1</b>; <b>490 23:1-2</b>; <b>500 18:28-32</b>)</h2><span class="vn">1</span> <span class="br-p"><br><br></span>दूसर दिन बड़े भिन्सारे सबइ ही मुख्य याजकन अउर बुजुर्ग यहूदी नेतन ईसू क मरवाइ डावइ क एक चाल चलेन।</div>
<div class="v" id="v2"><span class="vn">2</span> फिन उ पचे ओका बाँधि के लइ गएन अउर राज्यपाल पिलातुस क सौपं दिहन।</div>
<div class="v" id="v3"><h2>यहूदा क आत्महत्या</h2><h2>(<b>510 1:18-19</b>)</h2><span class="vn">3</span> <span class="br-p"><br><br></span>ईसू क धरवावइ वाला यहूदा जब देखेस कि ईसू क दोखी ठहराइ दीन्ह ग अहइ, तउ उ बहोत पछतावा। अउर उ याजकन तथा यहूदी नेतन क चाँदी क तीस सिक्कान लउटाइ दिहस।</div>
<div class="v" id="v4"><span class="vn">4</span> उ कहेस, “मइँ एक वे अपराधी क मार डावइ बरे धरावइ क पाप कीन्ह ह।” <span class="br-p"><br><br></span>ऍह प मनई कहेन, “हम पचेन क का! इ तोहार आपन मामिला अहइ।”</div>
<div class="v" id="v5"><span class="vn">5</span> <span class="br-p"><br><br></span>ऍह प यहूदा चाँदी क ओन सिक्कान क मन्दिर क भितरे लोकाएके चला गवा अउर फिन बाहेर जाइके आपन क फाँसी लगाएस।</div>
<div class="v" id="v6"><span class="vn">6</span> <span class="br-p"><br><br></span>मुख्ययाजकन उ सब चाँदी क सिक्कन क उठाइ लिहन अउर कहेन, “हमरे व्यवस्था क मुताविक इ धन क मन्दिर क खजाना मँ धरब नीक नाहीं काहेकि ऍकर प्रयोग कउनो क मार डावइ बरे कीन्ह ग रहा।”</div>
<div class="v" id="v7"><span class="vn">7</span> एह बरे उ पचे उ सिक्कान क यरूसलेम मँ बाहेर स आवइ वाले मनइयन क मरि जाए प गाड़इ बरे कोहारे क खेत खरीदै क फैसला किहन।</div>
<div class="v" id="v8"><span class="vn">8</span> एह बरे आजु ताईं इ खेत “लहू क खेत” क नाउँ स जाना जात ह।</div>
<div class="v" id="v9"><span class="vn">9</span> इ तरह परमेस्सर क नबी यिर्मयाह क कहा भवा बचन पूर होइ ग: <span class="br-p"><br><br></span>“उ पचे चाँदी क तीस सिक्कान बरे, उ रकम जेका इस्राएल क मनइयन ओकरे बरे देब तइ किहे रहेन।</div>
<div class="v" id="v10"><span class="vn">10</span> अउ पर्भू क जारिये मोका दीन्ह गवा हुकुम क मुताबिक ओसे कोंहारे क खेत खरीदेन।”</div>
<div class="v" id="v11"><h2>पिलातुस क सवाल ईसू स</h2><h2>(<b>480 15:2-5</b>; <b>490 23:3-5</b>; <b>500 18:33-38</b>)</h2><span class="vn">11</span> <span class="br-p"><br><br></span>ऍकरे बीच मँ ईसू राज्यपाल क समन्वा पेस भवा। राज्यपाल ओसे पूछेस, “का तू यहूदियन क राजा अहा?” <span class="br-p"><br><br></span>ईसू कहेस, “हाँ, मइँ हउँ।”</div>
<div class="v" id="v12"><span class="vn">12</span> <span class="br-p"><br><br></span>दुसरी कइँती जब प्रमुखयाजकन अउर बुजुर्ग यहूदी नेतन ओह प दोख लगाव रहेन तउ उ कउनो जवाब नाहीं दिहस।</div>
<div class="v" id="v13"><span class="vn">13</span> <span class="br-p"><br><br></span>तब पिलातुस ओसे पूछेस, “का तू नाहीं सुनत अहा कि उ सबइ तोह प केतॅता दोख लगावत अहइँ?”</div>
<div class="v" id="v14"><span class="vn">14</span> <span class="br-p"><br><br></span>मुला ईसू पिलातुस क कउनो भी दोख क जवाब नाहीं दिहस। पिलातुस क ऍह प बहोत अचरज भवा।</div>
<div class="v" id="v15"><h2>ईसू क छोड़इ मँ पिलातुस सफल नाहीं भवा</h2><h2>(<b>480 15:6-15</b>; <b>490 23:13-25</b>; <b>500 18:39-19:16</b>)</h2><span class="vn">15</span> <span class="br-p"><br><br></span>फसह क त्यौहार क अउसर प राज्यपाल क रीति रही कि उ कउनो भी एक कैंदी क, जेका भीड़ चाहत रही, ओनके बरे छोड़ दीन्ह जात रहा।</div>
<div class="v" id="v16"><span class="vn">16</span> उहइ समइया बरअब्बा नाउँ क एक बदनाम कैदी हुवाँ रहा।</div>
<div class="v" id="v17"><span class="vn">17</span> <span class="br-p"><br><br></span>तउ जब भीड़ आइके एकट्ठी होइ गइ तउ पिलातुस ओसे पूछेस, “तू का चाहत बाट्या, मइँ तोहरे बरे केका छोड़ि देउँ, बरअब्बा क या उ ईसू क, जउन मसीह कहा जात ह?”</div>
<div class="v" id="v18"><span class="vn">18</span> पिलातुस जानत रहा कि उ पचे ओका मने मँ डाह क कारण धरवाइ दिहेन ह।</div>
<div class="v" id="v19"><span class="vn">19</span> <span class="br-p"><br><br></span>पिलातुस जब निआव क सासन प बइठा रहा तउ ओकर पत्नी ओकरे लगे एक संदेसा पठएस: “उ सीधा साँच मनई क संग कछू जिन कइ बइठ्या। मइँ ओकरे बारे मँ एक ठु सपन देखिउँ ह जेसे मइँ आज सारा दिन भइ बेचइन रही।”</div>
<div class="v" id="v20"><span class="vn">20</span> <span class="br-p"><br><br></span>मुला प्रमुख याजकन अउर बुजुर्ग यहूदी नेतन भीड़े क बगदाएन, फुसलाएन कि उ पिलातुस स बरअब्बा क छोरि देइ क अउर ईसू क मरवाइ डावइ बरे कहेन।</div>
<div class="v" id="v21"><span class="vn">21</span> <span class="br-p"><br><br></span>जवाबे मँ राज्यपाल ओसे पूछेस, “दुइनउँ कैदियन मँ स कउनो एक बरे केका मोसे छुरवावइ बरे तू पचे चाहत बाट्या?” <span class="br-p"><br><br></span>उ पचे जवाब दिहन, “बरअब्बा क।”</div>
<div class="v" id="v22"><span class="vn">22</span> <span class="br-p"><br><br></span>जब पिलातुस ओसे पूछेस, “तउ मइँ, जउन मसीह कहा जात बा उ ईसू क का करउँ?” <span class="br-p"><br><br></span>उ सबइ कहेन, “ओका क्रूस प चढ़ावा!”</div>
<div class="v" id="v23"><span class="vn">23</span> <span class="br-p"><br><br></span>पिलातुस पूछेस, “काहे, उ कउन अपराध किहेस ह” <span class="br-p"><br><br></span>मुला उ सबइ तउ अउर जिआदा चिचियानेन, “ओका क्रूस प चढ़ाइ द्या।”</div>
<div class="v" id="v24"><span class="vn">24</span> <span class="br-p"><br><br></span>पिलातुस देखेस कि अब कउनो फायदा नाहीं। मुला दंगा भड़कइ क बा। तउ उ तनिक पानी लिहस अउर भीड़े क समन्वा आपन हाथ धोएस, उ बोला, “इ मनई क लहू स हमार कउनो जिम्मेदारी नहीं। यह तोहार मामिला बा!”</div>
<div class="v" id="v25"><span class="vn">25</span> <span class="br-p"><br><br></span>जवाबे मँ सब लोगन कहेन, “एक्करे मउत क जबावदेही हम अउ हमार लरिकन मान लेत हँ।”</div>
<div class="v" id="v26"><span class="vn">26</span> <span class="br-p"><br><br></span>तब पिलातुस ओनके बरे बरअब्बा क छोरि दिहस अउर ईसू क कोड़वा स पिटवाइ क क्रूस प चढ़ावइ बरे सौंपि दिहस।</div>
<div class="v" id="v27"><h2>ईसू क मजाक</h2><h2>(<b>480 15:16-20</b>; <b>500 19:2-3</b>)</h2><span class="vn">27</span> <span class="br-p"><br><br></span>फिन राज्यपाल क सिपारी ईसू क राज्यपाल निवास क भितरे लइ गएन। हुवाँ ओकरे चारिहुँ कइँती सिपाहियन क फउज ऍकट्ठी होइ गइ।</div>
<div class="v" id="v28"><span class="vn">28</span> उ पचे ओकर ओढ़ना उतार दिहन अउ चटकीले लाल रंग क ओढ़ना पहिराइ क</div>
<div class="v" id="v29"><span class="vn">29</span> काँटे स बनवा एक ताज ओकरे सिरे प ढाँपि दिहस। ओकरे दाहिन हाथ मँ ए ठु नरकट थमाइ दिहन अउर ओकर समन्वा अपने घुटनन पइ निहुरिके क ओकरे हँसी करत बोलेन, “यहूदियन क राजा अमर रहइ!”</div>
<div class="v" id="v30"><span class="vn">30</span> फिन उ पचे ओकरे मुँहना पर थूकेन, डंडी छोरेन अउर ओकरे मुँड़वा प सुटकइ लागेन।</div>
<div class="v" id="v31"><span class="vn">31</span> जब उ पचे ओकर हँसी उड़ाइ चुकेन तउ ओकर पोसाक उतारेन अउर ओका ओकर आपन ओढ़ना पहिराइ क क्रूसे प चढ़ावइ बरे लइ चलेन।</div>
<div class="v" id="v32"><h2>ईसू क क्रूस प चढ़ाउब</h2><h2>(<b>480 15:21-32</b>; <b>490 23:26-39</b>; <b>500 19:17-19</b>)</h2><span class="vn">32</span> <span class="br-p"><br><br></span>जब उ पचे बाहेर ही रहेन तउ ओनका कुरैन क निवासी समौन नाउँ क एक मनई मिलि गवा। उ पचे ओह प जोर डाएन कि उ ईसू क क्रूस उठाइके चलइ।</div>
<div class="v" id="v33"><span class="vn">33</span> फिन जब उ पचे गुलगुता नाउँ क जगह (जेकर अरथ अहइ “खोपड़ा क ठउर।”) पहुँचेन।</div>
<div class="v" id="v34"><span class="vn">34</span> तउ उ पचे ईसू क अंगूर क रस मँ पित्त<sup class="fnm"><a name="fnm1" href="#fn1">1</a></sup> नाइ क पिअइ बरे दिहन। मुला जब ईसू ओका चखेस तउ पिअइ स मना किहस।</div>
<div class="v" id="v35"><span class="vn">35</span> <span class="br-p"><br><br></span>तउ उ सबइ ओका क्रूसे प चढ़ाइ दिहन अउर ओकरे ओढ़ना क आपुस मँ बाँटइ बरे पाँसा खेलिके आपन हींसा लिहन।</div>
<div class="v" id="v36"><span class="vn">36</span> ऍकरे पाछे हुवाँ बइठिके ओह प पहरा देइ लागेन।</div>
<div class="v" id="v37"><span class="vn">37</span> उ पचे ओकर जुर्म पत्थर लिखिके ओकरे मूड़े पर लटकाइ दिहेन, “इ यहूदियन क राजा ईसू अहइ।”</div>
<div class="v" id="v38"><span class="vn">38</span> <span class="br-p"><br><br></span>इहइ समइ ओकरे संग दुइ डाकु भी क्रुसे प चढ़ाइ जात रहेन एक ठु ओकरे दाहिन अउर दूसर ओकरे बाईं कइँती।</div>
<div class="v" id="v39"><span class="vn">39</span> नगिचे स होइ क जात मनइयन आपन मूँड़ी झमकावत ओका बेज्जत करत रहेन।</div>
<div class="v" id="v40"><span class="vn">40</span> उ पचे कहत रहेन, “अरे मन्दिर क गिराइके तीन दिना ओका फिन स बनवइया, आपन क तउ बचावा। जदि तू परमेस्सर क पूत अहा तउ क्रूसे स तरखाले उतरि आवा।”</div>
<div class="v" id="v41"><span class="vn">41</span> <span class="br-p"><br><br></span>अइसे ही मुख्ययाजकन, धरम सास्तिरियन अउर बुजुर्ग यहूदी नेतन क संग ओकर इ कहिके हँसउआ करत रहेन:</div>
<div class="v" id="v42"><span class="vn">42</span> “दूसर क उद्धार करइया इ आपन उद्धार नाहीं कइ सकत। इ इस्राएल क राजा अहइ। इ क्रूसे स अबहिं तरखाले उतरइ तउ हम पचे ऍका मान लेइ।</div>
<div class="v" id="v43"><span class="vn">43</span> इ परमेस्सर मँ बिसवास करत ह। तउ जदि परमेस्सर चाहइ अब ऍका बचाइ लेइ। आखिर इ तउ कहत भी रहा, ‘मइँ परमेस्सर क पूत हउँ।’”</div>
<div class="v" id="v44"><span class="vn">44</span> उ सबइ लुटेरन भी जउन ओकरे संग क्रूसे प चढ़ाइ गएन रहा, ओकर अइसा ही हँसउआ भवा।</div>
<div class="v" id="v45"><h2>ईसू इ मउत</h2><h2>(<b>480 15:33-41</b>; <b>490 23:44-49</b>; <b>500 19:28-30</b>)</h2><span class="vn">45</span> <span class="br-p"><br><br></span>फिन समूची धरती प दुपहर स तीन बजे तलक अँधियारा छावा रहा।</div>
<div class="v" id="v46"><span class="vn">46</span> कउनो तीन बजे क लगभग ईसू ऊँच अवाजे मँ चिल्लान, “<b>एली, एली, लमा सबक्तानी?</b>” अरथ, “मोरे परमेस्सर, हे मोरे परमेस्सर, तू मोका काहे बिसार दिहा ह?”</div>
<div class="v" id="v47"><span class="vn">47</span> <span class="br-p"><br><br></span>हुवाँ खड़ा भवा मनइयन मँ स कछू इ सुनिके कहइ लागेन, “यह एलिय्याह क पुकारत अहइ।”</div>
<div class="v" id="v48"><span class="vn">48</span> <span class="br-p"><br><br></span>फिन फउरन ओनमाँ स एक मनई धावत सिरका मँ बोरा भवा स्पंज एक डंडी पइ लटकाइ क लइ आवा अउर ओका ईसू क चूसइ बरे दिहस।</div>
<div class="v" id="v49"><span class="vn">49</span> मुला दूसर लोग कहत रहेन, “छोड़ द्या, देखित ह कि एलिय्याह ऍका बचावइ आवत ह कि नाहीं।”</div>
<div class="v" id="v50"><span class="vn">50</span> <span class="br-p"><br><br></span>ईसू फिन एक दाईं ऊँच सुरे मँ चिल्लाइ क प्राण तजि दिहस।</div>
<div class="v" id="v51"><span class="vn">51</span> <span class="br-p"><br><br></span>उहइ समइया मन्दिरे क परदा ऊपर स तरखाले तलक फाटिके दुइ टुकड़न मँ बाँटि गवा। धरती डोल उठी। चट्टानन फाट पड़िन।</div>
<div class="v" id="v52"><span class="vn">52</span> हियाँ तलक कब्रन खुलि गइन अउर परमेस्सर क मरा भएन भक्तन क बहोतन सरीर जी उठेन।</div>
<div class="v" id="v53"><span class="vn">53</span> उ पचे कब्रन स निकरि आएन अउर ईसू क जी जाइ क पाछे पवित्तर नगर मँ जाइके बहोतन क देखाइॅ दिहेन।</div>
<div class="v" id="v54"><span class="vn">54</span> <span class="br-p"><br><br></span>रोम क फऊजी नायक अउर ईसू क पहरुअन भूँइडोल अउर वइसी ही दूसर घटनन क लखिके डेराअ गएन। उ पचे बोलेन, “ईसू असिल मँ परमेस्सर क पूत रहा!”</div>
<div class="v" id="v55"><span class="vn">55</span> <span class="br-p"><br><br></span>हुवाँ ढेरि के स्त्रियन खड़ी रहिन जउन दूरे स लखत रहिन। उ पचे ईसू क देखभाल बरे गलील स ओकरे पाछे पाछे आवत रहिन।</div>
<div class="v" id="v56"><span class="vn">56</span> ओनमाँ स मरियम मगदलीनी, याकूब अउर यूसुफ क महतारी मरियम तथा जब्दी क बेटवन की महतारी रही।</div>
<div class="v" id="v57"><h2>ईसू क दफन</h2><h2>(<b>480 15:42-47</b>; <b>490 23:50-56</b>; <b>500 19:38-42</b>)</h2><span class="vn">57</span> <span class="br-p"><br><br></span>सांझ क समइ अरिमतियाह सहर स यूसुफ नाउँ क एक धनवान आवा उ खुद ही ईसू क चेला होइ गवा। यूसुफ पिलातुस क लगे गवा अउर ईसू क ल्हास माँगेस।</div>
<div class="v" id="v58"><span class="vn">58</span> तबहिं पिलातुस हुकुम दिहस कि सब ओका दइ दीन्ह जाइ।</div>
<div class="v" id="v59"><span class="vn">59</span> यूसुफ ल्हास लई लिहस अउर ओका एक नई चदरे मँ लपेटिके</div>
<div class="v" id="v60"><span class="vn">60</span> आपन खुद क नई कब्र मँ धइ दिहस। जेका उ चट्टाने मँ काटि के बनवाए रहा। फिन उ चट्टाने क दरवाजे प एक बड़का सा पाथर लुढ़काएस अउर चला गवा।</div>
<div class="v" id="v61"><span class="vn">61</span> मरियम मगदलीनी अउर दूसर स्त्री मरियम हुवाँ कब्रे क समन्वा बइठी रहिन।</div>
<div class="v" id="v62"><h2>ईसू क कब्रे प पहरा</h2><span class="vn">62</span> <span class="br-p"><br><br></span>अगले दिन जब सुक्रवार बीत गवा तउ प्रमुख याजकन अउर फरीसियन पिलातुस स मिलइ गएन।</div>
<div class="v" id="v63"><span class="vn">63</span> उ पचे कहेन, “महासय हमका याद बा कि इ छलिया, जब उ जिअत रहा, कहे रहा, ‘तिसेर दिन मइँ फिन जी उठब।’</div>
<div class="v" id="v64"><span class="vn">64</span> तउ हुकुम द्या कि तिसरे दिन तलक कब्रे प चौकसी कीन्ह जाइ। जेसे अइसा न होइ कि ओकर चेलन आइके ओकर ल्हास चोरॉइ लइ जाइँ अउर मनइयन स कहइँ, उ मरे भवा मँ स जी गवा। इ दूसर छल पहिले छल से जिआदा बुरा होई।”</div>
<div class="v" id="v65"><span class="vn">65</span> <span class="br-p"><br><br></span>पिलातुस ओसे कहेस, “तू पहरा बरे सिपाही लइ जाइ सकत ह। जा जइसी चौकसी कइ सकत ह, करा।”</div>
<div class="v" id="v66"><span class="vn">66</span> तब उ पचे चला गएन अउर उ पाथर प मोहर लगाइके अउर पहरुअन क हुवाँ बइठाइ के कब्र क हिफाजत करइ लागेन।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->पित्त <!--raw 1 bo --></em><!--endraw 1-->एक अइसी चीज अहइ जेका अंगूर क रस मँ मिला कर पिअब स पीढ़ा कम होय जात हय।</div>
</div>
<!-- PARSED ABOVE; EDITING MAY BREAK PARSER -->
</body></html>