<html><head>
<meta http-equiv="Content-Type" content="text/html;charset=utf-8" />
<title>Matt 3 &ndash; मत्ती रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 3);">
<div id="navbar"><a href="../index.html">पवित्तर बाइबिल</a> &ndash; <b>मत्ती रचित सुसमाचार</b> &ndash; <a href="Matt_1.html">1</a> <a href="Matt_2.html">2</a> <b>3</b> <a href="Matt_4.html">4</a> <a href="Matt_5.html">5</a> ... <a href="Matt_28.html">28</a> </div><hr>
<h1>Matt 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>बपतिस्मा देइवाला यूहन्ना क काम</h2><h2>(<b>480 1:1-8</b>; <b>490 3:1-9</b>, <b>490 3:15-17</b>; <b>500 1:19-28</b>)</h2><span class="vn">1</span> <span class="br-p"><br><br></span>उ दिनन बपतिस्मा देइवाला यूहन्ना यहूदिया क बियाबान उसरे मँ उपदेस देत भवा हुवाँ आवा।</div>
<div class="v" id="v2"><span class="vn">2</span> उ इ प्रचार करइ लाग, “मन फिरावा काहेकि सरग क राज्य जल्दी आवइ क अहइ।”</div>
<div class="v" id="v3"><span class="vn">3</span> इ उहइ यूहन्ना बाटइ जेकरे बारे मँ नबी यसायाह बात बतावत कहेस ह: <span class="br-p"><br><br></span><span class="br-ind"><br><span class="indent">&nbsp;</span></span>“उसरे मँ एक पुकारैवाला क सब्द अहइ:<br> <span class="br-ind"><br><span class="indent">&nbsp;</span></span>‘पर्भू बरे रास्ता तइयार करा<br> <span class="br-ind"><br><span class="indent">&nbsp;</span></span>अउर ओकरे बरे सोझ रस्ता बनवा।’” <sup class="fnm"><a name="fnm1" href="#fn1">1</a></sup><br></div>
<div class="v" id="v4"><span class="vn">4</span> <span class="br-p"><br><br></span>यूहन्ना क ओढ़ना ऊँटे क ऊन स बना रहा अउर करिहाउँ प चमड़ा क पेटी बाँधे रहा। ओकर खइया क टिड्डन अउर जंगली सहद रहा।</div>
<div class="v" id="v5"><span class="vn">5</span> उ समइ यरूसलेम, समूचा यहूदिया छेत्र अउर यरदन नदी क नगिचे मनई ओकरे लगे ओका सुनइ ऍकट्ठा भएन।</div>
<div class="v" id="v6"><span class="vn">6</span> उ पचे आपन पापन्क कबूलेन्ह अउर यरदन नदी मँ ओकरे जरिये बपतिस्मा<sup class="fnm"><a name="fnm2" href="#fn2">2</a></sup> दीन्ह गवा।</div>
<div class="v" id="v7"><span class="vn">7</span> <span class="br-p"><br><br></span>जब उ लखेस कि ढेर फरीसियन<sup class="fnm"><a name="fnm3" href="#fn3">3</a></sup> अउर सदूकियन<sup class="fnm"><a name="fnm4" href="#fn4">4</a></sup> ओकरे लगे बपतिस्मा लेइ आवत अहइँ तउ उ ओनसे कहेस, “ओ सरप क बच्चा लोग! तू पचन क कउन चिताउनी दिहस ह कि परमेस्सर क होइवाला किरोध स बच जा?</div>
<div class="v" id="v8"><span class="vn">8</span> तोहका इ बात क प्रमान देइ पड़ी कि तू पचे फुरे फुरे मनफिराया ह।</div>
<div class="v" id="v9"><span class="vn">9</span> अउर इ जिन सोचा कि खुद अपने स कहे बिना इ बात काफी होइ जाई, ‘हम पचे इब्राहीम क संतान अही’। मइँ तोसे कहत हउँ कि परमेस्सर इब्राहीम बरे इ पथरन स बचवन क पइदा कइ सकत ह।</div>
<div class="v" id="v10"><span class="vn">10</span> बृच्छन<sup class="fnm"><a name="fnm5" href="#fn5">5</a></sup> क जरे प कुल्हाड़ा रखा बाटइ अउर हर एक बृच्छ जउन फर पइदा नाहीं करतेन, उ काटिके गिराइ दीन्ह जइहीं; अउर फिन कोका आडी मँ झोंकि दीन्ह जाई।</div>
<div class="v" id="v11"><span class="vn">11</span> <span class="br-p"><br><br></span>“मइँ तउ तू पचन क तोहरे मनफिराव बरे पानी स बपतिस्मा देत हउँ; मुला उ जउन मोरे पाछे आवइवाला अहइ उ मोसे जियादा बरिआर अहइ। मइँ तउ ओकर पनही खोलइ क जोग्ग नाहीं। उ तू पचन क पवित्तर आतिमा अउर आगी स बपतिस्मा देइ।</div>
<div class="v" id="v12"><span class="vn">12</span> ओकरे हाथ मँ सूप अहइ, जेहसे उ अनाजे क भूसा स अलग करी। अपने खरिहाने स उ साफ कीन्ह अनाजे क उठाइ क, ऍकट्ठा कइके कोठिला मँ भरि देइ अउर भूसा क अइसी आगी मँ नाइ दीन्ह जाई कि बुझाए प न बुझी।”</div>
<div class="v" id="v13"><h2>ईसू क यूहन्ना स बपतिस्मा लेब</h2><h2>(<b>480 1:9-11</b>; <b>490 3:21-22</b>)</h2><span class="vn">13</span> <span class="br-p"><br><br></span>उ समइ ईसू गलील स चलिके यरदन क किनारे यूहन्ना क नगिचे ओसे बपतिस्मा लेइ बरे आवा।</div>
<div class="v" id="v14"><span class="vn">14</span> मुला यूहन्ना ईसू क निर्नय बदले क जतन करत कहेस, “मोका तउ खुद तोसे बपतिस्मा लेइ क दरकार अहइ फिन तू काहे मोरे नगिचे आया ह।”</div>
<div class="v" id="v15"><span class="vn">15</span> <span class="br-p"><br><br></span>ईसू जवाबे मँ ओसे कहेस, “अबाहिन तउ ऍका अइसे होइ द्या। जउन परमेस्सर चाहत अहइ, हमका उ पूरा करब नीक बाटइ।” फिन उ वइसे होइ दिहस।</div>
<div class="v" id="v16"><span class="vn">16</span> <span class="br-p"><br><br></span>अउर तबहिं ईसू बपतिस्मा लइ लिहस। जइसे उ पानी स बाहेर आवा, अकास खुलि गवा। उ परमेस्सर क आतिमा क एक ठु कबूतरे क नाईं खाले उतरत अउर ऊपर आवत देखेस।</div>
<div class="v" id="v17"><span class="vn">17</span> तबहिन अकासवाणी भइ: “इ मोर पिआरा पूत अहइ। जेसे मइ खूब खुस हउँ।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a class='B' href='B:290 40:3'><!--endraw 1-->यसा. 40:3<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><em><!--endraw 1-->बपतिस्मा <!--raw 1 bo --></em><!--endraw 1-->एक यूनानी सब्द अहइ। जेकर अरथ अहइ पानी मँ बुड़की या गोता लगाउब।</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><em><!--endraw 1-->फरीसियन <!--raw 1 bo --></em><!--endraw 1-->एक यहूदी धार्मिक समूह, जउन मूसा क व्यवस्था अउ रीति रिवाज क कट्टर होइके मानत रहा।</div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><em><!--endraw 1-->सदूकियन <!--raw 1 bo --></em><!--endraw 1-->एक यहूदी धार्मिक समूह जउन ‘पुराना धर्म नियम’ कि केवल पहली पाँच पुस्तकन क स्वीकार करत ह अउर कउनो क मर जाने के बाद ओक पुनरुत्थान नाहीं मानता।</div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><em><!--endraw 1-->बृच्छन <!--raw 1 bo --></em><!--endraw 1-->अर्थात जउन मनई ईसू मँ बिसवास नाहीं रखतेन।</div>
</div>
<!-- PARSED ABOVE; EDITING MAY BREAK PARSER -->
</body></html>