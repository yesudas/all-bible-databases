<html><head>
<meta http-equiv="Content-Type" content="text/html;charset=utf-8" />
<title>Matt 9 &ndash; मत्ती रचित सुसमाचार &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 9);">
<div id="navbar"><a href="../index.html">पवित्तर बाइबिल</a> &ndash; <b>मत्ती रचित सुसमाचार</b> &ndash; <a href="Matt_1.html">1</a> ... <a href="Matt_7.html">7</a> <a href="Matt_8.html">8</a> <b>9</b> <a href="Matt_10.html">10</a> <a href="Matt_11.html">11</a> ... <a href="Matt_28.html">28</a> </div><hr>
<h1>Matt 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>लकुआ क मरीज क चंगा करब</h2><h2>(<b>480 2:1-12</b>; <b>490 5:17-26</b>)</h2><span class="vn">1</span> <span class="br-p"><br><br></span>फिन ईसू एक नाउ प चढ़ा अउर झिलिया क पार आपन सहर आइ गवा।</div>
<div class="v" id="v2"><span class="vn">2</span> मनइयन लकुआ क मरीजे क खटिया प ओलराइके ओकरे नगिचे लइ आएन। ईसू जबहि ओकरे बिसवास क देखेस तउ लकुआ क रोगी स कहेस, “हे बालक ढाढ़स रखा। तोहार पापन्क छमा कीन्ह गवा।”</div>
<div class="v" id="v3"><span class="vn">3</span> <span class="br-p"><br><br></span>तबहि कछू यहूदी धरम सास्तिरियन आपस मँ कहइ लागेन, “इ मनई (ईसू) अपने सब्दन स परमेस्सर क बेज्जत करत ह।”</div>
<div class="v" id="v4"><span class="vn">4</span> <span class="br-p"><br><br></span>ईसू जानत रहा कि उ पचे का सोचत विचारत अहइँ: ईसू ओनसे बोला, “तू सब आपन मन मँ काहे बुरा बिचार आवइ देत ह?</div>
<div class="v" id="v5"><span class="vn">5</span> जिआदा सहल का बाटइ? इ कहब, ‘तोहार पापन्क छमा कीन्ह गवा।’ या इ कहब, ‘खड़ा ह्वा अउर चलि पड़ा?’</div>
<div class="v" id="v6"><span class="vn">6</span> काहेकि तू सब इ जान पावा कि धरती प पापन्क छमा करइ क सक्ती मनई क पूत मँ अहइ।” ईसू लकुआ क रोगी स कहेस, “खड़ा ह्वा, आपन बिछउना उठावा अउ घरे चला जा।”</div>
<div class="v" id="v7"><span class="vn">7</span> <span class="br-p"><br><br></span>उ लकुआ क मरीज खड़ा होइके आपन घर चला गवा।</div>
<div class="v" id="v8"><span class="vn">8</span> जबहि भीड़े मँ मनइयन इ निहारेन कि तउ उ सबइ गहरी भक्ती स अचरजे मँ पड़ि गएन अउर परमेस्सर क गुन गावइ लागेन जउन मनई क अइसी सक्ती दिहेस।</div>
<div class="v" id="v9"><h2>ईसू क मत्ती क चुनब</h2><h2>(<b>480 2:13-17</b>; <b>490 5:27-32</b>)</h2><span class="vn">9</span> <span class="br-p"><br><br></span>ईसू जब हुआँ स जात रहा तउ उ महसूले क चुंगी क चौकी प बइठा भवा एक मनई क देखेस। ओकर नाउँ मत्ती रहा। ईसू ओसे कहेस, “मोरे पाछे चला आवा।” ऍह प मत्ती खड़ा भवा अउर ओकरे पाछे होइ गवा।</div>
<div class="v" id="v10"><span class="vn">10</span> <span class="br-p"><br><br></span>अइसा भवा कि जब ईसू मत्ती क घर बहोत स चुंगी उगहियन अउर पापी मनइयन क संग आपन मनवइयन क साथ लइके जेंवत रहा।</div>
<div class="v" id="v11"><span class="vn">11</span> तउ ओका फरीसियन देखेन अउर ओनके चेलन स पूछइ लागेन, “तोहार गुरु चुंगी क उगहिया अउर बुरा मनइयन क संग खइया के काहेखात ह?”</div>
<div class="v" id="v12"><span class="vn">12</span> <span class="br-p"><br><br></span>इ सुनिके ईसू ओनसे कहेस, “हिट्ठ पुट्ठ मनई क नाहीं मुला बेरमियन क एक बैद्य (डाक्टर) क जरूरत होत ह।</div>
<div class="v" id="v13"><span class="vn">13</span> एह बरे तू सबइ जा अउर समझा कि सास्तरे क बचन क अरथ का अहइ? ‘मइँ बलिदान नाहीं चाहत हउँ मुला द्या चाहता हउँ।’<sup class="fnm"><a name="fnm1" href="#fn1">1</a></sup> मइँ धर्मी क नाहीं मुला पापियन क बुलावइ आइ हउँ।”</div>
<div class="v" id="v14"><h2>ईसू दूसर यहूदी धर्म नेता स न्यारा</h2><h2>(<b>480 2:18-22</b>; <b>490 5:33-39</b>)</h2><span class="vn">14</span> <span class="br-p"><br><br></span>फिन बपतिस्मा क देवइया यूहन्ना क चेलन ईसू क लगे गएन अउर पूछेन, “हम सबइ अउर फरीसियन पुनि पुनि उपवास काहे करत हीं परन्तु तोहार चेलन काहे नाहीं करतेन?”</div>
<div class="v" id="v15"><span class="vn">15</span> <span class="br-p"><br><br></span>फिन ईसू ओनका समझाएस, “का दूल्हा क साथी जब ताईं दूल्हा ओनके संग अहइ, सोक मनाइ सकत हीं? मुला उ दिनन अइहीं जब दूल्हा ओनसे छीन लीन्ह जाई फिन उ समइया मँ उ सबइ दुखी होइहीं अउर उपवास करिहीं।</div>
<div class="v" id="v16"><span class="vn">16</span> <span class="br-p"><br><br></span>“बे सिकुड़ा भवा नवा कपरा क पइबंद पुरान पोसाके प कउनो लगावत नाहीं काहेकि इ पइबंद पोसाके क अउर जिआदा फाड़ देइ अउ कपरा क खोंच अउर बाढ़ जाई।</div>
<div class="v" id="v17"><span class="vn">17</span> नई दाखरस पुरान मसकन मँ भरी नाहीं जात। नाहीं तउ मसकन क फोरि देइ अउर दाखरस बहिके फैलि जाई। एह बरे लोग नई दाखरस नई मसकन मँ भरत हीं जइसे दाखरस अउर मसकन दुइनउँ बचा रहइँ।”</div>
<div class="v" id="v18"><h2>मरी लरिकि क जिन्नगी देब अउर बेरमिया स्त्री क चंगा करब</h2><h2>(<b>480 5:21-43</b>; <b>490 8:40-56</b>)</h2><span class="vn">18</span> <span class="br-p"><br><br></span>ईसू ओन मनइयन क जब इ बतिया बतावत रहा, तबहि यहूदी आराधनालय क एक मुखिया ओकरे लगे आवा अउर ओकरे समन्वा निहुरिके बिनती करत भवा बोला, “अबहीं अबहीं मोर बिटिया मरी गइ अहइ। तू चलिके जदि ओह प आपन हाथ रख द्या तउ उ फिन जी जाई।”</div>
<div class="v" id="v19"><span class="vn">19</span> <span class="br-p"><br><br></span>ऍह प ईसू खड़ा होईके आपन चेलन क संग ओकरे साथ चल दिहेस।</div>
<div class="v" id="v20"><span class="vn">20</span> <span class="br-p"><br><br></span>हुवाँ एक ठु स्त्री रही जेका बारह बरिस स खून बहत रहा। उ पाछे स ईसू क नगिचे आइ, ओकरे ओढ़ना क मुहरी छुइ लिहस।</div>
<div class="v" id="v21"><span class="vn">21</span> उ आपन मनवा मँ सोचत रही, “जदि मइँ तनिकउ भी एकर ओढ़ना छुइ पावउँ, तउ नीक होबउँ।”</div>
<div class="v" id="v22"><span class="vn">22</span> <span class="br-p"><br><br></span>घूमिके निहारत भवा ईसू कहेस, “बिटिया, खुस रहा। तोहार बिसवास तोहका चंगा किहेस ह।” अउर उ स्त्री तुंरतहि उहइ छन चंगा होइ गइ।</div>
<div class="v" id="v23"><span class="vn">23</span> <span class="br-p"><br><br></span>ओह कइँती ईसू जब आराधनालय क मुखिया क घरवा पहुँचा तउ उ देखेस कि सोक धुन बजावत बाँसुरी क बजवइया अउर हुवाँ ऍकट्ठा भए मनइयन लरकी क मउत प सोक करत रहेन।</div>
<div class="v" id="v24"><span class="vn">24</span> तबहि ईसू लोगन्स कहेस, “हियाँ स बाहेर जा। लरकी मरी नाहीं बा, उ तउ सोवति अहइ।” ऍह प मनई ओकर हँसी ठट्ठा करह लागेन।</div>
<div class="v" id="v25"><span class="vn">25</span> फिन जब भिरिया क मनइयन क बाहेर पठएस तउ ईसू लरकी क कोठरी मँ जाइके ओकर हथवा पकड़ेस अउर उ उठि गइ।</div>
<div class="v" id="v26"><span class="vn">26</span> ऍकर खबरिया उ समूचइ पहँटा मँ संचर गइ।</div>
<div class="v" id="v27"><h2>ईसू ढेर मनइयन क चंगा किहेस</h2><span class="vn">27</span> <span class="br-p"><br><br></span>ईसू जब हुवाँ स जाइ लाग तउ दुइ आँधर ओकरे पाछे होइ गएन। उ दुइनउँ चिल्लात रहेन, “हे दाऊद क पूत, हम प दाया करा।”</div>
<div class="v" id="v28"><span class="vn">28</span> <span class="br-p"><br><br></span>ईसू जइसे घरवा क भीतर पहुँच गवा तउ उ पचे आँधर ओकरे लगे आएन। तबहिं ईसू ओनसे कहेस, “का तोहका बिसवास अहइ कि मइँ, तोहका फिन आँखिन दइ सकत हउँ?” उ पचे जवाब दिहेन, “हाँ पर्भू।”</div>
<div class="v" id="v29"><span class="vn">29</span> <span class="br-p"><br><br></span>ऍह पर ईसू ओनकइ आँखिन क छुअत कहेस, “तोहरे बरे वइसा होइ जइसा तोहार बिसवास अहइ।”</div>
<div class="v" id="v30"><span class="vn">30</span> अउर आँधरन क जोति मिल गइ। फिन ईसू ओनका चिताउनी देत कहेस, “ऍकरे बारे मँ कउनो क पता नाहीं लागइ चाहीं।”</div>
<div class="v" id="v31"><span class="vn">31</span> मुला उ पचे हुवाँ स जाइके इ खबरिया क उ पहॅटा मँ चारिहुँ कइँती फैलाइ दिहन।</div>
<div class="v" id="v32"><span class="vn">32</span> <span class="br-p"><br><br></span>जब उ दुइनउँ हुवाँ स जात रहेन तउ कछू लोग ईसू क लगे एक ठु गूंगा क लइ आएन। गूंगा मँ दुस्ट आतिमा क सवारी रही अउर यह बरे उ कछू बोल नाहीं पावत रहा।</div>
<div class="v" id="v33"><span class="vn">33</span> जब उ दुस्ट आतिमा क निकारि दिहस तउ उ गूंगा, जउन पहिले कछू नाहीं बोल सकत रहा, बोलइ लाग। तबहि भिरिया क लोग अचरजे मँ कहेन, “इस्राएल मँ अइसी घटना कबहुँ नाहीं देखी गइ।”</div>
<div class="v" id="v34"><span class="vn">34</span> <span class="br-p"><br><br></span>मुला फरीसियन कहत रहेन, “उ दुस्ट आतिमन क सइताने क मदद स बाहेर खदेरत ह।”</div>
<div class="v" id="v35"><h2>ईसू क मनइयन प दुःख</h2><span class="vn">35</span> <span class="br-p"><br><br></span>ईसू यहूदी आराधनालय मँ उपदेस देत, परमेस्सर क राज्य क सुसमाचार क प्रचार करत, मनइयन क बेरामी अउर हर तरह क दारून दुःख हरत उ समूचइ पहँटा क गाउँ गाउँ अउर सहर सहर घूमत रहा।</div>
<div class="v" id="v36"><span class="vn">36</span> ईसू जब कउनो भिरिया क देखततउ ओनके बरे करुना स भरि जात काहेकि उ पचे सतावा भवा अउर बेसहारा रहेन, जइसें भेड़ रहिन अउ ओनकइ कउनो गड़रिया नाहीं रहा।</div>
<div class="v" id="v37"><span class="vn">37</span> तबहिं ईसू आपन चेलन स कहेस, “तइयार खेत तउ बहोत अहइँ मुला मजदूर कम बाटेन।</div>
<div class="v" id="v38"><span class="vn">38</span> यह बरे फसल क परमेस्सर स बिनती करा कि उ, आपन फसल काटइ बरे मजदूर पठवइ।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a class='B' href='B:350 6:6'><!--endraw 1-->होसे 6:6<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>