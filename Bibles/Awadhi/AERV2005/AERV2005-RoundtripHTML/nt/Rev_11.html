<html><head>
<meta http-equiv="Content-Type" content="text/html;charset=utf-8" />
<title>Rev 11 &ndash; प्रकासित वाक्य &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 11);">
<div id="navbar"><a href="../index.html">पवित्तर बाइबिल</a> &ndash; <b>प्रकासित वाक्य</b> &ndash; <a href="Rev_1.html">1</a> ... <a href="Rev_9.html">9</a> <a href="Rev_10.html">10</a> <b>11</b> <a href="Rev_12.html">12</a> <a href="Rev_13.html">13</a> ... <a href="Rev_22.html">22</a> </div><hr>
<h1>Rev 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>दुइ साच्छी</h2><span class="vn">1</span> <span class="br-p"><br><br></span>एकरे बाद नापइ क बरे मोका एक सरकंड़ा दीन्ह गवा जउन नापइ वाली छड़ी क तरह दिखाई पड़त रही। मोसे कहा गवा, “उठा अउर परमेस्सर क मंदिर क अन्दर वेदी क नाप ल्या अउर जउन मनई मंदिर क अन्दर आराधना करत अहइ, ओनके गिनती करा।</div>
<div class="v" id="v2"><span class="vn">2</span> मुला मंदिर क बाहर आंगन क रहइ द्या, ओका न नापा काहे बरे कि इ गैर यहूदियन क दीन्ह ग अहइ। उ पचे बयालीस महीना तक पवित्तर नगर क अपने पैर क नीचे रौंद देइही।</div>
<div class="v" id="v3"><span class="vn">3</span> मइँ अपने दुइ गवाहन क खुली छूट देब अउर उ 1,260 दिन तक भविस्सबाणी करिहइँ उ पचे टाट क कपरा पहिने रइही जेनका दु:ख परगट करइ क बरे पहिना जात ह।”</div>
<div class="v" id="v4"><span class="vn">4</span> <span class="br-p"><br><br></span>इ दुइनउँ साच्छी उ दुइ जइतून क पेड़ अउर उ दुइ ठु दीपादान अहइँ जउन धरती क पर्भू क समन्वा अहइँ।</div>
<div class="v" id="v5"><span class="vn">5</span> जदि केउ ओनका नुकसान पहुँचावा चाहत ह तउ ओकरे मुँहे स आग निकरइ लागत ह अउर ओनके दुस्मनन क निगल लेत ह। जदि केउ ओनका नुकसान पहुँचावइ क कोसिस करत ह तउ ओकर मउत निस्चित तौर प होइ जात ह।</div>
<div class="v" id="v6"><span class="vn">6</span> उ पचे अकास क बादल बाँधके रखइ क ताकत रखतही जेहसे जब उ पचे भविस्सबाणी करत होइँ तउ ओ समइ पानी न बरसी। ओनकै झरनन क पानी प अधिकार रहा जेका उ पचे खून मँ बदल सकत रहेन। ओनमाँ अइसी ताकत रही कि उ जेतना बार चाहतेन, ओतनी बार धरती प हर तरह क विनास कइ सकत रहेन।</div>
<div class="v" id="v7"><span class="vn">7</span> <span class="br-p"><br><br></span>ओनके साच्छी दइ चुकइ क बाद, उ जानवर महागर्त स बाहर निकरी अउर ओन पइ हमला करी। उ ओनका हराइ देइ अउर मारि ड़ाई।</div>
<div class="v" id="v8"><span class="vn">8</span> ओनकर ल्हास महानगर क गलियन मँ पड़ी रहिहइँ। इ सहर क प्रतीक रुप मँ सदोम अउर मिस्त्र कहा जात रहा। हिआँ प ओनकर पर्भू क क्रूस प चड़ाइके मारा ग रहा।</div>
<div class="v" id="v9"><span class="vn">9</span> सब जातियन, उपजातियन, भाखा अउर रास्ट्र क मनई ओनकी ल्हास क साड़े तीन दिन तक देखत रइही, अउर ओनकी ल्हास क कब्र मँ न रखइ देइही।</div>
<div class="v" id="v10"><span class="vn">10</span> धरती प रहइवाले आनन्द मनईहइँ उ पचे त्यौहार मनईहइँ अउर एक दूसर क तोहफा देइहइँ। इ दुइनउँ नबियन धरती प रहइवाले मनइयन क बहुत दु:ख दिहे अहइँ।</div>
<div class="v" id="v11"><span class="vn">11</span> <span class="br-p"><br><br></span>मुला साढ़े तीन दिन क बाद परमेस्सर कइँती स ओनके जीवन मँ सास आइ गइ अउर उ पचे अपने गोड़े प खड़ा होइ गएन। जे ओनका देखे रहेन, उ पचे बहुत डेराइ गएन।</div>
<div class="v" id="v12"><span class="vn">12</span> फिन उ दुइनउँ नबियन जोर क आवाज मँ आकासबाणी क ओनसे कहत भए सुनेन, “हिआँ ऊपर आइ जा!” इ बरे उ अकास क भीतर बादल मँ ऊपर चला गएन। ओनका ऊपर जात ओनकर खिलाफत करइवाले देखेन।</div>
<div class="v" id="v13"><span class="vn">13</span> <span class="br-p"><br><br></span>ठीक उही समइ प हुवा बहुत बड़ा भूचाल आइ गवा अउर सहर क दसवा हिस्सा ड़ह गवा। भूचाल मँ सात हजार मनई मारा गएन अउर जउन बच ग रहेन उ सबेन्ह बहुत ड़ेराइ गएन अउर उ सरग क परमेस्सर क महिमा क बखान करइ लागेन।</div>
<div class="v" id="v14"><span class="vn">14</span> <span class="br-p"><br><br></span>इ तरह स अब दूसरउ आफत बीत गइ। मुला सावधान! तीसरी महाविपत्ति जल्दी आवइवाली अहइ।</div>
<div class="v" id="v15"><h2>सातवी तुरही</h2><span class="vn">15</span> <span class="br-p"><br><br></span>सातवाँ सगरदूत जब आपन तुरही फूँकेस तउ सरग स जोर क आवाजन आवइ लागिन। उ सबइ कहत रहिन: <span class="br-p"><br><br></span><span class="br-ind"><br><span class="indent">&nbsp;</span></span>“अब इ दुनिया क राज हमरे पर्भू क बाटइ, अउर ओकरे मसीह क बाटइ।<br> <span class="br-ind"><br><span class="indent">&nbsp;</span></span>अउर उ कई जुग तक सासन करी।”<br></div>
<div class="v" id="v16"><span class="vn">16</span> <span class="br-p"><br><br></span>अउर उही समइ परमेस्सर क समन्वा अपने अपने सिंहासन प बइठा चौबीसउ बुजुर्गन दण्ड़वत प्रणाम कइके परमेस्सर क आराधना किहेन।</div>
<div class="v" id="v17"><span class="vn">17</span> उ पचे बोलेन: <span class="br-p"><br><br></span><span class="br-ind"><br><span class="indent">&nbsp;</span></span>“सर्वसक्तिमान प्रर्भू परमेस्सर तू अहा,<br> <span class="br-ind"><br><span class="indent">&nbsp;</span></span>तू रह्या हम तोहार धन्यवाद करत अही।<br> <span class="br-ind"><br><span class="indent">&nbsp;</span></span>तुहिन आपन महासक्ती क लइके<br> <span class="br-ind"><br><span class="indent">&nbsp;</span></span>अपने सासन क सुरुआत करे रह्या।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>जउ अउर रास्ट्रन गुस्सन स भरी रहिन<br> <span class="br-ind"><br><span class="indent">&nbsp;</span></span>मुला तउ तोहार कोप प्रकट होइ क समइ आइ गवा,<br> <span class="br-ind"><br><span class="indent">&nbsp;</span></span>अउर क निआव क समइ आइ ग अहइ,<br> <span class="br-ind"><br><span class="indent">&nbsp;</span></span>अउर उ समइ आय ग अहइ जउ तोहार सेवक फल पड़हइँ ओन नबियन<br> <span class="br-ind"><br><span class="indent">&nbsp;</span></span>अउर उ सब पवित्तर मनई जउन तोहार आदर करत रहेन।<br> <span class="br-ind"><br><span class="indent">&nbsp;</span></span>अउर सभी जेतना बड़े मनई अहइँ, अउर सभी जेतने छोटे मनई अहइँ, सब अपने काम क फल पावइँ।<br> <span class="br-ind"><br><span class="indent">&nbsp;</span></span>जउन मनई धरती क मिटावत अहइँ, ओनके मिटावइ क समइ आइ ग अहइ।”<br></div>
<div class="v" id="v19"><span class="vn">19</span> <span class="br-p"><br><br></span>फिन सरग मँ परमेस्सर क मंदिर क खोला गवा जहाँ ओकरे मंदिर मँ करार क उ पेटी देखाई पड़ी। फिन बिजली क चकाचौध होइ लगी। मेघन क गरजन, तरजन, अउर घड़घड़ाहट क आवाज, भूकम्प अउर भयानक ओला बरसइ लागेन।</div>
</div>
<!-- PARSED ABOVE; EDITING MAY BREAK PARSER -->
</body></html>