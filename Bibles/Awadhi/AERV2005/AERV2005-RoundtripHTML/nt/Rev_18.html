<html><head>
<meta http-equiv="Content-Type" content="text/html;charset=utf-8" />
<title>Rev 18 &ndash; प्रकासित वाक्य &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 18);">
<div id="navbar"><a href="../index.html">पवित्तर बाइबिल</a> &ndash; <b>प्रकासित वाक्य</b> &ndash; <a href="Rev_1.html">1</a> ... <a href="Rev_16.html">16</a> <a href="Rev_17.html">17</a> <b>18</b> <a href="Rev_19.html">19</a> <a href="Rev_20.html">20</a> ... <a href="Rev_22.html">22</a> </div><hr>
<h1>Rev 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>बेबीलोन क नास</h2><span class="vn">1</span> <span class="br-p"><br><br></span>एकरे बाद मइँ एक अउर सरगदूत क अकास स बड़ा भव्यता स नीचे उतरत देखेउँ। ओकरी महिमा स समूची धरती चमकइ लाग।</div>
<div class="v" id="v2"><span class="vn">2</span> जउने जोरदार आवाज़ स पुकारत उ बोला: <span class="br-p"><br><br></span><span class="br-ind"><br><span class="indent">&nbsp;</span></span>“मिट गइ!<br> <span class="br-ind"><br><span class="indent">&nbsp;</span></span>बेबिलोन महानगरी मिट गइ!<br> <span class="br-ind"><br><span class="indent">&nbsp;</span></span>उ दुस्ट आतिमन क रहस्य क घर बन गइ रही,<br> <span class="br-ind"><br><span class="indent">&nbsp;</span></span>उ असुद्ध मनइयन क आत्मा क बसेरा बन गइ रही,<br> <span class="br-ind"><br><span class="indent">&nbsp;</span></span>अउर नफरत करइ लायक चिड़ियन क घर बन गइ रही।<br> <span class="br-ind"><br><span class="indent">&nbsp;</span></span>उ तमाम गन्दा, निन्दा करइ लायक जनावरन क बसेरा बन गइ रही।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>काहेकि उ सबक व्यभिचार क क्रोध क मदिरा पिआए रही।<br> <span class="br-ind"><br><span class="indent">&nbsp;</span></span>जउने इ दुनिया क राजा क खुदइ जगाए रही,<br> <span class="br-ind"><br><span class="indent">&nbsp;</span></span>ओकरे साथे व्यभिचार करे रहेन सासक लोग<br> <span class="br-ind"><br><span class="indent">&nbsp;</span></span>अउर ओनके भोगइ स इ दुनिया क धनी व्यापारी बना रहे।”<br></div>
<div class="v" id="v4"><span class="vn">4</span> <span class="br-p"><br><br></span>अकास स मइँ एक अउर अवाज़ सुनेउँ जउन कहत रही: <span class="br-p"><br><br></span><span class="br-ind"><br><span class="indent">&nbsp;</span></span>“अरे मोर मनइयन! तू उ सहर स बाहर निकर जा,<br> <span class="br-ind"><br><span class="indent">&nbsp;</span></span>ओनके पापन्ह क कतहूँ तू गवाहन न बनब्या,<br> <span class="br-ind"><br><span class="indent">&nbsp;</span></span>कतहूँ अइसा न होइ, कि जउन ओके नास रहेन, तोहरेन ऊपर न गिर जाइँ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>काहे बरे कि ओकरे पाप क गठरी आसमान तक ऊँची अहइ।<br> <span class="br-ind"><br><span class="indent">&nbsp;</span></span>परमेस्सर ओकरे बुरा काम क याद करत अहइ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>अरे! जइसेन कि उ तोहरे साथे करे रहा, वइसेन तू भी ओनके साथ करा<br> <span class="br-ind"><br><span class="indent">&nbsp;</span></span>उ तोहरे साथे जइसेन करे रहा, तू ओकर दुगना ओकरे साथे करा,<br> <span class="br-ind"><br><span class="indent">&nbsp;</span></span>दूसरे क बरे उ तोहका जउने कटोरा मँ तीत दाखरस पिआए रह्या,<br> <span class="br-ind"><br><span class="indent">&nbsp;</span></span>तू ओका ओसे दुगुना तीत दाखरस पिआवा।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>काहे बरे कि उ खुदइ क जउन महिमा अउर वैभव दिहेस,<br> <span class="br-ind"><br><span class="indent">&nbsp;</span></span>तू ओका यातना कहर अउर पीड़ा द्या।<br> <span class="br-ind"><br><span class="indent">&nbsp;</span></span>काहे बरे कि उ खुदइ स कहति रही ह, ‘मइँ खुदइ राजा क आसन प बइठी महारानी अहउँ,<br> <span class="br-ind"><br><span class="indent">&nbsp;</span></span>मइँ विधवा न करबइ,<br> <span class="br-ind"><br><span class="indent">&nbsp;</span></span>इ बरे सोक न करा।’<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>इही बरे जउन नास होइ क तय होइ ग अहइ,<br> <span class="br-ind"><br><span class="indent">&nbsp;</span></span>उ एक ही दिन मँ ओका घेर लेइहीं।<br> <span class="br-ind"><br><span class="indent">&nbsp;</span></span>महामृत्यु, महारोदन अउ दुर्भिच्छ भीसण अउर कइ देइहीं ओनका जलाय क राख, काहे बरे<br> <span class="br-ind"><br><span class="indent">&nbsp;</span></span>कि परमेस्सर पर्भू बहोत ताकतवर अहइ, अउर ओनही ओकर निआव करत अहइँ।”<br></div>
<div class="v" id="v9"><span class="vn">9</span> <span class="br-p"><br><br></span>“जउन धरती क राजा जउन ओकरे साथ यौन-पाप करे रहेन अउर ओकरे भोग विलास मँ हिस्सा बटाए रहेन, ओकरे जल जाइ क धुँआ जउ देखिइहीं तउ ओकरे बरे रोइहीं अउ चिल्लाइही।</div>
<div class="v" id="v10"><span class="vn">10</span> उ पचे ओकरे कस्ट स ड़ेराइके हुवाँ स बहोत दूर खड़ा रहिहइँ: <span class="br-p"><br><br></span><span class="br-ind"><br><span class="indent">&nbsp;</span></span>‘ओ! ताकतवर नगर बेबीलोन!<br> <span class="br-ind"><br><span class="indent">&nbsp;</span></span>भयावह अउर भयानक हाय!<br> <span class="br-ind"><br><span class="indent">&nbsp;</span></span>तोहार दण्ड तोहका तनिक देर मँ मिल गवा।’<br></div>
<div class="v" id="v11"><span class="vn">11</span> <span class="br-p"><br><br></span>“इ धरती क व्यापारी ओकरे कारन रोइहीं अउ चिल्लइहइँ काहे बरे कि ओनके कउनो चीज केउ अउर मोल न लेई,</div>
<div class="v" id="v12"><span class="vn">12</span> न तउ केहू कउनो चीज लेइ-सोने क, चाँदी क, बेसकीमती रत्न, मोती, मलमल, बैंजनी, रेसमी अउर किरमिजी कपरा हर तरह क महकउआ लकड़ी, हाथी क दाँत क बनी तमाम चीज, अनमोल लकड़ी, काँसा, लोहा अउर संगमरमर सी बनी तमाम चीज,</div>
<div class="v" id="v13"><span class="vn">13</span> दारचीनी, गुलमेंहदी, महकोरा, धूप, रसगन्धक, लोहबान, दाखरस, जइतून क तेल, मइदा, गोहूँ मवेसी, भेड़ी, घोड़ा अउर रथ, दास अउर मनई क सरीर अउर आतिमा क व्यापारिन कहिहीं:</div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>‘अरे बेबीलोन! उ सब चीजन अच्छी स अच्छी, जउने मँ तोहार दिल रम ग रहा,<br> <span class="br-ind"><br><span class="indent">&nbsp;</span></span>तोहका छोड़के सब चली गइ अहइ।<br> <span class="br-ind"><br><span class="indent">&nbsp;</span></span>तोहार बहुमूल्य अउर बहुमूल्य वस्तुअन तोहरे हाथ स चली गइन ह।’<br></div>
<div class="v" id="v15"><span class="vn">15</span> <span class="br-p"><br><br></span>“उ व्यौपारी जउन एकइ सबकइ व्यौपार करत रहेन अउर एहसे धनी बन ग रहेन, उ दूर खड़ा रहिहइँ काहे बरे कि उ कस्ट स डेराइ ग अहइ। उ रोअत चिल्लात</div>
<div class="v" id="v16"><span class="vn">16</span> कहिहइँ: <span class="br-p"><br><br></span><span class="br-ind"><br><span class="indent">&nbsp;</span></span>‘केतना डरावना अहइ अउर केतना भयानक अहइ, महानगरी इ उहीं क बरे हहइ।<br> <span class="br-ind"><br><span class="indent">&nbsp;</span></span>जउन नीक नीक मलमली कपड़ा पहनत रही,<br> <span class="br-ind"><br><span class="indent">&nbsp;</span></span>जउने रंग बैंजनी अउत किरमीजी रहा!<br> <span class="br-ind"><br><span class="indent">&nbsp;</span></span>अउर जउन सोने स सजत रही, बेसकीमती रत्नन स, सजी मोतियन स<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>अउर इ सारी सम्पत्ति तनिक देर मँ मिट गइ।’<br> <span class="br-p"><br><br></span>“फिन जहाज क हर कप्तान या हर उ मनई जउन जहाज स चाहे जहाँ कहूँ जाइ सकत ह अउर सबइ मनई जउन समुद्र स आपन जीविका चलावन हीं, उ नगरी स दूर खड़ा रहेन।</div>
<div class="v" id="v18"><span class="vn">18</span> अउर जउ उ पचे ओकरे जरे स उठत धुँआ क उठत भए देखेन तउ जोर स चिल्लाइ उठेन, ‘इ बड़ी नगरी क तरह अउर कउन नगरी अहइ?’</div>
<div class="v" id="v19"><span class="vn">19</span> फिन उ पचे आपने मूँडे प धूल डावत जोर स चिल्लानेन, अउर कहेन: <span class="br-p"><br><br></span><span class="br-ind"><br><span class="indent">&nbsp;</span></span>‘महानगरी! हाय, इ केतॅनी भयानक अहइ! उ रोअत अउर सोक मनावत भए कहेन: हाय, हाय!<br> <span class="br-ind"><br><span class="indent">&nbsp;</span></span>महान नगरी जेकरे सम्पत्ति स सब जहाजवाले धनवान होइ गए रहेन!<br> <span class="br-ind"><br><span class="indent">&nbsp;</span></span>अब घण्टा भर ही मँ उजर गई।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>हे सरग, प्रेरितन! अउर नबियन! ओकरे बरे खुसी मनावा,<br> <span class="br-ind"><br><span class="indent">&nbsp;</span></span>परमेस्सर क लोगन खुसी मनावा!<br> <span class="br-ind"><br><span class="indent">&nbsp;</span></span>काहेकि परमेस्सर ओका उहइ तरह दण्ड दइ दिहेन जइसेन दण्ड उ तोहका दिहे रहा।’”<br></div>
<div class="v" id="v21"><span class="vn">21</span> <span class="br-p"><br><br></span>फिन एक ताकतवर सरगदूत चक्की क पाट जइसी एक जबर क चटृान उठायेस अउर ओका समुद्दर मँ फेंकत कहेस, <span class="br-p"><br><br></span><span class="br-ind"><br><span class="indent">&nbsp;</span></span>“महानगरी! अरी बेबीलोन महानगरी! तोहका क इहइ गति स बलपूर्वक फेंक दीन्ह जाई,<br> <span class="br-ind"><br><span class="indent">&nbsp;</span></span>अउर तू नस्ट होइ जाबू, फिन स मिलन पउबू।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>अउर तुझमाँ बीणा बादकन, संगितगन बँसुरी बजावइवालन<br> <span class="br-ind"><br><span class="indent">&nbsp;</span></span>अउर तुरही फूँकइवालन क स्वर<br> <span class="br-ind"><br><span class="indent">&nbsp;</span></span>फिन कबहुँ सुनाई पड़ी,<br> <span class="br-ind"><br><span class="indent">&nbsp;</span></span>न कउनो कला सिल्पी तोहरे मँ पावा जाई<br> <span class="br-ind"><br><span class="indent">&nbsp;</span></span>न तोहमाँ न कउनो<br> <span class="br-ind"><br><span class="indent">&nbsp;</span></span>चक्की क आवाज़ सुनाइ देई।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>अउर कबहुँ फिन दिया क ज्योति न चमकी,<br> <span class="br-ind"><br><span class="indent">&nbsp;</span></span>अउर न तउ कबहुँ फिन<br> <span class="br-ind"><br><span class="indent">&nbsp;</span></span>दुल्हा दुलहिन क मीठी आवाज़ गूँजी।<br> <span class="br-ind"><br><span class="indent">&nbsp;</span></span>तोहरे न व्यपारी जे दुनिया<br> <span class="br-ind"><br><span class="indent">&nbsp;</span></span>महान लोगन मँ स रहेन<br> <span class="br-ind"><br><span class="indent">&nbsp;</span></span>तोहार जादूगरी जाति भरमाई गइन रहीं।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>इ नगरी मँ नबियन क खून बहावा पावा ग रहा, अउर परमेस्सर क पवित्तर मनइयन क लहू बहावा ग रहा,<br> <span class="br-ind"><br><span class="indent">&nbsp;</span></span>अउर उ सबहिं जेका इ धरती प बलि चड़ाइ दीन्ह ग रही।”<br></div>
</div>
<!-- PARSED ABOVE; EDITING MAY BREAK PARSER -->
</body></html>