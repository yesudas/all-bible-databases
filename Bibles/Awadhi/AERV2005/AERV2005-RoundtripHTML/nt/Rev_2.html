<html><head>
<meta http-equiv="Content-Type" content="text/html;charset=utf-8" />
<title>Rev 2 &ndash; प्रकासित वाक्य &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 2);">
<div id="navbar"><a href="../index.html">पवित्तर बाइबिल</a> &ndash; <b>प्रकासित वाक्य</b> &ndash; <a href="Rev_1.html">1</a> <b>2</b> <a href="Rev_3.html">3</a> <a href="Rev_4.html">4</a> ... <a href="Rev_22.html">22</a> </div><hr>
<h1>Rev 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>इफिसुस की कलीसिया क मसीह क संदेस</h2><span class="vn">1</span> <span class="br-p"><br><br></span>“इफिसुस क कलीसिया क सरगदूत क इ लिखा: <span class="br-p"><br><br></span>“उ जउन अपने दाहिने हाथे मँ सात तारन क धारन करत ह अउर जउन सात दीपाधारन क बीच घूमत ह, इ तरह कहत अहइ</div>
<div class="v" id="v2"><span class="vn">2</span> <span class="br-p"><br><br></span>“मइँ जानत अहउँ जउन तू करत अहा अउर, कड़ी मेहनत अउर धीरज भरी सहनसीलता क जानित हउँ अउर मइँ इहइ जानित हउँ कि तू बुरा मनइयन क राह नाही पउत्या अउर तू ओनका परखे अहा जउन कहत अहइँ कि उ पचे प्रेरितन बाटेन मुला सही मँ नाही अहइँ। तू ओनका झूठा पाए अहा।</div>
<div class="v" id="v3"><span class="vn">3</span> मइँ जानित हउँ कि तोहरे मँ धीरज अहइ अउर मोरे नाउँ प तू कठिनाई झेले अहा। अउर तू थका नाहीं अहा।</div>
<div class="v" id="v4"><span class="vn">4</span> <span class="br-p"><br><br></span>“मुला मोरे लगे तोहरे विरोध मँ इ अहइ: तू पिरेम छोड़ दिहे अहा जउन सुरुआत मँ तोहरे मँ रहा।</div>
<div class="v" id="v5"><span class="vn">5</span> इ बरे याद करा कि तू कहाँ स गिर अहा, आपन मनफिराव अउर उ करा जेका तू सुरुआत मँ करत रह्या, जदि तू पछतावा न करब्या तउ मइँ तोहरे लगे आउब अउर तोहरे दीपाधार क ओकरी जगह स हटाइ देब।</div>
<div class="v" id="v6"><span class="vn">6</span> मुला इ बात तोहरे हित मँ अहइ कि तू नीकुलइयन<sup class="fnm"><a name="fnm1" href="#fn1">1</a></sup> क काम स नफरत करत अहा, जेनसे मइँ भी नफरत करत हउँ।</div>
<div class="v" id="v7"><span class="vn">7</span> <span class="br-p"><br><br></span>“जेकरे लगे कान अहइँ, उ ओका सुनइँ जउन आतिमा कलीसियन स कहत अहइ। जे विजय पाई मइँ उही परमेस्सर क बगिया मँ लगा जीवन क पेड़ स फल खाइ क अधिकार देब।</div>
<div class="v" id="v8"><h2>स्मुरना की कलीसिया क मसीह क संदेस</h2><span class="vn">8</span> <span class="br-p"><br><br></span>“स्मुरना क कलीसिया क सरगदूत क इ लिखा: <span class="br-p"><br><br></span>“उ जउन पहिला अहइ अउर जउन आखिरी अहइ जउन मर ग रहा अउर फिन स जी उठा।</div>
<div class="v" id="v9"><span class="vn">9</span> <span class="br-p"><br><br></span>“उ कहेस मइँ तोहरे साथ जउन अत्याचार भवा ओका अउर तोहरी दीनता दुइनउँ क जानत हउँ वइसे तू धनवान अहा। जउन खुद क यहूदी कहत अहा, अउर जउन तोहार निन्दा करे अहइ, मइँ ओका भी जानत हउँ। यद्यपि ओन्हन सही सही यहूदी न अही। बल्कि उ पचे सइतान क आराधनालय अहइँ जउन सइतान स संबंध रखित ह।</div>
<div class="v" id="v10"><span class="vn">10</span> उ अत्याचार स तोहका ड़ेराय क जरुरत नाही अहइ, जउने क तोहका सहइ क अहइ। सुना, सइतान तोहरे मँ स कछू जने क बंदीगृह मँ डाइके तोहार परीच्छा लेइ जात अहइ। अउर तोहका हुवाँ दस दिन तक कस्ट भोगइ क अहइ। चाहे तोहका मर जाइ क पड़इ मुला सच्चा बना रह्या तबइ तोहका जीवन वाला मुकुट देब।</div>
<div class="v" id="v11"><span class="vn">11</span> <span class="br-p"><br><br></span>“जउन सुन सकत ह, सुन लेइ कि आतिमा कलीसियन स का कहत अहइ। जउन जीत जाई ओका दूसरी मउत स कउनउँ नुकसान न उठावइ क पड़ी।</div>
<div class="v" id="v12"><h2>पिरगमुन की कलीसिया क मसीह क संदेस</h2><span class="vn">12</span> <span class="br-p"><br><br></span>“पिरगमुन क कलीसिया क सरगदूतन क इ लिखा: <span class="br-p"><br><br></span>“उ जउन तेज दोधारी तलवार क धरत अहइ उ इ तरह स कहत ह:</div>
<div class="v" id="v13"><span class="vn">13</span> <span class="br-p"><br><br></span>“मइँ जानत हउँ कि तू कहाँ रहत बाट्या जहाँ सइतान क सिंहासन बाटइ। अउर मइँ इहउ जानत हउँ कि तू मोरे नाउँ प स्थिर अहा, अउर तू मोरे बरे आपन बिसवास क कबहुँ जकारया नाहीं। तोहरे उ नगर मँ जहाँ सइतान क निवास अहइ, मेरा बिसवासपूर्ण साच्छी अन्तिपास मार दीन्ह गवा रहा।</div>
<div class="v" id="v14"><span class="vn">14</span> <span class="br-p"><br><br></span>“मुला मइँ तोरे बिरोध मँ कछू कहइ चाहत हउँ: तोहरे हिआँ कछू अइसे लोग बाटेन जउन बिलाम क सिच्छा क मानत ही। उ बालाक क सिखावत रहा कि इस्राएलियन क मूर्तियन क चड़ावा खाइ अउर व्यभिचार करइ क प्रोत्साहित करइ।</div>
<div class="v" id="v15"><span class="vn">15</span> अइसे तोहरे हिआँ भी कछू अइसे मनइयन अहइँ जउन नीकुलइयन क सीख प चलत अहइँ।</div>
<div class="v" id="v16"><span class="vn">16</span> एह बरे मनफिरावा नाहीं तउ मइँ जल्दी ही तोहरे पास आउब अउर ओनके बिरोध मँ उस तलवार स युद्ध करबइ जउन मोरे मुँह स निकरत बाटइ।”</div>
<div class="v" id="v17"><span class="vn">17</span> <span class="br-p"><br><br></span>“जउन सुन सकत ह, सुन लेइ कि आतिमा कलीसियन स का कहत अहइ। <span class="br-p"><br><br></span>“जउन बिजयी होई मइँ हर एक क गुप्त मन्ना देब। मइँ ओका एक सफेद पाथर देब जेह पइ एक नवा नाउँ लिखा होई। जेका ओकरे अलावा अउर कउनउँ नाही जानत अहइ, जेका उ दीन्ह गवा बाटइ।</div>
<div class="v" id="v18"><h2>थूआतीरा क कलीसिया क मसीह क संदेस</h2><span class="vn">18</span> <span class="br-p"><br><br></span>“थूआतीरा क कलीसिया क सरगदूतन क नाउँ इ लिखा: <span class="br-p"><br><br></span>“परमेस्सर क पूत, जेकर आँखिन धधकती आग क समान बाटिन, अउर जेकर पैर चमकते काँसा क जइसे अहइँ, इ कहत अहइ:</div>
<div class="v" id="v19"><span class="vn">19</span> <span class="br-p"><br><br></span>“मइँ तोहरे कारज, पिरेम, बिसवास, सेवा अउर धैर्य क जानत हउँ। मइँ इहउँ जानत हउँ कि तोहार वर्तमान कारज विगत कारज स अधिक होत बाटइ।</div>
<div class="v" id="v20"><span class="vn">20</span> मुला मइँ तेरे विरोध मँ कछू कहइ चाहत हउँ; तू उ स्त्री इजेबेल क अपने मध्य रहइ देता अहा, जउन अपने आपको नबीया कहत ह। मुला मोरे सेवकन क व्यभिचार करइ अउर मूर्तियन क आगे चड़ाई भइ चीजन क खाइ बरे सिच्छा देत अहइ।</div>
<div class="v" id="v21"><span class="vn">21</span> मइँ ओका मनफिरावा क अवसर दिहे अहउँ। मुला उ अपने व्यभिचार स मनफिरावा नाहीं चाहत।</div>
<div class="v" id="v22"><span class="vn">22</span> <span class="br-p"><br><br></span>“अउर मइँ ओंका रोग चारपाई प डाउब। अउर जे ओकरे साथ व्यभिचार करत अहइँ तउ उ तरह क कस्ट अउर दिक्कत भोगइँ जब तलक अपने काम क पछतावा न कइलेइँ।</div>
<div class="v" id="v23"><span class="vn">23</span> मइँ महामारी फैलाइके ओकरे लरिकन क मारि डाउब अउर सब कलीसियन क पता चल जाइ कि मइँ उहइ अहउँ जउन सब मनइयन क मन अउर बुद्धि क जानत अहइ। मइँ तोहका सबका तोहरे काम क हिसाब स फल देबइ।</div>
<div class="v" id="v24"><span class="vn">24</span> <span class="br-p"><br><br></span>“अब मोका थूआतीरा क बाकी बचे क कछू मनइयन स कछू कहइ क अहइ कि जे इस सीख प नाहीं चलतेन अउर जउन सइतान क अउर ओकरे छिपी बातन क नाहीं जानत अहइँ। मइँ तोहरे ऊपर अउर कउनो बोझा नाहीं ड़ावा चाहत अहउँ।</div>
<div class="v" id="v25"><span class="vn">25</span> मुला जउन कछू तोहरे लगे अहइ, ओह प मोरे आवइ तक चलत रहा।</div>
<div class="v" id="v26"><span class="vn">26</span> <span class="br-p"><br><br></span>“जउन मनई जीत हासिल करी अउर जउन बातन क मइँ आदेस दिहे अहउँ अखिरी दम तक मोर आदेस पर टिका रही, जेहका मइँ चाहत अहउँ ओका मइँ राष्ट्रन पर अधिकार देत हउँ।</div>
<div class="v" id="v27"><span class="vn">27</span> तथा उ ओनके ऊपर लोहे क ड़ण्ड़े स सासन करी। उ ओनका माटी क भाँड़न क तरह चूर चूर कइ देई।</div>
<div class="v" id="v28"><span class="vn">28</span> इ उहइ अधिकार अहइ जेका मइँ अपने परमपिता स पाए अहउँ। मइँ अइसे मनई क भोर क तारा देब।</div>
<div class="v" id="v29"><span class="vn">29</span> जेकरे पास कान अहइँ, उ सुन लेइँ कि आतिमा कलीसियन स का कहत अहइ।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->नीकुलइयन <!--raw 1 bo --></em><!--endraw 1-->एसिया माइनर क धरम गुट। इ झुठ विसवास अउर बिचार क मनवइया रहा। एकर नाउँ क धरब कउनो निकुलइयन क नाउँ क मनई प कीन्ह ग होइ।</div>
</div>
<!-- PARSED ABOVE; EDITING MAY BREAK PARSER -->
</body></html>