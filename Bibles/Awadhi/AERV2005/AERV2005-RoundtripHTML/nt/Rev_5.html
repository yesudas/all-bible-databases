<html><head>
<meta http-equiv="Content-Type" content="text/html;charset=utf-8" />
<title>Rev 5 &ndash; प्रकासित वाक्य &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 5);">
<div id="navbar"><a href="../index.html">पवित्तर बाइबिल</a> &ndash; <b>प्रकासित वाक्य</b> &ndash; <a href="Rev_1.html">1</a> ... <a href="Rev_3.html">3</a> <a href="Rev_4.html">4</a> <b>5</b> <a href="Rev_6.html">6</a> <a href="Rev_7.html">7</a> ... <a href="Rev_22.html">22</a> </div><hr>
<h1>Rev 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>फिन मइँ देखा कि जउन सिंहासन प बिराजमान रहा, ओकरे दाहिने हाथे मँ एक लपेटा चमड़ा क पत्र मतलब एक अइसी किताब जेका लिखके लपेट दीन्ह जात रहा। जेकरे दुइनउँ कइँती लिखावट रही। ओका सात मोहर लगाइके छाप दीन्ह ग रहा।</div>
<div class="v" id="v2"><span class="vn">2</span> मइँ एक सक्तिमान सरगदूत कइँती देखेउँ जउन ऊंची आवाज मँ घोसणा करत रहा, “इ लपटा भवा चमड़न क पत्र मोहरन क तोड़इ अउर एका खोलइ मँ कउन मनई समर्थ अहइ।”</div>
<div class="v" id="v3"><span class="vn">3</span> मुला सरग मँ अथवा जमीन प या पताललोक मँ कउनउँ अइसा नाहीं रहा जउन उ लपटा चर्मपत्र क खोलइ अउर ओका भीतर झाँकइ।</div>
<div class="v" id="v4"><span class="vn">4</span> <span class="br-p"><br><br></span>काहेकि उ चर्मपत्र क खोलइ क ताकत राखइवाला या अन्दर स ओका देखइ क ताकत रखइवाला कउनउँ नाही मिल पाए रहा। इ बरे मइँ सुबक सुबक क रोय दीन्ह।</div>
<div class="v" id="v5"><span class="vn">5</span> <span class="br-p"><br><br></span>फिन ओन बुजुर्गन मँ स एक मोसे कहेस, “रोउब बन्द करा! सुना, यहूदा क बंसज क सेर जउन दाऊद क बंसज क अहइ जीत हासिल किहे अहइ। उ एन सात मोहरन क तोड़इ अउर इ लिपटा चर्मपत्र क खोलइ मँ समरथ अहइ।”</div>
<div class="v" id="v6"><span class="vn">6</span> <span class="br-p"><br><br></span>फिन मइँ देखेउँ कि उ सिंहासन अउर ओन चार प्रानीयन क समन्वा अउर ओन बुजुर्गन क समन्वा एक ठु मेमना खड़ा अहइ। उ अइसे देखात रहा जइसे ओकरे बलि चड़ाई ग रही होइ। ओकरे सात सीग रहेन अउर सात आँखी रहिन, जउन परमेस्सर क सात आतिमा अहिन। जेनेका पूरी धरती प भेजा ग रहा।</div>
<div class="v" id="v7"><span class="vn">7</span> फिन उ आवा अउर जउन सिंहासन प विराजमान रहा, ओकरे दाहिने हाथे स उ लिपटा चर्मपत्र लइ लिहेस।</div>
<div class="v" id="v8"><span class="vn">8</span> जब उ ओनसे लिपटा चर्मपत्र लइ लिहेस तउ ओन चारउ प्रानी अउर चौबीसउ बुजुर्गन उ मेमना क झुकके प्रणाम किहेन। ओनमाँ स प्रत्येक क हाथ मँ वीना अउर सोने का कटोरा रहेन। उ सब बोलत रहेन: अउर महकत सोने क धूपदान थामे रहेन जउन परमेस्सर क लोगन क पराथना अहइ।</div>
<div class="v" id="v9"><span class="vn">9</span> उ एक नवा गाना गावत रहेन: <span class="br-p"><br><br></span><span class="br-ind"><br><span class="indent">&nbsp;</span></span>“तू अहा चर्मपत्र लेइ क बरे समर्थ<br> <span class="br-ind"><br><span class="indent">&nbsp;</span></span>अउर एह प लगी मोहर क खोलइ<br> <span class="br-ind"><br><span class="indent">&nbsp;</span></span>मँ तोहार बध बलि कीन्ह ग रहा,<br> <span class="br-ind"><br><span class="indent">&nbsp;</span></span>अउर अपने खून स तू परमेस्सर बरे लोगन क<br> <span class="br-ind"><br><span class="indent">&nbsp;</span></span>हर जाति स, हर भाखा स सब कुलन स, सब देसन स मोल लइ लिहा।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>अउर बनाया तू ओनका रुप राज्य क अउर हमरे परमेस्सर क हेतु ओनका याजकन बनाया,<br> <span class="br-ind"><br><span class="indent">&nbsp;</span></span>ओनही धरती प राज करिहइँ।”<br></div>
<div class="v" id="v11"><span class="vn">11</span> <span class="br-p"><br><br></span>तबहिं मइँ देखेउँ अउर तमाम सरगदूतन क आवाज सुनेउँ। उ पचे सिंहासन, जीवित प्रानीयन अउर बुजुर्गन क चारिहुँ कइँती खड़ा रहेन। अउर उहाँ सरगदूतन क तादाद लाखन करोड़न मँ रही</div>
<div class="v" id="v12"><span class="vn">12</span> अउर उ पचे जोर जोर स कहत रहेन: <span class="br-p"><br><br></span><span class="br-ind"><br><span class="indent">&nbsp;</span></span>“जउन मेमना, मारि ड़ाला ग रहा,<br> <span class="br-ind"><br><span class="indent">&nbsp;</span></span>उ ओका मिलइ क जोग्ग अहइ<br> <span class="br-ind"><br><span class="indent">&nbsp;</span></span>बल, धन, विवेक समादर,<br> <span class="br-ind"><br><span class="indent">&nbsp;</span></span>महिमा अउर स्तुति!”<br></div>
<div class="v" id="v13"><span class="vn">13</span> <span class="br-p"><br><br></span>फिन मइँ सुनेउँ कि सरग क, धरती पइ क पाताललोक क, समुद्दर मँ का, समूची दुनिया क अउर समूचे ब्रहाण्ड़ हर एक प्रानी जउन इ जगह मँ रहत रहा कहत रहेन: <span class="br-p"><br><br></span><span class="br-ind"><br><span class="indent">&nbsp;</span></span>“जउन सिंहासन प बइठा अहइ अउर मेमना!<br> <span class="br-ind"><br><span class="indent">&nbsp;</span></span>हमेसा हमेसा ओनका स्तुति मिलै,<br> <span class="br-ind"><br><span class="indent">&nbsp;</span></span>ओनका आदर, महिमा मिलइ।”<br></div>
<div class="v" id="v14"><span class="vn">14</span> <span class="br-p"><br><br></span>फिन उ चारिहुँ प्रानी कहेन, “आमीन!” कहेन अउर बुजुर्गन झुकिके आराधना करेन।</div>
</div>
<!-- PARSED ABOVE; EDITING MAY BREAK PARSER -->
</body></html>