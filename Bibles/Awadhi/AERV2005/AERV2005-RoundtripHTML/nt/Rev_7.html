<html><head>
<meta http-equiv="Content-Type" content="text/html;charset=utf-8" />
<title>Rev 7 &ndash; प्रकासित वाक्य &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 7);">
<div id="navbar"><a href="../index.html">पवित्तर बाइबिल</a> &ndash; <b>प्रकासित वाक्य</b> &ndash; <a href="Rev_1.html">1</a> ... <a href="Rev_5.html">5</a> <a href="Rev_6.html">6</a> <b>7</b> <a href="Rev_8.html">8</a> <a href="Rev_9.html">9</a> ... <a href="Rev_22.html">22</a> </div><hr>
<h1>Rev 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>इस्राएल क 1,44,000 मनइयन</h2><span class="vn">1</span> <span class="br-p"><br><br></span>एकरे बाद धरती क चारउँ कोनन प चार सरगदूतन क मइँ खड़े देखेउँ धरती क चारउँ हवा क उ पचे पकड़े रहेन जइसे कि धरती प, समुद्दर प अथवा पेड़न प ओनमाँ स कउनउँ हवा चलइ न पावइ।</div>
<div class="v" id="v2"><span class="vn">2</span> फिन मइँ देखेउँ कि एक अउर सरगदूत अहइ जउन पूरब दिसा स आवत अहइ। उ जिअत परमेस्सर क मोहर लिहे रहा। अउर उ ओन चारउ सरगदूतन स जेनका धरती अउर आसमान क नस्ट कइ देइ क अधिकार दीन्ह ग रहा, जोर स पुकार क कहत रहा,</div>
<div class="v" id="v3"><span class="vn">3</span> “जब तक हमने अपने परमेस्सर क सेवकन क माथे प मोहर नाहीं लगाइ देइतन, तब तलक तू धरती, समुद्दर अउर पेड़न क नुकसान न पहुँचावा।”</div>
<div class="v" id="v4"><span class="vn">4</span> <span class="br-p"><br><br></span>फिन जउन मनइयन प मोहर लगाई ग रही, मइँ औनकइ तादाद सुनेउँ। उ 1,44,000 रहेन जेनकइ ऊपर मोहर लगाई ग रही, उ सब इस्राएल क सब परिवार समूहन स रहेन:</div>
<div class="v" id="v5"><span class="vn">5</span> <span class="br-p"><br><br></span>यहूदा क परिवार समूह क 12,000 <span class="br-p"><br><br></span>रुबेन क परिवार समूह क 12,000 <span class="br-p"><br><br></span>गाद क परिवार समूह क 12,000</div>
<div class="v" id="v6"><span class="vn">6</span> <span class="br-p"><br><br></span>आसेर परिवार समूह क 12,000 <span class="br-p"><br><br></span>नप्ताली परिवार समूह क 12,000 <span class="br-p"><br><br></span>मनस्से परिवार समूह क 12,000</div>
<div class="v" id="v7"><span class="vn">7</span> <span class="br-p"><br><br></span>समौन परिवार समूह क 12,000 <span class="br-p"><br><br></span>लेवी परिवार समूह क 12,000 <span class="br-p"><br><br></span>इस्साकार परिवार समूह क 12,000</div>
<div class="v" id="v8"><span class="vn">8</span> <span class="br-p"><br><br></span>जबूलून परिवार समूह क 12,000 <span class="br-p"><br><br></span>यूसुफ परिवार समूह क 12,000 <span class="br-p"><br><br></span>बिन्यामीन परिवार समूह क 12,000</div>
<div class="v" id="v9"><h2>भयंकर भीड़</h2><span class="vn">9</span> <span class="br-p"><br><br></span>एकरे बाद मइँ देखेउँ कि मोरे सामने एक बहुत बड़ी भीड़ रही जेकर कउनउँ गनती नाही कइ सकत रहा। इ भीड़ मँ हर जाति क, हर वंस क, हर कुल अउर हर भाखा क मनई रहेन। उ पचे उ सिंहासन अउर उ मेमना क आगे खड़ा रहेन। उ सबेन्ह सफेद चोगा पहिरे रहेन अउर अपने हाथे मँ खजूर क टहनी लिहे रहेन।</div>
<div class="v" id="v10"><span class="vn">10</span> उ सबेन्ह बोलावत रहेन, “सिंहासन प बइठा हमरे परमेस्सर क जय होइ अउर मेमना क जय होइ।”</div>
<div class="v" id="v11"><span class="vn">11</span> <span class="br-p"><br><br></span>सभी सरगदूतन सिंहासन, बुजुर्गन अउर ओन चार प्रानीयन क घेरे खड़ा रहेन। सिंहासन क सामने झुकिके प्रणाम कइके ओन सरगदूतन परमेस्सर क आराधना किहेन।</div>
<div class="v" id="v12"><span class="vn">12</span> उ पचे कहेन, आमीन हमरे परमेस्सर क, “स्तुति, महिमा, विवेक, धन्यवाद, समादर, पराक्रम अउर सक्ति हमेसा हमेसा होत रहइ। आमीन!”</div>
<div class="v" id="v13"><span class="vn">13</span> <span class="br-p"><br><br></span>तबहि ओन बुजुर्गन मँ स कउनउँ एक मोसे इ पूछेस, “इ सफेद चोगा पहिरे कउन मनई अहइँ अउर इ कहाँ स आए अहइँ?”</div>
<div class="v" id="v14"><span class="vn">14</span> <span class="br-p"><br><br></span>मइँ ओनका जवाब दिहेउँ, “मोर प्रर्भू तू तउ जनतइ अहा।” <span class="br-p"><br><br></span>इ सुनिके उ मोसे कहेस, “इ पचे उहइ मनई अही जउन कठोर अत्याचार क बीच स होइके आवत अहइँ उ सबेन्ह आपन चोगा मेमना क खून स धोइके सफेद अउर उज्जर करे अहइ।</div>
<div class="v" id="v15"><span class="vn">15</span> इही बरे अउर इ पचे परमेस्सर क सिंहासन क समन्वा खड़ा अहइँ अउर ओनके मंदिर मँ दिन रात ओकर आराधना करत ही। जउन सिंहासन पर बइठा बा, उ ओन पर आपन छाया करी।</div>
<div class="v" id="v16"><span class="vn">16</span> न तउ कबहूँ ओनका भूख सतावात ह अउर न तउ कबहूँ पियासा रहत ह। सूरज ओनकइ कछू नाहीं बिगाड़ पावत अउर न तउ चिलचिलात धूप ओनका कबहूँ तपावत ह।</div>
<div class="v" id="v17"><span class="vn">17</span> काहेकि उ मेमना जउन सिंहासन क बीच मँ अहइ, ओनकइ देखभाल करी। अउर ओनकर चरवाहा होइ। उ ओनका जिन्दगी देइ वाले पानी क झरना क पास लइ जाई अउर परमेस्सर ओनकी आंखिन क आंसू क पोछ देई।”</div>
</div>
<!-- PARSED ABOVE; EDITING MAY BREAK PARSER -->
</body></html>