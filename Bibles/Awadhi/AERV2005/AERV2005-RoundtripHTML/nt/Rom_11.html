<html><head>
<meta http-equiv="Content-Type" content="text/html;charset=utf-8" />
<title>Rom 11 &ndash; रोमियन क पत्र &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 11);">
<div id="navbar"><a href="../index.html">पवित्तर बाइबिल</a> &ndash; <b>रोमियन क पत्र</b> &ndash; <a href="Rom_1.html">1</a> ... <a href="Rom_9.html">9</a> <a href="Rom_10.html">10</a> <b>11</b> <a href="Rom_12.html">12</a> <a href="Rom_13.html">13</a> ... <a href="Rom_16.html">16</a> </div><hr>
<h1>Rom 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>परमेस्सर अपने लोगन क नाहीं भूला</h2><span class="vn">1</span> <span class="br-p"><br><br></span>तउ मइँ पूछित हउँ, “का परमेस्सर अपने ही लोगन क नकार नाहीं दिहेस?” निस्चय ही नाहीं। काहेकि मइँ भी एक इस्राएली हउँ, इब्राहीम क बंस स अउर बिन्यामीन क परिवार स हउँ।</div>
<div class="v" id="v2"><span class="vn">2</span> परमेस्सर अपने लोगन क नाहीं नकारेस जेनका उ पहिलेन स ही चुने रहा। या अउर का तू नाहीं जानत अहा कि एलिय्याह क बारे मँ पवित्तर सास्तर का कहत ह। जब एलिय्याह परमेस्सर स इस्राएल क लोगन क विरोध मँ पराथना करत रहा,</div>
<div class="v" id="v3"><span class="vn">3</span> “हे पर्भू, उ पचे नबियन क मार डाएन। तोहरे वेदियन क तोड़ी क गिराइ दिहेन। केवल एक नबी मइँ ही बचा हउँ अउर उ पचे मोका भी मारि डावइ क जतन करत अहइँ।”<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> परन्तु तब परमेस्सर ओन्हे कइसेन उत्तर दिहे रहा, “मइँ अपने बरे 7,000 लोग बचाइ रखे हउँ जउन लोग बाल क आगे माथा नाहीं टेकेन।”<sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> <span class="br-p"><br><br></span>तउन वइसेन ही आजु काल्हिउ कछू अइसेन लोग बचा बाटेन जउन ओनके अनुग्रह क कारण चुना भआ अहइँ।</div>
<div class="v" id="v6"><span class="vn">6</span> अउर अगर इ परमेस्सर क अनुग्रह क परिणाम अहइ तउ लोग जउन करम करत हीं, इ ओन्हन करमन क परिणाम नाहीं बा। नाहीं तउ परमेस्सर क अनुग्रह, अनुग्रह ही नाहीं ठहरत।</div>
<div class="v" id="v7"><span class="vn">7</span> <span class="br-p"><br><br></span>तउ ऐहसे का इस्राएल क लोग जेका खोजत रहन, उ सबइ ओका नाहीं पाइ सकेन? परन्तु चुना हुवन क उ मिलि गवा। जब कि बाकी सब क जड़ बनाइ दीन्ह गवा।</div>
<div class="v" id="v8"><span class="vn">8</span> पवित्तर सास्तरन कहत ह: <span class="br-p"><br><br></span><span class="br-ind"><br><span class="indent">&nbsp;</span></span>“परमेस्सर तउ ओन्हे एक चेतन सून्य कइ दिहेस आतिमा प्रदान किहेस।” <sup class="fnm"><a name="fnm3" href="#fn3">3</a></sup> <span class="br-p"><br><br></span>“अइसेन आँखी दिहेस जउन देखि नाहीं सकत रहिन<br> <span class="br-ind"><br><span class="indent">&nbsp;</span></span>अउ अइसेन कान दिहेस जउन सुन नाहीं सकत रहेन।<br> <span class="br-ind"><br><span class="indent">&nbsp;</span></span>अउर इहइ दसा ठीक आजु तलक बनी भई बा।” <sup class="fnm"><a name="fnm4" href="#fn4">4</a></sup><br></div>
<div class="v" id="v9"><span class="vn">9</span> <span class="br-p"><br><br></span>दाऊद कहत ह: <span class="br-p"><br><br></span><span class="br-ind"><br><span class="indent">&nbsp;</span></span>“अपनेन भोगन मँ फंसके उ बन्दी बन जाइँ<br> <span class="br-ind"><br><span class="indent">&nbsp;</span></span>ओनकर पतन होइ अउ ओनका दण्ड मिलइ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ओनकर आँखी धुँधली होइ जाइँ ताकि उ पचे देख न सकइँ<br> <span class="br-ind"><br><span class="indent">&nbsp;</span></span>अउ तू ओनकर सब पीड़ाके तले, ओनकर करिहाउँ हमेसा-हमेसा निहुराए रखइ।” <sup class="fnm"><a name="fnm5" href="#fn5">5</a></sup><br></div>
<div class="v" id="v11"><span class="vn">11</span> <span class="br-p"><br><br></span>तउ मइँ कहत हउँ का ओ पचे इही बरे ठोकर खाइके उ सब भहराइके नस्ट होइ जाइँ? निस्चय ही नाहीं। बल्कि ओनकर गलती करइ स गैर यहूदियन क छुटकारा मिला ताकि यहूदियन मँ स्पर्द्धा पैदा होइ।</div>
<div class="v" id="v12"><span class="vn">12</span> इही तरह अगर ओनकर गलती करइ क मतलब समूचइ संसार क बड़ा लाभ अहइ अउ अगर ओनके भटकइ स गैर यहूदियन क लाभ अहइ तउ ओनकइ पूरी तरह स संपूर्ण होए स बहुत कछू होइ।</div>
<div class="v" id="v13"><span class="vn">13</span> <span class="br-p"><br><br></span>इ अब मइँ तोहसे कहत हउँ, जउन यहूदियन नाहीं होइँ काहेकि मइँ विसेस रूप स गैर यहूदियन क बरे प्रेरित हउँ, मइँ अपने काम क बरे पूरा प्रयत्नसील हउँ।</div>
<div class="v" id="v14"><span class="vn">14</span> एह आसा स कि मइँ अपने लोगन मँ भी स्पर्द्धा जगाइ सकउँ अउ ओहमाँ स कछू क उद्धार करउँ।</div>
<div class="v" id="v15"><span class="vn">15</span> काहेकि अगर परमेस्सर क द्वार ओनके नकार दिहे जाइ स जगत मँ परमेस्सर क साथे मेलमिलाप पैदा होत ह तउ फिन ओनकर अपनावा जाब का मरा हुवन मँ स जियावा जाब न होइ?</div>
<div class="v" id="v16"><span class="vn">16</span> अगर हमरी भेंट का एक पहला हिस्सा पवित्तर बा तउ का उ समूचइ पवित्तर नाहीं बा? अगर पेड़ का जड़ पवित्तर बा तउ ओकर सबइ साखा भी पवित्तर बाटिन।</div>
<div class="v" id="v17"><span class="vn">17</span> <span class="br-p"><br><br></span>परन्तु अगर कछू साखा तोड़िके फेक दीन्ह गइन अउ तू जउन एक जंगली जैतून क टहनी अहा ओह पे पेबन्द चढ़ाइ दीन्ह जाइ अउ उ जैतून क अच्छा पेड़ का खुराक अउर आधार क हिस्सा बाँटइ लगइ। तू सबइ गैर यहूदियन जंगली साखा क तरह अहा अउर तू पचे पहिले पेड़ (यहूदी) क खुराक अउर जीवन बाँटत अहा।</div>
<div class="v" id="v18"><span class="vn">18</span> तउ तोहे ओन्हन टहनियन क आगे, जउन तोड़ी क फेंक दीन्ह गइन, अभिमान न करइ चाही। अउर अगर तू अभिमान करत ह तउ इ याद रखा इ तू नाहीं अहा जे जड़न क पालत बा, बल्कि इ तउ उ जड़ ही अहइ जउन तोहे पालत बाटइ।</div>
<div class="v" id="v19"><span class="vn">19</span> अब तू कहब्या, “हाँ परन्तु सबइ साखा एह बरे तोड़ी गई कि मोर पेबन्द चढ़इ।”</div>
<div class="v" id="v20"><span class="vn">20</span> इ सत्य अहइ, उ सबइ अपने अबिसवास क कारण तोड़िके फेंक गइन परन्तु तु अपने बिसवास क बल पे आपन जगह टिका रह्या। इही बरे एकर गर्ब न करा बल्कि डेरात रहा।</div>
<div class="v" id="v21"><span class="vn">21</span> अगर परमेस्सर प्राकृतिक डारन नाहीं रहइ दिहेस तउ उ तोहका भी न रहइ देइ।</div>
<div class="v" id="v22"><span class="vn">22</span> <span class="br-p"><br><br></span>इही बरे तू परमेस्सर क कोमलता क देखा, अउर ओकरे कठोरता प धियान द्या। इ कठोरता ओनके बरे बा जउन गिर गएन परन्तु ओकर करुणा तोहरे बरे बा अगर तू अपने पे ओकर अनुग्रह बना रहइ द्या। नाहीं तउ पेंड़े स तुहउँ काटिके फेंका जाब्या।</div>
<div class="v" id="v23"><span class="vn">23</span> अउर अगर उ पचे अपने अबिसवास मँ नाहीं रहेन तउ ओनहूँ फिन पेड़ स जोड़ लीन्ह जाइ काहेकि परमेस्सर समर्थ अहइ कि ओनका फिन स जोड़ देइ।</div>
<div class="v" id="v24"><span class="vn">24</span> जब तोहे प्राकृतिक रूप स जंगली जैतून क पेड़े स एक साखा क तरह कटके प्रकृति क विरुद्ध एक अच्छा जैतून क पेड़े स जोड़ दीन्ह गवा, तउ उ जउन ओह पेड़े क अपना डारिन बाटिन, अपनेन ही पेड़ मँ आसानी स, फिन स काहे नाहीं जोड़ दीन्ह जा इहीं।</div>
<div class="v" id="v25"><span class="vn">25</span> <span class="br-p"><br><br></span>भाइयो तथा बहिनियो, मइँ तोहे इ छुपा हुआ सत्य स अंजान नाही रखइ चाहित। कि तू अपने आप क बुद्धिमान समझइ लागा। कि इस्राएल क कछू लोग अइसेन ही कठोर बनाइ दीन्ह गवा बाटेन। अउर अइसेनइ ही कठोर बना रइहीं जब तलक कि काफी गैर यहूदी लोग परमेस्सर क परिवार क अंग नाहीं बन जातेन।</div>
<div class="v" id="v26"><span class="vn">26</span> अउर एह तरह समूचा इस्राएल क उद्धार होइ जइसेन कि पवित्तर सास्तरन कहत ह: <span class="br-p"><br><br></span><span class="br-ind"><br><span class="indent">&nbsp;</span></span>“उद्धारकर्ता सिय्योन स आइ।<br> <span class="br-ind"><br><span class="indent">&nbsp;</span></span>उ याकूब क परिवार स सबहिन बुराइयन क दूर करी।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>मोर इ करार ओकरे साथे तब होइ<br> <span class="br-ind"><br><span class="indent">&nbsp;</span></span>जब मइँ ओनके पापन के हर लेब।” <sup class="fnm"><a name="fnm6" href="#fn6">6</a></sup><br></div>
<div class="v" id="v28"><span class="vn">28</span> <span class="br-p"><br><br></span>जहाँ तलक सुसमाचार क सम्बन्ध बा, उ तोहरे हिते मँ परमेस्सर क सत्रु अहइँ। परन्तु जहाँ तलक परमेस्सर क जरिये ओनके चुना जाइ क सम्बन्ध अहइ, उ पचे ओनके पूर्वजन क दिए भए बचन क अनुसार परमेस्सर क पियारा अहइँ।</div>
<div class="v" id="v29"><span class="vn">29</span> काहेकि परमेस्सर जेका बोलावत ह अउर जेका उ देत ह, ओकरे तरफ स अपन मन कभउँ नाहीं बदलत।</div>
<div class="v" id="v30"><span class="vn">30</span> काहेकि जइसेन तू लोग पहिले कभउँ परमेस्सर क आज्ञा नाहीं मानत रह्या परन्तु अब तोहे ओकर अवज्ञा क कारण परमेस्सर क द्या मिली बा।</div>
<div class="v" id="v31"><span class="vn">31</span> वइसेन ही अब उ पचे ओकर आज्ञा नाहीं मानतेन काहेकि परमेस्सर क द्या तोहे पे बा ताकि अब ओन्हे भी परमेस्सर क दया मिलइ।</div>
<div class="v" id="v32"><span class="vn">32</span> काहेकि परमेस्सर सब जने के अवज्ञा क कारागार मँ इही बरे डारि रखे अहइ कि उ ओन सब पर दया देखॉय सकइ।</div>
<div class="v" id="v33"><h2>परमेस्सर धन्य अहइ</h2><span class="vn">33</span> <span class="br-p"><br><br></span>परमेस्सर क करुणा, बुद्धि अउर ज्ञान केतॅना अपरम्पार अहइ। ओकरे निआव केतॅना गहन बा, ओकर रस्ता केतना गूढ़ बा।</div>
<div class="v" id="v34"><span class="vn">34</span> पवित्तर सास्तर कहत ह: <span class="br-p"><br><br></span><span class="br-ind"><br><span class="indent">&nbsp;</span></span>“पर्भू क मने क कउन जानत ह?<br> <span class="br-ind"><br><span class="indent">&nbsp;</span></span>अउर ओका सलाह देइवाला कउन होइ सकत ह?” <sup class="fnm"><a name="fnm7" href="#fn7">7</a></sup><br></div>
<div class="v" id="v35"><span class="vn">35</span> <span class="br-p"><br><br></span><span class="br-ind"><br><span class="indent">&nbsp;</span></span>“परमेस्सर क केऊ का दिहे अहइ कि<br> <span class="br-ind"><br><span class="indent">&nbsp;</span></span>उ कउनो क ओकरे बदले कछू देइ।” <sup class="fnm"><a name="fnm8" href="#fn8">8</a></sup><br></div>
<div class="v" id="v36"><span class="vn">36</span> <span class="br-p"><br><br></span>काहेकि सब क रचनावाला उहइ बा। उही स सब स्थिर बाटेन अउर उ उही क बरे बा। ओकर हमेसा महिमा होइ। आमीन।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a class='B' href='B:110 19:10'><!--endraw 1-->1 राजा 19:10<!--raw 1 bo --></a><!--endraw 1-->; <!--raw 1 bo --><a class='B' href='B:110 19:14'><!--endraw 1-->14<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a class='B' href='B:110 19:18'><!--endraw 1-->1 राजा 19:18<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a class='B' href='B:290 29:10'><!--endraw 1-->यसा. 29:10<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a class='B' href='B:50 29:4'><!--endraw 1-->व्यवस्था 29:4<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a class='B' href='B:230 69:22-23'><!--endraw 1-->भ. सं. 69:22-23<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a class='B' href='B:290 59:20-21'><!--endraw 1-->यसा. 59:20-21<!--raw 1 bo --></a><!--endraw 1-->; <!--raw 1 bo --><a class='B' href='B:290 27:9'><!--endraw 1-->27:9<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a class='B' href='B:290 40:13'><!--endraw 1-->यसा. 40:13<!--raw 1 bo --></a><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><a class='B' href='B:220 41:11'><!--endraw 1-->अय्यूब 41:11<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>