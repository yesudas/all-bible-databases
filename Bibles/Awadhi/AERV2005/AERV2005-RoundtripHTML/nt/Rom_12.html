<html><head>
<meta http-equiv="Content-Type" content="text/html;charset=utf-8" />
<title>Rom 12 &ndash; रोमियन क पत्र &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 12);">
<div id="navbar"><a href="../index.html">पवित्तर बाइबिल</a> &ndash; <b>रोमियन क पत्र</b> &ndash; <a href="Rom_1.html">1</a> ... <a href="Rom_10.html">10</a> <a href="Rom_11.html">11</a> <b>12</b> <a href="Rom_13.html">13</a> <a href="Rom_14.html">14</a> ... <a href="Rom_16.html">16</a> </div><hr>
<h1>Rom 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>आपन जीवन पर्भू क अरपन करा</h2><span class="vn">1</span> <span class="br-p"><br><br></span>इही बरे भाइयो तथा बहिनियो, परमेस्सर क दया क याद देवाइके मइँ तोहसे आग्रह करत हउँ कि अपने जीवन क एक ठु जिन्दा बलिदान क रूप मँ परमेस्सर को प्रसन्न करत भए अर्पित कइ दया। इ तोहार आत्मिक आराधना अहइ जेसे तू सबन क ओका चुकावइ क होइ।</div>
<div class="v" id="v2"><span class="vn">2</span> अब अउर आगे इ दुनिया क रीति पे जिन चला बल्कि अपने मने क नवा कइ के अपने आप क बदल डावा ताकि तू सबन क पता चलि जाइ कि परमेस्सर तू पचन क बरे का चाहत ह। यानि जउन उत्तिम बा, जे ओका भावत ह अउर जउन सम्पूर्ण बा।</div>
<div class="v" id="v3"><span class="vn">3</span> <span class="br-p"><br><br></span>इही बरे ओकरे अनुग्रह क कारण जउन उपहार उ मोका दिहे अहइ, ओका धियान मँ रखत हुए मइँ तोहमें स हर एक स कहत हउँ, अपने क जइसेन यथा उचित समझा मतलब जेतना बिसवास उ तोहे दिहे अहइ, उही क अनुसार अपने को समझइ चाही।</div>
<div class="v" id="v4"><span class="vn">4</span> काहेकि जइसेन हम पचन मँ स हर एक क सरीर मँ बहुत स अंग बाटेन। चाहे सब अंगन क काम एक जइसेन नाहीं बाटेन।</div>
<div class="v" id="v5"><span class="vn">5</span> हम अनेक अही परन्तु मसीह मँ हम एक देहे क रूप मँ होइ जाइत ह। एह तरह हर एक अंग हर दुसरे अंग स जुड़ जात ह।</div>
<div class="v" id="v6"><span class="vn">6</span> <span class="br-p"><br><br></span>तउ फिन ओकरे अनुग्रह क अनुसार हमका ज्जउन अलग-अलग उपहार मिला बाटेन, हम ओनकर प्रयोग करी। अगर कउनो क भविस्सबाणी क छमता दीन्ह गइ तो ओहका इस्तेमाल कइ देइ, ओकरे बिसवास क आधार पर।</div>
<div class="v" id="v7"><span class="vn">7</span> अगर कउनो क सेवा करइ क उपहार मिला बा तउ अपने आप क सेवा क बरे अर्पित करइ, अगर कउनो क उपदेस क उपहार मिला बा तउ ओका उपदेस क प्रचार मँ लगावइ चाही।</div>
<div class="v" id="v8"><span class="vn">8</span> अगर केऊ सलाह देइ क अहइ तउ ओका सलाह देइ चाही। अगर कउनो क दान देइ क उपहार मिला बा तउ ओका मुक्त भाउ स दान देइ चाही। अगर कउनो क अगुआई करइ क उपहार मिलत ह तउ लोगन क साथ अगुआई करइ। जेका दया देखावइ क मिली बा, उ खुसी स दया करइ।</div>
<div class="v" id="v9"><span class="vn">9</span> <span class="br-p"><br><br></span>तोहार पिरेम सच्चा होइ। बदि स घिना करा। नेकी स जुड़ा।</div>
<div class="v" id="v10"><span class="vn">10</span> भाइचारे क साथ एक दूसरे क बरे समर्पित रहा। आपस मँ एक दुसरे क आदर क साथे अपने स जियादा महत्व द्या।</div>
<div class="v" id="v11"><span class="vn">11</span> उत्साही बना, आलसी नाहीं, आतिमा क तेज स चमका। पर्भू क सेवा करा।</div>
<div class="v" id="v12"><span class="vn">12</span> अपने आसा मँ खुस रहा। विपत्ति मँ धीरज धरा। निरन्तर पराथना करत रहा।</div>
<div class="v" id="v13"><span class="vn">13</span> परमेस्सर क जनन क जरूरतन मँ हाथ बटावा। अतिथि सत्कार क अउसर ढूँढ़त रहा।</div>
<div class="v" id="v14"><span class="vn">14</span> <span class="br-p"><br><br></span>जउन तू सबन क सतावत होइँ ओन्हे आसीर्बाद द्या, ओन्हे साप न द्या, आसीर्बाद द्या।</div>
<div class="v" id="v15"><span class="vn">15</span> जउन खुस अहइँ ओनके साथे खुस रहा। जउन दुखी अहइँ, ओनके दुखे मँ दुखी ह्वा।</div>
<div class="v" id="v16"><span class="vn">16</span> मेल मिलाप स रहा। अभिमान न करा बल्कि दीनन क संगत करा। अपने क बुद्धिमान न समझा।</div>
<div class="v" id="v17"><span class="vn">17</span> <span class="br-p"><br><br></span>बुराइ क बदला बुराइ स कउनो क न द्या। सभन लोगन क आँखी मँ जउन अच्छा होइ उही क करइके सोचा।</div>
<div class="v" id="v18"><span class="vn">18</span> जहाँ तक तोहसे बन पड़इ सब मनइयन क साथे सान्ति स रहा।</div>
<div class="v" id="v19"><span class="vn">19</span> कउनो स अपने आप बदला न ल्या। पियारे बन्धुओ, बल्कि एका परमेस्सर क किरोध पे छोड़ द्या काहेकि सास्तर मँ लिखा बा: “पर्भू कहेस ह बदला लेब मोर काम बा। प्रतिदान मइँ देबइ।”<sup class="fnm"><a name="fnm1" href="#fn1">1</a></sup></div>
<div class="v" id="v20"><span class="vn">20</span> बल्कि तू अगर, <span class="br-p"><br><br></span><span class="br-ind"><br><span class="indent">&nbsp;</span></span>“तोहर दुस्मन भूखा बा तउ<br> <span class="br-ind"><br><span class="indent">&nbsp;</span></span>ओका भोजन करावा,<br> <span class="br-ind"><br><span class="indent">&nbsp;</span></span>अगर उ पियासा अहइ तउ<br> <span class="br-ind"><br><span class="indent">&nbsp;</span></span>ओका पीअइके द्या।<br> <span class="br-ind"><br><span class="indent">&nbsp;</span></span>काहेकि अगर तू अइसेन करत ह तउ उ तोहसे सर्मिन्दा होई।” <sup class="fnm"><a name="fnm2" href="#fn2">2</a></sup><br></div>
<div class="v" id="v21"><span class="vn">21</span> <span class="br-p"><br><br></span>बदी स न हारा बल्कि अपने नेकी स बदी क हराइ द्या।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a class='B' href='B:50 32:35'><!--endraw 1-->व्यवस्था 32:35<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a class='B' href='B:240 25:21-22'><!--endraw 1-->नीति. 25:21-22<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>