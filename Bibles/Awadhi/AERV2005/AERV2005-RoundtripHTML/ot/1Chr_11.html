<html><head>
<meta http-equiv="Content-Type" content="text/html;charset=utf-8" />
<title>1Chr 11 &ndash; पहिला इतिहास &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 11);">
<div id="navbar"><a href="../index.html">पवित्तर बाइबिल</a> &ndash; <b>पहिला इतिहास</b> &ndash; <a href="1Chr_1.html">1</a> ... <a href="1Chr_9.html">9</a> <a href="1Chr_10.html">10</a> <b>11</b> <a href="1Chr_12.html">12</a> <a href="1Chr_13.html">13</a> ... <a href="1Chr_29.html">29</a> </div><hr>
<h1>1Chr 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>दाऊद इस्राएल क राजा होत ह</h2><span class="vn">1</span> <span class="br-p"><br><br></span>इस्राएल क सबहिं लोग हेब्रोन नगर मँ दाऊद क लगे गएन। उ पचे दाऊद स कहेन, “हम तोहार ही रक्त-माँस अही।</div>
<div class="v" id="v2"><span class="vn">2</span> बीते दिन मँ, जब साऊल राजा रहा तब भी हमार तू जुद्ध मँ सन्चालन किहा। हे दाऊद, यहोवा तोहसे केहस, ‘तू मोरे लोगन क गड़रिया रहब्या। तू मोरे लोगन क ऊपर सासक होब्या।’”</div>
<div class="v" id="v3"><span class="vn">3</span> <span class="br-p"><br><br></span>इस्राएल क सबहिं प्रमुखन दाऊद क लगे हेब्रोन नगर मँ आएन। दाऊद हेब्रोन मँ ओन प्रमुखन क संग यहोवा क सामने एक समझौता किहस। प्रमुखन दाऊद क अभिसेक किहन। इ तरह उ इस्राएल क राजा बन गवा। यहोवा समूएल दुआरा इ बचन दिहे रहा कि इ होइ।</div>
<div class="v" id="v4"><h2>दाऊद यरूसलेम क कब्जा किहस</h2><span class="vn">4</span> <span class="br-p"><br><br></span>दाऊद अउ इस्राएल क सबहिं लोग यरूसलेम नगर क गएन। यरूसलेम ओन दिनन यबूस कहा जात रहा। उ नगर मँ रहइवाले यबूसी कहे जात रहेन।</div>
<div class="v" id="v5"><span class="vn">5</span> उ नगर क निवासी लोग दाऊद स कहेन, “तू हमारे नगर क प्रवेस नाहीं कइ सकत्या।” किन्तु दाऊद ओन लोगन क पराजित किहस। दाऊद सिय्योन क किले पइ कब्जा कइ लिहस। इ जगह “दाऊद नगर” बना।</div>
<div class="v" id="v6"><span class="vn">6</span> <span class="br-p"><br><br></span>दाऊद कहेस, “उ मनई जउन यबूसी लोगन पइ आक्रमण क संचालन करी, मोर पूरी फउज क सेनापति होइ।” एह बरे योआब आक्रमण क संचालन किहस। योआब सरूयाह क पूत रहा। योआब सेना क सेनापित होइ गवा।</div>
<div class="v" id="v7"><span class="vn">7</span> <span class="br-p"><br><br></span>तब दाऊद किला मँ आपन महल बनाएस। इहइ कारण अहइ ओकर नाउँ दाऊद नगर पड़ा।</div>
<div class="v" id="v8"><span class="vn">8</span> दाऊद किले क चारिहुँ कइँती नगर बसाएस। उ एकॉ मिल्लो स नगर क चारिहुँ कइँती की दीवार तलक बसाएस। योआब नगर क दूसर भागन क मरम्मत किहेस।</div>
<div class="v" id="v9"><span class="vn">9</span> दाऊद लगातार महान बनता गवा। सर्वसक्तीमान यहोवा ओकरे संग रहा।</div>
<div class="v" id="v10"><h2>दाऊद क विसिस्ठ बीर</h2><span class="vn">10</span> <span class="br-p"><br><br></span>दाऊद क बिसिस्ठ बीरन क ऊपर क प्रमुखन क इ सूची अहइ: इ सबइ बीर दाऊद क संग ओकरे राज्ज मँ बहोत सक्तीसाली बन गएन। उ पचे अउ इस्राएल क सबहिं लोग दाऊद क सहायता किहन अउर ओका राजा बनाएन। इ ठीक वइसा भवा जइसा परमेस्सर बचन दिहे रहा।</div>
<div class="v" id="v11"><span class="vn">11</span> <span class="br-p"><br><br></span>इ दाऊद क बीर मनइयन क सूची अहइ: <span class="br-p"><br><br></span>यासोबाम हक्मोनी लोगन मँ स रहा। यसोबाम राजा क बिसिस्ठ फउज क प्रमुख रहा। यसोबाम अपने भाले क उपयोग तीन सौ मनइयन स जुद्ध करइ बरे किहस। उ एक ही दाईं ओन तीन सौ मनइयन क मार डाएस।</div>
<div class="v" id="v12"><span class="vn">12</span> <span class="br-p"><br><br></span>एलीआज़ार दोदो क पूत, अदोही स रहा। एलीआज़ार तीन बीरन मँ स एक रहा।</div>
<div class="v" id="v13"><span class="vn">13</span> एलीआज़ार पसदम्मीम मँ दाऊद क संग रहा। पलिस्ती लोग उ जगह पइ जुद्ध करइ आएन। उ जगह पइ एक जौ स भरा खेत रहा। उहइ जगह, जहाँ इस्राएली लोग पलिस्ती लोगन स भागे रहेन।</div>
<div class="v" id="v14"><span class="vn">14</span> किन्तु उ सबइ तीन बीर उ खेत क बीच रुक गएन अउर पलिस्तियन स लड़ेन अउ ओनका हराइ डाएन अउर इ तरह यहोवा इस्राएलियन क बड़ी जीत दइ दिहस।</div>
<div class="v" id="v15"><span class="vn">15</span> <span class="br-p"><br><br></span>एक दाई, दाऊद, अदुल्लाम गुफा क लगे रहा अउर पलिस्ती फउज खाले रपाईम क घाटी मँ रही। तीस बीरन मँ स तीन बीरन उ गुफा तलक, लगातार रेंगत भए दाऊद क लगे पहोंचेन।</div>
<div class="v" id="v16"><span class="vn">16</span> <span class="br-p"><br><br></span>दूसर अवसर पइ, दाऊद किले मँ रहा, अउर पलिस्ती सेना क एक समूह बेतलेहेम मँ रही।</div>
<div class="v" id="v17"><span class="vn">17</span> एक बार दाऊद कहेस, “कास कउनो मोका बेतलेहेम नगर क दुआर क लगे क कुआँ स थोड़ा पानी लाइके पिलातेन!”</div>
<div class="v" id="v18"><span class="vn">18</span> तब तीन बीरन पलिस्ती सेना क बीच जुद्ध करत भए अपना रास्ता बनाएन अउर नगर-दुआर क निचके बेतलेहेम क कुएँ स पानी लिहन। तीनहुँ बीरन दाऊद क लगे पानी लइ गएन। दाऊद पानी पिअइ स इन्कार कइ दिहस। उ उ पानी क यहोवा बरे भेंट क रूप मँ बाहेर उड़ेर दिहस।</div>
<div class="v" id="v19"><span class="vn">19</span> दाऊद कहेस, “परमेस्सर, मइँ इ पानी क नाहीं पी सकत। एन मनइयन मोरे बरे इ पानी क लिआवइ मँ अपनी जिन्नगी क खतरे मँ डाएन। एह बरे जदि मइँ इ पानी क पिअत हउँ तउ इ ओनकर खून पिअइ क समान होइ।” एह बरे दाऊद उ जल क पिअइ स इन्कार किहस। तीनहुँ बीर उ तरह क बहोत स बहादुरी क काम किहन।</div>
<div class="v" id="v20"><h2>दूसर बीर जोधा</h2><span class="vn">20</span> <span class="br-p"><br><br></span>योआब क भाई, अबीसै, तीन बीरन क प्रमुख रहा। उ अपने भाले स तीन सौ मनईयन स लड़ा अउर ओनका मार डाएस। अबीसै तीन बीरन क तरह मसहूर होइ गवा।</div>
<div class="v" id="v21"><span class="vn">21</span> अबीसै उ तीनहुँ बीरन स दुइगुना जियादा प्रसिद्ध रहा। उ ओनकर प्रमुख होइ गवा, जदपि उ तीनहुँ बीरन मँ स नाहीं रहा।</div>
<div class="v" id="v22"><span class="vn">22</span> <span class="br-p"><br><br></span>यहोयादा क पूत बनायाह, कबजेल क एक बीर जोधा रहा। उ एक सक्तीसाली मनइ क पूत रहा। बनायाह अनेक बीरता क काम किहेस। उ मोआब देस क दुइ सर्वोत्तम सिपाहियन क मार डाएस। एक दिन जब बर्फ गिरत रही, उ जमीन क अन्दर एक ठु माँदे मँ घुसा अउर हुवाँ एक सेर क मार डाएस।</div>
<div class="v" id="v23"><span class="vn">23</span> बनायाह मिस्र क एक मनई क मार डाएस। उ मनई लगभग साढ़े सात फिट ऊँचा रहा। उ मिस्र क मनई क लगे एक बहोत बड़का अउ भारी भाला रहा। इ बुनकर क करघे क बिसाल खम्भे क नाईं रहा अउर बनायाह क लगे सिरिफ एक ठु लाठी रही। किन्तु बनायाह मिस्री स भाला छोर लिहस। मुला बनायाह मिस्री स भाले क छीन लिहेस। बनायाह मिस्री मनई क भाले क उपयोग किहेस अउर ओका मार डाएस।</div>
<div class="v" id="v24"><span class="vn">24</span> इ सबइ कार्य रहेन जेनका योहयादा क पूत बनायाह किहस। बनायाह तीन बीरन क तरह प्रसिद्ध भवा।</div>
<div class="v" id="v25"><span class="vn">25</span> बनायाह तीस बीरन मँ सब स जियादा मसहूर रहा, मुला उ तीनहुँ बीरन मँ स नाहीं रहा। दाऊद बनायाह क अपने अंगरच्छकन क प्रमुख चुनेस।</div>
<div class="v" id="v26"><h2>तीस बीरन</h2><span class="vn">26</span> <span class="br-p"><br><br></span>इ सबइ राजा क बिसिस्ठ फउज मँ स रहेन: <span class="br-p"><br><br></span>असाहेल, योआब क भाई, <span class="br-p"><br><br></span>एल्हानान, दोदो क पूत बेतलेहेम नगर क रहा,</div>
<div class="v" id="v27"><span class="vn">27</span> <span class="br-p"><br><br></span>हरोरी लोगन मँ स सम्मोत, <span class="br-p"><br><br></span>पलोनी लोगन मँ स हेलेस;</div>
<div class="v" id="v28"><span class="vn">28</span> <span class="br-p"><br><br></span>इक्केस क पूत, ईरा, ईरा तकोई नगर क रहा, <span class="br-p"><br><br></span>अनातोत नगर क अबीएजेर;</div>
<div class="v" id="v29"><span class="vn">29</span> <span class="br-p"><br><br></span>होसती लोगन मँ स सिब्बके, <span class="br-p"><br><br></span>अहोही स ईलै;</div>
<div class="v" id="v30"><span class="vn">30</span> <span class="br-p"><br><br></span>नतोपाई लोगन मँ स महरै; <span class="br-p"><br><br></span>बाना क पूत हेलेद, हेलेद नतोपाई लोगन मँ स रहा;</div>
<div class="v" id="v31"><span class="vn">31</span> <span class="br-p"><br><br></span>सीबै क पूत इतै, इतै बिन्यामीन क गिबा नगर स रहा, <span class="br-p"><br><br></span>पिरातोनी लोगन मँ स बनायाह;</div>
<div class="v" id="v32"><span class="vn">32</span> <span class="br-p"><br><br></span>गास घाटियन स हूरै; <span class="br-p"><br><br></span>अराबा लोगन मँ स अबीएल;</div>
<div class="v" id="v33"><span class="vn">33</span> <span class="br-p"><br><br></span>बहूरीमा लोगन मँ स अजमावेत; <span class="br-p"><br><br></span>सल्बोनी लोगन मँ स एल्यहबा;</div>
<div class="v" id="v34"><span class="vn">34</span> <span class="br-p"><br><br></span>गीजोई लोगन मँ स हासेम क पूतन; <span class="br-p"><br><br></span>सागे क पूत योनातन, योनातन हरारी लोगन मँ स रहा।</div>
<div class="v" id="v35"><span class="vn">35</span> <span class="br-p"><br><br></span>सकार क पूत अहीआम, <span class="br-p"><br><br></span>अहीआम हरारी लोगन मँ स रहा; ऊर क पूत एलीपाल;</div>
<div class="v" id="v36"><span class="vn">36</span> <span class="br-p"><br><br></span>मेकराई लोगन मँ स हेपेर; पलोनी लोगन मँ स अहिय्याह;</div>
<div class="v" id="v37"><span class="vn">37</span> <span class="br-p"><br><br></span>कर्मेली लोगन मँ स हेस्रो, <span class="br-p"><br><br></span>एज्बै क पूत नारै;</div>
<div class="v" id="v38"><span class="vn">38</span> <span class="br-p"><br><br></span>नातान क भाई योएल; <span class="br-p"><br><br></span>हाग्री क पूत मिभार,</div>
<div class="v" id="v39"><span class="vn">39</span> <span class="br-p"><br><br></span>अम्मोनी लोगन मँ स सेलेक; <span class="br-p"><br><br></span>बरोती नहरै, (नहरै योआब क कवचवाहक रहा। योआब सरूयाह क पूत रहा।)</div>
<div class="v" id="v40"><span class="vn">40</span> <span class="br-p"><br><br></span>येतेरी लोगन मँ स ईरा; <span class="br-p"><br><br></span>इथ्री लोगन मँ स गारेब,</div>
<div class="v" id="v41"><span class="vn">41</span> <span class="br-p"><br><br></span>हित्ती लोगन मँ स ऊरिय्याह; <span class="br-p"><br><br></span>अहलै क पूत जाबाद;</div>
<div class="v" id="v42"><span class="vn">42</span> <span class="br-p"><br><br></span>सीजा क पूत अदीना, सीजा रूबेन क परिवार समूह स रहा। (अदीना रूबेन क परिवार समूह क प्रमुख रहा। परन्तु उ भी अपने संग क तीस बीरन मँ स एक रहा।);</div>
<div class="v" id="v43"><span class="vn">43</span> <span class="br-p"><br><br></span>माका क पूत हानान; <span class="br-p"><br><br></span>मेतेनी लोगन मँ स योसापात;</div>
<div class="v" id="v44"><span class="vn">44</span> <span class="br-p"><br><br></span>असतारोती लोगन मँ स उज्जिय्याह; <span class="br-p"><br><br></span>होताम क पूत सामा अउर यीएल, होताम अरोएरी लोगन मँ स रहा।</div>
<div class="v" id="v45"><span class="vn">45</span> <span class="br-p"><br><br></span>सिम्री क पूत यदीएल; <span class="br-p"><br><br></span>तीसी लोगन स योहा, योहा यदीएल क भाई रहा;</div>
<div class="v" id="v46"><span class="vn">46</span> <span class="br-p"><br><br></span>महवीमी लोगन मँ स एलीएल, एलनाम क पूत यरीबै अउर योसब्याह; <span class="br-p"><br><br></span>मोआबी लोगन मँ स यित्मा;</div>
<div class="v" id="v47"><span class="vn">47</span> <span class="br-p"><br><br></span>मसोबाई लोगन मँ स एलीएल, ओबेद अउर यासीएल।</div>
</div>
<!-- PARSED ABOVE; EDITING MAY BREAK PARSER -->
</body></html>