<html><head>
<meta http-equiv="Content-Type" content="text/html;charset=utf-8" />
<title>1Chr 12 &ndash; पहिला इतिहास &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 12);">
<div id="navbar"><a href="../index.html">पवित्तर बाइबिल</a> &ndash; <b>पहिला इतिहास</b> &ndash; <a href="1Chr_1.html">1</a> ... <a href="1Chr_10.html">10</a> <a href="1Chr_11.html">11</a> <b>12</b> <a href="1Chr_13.html">13</a> <a href="1Chr_14.html">14</a> ... <a href="1Chr_29.html">29</a> </div><hr>
<h1>1Chr 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>उ पचे बीर मनई जउन दाऊद क संग भएन</h2><span class="vn">1</span> <span class="br-p"><br><br></span>इ ओन मनईयन क सूची अहइ जउन दाऊद क लगे आएन जब दाऊद सिकलग नगर मँ रहा। दाऊद तब भी कीस क पूत साऊल स अपने क छुपाए रहत रहा। इ मनईयन दाऊद क जुद्ध मँ मदद दिहे रहेन।</div>
<div class="v" id="v2"><span class="vn">2</span> इ सबइ मनई अपने दाएँ या बाएँ हाथ स धनुस क बाण क जरिये बेध सकत रहेन। अपनी गुलेल स दाएँ या बाँए हाथ स पाथर लोकाइ सकत रहेन। उ पचे बिन्यामीन परिवार समूह क साऊल क सम्बंधी रहेन। ओनकर नाउँ इ सबइ रहेन:</div>
<div class="v" id="v3"><span class="vn">3</span> <span class="br-p"><br><br></span>ओनकर प्रमुख अहीएजेर अउ योआज रहा। (उ पचे समाआ क पूत रहेन। समाआ गिबावासी लोगन मँ स रहा); यजीएल अउर पेलेत (उ पचे अजमावेत क पूत रहेन), अनातोनी नगर क बराका अउर येहू।</div>
<div class="v" id="v4"><span class="vn">4</span> गिबोनी नगर क यिसमायाह, (यिसमायाह एक बीर रहा अउर उ तीस बीरन क प्रमुख भी रहा।) गदेरा लोगन मँ स: यिर्मयाह, यहजीएल, योहानान अउर योजाबाद,</div>
<div class="v" id="v5"><span class="vn">5</span> एलूजै, यरीमोत बाल्याह, अउर समर्याह, हारूपी स सपत्याह,</div>
<div class="v" id="v6"><span class="vn">6</span> कोरह परिवार समूह स एल्काना, यिसिय्याह, अजरेल, योएजेर अउर यासोबाम सबहिं,</div>
<div class="v" id="v7"><span class="vn">7</span> गदोर स यरोहाम क पूत योएला अउर जबद्याह।</div>
<div class="v" id="v8"><h2>गादी लोग</h2><span class="vn">8</span> <span class="br-p"><br><br></span>गाद क परिवार समूह क एक हींसा रेगिस्तान मँ दाऊद स ओकरे किले मँ आइ मिला। उ पचे जुद्ध बरे प्रसिच्छित फउजी रहेन। उ पचे भालन अउ ढाल क उपयोग मँ कुसल रहेन। उ पचे सेर क तहर खौफनाक देखात रहेन अउर उ पचे हिरइ क नाईं पहाड़न मँ दउड़ सकत रहेन।</div>
<div class="v" id="v9"><span class="vn">9</span> <span class="br-p"><br><br></span>गाद क परिवार समूह क सेना क प्रमुख एजेर रहा। ओबद्याह अधिकार मँ दूसर रहा। एलीआब अधिकार मँ तीसरा रहा।</div>
<div class="v" id="v10"><span class="vn">10</span> मिसमन्ना अधिकार मँ चउथा रहा। यिर्मयाह अधिकार मँ पाँचवा रहा।</div>
<div class="v" id="v11"><span class="vn">11</span> अत्तै अधिकार मँ छठा रहा। एलीएल अधिकार मँ सातवाँ रहा।</div>
<div class="v" id="v12"><span class="vn">12</span> योहानान अधिकार मा आठवाँ रहा। एलजाबाद अधिकार मँ नवाँ रहा।</div>
<div class="v" id="v13"><span class="vn">13</span> यिर्मयाह अधिकार मँ दसवाँ रहा। मकबन्नै अधिकार मँ गियारहवाँ रहा।</div>
<div class="v" id="v14"><span class="vn">14</span> <span class="br-p"><br><br></span>उ सबइ लोग गादी सेना क प्रमुख रहेन। उ समूह क सब स कमजोर फउजी भी दुस्मन क सौ फउजियन स जुद्ध कइ सकत रहा। उ समूह क सब स जियादा बलिस्ठ फउजी दुस्मन क एक हजार फउजियन स जुद्ध कइ सकत रहा।</div>
<div class="v" id="v15"><span class="vn">15</span> गाद क परिवार समूह क उ सबइ फउजी रहेन जउन बरिस क पहिले महीने मँ यरदन नदी क उ पार गएन। इ बरिस क उ समइ रहा, जब यरदन नदी मँ बाढ़ आई रही। उ पचे घाटियन मँ रहइवाले सबहिं लोगन क पाछा कइके भगाएन। उ पचे ओन लगोन क पूरब अउ पच्छिम मँ पाछा कइके भगाएन।</div>
<div class="v" id="v16"><h2>दूसर जोधा दाऊद क संग आवत हीं</h2><span class="vn">16</span> <span class="br-p"><br><br></span>बिन्यामीन अउ यहूदा क परिवार समूह क दूसर लोगन भी दाऊद क लगे किला मँ आएन।</div>
<div class="v" id="v17"><span class="vn">17</span> दाऊद ओनसे भेंटइ बाहेर निकरा। दाऊद ओनसे कहेस, “जदि तू लोग सान्ति क संग मोर सहायता करइ आए हो, तउ मइँ तू लोगन क सुआगत करत हउँ। मोरे संग राह। किन्तु जदि तू मोका मोर दुस्मनन क हाथ मँ देइ बरे आवा अहा, जब कि मइँ तोहार कछू भी बुरा नाहीं किहे अहउँ, तउ हमरे पुरखन क परमेस्सर लखी कि तू का किहा अउर तोहका दण्ड देइ।”</div>
<div class="v" id="v18"><span class="vn">18</span> <span class="br-p"><br><br></span>अमसै तीस बीरन क प्रमुख रहा। तब अमासै पइ आतिमा उतरी। अमासै कहेस, <span class="br-p"><br><br></span><span class="br-ind"><br><span class="indent">&nbsp;</span></span>“दाऊद हम तोहार अही।<br> <span class="br-ind"><br><span class="indent">&nbsp;</span></span>यिसै क पूत, हम तोहार संग अही।<br> <span class="br-ind"><br><span class="indent">&nbsp;</span></span>सान्ति होइ तोहारे संग।<br> <span class="br-ind"><br><span class="indent">&nbsp;</span></span>सान्ति ओन लोगन क जउन तोहार मदद करइँ।<br> <span class="br-ind"><br><span class="indent">&nbsp;</span></span>काहकि तोहार परमेस्सर, तोहार मदद करत ह।”<br> <span class="br-p"><br><br></span>तब दाऊद एन लोगन क सुआगत किहस। उ ओनका आपन सैनिकन क प्रमुखन बनाएस।</div>
<div class="v" id="v19"><span class="vn">19</span> <span class="br-p"><br><br></span>मनस्से क परिवार क समूह क कछू लोग भी दाऊद क संग होइ गएन। उ पचे दाऊद क संग तब होइ गएन जब ओका पलिस्तियन क संग साऊल क खिलाफ जुद्ध करइ बरे जाइ क रहा। मुला असल मँ दाऊद अउ ओकर लोग पलिस्तियन क मदद नाहीं किहन। एह बरे पलिस्तियन क प्रमुख सलाह क बाद दाऊद क बाहेर पठइ देइ क निर्णय लिहन। ओन सासकन कहेन, “जदि दाऊद अपने सुआमी साऊल क लगे जाइ, तउ हमार मूँड़ि काट डाइ जइहीं।”</div>
<div class="v" id="v20"><span class="vn">20</span> इ सबइ मन्ससे क लोग रहेन जउन दाऊद क संग उ समइ मिलेन जब उ सिकलग: अदना, योजाबाद, यदीएल, मीकाएल, योजाबाद, एलीहू अउर सिल्लतै नगर क गवा। उ पचे सबहिं मनस्से क परिवार समूह क सेनाध्यच्छ रहेन।</div>
<div class="v" id="v21"><span class="vn">21</span> उ पचे दाऊद क मदद डाकूअन क गिरोह क खिलाफ जुद्ध करइ मँ करत रहेन। उ पचे मनस्से क बीर जोधन रहेन। उ पचे दाऊद क सेना क प्रमुख रहेन।</div>
<div class="v" id="v22"><span class="vn">22</span> <span class="br-p"><br><br></span>दाऊद क मदद बरे रोजाना जियादा स जियादा मनई आवत रहेन। इ तरह दाऊद क लगे बिसाल अउ ताकतवर फउज होइ गइ।</div>
<div class="v" id="v23"><h2>हेब्रोन मँ दूसर लोग दाऊद क संग आवत हीं</h2><span class="vn">23</span> <span class="br-p"><br><br></span>हेब्रोन नगर मँ जउन लोग दाऊद क लगे आएन, ओनकर गनती इ अहइ। इ सबइ मनई जुद्ध बरे तइयार रहेन। उ पचे साऊल क राज्ज क, दाऊद क देइ आएन। इहइ उ बात रही जेका यहोवा कहे रहा कि होइ। इ ओनकर गनती अहइ:</div>
<div class="v" id="v24"><span class="vn">24</span> <span class="br-p"><br><br></span>यहूदा क परिवार समूह स छ: हजार आठ सौ मनई जुद्ध बरे तइयार रहेन। उ पचे भालन अउ ढाल रखत रहेन।</div>
<div class="v" id="v25"><span class="vn">25</span> <span class="br-p"><br><br></span>सिमोन क परिवार समूह स सात हजार एक सौ मनई रहेन। उ पचे जुद्ध बरे तइयार बीर सैनिक रहेन।</div>
<div class="v" id="v26"><span class="vn">26</span> <span class="br-p"><br><br></span>लेवी क परिवार समूह स चार हजार छ: सौ मनई रहेन।</div>
<div class="v" id="v27"><span class="vn">27</span> यहोयादा उ समूह मँ रहा। उ हारून क परिवार स प्रमुख रहा। यहोयादा क संग तीन हजार सात सौ मनई रहेन।</div>
<div class="v" id="v28"><span class="vn">28</span> सादोक भी उ समूह मँ रहा। उ बीर जवान फउजी रहा। उ अपने परिवार स बाईस अधिकारियन क संग आवा।</div>
<div class="v" id="v29"><span class="vn">29</span> <span class="br-p"><br><br></span>बिन्यामीन क परिवार समूह स तीन हजार मनइयन रहेन। उ सबइ साऊल क सम्बन्धी रहेन। उ समइ तलक, ओनके जियादातर मनई साऊल परिवार क भगत रहेन।</div>
<div class="v" id="v30"><span class="vn">30</span> <span class="br-p"><br><br></span>एप्रैम परिवार समूह स बीस हजार आठ सौ मनई रहेन। उ पचे बीर जोधा रहेन। उ पचे अपने परिवार क मसहूर मनईरहेन।</div>
<div class="v" id="v31"><span class="vn">31</span> <span class="br-p"><br><br></span>मनस्से क आधे परिवार समूह स अटठारह हजार मनईरहेन। ओनका नाउँ लइके आवइ क बोलावा गवा अउर दाऊद क राजा बनाइ क कहा गवा।</div>
<div class="v" id="v32"><span class="vn">32</span> <span class="br-p"><br><br></span>इस्सकार क परिवार स दुइ सौ बुद्धिमान प्रमुख रहेन। उ पचे इस्राएल बरे उचित समइ पइ ठीक काम करब जानत रहेन। ओनकर सम्बन्धी ओनके संग रहेन अउर ओनकर आदेस क पालन करत रहेन।</div>
<div class="v" id="v33"><span class="vn">33</span> <span class="br-p"><br><br></span>जबूलून क परिवार समूह स पचास हजार मनइयन रहेन। उ सबइ प्रसिच्छित फउजी रहेन। उ पचे हर तरह क अस्त्र-सस्त्र स जुद्ध बरे प्रसिच्छित रहेन। उ पचे दाऊद क मदद पूरी वफ़ादारी क संग किहस।</div>
<div class="v" id="v34"><span class="vn">34</span> <span class="br-p"><br><br></span>नप्ताली क परिवार समूह स एक हजार अधिकारी रहेन। ओनके संग सैंतीस हजार मनई रहेन। उ सबइ मनई भालन अउ ढालन लइके चलव रहेन।</div>
<div class="v" id="v35"><span class="vn">35</span> <span class="br-p"><br><br></span>दान क परिवार समूह स जुद्ध बरे तइयार अटठाईस हजार छ: सौ मनई रहेन।</div>
<div class="v" id="v36"><span class="vn">36</span> <span class="br-p"><br><br></span>आसेर क परिवार समूह स जुद्ध बरे तइयार चालीस हजार प्रसिच्छित फउजी रहेन।</div>
<div class="v" id="v37"><span class="vn">37</span> <span class="br-p"><br><br></span>यरदन नदी क पूरब स रूबेन, गादी अउ मनस्से क आधे परिवारन स एक लाख बीस जहार मनई रहेन। ओन लोगन क लगे हर तरह क अस्त्र-सस्त्र रहेन।</div>
<div class="v" id="v38"><span class="vn">38</span> <span class="br-p"><br><br></span>उ पचे सबहिं मनई बीर जोधा रहेन। उ पचे हेब्रोन नगर स दाऊद क सारे इस्राएल क राजा बनावइ क पूरी सलाह कइके आए रहेन। इस्राएल क दूसर लोग भी सलाह किहेन कि दाऊद राजा होइ।</div>
<div class="v" id="v39"><span class="vn">39</span> ओन लोग दाऊद क संग हेब्रोन मँ तीन दिन बिताएन। उ पचे खाएन अउ पीएन, काहेकि ओनकर सम्बन्धियन ओनके बरे भोजन बनाए रहेन।</div>
<div class="v" id="v40"><span class="vn">40</span> जहाँ इस्साकार, जबूलून अउर नप्ताली क समूह रहत रहेन, उ छेत्र स भी ओनकर पड़ोसी गदहन, ऊँट खच्चर अउर गइया पइ भोजन लइके आए रहेन। उ पचे बहोत सा आटा, अंजीर पूड़ा, रेसिन, दाखरस, तेल, गाय-बर्धा अउर भेड़िन लिआएन। इस्राएल मँ लोग बहोत खुस रहेन।</div>
</div>
<!-- PARSED ABOVE; EDITING MAY BREAK PARSER -->
</body></html>