<html><head>
<meta http-equiv="Content-Type" content="text/html;charset=utf-8" />
<title>1Chr 14 &ndash; पहिला इतिहास &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 14);">
<div id="navbar"><a href="../index.html">पवित्तर बाइबिल</a> &ndash; <b>पहिला इतिहास</b> &ndash; <a href="1Chr_1.html">1</a> ... <a href="1Chr_12.html">12</a> <a href="1Chr_13.html">13</a> <b>14</b> <a href="1Chr_15.html">15</a> <a href="1Chr_16.html">16</a> ... <a href="1Chr_29.html">29</a> </div><hr>
<h1>1Chr 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>दाऊद क राज्ज बिस्तार</h2><span class="vn">1</span> <span class="br-p"><br><br></span>हीराम सूर नगर क राजा रहा। हीराम दाऊद क लगे सँदेस वाहक पठएस। हीराम देवदारु क लट्ठन, संगतरास अउ बढ़ई भी दाऊद क लगे पठएस। हीराम ओनका दाऊद बरे एक ठु महल बनावइ बरे पठएस।</div>
<div class="v" id="v2"><span class="vn">2</span> तब दाऊद समुझ सका कि यहोवा ओका फुरइ ही इस्राएल क राजा बनाएस ह। यहोवा दाऊद क राज्ज क बहोत विस्तृत अउ सक्तीसाली बनाएस। परमेस्सर इ एह बरे किहस कि उ दाऊद अउर इस्राएल क लोगन स पिरेम करत रहा।</div>
<div class="v" id="v3"><span class="vn">3</span> <span class="br-p"><br><br></span>दाऊद यरूसलेम मँ बहोत सी मेहरारुअन क संग बियाह किहेस अउर ओकरे बहोत स बिटवा अउ बिटिया भइन।</div>
<div class="v" id="v4"><span class="vn">4</span> यरूसलेम मँ पइदा भइ दाऊद क सन्तानन क नाउँ इ सबइ अहइँ: सम्मू, सोबाब, नातान, सुलैमान,</div>
<div class="v" id="v5"><span class="vn">5</span> यिभार, एलीसू, एलपेलेत,</div>
<div class="v" id="v6"><span class="vn">6</span> नोगह, नेपेग, यापी,</div>
<div class="v" id="v7"><span class="vn">7</span> एलीसामा, बेल्यादा, अउर एलीपेलेद।</div>
<div class="v" id="v8"><h2>दाऊद पलिस्तियन क पराजित करत ह</h2><span class="vn">8</span> <span class="br-p"><br><br></span>पलिस्ती लोग सुनेन कि दाऊद क अभिसेक इस्राएल क राजा क रूप मँ भवा ह। एह बरे, सबहिं पलिस्ती लोग दाऊद क खोज मँ गएन। दाऊद एकरे बारे मँ सुनेस। एह बरे उ पलिस्ती लोगन स लड़इ गवा।</div>
<div class="v" id="v9"><span class="vn">9</span> पलिस्तियन रपाईम क घाटी मँ रहइवले लोगन पइ हमला किहेन अउर ओनकी चिजियन चुराएन।</div>
<div class="v" id="v10"><span class="vn">10</span> दाऊद परमेस्सर स पूछेस, “का ओका जानइ चाही अउर पलिस्ती लोगन स जुद्छ करइ चाही? क तू मोका ओनका हरावइ देब्या?” <span class="br-p"><br><br></span>यहोवा दाऊद क जवाब दिहस, “जा! मइँ तोहका पलिस्ती लोगन क हरावइ देब।”</div>
<div class="v" id="v11"><span class="vn">11</span> <span class="br-p"><br><br></span>तब दाऊद अउर ओकर लोग बालपरासीम नगर तलक गएन। हुवाँ दाऊद अउ ओकर लोग पलिस्ती लोगन क हराएन। दाऊद कहेस, “जिस तरह टूटहे बाँधे स पानी फूट पड़त ह उहइ तरह, परमेस्सर मोरे दुस्मनन पइ पूट पड़ा ह। परमेस्सर इ मोरे माध्यम स किहस ह।” इहइ कारण अहइ कि इ जगह बालपरासीम क नाउँ स जाना जात ह।</div>
<div class="v" id="v12"><span class="vn">12</span> पलिस्ती लोग अपनी मूरतियन क बालपरासीम मँ तजि दिहन। दाऊद ओन मूरतियन क बार देइ क आदेस दिहस।</div>
<div class="v" id="v13"><h2>पलिस्ती लोगन पइ दूसर बिजइ</h2><span class="vn">13</span> <span class="br-p"><br><br></span>पलिस्तियन रपाईम घाटी मँ रहइवाले लोगन पइ फुन हमला किहन।</div>
<div class="v" id="v14"><span class="vn">14</span> दाऊद फुन परमेस्सर स पराथना किहस। परमेस्सर दाऊद क पराथना क जवाब दिहस। परमेस्सर कहेस, “दाऊद, जब तू हमला करा तउ पलिस्ती लोगन क पाछे पहाड़ी पइ जिन जा। एकरे बदले, ओनके चारिहुँ कइँती जा। हुवाँ छुपा, जहाँ मोखा क बृच्छ अहइ।</div>
<div class="v" id="v15"><span class="vn">15</span> एक ठू पहरेदार क बृच्छ क चोटी पइ चढ़इ क कहा। जइसे ही उ बृच्छन क चोटी स फउज क चलइ क आवाज क सुनी, उहइ समइ तू पलिस्तियन पइ हमला करा। परमेस्सर तोहरे समन्वा आइहीं अउ पलिस्ती फउज क हराइहीं।”</div>
<div class="v" id="v16"><span class="vn">16</span> दाऊद उहइ किहस जउन परमेस्सर करइ क कहेस एह बरे दाऊद अउ ओकर फउज पलिस्ती फउज क हराएस। उ पचे पलिस्ती फउजियन क लगातार गिबोन नगर स गेजेर नगर तलक मारेन।</div>
<div class="v" id="v17"><span class="vn">17</span> इ तरह दाऊद सबहिं देसन मँ मसहूर होइ गवा। यहोवा सबहिं रास्ट्रन क हिरदइ मँ ओकर डर बइठाइ दिहस।</div>
</div>
<!-- PARSED ABOVE; EDITING MAY BREAK PARSER -->
</body></html>