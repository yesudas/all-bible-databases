<html><head>
<meta http-equiv="Content-Type" content="text/html;charset=utf-8" />
<title>1Chr 2 &ndash; पहिला इतिहास &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 2);">
<div id="navbar"><a href="../index.html">पवित्तर बाइबिल</a> &ndash; <b>पहिला इतिहास</b> &ndash; <a href="1Chr_1.html">1</a> <b>2</b> <a href="1Chr_3.html">3</a> <a href="1Chr_4.html">4</a> ... <a href="1Chr_29.html">29</a> </div><hr>
<h1>1Chr 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>इस्राएल क पूतन</h2><span class="vn">1</span> <span class="br-p"><br><br></span>इस्राएल क पूत रुबेन, लेवी, यहूदा, इस्साकार, जबूलून,</div>
<div class="v" id="v2"><span class="vn">2</span> दान, यूसुफ, बिन्यामीन, नप्ताली, गाद अउर आसेर रहेन।</div>
<div class="v" id="v3"><h2>यहूदा क पूतन</h2><span class="vn">3</span> <span class="br-p"><br><br></span>यहूदा क पूत एर, ओनान अउ सेला रहेन। बतसू ओनकर महतारी रही। बतसू कनान क मेहरारु रही। यहोवा लखेस कि यहूदा क पहिला पूत एर बुरा अहइ। इहइ कारण रहा। कि यहोवा ओका मार डाएल।</div>
<div class="v" id="v4"><span class="vn">4</span> यहूदा क पतोहू तामार पेरेस अउ जेरह क जन्म दिहस। इहइ प्रकार यहूदा क पाँच पूत रहेन।</div>
<div class="v" id="v5"><span class="vn">5</span> <span class="br-p"><br><br></span>पेरेस क पूत हेस्रोन अउ हामूल रहेन।</div>
<div class="v" id="v6"><span class="vn">6</span> <span class="br-p"><br><br></span>जेरह क पाचँ पूत रहेन। उ पचे जिम्री, एतान हेमान, कलकोल अउ दारा रहेन।</div>
<div class="v" id="v7"><span class="vn">7</span> <span class="br-p"><br><br></span>जिम्री क पूत कर्मी रहा। कर्मी क पूत आकान रहा। आकान उ मनई रहा जउन इस्राएल मँ बहोत परीसानी लाएस। उ लूट क सामान जउन जुद्ध मँ पाएस रख लिहेस। ओका इ सबहिं चिजियन क परमेस्सर क देइ क रही।</div>
<div class="v" id="v8"><span class="vn">8</span> <span class="br-p"><br><br></span>एतान क पूत अजर्याह रहा।</div>
<div class="v" id="v9"><span class="vn">9</span> <span class="br-p"><br><br></span>हेस्रोन क पूत यरहोल राम अउ कालेब रहेन।</div>
<div class="v" id="v10"><h2>राम क सन्तान</h2><span class="vn">10</span> <span class="br-p"><br><br></span>राम अम्मीनादाब क बाप रहा अउर अम्मीनादाब नहसोन क बाप रहा। नहसोन यहूदा क लोगन क प्रमुख रहा।</div>
<div class="v" id="v11"><span class="vn">11</span> नहसोन सल्मा क बाप रहा। सल्मा बोअज़ क बाप रहा।</div>
<div class="v" id="v12"><span class="vn">12</span> बोअज़ ओबेद क बाप रहा। ओबेद यिसै क बाप रहा।</div>
<div class="v" id="v13"><span class="vn">13</span> यिसै एलीआब क बाप रहा। एलीआब यिसै क पहिला पूत रहा। यिसै क दूसर पूत अबीनादाब रहा। ओकर तीसर पूत सिमा रहा।</div>
<div class="v" id="v14"><span class="vn">14</span> नतनेल यिसै क चउथा पूत रहा। यिसै क पाँचवा पूत रद्दै रहा।</div>
<div class="v" id="v15"><span class="vn">15</span> ओसेम यिसै क छठा पूत रहा। अउर दाऊद ओकर सातवाँ पूत रहा।</div>
<div class="v" id="v16"><span class="vn">16</span> ओनकर बहिनियन सरुयाह अउ अबीगैल रहिन। सरुयाह क तीन पूत अबीसै, योआब अउ असाहेल रहेन।</div>
<div class="v" id="v17"><span class="vn">17</span> अबीगैल अमासा क महतारी रही। अमासा क बाप येतेर रहा। येतेर इस्माएली लोगन मँ स रहा।</div>
<div class="v" id="v18"><h2>कालेब क सन्तान</h2><span class="vn">18</span> <span class="br-p"><br><br></span>कालेब हेस्रोन क पूत रहा। कालेब क मेहरारु अजूबा स सन्तानन भइन। अजूबा यरीओत क बिटिया रही। अजूबा क पूत येसेर सोबाब, अउर अर्दोन रहेन।</div>
<div class="v" id="v19"><span class="vn">19</span> जब अजूबा मरी, कालेब एप्रात स बियाह किहस, कालेब अउ एप्रात क एक पूत रहा। उ पचे ओकर नाउँ हूर रखेन।</div>
<div class="v" id="v20"><span class="vn">20</span> हूर ऊरी क बाप रहा। ऊरी बसलेल का बापर रहा।</div>
<div class="v" id="v21"><span class="vn">21</span> <span class="br-p"><br><br></span>जब हेस्रोन साठ बरिस क होइ गवा, उ माकीर क बिटिया क सादी किहस अउर उ सगूब क जन्म दिहस। माकीर गिलाद क पिता रहा।</div>
<div class="v" id="v22"><span class="vn">22</span> सगूब याईर क बाप रहा। याईर क लगे गिलाद देस मँ तेईस नगरन रहेन।</div>
<div class="v" id="v23"><span class="vn">23</span> किन्तु गसूर अउ अराम याईर क गाँवन क लइ लिहस। ओनके बीच कनत अउ एकरे चारिहुँ कइँती क नान्ह नगर रहेन। सब मिलाइके साठ नान्ह नगर रहेन। इ सबइ सबहिं नगर गिलाद क बाप माकीर, क पूतन क रहेन।</div>
<div class="v" id="v24"><span class="vn">24</span> <span class="br-p"><br><br></span>हेस्रोन, एप्राता क कालेब नगर मँ मरा। जब उ मर गवा, ओकर मेहरारु अबिय्याह ओकरे पूत क जन्म दिहस। पूत क नाउँ असहूर रहा। असहूर तको क बाप रहा।</div>
<div class="v" id="v25"><h2>यरहोल क सन्तान</h2><span class="vn">25</span> <span class="br-p"><br><br></span>यरहोल हेस्रोन क पहिला पूत रहा। यरहोल क पूत राम, बूना, ओरेन, ओसेम, अउ अहिय्याह रहेन। राम यरहोल क पहिला पूत रहा।</div>
<div class="v" id="v26"><span class="vn">26</span> यरहोल क दूसर मेहरारु अतारा रही। अतारा ओनाम क महतारी रही।</div>
<div class="v" id="v27"><span class="vn">27</span> <span class="br-p"><br><br></span>यरहोल क पहिला पूत, राम क पूत मास, यामीन अउ एकेर रहेन।</div>
<div class="v" id="v28"><span class="vn">28</span> <span class="br-p"><br><br></span>ओनाम क पूत सम्मै अउ यादा रहेन। सम्मै क पूत नदाब अउ अबीसूर रहेन।</div>
<div class="v" id="v29"><span class="vn">29</span> <span class="br-p"><br><br></span>अबीसूर क मेहरारु क नाउँ अबीहैल रहा। ओनकर दुइ पूत रहेन। ओनकर नाउँ अहबान अउर मोलीद रहेन।</div>
<div class="v" id="v30"><span class="vn">30</span> <span class="br-p"><br><br></span>नादाब क पूत सेलेद अउ अप्पैम रहेन। सेलेद बिना सन्तान मरा।</div>
<div class="v" id="v31"><span class="vn">31</span> <span class="br-p"><br><br></span>अप्पैम क पूत यिसी रहा। यिसी क पूत सेसान रहा। सेसान क पूत अहलै रहा।</div>
<div class="v" id="v32"><span class="vn">32</span> <span class="br-p"><br><br></span>यादा सम्मै क भाई रहा। यादा क पूत येतेर अउ योनातान रहेन। येतेर बिना सन्तान मरा।</div>
<div class="v" id="v33"><span class="vn">33</span> <span class="br-p"><br><br></span>योनातान क पूत पेलेत अउ जाजा रहेन। इ यरहोल क सन्तानन क सूची रही।</div>
<div class="v" id="v34"><span class="vn">34</span> <span class="br-p"><br><br></span>सेसान क पूत नाहीं रहेन। ओका सिरिप बिटियन रहिन। सेसान क लगे यर्हा नाउँ क एक ठु मिस्री सेवक रहा।</div>
<div class="v" id="v35"><span class="vn">35</span> सेसान अपनी बिटिया क बियाह यर्हा क संग होइ दिहस। ओनकर एक पूत रहा। ओकर नाउँ अत्तै रहा।</div>
<div class="v" id="v36"><span class="vn">36</span> <span class="br-p"><br><br></span>अतै, नातान क बाप रहा। नातान जाबाद क बाप रहा।</div>
<div class="v" id="v37"><span class="vn">37</span> जाबाद एपलाल क बाप रहा। एपलाल ओवेद क बाप रहा।</div>
<div class="v" id="v38"><span class="vn">38</span> ओबेद येहू क बाप रहा। येहू अजर्याह क बाप रहा।</div>
<div class="v" id="v39"><span class="vn">39</span> अजर्याह हेलैस क बाप रहा। हेलैस एलासा क बाप रहा।</div>
<div class="v" id="v40"><span class="vn">40</span> एलासा सिस्मै क बाप रहा। सिस्मै सल्लूम क बाप रहा।</div>
<div class="v" id="v41"><span class="vn">41</span> सल्लूम यकम्याह क बाप रहा अउ यकम्याह एलीसामा क बाप रहा।</div>
<div class="v" id="v42"><h2>कालेब क परिवार</h2><span class="vn">42</span> <span class="br-p"><br><br></span>कालेब यरहोल क भाई रहा। कालेब क कछू पूत रहेन। ओकर पहिला पूत मेसा रहा। मेसा जीप क बाप रहा। मारेसा हेब्रोन क बाप रहा।</div>
<div class="v" id="v43"><span class="vn">43</span> <span class="br-p"><br><br></span>हेब्रोन क पूत कोरह, तप्पूह, रेकेम अउर सेमा रहेन।</div>
<div class="v" id="v44"><span class="vn">44</span> सेमा, रहम योर्काम क बाप रहा। रहम योर्काम क बाप रहा। रेकेम सम्मै क बाप रहा।</div>
<div class="v" id="v45"><span class="vn">45</span> सम्मै क पूत माओन रहा। माओन बेत्सूर क बाप रहा।</div>
<div class="v" id="v46"><span class="vn">46</span> <span class="br-p"><br><br></span>कालेब क रखैल क नाउँ एपा रहा। एपा हारान, मोसा अउर गाजेज़ क महतारी रही। हारान, गाजेज़ क बाप रहा।</div>
<div class="v" id="v47"><span class="vn">47</span> <span class="br-p"><br><br></span>याहदै क पूत रेगेम, योताम, गेसान, पेलेत, एपा अउर साप रहेन।</div>
<div class="v" id="v48"><span class="vn">48</span> <span class="br-p"><br><br></span>माका, कालेब क दूसर रखैल रही। माका, सेबेर अउ तिर्हाना क महतारी रही।</div>
<div class="v" id="v49"><span class="vn">49</span> माका, साप अउ सबा क भी महतारी रही। साप, मदमन्ना क बाप रहा। सबा, मकबेना अउर गिबा क बाप रहा। कालेब क बिटिया अकसा रही।</div>
<div class="v" id="v50"><span class="vn">50</span> <span class="br-p"><br><br></span>इ कालेब सन्तान न क सूची अहइ: हूर कालेब क पहिला पूत रहा। उ एप्राता क जन्म दिहेस। हूर क पूत सोबाल जउन किर्र्यत्यारीम क संस्थापक रहा,</div>
<div class="v" id="v51"><span class="vn">51</span> सल्मा, जउन बेतलेहेम क संस्थापक रहा। अउर हारेप बेतगादेर क संस्थापक रहा।</div>
<div class="v" id="v52"><span class="vn">52</span> <span class="br-p"><br><br></span>सोबाल किर्यत्यारीम क संस्थापक रहा। इ सोबाल क सन्तानन क सूची अहइ: हारोए, मनुहोत क आधे लोग,</div>
<div class="v" id="v53"><span class="vn">53</span> अउर किर्यत्यारीम क परिवार समूह। इ सबइ यित्री, पूती, सूमाती अउर मिस्राई लोग अहइँ। सोराई अउ एस्ताओली लोग मिस्राई लोगन स निकरेन।</div>
<div class="v" id="v54"><span class="vn">54</span> <span class="br-p"><br><br></span>इ सल्मा क सन्तानन क सूची अहइ: बेतलेहेम क लोग, नतोपाई, अत्रोत, बेत्योआब, ममाहत क आधे लोग, सोरी लोग,</div>
<div class="v" id="v55"><span class="vn">55</span> अउर ओन सास्त्रियन क परिवार जउन याबेस, तिराती, सिमाती अउर सूकाती मँ रहत रहेन। इ सबइ सास्त्री, उ सबइ कनानी लोग अहइँ जउन हम्मत स आएन। हम्मत बेतरेकाब क संस्थापक रहा।</div>
</div>
<!-- PARSED ABOVE; EDITING MAY BREAK PARSER -->
</body></html>