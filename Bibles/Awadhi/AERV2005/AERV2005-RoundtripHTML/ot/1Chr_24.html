<html><head>
<meta http-equiv="Content-Type" content="text/html;charset=utf-8" />
<title>1Chr 24 &ndash; पहिला इतिहास &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 24);">
<div id="navbar"><a href="../index.html">पवित्तर बाइबिल</a> &ndash; <b>पहिला इतिहास</b> &ndash; <a href="1Chr_1.html">1</a> ... <a href="1Chr_22.html">22</a> <a href="1Chr_23.html">23</a> <b>24</b> <a href="1Chr_25.html">25</a> <a href="1Chr_26.html">26</a> ... <a href="1Chr_29.html">29</a> </div><hr>
<h1>1Chr 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>याजकन क समूह</h2><span class="vn">1</span> <span class="br-p"><br><br></span>हारून क पूतन क इ सबइ समूह रहेन: हारून क पूत नादाब, अबीहू, एलीआजर अउ ईतामार रहेन।</div>
<div class="v" id="v2"><span class="vn">2</span> मुला नादाब अउ अबीहू अपने बाप क मउत क पहिले ही मर गएन अउर नादाब अउ अबीहै क कउनो पूत नाहीं रहा एह बरे एलीआजर अउ ईतामार याजक क रूप मँ कार्य किहन।</div>
<div class="v" id="v3"><span class="vn">3</span> दाऊद एलीआजर अउ ईतामार क परिवार समूह क दुइ भिन्न समूहन मँ बाँटेस। दाऊद इ एह बरे किहस कि इ सबइ समूह ओनका दीन्ह गए कर्त्तव्यन क पूरा कइ सकइ। दाऊद इ सब सादोक अउर अहीमेलेक क मदद स किहेस। सादोक एलीआजर क सन्तान रहा अउर अहीमेलेक ईतामार क सन्तान रहा।</div>
<div class="v" id="v4"><span class="vn">4</span> एलीआजर क परिवार समूह क प्रमुख ईतामार क परिवार समूह क प्रमुखन स जियादा रहेन। एलीआजर क परिवार समूह क सोलह प्रमुख रहेन अउर ईतामार क परिवार समूह स आठ प्रमुख रहेन।</div>
<div class="v" id="v5"><span class="vn">5</span> हर एक परिवारे स मनईयन चुने गए रहेन। उ पचे गोट डाइके चुने गए रहेन। कछू मनईयन पवित्तर जगह क अधिकारी चुने गए रहेन अउर दूसर मनई याजक क रूप मँ सेवा बरे चुने गए रहेन। इ सबइ मनई एलिआजर अउर ईतामार क परिवार समूहन स चुने गए रहेन।</div>
<div class="v" id="v6"><span class="vn">6</span> <span class="br-p"><br><br></span>समायाह लिपिकार रहा। उ नतनेल क पूत रहा। समायाह लेवी परिवार समूह स रहा। समायाह ओन सन्तानन क नाउँ लिखेस। उ ओन नामन क राजा दाऊद अउर एन प्रमुखन क समन्वा लिखेस: याजक सादोक, अहीमेलेक अउ याजक अउ लेवीबंसियन क परिवारन क प्रमुख। अहीमेलेक एब्यातार क पूत रहा। हर एक दाईं उ पचे गोट डाइके एक मनई चुनत रहेन अउर समायाह उ मनई क नाउँ लिख लेत रहा। इ तरह उ पचे एलीआजर अउर ईतामार क परिवारन मँ काम क बाँटेस।</div>
<div class="v" id="v7"><span class="vn">7</span> <span class="br-p"><br><br></span>पहला समूह यहोयारीब क रहा। <span class="br-p"><br><br></span>दूसरा समूह यदायाह क रहा।</div>
<div class="v" id="v8"><span class="vn">8</span> <span class="br-p"><br><br></span>तीसरा समूह हारीम क रहा। <span class="br-p"><br><br></span>चउथा समूह सोरीम क रहा।</div>
<div class="v" id="v9"><span class="vn">9</span> <span class="br-p"><br><br></span>पाँचवा समूह मल्किय्याह क रहा। <span class="br-p"><br><br></span>छठा समूह मिय्यामीन क रहा</div>
<div class="v" id="v10"><span class="vn">10</span> <span class="br-p"><br><br></span>सातवाँ समूह हक्कोस क रहा। <span class="br-p"><br><br></span>आठवाँ समूह अबिय्याह क रहा।</div>
<div class="v" id="v11"><span class="vn">11</span> <span class="br-p"><br><br></span>नवाँ समूह येसू क रहा। <span class="br-p"><br><br></span>दसवाँ समूह सकन्याह क रहा।</div>
<div class="v" id="v12"><span class="vn">12</span> <span class="br-p"><br><br></span>गियारहवा समूह एल्यासीब क रहा। <span class="br-p"><br><br></span>बारहवाँ समूह याकीम क रहा।</div>
<div class="v" id="v13"><span class="vn">13</span> <span class="br-p"><br><br></span>तेरहवाँ समूह हुप्पा क रहा। <span class="br-p"><br><br></span>चौदहवाँ समूह येसेबाब क रहा।</div>
<div class="v" id="v14"><span class="vn">14</span> <span class="br-p"><br><br></span>पन्द्रहवाँ समूह बिल्गा क रहा। <span class="br-p"><br><br></span>सोलहवाँ समूह इम्मेर क रहा।</div>
<div class="v" id="v15"><span class="vn">15</span> <span class="br-p"><br><br></span>सत्रहवाँ समूह हेजीर क रहा। <span class="br-p"><br><br></span>अट्ठरहवाँ समूह हप्पित्सेस क रहा।</div>
<div class="v" id="v16"><span class="vn">16</span> <span class="br-p"><br><br></span>उन्नीसवाँ समूह पतह्याह क रहा। <span class="br-p"><br><br></span>बीसवाँ समूह यहेजकेल क रहा।</div>
<div class="v" id="v17"><span class="vn">17</span> <span class="br-p"><br><br></span>इक्कीसवाँ समूह याकीन क रहा। <span class="br-p"><br><br></span>बाईसवाँ समूह गामूल क रहा।</div>
<div class="v" id="v18"><span class="vn">18</span> <span class="br-p"><br><br></span>तेईसवाँ समूह दलायाह क रहा। <span class="br-p"><br><br></span>चौबीसवाँ समूह माज्याह क रहा।</div>
<div class="v" id="v19"><span class="vn">19</span> <span class="br-p"><br><br></span>यहोवा क मन्दिर मँ सेवा करइ क बरे इ सबइ समूह चुने गए रहेन। उ पचे मन्दिर मँ सेवा करइ बरे हारून क नेमन क मानत रहेन। इस्राएल क यहोवा परमेस्सर एन नेमन क हारून क दिहे रहा।</div>
<div class="v" id="v20"><h2>दूसर लेवीबंसी</h2><span class="vn">20</span> <span class="br-p"><br><br></span>इ सबइ नाम सेस लेवी सन्तान क अहइँ: <span class="br-p"><br><br></span>अम्राम क सन्तानन स सूबाएल। <span class="br-p"><br><br></span>सूबाएल क सन्तानन स येहदयाह।</div>
<div class="v" id="v21"><span class="vn">21</span> <span class="br-p"><br><br></span>रहब्याह स: यिस्सिय्याह (यिस्सिय्याह सब स बड़का पूत रहा)</div>
<div class="v" id="v22"><span class="vn">22</span> <span class="br-p"><br><br></span>इसहारी परिवार समूह स: सलोमोत। <span class="br-p"><br><br></span>सलोमोत क परिवार स: यहत।</div>
<div class="v" id="v23"><span class="vn">23</span> <span class="br-p"><br><br></span>हेब्रोन क सब स बड़का पूत यरिय्याह रहा। <span class="br-p"><br><br></span>अमर्याह हेब्रोन क दूसर पूत रहा। <span class="br-p"><br><br></span>यहजीएल तीसर पूत रहा। <span class="br-p"><br><br></span>अउर यकमान चउथा पूत</div>
<div class="v" id="v24"><span class="vn">24</span> <span class="br-p"><br><br></span>उज्जीएल क पूत मीका रहा। <span class="br-p"><br><br></span>मीका क पूत सामीर रहा।</div>
<div class="v" id="v25"><span class="vn">25</span> <span class="br-p"><br><br></span>यिस्सिय्याह मीका क भाई रहा। <span class="br-p"><br><br></span>यिस्सिय्याह क पूत जकर्याह रहा।</div>
<div class="v" id="v26"><span class="vn">26</span> <span class="br-p"><br><br></span>मरारी क सन्तान महली, मूसी अउर ओकर पूत याजिय्याह रहेन।</div>
<div class="v" id="v27"><span class="vn">27</span> <span class="br-p"><br><br></span>मरारी क पूत याजिय्याह क पूतन नाउँ: सोहम, जक्कू अउर इब्री रहेन।</div>
<div class="v" id="v28"><span class="vn">28</span> <span class="br-p"><br><br></span>महली क पूत एलीआजर रहा किन्तु एलीआजर क कउनो पूत नाहीं रहा।</div>
<div class="v" id="v29"><span class="vn">29</span> <span class="br-p"><br><br></span>कीस क पूत यरह्मेल रहा।</div>
<div class="v" id="v30"><span class="vn">30</span> <span class="br-p"><br><br></span>मूसी क पूत महली, एदेर अउर यरीमोत रहेन। <span class="br-p"><br><br></span>उ पचे लेवीबंसी परिवारन क प्रमुख अहइ। उ पचे अपने परिवारन क सूची मँ अहइ।</div>
<div class="v" id="v31"><span class="vn">31</span> उ पचे बिसेस कामन बरे चुने गए रहेन। उ पचे अपने सम्बन्धी याजकन क तरह गोट डावत रहेन। याजक हारून क सन्तान रहेन। उ पचे राजा दाऊद, सादोक, अहीमेलेक अउर याजकन अउ लेवी क परिवारन क प्रमुखन क समन्वा गोटन डाएन। जब ओनके काम दिए गएन तउ पुराने अउ नवा परिवारन क एक सा बेउहार भवा।</div>
</div>
<!-- PARSED ABOVE; EDITING MAY BREAK PARSER -->
</body></html>