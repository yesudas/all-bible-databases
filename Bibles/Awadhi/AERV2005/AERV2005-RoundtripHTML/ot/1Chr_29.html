<html><head>
<meta http-equiv="Content-Type" content="text/html;charset=utf-8" />
<title>1Chr 29 &ndash; पहिला इतिहास &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 29);">
<div id="navbar"><a href="../index.html">पवित्तर बाइबिल</a> &ndash; <b>पहिला इतिहास</b> &ndash; <a href="1Chr_1.html">1</a> ... <a href="1Chr_27.html">27</a> <a href="1Chr_28.html">28</a> <b>29</b> </div><hr>
<h1>1Chr 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>मन्दिर बनावइ बरे भेंट</h2><span class="vn">1</span> <span class="br-p"><br><br></span>राजा दाऊद हुवाँ एक संग बटुरे इस्राएल क सबहिं लोगन स कहेस, “परमेस्सर मोरे पूत सुलैमान क चुनेस। सुलैमान बालक अहइ अउर उ ओन सब बातन क नाहीं जानत जेनकर जरूरत ओका इ काम क करइ बरे अहइ। किन्तु काम बहोत महत्वपूर्ण अहइ। इ भवन लोगन क बरे नाहीं अहइ अपितु यहोवा परमेस्सर क बरे अहइ।</div>
<div class="v" id="v2"><span class="vn">2</span> मइँ आपन पूरी सक्ती स परमेस्सर क मन्दिर बनावइ क चिजियन क प्रबंध किहेउँ ह। मइँ सोना स बनइवाली चिजियन बरे सोना दिहेउँ ह। मइँ चाँदी स बनइवाली चिजियन क बरे चाँदी दिहेउँ ह। मइँ काँसा स बनइवाली चिजियन क बरे काँसा दिहेउँ ह। मइँ लोहा स बनइवाली चिजियन क बरे लोहा दिहेउँ ह। मइँ काठे स बनइवाली चिजियन क बरे काठ दिहेउँ ह। मइँ नीलमणि, रतनजटित फकनन क बरे बिभिन्न रंग क सबहिं प्रकार क कीमती रतन अउ सफेद संगमरमर भी दिहउँ ह। मइँ यहोवा क मन्दिर क बनावइ बरे इ सबइ चिजियन बहोत जियादा संख्याँ मँ दिहेउँ ह।</div>
<div class="v" id="v3"><span class="vn">3</span> मइँ अपने परमेस्सर क मन्दिर बरे सोना अउ चाँदी क एक बिसेस भेंट देत अहइँ। मइँ इ एह बरे करत हउँ कि मइँ फुरइ अपने परमेस्सर क मन्दिर क बनावइ चाहत हउँ। मइँ इ पवित्तर मन्दिर क बनावइ बरे एन सब चिजियन क देत हउँ।</div>
<div class="v" id="v4"><span class="vn">4</span> मइँ ओपीर स एक सौ दस टन सुद्ध सोना दिहेउँ ह। मइँ दुई सौ साठ टन सुद्ध चाँदी दिहेउँ ह। चाँदी मन्दिर क भवनन क देवारन क ऊपर मढ़इ बरे अहइ।</div>
<div class="v" id="v5"><span class="vn">5</span> मइँ सोना अउ चाँदी ओन सब चिजियन बरे दिहेउँ ह जउन सोना अउर चाँदी क बनी होत हीं। मइँ सोना अउ चाँदी दिहेउँ ह जेनसे कुसल कारीगर मन्दिर क बरे सबहिं विभिन्न तरह क चिजियन बनाइ सकइँ। अब आप लोगन मँ स केतने आजु यहोवा क काम बरे योगदान देइ बरे तइयार अहइँ?”</div>
<div class="v" id="v6"><span class="vn">6</span> <span class="br-p"><br><br></span>परिवारन क प्रमुख, इस्राएल क परिवार समूहन क प्रमुख, उच्च अधिकारियन, कप्तान लोगन अउर राजा क काम करइ क बरे जिम्मेदार अधिकारी सबहिं तइयार रहेन अउर उ पचे कीमती चिजियन दिहन।</div>
<div class="v" id="v7"><span class="vn">7</span> इ सबइ उ सब चिजियन अहइँ जउन उ पचे परमेस्सर क घर क बरे दिहन: एक सौ नब्बे टन सोना, तीन सौ पचहत्तर टन ऐ चाँदी, छ: सौ पचहत्तर टन ऐ काँसा; तीन हजार सात सौ पचास टन ऐ लोहा;</div>
<div class="v" id="v8"><span class="vn">8</span> जउने लोगन क लगे कीमती रतन रहेन, उ पचे एका यहोवा क मन्दिर क खज़ाना मँ जउन यहीएल क सुरच्छा मँ रहेन, दिहेन। यहीएल गेर्सोन क परिवार स रहा।</div>
<div class="v" id="v9"><span class="vn">9</span> लोग बहोत खुस रहेन। काहेकि ओनकर प्रमुख ओतना जियादा देइ मँ खुस रहेन। प्रमुख स्वतंत्रता पूर्वक खुले दिल स देइ मँ खुस रहेन। राजा दाऊद भी बहोत खुस रहा।</div>
<div class="v" id="v10"><h2>दाऊद क सुन्नर पराथना</h2><span class="vn">10</span> <span class="br-p"><br><br></span>तब दाऊद ओन लोगन क समन्वा, जउन हुवाँ एक संग बटुरे रहेन, यहोवा क बड़कई किहन। दाऊद कहेस: <span class="br-p"><br><br></span><span class="br-ind"><br><span class="indent">&nbsp;</span></span>“यहोवा इस्राएल क परमेस्सर, हमार बाप,<br> <span class="br-ind"><br><span class="indent">&nbsp;</span></span>सदा-सदा बरे तोहार स्तुति होइ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>महानता, सक्ती, यस बिजइ अउर प्रतिस्ठा तोहार अहइ।<br> <span class="br-ind"><br><span class="indent">&nbsp;</span></span>काहेकि हर एक चीज धरती अउर आसमान क तोहार ही अहइ।<br> <span class="br-ind"><br><span class="indent">&nbsp;</span></span>हे यहोवा! राज्ज तोहार अहइ:<br> <span class="br-ind"><br><span class="indent">&nbsp;</span></span>तू हर एक क ऊपर सासक अहा।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>सम्पत्ति अउर प्रतिस्ठा तोहसे अवत ह।<br> <span class="br-ind"><br><span class="indent">&nbsp;</span></span>तोहार सासन हर चीज पइ अहइ।<br> <span class="br-ind"><br><span class="indent">&nbsp;</span></span>तू सक्ती अउर बल अपने हाथे मँ रखत ह।<br> <span class="br-ind"><br><span class="indent">&nbsp;</span></span>तोहरे हाथे मँ सक्ती अहइ कि तू कउनो क भी महान अउर सक्तीसाली बानावइ सकत ह।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>अब, हमार परमेस्सर हम तोहका धन्यवाद देत अही,<br> <span class="br-ind"><br><span class="indent">&nbsp;</span></span>अउर हम तोहरे यसस्वी नाउँ क स्तुति करत अही।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>इ सबहिं चिजियन ओहसे अउर मोरे लोगन स नाहीं आइ अहइँ।<br> <span class="br-ind"><br><span class="indent">&nbsp;</span></span>इ सबइ सबहिं चिजियन तोहसे आइन<br> <span class="br-ind"><br><span class="indent">&nbsp;</span></span>अउर हम तोहका उ सबइ चिजियन दिहेउँ जउन तोहसे आई अहइँ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>हम पचे ठीक अपने पुरखन क नाईं<br> <span class="br-ind"><br><span class="indent">&nbsp;</span></span>इ संसार मँ तोहरे समन्वा बिदेसी क तरह रहत हउँ।<br> <span class="br-ind"><br><span class="indent">&nbsp;</span></span>इ धरती पइ हमार समइ बिना उम्मीद क<br> <span class="br-ind"><br><span class="indent">&nbsp;</span></span>छाया क नाईं गुज़रत अहइ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>हे यहोवा हमार परमेस्सर, हम इ सबइ चिजियन तोहार मन्दिर बनवइ बरे बटोरेन ह।<br> <span class="br-ind"><br><span class="indent">&nbsp;</span></span>हम लोग तोहार मन्दिर तोहार नाउँ क सम्मान बरे बनाउब।<br> <span class="br-ind"><br><span class="indent">&nbsp;</span></span>मुला इ सबइ चिजियन तोहसे आई अहइँ<br> <span class="br-ind"><br><span class="indent">&nbsp;</span></span>अउर हर चीज तोहर अहइ।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>मोर परमेस्सर, मइँ इ भी जानत हउँ तू लोगन क हिरदइ क जाँच करत ह,<br> <span class="br-ind"><br><span class="indent">&nbsp;</span></span>अउर तू खुस होत ह,<br> <span class="br-ind"><br><span class="indent">&nbsp;</span></span>जदि लोग अच्छे काम करत हीं,<br> <span class="br-ind"><br><span class="indent">&nbsp;</span></span>मइँ सच्चे हिरदइ स इ सबइ चिजियन देइ मँ खुस रहेउँ।<br> <span class="br-ind"><br><span class="indent">&nbsp;</span></span>अब मइ तोहरे लोगन क हुवाँ बटुरा लखइ सकत हउँ<br> <span class="br-ind"><br><span class="indent">&nbsp;</span></span>जउन इ सबइ चिजियन तोहका देइ मँ खुस अहइँ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>हे यहोवा, तू परमेस्सर अहा<br> <span class="br-ind"><br><span class="indent">&nbsp;</span></span>हमार पुरखा इब्राहीम, इसहाक अउ इस्राएल क।<br> <span class="br-ind"><br><span class="indent">&nbsp;</span></span>कृपा कइके तू लोगन क मदद सही जोजना बनावइ मँ कइके<br> <span class="br-ind"><br><span class="indent">&nbsp;</span></span>ओनका तोहरे बरे बिस्सास जोग्ग अउर सच्चा होइ मँ करा।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>अउर मोरे पूत सुलैमान क तोहरे बरे सच्चा होइ मँ मदद द्या<br> <span class="br-ind"><br><span class="indent">&nbsp;</span></span>तोहार कानून, नेमन अउर आदेसन क सर्वदा पालन करी मँ मदद द्या।<br> <span class="br-ind"><br><span class="indent">&nbsp;</span></span>ओन कामन क करइ मँ सुलैमान क मदद करा<br> <span class="br-ind"><br><span class="indent">&nbsp;</span></span>अउर उ सानदार महल क बनावइ मँ ओकर मदद करा जेकर जोजना मइँ बनाएउँ ह।”<br></div>
<div class="v" id="v20"><span class="vn">20</span> <span class="br-p"><br><br></span>तब दाऊद हुवाँ एक संग बटुरे सबहिं समूहन क लोगन स कहेस, “अब यहोवा, अपने परमेस्सर क स्तुति करा।” एह बरे सब यहोवा परमेस्सर, उ परमेस्सर क जेकर आराधना ओनकर पुरखन किहेन, स्तुति किहस। उ पचे यहोवा तथा ओकर राजा क सम्मान देइ क बरे धरती पइ माथा टेकिके प्रणाम किहन।</div>
<div class="v" id="v21"><h2>सुलैमान राजा होत ह</h2><span class="vn">21</span> <span class="br-p"><br><br></span>अगले दिन लोगन यहोवा क बलि भेंट किहन। उ पचे यहोवा क होमबलि भेंट किहेन। उ पचे एक हजार बैल, एक हजार भेड़न एक हजार मेमनन भेंट क रूप मँ दिहन अउर उ पचे पेयबलि भी भेंट किहेन। इस्राएल क सबइ लोगन बरे हुवाँ अनेक बलिदान दिए गएन।</div>
<div class="v" id="v22"><span class="vn">22</span> उ दिन लोग खाएन अउर पीएन अउर यहोवा हुवाँ ओनके संग रहा उ पचे बहोत खुस रहेन। <span class="br-p"><br><br></span>अउर पचे दाऊद क पूत सुलैमान क दूसरी दाईं राजा बनाएन। उ पचे सादोक क अभिसेक राजा क रूप मँ किहन अउर उ पचे सादोक क अभिसेक याजक बनवावइ बरे किहन। उ पचे इ उ जगह पइ किहन जहाँ यहोवा रहा।</div>
<div class="v" id="v23"><span class="vn">23</span> <span class="br-p"><br><br></span>तब सुलैमान राजा क रूप मँ यहोवा क सिंहासन पइ बइठा सुलैमान अपने बाप क जगह लिहस। सुलैमान बहोत सफल रहा। इस्राएल क सबहिं लोगन सुलैमान क आदेस मानत रहेन।</div>
<div class="v" id="v24"><span class="vn">24</span> सबहिं प्रमुख, फउजी अउर राजा दाऊद क सबहिं पूतन सुलैमान क राजा क रूप मँ स्वीकार किहन अउर ओकरी आग्या क पालन किहन।</div>
<div class="v" id="v25"><span class="vn">25</span> यहोवा सुलैमान क बहोत महान बनाएस। इस्राएल क सबहिं लोग जानत रहेन कि यहोवा सुलैमान क महान बनावत अहइ। यहोवा सुलैमान क उ सम्मान दिहस जउन एक राजा क मिलइ चाही। यहोवा सुलैमान क साही प्रताप दिहेस जउन पहिले इस्राएल क कउनो राजा क नाहीं मिला।</div>
<div class="v" id="v26"><h2>दाऊद क मउत</h2><span class="vn">26</span> <span class="br-p"><br><br></span>यिसै क पूत दाऊद पूरे इस्राएल पइ चालीस बरिस तलक राजा रहा। दाऊद हेब्रोन नगर मँ सात बरिस तलक राजा रहा। तब दाऊद यरूसलेम मँ तैंतीस बरिस तलक राजा रहा।</div>
<div class="v" id="v28"><span class="vn">28</span> दाऊद तब मरा जब उ बूढ़ा रहा। दाऊद एक नीक लम्बी जिन्नगी बिताएस। दाऊद क लगे बहोत सम्पत्ति अउ प्रतिस्ठा रही अउर दाऊद क पूत सुलैमान ओकरे पाछे राजा बना।</div>
<div class="v" id="v29"><span class="vn">29</span> <span class="br-p"><br><br></span>उ सबइ कार्य, जउन सुरू स लइके आखिर तलक दाऊद किहस, समूएल दर्सी क रचना मँ अउर नातान नबी क रचना मँ अउ गाद दर्सी क रचना मँ लिखे गएन ह।</div>
<div class="v" id="v30"><span class="vn">30</span> उ सबइ रचना इस्राएल क राजा क रूप मँ दाऊद जउन काम किहेस ओन सब क सूचना देत ह। उ सबइ दाऊद क सक्ती अउर ओकरे संग जउन घटा, ओकरे बिसय मँ भी बतावत हीं, अउर उ सबइ इस्राएल अउ ओकरे चारिहुँ कइँती क राज्जन मँ जउन भवा, ओकरे बारे मँ बतावत ह।</div>
</div>
<!-- PARSED ABOVE; EDITING MAY BREAK PARSER -->
</body></html>