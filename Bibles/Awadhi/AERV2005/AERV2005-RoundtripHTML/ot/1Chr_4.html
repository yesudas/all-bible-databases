<html><head>
<meta http-equiv="Content-Type" content="text/html;charset=utf-8" />
<title>1Chr 4 &ndash; पहिला इतिहास &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 4);">
<div id="navbar"><a href="../index.html">पवित्तर बाइबिल</a> &ndash; <b>पहिला इतिहास</b> &ndash; <a href="1Chr_1.html">1</a> <a href="1Chr_2.html">2</a> <a href="1Chr_3.html">3</a> <b>4</b> <a href="1Chr_5.html">5</a> <a href="1Chr_6.html">6</a> ... <a href="1Chr_29.html">29</a> </div><hr>
<h1>1Chr 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यहूदा क दूसर परिवार समूह</h2><span class="vn">1</span> <span class="br-p"><br><br></span>इ यहूदा क पूतन क सूची अहइ: <span class="br-p"><br><br></span>उ पचे पेरेस, हेस्रोन, कर्मी हूर अउ सोबाल रहेन।</div>
<div class="v" id="v2"><span class="vn">2</span> <span class="br-p"><br><br></span>सोबाल क पूत रायाह रहा। रायाह, यहत क बाप रहा। यहत, अहूमै अउ लहद क बाप रहा। सोराई लोग अहूमै अउ लहद क सन्तान रहेन।</div>
<div class="v" id="v3"><span class="vn">3</span> <span class="br-p"><br><br></span>एताम क पूत यिज्रेल, यिस्मा, अउ यिद्वास रहेन अउर ओनकर एक बहिन हस्सलेलपोनी नाउँ क रहा।</div>
<div class="v" id="v4"><span class="vn">4</span> <span class="br-p"><br><br></span>पनूएल गदोर क बाप रहा अउर एजेर रुसा क बाप रहा। <span class="br-p"><br><br></span>हूर क इ सबइ पूत रहेन: हूर एप्राता क पहिला पूत रहा अउर एप्राता बेतलहेम क संस्थापक रहा।</div>
<div class="v" id="v5"><span class="vn">5</span> <span class="br-p"><br><br></span>तको क बाप असहूर रहा। तको क दुइ पत्नियन रहिन। ओनकर नाउँ हेबा अउ नारा रहा।</div>
<div class="v" id="v6"><span class="vn">6</span> नारा क अहुज्जाम, हेपेर, तेमनी अउ हाहस्तारी पूत रहेन। इ सबइ असहूर स नारा क पूत रहेन।</div>
<div class="v" id="v7"><span class="vn">7</span> हेला क पूत सेरेत, यिसहर अउ एत्नान अउ कोस रहेन।</div>
<div class="v" id="v8"><span class="vn">8</span> कोस आनूब अउ सोबेबा क बाप रहा। कोस, अर्हेल परिवार समूह क भी बाप रहा। अर्हेल हारून क पूत रहा।</div>
<div class="v" id="v9"><span class="vn">9</span> <span class="br-p"><br><br></span>याबेस बहोत नीक मनई रहा। उ अपने भाइयन स जियादा आदरणीय रहा। ओकर महतारी कहेस, “मइँ ओकर नाउँ याबेस धरेउँ ह काहेकि मइँ उ समइ बड़ी पीरा मँ रही जब मइँ एका जन्म दिहेउ।”</div>
<div class="v" id="v10"><span class="vn">10</span> याबेस इस्राएल क परमेस्सर स पराथना किहस। याबेस कहेस, “मइँ चाहत हउँ कि तू मोका फुरइ आसीर्बाद द्या। मइँ चाहत हउँ कि तू मोका जियादा भुइँया द्या। मोरे निचके रहइँ अउर कउनो क मोका चोट न पहोंचावइ देइँ। तब मोका कउनो कस्ट नाहीं होइ अउर परमेस्सर याबेस क उ दिहस, जउन उ माँगेस।”</div>
<div class="v" id="v11"><span class="vn">11</span> <span class="br-p"><br><br></span>कलूब सूहा क भाई रहा। कलूब महीर क बाप रहा। महीर एसतोन क बाप रहा।</div>
<div class="v" id="v12"><span class="vn">12</span> एसतोन, बेतरामा, पासेह अउ तहिन्ना क बाप रहा। तहिन्ना ईर्नाहास क बाप रहा। उ सबइ लोग रेका स रहेन।</div>
<div class="v" id="v13"><span class="vn">13</span> <span class="br-p"><br><br></span>कनज क पूत ओत्नीएल अउ सरायाह रहेन। ओत्नीएल क पूत हतत अउ ओनोतै रहेन।</div>
<div class="v" id="v14"><span class="vn">14</span> मोनोतै ओप्रा क बाप रहा। <span class="br-p"><br><br></span>अउर सरायाह योआब क बाप रहा। योआब गेहरासीम क संस्थापक रहा। इ सबइ लोग इ नाउँ क उपयोग करत रहेन काहेकि उ पचे कारीगर रहेन।</div>
<div class="v" id="v15"><span class="vn">15</span> <span class="br-p"><br><br></span>कालेब यपुन्ने क पूत रहा। कालेब क पूत इरू, एला अउ नाम रहेन। एला क पूत कनज रहा।</div>
<div class="v" id="v16"><span class="vn">16</span> <span class="br-p"><br><br></span>यहल्लेल क पूत जीप, जीपा, तीरया अउ असरेल रहेन।</div>
<div class="v" id="v17"><span class="vn">17</span> <span class="br-p"><br><br></span>एज्रा क पूत येतेर, मेरेद, एपेर अउ यालोन रहेन। मेरेद, मिर्य्याम, सम्मै अउ यिसबह क बाप रहा। यिसबह, एसतमो क बाप रहा। मेरेद क एक मेहरारु मिस्र क रही। ओकर पूत येरेद, हेबेर, अउर यवूतीएल रहेन। येरेद गदोर क बाप रहा। हेबेर सोको क बाप रहा अउर यवूतीएल जानोह क बाप रहा। इ सबइ बित्या क पूत रहेन। बित्या फिरौन क बिटिया रही। उ मिस्र क मेरेद क पत्नी रही।</div>
<div class="v" id="v19"><span class="vn">19</span> <span class="br-p"><br><br></span>मेरेद क मेहरारु नहम क बहिन रही। मेरेद क मेहरारु यहूदा क रही। मेरेद क मेहरारु क पूत कीला अउ एसतमो क बाप रहेन। कीला गेरेमी लोगन मँ स रहा अउ एसतमो माकाई लोगन मँ स रहा।</div>
<div class="v" id="v20"><span class="vn">20</span> सिमोन क पूत अम्मोन, रिन्ना बेन्हानान अउ तोलोन रहेन। <span class="br-p"><br><br></span>यिसी क पूत जोहेत अउर बेनजोहेत रहेन।</div>
<div class="v" id="v21"><span class="vn">21</span> <span class="br-p"><br><br></span>सेला यहूदा क पूत रहा। सेला क पूत एर, लादा, योकीम, कोर्जवा क लोग, योआस, अउर साराप रहेन। एर लेका क बाप रहा। लदा मारेसा क बाप रहा अउर बेतेआसबे क सन कारीगरन क परिवार समूह क रहा। यआस अउ साराप मोआबी मेहररुअन स बियाह किहस। तब उ पचे बेतलेहेम क लउट आएन। उ परिवार क बारे मँ लिखी गई सामग्री बहोत पुरानी अहइ।</div>
<div class="v" id="v23"><span class="vn">23</span> सेला उ सबइ पूत अइसे कारीगर रहेन जउन माटी स चिजियन बनावत रहेन। उ पचे नताईम अउ गदेरा मँ रहत रहेन। उ पचे ओन नगरन मँ रहत रहेन अउर राजा बरे काम करत रहेन।</div>
<div class="v" id="v24"><h2>सिमोन क गदेलन</h2><span class="vn">24</span> <span class="br-p"><br><br></span>सिमोन क पूत, नमूएल, यामीन, यारीब, जेरह अउर साऊल रहेन।</div>
<div class="v" id="v25"><span class="vn">25</span> साऊल क पूत सल्लूम रहा। सल्लूम क पूत मिबसाम रहा। मिबसाम क पूत मिस्मा रहा।</div>
<div class="v" id="v26"><span class="vn">26</span> <span class="br-p"><br><br></span>मिस्मा क पूत हम्मूएल रहा। हम्मूएल क पूत जकूर रहा। जकूर क पूत सिमी रहा।</div>
<div class="v" id="v27"><span class="vn">27</span> सिमी क सोलह पूत अउ छ: बिटियन रहिन। किन्तु सिमी क भाइयन क जियादा बच्चन नाहीं रहेन। सिमी क भाइयन क बड़के परिवार नाहीं रहेन। ओनकर परिवार ओतने बड़े नाहीं रहेन जेतने बड़के यहूदा क दूसर परिवार समूह रहेन।</div>
<div class="v" id="v28"><span class="vn">28</span> <span class="br-p"><br><br></span>सिमी क बच्चन बेर्सना, मोलादा, हसर्सआल,</div>
<div class="v" id="v29"><span class="vn">29</span> बिल्हा, एसेम, तोलाद,</div>
<div class="v" id="v30"><span class="vn">30</span> बतूएल होर्मा, सिकलग,</div>
<div class="v" id="v31"><span class="vn">31</span> बेत मर्कोबोत, हसर्स्सीम, बेतबिरी, अउर सारैम मँ रहत रहेन। उ पचे ओन नगरन मँ तब तलक रहेन जब तलक दाऊद राजा नाहीं भवा।</div>
<div class="v" id="v32"><span class="vn">32</span> एन नगरन क समीप क पाँच गाँव एताम, ऐन, रिम्मोन, तोकेन अउ आसान रहेन।</div>
<div class="v" id="v33"><span class="vn">33</span> दूसर गाँव जइसे बाल बहोत दूर रहेन अउर उ पचे अपने परिवार क इतिहास भी लिखेन।</div>
<div class="v" id="v34"><span class="vn">34</span> <span class="br-p"><br><br></span>इ सूची ओन लोगन क अहइ जउन अपने परिवार समूह क प्रमुख रहेन। उ पचे मसोबाब, यम्लेक, अमस्याह क पूत योसा, योएल, योसिय्याह क पूत येहू, सरायाह क पूत योसिय्याह, असीएल क पूत सरायाह, एल्योएनै, याकोबा, यसोहायाह, असायाह, अदीएल, यसीमीएल, बनायाह अउर सिपी क पूत जीजा रहेन। सिपी अल्लोल क पूत रहा। अउर अल्लोन यदायाह क पूत रहा। यदायाह सिम्री क पूत रहा। अउर सिम्री समायाह क पूत रहा। <span class="br-p"><br><br></span>एन मनसेधुअन क इ सबइ परिवार बहोत विस्तृत भएन।</div>
<div class="v" id="v39"><span class="vn">39</span> उ पचे गदोर नगर क बाहेर, घाटी क पूरब क छेत्र मँ गएन। उ पचे अपनी भेड़िन अउर गोरुअन बरे चरागाह हेरइ बरे उ जगह पइ गएन।</div>
<div class="v" id="v40"><span class="vn">40</span> ओनका बहोत घासवाले अच्छे मैदान मिलेन। उ पचे हुँवा बहोत जियादा अच्छी भुइँया पाएन। उ पहँटा सान्तिपूर्ण अउ सान्त रहा। पुराने जमाने मँ हिआँ हम लोगन क सन्तानन रहत रहिन।</div>
<div class="v" id="v41"><span class="vn">41</span> इ तब भवा जब हिजकिय्याह यहूदा क राजा रहा। उ पचे लोग गदोर पहोंचेन अउर हमीत लोगन स लड़ेन। उ पचे हमीत लोगन क डेरन क नस्ट कइ दिहन। उ सबइ लोग मूनी लोगन स भी लड़ेन जउन हुवाँ रहत रहेन। एन लोग सबहिं मूनी लोगन क नस्ट कइ डाएन। आजु भी एन जगहन मँ कउनो मूनी नाहीं अहइँ। एह बरे ओन लोग हुँवा रहब सुरु किहन। उ पचे हुवाँ रहइ लागेन। काहेकि ओनकर भेड़ियन बरे उ भूइया पइ घास रही।</div>
<div class="v" id="v42"><span class="vn">42</span> <span class="br-p"><br><br></span>पाँच सौ लोग सिमोनी लोगन सिमोनी क पर्वत क छेत्र मँ गएन। सिसी क पूतन ओन लोगन क मार्ग दर्सन किहन। उ पचे पूतन रहेन: पलत्याह, नार्याह, रपायाह अउर उज्जीएल रहेन। सिमोनी लोग उ जगह पइ रहइवाले लोगन स लड़ेन।</div>
<div class="v" id="v43"><span class="vn">43</span> हुवाँ अबहिं थोड़े स सिरिफ अमेलेकी लोग रहत रहेन अउर एन सिमोनी लोग ओनका मारि दिहन अउर हुवाँ आजु तलक लगातार रहत आवत हीं।</div>
</div>
<!-- PARSED ABOVE; EDITING MAY BREAK PARSER -->
</body></html>