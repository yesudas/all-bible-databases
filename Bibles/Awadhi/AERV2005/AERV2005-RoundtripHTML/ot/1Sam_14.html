<html><head>
<meta http-equiv="Content-Type" content="text/html;charset=utf-8" />
<title>1Sam 14 &ndash; पहिला समूएल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Sam', 14);">
<div id="navbar"><a href="../index.html">पवित्तर बाइबिल</a> &ndash; <b>पहिला समूएल</b> &ndash; <a href="1Sam_1.html">1</a> ... <a href="1Sam_12.html">12</a> <a href="1Sam_13.html">13</a> <b>14</b> <a href="1Sam_15.html">15</a> <a href="1Sam_16.html">16</a> ... <a href="1Sam_31.html">31</a> </div><hr>
<h1>1Sam 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>योनातान पलिस्तियन प हमला करत रहेन</h2><span class="vn">1</span> <span class="br-p"><br><br></span>उ दिना, साऊल क पूत उ नउजवान स बात किहेस जउन ओकरे औजारन क लइके चलत रहा। योनातान कहेस, “हम पचे घाटी क दुसरी कइँती पलिस्तियन क डेरा प चली।” मुला योनातान आपन बाप क नाहीं बताएस।</div>
<div class="v" id="v2"><span class="vn">2</span> <span class="br-p"><br><br></span>साऊल एक अनार क पेड़ क नीचे पहाड़ी क सिरे प मिग्रोन मँ बइठा रहा। इ एक ठउर प खरिहान क नगिचे रहा। साऊल क संग उ समइ 600 जोधा रहेन।</div>
<div class="v" id="v3"><span class="vn">3</span> एक मनई क नाउँ अहिय्याह रहा। एली सीलो मँ यहोवा क याजक रहा। अब अहिय्या याजक रहा। अहिय्या अब एपोद याजक रहा। अहिय्या ईकाबोद क भाई अहीतूब क पूत रहा। <span class="br-p"><br><br></span>ईकाबोद पीनहास क पूत रहा। पीनहास एली क पूत रहा।</div>
<div class="v" id="v4"><span class="vn">4</span> दर्रा क दुइनउँ कइँती एक ठु बड़की चट्टान रही। योनातान पलिस्ती डेरा मँ उ दर्रा स जाइ क तजबीजेस। बड़की चट्टान क एक कइँती बोजज रहा अउर उ बड़की चट्टान क दूसर कइँती सेने रहा।</div>
<div class="v" id="v5"><span class="vn">5</span> एक बड़की चट्टान उत्तर क मिकमास क देखत भइ ठाड़ रही। दूसर बड़की चट्टान दक्खिन कइँती गीबा क अउर लखत स ठाड़ रही।</div>
<div class="v" id="v6"><span class="vn">6</span> <span class="br-p"><br><br></span>योनातान आपन उ जवान मददगार स कहेस जउन ओकरे औजार क ढोइ के चलत रहा, “आवा, हम ओन बिदेसियन क डेरा मँ चली। इ होइ सकत ह यहोवा हम मनइयन क बइपरइ इ मनइयन क हरावइ मँ करइँ। यहोवा क कछू भी नाहीं रोक सकत ऍहसे कउनो फर्क नाहीं पड़त कि हमरे लगे ढेरि फउजी अहइँ कि तनिक फउजी।”</div>
<div class="v" id="v7"><span class="vn">7</span> <span class="br-p"><br><br></span>योनातान क अउजार ढोवइया जवान ओसे कहेस, “जेका तू सब स नीक समझा, करा। मइँ हर कइँती स तोहरे संग हउँ।”</div>
<div class="v" id="v8"><span class="vn">8</span> <span class="br-p"><br><br></span>योनातान कहेस, “हम सबइ क चलि द्या! हम पचे घाटी पार करब अउर ओन पलिस्ती रच्छक तलक जाबइ। तबहीं हम सबइ ओनका आपन क लखइ देब।</div>
<div class="v" id="v9"><span class="vn">9</span> जदि उ पचे हम स कहत हीं, ‘तू हुवँइ रुकि जा जब तलक हम तोहरे लगे आवत अही।’ तउ हम पचे हुवँइ ठहरब जहाँ हम होब। हम ओनके नगिचे न जाब।</div>
<div class="v" id="v10"><span class="vn">10</span> मुला अगर पलिस्ती लोग इ कहत हीं, ‘हमरे लगे आवा’ तउ हम ओनकइ लगे ताई चढ़ जाब। काहे? काहेकि इ परमेस्सर कइँती स इ एक इसारा होइ। ओकर अरथ इ होइ कि यहोवा हम पचन क ओनका हरावइ देइ।”</div>
<div class="v" id="v11"><span class="vn">11</span> <span class="br-p"><br><br></span>ऍह बरे योनातान अउ ओकर सहायक आपन क पलिस्तियन स लखइ देइ दिहस। पलिस्ती रच्छक कहेन, “लखा, हिब्रू ओन बिलिन स निकरिके आवत बाटेन जेहमाँ उ सबइ लुकान रहेन।”</div>
<div class="v" id="v12"><span class="vn">12</span> किला क पलिस्ती योनातान अउ ओकरे सहायक बरे चिचिआइँ, “हमरे लगे आवा। हम तोहका अबहीं पाठ पढ़ावत अही।” <span class="br-p"><br><br></span>योनातान आपन सहायक स कहेस, “पहाड़ी क ऊपर तलक मोका पछिआवा। यहोवा इस्राएल बरे पलिस्तियन क दइ दिहे बाटइ!”</div>
<div class="v" id="v13"><span class="vn">13</span> <span class="br-p"><br><br></span>ऍह बरे योनातान आपन हाथ अउ गोड़ क पहाड़ी प चढ़इ बरे बइपरेस। ओकर सहायक सोझ ओकरे पाछे चढ़ा। योनातान अउ ओकर सहायक पलिस्तियन क हराएन। पहिले हमला मँ उ पचे लगभग आधा एकड़ पहँटा मँ पलिस्तियन क मारेन। योनातान उ मनइयन स लड़ा जउन समन्वा स हमला बोलत रहेन। अउ योनातान क सहायक ओनकइ पाछे आवा अउ ओन मनइयन क मारत चला गवा जउन अबहीं सिरिफ चोटाइ होइ ग रहेन।</div>
<div class="v" id="v15"><span class="vn">15</span> <span class="br-p"><br><br></span>सबहिं पलिस्ती सिपाही जंग क मैदान मँ सिपाही अउ किला क सिपाही ससाइ गएन। हिआँ तलक कि सबन त बरिआर जोधा भी डेराइ गएन। धरती काँपइ लाग अउ पलिस्ती सिपाही भयानक तरीका स डेराइ गएन।</div>
<div class="v" id="v16"><span class="vn">16</span> <span class="br-p"><br><br></span>साऊल क रच्छक बिन्यामीन देस मँ गिबिया क पलिस्ती सिपाहियन क अलग-अलग दिसा मँ भागत परात लखेन।</div>
<div class="v" id="v17"><span class="vn">17</span> साऊल आपन संग क सेना स कहेस, “सिपाहियन क गनती करा। मइँ इ जानइ चाहत हउँ कि डेरा क कउन छोड़ि दिहस।” <span class="br-p"><br><br></span>उ पचे सिपाहियन क गनेन। योनातान अउ ओकर सहायक चला ग रहेन।</div>
<div class="v" id="v18"><span class="vn">18</span> <span class="br-p"><br><br></span>साऊल अहिय्या स कहेस, “परमेस्सर क पवित्तर सन्दूख लइ आवा।” (उ टेमॅ परमेस्सर क पवित्तर सन्दूख इस्राएलियन क संग रही।)</div>
<div class="v" id="v19"><span class="vn">19</span> साऊल याजक अहिय्या स बतियात रहा। साऊल परमेस्सर क परामर्स क जोहत रहा। मुला फिलिस्तीनी छावनी मँ सोर अउ धमाचउकड़ी लगातार बढ़त जात रही। साऊल धीरा खोइ चुका रहा। आखिर मँ साऊल याजक अहिय्या स कहेस, “बहोत होइ गवा। आपन हाथ नीचे हइँचा अउ पराथना करब बन्द करा।”</div>
<div class="v" id="v20"><span class="vn">20</span> <span class="br-p"><br><br></span>साऊल आपन फउज क बटोरेस अउर लड़ाई मँ चला गवा। पलिस्ती सिपाही बहोत उलझन मँ रहेन। उ सबइ आपन तरवारे स आपुस मँ ही एक दूसर स जुद्ध करत रहेन।</div>
<div class="v" id="v21"><span class="vn">21</span> हुवाँ हिब्रू भी रहेन जउन ऍकरे पहिले पलिस्तियन क सेवा मँ रहेन अउर जउन पलिस्ती डरा मँ रुका रहेन। मुला अब उ हिब्रू लोग साऊल अउ योनातान क संग क इस्राएलियन क साथ दिहेन।</div>
<div class="v" id="v22"><span class="vn">22</span> उ इस्राएलियन जउन एप्रैम क पहाड़ी देस मँ लुकान रहेन, पलिस्ती सिपाहियन क पराइ क बात सुनेन। तउ इ इस्राएलियन भी जुद्ध मँ साथ दिहन अउ पलिस्तियन क पाछा करब सुरु किहेन।</div>
<div class="v" id="v23"><span class="vn">23</span> <span class="br-p"><br><br></span>इ तरह यहोवा उहइ दिन इस्राएलियन क बचाव किहेन। जुद्ध बेतावेन क बाहेर फैलि गवा। सारी फउज साऊल क संग रही, ओनकइ लगे लगभग दस हजार मनईयन रहेन। एप्रैम क पहाड़ी पहँटा क हर सहर मँ जुद्ध फइलत गवा।<sup class="fnm"><a name="fnm1" href="#fn1">1</a></sup></div>
<div class="v" id="v24"><h2>साऊल दूसर गल्ती करत ह</h2><span class="vn">24</span> <span class="br-p"><br><br></span>उ दिना साऊल एक भारी गल्ती किहेस।<sup class="fnm"><a name="fnm2" href="#fn2">2</a></sup> इस्राएलियन भुखान अउ थका माँदा रहेन। इ ऍह बरे भवा कि साऊल मनइयन क प्रण करइ क मजबूर किहेस। साऊल कहेस, “अगर कउनो मनई साँझ होइ स पहिले खइया क खात ह या मोरे जरिया दुस्मन क हरावइ क पहिले खाइया क खात ह तउ उ मनई क सजा दीन्ह जाइ।” ऍह बरे कउनो भी इस्राएली सिपाही भोजन नाहीं किहेन।</div>
<div class="v" id="v25"><span class="vn">25</span> <span class="br-p"><br><br></span>जुद्ध क कारण मनई जंगल मँ चला गएन। उ पचे हुआँ भुइँया प पड़ा भवा मधु क छत्ता लखेन। इस्राएली लोग उहइ ठउरे प आएन जहाँ मधु क छत्ता रहा। मनइयन भुखान रहेन, मुला उ पचे तनिक भी मधु नाहीं पिएन। उ पचे उ प्रण तोड़इ स डेरान रहेन।</div>
<div class="v" id="v27"><span class="vn">27</span> मुला योनातान उ प्रण क बारे मँ नाहीं जानत रहा। योनातान इ नाहीं सुने रहा कि ओकर बाप उ प्रण करइ क मनइयन क बेबस किहे रहा। योनातान क हाथे मँ एक टहरइ क छड़ी रही। उ मधु क छत्ता मँ ओकरे सिरा क घुसेड़ेस। उ तनिक मधु निकारेस अउ खाएस। अउर उ आपन क चंगा किहेस।</div>
<div class="v" id="v28"><span class="vn">28</span> <span class="br-p"><br><br></span>सिपाहियन मँ स एक ठु योनातान स कहेस, “तोहार बाप एक खास प्रण करइ बरे सिपाहियन क मजबूर किहेस ह। तोहार बाप कहेस ह कि जउन कउनो आज खाइ, सजा पाइ। इहइ कारण रहा कि मनई कछू खाएन नाहीं। इहइ कारण अहइ कि मनई कमजोर अहइ।”</div>
<div class="v" id="v29"><span class="vn">29</span> <span class="br-p"><br><br></span>योनातान कहेस, “मोर बाप धरती बरे परोसानी पइदा किहे अहइ। लखा इ तनिक मधु चाटे स मइँ केतना चंगा महसूस करत हउँ।</div>
<div class="v" id="v30"><span class="vn">30</span> बहोत नीक होत कि मनइयन उ खइया क खातेन जउन उ पचे आजु दुस्मनन स लिहे अहइँ। हम बहोत जिआदा पलिस्ती मनइयन क मारि सकित रहे।”</div>
<div class="v" id="v31"><span class="vn">31</span> <span class="br-p"><br><br></span>उ दिना इस्राएलियन पलिस्ती मनइयन क हराएन। उ पचे ओनसे मिकमास स अय्यालोन तलक क पूरा रस्ता प लड़ेन। काहेकी मनइयन बहोत भुखान अउ थका माँदा रहेन।</div>
<div class="v" id="v32"><span class="vn">32</span> उ पचे पलिस्ती स भेड़ी, गाइ अउ बछवा लिहे रहेन, काहेकि अब इस्राएल क मनइयन ऍतना भुखान रहेन कि उ सबइ पसु क भुइँया प मारि डाएन अउ ओनका गोस रकत क साथ खाइ लिहेन।</div>
<div class="v" id="v33"><span class="vn">33</span> <span class="br-p"><br><br></span>एक मनई साऊल स कहेस, “लखा! लोग यहोवा क खिलाफ पाप करत अहइँ। उ पचे अइसा गोस खात अहइँ जेहमाँ खून बा!” <span class="br-p"><br><br></span>तब साऊल कहेस, “तू पचे पाप किहे अहा। हिआँ एक ठु बड़का पाथर टहराइ क लिआवा।”</div>
<div class="v" id="v34"><span class="vn">34</span> तब साऊल कहेस, “मनइयन क लगे जा अउर कहा कि हर मनई आपन साँड़ अउ भेड़ी मोरे लगे हिआँ लिआवइ। तब्बहिं मनइयन क आपन साँड़ अउ भेड़ी हिआँ मारइ चाही। यहोवा क खिलाफ पाप जिन करा। उ गोस क जिन खा जेहमाँ रकत बा।” <span class="br-p"><br><br></span>उ राति मँ हर मनई आपन गोरु क लइ आवा अउ ओनका हुवाँ मारेस,</div>
<div class="v" id="v35"><span class="vn">35</span> फिन साऊल एक ठु वेदी बनएस। साऊल यहोवा बरे खुद इ वेदी बनउब सुरु किहेस।</div>
<div class="v" id="v36"><span class="vn">36</span> <span class="br-p"><br><br></span>साऊल कहेस, “हम पचे आजु रात क पलिस्तियन क पाछा करब। हम सबइ हर चीज क लइ लेब। हम ओन सब क मारि डाउब।” <span class="br-p"><br><br></span>फउज जवाब दिहेस, “वइसा ही करा जइसा ठीक समुझत ह।” <span class="br-p"><br><br></span>मुला याजक कहेस, “हमका परमेस्सर स पूछइ द्या।”</div>
<div class="v" id="v37"><span class="vn">37</span> <span class="br-p"><br><br></span>ऍह बरे साऊल परमेस्सर स पूछेस, “का मोका पलिस्तियन क पाछा करइ चाही? का आप लोग हम पचन क पलिस्तियन क हरावइ देइहीं?” मुला परमेस्सर साऊल क उ दिन जवाब नाहीं दिहेस।</div>
<div class="v" id="v38"><span class="vn">38</span> <span class="br-p"><br><br></span>ऍह बरे साऊल कहेस, “मोरे लगे सबहिं प्रमुखन क लइ आवा। हम सबइ मालूम करी कि आज कउन पाप किहेस ह।</div>
<div class="v" id="v39"><span class="vn">39</span> मइँ इस्राएल क रच्छा करइवाला यहोवा क किरिया खाइके इ प्रण करत हउँ। जदि मोर आपन पूत योनातान भी पाप किहेस ह तउ उ जरुर मरी।” फउज मँ कउनो भी कछू नाहीं कहेस।</div>
<div class="v" id="v40"><span class="vn">40</span> <span class="br-p"><br><br></span>तब साऊल सबहिं इस्राएलियन स कहेस, “आप लोग इ कइँती खड़ा ह्वा। मइँ अउर मोर पूत योनातान दूसर कइँती खड़ा होइहीं।” <span class="br-p"><br><br></span>सिपाहियन जवाब दिहेन, “महाराज, आप जइसा चाहइँ।”</div>
<div class="v" id="v41"><span class="vn">41</span> <span class="br-p"><br><br></span>तब साऊल पराथना किहेस, “इस्राएल क परमेस्सर यहोवा मइँ आपका सेवक हउँ आजु आप मोका जवाब काहे नाहीं देत अहइँ? अगर मइँ या मोर पूत योनातान पाप किहेस ह तउ इस्राएल क परमेस्सर यहोवा आप उरीम देइँ। अउर जदि आप क मनई इस्राएलियन पाप किहेन ह तउ तुम्मिम देइँ।” <span class="br-p"><br><br></span>साऊल अउ योनातान चुनि लीन्ह गएन अउ मनइयन अजाद होइ गएन।</div>
<div class="v" id="v42"><span class="vn">42</span> साऊल कहेस, “ओनका फिन स लोकाइ द्या कि कउन पाप करइवाला अहइ मइँ या मोर पूत योनातान।” योनातान चुनि लीन्ह गवा।</div>
<div class="v" id="v43"><span class="vn">43</span> <span class="br-p"><br><br></span>साऊल योनातान स कहेस, “मोका बतावा कि तू का किहे अहा?” <span class="br-p"><br><br></span>योनातान साऊल स कहेस, “मइँ आपन कुबरी क नोंक स सिरिफ तनिक मधु चाटे रहे। का मोका उ करइ क कारण मरइ चाही?”</div>
<div class="v" id="v44"><span class="vn">44</span> <span class="br-p"><br><br></span>साऊल कहेस, “जदि मइँ आपन प्रण पूर नाहीं करत हउँ तउ परमेस्सर मोरे बरे बहोत खराब करइ। योनातान क मरइ चाही।”</div>
<div class="v" id="v45"><span class="vn">45</span> <span class="br-p"><br><br></span>मुला सिपाहियन साऊल स कहेन, “योनातान आज इस्राएल क बड़की जीत ताई पहोंचाएस। का योनातान क मरइ ही चाही? कबहुँ नाहीं। हम पचे परमेस्सर क किरिया खाइके बचन देइत ह कि योनातान क एक ठु बार भी बाँका नाहीं होइ। परमेस्सर आज पलिस्तियन क खिलाफ लड़इ मँ योनातान क मदद किहेस ह।” इ तरह मनइयन योनातान क बचाएस। ओका फाँसी क सजा नाहीं दिन्ह गइ।</div>
<div class="v" id="v46"><span class="vn">46</span> <span class="br-p"><br><br></span>साऊल पलिस्तियन क पाछा नाहीं किहेस। पलिस्ती आपन ठउर क लौटि गएन।</div>
<div class="v" id="v47"><h2>साऊल क इस्राएल क दुस्मनन स जुद्ध</h2><span class="vn">47</span> <span class="br-p"><br><br></span>साऊल इस्राएल प पूरा कब्जा कइ लिहेस अउ देखाइ दिहस कि उ राजा अहइ। साऊल इस्राएल क चारिहुँ कइँती रहइवालन दुस्मनन स लड़ा। साऊल अम्मोनी राजा मोआबी, सोबा क राजा एदोम, अउ पलिस्तियन स लड़ा। जहाँ कहूँ साऊल गवा, उ इस्राएल क दुस्मनन क हराइ दिहस।</div>
<div class="v" id="v48"><span class="vn">48</span> साऊल बहोतइ बहादुर रहा। साऊल अमालेकियन क हराई अउर इस्राएलियन क ओकरे ओन दुस्मनन स बचाएस जउन इस्राएल क मनइयन स ओकर धन-दौलत छोरइ चाहत रहेन।</div>
<div class="v" id="v49"><span class="vn">49</span> <span class="br-p"><br><br></span>साऊल क पूत रहेन योनातान, यिसवी अउ मलकीस। साऊल क बड़की बिटिया क नाउँ मेरब रहा। साऊल क ननकी बिटिया क नाउँ मीकल रहा।</div>
<div class="v" id="v50"><span class="vn">50</span> साऊल क मेहरारु क नाउँ अहीनोअम रहा। अहीनोअम अहीमास क बिटिया रही। <span class="br-p"><br><br></span>साऊल क फउज क सेनापति क नाउँ अब्नेर रहा, जउन नेर क पूत रहा। नेर साऊल क काका रहा।</div>
<div class="v" id="v51"><span class="vn">51</span> साऊल क बाप कीस अउ अब्नेर क बाप नेर, अबीएल क पूत रहेन।</div>
<div class="v" id="v52"><span class="vn">52</span> <span class="br-p"><br><br></span>साऊल आपन जिन्नगी भइ बीर बना रहा अउ पलिस्तियन क खिलाफ बहादुरी स लड़ा। साऊल जब भी कबहुँ कउनो मनई क अइसा बहादुर लखत जउन ताकतवर होत तउ उ ओका लइ लेत अउर ओका उ फौजियन क टुकड़ी मँ धरत जउन ओकरे निअरे रहतेन अउर ओकर रच्छा करत रहेन।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->एप्रैम … फइलत गवा <!--raw 1 bo --></em><!--endraw 1-->इ वाक्य पुरान ग्रीक अनुवाद मँ बाटइ, मुला हिब्रू मँ नाहीं बा।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><em><!--endraw 1-->उ दिना … किहेस <!--raw 1 bo --></em><!--endraw 1-->इ वाक्य पुरान ग्रीक अनुवाद मँ बाटइ, मुला हिब्रू मँ नाहीं बा।</div>
</div>
<!-- PARSED ABOVE; EDITING MAY BREAK PARSER -->
</body></html>