<html><head>
<meta http-equiv="Content-Type" content="text/html;charset=utf-8" />
<title>1Sam 18 &ndash; पहिला समूएल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Sam', 18);">
<div id="navbar"><a href="../index.html">पवित्तर बाइबिल</a> &ndash; <b>पहिला समूएल</b> &ndash; <a href="1Sam_1.html">1</a> ... <a href="1Sam_16.html">16</a> <a href="1Sam_17.html">17</a> <b>18</b> <a href="1Sam_19.html">19</a> <a href="1Sam_20.html">20</a> ... <a href="1Sam_31.html">31</a> </div><hr>
<h1>1Sam 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>दाऊद अउ योनातान क गहिरी दोस्ती</h2><span class="vn">1</span> <span class="br-p"><br><br></span>दाऊद जब साऊल स बात पूरी कइ लिहस तब योनातान, दाऊद क बहोत खासमखास मीत बन गवा। योनातान दाऊद स ओतॅना ही पिरेम करइ लाग जेतँना आपन स। साऊल उ दिन क पाछे दाऊद क आपन लगे राखेस। साऊल दाऊद क ओकरे घर पिता क लगे नाहीं जाइ दिहस।</div>
<div class="v" id="v3"><span class="vn">3</span> योनातान दाऊद स बहोत खासमखास मीत रहा। योनातान दाऊद स एक समझौता किहेस।</div>
<div class="v" id="v4"><span class="vn">4</span> योनातान जउन कोट पहिरे रहा ओका उतारेस अउ दाऊद क दइ दिहस। योनातान आपन सारी वर्दी दाऊद क दइ दिहस। उ आपन धनुस, तरवार अउ कमर बंद भी दाऊद क दइ दिहस।</div>
<div class="v" id="v5"><h2>साऊल क दाऊद क सफलता प धियान देब</h2><span class="vn">5</span> <span class="br-p"><br><br></span>साऊल दाऊद क अलग अलग जुद्ध मँ लड़इ पठएस। दाऊद बहोत कामयाब रहा। तबहिं साऊल ओका फउजियन क ऊपर प्रभारी बनएस। एहसे सब खुस भएन, हिआँ तलक कि साऊल क सब अफसर भी खुस भएन।</div>
<div class="v" id="v6"><span class="vn">6</span> दाऊद पलिस्तियन क खिलाफ लड़इ जात रहा। जुद्ध क पाछे उ घर लउटत रहा। इस्राएल क सबहिं सहरन स मेहररुअन साऊल क समन्वा दाऊद क सुआगत मँ ओसे भेंटइ आवत रहिन। उ सबइ हँसतिन, नाचतिन अउ ढोलक अउ सितार तीन या जियादा धागा वाला क बजावत रहतिन। उ सबइ दाऊद क समन्वा आपन खुसी जाहिर करत रहिन।</div>
<div class="v" id="v7"><span class="vn">7</span> मेहररुअन गावत रहिन, <span class="br-p"><br><br></span><span class="br-ind"><br><span class="indent">&nbsp;</span></span>“साऊल हजारन क मारेस।<br> <span class="br-ind"><br><span class="indent">&nbsp;</span></span>दाऊद दसहु हजारन क मारेस।”<br></div>
<div class="v" id="v8"><span class="vn">8</span> <span class="br-p"><br><br></span>मेहररुअन क इ गीत साऊल क दुःखी कइ दिहस। उ बहोत कोहाइ गवा। साऊल सोचेस, “मेहररुअन दाऊद क प्रसंसा करत अहइँ कि उ दसहु हजार मारेस ह। अउर उ पचे कहत अहइँ कि मइँ सिरिफ हजार मारेउँ। ओका कब्जा करइ बरे का बचा सिरफ, बादसाहत हीं?”</div>
<div class="v" id="v9"><span class="vn">9</span> ऍह बरे उ समइ स साऊल दाऊद प निगाह रखइ लाग।</div>
<div class="v" id="v10"><h2>साऊल दाऊद स ससाइ गवा</h2><span class="vn">10</span> <span class="br-p"><br><br></span>दूसरे दिन परमेस्सर स पठइ गइ एक दुट्ठ आतिमा साऊल पर जोर स सवारी भरेस। साऊल आपन घर मँ बहसी होइ ग।<sup class="fnm"><a name="fnm1" href="#fn1">1</a></sup> दाऊद पहिले क तरह वीणा बजाएस।</div>
<div class="v" id="v11"><span class="vn">11</span> मुला साऊल क हाथे मँ भाला रहा। साऊल सोचेस, “मइँ दाऊद क देवारे मँ ठोंक देब।” साऊल दुइ बार भाला स हमला किहेस, मुला दाऊद बचि गवा।</div>
<div class="v" id="v12"><span class="vn">12</span> <span class="br-p"><br><br></span>यहोवा दाऊद क संग रहा। अउर यहोवा साऊल क तजि दिहेस। ऍह बरे साऊल दाऊद स डेरान रहा।</div>
<div class="v" id="v13"><span class="vn">13</span> साऊल दाऊद क आपन स दूर पठइ दिहस। साऊल दाऊद क दस हजार क सेनापति बनाएस। दाऊद जुद्ध मँ फउजियन क अगुअइ किहेस।</div>
<div class="v" id="v14"><span class="vn">14</span> यहोवा दाऊद क संग रहा। ऍह बरे दाऊद हर कहूँ सफल रहत रहा।</div>
<div class="v" id="v15"><span class="vn">15</span> साऊल लखेस कि दाऊद क बहोत जिआदा कामयाबी मिलत बाटइ तउ साऊल दाऊद स अउर भी जिआदा ससाइ लाग।</div>
<div class="v" id="v16"><span class="vn">16</span> <span class="br-p"><br><br></span>मुला इस्राएल अउ यहूदा क सबहिं मनई दाऊद स पिरेम करत रहेन। उ पचे ओसे पिरेम ऍह बरे करत रहेन काहेकि उ जुद्ध मँ ओनका रस्ता देखाँवत रहा अउ ओनकइ बरे लड़त रहा।</div>
<div class="v" id="v17"><h2>साऊल क आपन बिटिया स दाऊद क बियाहे क योजना</h2><span class="vn">17</span> <span class="br-p"><br><br></span>साऊल दाऊद क मार डावइ चाहत रहा। साऊल दाऊद क धोख देइ क एक उपाय सोचेस। साऊल दाऊद स कहेस, “इ मोर सबन ते बड़की बिटिया मेरब अहइ। मइँ तोहका एहसे बियाह करइ देब। तबहिं तू सक्तीसाली जोधा होइ जाब्या। तू हमरे पूत क नाई होब्या। तब तू जाया अउ यहोवा क जुद्ध लड़्या।” इ एक चाल रही। साऊल सचमुच अब इ तखड़ा बखड़ा करत रहा, “इ तरह दाऊद क मोका दाऊद क मारइ क न होइ। मइँ पलिस्तियन स ओका आपन खातिर मरवाइ देब।”</div>
<div class="v" id="v18"><span class="vn">18</span> <span class="br-p"><br><br></span>मुला दाऊद कहेस, “मइँ कउनो खास परिवारे स नाहीं अहउँ। अउर मोर कउन हस्ती कि मइँ राजा क बिटिया क संग बियाह कइसे कइ सकत हउँ?”</div>
<div class="v" id="v19"><span class="vn">19</span> <span class="br-p"><br><br></span>तउ फुन जब साऊल क बिटिया मेरब क दाऊद क संग बियाह टेमॅ आवा तब साऊल मेहोलाई क अद्रीएल स ओकर बियाह कइ दिहस।</div>
<div class="v" id="v20"><span class="vn">20</span> <span class="br-p"><br><br></span>साऊल दूसर बिटिया मीकल दाऊद स पियार करत रही। मनइयन साऊल स कहेन कि मीकल दाऊद स पियार करत ह। एहसे साऊल क खुसी भइ।</div>
<div class="v" id="v21"><span class="vn">21</span> साऊल सोचेस, “मइँ मीकल क दाउद क झाँसा देइ मँ बइपरब। मइँ मीकल क दाऊद स बियाह करइ देब। तब पलिस्तियन दाऊद क खिलाफ होइ जाब अउ उ पचे ओका मरि देब।” ऍह बरे साऊल दाऊद स दूसर दाई कहेस, “आजु तू मोरी बिटिया स बियाह कइ सकत ह।”</div>
<div class="v" id="v22"><span class="vn">22</span> <span class="br-p"><br><br></span>साऊल आपन अफसरन क हुकुम दिहेस, “दाउद स छिपके बात करा, उ ओनसे कहा, ‘देखा, राजा तोहका पसन्द करत ह। ओकर अफसर तोहका पसन्द करत हीं। तोहका ओकरी बिटिया स बियाह कइ लेइ चाही।’”</div>
<div class="v" id="v23"><span class="vn">23</span> <span class="br-p"><br><br></span>साऊल क अफसरन उ बातन दाऊद स कहेन। मुला दाऊद जवाब दिहस, “का तू पचे समझत ह कि राजा क दमाद बनब सहल बाटइ? मोरे लगे ऍतना धन नाहीं कि राजा क राजकुमारी क दइ सकउँ। मइँ तउ एक साधरण गरीब मनई हउँ।”</div>
<div class="v" id="v24"><span class="vn">24</span> <span class="br-p"><br><br></span>साऊल क अफसरन साऊल क उ सब बताएन जउन दाऊद कहे रहा।</div>
<div class="v" id="v25"><span class="vn">25</span> साऊल ओनसे कहेस, “दाऊद स इ कहा, ‘दाऊद, राजा इ नाहीं चाहत कि तू ओकरी बिटिया बरे धन द्या। साऊल आपन दुस्मनन स बदला लेइ चाहत ह। ऍह बरे बियाह करइ बरे कीमत क रुप मँ सिरिफ एक सौ पलिस्तियन क लिंग क खलरी अहइ।’” इ साऊल क छिपी चाल रही। साऊल सोचेस कि पलिस्ती इ तरह दाऊद क मारि डइहीं।</div>
<div class="v" id="v26"><span class="vn">26</span> <span class="br-p"><br><br></span>साऊल क अफसरन दाऊद स इ सब बातन कहेन। दाऊद राजा क दमाद बनइ चाहत रहा, ऍह बरे उ तुरंतही कछू कइ देंखाएस।</div>
<div class="v" id="v27"><span class="vn">27</span> दाऊद अउ ओकर मनई पलिस्तियन क खिलाफ लड़इ आएन। उ पचे दुइ सौ पलिस्ती मारि डाएन। दाऊद ऍनकइ लिंग क खलरी लिहेस अउ साऊल क दइ दिहेस। दाऊद इ ऍह बरे किहस काहेकि उ राजा क दमाद बनइ चाहत रहा। <span class="br-p"><br><br></span>साऊल दाऊद क आपन बिटिया मीकल स बियाह करइ दिहस।</div>
<div class="v" id="v28"><span class="vn">28</span> साऊल निहारेस कि यहोवा दाऊद क संग रहा। मुला साऊल इ भी धियान मँ राखेस कि ओकर बिटिया मीकल दाऊद स पियार करत रही।</div>
<div class="v" id="v29"><span class="vn">29</span> ऍह बरे साऊल दाऊद स अउर भी जिआदा ससाइ गवा। साऊल उ पूरा टेमॅ दाऊद क खिलाफ रहा।</div>
<div class="v" id="v30"><span class="vn">30</span> <span class="br-p"><br><br></span>इस्राएलियन क खिलाफ लड़इ बरे पलिस्ती सेनापति बाहेर निकरत रहेन। मुला हर दाई दाऊद ओनका हराएस। दाऊद साऊल क सबहिं अफसरन मँ सब स जिआदा सफल रहा तउ दाऊद मसहूर होइ गवा।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->साऊल … बहसी होइ ग <!--raw 1 bo --></em><!--endraw 1-->या “भविस्सवाणी” क मुताबिक हिब्रू सब्द क अरथ अहइ-उ मनई क अधिकार आपन कहा अउ रिए प नाहीं रहा। एकर इ मतलब होत ह कि परमेस्सर दूसर मनइयन क विसेस संदेस देइ उ मनई क बइपरत ह।</div>
</div>
<!-- PARSED ABOVE; EDITING MAY BREAK PARSER -->
</body></html>