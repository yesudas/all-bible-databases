<html><head>
<meta http-equiv="Content-Type" content="text/html;charset=utf-8" />
<title>1Sam 2 &ndash; पहिला समूएल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Sam', 2);">
<div id="navbar"><a href="../index.html">पवित्तर बाइबिल</a> &ndash; <b>पहिला समूएल</b> &ndash; <a href="1Sam_1.html">1</a> <b>2</b> <a href="1Sam_3.html">3</a> <a href="1Sam_4.html">4</a> ... <a href="1Sam_31.html">31</a> </div><hr>
<h1>1Sam 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>हन्ना धन्नवाद देत ह</h2><span class="vn">1</span> <span class="br-p"><br><br></span>हन्ना कहेस, <span class="br-p"><br><br></span><span class="br-ind"><br><span class="indent">&nbsp;</span></span>“यहोवा मँ, मोर हिरदइ खुस अहइ।<br> <span class="br-ind"><br><span class="indent">&nbsp;</span></span>मइँ आपन परमेस्सर मँ जिआदा सक्ती<sup class="fnm"><a name="fnm1" href="#fn1">1</a></sup> पावत हउँ।<br> <span class="br-ind"><br><span class="indent">&nbsp;</span></span>मइँ आपन दुस्मनन क हराइ दिहउँ ह मइँ आपन जीत स खूब खुस हउँ।<sup class="fnm"><a name="fnm2" href="#fn2">2</a></sup><br> <span class="br-ind"><br><span class="indent">&nbsp;</span></span>मइँ आपन दुस्मनन प हसेउँ ह।<br></div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“कउनो अइसा नाहीं अहइ जउन यहोवा क नाईं पवित्तर अहइ।<br> <span class="br-ind"><br><span class="indent">&nbsp;</span></span>तोहार अलावा कउनो परमेस्सर नाहीं।<br> <span class="br-ind"><br><span class="indent">&nbsp;</span></span>हम लोगन क परमेस्सर क नाईं कउनो चट्टान नाहीं अहइ।<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>“बन्द कइ द्या डींग मारब,<br> <span class="br-ind"><br><span class="indent">&nbsp;</span></span>घमण्ड भरी बात जिन करा।<br> <span class="br-ind"><br><span class="indent">&nbsp;</span></span>काहेकी यहोवा परमेस्सर अहइ सब कछु जानत ह।<br> <span class="br-ind"><br><span class="indent">&nbsp;</span></span>परमेस्सर मनइयन क राह देखाँवत ह अउ ओनकइ निआव करत ह।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>सक्तीसाली जोधा क धनुस टूटत हीं,<br> <span class="br-ind"><br><span class="indent">&nbsp;</span></span>अउ दुर्बल सक्तीसाली बनत हीं।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>जउन लोगन क पास पाछे टेमॅ मँ खाइ बरे ढेर क खइया रहेन<br> <span class="br-ind"><br><span class="indent">&nbsp;</span></span>अब ओका रोटी प्राप्त करइ बरे काम करइ क होइ।<br> <span class="br-ind"><br><span class="indent">&nbsp;</span></span>मुला जउन लोग बीत गवा टेमॅ मँ भूखा रहेन,<br> <span class="br-ind"><br><span class="indent">&nbsp;</span></span>अब ओका देर तलक भूखा नाहीं रहइ क होइ।<br> <span class="br-ind"><br><span class="indent">&nbsp;</span></span>मेहरारु जउन बच्चा क पइदा नाहीं कइ सकत रहेन,<br> <span class="br-ind"><br><span class="indent">&nbsp;</span></span>अब सात गदेलन की मँ अहइँ।<br> <span class="br-ind"><br><span class="indent">&nbsp;</span></span>मुला जेकर पास ढेर गदेलन रहेन,<br> <span class="br-ind"><br><span class="indent">&nbsp;</span></span>उ दुःखी अहइ काहेकि उ पचे अब मरि गएन।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>“यहोवा लोगन क मउत देत ह,<br> <span class="br-ind"><br><span class="indent">&nbsp;</span></span>अउ उ ओन सब क जिआवत ह।<br> <span class="br-ind"><br><span class="indent">&nbsp;</span></span>यहोवा लोगन क नरके मँ पठवत ह,<br> <span class="br-ind"><br><span class="indent">&nbsp;</span></span>अउर उ फुन स ओन सब क ऊपर उठावत ह।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>यहोवा मनइयन क दीन बनवत ह,<br> <span class="br-ind"><br><span class="indent">&nbsp;</span></span>अउ उहइ मनइयन क धनी बनवत ह।<br> <span class="br-ind"><br><span class="indent">&nbsp;</span></span>यहोवा मनइयन क विनम्र बनवत ह,<br> <span class="br-ind"><br><span class="indent">&nbsp;</span></span>अउ उ मनइयन क बड़कवा बनावत ह।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>यहोवा गरीबन क धूरि स उठावत ह।<br> <span class="br-ind"><br><span class="indent">&nbsp;</span></span>यहोवा गरीबन क दुखे स उबारत ह।<br> <span class="br-ind"><br><span class="indent">&nbsp;</span></span>यहोवा गरीबन क राजा क संग बइठावत ह।<br> <span class="br-ind"><br><span class="indent">&nbsp;</span></span>उ गरीबन क खास मनई बनवत ह अउ उ ओनका मान्य मेहमान बनवत ह।<br> <span class="br-ind"><br><span class="indent">&nbsp;</span></span>यहोवा समूचइ दुनिया क रचेस ह।<br> <span class="br-ind"><br><span class="indent">&nbsp;</span></span>उ सारे जग क खंभा प टेकाएस ह।<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>“यहोवा आपन पवित्तर लोगन क रच्छा करत ह।<br> <span class="br-ind"><br><span class="indent">&nbsp;</span></span>उ ओनका ठोकर खाई स बचावत ह।<br> <span class="br-ind"><br><span class="indent">&nbsp;</span></span>मुला पापी मनइयन क नास कइ दीन्ह जाई।<br> <span class="br-ind"><br><span class="indent">&nbsp;</span></span>उ पचे घनघोर अँधियारे मँ भहरइहीं।<br> <span class="br-ind"><br><span class="indent">&nbsp;</span></span>ओकर सक्ती ओकर विजय प्राप्त करइ मँ मददगार नाहीं होइ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>यहोवा आपन दुस्मनन क नास करत ह।<br> <span class="br-ind"><br><span class="indent">&nbsp;</span></span>सर्वोच्य परमेस्सर अकास मँ लोगन क खिलाफ गरजब।<br> <span class="br-ind"><br><span class="indent">&nbsp;</span></span>यहोवा जमीन क छोर ताईं निआव करिहीं।<br> <span class="br-ind"><br><span class="indent">&nbsp;</span></span>उ आपन राजा क सक्ती देइहीं।<br> <span class="br-ind"><br><span class="indent">&nbsp;</span></span>उ आपन राजा क बरिआर करी।”<br></div>
<div class="v" id="v11"><span class="vn">11</span> <span class="br-p"><br><br></span>एल्काना अउ ओकर परिवार आपन घरे रामा क गएन। लरिका सीलो मँ रहि गवा अउ याजक एली क मातहत होइके यहोवा क सेवा करत रहा।</div>
<div class="v" id="v12"><h2>एली क पापी बेटवा</h2><span class="vn">12</span> <span class="br-p"><br><br></span>एली क दुइ बेटवन बुरा मनई रहेन। उ पचे यहोवा क परवाह नाहीं करत रहेन।</div>
<div class="v" id="v13"><span class="vn">13</span> उ पचे एकर परवाह नाहीं करत रहेन कि याजकन स मनइयन बरे कइसे ब्योहार क आसा कीन्ह जात ह। याजकन क मनइयन बरे इ करइ क चाही। जब कबहुँ कउनो मनई बलि भेंट लइ आवत ह तउ याजकन क एक बासन मँ माँस क खउलत पानी मँ बुलकावइ चाही। याजक क सेवक बरे आपन हाथे मँ खास काँटा लइके आवइ चाही। काँटा मँ तीन नोंक होइ चाही।</div>
<div class="v" id="v14"><span class="vn">14</span> याजक क सेवक क काँटा क बासन या कतली मँ नावइ चाही। काँटा जउन कछू बासन क बाहेर लइ आवइ उ माँस याजकन क होइ। इ अहइ जउन याजकन क जरिए उ इस्राएलियन बरे कीन्ह जाइ चाही जउन सीलो मँ बलि भेंट करइ आवइँ।</div>
<div class="v" id="v15"><span class="vn">15</span> मुला एली क बेटवन इ नाहीं किहेन। चर्बी क वेदी प जराई जाइ स पहिले भी ओनकइ बेटवन उ लोगन क लगे आइ जे बलि चढ़ात ह अउ ओनका कहेस, “याजक क कछू माँस भूँजइ बरे द्या। याजक तोहसे बुलकावा भवा माँस न लेइहीं।”</div>
<div class="v" id="v16"><span class="vn">16</span> <span class="br-p"><br><br></span>बलि क देवइया इ कइ सकत ह, “चर्बी पहिले बारा। तब तू जउन चाहा लइ सकत ह।” अगर अइसा होत तउ याजक क नउकर जवाब देत, “नाहीं मोका अबहीं गोस द्या, अगर तू मोका इ नाहीं देत ह तउ मइँ ऍका तोहसे लइ जाब।”</div>
<div class="v" id="v17"><span class="vn">17</span> <span class="br-p"><br><br></span>इ तरह एली क बेटवन इ देखावत रहेन कि उ पचे यहोवा क भेंटे मँ दीन्ह बलि क वास्ते मान नाहीं देत रहेन। इ यहोवा क खिलाफ बहोत बुरा पाप रहा।</div>
<div class="v" id="v18"><span class="vn">18</span> <span class="br-p"><br><br></span>मुला समूएल यहोवा क सेवकई करत रहा। समूएल सन क बना खास एपोद पहिरत रहा।</div>
<div class="v" id="v19"><span class="vn">19</span> हर बरिस समूएल क महतारी एक ठु नान्ह चोगा समूएल बरे बनवत रही। उ हर बरिस आपन भतार क संग बलि भेंट करइ बरे सीलो जात रही तउ उ नान्ह क चोगा समूएल बरे लइ जात रही।</div>
<div class="v" id="v20"><span class="vn">20</span> <span class="br-p"><br><br></span>एली एल्काना अउ ओकर मेहरारु क आसीर्बाद देत रहा। एली कहेस, “यहोवा, तोहका हन्ना क जरिए जिआदा लरिका देइँ। इ लरिकन उ लरिका क ठउर लेइहीं जेकरे सन्ती हन्ना पराथना किहेस ह अउ यहोवा क दिहेस ह।” <span class="br-p"><br><br></span>तब एल्काना अउ हन्ना घरवा लउटेन, अउर</div>
<div class="v" id="v21"><span class="vn">21</span> यहोवा हन्ना प दाया किहेस। ओकर तीन पूत अउ दुइ बिटिया भइन। अउर लरिका समूएल यहोवा क लगे बाढ़ गवा।</div>
<div class="v" id="v22"><h2>एली आपन पापी बेटवन क बस मँ नाहीं कइ सका</h2><span class="vn">22</span> <span class="br-p"><br><br></span>एली बहोत बूढ़ा होइ गवा। उ बार बार ओन कुकर्म क बारे मँ सुनत रहा जउन ओकर पूत सीलो मँ सबहिं इस्राएलियन क संग करत रहेन। एली इ भी सुनेस कि जउन मेहरारू मिलापवाला तम्बू क दुआर प सेवकाई करत रहीं ओनके संग ओकर बेटवन सोवत रहेन।</div>
<div class="v" id="v23"><span class="vn">23</span> <span class="br-p"><br><br></span>एली आपन बेटवन स कहेस, “तू पचे जउन कछू बुरा करम किहे अहा ओकरे बारे मँ मनइयन हिआँ मोका बताएन ह। तू पचे इ बुरा करम काहे करत ह?</div>
<div class="v" id="v24"><span class="vn">24</span> मोर बेटवन, इ बुरा करम क जिन करा। इ सबइ अच्छा नाहीं अहइ, यहोवा क लोग तोहरे बारे मँ अफवाह फैला रहत ह।</div>
<div class="v" id="v25"><span class="vn">25</span> अगर कउनो मनई कउनो दूसर मनई क खिलाफ पाप करत ह तउ यहोवा ओकर मदद करत ह। अगर कउनो मनई यहोवा क खिलाफ पाप करत ह तउ उ मनई क मदद कउन कइ सकत ह?” <span class="br-p"><br><br></span>मुला एली क बेटवन एली क बात सुनइ स इनकार कइ दिहन। ऍह बरे यहोवा एली क बेटवन क मार डावइ क ठान लिहेस।</div>
<div class="v" id="v26"><span class="vn">26</span> <span class="br-p"><br><br></span>लरिका समूएल बाढ़त रहा। उ परमेस्सर अउ मनइयन क खुस किहेस।</div>
<div class="v" id="v27"><h2>एली क परिवार क बारे मँ खउफनाक भविस्सबाणी</h2><span class="vn">27</span> <span class="br-p"><br><br></span>परमेस्सर क एक मनई एली क लगे आवा अउ कहेस, “यहोवा इ कहत ह, ‘तोहार पुरखन फिरौन क परिवार क गुलाम रहेन। मुला उ टेम मँ मइँ तोहरे पुरखन क समन्वा परगट भवा रहेउँ।</div>
<div class="v" id="v28"><span class="vn">28</span> मइँ तोहरे परिवार क इस्राएल क सबहिं परिवार समूहन मँ स चुनेउँ ह। मइँ तोहरे परिवार समूह क आपन याजकन बनवइ बरे चुनेउँ ह। मइँ ओनका आपन वेदी प बलि चढ़ावइ बरे चुनेउँ ह। मइँ ओनका धूप सुलगावइ अउ एपोद पहिरइ बरे चुनेउँ ह। मइँ तोहरे परिवार क भेंट क गोस दीन्ह ह जउन इस्राएल क मनई मोका चढ़ावत हीं।</div>
<div class="v" id="v29"><span class="vn">29</span> ऍह बरे तू पचे ओन बलिदानन अउ अन्नबलि क मान काहे नाहीं करत्या? तू पचे आपन बेटवन क मोसे जिआदा पिरेम करत ह। तू पचे गोस क बढ़िया हींसा खाइके मोटा होइ गवा ह जेका लोग मोका भेंट चढ़ात हीं।’</div>
<div class="v" id="v30"><span class="vn">30</span> <span class="br-p"><br><br></span>“इस्राएल क परमेस्सर यहोवा इ बचन दिहे रहेन कि तोहरे बाप क परिवार सदा ओनकइ सेवकाई करिहीं। मुला अब यहोवा इ कहत हीं, ‘वइसा कबहुँ न होइ। मइँ ओन मनइयन क मान करब जउन मोर मान करिहीं। मुला ओनकइ बुरा होइ जउन मोर मान करइ स इन्कार करत हीं।</div>
<div class="v" id="v31"><span class="vn">31</span> उ टेमॅ आवत अहइ जब मइँ तोहरे सन्तानन क नास करब। तोहरे बंस मँ कउनो बुढ़वा होइ बरे न बची।</div>
<div class="v" id="v32"><span class="vn">32</span> इस्राएल बरे नीक चीज होइहीं, मुला तू घरे मँ खराब घटना घटत देखब्या। कउनो मनई बुढ़वा होइ बरे न बची।</div>
<div class="v" id="v33"><span class="vn">33</span> सिरिफ एक मनई क आपन वेदी प याजक क नाई सेवा बरे बचाउब। उ बहोत जिआदा बुढ़ाई तलक जिई। उ तब तक रही जब ताई ओकरे आँखिन क अउर ओकर सक्ती जात रही। तोहरे बचा खुचा सन्तानन तरवारे क घाट उतार दीन्ह जइँही।</div>
<div class="v" id="v34"><span class="vn">34</span> मइँ तोहका एक चीन्हा देब जेहसे इ मालूम होइ कि बात फुर होइहीं। तोहार दुइनउँ पूत होफिन अउ फिनहस एक ही दिना मरिहीं।</div>
<div class="v" id="v35"><span class="vn">35</span> मइँ आपन बरे एक बिस्सासी याजक चुनब। उ याजक मोर बात मानी अउर जउन मइँ चाहब उ करी। मइँ इ याजक बरे परिवार क सक्तीवाला बनउब। उ हमेसा मोरे चुना भवा राजा क समन्वा सेवा करी।</div>
<div class="v" id="v36"><span class="vn">36</span> तब सबहिं मनइयन जउन तोहरे परिवारे मँ जिअत रइहीं, अइहीं अउ इ याजक क अगवा निहरिहीं। इ सब मनई तनिक धन स रोटी क टूका बरे भीख मँगिहीं। उ पचे कइहीं, “मेहरबानी कइके याजक क काम हमका दइ द्या जेसे हम खइया क पाइ सकी।”’”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->सक्ती <!--raw 1 bo --></em><!--endraw 1-->यहोवा क उपासना मँ मोर सींग उठा बाटइ।” सीग क अरथ सक्ती अहइ।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><em><!--endraw 1-->मइँ आपन … खुस हउँ <!--raw 1 bo --></em><!--endraw 1-->साब्दिक अरथ दुस्मनन “मोर मुँहना दुस्मनन प खुला बाटइ।”</div>
</div>
<!-- PARSED ABOVE; EDITING MAY BREAK PARSER -->
</body></html>