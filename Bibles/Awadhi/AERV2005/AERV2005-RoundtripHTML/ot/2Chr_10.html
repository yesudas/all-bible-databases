<html><head>
<meta http-equiv="Content-Type" content="text/html;charset=utf-8" />
<title>2Chr 10 &ndash; दूसर इतिहास &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 10);">
<div id="navbar"><a href="../index.html">पवित्तर बाइबिल</a> &ndash; <b>दूसर इतिहास</b> &ndash; <a href="2Chr_1.html">1</a> ... <a href="2Chr_8.html">8</a> <a href="2Chr_9.html">9</a> <b>10</b> <a href="2Chr_11.html">11</a> <a href="2Chr_12.html">12</a> ... <a href="2Chr_36.html">36</a> </div><hr>
<h1>2Chr 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>रहूबियाम बेववूफी क काम करत ह</h2><span class="vn">1</span> <span class="br-p"><br><br></span>रहूबियाम सकेम नगर क गवा काहेकि इस्राएल क सबहिं लोग ओका राजा बनावइ बरे हुवँइ गएन। नाबात क पूत यारोबाम मिस्र मँ रहा काहेकि उ राजा सुलैमान क हिआँ स पराइ गवा रहा। किन्तु यारोबाम सुनेस कि सुलैमान मरि गवा अउर रहूबियाम नवा राजा होइ जात अहइ। एह बरे यारोबाम मिस्र स लउट आवा। इस्राएल क लोग यारोबाम क अपने संग रहइ क बरे बोलाएस। <span class="br-p"><br><br></span>तब यारोबाम अउर इस्राएल क सबहिं लोग रहूबियाम क हिआँ गएन। उ पचे ओहसे कहेन, “रहूबियाम,</div>
<div class="v" id="v4"><span class="vn">4</span> तोहरे बिना हम लोगन क जिन्नगी क कस्टकर बनाएस। उ भारी वजन लइ चलइ क नाई रहा। उ वजन क हल्का करा तउ हम तोहार सेव करब।”</div>
<div class="v" id="v5"><span class="vn">5</span> <span class="br-p"><br><br></span>रहूबियाम ओनसे कहेस, “तीन दिन पाछे लउटिके मोरे लगे आवा।” एह बरे लोग चले गएन।</div>
<div class="v" id="v6"><span class="vn">6</span> <span class="br-p"><br><br></span>तब राजा रहूबियाम ओन बुजुर्ग लोगन स बातन किहस जउने पहिले ओकरे बाप क सेवा किहे रहेन। रहूबियाम ओनसे कहेस, “आप एन लोगन स का कहइ बरे सलाह देत ही?”</div>
<div class="v" id="v7"><span class="vn">7</span> <span class="br-p"><br><br></span>बुजुर्ग रहूबियाम स कहेन, “जदि तू ओन लोग क बरे दयालु अहा अउर ओनका खुस करत अहा अउ ओहसे नीक बातन कहत अहा तउ उ पचे तोहार सेवा सदा ही करिहीं।”</div>
<div class="v" id="v8"><span class="vn">8</span> <span class="br-p"><br><br></span>मुला रहूबियाम बुजुर्गन क दीन्ह सलाह क अंगीकार नाहीं किहस। रहूबियाम ओन जुवकन स बात किहस जउन ओकरे संग जुवा रहेन अउर ओकर सेवा करत रहेन।</div>
<div class="v" id="v9"><span class="vn">9</span> रहूबियाम ओनसे कहेस, “तू लोग का सलाह देत अहा जेका मइँ ओन लोगन स कहउँ? उ पचे मोहसे अपने काम क हल्का करइ क कहे ह अउर उ पचे चाहत हीं कि मइँ अपने बाप क जरिये ओन पइ डाले गए वजन क कछू कम करउँ।”</div>
<div class="v" id="v10"><span class="vn">10</span> <span class="br-p"><br><br></span>तब ओन जुवकन जउन रहूबियाम क संग जुवा भए रहेन, ओहसे कहेन, “जउन लोगन तोहसे बातन किहन ओनसे तू इ कहा। लोगन तोहसे कहेन, ‘तोहार बाप हमरी जिन्नगी क कस्टकर बनाएन रहेन। इ भारी वजन लइ चलइ क नाई रहा। मुला हम चाहित ह कि तू हम लोगन क वजन क कछू हल्का करा।’ किन्तु रहूबियाम, तोहका इ इहइ ओन लोगन स कहइ चाही। ओनसे कहा, ‘मोर नान्ह अँगरी भी मोरे बाप क करिहाउँ स मोटी होइ।</div>
<div class="v" id="v11"><span class="vn">11</span> मोर बाप तोह पइ भारे बोझा लादेन। मुला मइँ उ बोझा क बढ़ाउब। मोर बाप तोहका कोड़ा लगावइ क सजा दिहे रहेन। मइँ अइसे कोड़ा लगावइ क सजा देब जेकरे छोर पइ तेज धातु क टूका अहइँ।’”</div>
<div class="v" id="v12"><span class="vn">12</span> <span class="br-p"><br><br></span>राजा रहूबियाम लोगन स कहे रहा: “तीसरे दिन लउटिके आवा।” एह बरे तीसरे दिन यारोबाम अउ सब इस्राएली जनता राजा रहूबियाम क लगे आएन।</div>
<div class="v" id="v13"><span class="vn">13</span> तब राजा रहूबियाम ओनसे कठोरता स बातन किहस। राजा रहूबियाम बुजुर्ग लोगन क सलाह न मानेस।</div>
<div class="v" id="v14"><span class="vn">14</span> राजा रहुबियाम लोगन स वइसे ही बात किहस जइसे जुवकन सलाह दिहे रहेन। उ कहेस, “मोर बाप तोहरे बोझ क भारी किहे रहा, किन्तु मइँ ओका अउर जिआदा भारी करब। मोर बाप तोह पइ कोड़न लगावइ क सजा दिहे रहेन, किन्तु मइँ अइसे कोड़न लगावइ क सजा देब जेनकर छोर तेज धातु क टूकन होइहीं।”</div>
<div class="v" id="v15"><span class="vn">15</span> इ तरह राजा रहूबियाम लोगन क एक न सुनेन। एकर कारण इ रहा कि उ परमेस्सर रहा जउन इ किहेस ह। यहोवा आपन बचन क पूरा करइ चाहत ह जउन उ सीलो क अहिय्याह क जरिये नबात क पूत यारोबाम स किहे रहा।</div>
<div class="v" id="v16"><span class="vn">16</span> <span class="br-p"><br><br></span>इस्राएल क लोग लखेन कि राजा रहूबियाम ओनकर एक नाहीं सुनत। उ पचे राजा स कहेन, <span class="br-p"><br><br></span><span class="br-ind"><br><span class="indent">&nbsp;</span></span>“का हम दाऊद क पखिरे क अंग अही? नाहीं!<br> <span class="br-ind"><br><span class="indent">&nbsp;</span></span>का हम क यिसै क कउनो भुइँया मिलइ क अहइ? नाहीं!<br> <span class="br-ind"><br><span class="indent">&nbsp;</span></span>एह बरे इस्राएलियन क हम लोगन क सिबिर मँ वापिस जाइ द्या।<br> <span class="br-ind"><br><span class="indent">&nbsp;</span></span>दाऊद क पूत क ओकरे अपने लोगन पइ हुकूमत करइ देइँ।”<br> <span class="br-p"><br><br></span>तब इस्राएल क सबहिं लोग अपने सिबिरन मँ लउटि गएन।</div>
<div class="v" id="v17"><span class="vn">17</span> किन्तु इस्राएल क कछू अइसे लोग रहेन जउन यहूदा नगर मँ रहत रहेन अउर रहूबियाम ओनकर राजा रहा।</div>
<div class="v" id="v18"><span class="vn">18</span> <span class="br-p"><br><br></span>हदोराम काम करइ क बरे मजबूर कीन्ह जाइवाले लोगन क अधीच्छक रहा। रहूबियाम ओका इस्राएल क लोगन क लगे पठएस। किन्तु इस्राएल क लोग हदोराम पइ पाथर लोकाएन अउर ओका मार डाएन। तब रहूबियाम भागा अउर अपने रथ मँ कूद पड़ा अउ बच निकरा। उ पराइके यरूसलेम गवा।</div>
<div class="v" id="v19"><span class="vn">19</span> उ समइ स लइके अब तलक इस्राएली दाऊद क परिवार क खिलाफ होइ गएन ह।</div>
</div>
<!-- PARSED ABOVE; EDITING MAY BREAK PARSER -->
</body></html>