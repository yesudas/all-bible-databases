<html><head>
<meta http-equiv="Content-Type" content="text/html;charset=utf-8" />
<title>2Chr 17 &ndash; दूसर इतिहास &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 17);">
<div id="navbar"><a href="../index.html">पवित्तर बाइबिल</a> &ndash; <b>दूसर इतिहास</b> &ndash; <a href="2Chr_1.html">1</a> ... <a href="2Chr_15.html">15</a> <a href="2Chr_16.html">16</a> <b>17</b> <a href="2Chr_18.html">18</a> <a href="2Chr_19.html">19</a> ... <a href="2Chr_36.html">36</a> </div><hr>
<h1>2Chr 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यहूदा क राजा यहोसापात</h2><span class="vn">1</span> <span class="br-p"><br><br></span>आसा क जगह पइ यहोसापात यहूदा क नवा राजा भवा। यहोसापात आसा क पूत रहा। यहोसापात यहूदा क सक्तीसाली बनाएस जेहसे उ पचे इस्राएल क खिलाफ लड़ सकत रहेन।</div>
<div class="v" id="v2"><span class="vn">2</span> उ फउजे क टुकड़ियन क यहूदा सबहिं किलाबन्द नगरन मँ रखेस। यहोसापात फउजे क टुकड़ियन क यहूदा अउ एप्रैम क ओन नगरन मँ राखेस जेनका ओकर बाप आसा अपने अधिकार मँ किहे रहेन।</div>
<div class="v" id="v3"><span class="vn">3</span> <span class="br-p"><br><br></span>यहोवा यहोसापात क संग रहा काहेकि पहिले क बरिसन मँ उ उ सबइ नीक काम किहेस जेनका ओकर पुरखा दाऊद किहे रहा। यहोसापात बाल क मूरतियन क अनुसरण नाहीं किहस।</div>
<div class="v" id="v4"><span class="vn">4</span> यहोसापात उ परमेस्सर क हेरेस जेकर अनुसरण ओकरे पुरखन करत रहेन। उ परमेस्सर क आदेसन क पालन किहेस। उ उ तरह नाहीं रहा जइसा इस्राएल क दूसर लोग रहत रहेन।</div>
<div class="v" id="v5"><span class="vn">5</span> यहोवा यहोसापात क यहूदा क सक्तीसाली राजा बनाएस। यहूदा क सबहिं लोग यहोसापात क भेट लिआएन। इ तरह यहोसापात क लगे बहोत स सम्पत्ति अउ सम्मान दुइनउँ रहेन।</div>
<div class="v" id="v6"><span class="vn">6</span> यहोसापात यहोवा क मारग पइ चलेस अउ ओका ओन पइ गर्व रहा। उ ऊँच जगहियन अउ असेरा क खम्भन क यहूदा देस स बाहेर किहस।</div>
<div class="v" id="v7"><span class="vn">7</span> <span class="br-p"><br><br></span>यहोसापात अपने प्रमुखन क यहूदा क नगरन मँ सिच्छा देइ क बरे पठएस। इ यहोसापात क राज्जकाल क तीसरे बरिस भवा। उ पचे बेन्हैल, ओबद्याह, जकर्याह, नतनेल अउर मीकायाह रहेन।</div>
<div class="v" id="v8"><span class="vn">8</span> उ लेवीबंसी क ओनकर संग पठइ दिहेस। उ सबइ समाया, नतन्याह, असाहेल, समीरामोत, यहोनातान, अदोनिय्याह अउर तोबियाह रहेन। यहोसापात याजक एलीसामा अउर यहोराम रहेन।</div>
<div class="v" id="v9"><span class="vn">9</span> ओन प्रमुखन, लेवीबंसियन अउ याजकन यहूदा मँ लोगन क सिच्छा दिहन। ओनके लगे, <b>यहोवा क नेमन क किताब</b> रही। उ पचे यहूदा क सबहिं नगरन मँ गएन अउर लोगन क उ पचे सिच्छा दिहन।</div>
<div class="v" id="v10"><span class="vn">10</span> <span class="br-p"><br><br></span>यहूदा क आस-पास क रास्ट्रन यहोवा स डेरात रहेन। इहइ कारण रहा कि उ पचे यहोसापात क खिलाफ जुद्ध नाहीं छेड़ेन।</div>
<div class="v" id="v11"><span class="vn">11</span> कछू पलिस्ती लोग यहोसापात क लगे भेंट लिआएन। उ पचे यहोसापात क लगे चाँदी लिआएन काहेकि उ पचे जानत रहेन कि उ बहोत सक्तीसाली राजा अहइ। कछू अरब क लोग यहोसापात क लगे रेवड़न लिआएन। उ पचे ओकरे लगे सात हजार सात सौ भेड़िन अउर सात हजार सात सौ बोकरियन लिआएन।</div>
<div class="v" id="v12"><span class="vn">12</span> <span class="br-p"><br><br></span>यहोसापात जियादा स जियादा सक्तीसाली होत गवा। उ यहूदा देस मँ किलन अउर मज़बूत नगर बनाएन।</div>
<div class="v" id="v13"><span class="vn">13</span> यहोसापात क लगे बहोत स कलाकार अउर मजदूर रहेन जउन ओकरे बरे ओन नगरन मँ काम करत रहेन। उ यरूसलेम मँ प्रसिच्छित सैनिक रखेन।</div>
<div class="v" id="v14"><span class="vn">14</span> ओन फउजियन क अपने परिवार समूह मँ गनती रही। यरूसलेम क ओन फउजियन क सूची इ अहइ: <span class="br-p"><br><br></span>यहूदा क परिवार समूह स इ सेनाध्यच्छ रहेन: <span class="br-p"><br><br></span>अदना तीन लाख फउजियन क सेनाध्यच्छ रहा।</div>
<div class="v" id="v15"><span class="vn">15</span> <span class="br-p"><br><br></span>यहोनानान दुइ लाख अस्सी हजार फउजियन क सेनाध्यच्छ रहा।</div>
<div class="v" id="v16"><span class="vn">16</span> <span class="br-p"><br><br></span>अमस्याह दुइ लाख फउजियन क सेनाध्यच्छ रहा। अमस्याह जिक्री क पूत रहा। अमास्याह अपने क यहोवा क सेवा मँ अर्पित करइ मँ खुस रहा।</div>
<div class="v" id="v17"><span class="vn">17</span> <span class="br-p"><br><br></span>बिन्यामीन क परिवार समूह स इ सेनाध्यच्छ रहेन: एल्यादा क लगे दुइ लाख फउजी रहेन जउन धनुस, बाण अउर ढाल क उपयोग करत रहेन। <span class="br-p"><br><br></span>एल्यादा एक साहसी फउजी रहा।</div>
<div class="v" id="v18"><span class="vn">18</span> <span class="br-p"><br><br></span>यहोनाबाद क लगे एक लाख अस्सी हजार मनई जुद्ध बरे तइयार रहेन।</div>
<div class="v" id="v19"><span class="vn">19</span> <span class="br-p"><br><br></span>उ सबइ सबहिं फउजी यहोसापात क सेवा करत रहेन। राजा पूरे यहूदा देस क किलन मँ दूसर मनइयन क भी रखे रहा।</div>
</div>
<!-- PARSED ABOVE; EDITING MAY BREAK PARSER -->
</body></html>