<html><head>
<meta http-equiv="Content-Type" content="text/html;charset=utf-8" />
<title>2Kgs 10 &ndash; दूसर राजा &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Kgs', 10);">
<div id="navbar"><a href="../index.html">पवित्तर बाइबिल</a> &ndash; <b>दूसर राजा</b> &ndash; <a href="2Kgs_1.html">1</a> ... <a href="2Kgs_8.html">8</a> <a href="2Kgs_9.html">9</a> <b>10</b> <a href="2Kgs_11.html">11</a> <a href="2Kgs_12.html">12</a> ... <a href="2Kgs_25.html">25</a> </div><hr>
<h1>2Kgs 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>येहू सोमरोन क प्रमुखन क लिखत ह</h2><span class="vn">1</span> <span class="br-p"><br><br></span>अहाब क सत्तर पूत सोमरोन मँ रहेन। येहू पत्र लिखेस अउर ओनका सोमरोन मँ यिज्रैल क सासकन अउ प्रमुखन क पठएस। उ ओन लोगन क भी पत्र लिखेस जउन अहाब क पूतन क अभिभावक रहेन। पत्र मँ येहू लिखेस,</div>
<div class="v" id="v2"><span class="vn">2</span> “जइसे ही तू इ पत्र क पावा तू अपने सुआमी क पूतन मँ स सब स जियादा जोग्ग अउर उत्तिम मनई क चुना। तोहरे लगे रथ अउर घोड़न अहइँ अउर तू एक मजबूत नगर मँ रहत अहा। तोहरे लगे अस्त्र-सस्त्र भी अहइँ। जउने पूत क चुना ओका ओकरे बाप क सिहांसने पइ बइठावा। तब अपने सुआमी क परिवार क बरे जुद्ध करा।”</div>
<div class="v" id="v4"><span class="vn">4</span> <span class="br-p"><br><br></span>किन्तु यिज्रैल क सासक अउर प्रमुख बहोत ससान रहेन। उ पचे कहेन, “दुइनउँ राजा (योराम अउर अहज्याह) येहू क रोक नाहीं सकेन। एह बरे हम भी ओका रोक नाहीं सकित।”</div>
<div class="v" id="v5"><span class="vn">5</span> <span class="br-p"><br><br></span>अहाब क महल क प्रबन्धक, नगर प्रसासक, प्रमुख वरिस्ठ-जन अउर अहाब क बच्चन क अभिभावकन येहू क लगे एक सँदेसा पठएन। “हम आप क सेवक अही। हम उ सब करब जउन आप कहिहीं। हम कउनो मनई क राजा नाहीं बनाउब। उहइ करइँ जउन आप ठीक समुझत हीं।”</div>
<div class="v" id="v6"><h2>सोमरोन क प्रमुख अहाब क बच्चन क मार डावत हीं</h2><span class="vn">6</span> <span class="br-p"><br><br></span>तब येहू एक दूसर पत्र एन प्रमुखन क लिखेस। येहू कहेस, “जदि तू मोर समर्थन करत अहा अउर मोर आदेस मानत अहा तउ अहाब क पूतन क मूँड़ काट डावा अउर इहइ समइ कल यिज्रैल मँ मोरे लगे ओनका लइ आवा।” <span class="br-p"><br><br></span>अहाब क सत्तर पूत रहेन। उ पचे ओन प्रमुखन क लगे रहेन जउन ओनकर सिखलाई देत करत रहेन।</div>
<div class="v" id="v7"><span class="vn">7</span> जब नगर क प्रमुख लोग पत्र पाइ गएन तब उ पचे राजा क पूतन क लिहन अउर सबहिं सत्तर पूतन क मार डाएन। तब प्रमुखन राजपूतन क मूँड़ टोकरियन मँ धरेन। उ पचे टोकरियन क यिज़्रैल मँ येहू क लगे पठइ दिहन।</div>
<div class="v" id="v8"><span class="vn">8</span> सँदेसवाहक येहू क लगे आएन अउर ओहसे कहेन, “उ पचे राजपूतन क मूँड़ लइके आए अहइँ।” <span class="br-p"><br><br></span>तब येहू कहेस, “नगर दुआर पइ, भिंसारे तलक ओन मूँड़न क दुइ ढेरन बनाइके रखा।”</div>
<div class="v" id="v9"><span class="vn">9</span> <span class="br-p"><br><br></span>भिंसारे येहू बाहेर निकरा अउर लोगन क समन्वा खड़ा भवा। उ लोगन स कहेस, “तू निरपराध अहा इ मइँ अउर जउन आपन सुआमी क विरूद्ध जोजना बनावा। अउर ओका मार डावा मुला अहाब क एन सब पूतन क कउन मारेस?</div>
<div class="v" id="v10"><span class="vn">10</span> तू पचन्क समुझइ चाही कि यहोवा जउन कछू कहत ह उ घटित होइ अउर यहोवा एलिय्याह क उपयोग अहाब क परिवार क बरे एन बातन क कहइ बरे किहे रहा। अब यहोवा उ कइ दिहस जेनके बरे उ कहे रहा कि मइँ करब।”</div>
<div class="v" id="v11"><span class="vn">11</span> <span class="br-p"><br><br></span>इस तरह येहू यिज़्रैल मँ रहइवाले अहाब क पूरे परिवार क मार डाएस। येहू सबहिं महत्वपूर्ण मनइयन, जिगरी दोस्तन अउ याजकन क मार डाएस। उ अहाब क लोगन मँ स एक भी मनई क जिअत नाहीं छोड़ेस।</div>
<div class="v" id="v12"><h2>येहू अहज्याह क सम्बन्धियन क मार डावत ह</h2><span class="vn">12</span> <span class="br-p"><br><br></span>येहू यिज्रैल स चला अउ सोमरोन पहोंचा। राहे मँ येहू “गड़रियन क डेरा” नाउँ क जगह पइ रूका। जहाँ गड़रियन भेड़िन क ऊन कतरत रहेन।</div>
<div class="v" id="v13"><span class="vn">13</span> येहू यहूदा क राजा अहज्याह क सम्बन्धिया स मिला। अउर ओनसे पूछेस, “तू पचे कउन अहा?” <span class="br-p"><br><br></span>उ पचे जवाब दिहेन, “हम लोग यहूदा क राजा अहज्याह क रिस्तेदार अही। हम लोग हिआँ राजा क बच्चन अउर राजमाता रानी क गदेलन स मिलइ आए अही।”</div>
<div class="v" id="v14"><span class="vn">14</span> <span class="br-p"><br><br></span>तब येहू अपने लोगन स कहेस, “एनका जिअत धइ ल्या।” <span class="br-p"><br><br></span>येहू क लोग अहज्याह क रिस्तेदारन क जिअत धइ लिहन। उ पचे बयालीस लोग रहेन। येहू ओनका बेथ-एकद क लगे कुआँ पइ मार डाएस। येहू कउनो मनई क जिअत नाहीं छोड़ेस।</div>
<div class="v" id="v15"><h2>येहू यहोनादाब स मिलत ह</h2><span class="vn">15</span> <span class="br-p"><br><br></span>येहू जब उ ठउर स चला तउ रेकाब क पूत यहोनादाब स भेंटा। यहोनादाब येहू स मिलइ आवत रहा येहू यहोनादाब क सुआगत क किहेस अउर ओहसे पूछेस, “का तू मोरे ओतने बिस्सासी मीत अहा जेतना मइँ तोहार हउँ?” <span class="br-p"><br><br></span>यहोनादाब जवाब दिहस, “हाँ, मइँ तोहार बिस्सासी मीत हउँ।” <span class="br-p"><br><br></span>येहू कहेस, “जदि तू अहा तउ, तू आपन हाथ मोका द्या।” <span class="br-p"><br><br></span>तब येहू बाहेर निहुरा अउर उ यहोनादाब क अपने रथे मँ हीचं लिहेस।</div>
<div class="v" id="v16"><span class="vn">16</span> <span class="br-p"><br><br></span>येहू कहेस, “मोर संग आवा। तू लखब्या कि यहोवा बरे मोर भावना केतनी प्रबल अहइँ।” <span class="br-p"><br><br></span>इ तरह यहोनादाब येहू क रथे मँ बइठा।</div>
<div class="v" id="v17"><span class="vn">17</span> येहू सोमरोन मँ आवा अउर अहाब क उ सारे परिवार क मार डाएस जउन जिअत रहा। येहू ओन सबहिं क मार डाएस। येहू सबइ काम किहेस जेनका यहोवा एलिय्याह क भविस्सबाणी मँ कहे रहा।</div>
<div class="v" id="v18"><h2>येहू बाल क उपासकन क बोलाबत ह</h2><span class="vn">18</span> <span class="br-p"><br><br></span>तब येहू सबहिं लोगन क एक संग एकट्ठा किहस। येहू ओनसे कहेस, “अहाब बाल क सेवा बहोत कम किहस। मुला येहू बाल क बहोत जियादा सेवा करी।</div>
<div class="v" id="v19"><span class="vn">19</span> अब बाल क सबहिं याजकन अउ नबियन अउर ओन सबहिं लोगन क एक संग बोलावा जउन बाल क उपासना करत हीं। कउनो मनई क इ सभा मँ गैर हाजिर न रहइ द्या। मइँ बाल क बहोत बड़की बलि चढ़ावइ जात अहउँ। मइँ उ कउनो भी मनई क मार डाउब जउन एहमाँ हाजिर नाहीं होइ।” <span class="br-p"><br><br></span>किन्तु येहू बाल क उपासना करइ वाले लोगन क तबाह करइ बरे गुमराह करत रहेन।</div>
<div class="v" id="v20"><span class="vn">20</span> येहू कहेस, “बाल क बरे एक धर्मसभा करा” अउर याजक लोग धर्मसभा क घोसणा कइ दिहन।</div>
<div class="v" id="v21"><span class="vn">21</span> तब येहू पूरे इस्राएल देस मँ सँदेसा पठएस। बाल क सबहिं उपासक आएन। कउनो भी मनई अइसा नाहीं रहा जउन घरे पइ रहि गवा होइ। बाल क उपासक बाल क मन्दिर मँ आएन। मन्दिर लोगन स भर गवा।</div>
<div class="v" id="v22"><span class="vn">22</span> <span class="br-p"><br><br></span>येहू लबादा धरइवाले मनई स कहेस, “बाल क सबहिं उपासकन क बरे लबादा लिआवा।” एह बरे उ मनई बाल पूजकन बरे लबादन लिआवा।</div>
<div class="v" id="v23"><span class="vn">23</span> <span class="br-p"><br><br></span>तब येहू अउ रेकाब पूत यहोनादाब बाल क मन्दिर क भीतर गएन। येहू बाल क उपासकन स कहेस, “अपने चारिहुँ कइँती लख ल्या अउर इ निहचइ कइ ल्या कि तोहरे संग कउनो यहोवा क सेवक तउ नाहीं अहइ। इ निहचइ कइ ल्या कि केवल बालपूजक लोग ही अहइँ।”</div>
<div class="v" id="v24"><span class="vn">24</span> बाल-पूजक बाल क मन्दिर मँ बलि अउर होमबलि चढ़ावइ गएन। <span class="br-p"><br><br></span>मुला बाहेर येहू अस्सी मनइयन क प्रतिच्छा मँ तइयार रखे रहा। येहू कहेस, “मइँ तोहका कछू लोग देइ वाला हउँ ओनमाँ स कउनो मनई क बचिके निकरइ न द्या। जदि कउनो मनई कउनो मनई क बचि निकरइ देइ तउ ओकर भुगतान ओका अपनी जिन्नगी स करइ होइ।”</div>
<div class="v" id="v25"><span class="vn">25</span> <span class="br-p"><br><br></span>येहू जइसेन ही बलि अउ होमबलि चढ़ाउब पूरा किहस तइसेन ही उ रच्छकन अउ अधिकारियन स कहेस, “भीतर जा अउर बाल-पूजकन क मार डावा। पूजाघर स कउनो जिअत मनई क बाहेर न आवइ द्या।” <span class="br-p"><br><br></span>एह बरे अधिकारियन अपनी पतरी तरवारन क उपयोग किहस अउर बाल-पूजकन क मार डाएन। रच्छकन अउ अधिकारियन बाल-पूजकन क ल्हासन क बाहेर लोकाइ दिहन तब रच्छक अउ अधिकारियन बाल क पूजाघरे स भीतरी कमरे मँ गएन।</div>
<div class="v" id="v26"><span class="vn">26</span> उ पचे बाल क पूजाघर क स्मृति- पासाण क बाहर लइ आएन अउर पूजाघरे क जराइ दिहन।</div>
<div class="v" id="v27"><span class="vn">27</span> तब उ पचे बाल क स्मृति पासाण क तहस-नहस कइ दिहन। उ पचे बाल क पूजाघर क भी मटियामेट कइ दिहन। उ पचे बाल क पूजाघर क एक सौचालय मँ बदल दिहन। आजु भी ओकर उपयोग सौचालय क बरे होत ह।</div>
<div class="v" id="v28"><span class="vn">28</span> <span class="br-p"><br><br></span>इ तरह येहू इस्राएल मँ बाल-पूजा क खतम कइ दिहस।</div>
<div class="v" id="v29"><span class="vn">29</span> मुला येहू, नबात क पूत यारोबाम क ओन पापन क करइ स पूरी तरह स नाहीं रोक सका, जउन इस्राएल स पाप कराए रहा। येहू दान अउर बेतेल मँ सोने क बछवन क तबाह नहीं किहेस।</div>
<div class="v" id="v30"><h2>इस्राएल पइ येहू क हुकूमत</h2><span class="vn">30</span> <span class="br-p"><br><br></span>यहोवा येहू स कहेस, “तू बहोत नीक किहा ह। तू उ काम किहा ह जेका मइँ अच्छा बताएउँ ह। तू अहाब क परिवार क उ तरह बर्बाद किहा ह जइसा तोहसे मइँ ओका बर्बाद करइ चाहत रहा। एह बरे तोहार सन्तान इस्राएल पइ चार पीढ़ी तलक हुकूमत करिहीं।”</div>
<div class="v" id="v31"><span class="vn">31</span> <span class="br-p"><br><br></span>मुला येहू पूरे हिरदइ स यहोवा क नेमन क पालन करइ मँ सावधान नाहीं रहा। येहू यारोबाम क ओन पापन क करब बन्द नाहीं किहस जउन इस्राएल स पाप कराए रहेन।</div>
<div class="v" id="v32"><h2>हजाएल इस्राएल क हरावत ह</h2><span class="vn">32</span> <span class="br-p"><br><br></span>उ समइ यहोवा इस्राएल क कछू हिस्सन पइ ओनकर दुस्मन का कब्जा कइ लेइ दिहेस। अराम क राजा हजाएल इस्राएलियन क हर एक सीमा पइ हराएस।</div>
<div class="v" id="v33"><span class="vn">33</span> हजाएल यरदन नदी क पूरब क गिलाद प्रदेस क, गाद, रूबेन अउ मनस्से क परिवार समूह क प्रदेसन सहित जीत लिहस। हजाएल असेएर स लइके अर्नोन घाटी क सहारे गिलाद अउ साशान तलक क सारी भुइँया जीत लिहस।</div>
<div class="v" id="v34"><h2>येहू क मउत</h2><span class="vn">34</span> <span class="br-p"><br><br></span>उ सबइ बड़के कार्य, जउन येहू किहस, <b>इस्राएल क राजा लोग क इतिहास</b> क किताबे मँ लिखे गए अहइँ।</div>
<div class="v" id="v35"><span class="vn">35</span> येहू मरा अउर ओका ओकरे पुरखन क संग दफनाइ दीन्ह गवा। लोग येहू क सोमरोन मँ दफनाएन। ओकरे पाछे येहू क पूत यहोआहाज इस्राएल क नवा राजा भवा।</div>
<div class="v" id="v36"><span class="vn">36</span> येहू सोमरोन मँ इस्राएल पइ अट्ठाईस बरिस तलक हुकूमत किहस।</div>
</div>
<!-- PARSED ABOVE; EDITING MAY BREAK PARSER -->
</body></html>