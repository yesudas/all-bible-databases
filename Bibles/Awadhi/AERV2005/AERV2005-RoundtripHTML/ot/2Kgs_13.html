<html><head>
<meta http-equiv="Content-Type" content="text/html;charset=utf-8" />
<title>2Kgs 13 &ndash; दूसर राजा &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Kgs', 13);">
<div id="navbar"><a href="../index.html">पवित्तर बाइबिल</a> &ndash; <b>दूसर राजा</b> &ndash; <a href="2Kgs_1.html">1</a> ... <a href="2Kgs_11.html">11</a> <a href="2Kgs_12.html">12</a> <b>13</b> <a href="2Kgs_14.html">14</a> <a href="2Kgs_15.html">15</a> ... <a href="2Kgs_25.html">25</a> </div><hr>
<h1>2Kgs 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यहोआहाज अपनी हुकूमत सुरू करत ह</h2><span class="vn">1</span> <span class="br-p"><br><br></span>येहू क पूत यहोआहाज सोमरोन मँ इस्राएल क राजा बना। इ अहज्याह क पूत योआस क यहूदा मँ राज्जकाल क तेईसवें बरिस मँ भवा। राजा बनइ क पाछे यहोआहाज सत्रह बरिस सोमरोन मँ राज्ज किहस।</div>
<div class="v" id="v2"><span class="vn">2</span> <span class="br-p"><br><br></span>यहोआहाज उ सबइ कारज किहेस जेनका यहोवा बुरा बताए रहा। यहोआहाज नबात क पूत यारोबाम क पापन क अनुसरण किहस जउन इस्राएल स पाप कराएस। यहोआहाज ओन कामन क करब बंद नाहीं किहेस।</div>
<div class="v" id="v3"><span class="vn">3</span> तब यहोवा इस्राएल पइ बहोत कोहाइ गवा। यहोवा इस्राएल क अराम क राजा हजाएल अउ ओका पूत बेन्हदद क अधीन कइके लम्बे समइ तलक सज़ा दिहेस।</div>
<div class="v" id="v4"><h2>यहोवा इस्राएल क लोगन पइ कृपा किहेस</h2><span class="vn">4</span> <span class="br-p"><br><br></span>तब यहोआहाज यहोवा स मदद बरे पराथना किहेस अउर यहोवा ओकर पराथना सुनेस। यहोवा इस्राएल क लोगन क कस्ट अउ अराम क राजा क उत्पीड़न लखे रहा।</div>
<div class="v" id="v5"><span class="vn">5</span> <span class="br-p"><br><br></span>एह बरे यहोवा एक मनई क इस्राएल क रच्छा बरे पठएस। इस्राएली अरामियन स अजाद होइ गएन। एह बरे, इस्राएली, पहले क तरह अपने घरे लउट गएन।</div>
<div class="v" id="v6"><span class="vn">6</span> <span class="br-p"><br><br></span>मुला इस्राएलियन फुन भी, ओन यारोबाम क परिवार क पापन क करब बंद नाहीं किहस। यारोबाम इस्राएल स पाप करवाएस, अउर इस्राएली निरंतर पाप करम करत रहेन। उ पचे असेरा क खंभन क भी सोमरोन मँ धरेन।</div>
<div class="v" id="v7"><span class="vn">7</span> <span class="br-p"><br><br></span>अराम क राजा यहोआहाज क फउज क हराइ दिहस। अराम क राजा जियादा हींसा क लोगन क नस्ट कइ दिहस। उ सिरिफ पचास घुड़सवार, दस रथ, अउर दस हजार पैदल फउजी छोड़ेस। यहोआहाज क फउजी दायं चलावत समइ हवा स उड़ाए गए भूसे क तरह रहेन।</div>
<div class="v" id="v8"><span class="vn">8</span> <span class="br-p"><br><br></span>सबहिं बड़े कारज जउन यहोआहाज कहेस, <b>इस्राएल क राजा लोगन क इतिहास</b> क किताबे मँ लिखे अहइँ।</div>
<div class="v" id="v9"><span class="vn">9</span> यहोआहाज मरा अउर अपने पुरखन क संग दफनावा गवा। लोग यहोआहाज क सोमरोन मँ दफनाएन। यहोआहाज क पूत यहोआस ओकरे पाछे नवा राजा भवा।</div>
<div class="v" id="v10"><h2>इस्राएल पइ यहोआस क हुकूमत</h2><span class="vn">10</span> <span class="br-p"><br><br></span>यहोआहाज क पूत यहोआस सोमरोन मँ इस्राएल क राजा भवा। इ योआस क यहूदा मँ राज्जकाल क सैतीस्वें बरिस मँ भवा। यहोआस इस्राएल पइ सोलह बरिस तलक राज्ज किहस।</div>
<div class="v" id="v11"><span class="vn">11</span> इस्राएल क राजा यहोआस उ सबइ कारज किहेस जेनका यहोवा बुरा बताए रहा। उ नबात क पूत यारोबाम क पापन क बंद नाहीं किहस जउन इस्राएल स पाप कराएस। यहोआस ओन पापन क करत रहा।</div>
<div class="v" id="v12"><span class="vn">12</span> सबहिं बड़के कारज जउन यहोआस किहस अउर यहूदा क राजा अहज्याह क खिलाफ उ जउन जुद्ध किहस उ सबइ <b>इस्राएल क राजा लोगन क इतिहास</b> क किताबे मँ लिखे अहइँ।</div>
<div class="v" id="v13"><span class="vn">13</span> यहोआस मरा अउ अपने पुरखन क संग दफनावा गवा। यारोबाम नवा राजा बना अउर यहोआस क राजा सिहांसने पइ बइठा। यहोआस सोमरोन मँ इस्राएल क राजा लोगन क संग दफनावा गवा।</div>
<div class="v" id="v14"><h2>यहोआस एलीसा स भेंट करत ह</h2><span class="vn">14</span> <span class="br-p"><br><br></span>एलीसा बीमार पड़ा। पाछे एलीसा बेरामी स मर गवा। इस्राएल क राजा यहोआस एलीसा भेंटइ गवा। यहोआस एलीसा बरे रोएस। यहोआस कहेस, “मोर बाप। मोर बाप! का इ इस्राएल क रथन अउ घोड़न क बरे समइ अहइ?”</div>
<div class="v" id="v15"><span class="vn">15</span> <span class="br-p"><br><br></span>एलीसा यहोआस स कहेस, “एक ठु धनुस अउ कछू बाण ल्या।” <span class="br-p"><br><br></span>अत: बह धनुस-बाण ले आया।</div>
<div class="v" id="v16"><span class="vn">16</span> तब एलीसा इस्राएल क राजा स कहेस, “आपन हाथ धनुस पइ धरा।” तब एलीसा आपन हाथ राजा क हाथे पइ रखेस।</div>
<div class="v" id="v17"><span class="vn">17</span> एलीसा कहेस, “पूरब क खिड़की खोला।” यहोआस खिड़की खोलेस। तब एलीसा कहेस, “बाण चलावा।” <span class="br-p"><br><br></span>यहोआस बाण चलाइ दिहस। तब एलीसा कहेस, “इ यहोवा क बिजय क बाण अहइ। इ अराम पइ बिजय क बाण अहइ। तू अरामियन क अपेक मँ हरउब्या अउर तू ओनका नस्ट कइ देब्या।”</div>
<div class="v" id="v18"><span class="vn">18</span> <span class="br-p"><br><br></span>एलीसा कहेस, “बाण ल्या।” योआस बाण लिहस। तब एलीसा इस्राएल क राजा स कहेस, “भुइँया पइ प्रहार करा।” <span class="br-p"><br><br></span>योआस भुइँया पइ दीन दाईं प्रहार किहस। तब उ रूक गवा।</div>
<div class="v" id="v19"><span class="vn">19</span> परमेस्सर क जन योआस पइ कोहाइ गवा। एलीसा कहेस, “तोहका पाँच या छ: दाईं धरती पइ प्रहार करइ चाही रहा। तब तू अराम क ओका नस्ट करइ तलक हरउब्या। किन्तु अब तू अराम क सिरिफ तीन दाईं हरउब्या।”</div>
<div class="v" id="v20"><h2>एलीसा क कब्र पइ एक अद्भुत बात होत ह</h2><span class="vn">20</span> <span class="br-p"><br><br></span>एलीसा मरा अउ लोग ओका दफनाएन। <span class="br-p"><br><br></span>एक दाईं बसन्त मँ मोआबी फउजियन क एक दल इस्राएल पई छापा मारेस। उ पचे जुद्ध मँ सामग्री लेइ आएन।</div>
<div class="v" id="v21"><span class="vn">21</span> कछू इस्राएली एक मरे मनई क दफनावत रहेन अउर उ पचे फउजियन क उ दल क लखेन। इस्राएलियन हाली मँ ल्हास क एलीसा क कब्र मँ फेंक दिहेन अउर उ पचे भाग खड़े भएन। जइसेन ही उ मरा मनई एलीसा क हाड़न क छुएस, मरा मनई जी उठा अउर अपने गोड़न पइ खड़ा होइ गवा।</div>
<div class="v" id="v22"><h2>यहोआस एलीसा स भेंट करत ह</h2><span class="vn">22</span> <span class="br-p"><br><br></span>यहोआहाज पूरे सासन काल मँ अराम क राजा हजाएल इस्राएल क परेसान किहस।</div>
<div class="v" id="v23"><span class="vn">23</span> किन्तु यहोवा इस्राएलियन पइ दयालु रहा। यहोवा क दया आइ अउर उ इस्राएलियन कइँती भवा। काहे? काहेकि इब्राहीम, इसहाक अउर याकूब क संग अपनी वाचा क कारण, यहोवा इस्राएलियन क अबहिं नस्ट करइ बरे तइयार नाहीं रहा। उ अबहिं तलक ओनका अपने स दूर नाहीं फेंके रहा।</div>
<div class="v" id="v24"><span class="vn">24</span> <span class="br-p"><br><br></span>अराम क राजा हजाएल मरा अउर ओकरे पाछे बेन्हदद नवा राजा बना।</div>
<div class="v" id="v25"><span class="vn">25</span> मरइ क पहले हजाएल योआस क पिता यहोआहाज क जुद्ध मँ कछू नगर लिहे रहा। किन्तु अब यहोआहाज हजाएल क पूत बेन्हदद स उ सबइ नगर वापस लइ लिहस। योआस बेन्हदद क तीन दाईं हराएस अउर इस्राएल क नगरन क वापस लिहस।</div>
</div>
<!-- PARSED ABOVE; EDITING MAY BREAK PARSER -->
</body></html>