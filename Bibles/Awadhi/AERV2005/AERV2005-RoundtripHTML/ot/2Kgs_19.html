<html><head>
<meta http-equiv="Content-Type" content="text/html;charset=utf-8" />
<title>2Kgs 19 &ndash; दूसर राजा &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Kgs', 19);">
<div id="navbar"><a href="../index.html">पवित्तर बाइबिल</a> &ndash; <b>दूसर राजा</b> &ndash; <a href="2Kgs_1.html">1</a> ... <a href="2Kgs_17.html">17</a> <a href="2Kgs_18.html">18</a> <b>19</b> <a href="2Kgs_20.html">20</a> <a href="2Kgs_21.html">21</a> ... <a href="2Kgs_25.html">25</a> </div><hr>
<h1>2Kgs 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>हिजकिय्याह यसायाह नबी क लगे अपने अधिकारियन क पठवत ह</h2><span class="vn">1</span> <span class="br-p"><br><br></span>राजा हिजकिय्याह उ सबइ सुनेस अउर इ देखाँवइ बरे कि उ बहोत दुःखी अहइ अउर घबरावा भवा अहइ, अपने ओढ़नन क फार डाएस अउर मोटे ओढ़नन पहिर लिहेस। तब उ यहोवा क मन्दिर मँ गवा।</div>
<div class="v" id="v2"><span class="vn">2</span> <span class="br-p"><br><br></span>हिजकिय्याह एल्याकीम (एल्याकीम राजमहल क अधीच्छक रहा।) सेब्ना (सास्त्री) अउर याजकन क अग्रजन क आमोस क पूत यसायाह नबी क लगे पठएस। उ पचे मोटे ओढ़नन पहिरेन जेहसे पता चलत रहा कि उ पचे परेसान अउर दुःखी अहइँ।</div>
<div class="v" id="v3"><span class="vn">3</span> उ पचे यसायाह स कहेन, “हिजकिय्याह इ कहत ह, ‘इ हमरे बरे संकट, दण्ड अउर अपमान क दिन अहइ। इ बच्चन क जनम देइ क समइ अहइ, मुला ओनका जनम देइ बरे कउनो सक्ती नाहीं अहइ।</div>
<div class="v" id="v4"><span class="vn">4</span> अस्सूर क राजा जिअत परमेस्सर क निन्दा करइ बरे आपन प्रमुख सेनापति क हमरे लगे पठएस ह। होइ सकत ह कि यहोवा तोहर परमेस्सर ओन सबहिं बातन क सुन लेइ। इ होइ सकत ह कि यहोवा इ प्रमाणित कइ देइ कि दुस्मन गलती पइ अहइ। एह बरे एन लोगन बरे पराथना करा जउन सबहिं तलक जिअत बचा अहइँ।’”</div>
<div class="v" id="v5"><span class="vn">5</span> <span class="br-p"><br><br></span>राजा हिजकिय्याह क अधिकारी यसायाह क लगे गएन।</div>
<div class="v" id="v6"><span class="vn">6</span> यसायाह ओनसे कहेस, “अपने सुआमी हिजकिय्याह क इ सँदेसा द्या: ‘यहोवा कहत ह। ओन बातन स डेराअ नाहीं जेनका अस्सूर क राजा क “अधिकारियन” मोर मसखरी उड़ावत भए कहेन ह।</div>
<div class="v" id="v7"><span class="vn">7</span> मइँ हाली ही ओकरे मने मँ अइसी भावना पइदा करब जेहसे उ एक अफवाह सुनिके अपने देस वापिस जाइ क मजबूर होइ अउर मइँ ओका ओकरे देस मँ एक ठु तरवार क घाट उतरवाइ देब।’”</div>
<div class="v" id="v8"><h2>हिजकिय्याह क अस्सूर क राजा क फुन चितउनी</h2><span class="vn">8</span> <span class="br-p"><br><br></span>प्रमुख सेनापित सुनेस कि अस्सूर क राजा लाकीस स चल पड़ा अहइ। एह बरे उ गवा अउर इ पाएस कि ओकर सम्राट लिब्ना क खिलाफ जुद्ध करत बाटइ।</div>
<div class="v" id="v9"><span class="vn">9</span> अस्सूर क राजा एक ठु अफवाह कूस क राजा तिर्हाका क बारे मँ सुनेस। अफवाह इ रही “तिर्हाका तोहरे खिलाफ लड़इ आवा ह।” <span class="br-p"><br><br></span>एह बरे अस्सूर क राजा हिजकिय्याह क लगे सँदेसवाहक क एक संदेसा क संग पठएस।</div>
<div class="v" id="v10"><span class="vn">10</span> “यहूदा क राजा हिजकिय्याह स इ कहा: <span class="br-p"><br><br></span>‘जउने परमेस्सर मँ तू पतियात अहा ओका तू अपने क गुमराह करइ जिन द्या। उ कहत ह, “अस्सूर क राजा यरूसलेम क पराजित नाहीं करी।”</div>
<div class="v" id="v11"><span class="vn">11</span> तू ओन बातन क सुन्या ह जउन अस्सूर क राजा लोग दूसर सबहिं देसन क संग घटित किहन ह। हम ओनका पूरी तहर स नस्ट कीन्ह। तू भी नाहीं बचि पउब्या।</div>
<div class="v" id="v12"><span class="vn">12</span> ओन रास्ट्रन क देवता अपने लोगन क रच्छा नाहीं कइ सकेन। मोर पुरखन गोजान, हारान, रेसेप अउ तलस्सार मँ एदेन क लोगन क नस्ट किहन।</div>
<div class="v" id="v13"><span class="vn">13</span> हमात अर्पाद, अउर सपवैम नगर क राजा कहाँ अहइँ? हेना अउ इला क राजा? उ पचे सबहिं समाप्त होइ गएन ह।’”</div>
<div class="v" id="v14"><h2>हिजकिय्याह यहोवा स पराथना करत ह</h2><span class="vn">14</span> <span class="br-p"><br><br></span>हिजकिय्याह संदेसबाहकन स पत्र पाप्त किहेस अउ ओनका बाँचेस। तब हिजकिय्याह यहोवा क मन्दिर तलक गवा अउर यहोवा क समन्वा पत्रन क बिखरेस।</div>
<div class="v" id="v15"><span class="vn">15</span> हिजकिय्याह यहोवा क समन्वा पराथना किहेस अउर कहेस, “यहोवा इस्राएल क परमेस्सर। तू करूब सरगदूतन पइ सम्राट क तरह बइठत ह। तू ही सिरिफ सारी पृथ्वी क राज्जन क परमेस्सर अहा। तू पृथ्वी अउ अकासे क बनाया।</div>
<div class="v" id="v16"><span class="vn">16</span> यहोवा मोर पराथना सुना। यहोवा अपनी आँखिन खोला अउ इ पत्र क लखा। ओन सब्दन क सुना जेनका सन्हेरीब जीवित परमेस्सर क अपमान करइ बरे पठएस ह।</div>
<div class="v" id="v17"><span class="vn">17</span> यहोवा, इ फुरइ अहइ। अस्सूर क राजा लोग एन सबहिं रास्ट्रन क नस्ट किहन।</div>
<div class="v" id="v18"><span class="vn">18</span> उ पचे रास्ट्रन क देवतन क आगी मँ लोकाइ दिहन। किन्तु उ पचे सच्चे देवता नाहीं रहेन। उ पचे सिरिफ काठ अउ पाथर क मूरति रहेन जेनका मनइयन बनाइ रखे रहेन। इहइ कारण रहा कि अस्सूर क राजा ओनका नस्ट कइ सकेन।</div>
<div class="v" id="v19"><span class="vn">19</span> एह बरे यहोवा, हमार परमेस्सर, अब हमका अस्सूर क राजा स बचा। तब पृथ्वी क सारे राज्ज समुझिहीं कि यहोवा, सिरिफ तू ही परमेस्सर अहा।”</div>
<div class="v" id="v20"><h2>परमेस्सर हिजकिय्याह क जवाब दिहस</h2><span class="vn">20</span> <span class="br-p"><br><br></span>आमोस क पूत यसायाह हिजकिय्याह क इ सँदेस पठएस। उ कहेस, “यहोवा, इस्राएल क परमेस्सर इ कहत ह, ‘तू मोहसे अस्सूर क राजा सन्हेरीब क खिलाफ पराथना किहा ह। मइँ तोहार पराथना सुनि लिहेउँ ह।’</div>
<div class="v" id="v21"><span class="vn">21</span> <span class="br-p"><br><br></span>“सन्हेरीब क बारे मँ यहोवा क इ सँदेसा अइसा अहइ: <span class="br-p"><br><br></span><span class="br-ind"><br><span class="indent">&nbsp;</span></span>‘सिय्योन क कुँबरी बिटिया तोहका तुच्छ समुझत ह,<br> <span class="br-ind"><br><span class="indent">&nbsp;</span></span>उ तोहार मजाक उड़ावत ह।<br> <span class="br-ind"><br><span class="indent">&nbsp;</span></span>यरूसलेम बिटिया तोहरे पीठ क पाछे<br> <span class="br-ind"><br><span class="indent">&nbsp;</span></span>तोहार मज़ाक उड़ावत ह।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>तू केकर अपमान किह्या? तू केकर मजाक उड़ाया?<br> <span class="br-ind"><br><span class="indent">&nbsp;</span></span>केकरे खिलाफ तू बातन किह्या?<br> <span class="br-ind"><br><span class="indent">&nbsp;</span></span>तू अइसे बातन किहा जइसा कि<br> <span class="br-ind"><br><span class="indent">&nbsp;</span></span>तू इस्राएल क परम पवित्तर स महान अहइ।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>तू अपने सँदेसवाहकन क यहोवा क अपमान करइ क पठया।<br> <span class="br-ind"><br><span class="indent">&nbsp;</span></span>तू कहया, “मइँ अपने अनेक रथन सहित ऊँचे पर्वतन तलक आया।<br> <span class="br-ind"><br><span class="indent">&nbsp;</span></span>मइँ लबानोन मँ भीतर तलक आएउँ।<br> <span class="br-ind"><br><span class="indent">&nbsp;</span></span>मइँ लबानोन क उच्चतम देवदारू क बृच्छन, अउ लबानोन क उत्तिम चीड़ क बृच्छन क काटा।<br> <span class="br-ind"><br><span class="indent">&nbsp;</span></span>मइँ लबानोन क सब स ऊँच अउर सब स घने बने मँ घुसेउँ।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>मइँ खुद कुअँन खोदेस अउ विदेसन क पानी पिएउँ।<br> <span class="br-ind"><br><span class="indent">&nbsp;</span></span>मइँ मिस्र क नदियन क झुराएउँ<br> <span class="br-ind"><br><span class="indent">&nbsp;</span></span>अउर उ देस क रउँदेउँ।”<br></div>
<div class="v" id="v25"><span class="vn">25</span> <span class="br-p"><br><br></span><span class="br-ind"><br><span class="indent">&nbsp;</span></span>मुला का तू नाहीं अनक्या?<br> <span class="br-ind"><br><span class="indent">&nbsp;</span></span>मइँ (परमेस्सर) बहोत पहिले इ जोजना बनाए रहेउँ,<br> <span class="br-ind"><br><span class="indent">&nbsp;</span></span>पुराने जमाने स ही इ सबइ जोजनन बनाइ दिहे रहेउँ,<br> <span class="br-ind"><br><span class="indent">&nbsp;</span></span>अउर अब मइँ ओका ही पूरी होइ देत हउँ।<br> <span class="br-ind"><br><span class="indent">&nbsp;</span></span>मइँ तू पचन्क मजबूत नगरन क<br> <span class="br-ind"><br><span class="indent">&nbsp;</span></span>ढेर बनावइ दिहेउँ।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>नगर मँ रहइवाले मनई कउनो ताकत नाहीं रखतेन।<br> <span class="br-ind"><br><span class="indent">&nbsp;</span></span>उ सबइ लोग डरे भए अउर सरमिन्दा रहेन।<br> <span class="br-ind"><br><span class="indent">&nbsp;</span></span>लोग खेतन क जंगली पौधन क तरह होइ गएन,<br> <span class="br-ind"><br><span class="indent">&nbsp;</span></span>जउन बढ़इ क पहिले ही मर जात हीं,<br> <span class="br-ind"><br><span class="indent">&nbsp;</span></span>इ लोग उ घास क तरह अहइ जउन छत पइ उगत ह<br> <span class="br-ind"><br><span class="indent">&nbsp;</span></span>अउर जे बढ़इ स पहिले ही मुड़झा जात ह।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>मइँ जानत हउँ तू कब उठत ह<br> <span class="br-ind"><br><span class="indent">&nbsp;</span></span>अउर तू कब बइठत ह।<br> <span class="br-ind"><br><span class="indent">&nbsp;</span></span>बइठा, मइँ जानत हउँ कि<br> <span class="br-ind"><br><span class="indent">&nbsp;</span></span>तू कब जुद्ध करइ जात अहा अउर कब घरे आवत अहा,<br> <span class="br-ind"><br><span class="indent">&nbsp;</span></span>मइँ जानन हउँ कि तू अपने क कब मोरे खिलाफ करत अहा।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>तू मोरे खिलाफ गया<br> <span class="br-ind"><br><span class="indent">&nbsp;</span></span>मइँ तोहरे घमण्ड क सब्द सुनेउँ।<br> <span class="br-ind"><br><span class="indent">&nbsp;</span></span>एह बरे मइँ आपन अंकुस तोहरे नाके मँ डाउब।<br> <span class="br-ind"><br><span class="indent">&nbsp;</span></span>अउर मइँ आपन लगाम तोहरे मुँहे मँ डाउब।<br> <span class="br-ind"><br><span class="indent">&nbsp;</span></span>तब मइँ तोहका पाछे लउटाउब<br> <span class="br-ind"><br><span class="indent">&nbsp;</span></span>अउर उ राहे लउटाउब जेहसे तू आवा रह्या।’”<br></div>
<div class="v" id="v29"><h2>हिजकिय्याह क यहोवा क सँदेसा</h2><span class="vn">29</span> <span class="br-p"><br><br></span>“मइँ तोहार मदद करब, एकर सँदेसा इ होइ: इ बरिस तू उहइ अन्न खाब्या जउन अपने आप उगी अउर अगले बरिस तू उहइ अन्न खाब्या जउन उ बिआ स पइदा होइ। मुला तू बिआ बोउब्या अउर तीसरे बरिस मँ आपन फसल कटब्या। तू अंगूरे क बेलन खेतन मँ लगउब्या अउर ओनसे अंगूर खाब्या।</div>
<div class="v" id="v30"><span class="vn">30</span> अउर यहूदा क परिवारे क जउन लोग बचि गवा अहइँ उ पचे फुन फूली फरिहीं ठीक वइसे ही जइसे पौधा अपनी जड़न मजबूत कइ लेइ पइ ही फरत ह</div>
<div class="v" id="v31"><span class="vn">31</span> काहेकि यरूसलेम मँ रहइवालन कछू लोग जिअत रहब्या। सिय्योन पर्वत पइ रहइवालन मँ स कछू लोग बच जाइँ। यहोवा क जोस इ सब करावाएब।”</div>
<div class="v" id="v32"><span class="vn">32</span> <span class="br-p"><br><br></span>“अस्सूर क सम्राट क बारे मँ यहोवा अइसा कहत ह: <span class="br-p"><br><br></span><span class="br-ind"><br><span class="indent">&nbsp;</span></span>‘उ इ नगर मँ नाहीं आई।<br> <span class="br-ind"><br><span class="indent">&nbsp;</span></span>उ इ नगर मँ एक ठु भी बाण नाहीं चलाइ।<br> <span class="br-ind"><br><span class="indent">&nbsp;</span></span>उ इ नगर क खिलाफ ढाल क संग नाहीं आइ।<br> <span class="br-ind"><br><span class="indent">&nbsp;</span></span>उ इ नगर पइ आक्रमण क माटी क टीलन नाहीं बनाइ।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>उ उहइ राहे स लउटी जेहसे उ आवा।<br> <span class="br-ind"><br><span class="indent">&nbsp;</span></span>उ इ नगर मँ नाहीं आई।<br> <span class="br-ind"><br><span class="indent">&nbsp;</span></span>इ यहोवा कहत ह।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>मइँ अपने बरे अउर अपने सेवक दाऊद बरे<br> <span class="br-ind"><br><span class="indent">&nbsp;</span></span>इ नगर क रच्छा करब अउर बचाइ लेब।’”<br></div>
<div class="v" id="v35"><h2>अस्सूरी फउज बर्बाद होइ गइ</h2><span class="vn">35</span> <span class="br-p"><br><br></span>उ राति यहोवा क दूत अस्सूरी डेरा मँ गवा अउर एक लाख पचासी हजार लोगन क मार डाएस। भिन्सारे क जब लोग उठेन तउ उ पचे सारी ल्हासन लखेन।</div>
<div class="v" id="v36"><span class="vn">36</span> <span class="br-p"><br><br></span>एह बरे अस्सूर क राजा सन्हेरीब चला गवा अउर नीनवे वापस पहोंचा, अउर हुवइँ रुक गवा।</div>
<div class="v" id="v37"><span class="vn">37</span> एक दिना सन्हेरीब मन्दिर मँ अपने देवता निसरोक क पूजा करत रहा। ओकरे पूतन अद्रेम्मेलेक अउर सरेसेर ओका तरवार स मार डाएन। तब उ पचे अरारात प्रदेस मँ पराइ निकरेन अउर सन्हेरीब क पूत एसर्हद्दोन ओकरे पाछे नवा राजा भवा।</div>
</div>
<!-- PARSED ABOVE; EDITING MAY BREAK PARSER -->
</body></html>