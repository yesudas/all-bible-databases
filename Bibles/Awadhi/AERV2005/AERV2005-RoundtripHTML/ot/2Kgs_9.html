<html><head>
<meta http-equiv="Content-Type" content="text/html;charset=utf-8" />
<title>2Kgs 9 &ndash; दूसर राजा &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Kgs', 9);">
<div id="navbar"><a href="../index.html">पवित्तर बाइबिल</a> &ndash; <b>दूसर राजा</b> &ndash; <a href="2Kgs_1.html">1</a> ... <a href="2Kgs_7.html">7</a> <a href="2Kgs_8.html">8</a> <b>9</b> <a href="2Kgs_10.html">10</a> <a href="2Kgs_11.html">11</a> ... <a href="2Kgs_25.html">25</a> </div><hr>
<h1>2Kgs 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>एलीसा जुवा नबी क येहू क अभिसेक करइ क कहत ह</h2><span class="vn">1</span> <span class="br-p"><br><br></span>एलीसा नबी नबियन क समूह मँ स एक क बोलाएस। एलीसा इ मनई स कहेस, “तइयार होइ जा अउर अपने हाथे मँ तेल क इ नान्ह बोतल क ल्या। गिलाद क रामोत क जा।</div>
<div class="v" id="v2"><span class="vn">2</span> जब तू हुवाँ पहोंचा तउ निमसी क पौत अर्थात यहोसापात क पूत येहू स मिला। तब अन्दर जा अउर ओकर भाइयन मँ स ओका उठावा। ओका कउनो भीतरी कमराँ मँ लइजा।</div>
<div class="v" id="v3"><span class="vn">3</span> तेल छोटी बोतल लइ जा अउर येहू क मूँड़ पइ उ तेल क डावा। इ कहा, ‘यहोवा कहत ह: मइँ तोहार अभिसेक इस्राएल क राजा होइ बरे किहेउँ ह।’ तब दरवाजा खोला अउ भाग चला। हुवाँ प्रतीच्छा न करा।”</div>
<div class="v" id="v4"><span class="vn">4</span> <span class="br-p"><br><br></span>एह बरे इ जुवा नबी गिलाद क रामोत गवा।</div>
<div class="v" id="v5"><span class="vn">5</span> जब जुवक नबी हुवाँ पहोंचा, उ फउज क सेनापतियन क बइठे लखेस। जुवक कहेस, “सेनापति, मइँ तोहार क बरे एक सँदेसा लिआएउँ ह।” येहू कहेस, “हम सबहिं हिआँ अही। हम लोगन मँ स केकरे बरे सँदेस अहइ?” <span class="br-p"><br><br></span>जुवक कहेस, “सेनापति, सँदेस तोहार बरे अहइ।”</div>
<div class="v" id="v6"><span class="vn">6</span> <span class="br-p"><br><br></span>येहू उठा अउर अन्दर गवा। तब जुवा नबी उ तेल क येहू क मँड़ पइ डाइ दिहस। जुवा नबी येहू स कहेस, “इस्राएल क परमेस्सर, यहोवा कहत ह, ‘मइँ यहोवा क लोगन, इस्राएलियन पइ नवा राजा होइ क बरे तोहार अभिसेक करत हउँ?</div>
<div class="v" id="v7"><span class="vn">7</span> तोहका अपने राजा अहाब क परिवार क नस्ट कइ देइ चाही। इ प्रकार मइँ ईजेबेल क अपने सेवकन, नबियन तथा दूसर ओन सबहिं जउन मोर सेवा किहेन जेका उ मार डाएस क मउत क बरे दण्डित करब।</div>
<div class="v" id="v8"><span class="vn">8</span> इ तरह अहब क सारा परिवार मरि जाइ। मइँ अहाब क परिवार क कउनो मर्द क जिअत नाहीं रहइ देब। एकर कउनो महत्व नाहीं होइ कि उ मर्द दास अहइ या स्वतंत्र मनई अहइ।</div>
<div class="v" id="v9"><span class="vn">9</span> मइँ अहाब क परिवार क, नबात पूत क यारोबाम या अहिययाह क पूत बासा क परिवार जइसा कइ देब।</div>
<div class="v" id="v10"><span class="vn">10</span> यिज्रैल क छेत्र मँ ईजेबेल क कूकुरन खइहीं। ईजेबेल क दफनावा नाहीं जाइ।’” <span class="br-p"><br><br></span>तब जुवक नबी दरवाजा खोलेस अउ भाग गवा।</div>
<div class="v" id="v11"><h2>सेवक येहू क राजा घोसित करत हीं</h2><span class="vn">11</span> <span class="br-p"><br><br></span>येहू अपने राजा क अधिकारियन क लगे लउटा। अधिकारियन मँ स एक येहू स कहेस, “का सब कुसल अहइ? इ पागल मनई तोहरे लगे काहे आवा रहा?” <span class="br-p"><br><br></span>येहू अपने अधिकारियन क उत्तर दिहस, “तू उ पागल मनई क अउर जउन बातन उ कहत ह, जानत अहा।”</div>
<div class="v" id="v12"><span class="vn">12</span> <span class="br-p"><br><br></span>अधिकारियन कहेस, “नाहीं! हमका सच्ची बात बतावा। उ का कहत ह?” येहू अधिकारियन क उ बताएस जउन जुवक नबी कहे रहा। येहू कहेस, “उ कहेस, ‘यहोवा इ कहत ह: मइँ इस्राएल क नवा राजा होइ क बरे तोहार अभिसेक किहेउँ ह।’”</div>
<div class="v" id="v13"><span class="vn">13</span> <span class="br-p"><br><br></span>तब हर एक अधिकारी हाली स आपन चो़गा उतारेन अउर येहू क समन्वा पइड़ियन पइ ओनका धरेन। तब उ पचे तुरही बजाएन अउर इ घोसणा किहन, “येहू राजा अहइ।”</div>
<div class="v" id="v14"><h2>येहू यिज्रैल जात ह</h2><span class="vn">14</span> <span class="br-p"><br><br></span>एह बरे येहू, जउन निमसी क पोता अउर यहोसापात क पूत रहा योराम क खिलाफ जोजना बनाएस। <span class="br-p"><br><br></span>उ समइ योराम अउ इस्राएली, अराम क राजा हजाएल स, गिलाद क रामोत क रच्छा क जतन करत रहेन।</div>
<div class="v" id="v15"><span class="vn">15</span> मुला राजा योराम आपन घाव स ठीक होइ बरे यिज्रैल क गवा। अरामियन योराम क तब घायल किहे रहेन जब उ अराम क राजा हजाएल क खिलाफ जुद्ध किहे रहा। <span class="br-p"><br><br></span>एह बरे येहू अधिकारियन स कहेस, “जदि तू लोग स्वीकार करत अहा कि मइँ नवा राजा हउँ तउ नगर क कउनो मनई क यिज्रैल मँ सूचना देइ बरे बचिके निकरइ न द्या।”</div>
<div class="v" id="v16"><span class="vn">16</span> <span class="br-p"><br><br></span>योराम यिज्रैल मँ अराम करत रहा। एह बरे येहू रथ मँ सवार भवा अउर यिज्रैल गवा। यहूदा क राजा अहज्याह भी योराम क लखइ यिज्रैल गवा।</div>
<div class="v" id="v17"><span class="vn">17</span> <span class="br-p"><br><br></span>एक ठु रच्छक यिज्रैल मँ रच्छक खम्भा पइ खड़ा रहा। उ येहू क बिसाल दल क आवत लखेस। उ कहेस, “मइँ लोगन क एक ठु बिसाल दल क लखत हउँ।” <span class="br-p"><br><br></span>योराम कहेस, “कउनो क ओनसे भेंटइ घोड़ा पइ पठवा। इ मनई स इ कहइ बरे कहा, ‘का आप सान्ति क इच्छा स आए अहइँ?’”</div>
<div class="v" id="v18"><span class="vn">18</span> <span class="br-p"><br><br></span>एह बरे एक सँदेसवाहक येहू स मिलइ बरे घोड़ा पइ सवार होइके गवा। सँदेसवाहक कहेस, “राजा योराम पूछत हीं, ‘का तू सान्ति स आए अहइँ?’” <span class="br-p"><br><br></span>येहू कहेस, “तोहका सान्ति स कछू लेब-देब नाहीं। आवा अउ मोरे पाछे चला।” <span class="br-p"><br><br></span>रच्छक योराम स कहेस, “उ दल क लगे सँदेसवाहक गवा, किन्तु उ अब तलक लउटिके नाहीं आवा।”</div>
<div class="v" id="v19"><span class="vn">19</span> <span class="br-p"><br><br></span>तब योराम एक दूसरे मनई क घोड़ा पइ पठएस। उ मनई येहू क दल क लगे आवा अउर उ कहेस, “राजा योराम कहत हीं, ‘सान्ति।’” <span class="br-p"><br><br></span>येहू जवाब दिहस, “तोहका सान्ति स कछू भी लेब-देब नाहीं। आवा अउर मोरे पाछे चला।”</div>
<div class="v" id="v20"><span class="vn">20</span> <span class="br-p"><br><br></span>रच्छक योराम स कहेस, “दूसर मनई उ दल क लगे गवा, किन्तु उ अबहिं लउटिके नाहीं आवा। रथचालक रथे क निमसी पोता येहू क तरह चलावत बाटइ। उ पागलन जइसा चलावत अहइ।”</div>
<div class="v" id="v21"><span class="vn">21</span> <span class="br-p"><br><br></span>योराम कहेस, “मोरे रथे क तइयार करा।” <span class="br-p"><br><br></span>एह बरे सेवक योराम क रथे क तइयार किहन। इस्राएल क राजा योराम अउ यहूदा क राजा अहज्याह निकर गएन। हर एक राजा अपने-अपने रथे स येहू स मिलइ गएन। उ पचे येहू स यिज्रैली नाबोत क भुइँया पइ भेंटन।</div>
<div class="v" id="v22"><span class="vn">22</span> <span class="br-p"><br><br></span>योराम येहू क लखेस अउर ओहसे पूछेस, “येहू का तू सान्ति क इरादे स आए अहा?” <span class="br-p"><br><br></span>येहू जवाब दिहेस, “जब तलक तोहार महतारी ईज़ेबेल रण्डीबाजी अउर जादू टोना करति रही तब तलक सान्ति नाहीं होइ सकी।”</div>
<div class="v" id="v23"><span class="vn">23</span> <span class="br-p"><br><br></span>योराम भाग निकरइ बरे अपने घोड़न क बाग मोड़ेस। योराम अहज्याह स कहेस, “अहज्याह! इ एक ठु चाल अहइ।”</div>
<div class="v" id="v24"><span class="vn">24</span> <span class="br-p"><br><br></span>किन्तु येहू अपनी पूरी ताकत स अपने धनुस क हींचेस अउर योराम क पीठ मँ बाण चलाइ दिहस। बाण योराम क हिरदइ क बेधत भवा पार होइ गवा। योराम अपने रथे मँ मरि गवा।</div>
<div class="v" id="v25"><span class="vn">25</span> <span class="br-p"><br><br></span>येहू अपने सारथी बिदकर स कहेस, “योराम क ल्हास क उठावा अउर यिज़्रैली नाबोत क खेत मँ लोकाइ द्या। याद करा, जब हम अउर तू योराम क बाप अहाव क संग चले रहे। तब यहोवा कहे रहा कि एकरे संग अइसा ही होइ।</div>
<div class="v" id="v26"><span class="vn">26</span> यहोवा कहे रहा, ‘कल मइँ नाबोत अउ ओकरे पूतन क खून लखे रहेउँ। एह बरे मइँ अहाब क इहइ मइदान मँ सजा देब।’ यहोवा अइसा कहे रहा। एह बरे योराम क ल्हास क इहई मइदान मँ लोकाइ द्या जइसा यहोवा कहेस।”</div>
<div class="v" id="v27"><span class="vn">27</span> <span class="br-p"><br><br></span>यहूदा क राजा अहज्याह इ लखेस, एह बरे उ भाग निकरा। उ बारी क भवन क रास्ते स होइके भागा। येहू ओकर पाछा किहस। येहू कहेस, “अहज्याह क भी ओकरे रथे मँ मार डावा।” <span class="br-p"><br><br></span>एह बरे येहू क लोग यिबलाम क लगे गूर क जाइ वाली सड़क पइ अहज्याह पइ प्रहार किहस। अहज्याह मगिद्दो तलक भागा, किन्तु हुवाँ उ मर गवा।</div>
<div class="v" id="v28"><span class="vn">28</span> अहज्याह क सेवक अहज्याह क ल्हास क रथे मँ यरूसलेम लइ गएन। उ पचे अहज्याह क, ओकरी कब्र मँ ओकरे पुरखन क संग दाऊद नगर मँ दफनाएन।</div>
<div class="v" id="v29"><span class="vn">29</span> <span class="br-p"><br><br></span>अहज्याह इस्राएल पइ योराम क राज्जकाल क गियारहवें बरिस मँ यहूदा क राजा बना रहा।</div>
<div class="v" id="v30"><h2>ईज़ेबेल क भयंकर मउत</h2><span class="vn">30</span> <span class="br-p"><br><br></span>येहू यिज्रैल गवा अउर ईज़ेबेल क इ खबर मिली। उ अपने क सजाएस अउर अपने बारन क बाँधेस। तब उ खिड़की क सहारे खड़ी भइ अउर बाहेर क लखइ लाग।</div>
<div class="v" id="v31"><span class="vn">31</span> येहू नगर मँ प्रवेस किहस। ईज़ेबेल कहेस, “जिम्री जउन आपन ही सुआमी क मार डाएस, का तू सान्ति मँ आवा ह?”</div>
<div class="v" id="v32"><span class="vn">32</span> <span class="br-p"><br><br></span>येहू ऊपर खिड़की कइँती लखेस। उ कहेस, “मोरी कइँती कउन अहइ? कउन?” <span class="br-p"><br><br></span>दुइ या तीन खोजन खिड़की स येहू क लखेन,</div>
<div class="v" id="v33"><span class="vn">33</span> येहू ओनसे कहेस, “ईज़ेबेल क खाले लोकावा।” <span class="br-p"><br><br></span>तब खोजन ईज़ेबेल क खाले लोकाएन। ईज़ेबेल क तनिक खून देवार अउर घोड़न पइ छिटक गवा। घोड़न ईज़ेबेल क तने क कुचरि डाएस।</div>
<div class="v" id="v34"><span class="vn">34</span> येहू महल मँ घुसा अउर उ खाएस अउर पिएस। तब उ कहेस, “अब इ सरापित मेहरारू क बारे मँ इ करा। ओका दफनाइ द्या काहेकि उ राजा क बिटिया अहइ।”</div>
<div class="v" id="v35"><span class="vn">35</span> <span class="br-p"><br><br></span>कछू लोग जउन ईज़ेबेल क दफनाए गएन रहेन। ओकरे ल्हास क न पाइ सकेन। उ पचे सिरिफ ओकर खोपड़ी, ओकर गोड़ अउ ओकरे हाथन क हथेलियन पाइ सकेन।</div>
<div class="v" id="v36"><span class="vn">36</span> एह बरे उ पचे लोग लउटेन अउर उ पचे येहू स कहेन। तब येहू कहेस, “यहोवा अपने सेवक तिसबी एलिय्याह स इ सँदेसा देइ क कहे रहा। एलिय्याह कहे रहा: ‘यिज्रैल क पहँटा मँ ईज़ेबेल क ल्हासे क कूकुर खइहीं।</div>
<div class="v" id="v37"><span class="vn">37</span> ईज़ेबेल क ल्हास यिज्रैल क पहँटा मँ खेत क गोबर क तरह होइ। लोग ईज़ेबेल क ल्हास क पहिचान नाहीं पइहीं।’”</div>
</div>
<!-- PARSED ABOVE; EDITING MAY BREAK PARSER -->
</body></html>