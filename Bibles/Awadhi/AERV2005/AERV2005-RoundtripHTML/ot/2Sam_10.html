<html><head>
<meta http-equiv="Content-Type" content="text/html;charset=utf-8" />
<title>2Sam 10 &ndash; दूसर समूएल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 10);">
<div id="navbar"><a href="../index.html">पवित्तर बाइबिल</a> &ndash; <b>दूसर समूएल</b> &ndash; <a href="2Sam_1.html">1</a> ... <a href="2Sam_8.html">8</a> <a href="2Sam_9.html">9</a> <b>10</b> <a href="2Sam_11.html">11</a> <a href="2Sam_12.html">12</a> ... <a href="2Sam_24.html">24</a> </div><hr>
<h1>2Sam 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>हानून दाऊद क मनइयन क लज्जित करत ह</h2><span class="vn">1</span> <span class="br-p"><br><br></span>पाछे, अम्मोनियन क राजा नाहास मरा। ओकरे पाछे ओकर पूत हानून राजा भवा।</div>
<div class="v" id="v2"><span class="vn">2</span> दाऊद कहेस, “नाहास मोरे बरे कृपालु राहा। एह बरे मइँ ओकरे पूत हानून क बरे कृपालु रहब।” एह बरे दाऊद हानून क ओकरे बाप क मउत पइ ढाँढ़स देइ बरे अपने अधिकारियन क पठएस। <span class="br-p"><br><br></span>एह बरे दाऊद क सेवक अम्मोनियन क देस मँ चले गएन।</div>
<div class="v" id="v3"><span class="vn">3</span> किन्तु अम्मोनी प्रमुख लोग आपन सुआमी हानून स कहेस, “का आपु समुझत हीं कि दाऊद कछू मनइयन क आपक लगे ढाँढ़स देइ बरे पठइके आप क बाप क सम्मान देइ क जतन करत अहइ? नाहीं। दाऊद एन मनइयन क आप क नगर क बारे मँ गुप्त रूप स जानइ अउ समुझइ बरे पठएस ह। उ पचे आप क बिरूद्ध जुद्ध क जोजना बनावत अहइँ।”</div>
<div class="v" id="v4"><span class="vn">4</span> <span class="br-p"><br><br></span>एह बरे, हानून दाऊद क सेवकन क धरेस अउर ओकर आधी डाढ़ी कटवाइ दिहस। उ ओनके ओढ़नन क नीचे स आधा काटि दिहेस, ओनका कमर क नीचे स नंगा कइ दिहेस। तब उ ओनका पठइ दिहस।</div>
<div class="v" id="v5"><span class="vn">5</span> <span class="br-p"><br><br></span>जब लोग दाऊद स कहेन, तउ उ आपन अधिकारियन स मिलइ बरे दूतन क पठएस। उ इ एह बरे किहस काहेकि इ सबइ लोग बहोत लजान रहेन। राजा दाऊद स कहेस, “जब तलक तोहार दाढ़ियन फुन स न बाढ़इँ तब तलक यरीहो मँ ठहरा। तब यरूसलेम लउटि आवा।”</div>
<div class="v" id="v6"><h2>अम्मोनियन क खिलाफ जुद्ध</h2><span class="vn">6</span> <span class="br-p"><br><br></span>जब अम्मोनियन जान लिहन कि उ पचे दाऊद क दुस्मन होइ गएन। उ पचे अरामी क बेत्रहोब अउ सोबा स भाड़े पइ बोलाएन। हुवाँ बीस हजार अरामी पैदल-फउजी आए रहेन। अम्मोनियन तोब स बारह हजार फउजियन अउ माका क राजा क एक हजार फउजियन क संग परिस्रमिक पइ बोलाएन।</div>
<div class="v" id="v7"><span class="vn">7</span> <span class="br-p"><br><br></span>दाऊद इ बिसय मँ सुनेस। एह बरे उ योआब अउर सक्तीसाली मनइयन क सारी फउज पठएस।</div>
<div class="v" id="v8"><span class="vn">8</span> अम्मोनी फउज बाहेर निकरेन अउर जुद्ध बरे तइयार भएन। उ पचे नगर दुआर पइ खड़े भएन। योआब अउ रहोब स अरामियन फउज तथा तोब अउ माका क मनइयन नगर क बाहेर मैदान मँ इकट्ठा भएन।</div>
<div class="v" id="v9"><span class="vn">9</span> <span class="br-p"><br><br></span>योआब लखेस कि अम्मोनी ओकरे खिलाफ समन्वा अउर पाछे दुइनउँ कइँती खड़े अहइँ। एह बरे, उ इस्राएलियन मँ स कछू उत्तिम जोधन क चुनेस। योआब एन उत्तिम फउजियन क अरामियन क खिलाफ लड़इ बरे पंक्तिबध किहस।</div>
<div class="v" id="v10"><span class="vn">10</span> तब योआब बचा भवा फउजियन क अपने भाई अबीसै क अगुआई मँ किहेस। तब अबसै ओनका अम्मोनी क बिरुद्ध जुद्ध करइ बरे पंक्तिबध किहेस।</div>
<div class="v" id="v11"><span class="vn">11</span> योआब अबीसै स कहेस, “जदि अरामी हमरी फउज स जियादा सक्तीसाली होइँ, तू मोर मदद कर्या। जदि अम्मोनी तोहार फउज स जियादा ताकतवर होइँ तउ मइँ आइके तोहार मदद करब।</div>
<div class="v" id="v12"><span class="vn">12</span> सक्तीसाली बना! हम पचन क अपने लोगन अउर अपने परमेस्सर क नगर क रच्छा बरे बहादुरी स जुद्ध करइ द्या। होइ सकत ह यहोवा उहइ करी जेका उ ठीक मानत ह।”</div>
<div class="v" id="v13"><span class="vn">13</span> <span class="br-p"><br><br></span>तब योआब अउ ओकर फउजी अरामियन पइ हमला किहन। अरामी योआब अउ ओकरे फउजियन क समन्वा भाग खड़े भएन।</div>
<div class="v" id="v14"><span class="vn">14</span> अम्मोनियन लखेन कि अरामी भागत अहइँ, एह बरे उ पचे अबीसै क समन्वा स भाग खड़े भएन अउर अपने नगर मँ लउट गएन। <span class="br-p"><br><br></span>इ तरह योआब अम्मोनियन क संग जुद्ध स लउटा अउर यरूसलेम वापस आवा।</div>
<div class="v" id="v15"><h2>अरामी फुन लड़इ क निहचइ करत हीं</h2><span class="vn">15</span> <span class="br-p"><br><br></span>अरामियन लखेन कि इस्राएलियन ओनका हराइ दिहन। एह बरे उ पचे एक ठु बिसाल फउज क रूप मँ एकट्ठे भएन।</div>
<div class="v" id="v16"><span class="vn">16</span> हददेजेर परात नदी क दूसर कइँती रहइवाले अरामियन क लिआवइ बरे दूत पठएस। इ सबइ अरामी हेलाम पहोंचेन। सोबक, जउन हददेजेर क फउज क सेनापति रहा ओनकर अगुवाइ करत रहेन।</div>
<div class="v" id="v17"><span class="vn">17</span> <span class="br-p"><br><br></span>दाऊद क एकर पता लगा। एह बरे उ सारे इस्राएलियन क एक संग बटोरेस। उ पचे यरदन नदी क पार किहन अउर उ पचे हेलाम पहोंचेन। <span class="br-p"><br><br></span>हुवाँ अरामियन हमला क तइयारी किहन अउर धावा बोल दिहन।</div>
<div class="v" id="v18"><span class="vn">18</span> किन्तु दाऊद अरामियन क हराइ दिहस अउर उ पचे इस्राएलियन क समन्वा भाग खड़े भएन। दाऊद बहोत स अरामियन क मार डाएस। सात सौ सारथी अउ चालीस हजार घुड़सवार दाऊद अरामी सेना क सेनापति सोबक क भी मार डाएस।</div>
<div class="v" id="v19"><span class="vn">19</span> <span class="br-p"><br><br></span>जउन राजा हददेजेर क सेवा करत रहेन उ पचे लखेन कि इस्राएलियन ओनका हराइ दिहन। एह बरे उ पचे इस्राएलियन स सन्धि किहन अउर ओनकर सेवा करइ लागेन। अरामियन अम्मोनियन क अउर जियाद मदद देइ क साहस नाहीं राखेन।</div>
</div>
<!-- PARSED ABOVE; EDITING MAY BREAK PARSER -->
</body></html>