<html><head>
<meta http-equiv="Content-Type" content="text/html;charset=utf-8" />
<title>2Sam 11 &ndash; दूसर समूएल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 11);">
<div id="navbar"><a href="../index.html">पवित्तर बाइबिल</a> &ndash; <b>दूसर समूएल</b> &ndash; <a href="2Sam_1.html">1</a> ... <a href="2Sam_9.html">9</a> <a href="2Sam_10.html">10</a> <b>11</b> <a href="2Sam_12.html">12</a> <a href="2Sam_13.html">13</a> ... <a href="2Sam_24.html">24</a> </div><hr>
<h1>2Sam 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>दाऊद बतसेबा स मिलत ह</h2><span class="vn">1</span> <span class="br-p"><br><br></span>बसन्त मँ, जब राजा जुद्ध बरे बाहेर निकरत हीं दाऊद योआब, ओकर अधिकारियन अउर सबहिं इस्राएलियन क अम्मोनियन क नस्ट करइ बरे पठएस। योआब क फउज राजधानी रब्बा पइ भी हमला किहस। <span class="br-p"><br><br></span>मुला दाऊद यरूसलेम मँ रूका।</div>
<div class="v" id="v2"><span class="vn">2</span> साँझ क उ अपने बिछउना स उठा। उ राजमहल क छत पइ चारिहुँ कइँती घूमा। जब दाऊद छत पइ रहा, उ एक ठु मेहरारू क नहात लखेस। मेहरारू बहोत सुन्नर रही।</div>
<div class="v" id="v3"><span class="vn">3</span> एह बरे दाऊद अपने सेवकन क बोलाएस अउर ओनसे पूछेस कि उ मेहरारू कउन रही? एक सेवक जवाब दिहस, “उ मेहरारू एलीआम क बिटिया बतसेबा अहइ। उ हित्ती ऊरिय्याह क मेहरारू अहइ।”</div>
<div class="v" id="v4"><span class="vn">4</span> <span class="br-p"><br><br></span>दाऊद बतसेबा क अपने लगे बोलावइ बरे दूत पठएस। जब उ दाऊद क लगे आइ, तउ उ ओकरे संग सारीरिक सम्बन्ध किहस। उ नहाएस<sup class="fnm"><a name="fnm1" href="#fn1">1</a></sup> अउर उ अपने घरे चली गइ।</div>
<div class="v" id="v5"><span class="vn">5</span> किन्तु बतसेबा गर्भवती भइ। उ दाऊद स कहइ बरे सब्द पठाएस: “मइँ गर्भवती हउँ।”</div>
<div class="v" id="v6"><h2>दाऊद अपने पाप क छुपावइ चाहत ह</h2><span class="vn">6</span> <span class="br-p"><br><br></span>दाऊद योआब क सँदेसा पठएस, “हित्ती ऊरिय्याह क मोरे लगे पठवा।” <span class="br-p"><br><br></span>एह बरे योआब ऊरिय्याह क दाऊद क लगे पठएस।</div>
<div class="v" id="v7"><span class="vn">7</span> ऊरिय्याह दाऊद क लगे आवा। दाऊद ऊरिय्याह स बात किहस। दाऊद ऊरिय्याह स पूछेस कि योआब कइसा अहइ, फउजी कइसे अहइँ अउर जुद्ध कइसे चलत अहइ।</div>
<div class="v" id="v8"><span class="vn">8</span> तब दाऊद ऊरिय्याह स कहेस, “घरे जा अउर आराम करा।” <span class="br-p"><br><br></span>ऊरिय्याह राजा क महल तजेस। राजा ऊरिय्याह क एक ठु भेटं भी पठएस।</div>
<div class="v" id="v9"><span class="vn">9</span> किन्तु ऊरिय्याह अपने घर नाहीं गवा। ऊरिय्याह राजा क महल क दुआरे पइ सोएस। उ उहइ तरह सोएस जइसे राजा क दूसर सेवक सोएन।</div>
<div class="v" id="v10"><span class="vn">10</span> सेवकन दाऊद स कहेन, “ऊरिय्याह अपने घरे नाहीं गवा।” <span class="br-p"><br><br></span>तब दाऊद ऊरिय्याह स कहेस, “तू लम्बी जात्रा स आया। तू घरे काहे नहीं गवा?”</div>
<div class="v" id="v11"><span class="vn">11</span> <span class="br-p"><br><br></span>ऊरिय्याह दाऊद स कहेस, “पवित्तर सन्दूख अउ इस्राएल क यहूदा फउजियन अउ सिबिर मँ ठहरत अहइँ। मोर सुआमी योआब अउर मोर सुआमी दाऊद क अधिकारियन खुला मैदानन मँ सिबिर डाए पड़े अहइँ। एह बरे इ नीक नाहीं कि मइँ घर जाउँ, खाऊँ, पिअउँ अउर अपनी पत्नी क संग सोऊँ। मइँ आपन अउर तोहार जिन्नगी क किरिया खात हउँ, कि मइँ अइसा नाहीं करब।”</div>
<div class="v" id="v12"><span class="vn">12</span> <span class="br-p"><br><br></span>दाऊद ऊरिय्याह स कहेस, “आजु हिअइँ ठहरा। भियान मइँ तोहका जुद्ध मँ वापस पठउब।” <span class="br-p"><br><br></span>ऊरिय्याह उ दिन यरूसलेम मँ ठहरा। उ अगले भिंसारे तलक रूका।</div>
<div class="v" id="v13"><span class="vn">13</span> तब दाऊद ओका आवइ अउ खाइ क बरे बोलाएस। ऊरिय्याह दाऊद क संग पिएस अउ खाएस। दाऊद ऊरिय्याह क नसा मँ कइ दिहस। किन्तु ऊरिय्याह, फुन भी घरे नाहीं गवा। उ साँझ क ऊरिय्याह राजा क सेवकन क संग राजा क दुआर क बाहेर सोवा।</div>
<div class="v" id="v14"><h2>दाऊद ऊरिय्याह क मउत क जोजना बनावत ह</h2><span class="vn">14</span> <span class="br-p"><br><br></span>अगले भिंसारे, दाऊद योआब बरे एक ठु पत्र लिखेस। दाऊद ऊरिय्याह क उ पत्र लइ जाइ क दिहस।</div>
<div class="v" id="v15"><span class="vn">15</span> पत्र मँ दाऊद लिखेस: “ऊरिय्याह क कतार क आगे मँ रखा जहाँ पइ जुद्ध मुसकिल होत ह। तब ओका अकेले तजि द्या अउर ओका जुद्ध मँ मारा जाइ द्या।”</div>
<div class="v" id="v16"><span class="vn">16</span> <span class="br-p"><br><br></span>जब योआब नगर क घेर लिहस तउ उ लखेस कि सब स जियादा बीर अम्मीनी जोधा कहाँ अहइँ। उ ऊरिय्याह क हुवाँ जाइ बरे चुनेस।</div>
<div class="v" id="v17"><span class="vn">17</span> नगर (रब्बा) क आदमी योआब क खिलाफ लड़इ क आएन। दाऊद क कछू फउजी मारे गएन। हित्ती ऊरिय्याह ओन लोगन मँ स एक रहा।</div>
<div class="v" id="v18"><span class="vn">18</span> <span class="br-p"><br><br></span>तब योआब दाऊद क जुद्ध मँ जउन भवा, ओकर खबर पठएस।</div>
<div class="v" id="v19"><span class="vn">19</span> योआब दूत स कहेस: “राजा दाऊद क इ सबइ जउन जुद्ध मँ का भवा ह क पाछे।</div>
<div class="v" id="v20"><span class="vn">20</span> होइ सकत ह कि राजा कोहाइ जाइ। होइ सकत ह कि राजा पूछइ, ‘योआब क फउज नगर क निचके लड़इ काहे गइ? का इ योआब अहइ मालूम नाहीं कि लोग नगर क देवारन स भी बाण चलाइ सकत हीं?</div>
<div class="v" id="v21"><span class="vn">21</span> का ओका याद नाहीं कि यरुब्बेसेत क पूत अबीमेलेक क कउन मारेस? हुवाँ एक ठु मेहरारू नगर-दीवार पइ रही जउन अबीमेलेक क ऊपर चक्की क ऊपरी पाट लोकाएस। उ मेहरारू ओका तेबेस मँ मार डाएस। तू देवार क निचके काहे गया?’ (जदि राजा दाऊद इ पूछत ह) तउ तोहका जवाब देइ चाही: “आप क सेवक हित्ती ऊरिय्याह भी मर गवा।”</div>
<div class="v" id="v22"><span class="vn">22</span> <span class="br-p"><br><br></span>दूत गवा अउर उ दाऊद क उ सब बताएस जउन ओका योआब कहइ क कहे रहा।</div>
<div class="v" id="v23"><span class="vn">23</span> दूत दाऊद स कहेस, “अम्मोन क लोग जिअत रहेन उ पचे बाकेर आगन अउ उ पचे खुले मैदान मँ हम पइ हमला किहेन। किन्तु हम लोग ओनसे नगर-दुआर पइ लड़ेन।</div>
<div class="v" id="v24"><span class="vn">24</span> नगर देवार क फउजियन अपने अधिकारियन पइ बाण चलाएन। आप क कछू अधिकारियन मारे गएन। आप क अधिकारी हित्ती ऊरिय्याह भी मारा गवा।”</div>
<div class="v" id="v25"><span class="vn">25</span> <span class="br-p"><br><br></span>दाऊद दूत स कहेस, “तोहका योआब स इ कहब अहइ: ‘इ परिणाम स उदास न होइ। एक तरवार एक क वइसा ही मारत ह जइसा दूसर क। रब्बा नगर पइ खौफनाक हमला करा। तब तू उ नगर क नस्ट करब्या।’ योआब क एन सब्दन स प्रोत्साहित करा।”</div>
<div class="v" id="v26"><h2>दाऊद बतसेबा स बियाह करत ह</h2><span class="vn">26</span> <span class="br-p"><br><br></span>बतसेबा सुनेस कि ओकर भतार ऊरिय्याह मर गवा। तब उ अपने भतार बरे रोइ।</div>
<div class="v" id="v27"><span class="vn">27</span> जब उ सोक क समइ पूरा कइ लिहेस, तब दाऊद ओका अपने घरे मँ लिआवइ बरे सेवकन क पठएस। उ दाऊद क मेहरिया होइ गइ, अउर उ दाऊद बरे एक ठु पूत पइदा किहस। दाऊद जउन बुरा काम किहस यहोवा ओका पसन्द नाहीं किहस।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->उ नहाएस <!--raw 1 bo --></em><!--endraw 1-->साब्दिक, एकर अरथ अहइ कि “उ अभी ही आपन मासिक-धर्म स मुक्त भएस ह।” एकर अरथ अहइ कि उ आपन मासिक-धर्म क आखरी दिन मँ सुद्धीकरण बरे नहाएस जइसा रीति क अनुसार होत ह।</div>
</div>
<!-- PARSED ABOVE; EDITING MAY BREAK PARSER -->
</body></html>