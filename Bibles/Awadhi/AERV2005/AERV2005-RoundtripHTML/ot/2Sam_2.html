<html><head>
<meta http-equiv="Content-Type" content="text/html;charset=utf-8" />
<title>2Sam 2 &ndash; दूसर समूएल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 2);">
<div id="navbar"><a href="../index.html">पवित्तर बाइबिल</a> &ndash; <b>दूसर समूएल</b> &ndash; <a href="2Sam_1.html">1</a> <b>2</b> <a href="2Sam_3.html">3</a> <a href="2Sam_4.html">4</a> ... <a href="2Sam_24.html">24</a> </div><hr>
<h1>2Sam 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>दाऊद अउ ओकर लोग हेब्रोन जात हीं</h2><span class="vn">1</span> <span class="br-p"><br><br></span>पाछे दाऊद यहोवा स पराथना किहस। दाऊद कहेस, “का मोका यहूदा क कउनो नगर मँ जाइ चाही?” <span class="br-p"><br><br></span>यहोवा दाउद स कहेस, “जा।” <span class="br-p"><br><br></span>दाऊद पूछेस, “मोका कहाँ जाइ चाही?” <span class="br-p"><br><br></span>यहोवा जवाब दिहस, “हेब्रोन क।”</div>
<div class="v" id="v2"><span class="vn">2</span> <span class="br-p"><br><br></span>एह बरे दाउद हुवाँ गवा। ओकर दुइनउँ मेहररूअन ओकरे संग गइन। (उ पचे यिज्रेली क अहीनोअम अउ कर्मेल क नाबाल क राँड़ अबीगैल रहिन।)</div>
<div class="v" id="v3"><span class="vn">3</span> दाऊद अपने लोगन अउ ओनके परिवारन क भी लिआवा। उ पचे हेब्रोन अउ निचके क नगरन मँ बस गएन। <span class="br-p"><br><br></span>दाउद याबेस क लोगन क धन्यावाद देत ह</div>
<div class="v" id="v4"><span class="vn">4</span> यहूदा क लोग हेब्रोन आएन अउर उ पचे दाऊद क अभिसेक यहूदा क राजा क रूप मँ किहन। तब उ पचे दाऊद स कहेन, “याबेस गिलाद क मनइयन साऊल क दफनाएन।”</div>
<div class="v" id="v5"><span class="vn">5</span> <span class="br-p"><br><br></span>दाऊद याबेस गिलाद क लोगन क लगे दूत पठएस। एन दूत याबेस गिलाद क लोगन क दाऊद क सँदेसा दिहस: “यहोवा तोहका आसीर्बाद देइ, काहेकि तू लोग अपने सुआमी साऊल बरे, ओकर जरी भइ हड्डियन क दफनाइके दाया देखाँया ह।</div>
<div class="v" id="v6"><span class="vn">6</span> यहोवा अब तोहरे बरे दयालु अउ सच्चा रही। मइँ भी तोहरे बरे दयालु रहब काहेकि तू लोग जरी भइ हड्डियन क दफनाया ह।</div>
<div class="v" id="v7"><span class="vn">7</span> अब, सक्तीसाली अउ बीर बना, तोहार सुआमी साऊल मर चुका अहइँ, अउ यहूदा क परिवार समूह अपने राजा क रूप मँ मोर अभिसेक किहेस ह।”</div>
<div class="v" id="v8"><h2>ईसबोसेत राजा होत ह</h2><span class="vn">8</span> <span class="br-p"><br><br></span>नेर क पूत अब्नेर साऊल क फउज क सेनापति रहा। अब्नेर साऊल क पूत ईसबोसेत क महनैम लइ गवा।</div>
<div class="v" id="v9"><span class="vn">9</span> उ ठउरे पइ अब्नेर ईसबोसेत क गिलाद, आसेर, यिज्रेल, एप्रैम, अउ बिन्यामीन अउर समस्त इस्राएल<sup class="fnm"><a name="fnm1" href="#fn1">1</a></sup> क राजा बनाएस। ईसबोसेत सारे इस्राएल क राजा बन गवा।</div>
<div class="v" id="v10"><span class="vn">10</span> <span class="br-p"><br><br></span>ईसबोसेत साऊल क पूत रहा। ईसबोसेत चालीस बरिस क रहा जब उ इस्राएल पइ सासन करब सुरू किहेस। उ दुइ बरिस तलक सासन किहस। किन्तु यहूदा क परिवार समूह दाऊद क अनुसरण करत रहा।</div>
<div class="v" id="v11"><span class="vn">11</span> दाउद हेब्रोन मँ यहूदा क परिवार समूह क राजा सात बरिस छ: महीने तलक रहा।</div>
<div class="v" id="v12"><h2>प्राण घातक मुकाबला</h2><span class="vn">12</span> <span class="br-p"><br><br></span>नेर क पूत अब्नेर अउ साऊल क पूत क अधिकारी लोग ईसबोसेत महनैम क तजेन। उ पचे गिबोन क गएन।</div>
<div class="v" id="v13"><span class="vn">13</span> सरुयाह क पूत योआब अउ दाऊद क सेवकगण भी गिबोन गएन। उ पचे अब्नेर अउ ईसबोसेत क सेवकन स, गिबोन क तालाब पइ मिलेन। अब्नेर क टोली तालाब क एक कइँती बइठी रही। योआब क टोली तालाब क दूसरी ओर बइठी रही।</div>
<div class="v" id="v14"><span class="vn">14</span> <span class="br-p"><br><br></span>अब्नेर योआब स कहेस, “हम लोग जुवकन क खड़ा होइ देइ अउर हिआँ एक मुकाबला होइ जाइ द्या।” <span class="br-p"><br><br></span>योआब कहेस, “हाँ, ओनमाँ मुकाबला होइ जाइ द्या।”</div>
<div class="v" id="v15"><span class="vn">15</span> <span class="br-p"><br><br></span>तब जुवक उठेन। दुइनउँ टोलियन मुकाबला बरे अपने जुवकन क गनेन। बियामीन क परिवार समूह स बारह जुवक मनइयन साऊल पूत ईसबोसेत क तरफ स जुद्ध बरे चुना गएन, अउर बारह जुवक दाऊद क मनइयन मँ स चुने गएन।</div>
<div class="v" id="v16"><span class="vn">16</span> हर एक जुवक अपने दुस्मन क मूँड़े क धरेस अउ आपन तरवार अन्दर भोंक दिहस। एह बरे जुवक मनइयन एक ही संग गिर पड़ेन। इहइ कारण अहइ कि उ ठउर, “तेज चाकुअन क खेत”<sup class="fnm"><a name="fnm2" href="#fn2">2</a></sup> कहा जात ह। इ ठउर गिबोन मँ अहइ।</div>
<div class="v" id="v17"><h2>अब्नेर असाहेल क मार डावत ह</h2><span class="vn">17</span> <span class="br-p"><br><br></span>उ दिन मुकाबला भयंकर जुदध मँ बदल गवा। दाऊद क मनइयन अब्नेर अउ इस्राएलियन क हराइ दिहन।</div>
<div class="v" id="v18"><span class="vn">18</span> सरूयाह क तीन पूत रहेन, योआब, अवीस अउ असाहेल। असाहेल तेज दउड़इवाला रहा। उ जंगली हिरन क तरह तेज दउड़त रहा।</div>
<div class="v" id="v19"><span class="vn">19</span> असाहेल अब्नेर क पाछा किहस। असाहेल सोझइ अब्नेर कइँती दउड़ गवा।</div>
<div class="v" id="v20"><span class="vn">20</span> अब्नेर मुड़िके लखेस अउर पूछेस, “का तू असाहेल अहा?” <span class="br-p"><br><br></span>असाहेल कहेस, “मइँ हउँ।”</div>
<div class="v" id="v21"><span class="vn">21</span> <span class="br-p"><br><br></span>अब्नेर असाहेल क चोट नाहीं पहोंचावइ चाहत रहा। तब अब्नेर असाहेल स कहेस, “मोर पाछा करब तजा अपनी दाहिन या बाई कइँती मुड़ा जुवकन मँ स कउनो एक क पाछा करा अउर ओकर कवच अपने बरे लइ ल्या।” किन्तु असाहेल अब्नेर क पाछा करब तजइ स इन्कार कइ दिहस।</div>
<div class="v" id="v22"><span class="vn">22</span> <span class="br-p"><br><br></span>अब्नेर असाहेल स फुन कहेस, “मोर पाछा करब तजा। जदि तू पाछा करब नाहीं तजत्या तउ मइँ तोहका मार डाउब। जदि मइँ तोहका मार डाउब तउ मइँ फुन तोहरे भाई योआब क मुँह नाहीं लखि सकब।”</div>
<div class="v" id="v23"><span class="vn">23</span> <span class="br-p"><br><br></span>किन्तु असाहेल अब्नेर क पाछा करब नाहीं तजेस। एह बरे अब्नेर आपन भाला क पिछले हींसा क उपयोग किहस अउर असाहेल क पेट मँ ओका घुसेड़ दिहस। भाला असाहेल क पेट मँ एतना गहिर घँसा कि उ ओकरी पीठ स बाहेर निकरि आवा। असाहेल हुवाँ तुरंत मरि गवा। <span class="br-p"><br><br></span>असाहेल क तन जमीन पइ गिर पड़ा। लोग ओकरे लगे दउड़िके गएन, अउर रूक गएन।</div>
<div class="v" id="v24"><h2>योआब अउ अबीस अब्नेर क पाछा करत हीं</h2><span class="vn">24</span> किन्तु योआब अउ अबीस अब्नेर क पाछा करब जारी रखेन। <span class="br-p"><br><br></span>जउन समइ उ पचे अम्मा पहाड़ी पइ पहोंचेन सूरज बूड़त रहा। (अम्मा पहाड़ी गहि क समन्वा गिबोन रेगिस्तान क राहे पइ रही।)</div>
<div class="v" id="v25"><span class="vn">25</span> बिन्यामीन परिवार समूह क लोग अब्नेर क लगे आएन। उ पचे सबहिं एक संग पहाड़ी क चोटी पइ खड़े होइ गएन।</div>
<div class="v" id="v26"><span class="vn">26</span> <span class="br-p"><br><br></span>अब्नेर चिचियाइके योआब क गोहराएस। अब्नेर कहेस, “का हम क लड़ जाइ चाही अउर हमेसा बरे एक दूसर क मारि डावइ चाही? निहचइ ही तू जानत अहा कि एकर अन्त सिरिफ सोक होइ। लोगन स कहा कि अपने ही भाइयन क पाछा करब बन्द करइँ।”</div>
<div class="v" id="v27"><span class="vn">27</span> <span class="br-p"><br><br></span>तब योआब कहेस, “इ जउन तू कहया उ ठीक अहइ। यहोवा क जिन्नगी क किरिया, जदि तू कछू नाहीं कहि होतेन, तउ मनइयन अपने भाइयन क पाछा सबेरे मँ भी करत रहतेन।”</div>
<div class="v" id="v28"><span class="vn">28</span> तब योआब एक तुरुही बजाएस अउ ओकर लोग इस्राएलियन क पाछा करब बन्द किहन। उ पचे अउर अगवा इस्राएलियन स लड़इ क जतन नाहीं किहन।</div>
<div class="v" id="v29"><span class="vn">29</span> <span class="br-p"><br><br></span>अब्नेर अउ ओकर लोग यरदन घाटी स होइके रात भर चलेन। उ पचे यरदन घाटी क पार किहन। उ पचे पूरे दिन चलत रहेन अउर महनैम पहोंचेन।</div>
<div class="v" id="v30"><span class="vn">30</span> <span class="br-p"><br><br></span>योआब अब्नेर क पाछा करब बन्द करइ क पाछे अपनी फउज मँ वापिस लउट आवा। जब योआब लोगन क बटोरेस, दाऊद क उन्नीस सेवक लापता रहेन। असाहेल भी लापता रहा।</div>
<div class="v" id="v31"><span class="vn">31</span> किन्तु दाऊद क सेवकन बिन्यामीन परिवार समूह क तीन सौ साठ निअम्बरन क, जउन अब्नेर क अनुसरण करत रहेन, मार डाए रहा।</div>
<div class="v" id="v32"><span class="vn">32</span> दाऊद क सेवक लोग असाहेल क लिहन अउर ओका बेतलेहेम मँ ओकरे पिता क कब्रिस्तान मँ दफनाएन। <span class="br-p"><br><br></span>योआब अउ ओकर मनई रात भइ चलत रहेन। जब उ पचे हेब्रोन पहोंचेन तउ सूरज निकरा।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->समस्त इस्राएल <!--raw 1 bo --></em><!--endraw 1-->कबहुँ-कबहुँ एकर अरथ अहइ पूरा इस्राएल क देस, यानी यहूदा अउर इस्राएल। हिवाँ एकर अरथ अहइ सिरिफ इस्राएल क उहइ परिवार समूहन जउन यहूदा क परिवार स जुड़ा भवा नाहीं रहेन।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><em><!--endraw 1-->तेज चाकुअन क खेत <!--raw 1 bo --></em><!--endraw 1-->या, “हेल्कत-हस्सूरिम।”</div>
</div>
<!-- PARSED ABOVE; EDITING MAY BREAK PARSER -->
</body></html>