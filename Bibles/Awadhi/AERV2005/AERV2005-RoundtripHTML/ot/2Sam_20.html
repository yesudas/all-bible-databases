<html><head>
<meta http-equiv="Content-Type" content="text/html;charset=utf-8" />
<title>2Sam 20 &ndash; दूसर समूएल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 20);">
<div id="navbar"><a href="../index.html">पवित्तर बाइबिल</a> &ndash; <b>दूसर समूएल</b> &ndash; <a href="2Sam_1.html">1</a> ... <a href="2Sam_18.html">18</a> <a href="2Sam_19.html">19</a> <b>20</b> <a href="2Sam_21.html">21</a> <a href="2Sam_22.html">22</a> ... <a href="2Sam_24.html">24</a> </div><hr>
<h1>2Sam 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>सेबा दाऊद क खिलाफ बिद्रोह किहेन</h2><span class="vn">1</span> <span class="br-p"><br><br></span>उ जगह पइ एक परेसानी पइदा करइवाला बिक्री क पूत सेबा नाउँ क मनई रहा। सेबा बिन्यामीन परिवार समूह क रहा। उ तुरही बजाएस अउर कहेस, <span class="br-p"><br><br></span><span class="br-ind"><br><span class="indent">&nbsp;</span></span>“हम लोगन क कउनो हींसा दाऊद मँ नाहीं अहइ,<br> <span class="br-ind"><br><span class="indent">&nbsp;</span></span>यिसै क पूत मँ हम पचन क कउनो अंस नाहीं अहइ।<br> <span class="br-ind"><br><span class="indent">&nbsp;</span></span>पूरे इस्राएली, हम लोग अपने डेरन मँ घरे चले।”<br></div>
<div class="v" id="v2"><span class="vn">2</span> <span class="br-p"><br><br></span>तब इस्राएलियन दाऊद क छोड़ दिहन, अउर बिक्री क पूत सेबा क अनुसरण किहन। किन्तु यहूदा क लोग अपने राजा क संग लगातार यरदन नदी स यरूसलेम तलक बने रहेन।</div>
<div class="v" id="v3"><span class="vn">3</span> <span class="br-p"><br><br></span>दाऊद अपने घरे यरूसलेम क आवा। दाऊद अपनी उप-पत्नियन मँ स दस क घरे क देखभाल क बरे छोड़े रहा। दाऊद एन मेहररूअन क एक बिसेस घरे मँ रखेस। उ घरे क चारिहुँ कइँती रच्छकन राखेस। मेहररूअन उ घरे मँ तब तलक रहिन जब तलक उ पचे मरी नाहीं। दाऊद ओनका भोजन दिहस, किन्तु ओनके संग सारीरिक सम्बंध नाहीं किहस। उ पचे मरइ क समइ तलक राँड़ रहिन।</div>
<div class="v" id="v4"><span class="vn">4</span> <span class="br-p"><br><br></span>राजा अमासा स कहेस, “यहूदा क लोगन स कहा कि उ पचे मोहसे तीन दिन क भीतर मिलइँ, अउर तोहका भी हिआँ आवइ क होइ अउर मोरे समन्वा खड़ा होइ क होइ।”</div>
<div class="v" id="v5"><span class="vn">5</span> <span class="br-p"><br><br></span>तब अमासा यहूदा क लोगन क एक संग बोलावइ गवा। किन्तु उ, जेतना समइ राजा दिहे रहा, ओहसे जियादा समइ लिहस।</div>
<div class="v" id="v6"><h2>दाऊद अबीसै स सेबा क मारइ क कहत ह</h2><span class="vn">6</span> <span class="br-p"><br><br></span>दाऊद अबीसै स कहेस, “बिक्री क पूत सेबा हम लोगन बरे ओहसे भी जियादा खतरनाक अहइ जेतना अबसालोम रहा। एह बरे मोरे सेवकन क ल्या अउर सेबा क पाछा करा। हाली करा एसे पहिले कि उ किलाबन्द नगर मँ घुस जाइ अउर हम लोगन स बच के निकल जाइ।”</div>
<div class="v" id="v7"><span class="vn">7</span> <span class="br-p"><br><br></span>योआब क मनई करेती, पलेती अउ फउजी यरूसलेम स बाहेर गएन। उ पचे बिक्री क पूत सेबा क पाछा किहन।</div>
<div class="v" id="v8"><h2>योआब अमासा क मार डावत ह</h2><span class="vn">8</span> <span class="br-p"><br><br></span>जब योआब अउर फउज गिबोन क बड़ा चट्टान तलक आइ, अमासा ओनसे मिलइ आवा। योआब अपने फउजी पोसाक मँ रहा। योआब पेटी बाँध रखे रहा। ओकर तरवार ओकरे म्यान मँ रही।</div>
<div class="v" id="v9"><span class="vn">9</span> योआब अमासा स पूछेस, “भाई, तू हर तरह कुसल स तउ अहा?” योआब चूमइ बरे अपने दाएँ हाथ स, अमासा क ओकरी डाढ़ी क सहारे धरेस।</div>
<div class="v" id="v10"><span class="vn">10</span> अमासा उ तरवार पइ धियान नाहीं दिहेस जउन ओकरे हाथे मँ रही। योआब अमासा क पेट मँ तरवार घुसेड़ दिहस अउर ओकर आँतन भुइँया पइ आइ पड़िन। योआब क अमासा पइ दुबारा चोट नाहीं करइ पड़ी, उ पहिले ही मर चुका रहा। <span class="br-p"><br><br></span>तब योआब अउ ओकर भाई अबीसै दुइनउँ बिक्री क पूत सेबा क खोज जारी किटन।</div>
<div class="v" id="v11"><h2>दाऊद क लोग सेबा क खोज मँ लगे रहेन</h2><span class="vn">11</span> योआब क जुवकन मँ स एक ठु मनई अमासा क ल्हासे क लगे खड़ा रहा। उ जुवक कहेस, “हर एक मनई जउन योआब अउ दाऊद क समर्थन करत ह, ओका योआब क अनुसरण करइ चाहीं।”</div>
<div class="v" id="v12"><span class="vn">12</span> <span class="br-p"><br><br></span>अमासा क ल्हास सड़क बीच मँ रहा सड़क ओकर खून स ढाँपि गवा। जुवकन लखेन कि सभी लोग ल्हास क लखइ बरे रुकत रहेन। एह बरे उ अमासा क ल्हास क लइ गवा अउर ओका मइदान मँ रख दिहस। तब उ अमासा क ल्हास पइ एक ठु कपड़ा डाइ दिहस।</div>
<div class="v" id="v13"><span class="vn">13</span> जब अमासा क ल्हास सड़किया स हटाइ लीन्ह गवा, सबहिं लोग ओकर पीछे चलेन अउ योआब क अनुसरण किहन। उ पचे बिक्री क पूत सेबा क पाछा करइ योआब क संग गएन।</div>
<div class="v" id="v14"><h2>सेबा आबेल बेतमाका क बच निकरत ह</h2><span class="vn">14</span> <span class="br-p"><br><br></span>बिक्री क पूत सेबा सबहिं इस्राएल क परिवार समूहन स होत भवा आबेल बेतमाका पहोंचा। सबहिं बेरी लोग भी एक संग गएन अउर उ पचे सेबा क अनुसरण किहन।</div>
<div class="v" id="v15"><span class="vn">15</span> <span class="br-p"><br><br></span>योआब अउ ओकर लोग आबेल बेतमाका आएन। योआब क फउज नगर क घेर लिहस। उ पचे नगर देवार क सहारे माटी क ढेर लगाएन। अइसा करइ क पाछे उ पचे देवार क ऊपर चढ़ सकत रहेन। तब योआब क फउजियन ओका नीचे गिरावइ बरे देवार स पाथरन क निकालइ सुरू किहन।</div>
<div class="v" id="v16"><span class="vn">16</span> <span class="br-p"><br><br></span>एक बुद्धिमती मेहरारू नगर क ओर स चिचिआइ। उ कहेस, “मोरउ सुना। योआब क हिआँ बोलावा। मइँ ओहसे बात करइ चाहत हउँ।”</div>
<div class="v" id="v17"><span class="vn">17</span> <span class="br-p"><br><br></span>योआब उ मेहरारू क लगे बात करइ गवा। उ मेहरारू पूछेस, “का तू योआब अहा?” <span class="br-p"><br><br></span>योआब जवाब दिहस, “हाँ, मइँ अहउँ।” <span class="br-p"><br><br></span>तब उ मेहरारू योआब स कहेस, “मइँ जउन कहउँ सुना।” <span class="br-p"><br><br></span>योआब कहेस, “मइँ सुनत हउँ।”</div>
<div class="v" id="v18"><span class="vn">18</span> <span class="br-p"><br><br></span>तब उ मेहरारू कहेस, “पुराने जमाने मँ लोग कहत रहेन, ‘आबेल मँ सलाह माँगा तब समस्या सुलझ जाइ।’</div>
<div class="v" id="v19"><span class="vn">19</span> मइँ इस्राएल क राजभक्त अउ सान्ति क चहेता लोगन मँ स एक हउँ। तू इस्राएल क एक महत्वपूर्ण नगर क नस्ट करत अहा। तोहका, उ कउनो भी चीज, जउन यहोवा क अहइ, नस्ट नाहीं करइ चाही।”</div>
<div class="v" id="v20"><span class="vn">20</span> <span class="br-p"><br><br></span>योआब कहेस, “नाहीं, मइँ कछू भी नस्ट नाहीं करइ चाहत।</div>
<div class="v" id="v21"><span class="vn">21</span> मुला हुवाँ तोहार नगर मँ एप्रैम क पहाड़ी प्रदेस क एक ठू मनई अहइ। उ बिक्री क पूत सेबा अहइ। उ राजा दाऊद क बिरूद्ध होइ गवा ह। जदि तू ओका मोरे लगे लिआवा तउ मइँ नगर क सान्त छोड़ देबउँ।” <span class="br-p"><br><br></span>उ मेहरारू कहेस, “बहोत ठीक, ओकर मूँड़ देवारे क ऊपर स तोहरे बरे लोकाइ दीन्ह जाइ।”</div>
<div class="v" id="v22"><span class="vn">22</span> <span class="br-p"><br><br></span>तब उ मेहरारू बड़ी बुद्धिमानी स नगर क सबहिं लोगन स बातन किहस। लोग बिक्री क पूत सेबा क मूँड़ काट डाएन। तब लोग योआब बरे सेबा क मूँड़ नगर क देवार स लोकाइ दिहन। <span class="br-p"><br><br></span>एह बरे योआब तुर्रुही बनाएस अउर फउज नगर क तजि दिहस। हर एक मनई अपने घरे मँ गवा, अउर योआब राजा क लगे यरूसलेम लउटा।</div>
<div class="v" id="v23"><h2>दाऊद क सेवक लोग</h2><span class="vn">23</span> <span class="br-p"><br><br></span>योआब इस्राएल क सारी फउज क नायक रहा। यहोयादा क पूत बनायाह, करेतियन अउ पलेतियन क संचालन करत रहा।</div>
<div class="v" id="v24"><span class="vn">24</span> अदोराम ओन लोगन क संचालन करत रहा जउन कठिन मेहनत करइ बरे मजबूत रहेन। अहीलूद क पूत यहोसापात इतिहासकार रहा।</div>
<div class="v" id="v25"><span class="vn">25</span> सेबा साही सचिव रहा। सादोक अउ एब्यातात याजक रहेन।</div>
<div class="v" id="v26"><span class="vn">26</span> अउर याईरी ईरा दाऊद क याजक रहा।</div>
</div>
<!-- PARSED ABOVE; EDITING MAY BREAK PARSER -->
</body></html>