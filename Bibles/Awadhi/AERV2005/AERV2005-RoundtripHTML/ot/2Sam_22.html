<html><head>
<meta http-equiv="Content-Type" content="text/html;charset=utf-8" />
<title>2Sam 22 &ndash; दूसर समूएल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 22);">
<div id="navbar"><a href="../index.html">पवित्तर बाइबिल</a> &ndash; <b>दूसर समूएल</b> &ndash; <a href="2Sam_1.html">1</a> ... <a href="2Sam_20.html">20</a> <a href="2Sam_21.html">21</a> <b>22</b> <a href="2Sam_23.html">23</a> <a href="2Sam_24.html">24</a> </div><hr>
<h1>2Sam 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यहोवा क स्तुति बरे दाऊद क गीत</h2><span class="vn">1</span> <span class="br-p"><br><br></span>दाऊद यहोवा बरे इ गीत गाएस जब यहोवा ओका साऊल अउर ओकर दूसर दुस्मनन स बचाएस।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा मोर चट्टान, मोर गढ़, मोर सरण-ठउर अहइ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मइँ परमेस्सर मोर चट्टान अहइ।<br> <span class="br-ind"><br><span class="indent">&nbsp;</span></span>मई सुरच्छा बरे एह पई दउड़ सकत ही।<br> <span class="br-ind"><br><span class="indent">&nbsp;</span></span>परमेस्सर मोर ढाल अहइ।<br> <span class="br-ind"><br><span class="indent">&nbsp;</span></span>ओकर सक्ती मोका बचावत ह।<br> <span class="br-ind"><br><span class="indent">&nbsp;</span></span>यहोवा मोर ऊँच गढ़ अहइ, अउर मोर सुरच्छा क जगह अहइ।<br> <span class="br-ind"><br><span class="indent">&nbsp;</span></span>मोर परमेस्सर क्रूर दुस्मन स मोर रच्छा करत ह।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>यहोवा जउन अराधना क योग्य अहा!<br> <span class="br-ind"><br><span class="indent">&nbsp;</span></span>मइँ मदद बरे यहोवा क गोहराएउँ।<br> <span class="br-ind"><br><span class="indent">&nbsp;</span></span>यहोवा मोका मोरे दुस्मनन स बचाएस ह।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>मोर दुस्मन मोका मारइ चाहत रहेन।<br> <span class="br-ind"><br><span class="indent">&nbsp;</span></span>मउत-तरंगन मोका लपेट लिहन।<br> <span class="br-ind"><br><span class="indent">&nbsp;</span></span>मइँ बाढ़ दुआरा पकड़ लीन्ह गवा रहा जउन मोका मृत्यु क जगह पई लइ जात रहा ह।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>कब्र क लसुरियन मोरे चारिहुँ ओर लिपटिन,<br> <span class="br-ind"><br><span class="indent">&nbsp;</span></span>मइँ मउत क जालि मँ फँसेउँ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>मइँ बिपत्ति मँ रहा, किन्तु मइँ यहोवा क गोहराएउँ।<br> <span class="br-ind"><br><span class="indent">&nbsp;</span></span>हाँ, मइँ अपने परमेस्सर क गोहराएउँ,<br> <span class="br-ind"><br><span class="indent">&nbsp;</span></span>उ अपने उपासना-घरे मँ रहा, उ मोर पुकार सुनेस,<br> <span class="br-ind"><br><span class="indent">&nbsp;</span></span>मोर मदद क पुकार ओकरे काने मँ पड़ी।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>तब धरती मँ काँप भइ, धरती डोल उठी,<br> <span class="br-ind"><br><span class="indent">&nbsp;</span></span>अकासे क नीव काँप उठेन।<br> <span class="br-ind"><br><span class="indent">&nbsp;</span></span>काहे? काहेकि यहोवा कोहान रहा।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ओकरी नाक स धुआँ निकरा,<br> <span class="br-ind"><br><span class="indent">&nbsp;</span></span>ओकरे मुँहे स आग क सोला छिटकिन,<br> <span class="br-ind"><br><span class="indent">&nbsp;</span></span>ओहसे दहकत अंगारन निकरि पड़ेन।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>यहोवा अकासे क फाड़िके खोल डाएस, अउर खाले आवा।<br> <span class="br-ind"><br><span class="indent">&nbsp;</span></span>उ सघन करिया मेघ पइ खड़ा भवा।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>यहोवा करूब दूत पइ बइठा,<br> <span class="br-ind"><br><span class="indent">&nbsp;</span></span>अउर उड़ा, उ हवा क पंखन पइ चढ़िके उड़ गवा।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>यहोवा तम्बू क जइसा करिया मेघन क अपने चारिहुँ कइँती लपेट लिहस।<br> <span class="br-ind"><br><span class="indent">&nbsp;</span></span>उ सघन मेघन मँ जल जमा किहेस।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ओकर तेज एतना प्रखर रहा,<br> <span class="br-ind"><br><span class="indent">&nbsp;</span></span>माना बिजुरी क चमक हुवँइ स आई होइ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>यहोवा गगन स गरजा।<br> <span class="br-ind"><br><span class="indent">&nbsp;</span></span>परमेस्सर, बहोत ऊँचा, बोला।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>यहोवा बाण स दुस्मनन क बिखराएस,<br> <span class="br-ind"><br><span class="indent">&nbsp;</span></span>यहोवा बिजुरी पठएस, अउर लोग भय स भागेन।<br></div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा तू जोर स बोलेस<br> <span class="br-ind"><br><span class="indent">&nbsp;</span></span>अउर जोरदार हवा तोहार नाथुन स निकलेस।<br> <span class="br-ind"><br><span class="indent">&nbsp;</span></span>ऍह बरे हुआँ धरती क नेंव<br> <span class="br-ind"><br><span class="indent">&nbsp;</span></span>अउ सागर क तल सबइ क लखइ बरे प्रदर्सित कीन्ह गवा रहेन।<br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा गगन स खाले पहोंचा, यहोवा मोका धइ लिहस,<br> <span class="br-ind"><br><span class="indent">&nbsp;</span></span>उ मोका गहरे जल (बिपत्ति) स निकार लिहस।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>उ ओन लोगन स बचाएस, जउन घिना करत रहेन,<br> <span class="br-ind"><br><span class="indent">&nbsp;</span></span>मोहसे मोर दुस्मन मोहसे जियादा ताकतवर रहेन, एह बरे उ मोर रच्छा किहस।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>मइँ बिपत्ति मँ रहा, जब मोरे दुस्मनन क मोह पइ हमला भवा,<br> <span class="br-ind"><br><span class="indent">&nbsp;</span></span>किन्तु मोर यहोवा मोर मदद किहस।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>यहोवा मोका सुरच्छा मँ लइ आवा, उ मोर रच्छा किहस,<br> <span class="br-ind"><br><span class="indent">&nbsp;</span></span>काहेकि उ मोहसे पिरेम करत ह।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>यहोवा इमानदारी क अनुसार मोका पुरस्कार देत ह।<br> <span class="br-ind"><br><span class="indent">&nbsp;</span></span>यहोवा मोका पुरस्कार देत ह काहेकि मोर हाथ पाप रहित अहइँ।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>काहे? काहेकि मइँ यहोवा क नेमन क पालन किहेउँ।<br> <span class="br-ind"><br><span class="indent">&nbsp;</span></span>मइँ अपने परमेस्सर क खिलाफ पाप नाहीं किहेउँ।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>मइँ सदा याद करत हउँ यहोवा क निर्णय,<br> <span class="br-ind"><br><span class="indent">&nbsp;</span></span>मइँ ओकरे नेमन क मानत हउँ।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>यहोवा जानत ह-मइँ अपराधी नाहीं अहउँ,<br> <span class="br-ind"><br><span class="indent">&nbsp;</span></span>मइँ अपने क पापन स दूर रखत हउँ।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>इहइ कारण अहइ कि यहोवा मोका मोर ईमानदारी क अनुसार पुरस्कार देत ह, मइँ निआव मँ उचित रहत हउँ।<br> <span class="br-ind"><br><span class="indent">&nbsp;</span></span>यहोवा लखत ह, कि मइँ स्वच्छ जिन्नगी बितावत हउँ।<br></div>
<div class="v" id="v26"><span class="vn">26</span> <span class="br-p"><br><br></span><span class="br-ind"><br><span class="indent">&nbsp;</span></span>जदि कउनो मनई तोहसे पिरेम करी तउ तू, आपन पिरेम स पूर्ण दाया ओह पइ करब्या।<br> <span class="br-ind"><br><span class="indent">&nbsp;</span></span>जदि कउनो तोहरे बरे सच्चा अहइ, तब तू भी ओकरे बरे सच्चा होब्या।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>जदि कउनो तोहरे बरे अच्छी जिन्नगी बितावत ह, तब तू ओकरे बरे अच्छा बनब्या।<br> <span class="br-ind"><br><span class="indent">&nbsp;</span></span>किन्तु जदि कउनो मनई तोहरे खिलाफ होत ह, तब तू भी ओकरे बिरुद्ध होब्या।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>तू बिनम्र लोगन मदद करत ह।<br> <span class="br-ind"><br><span class="indent">&nbsp;</span></span>किन्तु तू घमण्डी लोगन क अपमानित करत ह।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>यहोवा तू मोर दीपक अहा,<br> <span class="br-ind"><br><span class="indent">&nbsp;</span></span>यहोवा मोरे चारिहुँ ओर क अँधेरे क प्रकास मँ बदलत ह।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>तू फउजिन क दल क हराबइ मँ मोर मदद करत ह।<br> <span class="br-ind"><br><span class="indent">&nbsp;</span></span>परमेस्सर क सक्ती स मइँ देवार क ऊपर चढ़ सकत हउँ।<br></div>
<div class="v" id="v31"><span class="vn">31</span> <span class="br-p"><br><br></span><span class="br-ind"><br><span class="indent">&nbsp;</span></span>परमेस्सर क सक्ती पूर्ण अहइ।<br> <span class="br-ind"><br><span class="indent">&nbsp;</span></span>यहोवा क बचन क जाँच होइ चुकी अहइ।<br> <span class="br-ind"><br><span class="indent">&nbsp;</span></span>यहोवा रच्छा बरे, अपने लगे पराइवाले हर मनई क ढाल अहइ।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>यहोवा क अलावा कउनो दूसर परमेस्सर नाहीं,<br> <span class="br-ind"><br><span class="indent">&nbsp;</span></span>हमरे परमेस्सर क अलावा दूसर कउनो आस्रय-सिला नाहीं।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>परमेस्सर मोर मजबूत गढ़ अहइ।<br> <span class="br-ind"><br><span class="indent">&nbsp;</span></span>उ सुद्ध आतिमन क ओकर राह पइ रहइ बरे मदद करत ह।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>यहोवा मोरे गोड़न क हिरन क गोड़न-स तेज बनावत ह,<br> <span class="br-ind"><br><span class="indent">&nbsp;</span></span>उ उच्च ठउरन पइ मोका मजबूत करत ह।<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>यहोवा मोका जुद्ध बरे सिच्छा देत ह।<br> <span class="br-ind"><br><span class="indent">&nbsp;</span></span>अउर मोर भुजा पीतर क धनुस क चलाइ सकत हीं।<br></div>
<div class="v" id="v36"><span class="vn">36</span> <span class="br-p"><br><br></span><span class="br-ind"><br><span class="indent">&nbsp;</span></span>परमेस्सर तू मोर रच्छा करत ह अउर जीत मँ मोर मदद करत ह।<br> <span class="br-ind"><br><span class="indent">&nbsp;</span></span>तू दुस्मन क हराइ बरे मोर मदद किहेस ह।<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>मोर गोड़न अउ टख़नन क मज़बूत करा,<br> <span class="br-ind"><br><span class="indent">&nbsp;</span></span>जेहसे मोर गोड़ फिसलइ नाहीं।<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>मइँ अपने दुस्मनन क पाछा, ओनका नस्ट करइ तलक किहेउँ।<br> <span class="br-ind"><br><span class="indent">&nbsp;</span></span>मइँ तब तलक नाहीं लउट सकत हउँ, जब तलक दुस्मन नस्ट नाहीं भएन।<br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>मइँ अपने दुस्मनन क नस्ट किहेउँ ह,<br> <span class="br-ind"><br><span class="indent">&nbsp;</span></span>मइँ ओनका पूरी तरह नस्ट किहेउँ ह,<br> <span class="br-ind"><br><span class="indent">&nbsp;</span></span>उ पचे फुन उठ नाहीं सकतेन,<br> <span class="br-ind"><br><span class="indent">&nbsp;</span></span>हाँ मोर दुस्मन मोरे गोड़न क तले गिरेन।<br></div>
<div class="v" id="v40"><span class="vn">40</span> <span class="br-p"><br><br></span><span class="br-ind"><br><span class="indent">&nbsp;</span></span>परमेस्सर तू मोका जुद्ध बरे, ताकतवर बनाया।<br> <span class="br-ind"><br><span class="indent">&nbsp;</span></span>तू मोरे दुस्मनन क हराया ह।<br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>तू मोरे दुस्मनन क भगाया ह,<br> <span class="br-ind"><br><span class="indent">&nbsp;</span></span>एह बरे मइँ ओन लोगन क हराइ सकत हउँ, जउन मोहसे घिना करत हीं।<br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>मोर दुस्मनन मदद बरे लखेन,<br> <span class="br-ind"><br><span class="indent">&nbsp;</span></span>किन्तु ओनकर रच्छक कउनो नाहीं रहा।<br> <span class="br-ind"><br><span class="indent">&nbsp;</span></span>उ पचे यहोवा स मदद माँगेन,<br> <span class="br-ind"><br><span class="indent">&nbsp;</span></span>मुला उ ओनका जवाब नाहीं दिहस।<br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>मइँ अपने दुस्मनन क कूटिके टूकन-टूकन करत हउँ,<br> <span class="br-ind"><br><span class="indent">&nbsp;</span></span>उ पचे भुइँया पइ धूरि स होइ जात हीं।<br> <span class="br-ind"><br><span class="indent">&nbsp;</span></span>मइँ ओनका सड़क क कींच क तरह रौंद दिहेउँ।<br></div>
<div class="v" id="v44"><span class="vn">44</span> <span class="br-p"><br><br></span><span class="br-ind"><br><span class="indent">&nbsp;</span></span>तू तब मोका उ लोगन स बचाएस ह जउन मोरे बिरुद्ध लड़ाई किहन।<br> <span class="br-ind"><br><span class="indent">&nbsp;</span></span>तू मोका रास्ट्रन क सासक बनाए रख्या।<br> <span class="br-ind"><br><span class="indent">&nbsp;</span></span>लोग मोर सेवा करिहीं, जेनका मइँ अबहुँ तलक नाहीं जानत हउँ!<br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>दूसर भूइँया क लोग मोर आग्या मानत हीं,<br> <span class="br-ind"><br><span class="indent">&nbsp;</span></span>जइसे ही सुनत हीं, तउ हाली ही मोर आग्या मानत हीं।<br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>दूसर देसन क लोग भयभीत होइहीं,<br> <span class="br-ind"><br><span class="indent">&nbsp;</span></span>उ पचे अपने छिपइ क जगहियन स भय स काँपत निकरिहीं।<br></div>
<div class="v" id="v47"><span class="vn">47</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा जीवित अहइ।<br> <span class="br-ind"><br><span class="indent">&nbsp;</span></span>मइँ आपन चट्टान क स्तुति करत हउँ।<br> <span class="br-ind"><br><span class="indent">&nbsp;</span></span>परमेस्सर महान अहइ, उ चट्टान अहइ जउन मोर रच्छा करत ह।<br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>उ परमेस्सर अहइ, जउन मोरे दुस्मनन क मोरे बरे सजा देत ह।<br> <span class="br-ind"><br><span class="indent">&nbsp;</span></span>उ लोगन क मोरे अधीन करत ह।<br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>यहोवा तू मोका मोरे दुस्मनन स बचाएस ह। <span class="br-p"><br><br></span>हाँ, तू उ लोगन क हराइ मँ मदद किहेस ह जउन मोरे खिलाफ उठेस।<br> <span class="br-ind"><br><span class="indent">&nbsp;</span></span>तू मोका क्रूर लोगन स बचाएस ह।<br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>हे यहोवा, इहइ कारण अहइ कि मइँ रास्ट्रन क बीच मँ तोहका धन्यवाद दिहेउँ,<br> <span class="br-ind"><br><span class="indent">&nbsp;</span></span>इहइ कारण अहइ कि मइँ तोरे नाउँ क स्तुति गीत गावत हउँ।<br></div>
<div class="v" id="v51"><span class="vn">51</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा अपने राजा क मदद, बहोत स जुद्ध मँ बिजय पावइ मँ करत ह,<br> <span class="br-ind"><br><span class="indent">&nbsp;</span></span>यहोवा अपने अभिसिक्त भवा राजा पइ सच्चा पिरेम अउ दाया दिखावत ह।<br> <span class="br-ind"><br><span class="indent">&nbsp;</span></span>उ दाऊद अउ ओकर सन्तान पइ सदा दयालु रहब।<br></div>
</div>
<!-- PARSED ABOVE; EDITING MAY BREAK PARSER -->
</body></html>