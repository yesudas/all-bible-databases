<html><head>
<meta http-equiv="Content-Type" content="text/html;charset=utf-8" />
<title>2Sam 3 &ndash; दूसर समूएल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 3);">
<div id="navbar"><a href="../index.html">पवित्तर बाइबिल</a> &ndash; <b>दूसर समूएल</b> &ndash; <a href="2Sam_1.html">1</a> <a href="2Sam_2.html">2</a> <b>3</b> <a href="2Sam_4.html">4</a> <a href="2Sam_5.html">5</a> ... <a href="2Sam_24.html">24</a> </div><hr>
<h1>2Sam 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>इस्राएल अउ यहूदा क बीच जुद्ध</h2><span class="vn">1</span> <span class="br-p"><br><br></span>साऊल क परिवार अउ दाऊद क परिवार लम्बे समइ तलक एक दूसर क खिलाफ जुद्ध करत रहा। दाऊद जियादा स जियादा बरिआर होत गवा अउर साऊल क परिवार कमजोर पइ कमजोर होत गवा।</div>
<div class="v" id="v2"><h2>दाऊद क छ: पूत हेब्रोन मँ पइदा भएन</h2><span class="vn">2</span> <span class="br-p"><br><br></span>दाऊद क इ सबइ पूत हेब्रोन मँ पइदा भए रहेन। <span class="br-p"><br><br></span>पहिला पूत अम्नोन रहा। अम्नोन क महतारी यिज़्रेल क अहीनोअम रही।</div>
<div class="v" id="v3"><span class="vn">3</span> <span class="br-p"><br><br></span>दूसर पूत किलाब रहा। किलाब क महतारी अबीगैल इ नाबाल क राँड़ रहा जउन कर्मेल स रहा। <span class="br-p"><br><br></span>तीसरा पूत अबसालोम रहा। अबसालोम क महतारी गसूर क राजा तल्मै क बिटिया माका रही।</div>
<div class="v" id="v4"><span class="vn">4</span> <span class="br-p"><br><br></span>चौथा पूत अदोनिय्याह रहा। अदोनिय्याह क महतारी हग्गीत रही। <span class="br-p"><br><br></span>पाँचवा पूत सपत्याह रहा। सपत्याह क महतारी अबीतल रही।</div>
<div class="v" id="v5"><span class="vn">5</span> <span class="br-p"><br><br></span>छठवाँ पूत यित्राम रहा। यित्राम क महतारी दाऊद क मेहरारू एग्ला रही। <span class="br-p"><br><br></span>दाऊद क इ सबइ छ: पूत हेब्रोन मँ पइदा भएन।</div>
<div class="v" id="v6"><h2>अब्नेर दाऊद स मिल जाइ क फैसला करत ह</h2><span class="vn">6</span> <span class="br-p"><br><br></span>जउने समइ साऊल क परिवार तथा दाऊद परिवार मँ जुद्ध चलत रहा, अब्नेर साऊल क फउज मँ जियादा स जियादा सक्तीसाली बन गवा।</div>
<div class="v" id="v7"><span class="vn">7</span> साऊल क दासी रिस्पा नाउँ क रही। रिस्पा अय्या क बिटिया रही। ईसबोसेत अब्नेर स कहेस, “तू मोर पिता क दासी क संग तने क सम्बन्ध काहे करत ह?”</div>
<div class="v" id="v8"><span class="vn">8</span> <span class="br-p"><br><br></span>अब्नेर, ईसबोसेत जउन कछू कहेस, ओहसे बहोत कोहाइ गवा। अब्नेर कहेस, “मइँ साऊल अउ ओकरे परिवार क वफ़ादार रहा हउँ। मइँ तोहका दाऊद क नाहीं दिहेउँ। मइँ तोहका ओहका हरावइ नाहीं दिहेउँ। मइँ यहूदा बरे काम करइवाला देसद्रोही नाहीं हउँ।<sup class="fnm"><a name="fnm1" href="#fn1">1</a></sup> किन्तु अब तू कहन अहा कि मइँ इ बुराई कीन्ह।</div>
<div class="v" id="v9"><span class="vn">9</span> मइँ इ प्रतिग्या करत हउँ- मोका पुर्ण बिस्सास ह कि अब उ सबइ कछू होब्या जउन परमेस्सर कहेस ह। यहोवा कहेस कि उ साऊल क परिवार क राज्ज क लइ लेइ अउर एका दाऊद क देइ। यहोवा दाऊद क यहूदा अउ इस्राएल क राजा बनाई। उ दान स लइके बेर्सबा तलक हुकूमत करी। परमेस्सर मोका सज़ा दे जदि मइँ वइसा होइ नाहीं द्या।”</div>
<div class="v" id="v11"><span class="vn">11</span> ईसबोसेत अब्नेर स कछू भी नाहीं कहि सका। ईसबोसेत ओहसे बहोत जियादा ससान रहा।</div>
<div class="v" id="v12"><span class="vn">12</span> <span class="br-p"><br><br></span>अब्नेर दाऊद क लगे दूत पठएस। अब्नेर कहेस, “तोहार सोचत क मुताबिक केका इ देस पइ हुकूमत करइ चाही? मोरे संग एक ठु सन्धि करा अउर मइँ तोहका पूरे इस्राएल क लोगन क सासक बनइ मँ मदद करब।”</div>
<div class="v" id="v13"><span class="vn">13</span> <span class="br-p"><br><br></span>दाऊद जवाब दिहस, “ठीक अहइ। मइँ तोहरे संग सन्धि करब। किन्तु तोहसे मइँ सिरिफ एक बात कहत हउँ: मइँ तोहसे तब तलक नाहीं मिलब जब तलक तू साऊल क बिटिया मीकल क मोर लगे भेंटइ बरे नाहीं लाउब्या।” दाउद आपन मेहरारु मीकल क वापिस लिआवत ह</div>
<div class="v" id="v14"><span class="vn">14</span> <span class="br-p"><br><br></span>दाऊद साऊल क पूत ईसबोसेत क लगे दूत पठएस। दाऊद कहेस, “मोर मेहरारू मीकल क मोका वापस करा। मइँ ओका पावइ बरे सौ पलिस्तियन क मारे रहेउँ।”</div>
<div class="v" id="v15"><span class="vn">15</span> <span class="br-p"><br><br></span>तब ईसबोसेत ओन लोगन क आदेस दिहेस कि उ लैस क पूत पलतीएल नाउँ क मनई क पास स मीकल क लइ आवइ।</div>
<div class="v" id="v16"><span class="vn">16</span> मीकल क भतार पलतीएल मीकल क संग गवा। उ बहूरीम नगर तलक मीकल क पाछे-पाछे रोवत भवा गवा। किन्तु अब्नेर पलतीएल स कहेस, “घरे लउटि जा।” एह बरे पलतीएल घरे लउटि डवा। अब्नेर दाउद क मदद क प्रतिग्या करत ह</div>
<div class="v" id="v17"><span class="vn">17</span> <span class="br-p"><br><br></span>अब्नेर इस्राएल क प्रमुखन क इ सँदेसा पठएस। उ कहेस, “आप लोग दाऊद क आपन राजा बनावइ क इच्छुक रहेन।</div>
<div class="v" id="v18"><span class="vn">18</span> अब एका करइँ। यहोवा दाऊद क बारे मँ कहत रहा जब उ कहे रहा, ‘मइँ अपने इस्राएली लोगन क पलिस्तियन अउ ओनकर सबहिं दुस्मनन स बचाउब। मइँ इ अपने सेवक दाऊद क जरिये करब।’”</div>
<div class="v" id="v19"><span class="vn">19</span> <span class="br-p"><br><br></span>अब्नेर इ सबइ बातन बिन्यामीन क परिवार समूह क लोगन स कहेस। अब्नेर जउन कछू कहे रहा उ बिन्यामीन परिवार क लोगन अउ इस्राएल क सबहिं लोगन क नीक लगा। एह बरे अब्नेर हेब्रोन मँ दाऊद क उ सबइ सबहिं बातन बताएन, जेका करइ मँ इस्राएल क लोग अउ बिन्यामीन परिवार क लोग सहमत रहेन।</div>
<div class="v" id="v20"><span class="vn">20</span> <span class="br-p"><br><br></span>जब अब्नेर दाऊद क लगे हेब्रोन आवा। उ अपने संग बीस लोगन क लिआवा। दाऊद अब्नेर क अउर ओनके संग आए सबहिं लोगन क दावत दिहस।</div>
<div class="v" id="v21"><span class="vn">21</span> <span class="br-p"><br><br></span>अब्नेर दाऊद स कहेस, “सुआमी, मोरे राजा, मइँ जाब अउर सबहिं इस्राएलियन क आप क लगे लिआउब। तब उ पचे आप क संग सन्धि करिहीं, अउर आप पूरे इस्राएल पइ हुकूमत करिहीं जइसा आप चाहत हीं।” <span class="br-p"><br><br></span>तब दाऊद अब्नेर क बिदा किहस अउर अब्नेर सान्ति पूर्वक गवा।</div>
<div class="v" id="v22"><h2>अब्नेर क मउत</h2><span class="vn">22</span> <span class="br-p"><br><br></span>योआब अउ दाऊद क अधिकारी जुद्ध स लउटिके आएन। ओनके लगे बहोत स कीमती सामान रहेन जउन उ पचे दुस्मन स लिआए रहेन। दाऊद अब्नेर क सान्तिपूर्वक जाइ दिहस। एह बरे अब्नेर दाऊद क संग हेब्रोन मँ नाहीं रहा।</div>
<div class="v" id="v23"><span class="vn">23</span> योआब अउर ओकर सारी फउज हेब्रोन पहोंची। फउज योआब स कहेस, “नेर क पूत अब्नेर राजा दाऊद क लगे आवा रहा अउर दाऊद ओका सान्तिपूर्वक जाइ दिहस।”</div>
<div class="v" id="v24"><span class="vn">24</span> <span class="br-p"><br><br></span>योआब राजा क लगे आवा अउर कहेस, “इ आप का किहेन? अब्नेर आप क लगे आवा अउर आप ओका बिना चोट पहोंचाए जाइ दिहन। काहे?</div>
<div class="v" id="v25"><span class="vn">25</span> आप नेर क पूत अब्नेर क जानत हीं। उ आप क संग चाल चलइ आवा। उ ओन सबहिं बातन क पता करइ आवा रहा जउन आप करत अहइँ।”</div>
<div class="v" id="v26"><span class="vn">26</span> <span class="br-p"><br><br></span>योआब दाऊद क छोड़ेस अउ सीरा क कुआँ पइ अब्नेर क लगे दूत पठएस। दूत अब्नेर क वापिस लिआएन। किन्तु दाऊद क एकर पता न चला।</div>
<div class="v" id="v27"><span class="vn">27</span> जब अब्नेर हेब्रोन आवा तउ योआब, प्रवेस दुआर क एक किनारे ओका लइ गवा अउर तब योआब अब्नेर क पेट मँ प्रहार किहस अउर अब्नेर मर गवा। पिछले दिनन मँ अब्नेर योआब क भाई असाहेल क मारे रहा। एह बरे अब योआब अब्नेर क मार डाएस।</div>
<div class="v" id="v28"><h2>दाऊद अब्नेर बरे रोवत ह</h2><span class="vn">28</span> <span class="br-p"><br><br></span>पाछे दाऊद इ खबर सुनेस। दाऊद कहेस, “मइँ अउर मोर राज्ज नेर क पूत अब्नेर क मउत बरे निरपराध अहइ। यहोवा एका जानत ह।</div>
<div class="v" id="v29"><span class="vn">29</span> योआब अउर ओकर परिवार ऐकर जिम्मेदार अहइ, अउर ओकरे पूरा परिवार क दोखी ठेहराइ जाइ। मोका इ आसा अहइ कि ओकरे परिवार मँ कछू लोग ज़ख्मी होइ अउर कछू भंयकर चर्मरोग स पीड़ित होइ या कछू लोग लंगड़ा लूला होइ, कछू जुद्ध मँ मारा जाइ अउर कछू बगैर भोजन क रही।”</div>
<div class="v" id="v30"><span class="vn">30</span> <span class="br-p"><br><br></span>योआब अउर ओकर भाई अबीसै अब्नेर क मार डाएस काहेकि अब्नेर ओकरे भाई असाहेल क गिबोन क लड़ाई मँ मारे रहा।</div>
<div class="v" id="v31"><span class="vn">31</span> <span class="br-p"><br><br></span>दाऊद योआब क संग सबहिं मनइयन स कहेस, “अपने ओढ़नन क फार डावा अउर सोक वस्त्र पहिरा। अब्नेर बरे रोवा।” उ पचे अब्नेर क हेब्रोन मँ दफनाएन। दाऊद अन्त्येस्टि मँ गवा। राजा दाऊद अउर सबहिं लोग अब्नेर क कब्र पइ रोएन।</div>
<div class="v" id="v33"><span class="vn">33</span> <span class="br-p"><br><br></span>दाऊद अब्नेर बरे आपन सोक-गीत गाएस: <span class="br-p"><br><br></span><span class="br-ind"><br><span class="indent">&nbsp;</span></span>“का अब्नेर कउनो मूरख अपराधी क तरह मरब रहा?<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>अब्नेर तोहार हाथ बँधे नाहीं रहेन।<br> <span class="br-ind"><br><span class="indent">&nbsp;</span></span>तोहार गोड़ जंजीरन मँ कसा नाहीं रहेन।<br> <span class="br-ind"><br><span class="indent">&nbsp;</span></span>नाहीं अब्नेर, तोहका दुस्टन मारेन।”<br> <span class="br-p"><br><br></span>तब सबहिं लोग फुन अब्नेर बरे रोएन।</div>
<div class="v" id="v35"><span class="vn">35</span> सबहिं लोग दाऊद क दिन रहत भोजन करइ बरे प्रेरित करइ आएन। किन्तु दाऊद खास प्रतिग्या किहेस। उ कहेस “परमेस्सर मोका दण्ड देइ अउर मोरे कस्टन क बढ़ावइ जदि मइँ सूरज बूड़इ क पहिले रोटी या कउनो दूसर भोजन करउँ।”</div>
<div class="v" id="v36"><span class="vn">36</span> जउन कछू भवा सबहिं लोग लखेन अउर उ पचे ओन सबहिं कामन स सहमत भएन जउन राजा दाऊद करत रहा।</div>
<div class="v" id="v37"><span class="vn">37</span> उ दिन यहूदा क लोगन अउर सबहिं इस्राएलियन समुझ लिहन कि राजा दाऊद नेर क पूत अब्नेर क मारइ क आदेस नाहीं दिहे रहा ह।</div>
<div class="v" id="v38"><span class="vn">38</span> <span class="br-p"><br><br></span>राजा दाऊद अपने मनइयन स कहेस, “तू लोग जानत अहा कि आज इस्राएल मँ एक बहोत महत्वपूर्ण नेता मरि गवा ह।</div>
<div class="v" id="v39"><span class="vn">39</span> इ सबइ उहइ दिन भवा जउने दिन मोर अभिसेक राजा क रूप मँ भवा रहा। किन्तु सरूयाह क पूत मोर बरे बहोत जियादा मज़बूत अहइ। यहोवा बुरा व्यक्ति क ओकरे बुरा कामन क अनुसार ओका सज़ा दइ!”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->मइँ यहूदा … नाहीं हउँ <!--raw 1 bo --></em><!--endraw 1-->साब्दिक, “मइँ यहूदा क कूकुर क मूड़ँ हउँ?”</div>
</div>
<!-- PARSED ABOVE; EDITING MAY BREAK PARSER -->
</body></html>