<html><head>
<meta http-equiv="Content-Type" content="text/html;charset=utf-8" />
<title>2Sam 5 &ndash; दूसर समूएल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 5);">
<div id="navbar"><a href="../index.html">पवित्तर बाइबिल</a> &ndash; <b>दूसर समूएल</b> &ndash; <a href="2Sam_1.html">1</a> ... <a href="2Sam_3.html">3</a> <a href="2Sam_4.html">4</a> <b>5</b> <a href="2Sam_6.html">6</a> <a href="2Sam_7.html">7</a> ... <a href="2Sam_24.html">24</a> </div><hr>
<h1>2Sam 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>इस्राएली दाऊद क राजा बनावत हीं</h2><span class="vn">1</span> <span class="br-p"><br><br></span>तब इस्राएल क सारे परिवार समूहन क लोग दाऊद क लगे हेब्रोन आएन। उ पचे दाऊद स कहेन, “हम सब एक ही मांस अउर खून क अहइँ।</div>
<div class="v" id="v2"><span class="vn">2</span> बीते जमाने मँ जब साऊल हमार राजा रहा, तउ उ पचे आप ही रहेन जउन इस्राएल क बरे जुद्ध मँ हमार नेतृत्व करत रहेन अउर आप इस्राएल क जुद्धन स वापिस लिआएन। यहोवा आप स कहेस, ‘तू मोरे लोग अर्थात इस्राएलियन क गड़रिया होब्या। तू इस्राएल क सासक होब्या।’”</div>
<div class="v" id="v3"><span class="vn">3</span> <span class="br-p"><br><br></span>इस्राएल क सबहिं प्रमुखन राजा दाऊद क लगे हेब्रोन मँ मिलइ बरे आएन। दाऊद एन प्रमुखन क संग हेब्रोन मँ यहोवा क मोजूदगी मँ एक ठु सन्धि किहेन। तब उ पचन इस्राएल क राजा क रूप मँ दाऊद क अभिसेक किहन।</div>
<div class="v" id="v4"><span class="vn">4</span> <span class="br-p"><br><br></span>दाऊद उ समइ तीस बरिस क रहा जब उ हुकूमत करब सुरू किहेस। उ चालीस बरिस हुकूमत किहस।</div>
<div class="v" id="v5"><span class="vn">5</span> उ हेब्रोन मँ अउर यहूदा पइ सात बरिस, छ: महीने तलक हुकूमत किहस अउर उ, सारे इस्राएल अउ यहूदा पइ यरूसलेम मँ तैतीस बरिस तलक हुकूमत किहस।</div>
<div class="v" id="v6"><h2>दाऊद यरूसलेम नगर क जीतत ह</h2><span class="vn">6</span> <span class="br-p"><br><br></span>राजा अउ ओकर मनइयन यरूसलेम मँ यबूसियन क खिलाफ जउन यरूसलेम मँ रहत रहेन जुद्ध करइ बरे गएन। यबूसियन दाऊद स कहेन, “तू हमरे नगर मँ नाहीं आइ सकत्या। हिआँ तलक कि एक आँधर अउ लँगड़ा भी तोहका रोक सकत हीं।” (उ पचे अइसा एह बरे कहत रहेन काहेकि उ पचे सोचत रहेन कि दाऊद ओनके नगर मँ प्रवेस नाहीं करइ सकत्या।</div>
<div class="v" id="v7"><span class="vn">7</span> किन्तु दाऊद सिय्योन क किला लइ लिहस। इ किला दाऊद-नगर बना।)</div>
<div class="v" id="v8"><span class="vn">8</span> <span class="br-p"><br><br></span>उ दिन दाऊद अपने लोगन स कहेस, “जदि तू लोग यबूसियन क हरावइ चाहत अहा, तउ जलसुरंग स जा अउर ओन ‘आँधर अउ अपाहिज’ दुस्मनन पइ हमला करा।” इहइ कारण अहइ कि लोग कहत हीं, “आँधर अउ विकलांग घरे<sup class="fnm"><a name="fnm1" href="#fn1">1</a></sup> मँ नाहीं आइ सकतेन।”</div>
<div class="v" id="v9"><span class="vn">9</span> <span class="br-p"><br><br></span>दाऊद किले मँ रहत रहा अउर एका “दाऊद क नगर” कहत रहा। दाऊद उ छेत्र क बनाएस अउर मिल्लो नाउँ दिहस। उ नगर क भीतर दूसर भवन भी बनाएस।</div>
<div class="v" id="v10"><span class="vn">10</span> दाऊद जियादा स जियादा सक्तीसाली होत गवा काहेकि सर्वसक्तीमान यहोवा ओकरे संग रहा।</div>
<div class="v" id="v11"><span class="vn">11</span> <span class="br-p"><br><br></span>सोर क राजा हीराम दाऊद क लगे दूतन क पठएस। हीराम देवदारू क बृच्छ, बढ़ई अउ राजमिस्त्री लोगन क भी पठएस। उ पचे दाऊद बरे एक ठु महल बनाएस।</div>
<div class="v" id="v12"><span class="vn">12</span> उ समइ दाऊद जान गएन कि यहोवा ओका फुरइ इस्राएल क राजा बनाएस ह। दाऊद इ भी जान गएन कि यहोवा ओकरे राज्ज क परमेस्सर क लोगन, अर्थात इस्राएलियन बरे बहोत महान बनाएस ह।</div>
<div class="v" id="v13"><span class="vn">13</span> <span class="br-p"><br><br></span>दाऊद हेब्रोन स यरूसलेम चला गवा। यरूसलेम मँ दाऊद अउर जियादा अउ पत्नियन अउ उप-पत्नियन क पाएस। ओका हुवाँ बहोत अधिक बेटवन अउर बिटियन भएन।</div>
<div class="v" id="v14"><span class="vn">14</span> यरूसलेम मँ पइदा भए दाऊद क पूतन क नाउँ इ सबइ अहइँ: सम्मू, सोबाब, नातान, सुलैमान,</div>
<div class="v" id="v15"><span class="vn">15</span> दिभार, एलोस नेपेग, यापी</div>
<div class="v" id="v16"><span class="vn">16</span> एलीसामा, एल्यादा अउ एलीपेलेत।</div>
<div class="v" id="v17"><h2>दाऊद पलिस्तियन क खिलाफ जुद्ध मँ जात ह</h2><span class="vn">17</span> <span class="br-p"><br><br></span>पलिस्तियन इ सुनेन कि इस्राएलियन दाऊद क अभिसेक इस्राएल क राजा क रूप मँ किहेस ह तब सबहिं पलिस्ती दाऊद क मार डावइ बरे ओकर खोज करइ बाहेर निकरेन। किन्तु दाऊद क इ खबर मिल गइ। उ एक किला मँ चल गवा।</div>
<div class="v" id="v18"><span class="vn">18</span> पलिस्ती आएन अउर रपाईस क घाटी मँ उ पचे आपन डेरा डाएन।</div>
<div class="v" id="v19"><span class="vn">19</span> <span class="br-p"><br><br></span>दाऊद बात कइके यहोवा स पूछेस, “का मोका पलिस्तियन क खिलाफ जुद्ध मँ जाइ चाही? का तू मोका पलिस्तियन क हरावइ देब्या?” <span class="br-p"><br><br></span>यहोवा दाऊद स कहेस, “जा, काहेकि मइँ निहचइ ही, पलिस्तियन क हरावइ मँ तोहार मदद करब।”</div>
<div class="v" id="v20"><span class="vn">20</span> <span class="br-p"><br><br></span>तब दाऊद बालपरासीम आवा। हुवाँ उ पलिस्तियन क हराएस। दाऊद कहेस, “यहोवा मोरे समन्वा मोरे दुस्मनन क फउज क इ तरह दउड़ भगाएस जइसे जल बाँथ क तोरिके बहत ह।” इहइ कारण अहइ कि दाऊद उ ठउरे क नाउँ “बालपरासीम” रखेस।</div>
<div class="v" id="v21"><span class="vn">21</span> पलिस्तियन बालपरासीम मँ अपनी देवमूरतियन क पाछे तजि दिहन। दाऊद अउ ओकर लोग ओन देवमूरतियन क हुवाँ स हटाइ दिहन।</div>
<div class="v" id="v22"><span class="vn">22</span> <span class="br-p"><br><br></span>पलिस्ती फुन आएन अउर रपाईम क घाटी मँ उ पचे डेरा डाएन।</div>
<div class="v" id="v23"><span class="vn">23</span> <span class="br-p"><br><br></span>दाऊद यहोवा स पराथना किहस। इ समइ यहोवा कहेस, “ओन लोगन पई सामन्वा स हमला जिन करा। ओनके चारिहुँ कइँती ओनकर फउज क पाछे स जा। तूत बृच्छन क लगे ओन पर हमला करा।</div>
<div class="v" id="v24"><span class="vn">24</span> तूत बृच्छन क चोटी स तू पलिस्तियन क सामरिक प्रमाण क अवाज सुनब्या। तब तू पचन्क हाली स करइ चाही, काहेकि उ समइ यहोवा जाइ अउर तोहरे बरे पलिस्तियन क हराइ देइ।”</div>
<div class="v" id="v25"><span class="vn">25</span> <span class="br-p"><br><br></span>दाऊद उहइ किहस जउन करइ क बरे यहोवा आदेस दिहे रहा। उ पलिस्तियन क हराएस। उ ओनकर पाछा सबइ रास्ते स गेबा स गेजेर तलक किहस।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->घरे <!--raw 1 bo --></em><!--endraw 1-->सम्भवत, एकर अरथ अहइ राजा क महल या मन्दिर।</div>
</div>
<!-- PARSED ABOVE; EDITING MAY BREAK PARSER -->
</body></html>