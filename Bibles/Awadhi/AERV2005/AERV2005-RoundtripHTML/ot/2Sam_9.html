<html><head>
<meta http-equiv="Content-Type" content="text/html;charset=utf-8" />
<title>2Sam 9 &ndash; दूसर समूएल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 9);">
<div id="navbar"><a href="../index.html">पवित्तर बाइबिल</a> &ndash; <b>दूसर समूएल</b> &ndash; <a href="2Sam_1.html">1</a> ... <a href="2Sam_7.html">7</a> <a href="2Sam_8.html">8</a> <b>9</b> <a href="2Sam_10.html">10</a> <a href="2Sam_11.html">11</a> ... <a href="2Sam_24.html">24</a> </div><hr>
<h1>2Sam 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>दाऊद साऊल क परिवार पइ कृपालु अहइ</h2><span class="vn">1</span> <span class="br-p"><br><br></span>दाऊद पूछेस, “का साऊल क परिवार मँ अब तलक कउनो बचा अहइ? मइँ योनातन क कारण उ मनई पइ दाया करइ चाहत हउँ।”</div>
<div class="v" id="v2"><span class="vn">2</span> <span class="br-p"><br><br></span>हुवाँ साऊल क परिवार स एक सेवक रहा जेकर नाउँ सीबा रहा। दाऊद क सेवकन सीबा क दाऊद क लगे बोलाएन। राजा दाऊद स पूछेस, “का तू सीबा अहा?” <span class="br-p"><br><br></span>सीबा कहेस, “हाँ मइँ सीबा, आप क सेवक हउँ।”</div>
<div class="v" id="v3"><span class="vn">3</span> <span class="br-p"><br><br></span>राजा पूछेस, “का साऊल क परिवार मँ कउनो बचा ह? मइँ उ मनई पइ परमेस्सर क कृपा देखावइ चाहत हउँ।” <span class="br-p"><br><br></span>सीबा राजा दाऊद स कहेस, “योनातन क पूत अबहिं तलक जिअत अहइ? उ दुइनउँ गोड़वन स लँगड़ा अहइ।”</div>
<div class="v" id="v4"><span class="vn">4</span> <span class="br-p"><br><br></span>राजा सीबा स कहेस, “इ पूत कहाँ अहइ?” <span class="br-p"><br><br></span>सीबा राजा स कहेस, “उ लोदबार क अम्मीएल क पूत माकीर क घरन मँ अहइ।”</div>
<div class="v" id="v5"><span class="vn">5</span> <span class="br-p"><br><br></span>दाऊद न आपन सेवकन क लोदबार क अम्मीएल क पूत माकीर क घरे स योनातन क पूत क लिआवइ क कहेस।</div>
<div class="v" id="v6"><span class="vn">6</span> योनातन क पूत मपीबोसेत दाऊद क लगे आवा अउर आपन मूँड़ भुइँया तलक निहुराएस। <span class="br-p"><br><br></span>दाऊद कहेस, “मपीबोसेत।” <span class="br-p"><br><br></span>मपीबोसेत कहेस, “हाँ इ मइँ, आप क सेवक हउँ।”</div>
<div class="v" id="v7"><span class="vn">7</span> <span class="br-p"><br><br></span>दाऊद मपीबोसेत स कहेस, “डेराअ जिन। मइँ तोहरे बरे दयालु रहब। मइँ इ तोहार बाप योनातन बरे करब। मइँ तोहार पितामह साऊल क सारी भुइँया तोहका देब, अउर तू सदा मेरी मेज पइ खइया क खाइ सकब्या।”</div>
<div class="v" id="v8"><span class="vn">8</span> <span class="br-p"><br><br></span>मपीबोसेत दाऊद क समन्वा फुन निहुरा। मपीबोसेत कहेस, “आप अपने सेवक पइ बहोत कृपालु रहेन ह अउर मइँ एक ठु मरा कूकुर स जियादा नाहीं हउँ।”</div>
<div class="v" id="v9"><span class="vn">9</span> <span class="br-p"><br><br></span>तब राजा दाऊद साऊल क सेवक सीबा क बोलाएस। दाऊद सीबा स कहेस, “मइँ साऊल अउर ओकरे परिवार क सबहिं चिजियन जउन कछू ओकर अहइ, ओका तोहरे सुआमी क पोता मपीबोसेत क दइ दिहेउँ ह।</div>
<div class="v" id="v10"><span class="vn">10</span> तू मपीबोसेत बरे भुइँया पइ खेती करब्या। तोहार पूत अउर सेवक मपीबोसेत बरे इ करिहीं। तू फसल कटब्या। तब तोहरे सुआमी क पोता मपीबोसेत क खाइ बरे अपार भोजन होइहीं। किन्तु मपीबोसेत तोहरे सुआमी क पोता मोरी मेज पइ खाइ क हमेसा अधिकारी होइ।” <span class="br-p"><br><br></span>सीबा क पन्द्रह पूत अउर बीस सेवक रहेन।</div>
<div class="v" id="v11"><span class="vn">11</span> सीबा राजा दाऊद स कहेस, “मइँ आप क सेवक हउँ। मइँ उ सब कछू करब, जउन मोर सुआमी, मोर राजा हुकूम देइहीं।” <span class="br-p"><br><br></span>एह बरे मपीबोसेत दाऊद क मेज पइ राजा क पूतन मँ स एक क तरह भोजन किहस।</div>
<div class="v" id="v12"><span class="vn">12</span> मपीबोसेत क एक नान्ह पूत मीका नाउँ क रहा। सीबा परिवार क सबहिं लोग मपीबोसेत क सेवक होइ गएन।</div>
<div class="v" id="v13"><span class="vn">13</span> मपीबोसेत दुइनउँ गोड़न स लँगड़ा रहा। मपीबोसेत यरूसलेम मँ रहत रहा। हर एक दिन मपीबोसेत राजा क मेज पइ भोजन करत रहा।</div>
</div>
<!-- PARSED ABOVE; EDITING MAY BREAK PARSER -->
</body></html>