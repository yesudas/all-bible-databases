<html><head>
<meta http-equiv="Content-Type" content="text/html;charset=utf-8" />
<title>Amos 1 &ndash; आमोस &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 1);">
<div id="navbar"><a href="../index.html">पवित्तर बाइबिल</a> &ndash; <b>आमोस</b> &ndash; <b>1</b> <a href="Amos_2.html">2</a> <a href="Amos_3.html">3</a> ... <a href="Amos_9.html">9</a> </div><hr>
<h1>Amos 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>प्रस्तावना</h2><span class="vn">1</span> <span class="br-p"><br><br></span>आमोस क सँदेसा। आमोस तकोइ नगर क गड़रिया रहा। यहूदा क राजा उज्जिय्याह क सासन काल अउ इस्राएल क राजा योआस क पूत यारोबाम क सासन काल मँ आमोस क इस्राएल क बारे मँ दर्सन भवा। इ भूकम्प क दुइ बरिस पहिले भवा।</div>
<div class="v" id="v2"><h2>अराम क खिलाफ सजा</h2><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>आमोस कहेस:<br> <span class="br-ind"><br><span class="indent">&nbsp;</span></span>“यहोवा सिय्योन मँ सेर क तरह दहाड़ी।<br> <span class="br-ind"><br><span class="indent">&nbsp;</span></span>यहोवा क दहाड़ यरूसलेम मँ होइ।<br> <span class="br-ind"><br><span class="indent">&nbsp;</span></span>गड़रियन क हरिअर मइदान झुराइ जइहीं।<br> <span class="br-ind"><br><span class="indent">&nbsp;</span></span>हिआँ तलक कि कर्मेल पर्वत भी झुराई।”<br></div>
<div class="v" id="v3"><span class="vn">3</span> <span class="br-p"><br><br></span>इ सबइ यहोवा कहत ह: “मइँ दमिस्क क लोगन क ओनके जरिये कीन्ह गए अपराधन क सजा जरूर देब। काहेकि उ पचे गिलाद क, अन्न भूसा स अलग करइवाले लोहा क औजारन स पीटेस।</div>
<div class="v" id="v4"><span class="vn">4</span> एह बरे मइँ हजाएल क घर (सिरिया) मँ आगी लगाउब, अउर उ आगी बेन्हदद क ऊँच किलन क नस्ट करी।</div>
<div class="v" id="v5"><span class="vn">5</span> <span class="br-p"><br><br></span>“मइँ दमिस्क क दुआर क मजबूत छड़न क भी तोड़ देब। आवेन क घाटी मँ सिंहासन पइ बइठइवाले मनई क भी मइँ नस्ट करबउँ। अराम क लोग हार जइहीं। लोग ओनका बंदी बनाइके कीर देस मँ लइ जइहीं। यहोवा उ सबइ कहेस।”</div>
<div class="v" id="v6"><h2>पलिस्तियन क राजा</h2><span class="vn">6</span> <span class="br-p"><br><br></span>यहोवा इ कहत ह: “मइँ निहचइ ही अज्जा क लोगन क जरिये कीन्ह गए अनेक पापन बरे ओनका सजा देब। काहेकि उ पचे लोगन क एक समूचे रास्ट्र क पकड़ेन अउ दास क रूप मँ एदोम क पठए रहेन।</div>
<div class="v" id="v7"><span class="vn">7</span> एह बरे मइँ अज्जा सहर क देवारे पइ आगी लगाउब। इ आगी अज्जा क महत्व स भरे भए किलन क नस्ट करी।</div>
<div class="v" id="v8"><span class="vn">8</span> मइँ असदोद मँ राजसिंहासन पइ बइठइवाले मनई क नस्ट करबउँ। मइँ अस्कलोन मँ राजदण्ड धारण करइवाले राजा क नस्ट करब। मइँ एक्रोन क लोगने क सजा देबउँ। तब अबहिं तलक जिअत बचे भए पलिस्ती मरिहीं।” परमेस्सर यहोवा इ सब कहेस।</div>
<div class="v" id="v9"><h2>फनसिया क सजा</h2><span class="vn">9</span> <span class="br-p"><br><br></span>यहोवा इ सब कहत ह: “मइँ निहचइ ही सोर क लोगन क ओनके जरिये कीन्ह गए अनेक अपराधन बरे सजा देब। काहेकि उ पचे लोगन्क एक समूचे रास्ट्र क पकड़ेन अउर एदोम क दास क रूप मँ पठए रहेन। उ पचे उ वाचा क याद नाहीं रखेन जेका उ पचे आपन भाइयन (इस्राएल) क संग किहे रहेन।</div>
<div class="v" id="v10"><span class="vn">10</span> एह बरे मइँ सोर क देवारन पइ आगी लगाउब। उ आगी सोर क ऊँच मीनारन क नस्ट करी।”</div>
<div class="v" id="v11"><h2>एदोमियों क सजा</h2><span class="vn">11</span> <span class="br-p"><br><br></span>यहोवा इ सब कहत ह: “मइँ निहचइ ही एदोम क लोगन क ओनके जरिये कीन्ह गए अनेक अपराधन बरे सजा देबउँ। काहेकि एदोम आपन भाई क पाछा तरवार लइके किहस। एदोम तनिक भी दाया नाहीं देखाँएस। एदोम क किरोध बराबर बना रहा। उ जंगली जनावर क तरह इस्राएल क चीर-फाड़ करत रहा।</div>
<div class="v" id="v12"><span class="vn">12</span> एह बरे मइँ तेमान मँ आगी लगाउब। उ आगी बोस्रा क ऊँच किलन क नस्ट करी।”</div>
<div class="v" id="v13"><h2>अम्मोनियन क सजा</h2><span class="vn">13</span> <span class="br-p"><br><br></span>यहोवा इ सबइ कहत ह: “मइँ निहचइ ही अम्मोन क लोगन क ओनके जरिये कीन्ह गए अनेक अपराधन बरे सजा देब। काहेकि उ पचे गिलाद मँ गर्भवती मेहररूअन क मार डाएन। अम्मोनी लोगन एह बरे किहन कि उ पचे उ देस क लइ सकइँ अउर आपन देस क बड़का कइ सकइँ।</div>
<div class="v" id="v14"><span class="vn">14</span> एह बरे मइँ रब्बा क देवार पइ आगी लगाउब। इ आगी रब्बा क ऊँच किलन क नस्ट करी। जुद्ध क दिन इ आगी लागी। इ आगी एक अइसे दिन लागी जब तुफानी दिन मँ आँधियन चलत रही होइहीं।</div>
<div class="v" id="v15"><span class="vn">15</span> तब एनकर राजा अउर प्रमुख धइ लीन्ह जइहीं। उ सबइ एक संग बंदी बनाइके लइ जावा जइहीं।” यहोवा उ इ सब कहेस ह।</div>
</div>
<!-- PARSED ABOVE; EDITING MAY BREAK PARSER -->
</body></html>