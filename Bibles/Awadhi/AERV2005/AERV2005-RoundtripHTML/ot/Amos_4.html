<html><head>
<meta http-equiv="Content-Type" content="text/html;charset=utf-8" />
<title>Amos 4 &ndash; आमोस &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 4);">
<div id="navbar"><a href="../index.html">पवित्तर बाइबिल</a> &ndash; <b>आमोस</b> &ndash; <a href="Amos_1.html">1</a> <a href="Amos_2.html">2</a> <a href="Amos_3.html">3</a> <b>4</b> <a href="Amos_5.html">5</a> <a href="Amos_6.html">6</a> ... <a href="Amos_9.html">9</a> </div><hr>
<h1>Amos 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>आनन्द प्रिय मेहरारू</h2><span class="vn">1</span> <span class="br-p"><br><br></span>सोमरोन क पहाड़े पइ मोटी गइयन मोर बात सुना। तू पचे गरीब लोगन क दबावत अहा। तू पचे ओन गरीबन के ऊपर गुज़र जात ह। तू पचे आपन भतारन स कहति अहा, “पिअइ बरे हमरे बरे कउनो दाखमधु लिआवा।”</div>
<div class="v" id="v2"><span class="vn">2</span> <span class="br-p"><br><br></span>मोर सुआमी यहोवा आपन पवित्तर नाउँ स प्रतिग्या किहेस, कि तू पचन पइ मुसीबतन अइहीं। दुस्मन तोहमाँ स हर एक मछरी क नाईं लेइ जाब्या जेका काँटन स पकरइ जाइ तलक कछू पता नाहीं रहत ह।</div>
<div class="v" id="v3"><span class="vn">3</span> उ तोहार पचन्क सहर नस्ट होइ। तू पचे देवारन क छेदन स सहर क बाहेर जाब्या। तू पचे आपन आपका ल्हासन क ढेरन पइ लोकउब्या। <span class="br-p"><br><br></span>यहोवा इ सबइ कहत ह:</div>
<div class="v" id="v4"><span class="vn">4</span> “बेतेल जा अउ पाप करा। गिलान जइ अउर जियादा पाप करा। आपन बलियन क भेंट भिंसारे करा। तीन दिन वाले पवित्तर दिनन मँ अपनी फसल क दसवाँ हींसा लिआवा।</div>
<div class="v" id="v5"><span class="vn">5</span> अउर खमीर क संग बनी धन्यवाद भेंट चढ़ावा। हर एक क स्वेच्छा भेंट क बारे मँ बताया। इस्राएल, तू पचे ओनका करब पसन्द करत अहा। एह बरे जा अउर उहइ करा।” यहोवा इ कहेस</div>
<div class="v" id="v6"><span class="vn">6</span> <span class="br-p"><br><br></span>“मइँ तू पचन्क अपने लगे बोलावइ बरे कई काम किहेउँ। मइँ तू पचन्क खाइ क कछू नाहीं दिहेउँ। तू पचन्क कउनो भी सहर मँ खइया क नाहीं रहा। मुला तू पचे मोरे लगे वापस नाहीं लउट्या।” यहोवा इ सबइ कहेस।</div>
<div class="v" id="v7"><span class="vn">7</span> <span class="br-p"><br><br></span>“मइँ बर्खा भी बन्द किहेउँ अउर इ फसल पाकइ क तीन महीना पहले भवा। एह बरे कउनो फसल नाहीं भइ। तब मइँ एक सहर पइ बर्खा होइ दिहेउँ मुला दूसर सहर पइ नाहीं। बर्खा देस क एक हींसा मँ भइ। मुला देस क दूसर हींसन मँ भुइँया बहोत सुखाइ गइ।</div>
<div class="v" id="v8"><span class="vn">8</span> एह बरे दो या तीन सहरन स लोग पानी लिआवइ बरे दूसर सहरन क लड़खड़ात भए गएन। मुला हुआँ भी हर एक मनई बरे काफी जल नाहीं मिला। तउ भी तू पचे मोरे लगे मदद बरे नाहीं आया।” यहोवा इ सबइ कहेस।</div>
<div class="v" id="v9"><span class="vn">9</span> <span class="br-p"><br><br></span>“मइँ तू पचन्क फसलन क गर्मी अउ बेरामी स मारि डाएउँ। मइँ तू पचन्क बागन अउ अंगूरे क बगीचन क नस्ट किहेउँ। टिड़्डयन तू पचन्क अंजीरे क बृच्छन अउ जइतून क बृच्छन क खाइ डाएन। मुला फुन भी तू पचे मोरे लगे मदद क नाहीं आया।” यहोवा इ सबइ कहेस।</div>
<div class="v" id="v10"><span class="vn">10</span> <span class="br-p"><br><br></span>“मइँ तू पचन्क खिलाफ महामारियन वइसे ही पठएउँ जइसे मइँ मिस्र मँ पठए रहेउँ। मइँ तू पचन्क नउजवानन क तरवार क घाट उतारि दिहेउँ। मइँ तू पचन्क घोड़न लइ लिहेउँ। मइँ तू पचन्क डेरन क ल्हासन क दुर्गन्ध स भरेउँ। मुला तबहुँ भी तू पचे मोरे लगे मदद क वापस नाहीं लउट्या।” यहोवा इ सबइ कहेस।</div>
<div class="v" id="v11"><span class="vn">11</span> <span class="br-p"><br><br></span>“मइँ तू पचन्क वइसे ही नस्ट किहेउँ जइसे मइँ सदोम अउ अमोरा क नस्ट किहेउँ। इ दुइनउँ सहरन पूरी तरह नस्ट किन्ह गए रहेन। तू लोगन मँ स बचा भवा आगी स हींची गइ बरत छड़ी तरह रह्या। मुला तउ पइ भी तू पचे फुन भी मदद बरे मोरे लगे नाहीं लउट्या।” यहोवा इ सबइ कहेस।</div>
<div class="v" id="v12"><span class="vn">12</span> <span class="br-p"><br><br></span>“एह बरे इस्राएल मइँ तोहेर सबन्क संग इ सब करब। मइँ तोहरे साथ इ करब। इस्राएल आपन परमेस्सर स मिलइ बरे तइयार होइ जा।”</div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ कउन हउँ? मइँ उहइ हउँ जउन पर्वतन क बनाएउँ।<br> <span class="br-ind"><br><span class="indent">&nbsp;</span></span>मइँ तोहार परान बनाएउँ।<br> <span class="br-ind"><br><span class="indent">&nbsp;</span></span>मइँ लोगन क आपन विचार बताएउँ।<br> <span class="br-ind"><br><span class="indent">&nbsp;</span></span>मइँ ही भिंसारे क साँझे मँ बदलत हउँ।<br> <span class="br-ind"><br><span class="indent">&nbsp;</span></span>मइँ धरती क ऊपर क पर्वतन पइ चलत हउँ।<br> <span class="br-ind"><br><span class="indent">&nbsp;</span></span>मइँ कउन हउँ? मोर नाउँ यहोवा, फउजन क परमेस्सर अहइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>