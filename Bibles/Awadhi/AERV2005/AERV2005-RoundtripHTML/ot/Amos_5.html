<html><head>
<meta http-equiv="Content-Type" content="text/html;charset=utf-8" />
<title>Amos 5 &ndash; आमोस &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 5);">
<div id="navbar"><a href="../index.html">पवित्तर बाइबिल</a> &ndash; <b>आमोस</b> &ndash; <a href="Amos_1.html">1</a> ... <a href="Amos_3.html">3</a> <a href="Amos_4.html">4</a> <b>5</b> <a href="Amos_6.html">6</a> <a href="Amos_7.html">7</a> ... <a href="Amos_9.html">9</a> </div><hr>
<h1>Amos 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>इस्राएल बरे सोक संदेसा</h2><span class="vn">1</span> <span class="br-p"><br><br></span>इस्राएल क लोगो, इ सँदेसा क सुना, इ सोक सँदेसा तोहेर पचन्क बारे मँ अहइ।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>इस्राएल क कुँवारी गिर गइ अहइ।<br> <span class="br-ind"><br><span class="indent">&nbsp;</span></span>उ अब कबहुँ नाहीं उठी।<br> <span class="br-ind"><br><span class="indent">&nbsp;</span></span>उ धूरि मँ पड़ी अकेल्ली तजि दीन्ह ग अहइ।<br> <span class="br-ind"><br><span class="indent">&nbsp;</span></span>ओका उठावइवाला कउनो मनई नाहीं अहइ।<br></div>
<div class="v" id="v3"><span class="vn">3</span> <span class="br-p"><br><br></span>मोर सुआमी यहोवा इ कहत ह: <span class="br-p"><br><br></span><span class="br-ind"><br><span class="indent">&nbsp;</span></span>“हजार फउजियन क संग सहर स जाइवाले अफसर<br> <span class="br-ind"><br><span class="indent">&nbsp;</span></span>सिरिफ सउ फउजियन क संग लउटिहीं।<br> <span class="br-ind"><br><span class="indent">&nbsp;</span></span>सउ फउजियन क संग सहर तजइवाले अफसर सिरिफ<br> <span class="br-ind"><br><span class="indent">&nbsp;</span></span>दस फउजियन क संग लउटिहीं।”<br></div>
<div class="v" id="v4"><h2>यहोवा इस्राएल क अपने लगे लउटइ बरे बढ़ावा देत ह</h2><span class="vn">4</span> <span class="br-ind"><br><span class="indent">&nbsp;</span></span>यहोवा इस्राएल क घराने स इ कहत ह:<br> <span class="br-ind"><br><span class="indent">&nbsp;</span></span>“मोर खोज करत आवा अउ जिअत रहा।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मुला बेतेल मँ न खोजा।<br> <span class="br-ind"><br><span class="indent">&nbsp;</span></span>गिल्गाल जिन जा।<br> <span class="br-ind"><br><span class="indent">&nbsp;</span></span>सीमा क पार न करा अउर बेर्सेबा न जा।<br> <span class="br-ind"><br><span class="indent">&nbsp;</span></span>गिल्गाल क लोग बन्दी क रूप मँ लइ जावा जइहीं<br> <span class="br-ind"><br><span class="indent">&nbsp;</span></span>अउर बेतेल नस्ट कीन्ह जाइ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>यहोवा क लगे जा अउर जिअत रहा।<br> <span class="br-ind"><br><span class="indent">&nbsp;</span></span>अगर तू पचे यहोवा हिआँ नाहीं जाब्या, तउ यूसुफ क घरे मँ आगी लगी।<br> <span class="br-ind"><br><span class="indent">&nbsp;</span></span>आगी यूसुफ क परिवारे क नस्ट करी अउर बेतेल मँ कउनो भी रोक नाहीं पाई।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>तू पचन्क मदद बरे यहोवा क लगे जाइ चाही।<br> <span class="br-ind"><br><span class="indent">&nbsp;</span></span>इ उहइ अहइ जउन कचपचिया अउ मृगसिरा क बनाएस।<br> <span class="br-ind"><br><span class="indent">&nbsp;</span></span>उ अँधियारा क भिंसोर प्रकास मँ बदल दत ह।<br> <span class="br-ind"><br><span class="indent">&nbsp;</span></span>उ दिन क अँधेरी रात मँ बदल देत ह।<br> <span class="br-ind"><br><span class="indent">&nbsp;</span></span>उ समुद्दर द जल क उठाइके ओका पृथ्वी पइ बरसावत ह।<br> <span class="br-ind"><br><span class="indent">&nbsp;</span></span>ओकर नाउँ यहोवा अहइ<br> <span class="br-ind"><br><span class="indent">&nbsp;</span></span>उ सक्तीवाले सहरन क<br> <span class="br-ind"><br><span class="indent">&nbsp;</span></span>मजबूत किलन क ढहाइ देत ह।”<br> <span class="br-ind"><br><span class="indent">&nbsp;</span></span>लोगो, तू पचन्क बरे इ बहोतइ बुरा होइ।<br> <span class="br-ind"><br><span class="indent">&nbsp;</span></span>तू पचे अच्छाई क कड़ुवाहट मँ बदल दिहा।<br> <span class="br-ind"><br><span class="indent">&nbsp;</span></span>तू पचे अच्छाई क मार डाया अउर एका धूरि मँ मिलाइ दिहा।<br></div>
<div class="v" id="v10"><h2>इस्राएलियन क जरिये कीन्ह गए बुरे करम</h2><span class="vn">10</span> <span class="br-ind"><br><span class="indent">&nbsp;</span></span>नबी समाज क ठउरन पइ जात हीं अउर ओन बुरे करमन क खिलाफ बोलत हीं जेनका लोग करत रहत हीं।<br> <span class="br-ind"><br><span class="indent">&nbsp;</span></span>मुला लोग ओन नबियन स घिना करत हीं।<br> <span class="br-ind"><br><span class="indent">&nbsp;</span></span>नबी फुरइ कहत हीं, मुला लोग ओन नबियन स घिना करत हीं।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>तू पचे गरीबन स गैर मुनासिब कर वसूलत अहा।<br> <span class="br-ind"><br><span class="indent">&nbsp;</span></span>तू पचे ओनसे ढेर क गोहूँ लेत ह<br> <span class="br-ind"><br><span class="indent">&nbsp;</span></span>अउ इ धने क उपयोग तू पचे तरासे भए पाथरन स सुन्नर महल बनावइ मँ करत अहा।<br> <span class="br-ind"><br><span class="indent">&nbsp;</span></span>मुला तू पचे ओन महलन मँ नाहीं रहब्या।<br> <span class="br-ind"><br><span class="indent">&nbsp;</span></span>तू पचे अंगूरन क बेलन क सुन्नर खेत बनावत अहा।<br> <span class="br-ind"><br><span class="indent">&nbsp;</span></span>मुला तू पचे ओनसे पाई दाखरस क नाहीं पीब्या।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>कहेकि मइँ तू पचन्क अनेक पापन्क जानत हउँ।<br> <span class="br-ind"><br><span class="indent">&nbsp;</span></span>तू पचे, फुरइ ही, कछू बुरे करम किह्या ह।<br> <span class="br-ind"><br><span class="indent">&nbsp;</span></span>तू पचे मुनासिब काम करइवालन क चोट पहोंचाया।<br> <span class="br-ind"><br><span class="indent">&nbsp;</span></span>तू पचे घूस क रूप मँ धन लिहा।<br> <span class="br-ind"><br><span class="indent">&nbsp;</span></span>गरीब लोगन क संग अनेक मुकदमन मँ तू पचे निआव नाहीं किह्या।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>उ समइ बुद्धिमान चुप रइहीं।<br> <span class="br-ind"><br><span class="indent">&nbsp;</span></span>काहे काहेकि इ बुरा समइ अहइ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>तू पचे कहत अहा कि परमेस्सर मोरे संग अहइ।<br> <span class="br-ind"><br><span class="indent">&nbsp;</span></span>एह बरे नीक करम करा, बुरा नाहीं।<br> <span class="br-ind"><br><span class="indent">&nbsp;</span></span>तब तू पचे जिअन रहब्या<br> <span class="br-ind"><br><span class="indent">&nbsp;</span></span>अउ सर्वसक्तीमान परमेस्सर यहोवा फुरइ ही तोहेर सबन्क संग होइ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>बुराई स घिन करा।<br> <span class="br-ind"><br><span class="indent">&nbsp;</span></span>अच्छाई स पिरेम करा।<br> <span class="br-ind"><br><span class="indent">&nbsp;</span></span>कचहरी मँ निआव वापस लिआवा<br> <span class="br-ind"><br><span class="indent">&nbsp;</span></span>अउ तब संभव अहइ कि सर्वसक्तीमान परमेस्सर यहोवा<br> <span class="br-ind"><br><span class="indent">&nbsp;</span></span>यूसुफ परिवारे क बचे भए लोगन पइ दयालु होइ।<br></div>
<div class="v" id="v16"><h2>बड़के सोक क समइ आवत अहइ</h2><span class="vn">16</span> <span class="br-ind"><br><span class="indent">&nbsp;</span></span>इहइ कारण अहइ कि मोर सुआमी सर्वसक्तीमान परमेस्सर इ कहत अहइ,<br> <span class="br-ind"><br><span class="indent">&nbsp;</span></span>“लोग सबहिं समाज क ठहरन मँ रोइहीं,<br> <span class="br-ind"><br><span class="indent">&nbsp;</span></span>लोग सड़कियन पइ रोइहीं।<br> <span class="br-ind"><br><span class="indent">&nbsp;</span></span>लोग पेसेवर रोवइवालन क भाड़ा पइ रखिहीं।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>लोग अंगूरे क सबहिं खेतन मँ रोइहीं।<br> <span class="br-ind"><br><span class="indent">&nbsp;</span></span>काहेकि मइँ हुआँ स निकरब अउर तू पचन्क सजा देबउँ।”<br> <span class="br-ind"><br><span class="indent">&nbsp;</span></span>यहोवा इ सब कहेस ह।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>तू पचन मँ स कछू यहोवा क<br> <span class="br-ind"><br><span class="indent">&nbsp;</span></span>निआव क खास दिन क लखइ चाहत हीं।<br> <span class="br-ind"><br><span class="indent">&nbsp;</span></span>तू पचे उ दिन क काहे लखइ चाहत अहा?<br> <span class="br-ind"><br><span class="indent">&nbsp;</span></span>यहोवा क खास दिन तोहरे पचन्क बरे अँधियारा लिआई उजियारा नाहीं।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>तू पचे कउनो सेरे क समन्वा स बचिके पराइ निकरइवाले अइसे मनई क नाईं होब्या<br> <span class="br-ind"><br><span class="indent">&nbsp;</span></span>जेह पइ भागत समइ रीछ हमला कइ देत ह<br> <span class="br-ind"><br><span class="indent">&nbsp;</span></span>अउर फुन जब उ रीछ स भी बचिके निकरिके कउनो घरे मँ जाइ घुसत ह<br> <span class="br-ind"><br><span class="indent">&nbsp;</span></span>तउ हुआँ देवारे पइ हथवा धरत ही,<br> <span class="br-ind"><br><span class="indent">&nbsp;</span></span>साँप डसि लेत ह।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>एह बरे यहोवा क खास दिन अँधियारा लिआई, उजियारा नाहीं,<br> <span class="br-ind"><br><span class="indent">&nbsp;</span></span>इ सोक क समइ होइ उल्लास क नाहीं।<br></div>
<div class="v" id="v21"><h2>यहोवा इस्राएलियन क आराधना क अंगीकार नाहीं करत अहइ</h2><span class="vn">21</span> <span class="br-ind"><br><span class="indent">&nbsp;</span></span>“मइँ तोहार पचन्क पवित्तर दिनन स घिना करत हउँ।<br> <span class="br-ind"><br><span class="indent">&nbsp;</span></span>मइँ ओनका कबूल नाहीं करब।<br> <span class="br-ind"><br><span class="indent">&nbsp;</span></span>मइँ तोहार पचन्क धर्म क सभन क आनन्द नाहीं लेतेउँ।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>अगर तू पचे होमबलि अउ अन्नबलि अउ भी देब्या<br> <span class="br-ind"><br><span class="indent">&nbsp;</span></span>तउ मइँ अँगीकार नाहीं करब।<br> <span class="br-ind"><br><span class="indent">&nbsp;</span></span>तू पचे जउन मोटवार जनावरन क सान्ति-भेंट क रूप मँ देब्या<br> <span class="br-ind"><br><span class="indent">&nbsp;</span></span>ओनका मइँ भी लखब भी नाहीं।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>तू पचे हिआँ स सोरगुलवाले गीतन क दूर करा।<br> <span class="br-ind"><br><span class="indent">&nbsp;</span></span>मइँ तोहरी पचन्क वीणा क संगीत क नाहीं सुनब।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>तू पचन्क आपन सोर देस मँ निआव क नदी क तरह बहइ देइ चाही।<br> <span class="br-ind"><br><span class="indent">&nbsp;</span></span>अच्छाई क सदा नदी क धारा क नाई बहइ द्या जउन कबहुँ झुरात नाहीं।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>इस्राएल, तू पचे चालीस बरिस तलक रोगिस्ताने मँ<br> <span class="br-ind"><br><span class="indent">&nbsp;</span></span>मोका बलि अउ भेंट नाहीं चढ़ाया।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>तू पचे आपन देवता सक्कुथ अउ नछत्र देवता कैवन क मूर्तियन क लइके चल्या।<br> <span class="br-ind"><br><span class="indent">&nbsp;</span></span>एन देवतन क मूर्तियन क तू पचे अपने बरे बनाये रह्या।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>एह बरे मइँ तू पचन्क बन्दी बनाइके दमिस्क क पार पहोंचाउब।”<br> <span class="br-ind"><br><span class="indent">&nbsp;</span></span>इ सब यहोवा कहत ह।<br> <span class="br-ind"><br><span class="indent">&nbsp;</span></span>ओकर नाउँ सर्वसक्तीमान परमेस्सर अहइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>