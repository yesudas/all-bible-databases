<html><head>
<meta http-equiv="Content-Type" content="text/html;charset=utf-8" />
<title>Amos 8 &ndash; आमोस &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 8);">
<div id="navbar"><a href="../index.html">पवित्तर बाइबिल</a> &ndash; <b>आमोस</b> &ndash; <a href="Amos_1.html">1</a> ... <a href="Amos_6.html">6</a> <a href="Amos_7.html">7</a> <b>8</b> <a href="Amos_9.html">9</a> </div><hr>
<h1>Amos 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>दर्सन मँ पके भए फल</h2><span class="vn">1</span> <span class="br-p"><br><br></span>यहोवा मोका इ देखाएस: मइँ गर्मी क फलन क एक टोपा लखेउँ:</div>
<div class="v" id="v2"><span class="vn">2</span> यहोवा पुछेस, “आमोस तू का लखत अहा?” <span class="br-p"><br><br></span>मइँ कहेउँ, “गर्मी क फलन स भरा भवा एक ठु टोकरी।” <span class="br-p"><br><br></span>तब यहोवा मोहसे कहेस, “मोर लोग इस्राएलियन क अंत आइ मँ अहइ। मइँ ओनके पापन क अउर बर्दास्त नाहीं कइ सकतेउँ।</div>
<div class="v" id="v3"><span class="vn">3</span> मन्दिर क गीत सोक गीत बन जइहीं। मोर सुआमी यहोवा इ सब कहेस। सब जगह ल्हासन ही होइहीं। सन्नाटे मँ लोग ल्हासन क लइ जइहीं अउर ओनकर ढेर लगाइ देइहीं।”</div>
<div class="v" id="v4"><h2>इस्राएल क बइपारी सिरिफ धन बनाबइ मँ लगे रहब चाहत हीं</h2><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>मोर सुना।<br> <span class="br-ind"><br><span class="indent">&nbsp;</span></span>लोगो तू पचे बेसहारा क कुचरत अहा।<br> <span class="br-ind"><br><span class="indent">&nbsp;</span></span>तू पचे इ देस क गरीबन क नस्ट करइ चाहत अहा।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>बइपारियो तू पचे कहत अहा,<br> <span class="br-ind"><br><span class="indent">&nbsp;</span></span>“नवा चंदा कब बीती जेहसे हम पचे अन्न बेचि सकी?<br> <span class="br-ind"><br><span class="indent">&nbsp;</span></span>सबित कब बीती,<br> <span class="br-ind"><br><span class="indent">&nbsp;</span></span>जेहसे हम पचे आपन गोहूँ बेचइ क लिआइ सकी?<br> <span class="br-ind"><br><span class="indent">&nbsp;</span></span>हम कीमतन क बढ़ाइ सकी,<br> <span class="br-ind"><br><span class="indent">&nbsp;</span></span>बाटन क हल्का कइ सकी,<br> <span class="br-ind"><br><span class="indent">&nbsp;</span></span>अउर हम पचे तराजुअन क अइसा इंतजाम कइ लेइ<br> <span class="br-ind"><br><span class="indent">&nbsp;</span></span>कि लोगन क ठगि सकी।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>गरीब आपन कर्जा वापस नाहीं कइ सकतेन।<br> <span class="br-ind"><br><span class="indent">&nbsp;</span></span>एह बरे हम ओनका दास क रूप मँ खरीदब।<br> <span class="br-ind"><br><span class="indent">&nbsp;</span></span>हम ओन गरीबन क<br> <span class="br-ind"><br><span class="indent">&nbsp;</span></span>एक जोड़ी पनही क कीमत मँ खरीदब।<br> <span class="br-ind"><br><span class="indent">&nbsp;</span></span>अहो! हम पचे ओन खराब गोहूँ क भी बेचि सकित ह,<br> <span class="br-ind"><br><span class="indent">&nbsp;</span></span>जउन फर्स पइ छितराइ गवा होइ।”<br></div>
<div class="v" id="v7"><span class="vn">7</span> <span class="br-p"><br><br></span>यहोवा प्रतिग्या किहेस। उ “याकूब क गर्व” क आपन नाउँ बरे उपयोग किहेस अउर इ प्रतिग्या किहेस कि: <span class="br-p"><br><br></span><span class="br-ind"><br><span class="indent">&nbsp;</span></span>“मइँ ओन लोगन क कीन्ह करमन बरे ओनका छिमा नाहीं कइ सकत।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>तोहार ओन करमन क कारण पूरा देस काँपि जाइ।<br> <span class="br-ind"><br><span class="indent">&nbsp;</span></span>इ देस क हर एक निवासी मरे भए के लिए रोइ।<br> <span class="br-ind"><br><span class="indent">&nbsp;</span></span>पूरा देस मिस्र मँ उड़त होइ<br> <span class="br-ind"><br><span class="indent">&nbsp;</span></span>नील नदी क तरह कपकपाहीं।<br> <span class="br-ind"><br><span class="indent">&nbsp;</span></span>पूरा देस उठिहीं अउर फुन गरिहीं।”<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा इ सबइ बातन भी कहेस:<br> <span class="br-ind"><br><span class="indent">&nbsp;</span></span>“उ समइ मइँ सूरज दुपहर मँ ही बूड़ि देब।<br> <span class="br-ind"><br><span class="indent">&nbsp;</span></span>मइँ उजियारा भरे दिन मँ पृथ्वी क अंधियारा स भरि देब।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>मइँ तोहार पचन्क पवित्तर दिनन क मरे भए लोगन बरे सोक दिवस मँ बदलब।<br> <span class="br-ind"><br><span class="indent">&nbsp;</span></span>तोहार पचन्क सबहिं मरे भए लोगन बरे सोक गीत बनिहीं।<br> <span class="br-ind"><br><span class="indent">&nbsp;</span></span>मइँ हर एक क सोक ओढ़ना पहिराउब।<br> <span class="br-ind"><br><span class="indent">&nbsp;</span></span>मइँ हर एक क मूँड़ मुड़वाइ देब।<br> <span class="br-ind"><br><span class="indent">&nbsp;</span></span>मइँ अइसा गहिर सोक स भरा रोउब बनाउब<br> <span class="br-ind"><br><span class="indent">&nbsp;</span></span>माना उ एकलौती क पूत क होइ।<br> <span class="br-ind"><br><span class="indent">&nbsp;</span></span>इ एक कड़ुआ अन्त होइ।”<br></div>
<div class="v" id="v11"><h2>परमेस्सर क संसार बरे भयंकर भुखमरी स भरा भविस्स</h2><span class="vn">11</span> <span class="br-p"><br><br></span>यहोवा कहत ह: <span class="br-p"><br><br></span><span class="br-ind"><br><span class="indent">&nbsp;</span></span>“लखा मइँ देस मँ भुखमरी लिआउब<br> <span class="br-ind"><br><span class="indent">&nbsp;</span></span>अउर उ सबइ दिन निचके आवत अहइँ।<br> <span class="br-ind"><br><span class="indent">&nbsp;</span></span>इ रोटी या पानी क भुखमरी नाहीं होइहीं<br> <span class="br-ind"><br><span class="indent">&nbsp;</span></span>बल्कि यहोवा क बचन क भुखमरी होइहीं।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>लोग एक सागरे स दूसर सागर तलक भटकिहीं।<br> <span class="br-ind"><br><span class="indent">&nbsp;</span></span>उ पचे उत्तर स दक्खिन तलक भटकिहीं।<br> <span class="br-ind"><br><span class="indent">&nbsp;</span></span>उ सबइ लोग यहोवा क सँदेसा बरे<br> <span class="br-ind"><br><span class="indent">&nbsp;</span></span>अगवा बढ़िहीं पाछे हटिहीं,<br> <span class="br-ind"><br><span class="indent">&nbsp;</span></span>मुला उ पचे ओका पइहीं नाहीं।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>उ समइ सुन्नर मेहररूअन अउ नउजवान<br> <span class="br-ind"><br><span class="indent">&nbsp;</span></span>पिआव क कारण बेहोस होइ जइहीं।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ओन लोग सोमरोन क पाप क नाउँ पइ प्रतिग्यन किहेन।<br> <span class="br-ind"><br><span class="indent">&nbsp;</span></span>उ पचे कहेन, ‘दान तोहरे पचन्क देवता क सत्ता निहचइ फुरइ बाटइ,<br> <span class="br-ind"><br><span class="indent">&nbsp;</span></span>एहसे हम पचे प्रतिग्या करत अही, अउर बेर्शेवा क सत्ता क सत्ता निहचइ फुरइ बाटइ,<br> <span class="br-ind"><br><span class="indent">&nbsp;</span></span>एहसे हम पचे प्रतिग्या करत अही’<br> <span class="br-ind"><br><span class="indent">&nbsp;</span></span>एह बरे ओन लोगन क पतन होइ<br> <span class="br-ind"><br><span class="indent">&nbsp;</span></span>अउर उ पचे फुन कबहुँ उठिहीं नाहीं।”<br></div>
</div>
<!-- PARSED ABOVE; EDITING MAY BREAK PARSER -->
</body></html>