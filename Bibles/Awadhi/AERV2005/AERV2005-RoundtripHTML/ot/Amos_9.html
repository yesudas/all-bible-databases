<html><head>
<meta http-equiv="Content-Type" content="text/html;charset=utf-8" />
<title>Amos 9 &ndash; आमोस &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 9);">
<div id="navbar"><a href="../index.html">पवित्तर बाइबिल</a> &ndash; <b>आमोस</b> &ndash; <a href="Amos_1.html">1</a> ... <a href="Amos_7.html">7</a> <a href="Amos_8.html">8</a> <b>9</b> </div><hr>
<h1>Amos 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>दर्सन मँ यहोवा क वेदी क सहारे खड़ा होब</h2><span class="vn">1</span> <span class="br-p"><br><br></span>मइँ आपन सुआमी क वेदी क सहोर खड़ा लखेउँ। उ कहेस, <span class="br-p"><br><br></span><span class="br-ind"><br><span class="indent">&nbsp;</span></span>“खम्भन क सिरे पइ प्रहार करा,<br> <span class="br-ind"><br><span class="indent">&nbsp;</span></span>अउर पूरी इमारत क डेहरी तलक कँाप उठी।<br> <span class="br-ind"><br><span class="indent">&nbsp;</span></span>कम्भन क मनइयन क मूँड़े पइ गिरावा।<br> <span class="br-ind"><br><span class="indent">&nbsp;</span></span>अगर कउनो जिअत बचइ,<br> <span class="br-ind"><br><span class="indent">&nbsp;</span></span>तउ ओका तरवारे स मारा।<br> <span class="br-ind"><br><span class="indent">&nbsp;</span></span>कउनो मनई पराइ सकत ह,<br> <span class="br-ind"><br><span class="indent">&nbsp;</span></span>मुला उ बचि नाहीं सकी।<br> <span class="br-ind"><br><span class="indent">&nbsp;</span></span>मनइयन मँ स कउनो भी मनई बचिके नाहीं निकरी।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>अगर उ पचे पाताल मँ खनिके जइहीं,<br> <span class="br-ind"><br><span class="indent">&nbsp;</span></span>मइँ ओनका हुआँ स हींच लेबउँ।<br> <span class="br-ind"><br><span class="indent">&nbsp;</span></span>अगर उ पचे ऊपर आकासे मँ जइहीं<br> <span class="br-ind"><br><span class="indent">&nbsp;</span></span>मइँ ओनका हुआँ स खाले लिआउब।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>अगर उ पचे कर्मेल क घाटी पइ जाइके छुपिहीं,<br> <span class="br-ind"><br><span class="indent">&nbsp;</span></span>मइँ ओनका हुआँ हेरब अउर मइँ ओनका उ जगहिया पइ लइ आउब।<br> <span class="br-ind"><br><span class="indent">&nbsp;</span></span>अगर उ पचे समुद्दर क तले मँ छुपइ चाहत हीं,<br> <span class="br-ind"><br><span class="indent">&nbsp;</span></span>मइँ सरप क हुकुम देब अउर उ ओनका डसि लेइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>अगर उ पचे धरा जइहीं अउर आपन दुस्मन क जरिये लइ जावा जइहीं,<br> <span class="br-ind"><br><span class="indent">&nbsp;</span></span>मइँ आपन तरवार क हुकुम देब<br> <span class="br-ind"><br><span class="indent">&nbsp;</span></span>अउर उ ओनका हुअँइ मारी।<br> <span class="br-ind"><br><span class="indent">&nbsp;</span></span>हाँ, मइँ ओन पइ सावधानी पूर्वक निगाह रखब<br> <span class="br-ind"><br><span class="indent">&nbsp;</span></span>उहइ दौरान मइँ ओन पइ मुसीबत लिआवइ बरे रास्ता खोजब।<br> <span class="br-ind"><br><span class="indent">&nbsp;</span></span>ओनके बरे नीक काम करइ क तरीकन पइ नाहीं।”<br></div>
<div class="v" id="v5"><h2>देस क लोगन क सजा नस्ट करी</h2><span class="vn">5</span> <span class="br-ind"><br><span class="indent">&nbsp;</span></span>मोर सुआमी सर्वसक्तीमान यहोवा, उ पहँटा क छुइ<br> <span class="br-ind"><br><span class="indent">&nbsp;</span></span>अउर उ टेघर जाइ<br> <span class="br-ind"><br><span class="indent">&nbsp;</span></span>तब उ देस क सबहिं निबासी मरे भए लोगन बरे रोइहीं।<br> <span class="br-ind"><br><span class="indent">&nbsp;</span></span>इ पहँटा मिस्र क नील नदी क नाई<br> <span class="br-ind"><br><span class="indent">&nbsp;</span></span>ऊपर उठी अउर खाली गिरी।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>यहोवा आपन ऊपर क निवास अकासे क ऊपर बनाएस।<br> <span class="br-ind"><br><span class="indent">&nbsp;</span></span>उ आपन आकास क पृथ्वी पइ धरेस।<br> <span class="br-ind"><br><span class="indent">&nbsp;</span></span>उ सागरे क जल क बोलाइ लेत ह,<br> <span class="br-ind"><br><span class="indent">&nbsp;</span></span>अउर देस पइ ओकर बर्खा करत ह।<br> <span class="br-ind"><br><span class="indent">&nbsp;</span></span>ओकर नाउँ यहोवा अहइ।<br></div>
<div class="v" id="v7"><h2>यहोवा इस्राएल क नस्ट करइ क प्रतिग्या करत ह</h2><span class="vn">7</span> <span class="br-p"><br><br></span>यहोवा इ कहत ह: <span class="br-p"><br><br></span><span class="br-ind"><br><span class="indent">&nbsp;</span></span>“इस्राएल तू मोरे बरे कूसियन क नाई अहा।<br> <span class="br-ind"><br><span class="indent">&nbsp;</span></span>मइँ इस्राएल क मिस्र स निकारिके लाएउँ।<br> <span class="br-ind"><br><span class="indent">&nbsp;</span></span>मइँ पलिस्तियन क भी कप्तोर स लाएउँ<br> <span class="br-ind"><br><span class="indent">&nbsp;</span></span>अउर अरामियन क भी कीर स।”<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>मोर सुआमी यहोवा पापे स भरा राज्ज पइ दृस्टि रखे अहइ।<br> <span class="br-ind"><br><span class="indent">&nbsp;</span></span>यहोवा इ कहत ह,<br> <span class="br-ind"><br><span class="indent">&nbsp;</span></span>“मइँ पृथ्वी पइ स इस्राएल क नस्ट करब।<br> <span class="br-ind"><br><span class="indent">&nbsp;</span></span>मुला मइँ याकूब क परिवार क पूरी तरह नस्ट नाहीं करब।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मइँ इस्राएल क घराना क तितर-बितर कइके दूसर रास्ट्रन मँ<br> <span class="br-ind"><br><span class="indent">&nbsp;</span></span>छितरावइ क आदेस देत अहउँ।<br> <span class="br-ind"><br><span class="indent">&nbsp;</span></span>इ उहइ तरह होइ जइसे कउनो मनई अनाजे क छननी स छान देत ह।<br> <span class="br-ind"><br><span class="indent">&nbsp;</span></span>नीक आटा ओहसे निकरि जात ह, मुला बुरा अंस फँस जात ह।<br> <span class="br-ind"><br><span class="indent">&nbsp;</span></span>याकूब क परिवारे क संग अइसा ही होइ।<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>“मोरे लोगन क बीच पापी कहत हीं,<br> <span class="br-ind"><br><span class="indent">&nbsp;</span></span>‘हम लोगन क संग कछू भी बुरा नाहीं घटित होइ।’<br> <span class="br-ind"><br><span class="indent">&nbsp;</span></span>मुला उ पचे सबहिं लोग तरवार स मारि दीन्ह जइहीं।”<br></div>
<div class="v" id="v11"><h2>परमेस्सर राज्ज क फुन स स्थापना क प्रतिग्या करत ह</h2><span class="vn">11</span> <span class="br-ind"><br><span class="indent">&nbsp;</span></span>“दाऊद क डेरा गिर गवा ह, मुला उ समइ इ डेरे क मइँ फुन खड़ा करब।<br> <span class="br-ind"><br><span class="indent">&nbsp;</span></span>मइँ देवारन क छेदन क भरि देब।<br> <span class="br-ind"><br><span class="indent">&nbsp;</span></span>मइँ नस्ट इमारतन क फुन स बनाउब।<br> <span class="br-ind"><br><span class="indent">&nbsp;</span></span>मइँ एका अइसा बनाउब जइसा इ पहिले रहा।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>फुन उ पचे एदोम मँ जउन लोग बचि गवा अहइँ,<br> <span class="br-ind"><br><span class="indent">&nbsp;</span></span>ओनका अउर ओन जातियन क जउन मोरे नाउँ स जानी जात हीं, लइ जाइ।”<br> <span class="br-ind"><br><span class="indent">&nbsp;</span></span>यहोवा इ सबइ बातन कहेस,<br> <span class="br-ind"><br><span class="indent">&nbsp;</span></span>अउर उ सबइ ओनका घटित कराई।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>यहोवा कहत ह, “उ समइ आवत अहइ,<br> <span class="br-ind"><br><span class="indent">&nbsp;</span></span>जब हर तरह क भोजन क बहोतयात होइ।<br> <span class="br-ind"><br><span class="indent">&nbsp;</span></span>अबहिं लोग पूरी तरह फसल काटि नाहीं पाए होइहीं<br> <span class="br-ind"><br><span class="indent">&nbsp;</span></span>कि जोताइ क समइ आइ जाइ।<br> <span class="br-ind"><br><span class="indent">&nbsp;</span></span>लोग अबहिं अंगूरन क रस निकारि ही रहा होइहीं<br> <span class="br-ind"><br><span class="indent">&nbsp;</span></span>कि अंगूरन क रोपाइ क समइ फुन आइ पहोंची।<br> <span class="br-ind"><br><span class="indent">&nbsp;</span></span>पर्वतन स दाखरस क धार बही<br> <span class="br-ind"><br><span class="indent">&nbsp;</span></span>अउर उ पहाड़ियन स बरसी।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>मइँ आपन लोगन इस्राएलियन क<br> <span class="br-ind"><br><span class="indent">&nbsp;</span></span>देस निकारइ स वापस लिआउब।<br> <span class="br-ind"><br><span class="indent">&nbsp;</span></span>उ पचे नस्ट भए सहरन क फुन स बनइहीं<br> <span class="br-ind"><br><span class="indent">&nbsp;</span></span>अउर ओन सहरन मँ रइहीं।<br> <span class="br-ind"><br><span class="indent">&nbsp;</span></span>उ पचे अंगूरे क बेलन क बाग लगइहीं<br> <span class="br-ind"><br><span class="indent">&nbsp;</span></span>अउर उ पचे ओन बागन स मिला भवा दाखरस पीइहीं।<br> <span class="br-ind"><br><span class="indent">&nbsp;</span></span>उ पचे बाग लगइहीं<br> <span class="br-ind"><br><span class="indent">&nbsp;</span></span>अउर उ पचे ओन बागन क फलन क खइहीं।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>मइँ आपन लोगन क ओनकी भुइँया पइ जमाउब<br> <span class="br-ind"><br><span class="indent">&nbsp;</span></span>अउर उ पचे फुन उ देस स उखाड़ा नाहीं जइही जेका मइँ ओनका दिहेउँ ह।”<br> <span class="br-ind"><br><span class="indent">&nbsp;</span></span>यहोवा तोहार पचन्क परमेस्सर इ सबइ बातन कहेस।<br></div>
</div>
<!-- PARSED ABOVE; EDITING MAY BREAK PARSER -->
</body></html>