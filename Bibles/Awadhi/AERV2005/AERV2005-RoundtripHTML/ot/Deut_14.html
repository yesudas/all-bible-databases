<html><head>
<meta http-equiv="Content-Type" content="text/html;charset=utf-8" />
<title>Deut 14 &ndash; व्यवस्था विवरण &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 14);">
<div id="navbar"><a href="../index.html">पवित्तर बाइबिल</a> &ndash; <b>व्यवस्था विवरण</b> &ndash; <a href="Deut_1.html">1</a> ... <a href="Deut_12.html">12</a> <a href="Deut_13.html">13</a> <b>14</b> <a href="Deut_15.html">15</a> <a href="Deut_16.html">16</a> ... <a href="Deut_34.html">34</a> </div><hr>
<h1>Deut 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>इस्राएली, यहोवा क खास लोग</h2><span class="vn">1</span> <span class="br-p"><br><br></span>“तू पचे यहोवा आपन परमेस्सर क गदेलन अहा। अगर कउनो मरइ तउ तू पचन्क आपन दुखे मँ पड़ा भवा देखावइ बरे खुद क नाहीं काटइ चाही। तु पचन्क आपन मूँड़े क अगवा क हींसा क बार नाहीं कटवावइ चाही।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> काहेकि तू पचे यहोवा आपन परमेस्सर क खास लोग अहा। उ संसार क सब मनइयन मँ स, तू पचन्क आपन खास लोगन्क रुप मँ चुना ह।</div>
<div class="v" id="v3"><h2>इस्राएलियन क भोजन जेका खाइ क अनुमति रही</h2><span class="vn">3</span> <span class="br-p"><br><br></span>“अइसी कउनो चीज जिन खा, यहोवा जेहसे घिना करत ह।</div>
<div class="v" id="v4"><span class="vn">4</span> तू पचे ऍन जनावरन क खाइ सकत ह: गाय, भेड़, बोकरी,</div>
<div class="v" id="v5"><span class="vn">5</span> हिरन, नीलगाय, मृग, जंगली भेड़, जंगली बोकरी, चीतल अउ पहाड़ी भेड़।</div>
<div class="v" id="v6"><span class="vn">6</span> तू पचे अइसे कउनो भी जनावरे क खाइ सकत ह जेकर खुर दुइ हींसा मँ बँटा होइँ अउर जउन जुगाली करत होइँ।</div>
<div class="v" id="v7"><span class="vn">7</span> उ सबइ जनावर जउन जुगाली करत हीं या जेकर खुर दुई भाग मँ फाट भवा नाहीं होतेन तू पचन क सिरिफ एका नाहीं खाई चाही। ऊँट चट्टानी बिच्छु अउर खरहा क जिन खावा। इ सबइ जनावर जुगाली करत हीं किन्तु एकर खुर फटा भवा नाहीं होतेन। एह बरे इ तू पचन्क बरे असुद्ध अहइँ।</div>
<div class="v" id="v8"><span class="vn">8</span> तू पचन्क सुअर नाहीं खाइ चाही। ओनकइ खुर फाट होत हीं, मुला उ सबइ जुगाली नाहीं करतेन। एह बरे सुअर तोहरे बरे असुद्ध अहइ। सुअर क कउनो गोस जिन खा अउर न ही मरे भए सुअर क छुआ।</div>
<div class="v" id="v9"><span class="vn">9</span> <span class="br-p"><br><br></span>“तू पचे अइसी मछरी खाइ सकत ह जेकरे पर अउ सेहरा होइँ।</div>
<div class="v" id="v10"><span class="vn">10</span> मुला अइसी मछरी क न खा जेकरे पर अउ सेहरा दुइनाउँ न होइँ। इ सबइ तोहरे बरे असुद्ध भोजन अहइँ।</div>
<div class="v" id="v11"><span class="vn">11</span> <span class="br-p"><br><br></span>“तू पचे कउनो सुद्ध चिरई क खाइ सकत ह।</div>
<div class="v" id="v12"><span class="vn">12</span> मुला इ चिरइयन मँ स कउनो क जिन खा गरुड़, गीद्ध, बुर्ज्जद,</div>
<div class="v" id="v13"><span class="vn">13</span> लाल चील, बाझ, कउनो तरह क चील,</div>
<div class="v" id="v14"><span class="vn">14</span> कउनो तरह क काला कौआ</div>
<div class="v" id="v15"><span class="vn">15</span> सुतुरमुर्ग, उल्लू, घुग्घू, कउनो तरह क बहोर,</div>
<div class="v" id="v16"><span class="vn">16</span> नान्ह उल्लू बड़वार उल्लू, उज्जर उल्लू,</div>
<div class="v" id="v17"><span class="vn">17</span> रेगिस्तानी उल्लू, मच्छरी क सिकार करइवाला बड़ा पंछी, जल कौआ,</div>
<div class="v" id="v18"><span class="vn">18</span> चमरघेंच, कउनो तरह क बगुला, नौवा या चमगादड़।</div>
<div class="v" id="v19"><span class="vn">19</span> <span class="br-p"><br><br></span>“पंखवाला किरउनन तोहरे बरे असुद्ध भोजन अहइँ। तू पचन्क ओनका नाहीं खाइ चाही।</div>
<div class="v" id="v20"><span class="vn">20</span> मुला तू पचे कउनो सुद्ध चिरइया क खाइ सकत ह।</div>
<div class="v" id="v21"><span class="vn">21</span> <span class="br-p"><br><br></span>“खुद मरे भएन जनावरन क जिन खा। तू पचे मरे भए जनावरन क तोहार बीच रहइवाला कउनो प्रावासी क दइ सकत ह या ओका कउनो बिदेसी क हाथे बेंच सकत ह। मुला तू यहोवा तोहार परमेस्सर क खास लोग अहा। <span class="br-p"><br><br></span>“बोकरी क बच्चा क ओकरी महतारी क दूधे मँ जिन पकावा।</div>
<div class="v" id="v22"><h2>मंदिर क दीन्ह जाइवाला दसवँ हींसा</h2><span class="vn">22</span> <span class="br-p"><br><br></span>“तू पचन्क हर बरिस आपन खेतन मँ उगी भइ फसिल क दसवँ हींसा निहचय ही बचावइ चाही।</div>
<div class="v" id="v23"><span class="vn">23</span> तब तू पचन्क उ ठउर पइ जाइ चाही जेका यहोवा आपन नाउँ बरे चुनत ह। हुआँ यहोवा आपन परमेस्सर क मौजूदगी मँ आपन फसिल क दसवँ हींसा, अनाजे क तोहरे नवा दाखरस, तोहार तेल क दसवाँ हींसा, झुण्ड अउ समूह मँ पइदा पहिला बच्चा, खाइ चाही। तब तू पचे यहोवा आपन परमेस्सर क जीवन भर डर करब सिखब्या।</div>
<div class="v" id="v24"><span class="vn">24</span> मुला उ ठउर ऍतना दूर होइ सकत ह कि तू पचे हुआँ तलक क जात्रा नाहीं कइ सकत ह। इ होइ सकत ह कि यहोवा जउन फसिल क बरदान दिहे अहइ ओकर दसवाँ हींसा तू पचे हुआँ न पहोंचाइ सका। अगर अइसा होत ह तउ इ करा:</div>
<div class="v" id="v25"><span class="vn">25</span> आपन फसिल क उ हींसा बेचं द्या। तब उ धने क लइके यहोवा तोहार परमेस्सर क जरिये चुने भएन खास ठउरे पइ जा।</div>
<div class="v" id="v26"><span class="vn">26</span> उ धने क उपयोग जउन कछू तू पचे चहा ओकरे बेसहइ मँ करा। गाय, भेड़ी, दाखरस या दूसर उबला भवा पेय या कउनो दूसर चीज जउन तू पचे चाहत अहा। तब तू पचन्क तोहरे परिवार क संग खइया खाइ चाही अउर यहोवा आपन परमेस्सर क मौजूदगी मँ हुआँ उ ठउरे पइ आनन्द मनावइ चाही।</div>
<div class="v" id="v27"><span class="vn">27</span> मुला आपन सहर मँ बसइया लेवी बंसी लोगन क जिन बिसिरा काहेकि ओनके लगे तोहरी तरह भुइँया क हींसा नाहीं अहइ।</div>
<div class="v" id="v28"><span class="vn">28</span> <span class="br-p"><br><br></span>“हर तीन बरिस क आखीर मँ आपन उ बरिस क पइदा भवा फसिल क दसवँ हींसा बटोरब्या। इ भोजन क आपन सहर मँ रखा।</div>
<div class="v" id="v29"><span class="vn">29</span> इ भोजन लेवी बंसी लोगन क बरे अहइ, काहेकि ओनके लगे आपन कउनो भुइँया नाहीं अहइ। इ भोजन तोहरे सहर मँ ओन लोगन बरे अहइ जेनका एकर जरुरत अहइ जइसे तोहार बीच रहइवाला प्रवासी, अनाथ अउर राँड़ मेहररुअन उ पचे खाब्या अउ संतुट्ठ होब्या। अगर तू पचे इ करत अहा तउ यहोवा तोहार परमेस्सर सबहिं काम तू पचे जउन कछू करब्या ओकरे बरे आसीर्बाद देइ।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->बार नाहीं कटवाइ चाही <!--raw 1 bo --></em><!--endraw 1-->जइसा मूसा क समइ मँ कउनो क मरे पइ दुःख परगट करइ बरे आपन बार क कटवाइ लेत रहेन या आपन मूँड़े क बार छोलवाइ लेत रहेन।</div>
</div>
<!-- PARSED ABOVE; EDITING MAY BREAK PARSER -->
</body></html>