<html><head>
<meta http-equiv="Content-Type" content="text/html;charset=utf-8" />
<title>Deut 27 &ndash; व्यवस्था विवरण &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 27);">
<div id="navbar"><a href="../index.html">पवित्तर बाइबिल</a> &ndash; <b>व्यवस्था विवरण</b> &ndash; <a href="Deut_1.html">1</a> ... <a href="Deut_25.html">25</a> <a href="Deut_26.html">26</a> <b>27</b> <a href="Deut_28.html">28</a> <a href="Deut_29.html">29</a> ... <a href="Deut_34.html">34</a> </div><hr>
<h1>Deut 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>नेमन पाथरन पइ लिखा जाइ चाही</h2><span class="vn">1</span> <span class="br-p"><br><br></span>मूसा अउर इस्राएल क प्रमुखन मनइयन क आदेस दिहस। उ कहेस, “ओन सबहिं आदेसन क माना जेनका मइँ आजु देत हउँ।</div>
<div class="v" id="v2"><span class="vn">2</span> जउने दिन तू यरदन नदी पार कइके उ देस मँ घुसा जेका यहोवा तोहार परमेस्सर तू पचन्क देत अहइ उ दिन, आपन बरे बहोत बड़की सिलन क तइयार करा। इ सबइ सिला क पलसतर स ढाँकि द्या।</div>
<div class="v" id="v3"><span class="vn">3</span> तब इ उपदेस क सब बातन इ पाथरन पइ लिखी द्या। तू पचन्क इ तब करइ चाही जब तू पचे यरदन नदी क पार पहोंच जा। तब उ देस मँ जाइ सकब्या जउन मँ दूध अउर सहद बहत अहइ जेका यहोवा तोहार परमेस्सर तू पचन्क देत अहइँ। यहोवा तोहरे पुरखन क परमेस्सर ऍका दइके आपन बचन क पूरा किहस ह।</div>
<div class="v" id="v4"><span class="vn">4</span> <span class="br-p"><br><br></span>“यरदन नदी क पार जाइके पाछे तू पचन्क इ सिलन क एबाल पहाड़े पइ आजु क मोरे आदेस क मुताबिक स्थापना करइ चाही। तू पचन्क इ पाथरन क चूना क लेप स ढाँकि देइ चाही।</div>
<div class="v" id="v5"><span class="vn">5</span> हुआँ पइ यहोवा आपन परमेस्सर क वेदी बनावइ बरे भी कछू सिला क उपयोग करा। पाथरन क काटइ बरे लोहा क अउजारन क उपयोग जिन करा।</div>
<div class="v" id="v6"><span class="vn">6</span> तू पचन्क यहोवा आपन परमेस्सर क वेदी पूरा पाथरन स बनावा अउर तब यहोवा आपन परमेस्सर बरे एह पइ होमबलि चढ़ावा।</div>
<div class="v" id="v7"><span class="vn">7</span> तोहका मेलबलि चढ़ावइ चाही अउर ओनका खाइ चाही। खा अउर यहोवा आपन परमेस्सर क मौजूदगी मँ खुसी क समइ बितावा।</div>
<div class="v" id="v8"><span class="vn">8</span> तू पचन्क इ सबइ उपदेसन क पाथर क सिलन पइ साफ साफ लिखि देइ चाही।”</div>
<div class="v" id="v9"><h2>नेम क अभिसाप</h2><span class="vn">9</span> <span class="br-p"><br><br></span>मूसा अउर लेवी बंसी याजकन इस्राएल क सबहिं लोगन स बात किहस। उ कहेस, “इस्राएलियो, सान्त रहा अउ सुना! आजु तू लोग, यहोवा आपन परमेस्सर क लोग होइ गवा।</div>
<div class="v" id="v10"><span class="vn">10</span> एह बरे तू पचन्क उ सब कछू जरूर करइ चाही जउन यहोवा तोहार परमेस्सर कहत ह। तू पचन्क ओकरे ओन आदेसन अउ नेमन क जरूर मानइ चाही जेनका मइँ आजु तू पचन्क दइ देत हउँ।”</div>
<div class="v" id="v11"><span class="vn">11</span> <span class="br-p"><br><br></span>उहइ दिन, मूसा लोगन क आदेस दिहेस,</div>
<div class="v" id="v12"><span class="vn">12</span> “जब तू पचे यरदन नदी क पार जाब्या ओकरे पाछे इ सबइ परिवार समूह गिरिज्जीम पहाड़े पइ खड़ा होइ के लोगन्क आसीर्बाद देइहीं: सिमोन, लेवी, यहूदा, इस्साकार, यूसुफ अउ बिन्यामीन।</div>
<div class="v" id="v13"><span class="vn">13</span> अउर इ सबइ परिवार समूह एबाल पहाड़े पइ अभिसाप बाँचिहीं: रूबेन, गाद, आसेर, जबूलून, दान अउर नप्ताली।</div>
<div class="v" id="v14"><span class="vn">14</span> <span class="br-p"><br><br></span>“अउर लेवी बंसी इस्राएल क सबहिं लोगन स ऊँची अवाजे मँ कइँहीं:</div>
<div class="v" id="v15"><span class="vn">15</span> <span class="br-p"><br><br></span>“‘उ मनई अभिसाप स दबा बा जउन लबार देवता बनावत ह अउर ओका गुप्त ठउरे मँ धरत ह। लबार देवतन सिरिफ उ सबइ मूरतियन अहइँ जेका कउनो कारीगर काठ, पाथर या धातु क बनावत ह। यहोवा ओन चीजन स घिना करत ह!’ <span class="br-p"><br><br></span>“तब सबहिं लोग जवाब देइहीं, ‘आमीन!’</div>
<div class="v" id="v16"><span class="vn">16</span> <span class="br-p"><br><br></span>“लेवी बंसी कइहीं, ‘उ व्यक्ति अभिसापित अहइ जउन आपन महतारी अउर बाप क बेज्जत करत ह।’ <span class="br-p"><br><br></span>“सबहिं लोग जवाब देइहीं, ‘आमीन!’</div>
<div class="v" id="v17"><span class="vn">17</span> <span class="br-p"><br><br></span>“लेवी बंसी कइहीं: ‘उ व्यक्ति अभिसापित अहइ जउन आपन पड़ोसी क चउहद्दी-चीन्हा क खिसकावत ह।’ <span class="br-p"><br><br></span>“तब सबहिं लोग कइहीं, ‘आमीन!’</div>
<div class="v" id="v18"><span class="vn">18</span> <span class="br-p"><br><br></span>“लेवी बंसी कइहीं: ‘उ व्यक्ति अभिसापित अहइ जउन आँधर क कुमार्ग पर चलावत ह।’ <span class="br-p"><br><br></span>“तब सबहिं लोग कइहीं, ‘आमीन!’</div>
<div class="v" id="v19"><span class="vn">19</span> <span class="br-p"><br><br></span>“लेवी बंसी कइहीं: ‘उ व्यक्ति अभिसापित अहइ जउन बिदेसियन, अनाथन अउर राँड़ मेहररुअन क संग निआव नाहीं करत।’ <span class="br-p"><br><br></span>“तब सब लोग कइहीं, ‘आमीन!’</div>
<div class="v" id="v20"><span class="vn">20</span> <span class="br-p"><br><br></span>“लेवी बंसी कइहीं: ‘उ व्यक्ति अभिसापित अहइ जउन आपन बाप क पत्नी क संग तने क सम्बंध रखत ह काहेकि उ आपन बाप क नंगा क तरह करत ह।’ <span class="br-p"><br><br></span>“तब सबहिं लोग कइहीं, ‘आमीन!’</div>
<div class="v" id="v21"><span class="vn">21</span> <span class="br-p"><br><br></span>“लेवी बंसी कइहीं: ‘उ व्यक्ति अभिसापित अहइ जउन कउनो तरह क जनावर क संग तने क सम्बंध रखत ह।’ <span class="br-p"><br><br></span>“तब सबहिं लोग कइहीं, ‘आमीन!’</div>
<div class="v" id="v22"><span class="vn">22</span> <span class="br-p"><br><br></span>“लेवी बंसी कइहीं: ‘उ व्यक्ति अभिसापित अहइ जउन आपन महतारी क बिटिया या आपन बाप क बिटिया, आपन बहिन क संग तने क सम्बंध रखत ह।’ <span class="br-p"><br><br></span>“तब सबहिं लोग कइहीं, ‘आमीन!’</div>
<div class="v" id="v23"><span class="vn">23</span> <span class="br-p"><br><br></span>“लेवी बंसी कइहीं: ‘उ व्यक्ति अभिसापित बाटइ जउन आपन सास क संग तने क सम्बंध रखत ह।’ <span class="br-p"><br><br></span>“तब सबहिं लोग कइहीं, ‘आमीन।’</div>
<div class="v" id="v24"><span class="vn">24</span> <span class="br-p"><br><br></span>“लेवी बंसी कइहीं: ‘उ व्यक्ति अभिसापित अहइ जउन दूसर मनई क लुकाई क कतल करत ह!’ <span class="br-p"><br><br></span>“तब सबहिं लोग कइहीं, ‘आमीन!’</div>
<div class="v" id="v25"><span class="vn">25</span> <span class="br-p"><br><br></span>“लेवी बंसी कइहीं: ‘उ व्यक्ति अभिसापित अहइ जउन निदोर्ख क कतल बरे धन वसूलत ह!’ <span class="br-p"><br><br></span>“तब सबहिं लोग कइहीं, ‘आमीन!’</div>
<div class="v" id="v26"><span class="vn">26</span> <span class="br-p"><br><br></span>“लेवी बंसी कइहीं: ‘उ व्यक्ति अभिसापित अहइ जउन इ उपदेसन क समर्थन नाहीं करत अउर ओका पालन नाहीं करत।’ <span class="br-p"><br><br></span>“तब सबहिं लोग कइहीं, ‘आमीन!’</div>
</div>
<!-- PARSED ABOVE; EDITING MAY BREAK PARSER -->
</body></html>