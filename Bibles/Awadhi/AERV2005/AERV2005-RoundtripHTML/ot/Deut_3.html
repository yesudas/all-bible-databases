<html><head>
<meta http-equiv="Content-Type" content="text/html;charset=utf-8" />
<title>Deut 3 &ndash; व्यवस्था विवरण &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 3);">
<div id="navbar"><a href="../index.html">पवित्तर बाइबिल</a> &ndash; <b>व्यवस्था विवरण</b> &ndash; <a href="Deut_1.html">1</a> <a href="Deut_2.html">2</a> <b>3</b> <a href="Deut_4.html">4</a> <a href="Deut_5.html">5</a> ... <a href="Deut_34.html">34</a> </div><hr>
<h1>Deut 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>बासान क लोगन क संग जुद्ध</h2><span class="vn">1</span> <span class="br-p"><br><br></span>“हम पचे घूमि गए अउ बासान क जाइवाली सड़क पइ चलतइ रहेन। बासान क राजा ओग अउ ओकर सबहिं लोग एद्रेइ मँ हम लोगन स लड़इ बरे आएन।</div>
<div class="v" id="v2"><span class="vn">2</span> यहोवा मोसे कहेस, ‘ओग स जिन डेराअ, जेका मइँ तोहरे हाथे मँ देइ दिहेस ह। मइँ एकरे सबहिं लोगन अउ भुइँया क तोहका सबन्क दइ देब। तू पचे ऍका वइसे ही हरउब्या जइसे तू पचे हेसबोन क सासक एमोरी राजा सीहोन क हराया।’</div>
<div class="v" id="v3"><span class="vn">3</span> <span class="br-p"><br><br></span>“इ तरह यहोवा हमार परमेस्सर बासान क राजा ओग अउ ओकर सबहिं लोगन्क हमरे हाथे मँ दिह्या। हम पचे ओका लोगन पइ तब तलक हमला किहेस जब तलक हर कछू खतम नाहीं होइ गएन।</div>
<div class="v" id="v4"><span class="vn">4</span> तब हम पचे उ समइ उ सबइ सहरन पइ कब्जा कीन्ह रहेन। एक भी अइसा सहर नाहीं बचा जेका हम पचे नाहीं लिहेन। हम पचे ओन लोगन स बासान मँ ओग क राज्ज अगोब प्रदेस क सबइ साठ सहरन क लीन्ह।</div>
<div class="v" id="v5"><span class="vn">5</span> इ सबहिं सहरन ऊँची देवारन अउ दुआरन मँ मजबूत छड़न क संग बहोत मजबूत रहेन। अनेक दूसर सहरन बे देवारे क रहेन।</div>
<div class="v" id="v6"><span class="vn">6</span> हम पचे ओनका वइसे बरबाद कीन्ह जइसे हेसबोन क राजा सीहोन क नगरन क बरबाद किहे रहे। हम पचे हर एक सहर क ओनके मनइयन क संग, मेहररुअन अउ गदेलन क भी बरबाद कीन्ह।</div>
<div class="v" id="v7"><span class="vn">7</span> मुला हम पचे सबहिं गइयन अउ कीमती चीजन्क अपने लगे राखा।</div>
<div class="v" id="v8"><span class="vn">8</span> <span class="br-p"><br><br></span>“उहइ समइ मँ हम पचे एमोरी लोगन्क दुइ ठु राजा स भुइँया लीन्ह। इ भुइँया यरदन नदी क दूसरी कइँती पूरब तरफ अहइ। इ भुइँया अर्नोर्न घाटी स लइके हर्मोन पहाड़े तलक अहइ।</div>
<div class="v" id="v9"><span class="vn">9</span> (सिदोनी हेर्मोन पहाड़े क ‘सिर्योन’ कहत हीं, मुला एमोरी ऍका ‘सनीर’ कहत हीं।)</div>
<div class="v" id="v10"><span class="vn">10</span> हम पचे समूचइ समथर मइदान क सहर, समूचइ गिलाद, अउ समूचइ बासान मँ सल्का अउ एदेई तलक अधिपत्य कायम कीन्ह। उ सबइ सहर बासान मँ ओग क समराज्ज क सहरन रहेन।”</div>
<div class="v" id="v11"><span class="vn">11</span> <span class="br-p"><br><br></span>(बासान क राजा ओग एक रपाई मनई रहा जउन अबहिं तलक जिअत रहा। ओग क पलंग लोहे क बनी रही। इ करीब नौ हाथ लम्बी अउ चार हाथ चौड़ी रही। रब्बा सहर मँ इ अबहिं तलक अम्मोनी लोगन क संग बाटइ।)</div>
<div class="v" id="v12"><h2>यरदन नदी क पूरब क भुइँया</h2><span class="vn">12</span> <span class="br-p"><br><br></span>“उ समइ उ भुइँया क हम पचे जीत लिहे रहे अउर मइँ एका रूबेन परिवार समूह क अउ गादी परिवार समूह क अर्नोन घाटी क अरोएर स लइके गिलाद क आधा पहाड़ी भाग तलक ओकरे सहरन क संग दिहेउँ ह।</div>
<div class="v" id="v13"><span class="vn">13</span> मनस्से क आधा परिवार समूह क मइँ गिलाद क दूसर आधा हींसा अउ समूचइ बासान दिहेउँ यानी अर्गोब क पूरा छेत्र बासान ओग क राज्ज रहा।” <span class="br-p"><br><br></span>(बासान क छेत्र रपाइयन क प्रदेस कहा जात रहा।</div>
<div class="v" id="v14"><span class="vn">14</span> याईर, मनस्से क सन्तानन मँ स एक, अर्गोब क समूचा छेत्र जेका बासान कहा जात रहा, कब्जा कइ लिहेन। उ प्रदेस गसूरी अउर माका लोगन क इलाका तलक फइल गएन। याईर पाछे इ प्रदेस क नाउँ आपन नाउँ पइ राखेस। इहइ स आजु भी याईर प्रदेस क नाउँ स सुमिरइ जात ह।)</div>
<div class="v" id="v15"><span class="vn">15</span> <span class="br-p"><br><br></span>“मइँ गिलाद माकीर क दिहेउँ।</div>
<div class="v" id="v16"><span class="vn">16</span> अउर रूबेन परिवार समूह क अउ गाद परिवार समूह क मइँ उ प्रदेस दिहेउँ जउन अर्नोन घाटी स यब्बोक नदी तलक जात ह। घाटी क बीच एक चउहद्दी बाटइ। यब्बोक नदी अम्मोनी लोगन क चउहद्दी अहइ।</div>
<div class="v" id="v17"><span class="vn">17</span> यरदन घाटी मँ यरदन नदी पच्छिम चउहद्दी बनावत ह। इ छेत्र क उत्तर मँ किन्नेरेत झील अउर दक्खिन मँ अराबा समुद्दर बाटइ अरथात जेका लवण सागर कहत हीं। इ पूरब मँ पिसगा क चोटी क तलहटी मँ बना अहइ।</div>
<div class="v" id="v18"><span class="vn">18</span> <span class="br-p"><br><br></span>“ओह समइया, मइँ तोहका आदेस दिहे रहेउँ: ‘यहोवा, तोहार परमेस्सर तू पचन्क रहइ बरे यरदन नदी क इ कइँती क प्रदेस दिहेउँ ह। मुला अब तोहरे पचन्क जोधन बरे आपन औजार उठावइ चाही। तोहका दूसर इस्राएली परिवार समूहन क भी नदी क पार होइ क अगुवाइ करइ चाही।</div>
<div class="v" id="v19"><span class="vn">19</span> तोहार मेहररुअन, गदेलन अउर तोहार गोरुअन हिआँ ओन सहरन मँ रइहीं जेनका मइँ तू पचन्क दिहेउँ ह। मइँ जानत हउँ कि तोहरे लगे बहोत स गोरुअन अहइँ।</div>
<div class="v" id="v20"><span class="vn">20</span> मुला तोहे पचन्क आपन इस्राएली रिस्तेदारन क मदद यरदन नदी क दूसर किनारे उ प्रदेस क पाइ लेतेन तलक करइ चाही जउन यहोवा तोहार परमेस्सर दिहेस ह। ओनकइ मदद तब तलक करा जब तलक यहोवा ओनकइ जीवन मँ सान्ति न देइ जइसा तू पचे हिआँ पाइ लिहा ह। तब तू पचे हिआँ आपन देस मँ लउटि सकत ह जेका मइँ तू पचन्क दिहेउँ ह।’</div>
<div class="v" id="v21"><span class="vn">21</span> <span class="br-p"><br><br></span>“तब मइँ यहोसू स कहेउँ, ‘तू पचे उ सबइ लख्या ह जउन यहोवा तोहार परमेस्सर इ दुइ राजा लोगन क संग किहेस ह। यहोवा अइसा ही ओन सबहिं राज्जन क संग करब जउन जगह तू जात रहा।</div>
<div class="v" id="v22"><span class="vn">22</span> इ सबइ देसन क राजा लोगन स जिन डेराअ, काहेकि यहोवा तोहार परमेस्सर, तोहरे बरे लड़ी।’</div>
<div class="v" id="v23"><h2>मूसा क कनान मँ प्रवेस करइ स मनाही</h2><span class="vn">23</span> <span class="br-p"><br><br></span>“मइँ उ समइ यहोवा स विसेख कृपा क पराथना किहेउँ,</div>
<div class="v" id="v24"><span class="vn">24</span> ‘यहोवा मोर सुआमी, मइँ तोहार सेवक अहउँ। तू मोका आपन महानत सक्ती देखाइ सुरू किहस ह। सरग या भुइँया पइ कउनो अइसा दूसर परमेस्सर नाहीं अहइ, जउन तू किह्या ह तोहरे तरह महान अउ सक्तीसाली काम कइ सकइ।</div>
<div class="v" id="v25"><span class="vn">25</span> मइँ तोहसे विनती करत हउँ कि तू मोका उ पार जाइ द्या अउ यरदन नदी क दूसर कइँती क नीक प्रदेस, सुन्नर पहाड़ी पहँटा अउर लबानोन क लखइ द्या।’</div>
<div class="v" id="v26"><span class="vn">26</span> <span class="br-p"><br><br></span>“मुला यहोवा तोहरे कारण मोह पइ नाखुस रहा। उ मोर बात सुनइ स इन्कार कइ दिहा। उ मोसे कहेस, ‘बस करा! एकरे बारे मँ मोका दूसर सब्द जिन कहा।</div>
<div class="v" id="v27"><span class="vn">27</span> पिसगा पहाड़े क चोटी पइ जा। पच्छिउँ कइँती, उत्तर कइँती, दक्खिन कइँती, पूरब कइँती लखा। ओनका तू आपन आँखिन स लखा काहेकि तू पचे यरदन नदी क पार नाहीं कइ पउब्या।</div>
<div class="v" id="v28"><span class="vn">28</span> तू पचन क यहोसू क निर्देर्स देइ चाही। ओका मजबूत अउ हिम्मती बनावा। काहेकि यहोसू लोगन क यरदन नदी क पार लइ जाइ। यहोसू ओन भुइँया क जउन तू लखत रहा ओका कब्जा करइ मँ तोहार मदद करी ओहमाँ तोहका रहइ क देइ।’</div>
<div class="v" id="v29"><span class="vn">29</span> <span class="br-p"><br><br></span>“ऍह बरे हम पचे बेत-पोर क दूसर कइँती घाटी मँ रुकि गए।”</div>
</div>
<!-- PARSED ABOVE; EDITING MAY BREAK PARSER -->
</body></html>