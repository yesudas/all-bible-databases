<html><head>
<meta http-equiv="Content-Type" content="text/html;charset=utf-8" />
<title>Eccl 3 &ndash; सभोपदेसक &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 3);">
<div id="navbar"><a href="../index.html">पवित्तर बाइबिल</a> &ndash; <b>सभोपदेसक</b> &ndash; <a href="Eccl_1.html">1</a> <a href="Eccl_2.html">2</a> <b>3</b> <a href="Eccl_4.html">4</a> <a href="Eccl_5.html">5</a> ... <a href="Eccl_12.html">12</a> </div><hr>
<h1>Eccl 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>एक ठु समय बाटइ…</h2><span class="vn">1</span> <span class="br-p"><br><br></span>हर बात एक उचित समय होत ह। अउर इ धरती पइ हर बात एक उचित समय पइ ही घटित होइ।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>जन्म लेइ क एक उचित समय निहचित अहइ,<br> <span class="br-ind"><br><span class="indent">&nbsp;</span></span>अउर मउत क भी।<br> <span class="br-ind"><br><span class="indent">&nbsp;</span></span>एक समय होत ह पेड़न क रोपइ क,<br> <span class="br-ind"><br><span class="indent">&nbsp;</span></span>अउर ओनका काटइ क।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मारइ क होत ह एक समय,<br> <span class="br-ind"><br><span class="indent">&nbsp;</span></span>अउर एक समय होत ह ओकरे उपचार का।<br> <span class="br-ind"><br><span class="indent">&nbsp;</span></span>एक समय होत ह जब ढहाइ दीन्ह जात,<br> <span class="br-ind"><br><span class="indent">&nbsp;</span></span>अउर एक समय होत ह करइ क निर्माण।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>एक समय होत ह रोवइ-विलपइ क,<br> <span class="br-ind"><br><span class="indent">&nbsp;</span></span>अउर एक समय होत ह करइ क अट्ठहास।<br> <span class="br-ind"><br><span class="indent">&nbsp;</span></span>एक समय होत ह होइ क दुखे मँ मगन,<br> <span class="br-ind"><br><span class="indent">&nbsp;</span></span>अउर एक समय होत ह उल्लास भरे नाच क।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>एक समय होत ह जब पाथर फेंका जात हीं,<br> <span class="br-ind"><br><span class="indent">&nbsp;</span></span>अउर एक समय होत ह ओनके एकत्र करइ क।<br> <span class="br-ind"><br><span class="indent">&nbsp;</span></span>केहउँ क गले लागन क एक समय होत ह।<br> <span class="br-ind"><br><span class="indent">&nbsp;</span></span>अउर गले लगावइ स रुकइ क भी एक समय होत ह।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>एक समय होत ह खोज क,<br> <span class="br-ind"><br><span class="indent">&nbsp;</span></span>अउर एक समय होत ह रूकए क।<br> <span class="br-ind"><br><span class="indent">&nbsp;</span></span>एक समय होत ह वस्तुअन क धरइ क,<br> <span class="br-ind"><br><span class="indent">&nbsp;</span></span>अउर एक समय होत ह चिजियन क फेंकइ क।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>होत ह एक समय ओढ़नन क फारइ क,<br> <span class="br-ind"><br><span class="indent">&nbsp;</span></span>फुन एक समय होत ह जब ओनका सिया जात ह।<br> <span class="br-ind"><br><span class="indent">&nbsp;</span></span>एक समय होत ह साधइ क चुप्पी,<br> <span class="br-ind"><br><span class="indent">&nbsp;</span></span>अउर होत ह एक समय फुन बोल उठइ क।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>एक समय होत ह पिआर क,<br> <span class="br-ind"><br><span class="indent">&nbsp;</span></span>अउर एक समय होत जब घिना कीन्ह जात ह।<br> <span class="br-ind"><br><span class="indent">&nbsp;</span></span>एक समय होत ह करइ क लड़ाई,<br> <span class="br-ind"><br><span class="indent">&nbsp;</span></span>अउर होत ह एक समय सान्ति क।<br></div>
<div class="v" id="v9"><h2>परमेस्सर अपने संसार क नियन्त्रण करत ह</h2><span class="vn">9</span> <span class="br-p"><br><br></span>का कउनो मनई क आपन कठिन मेहनत स असल मँ कछू मिल पावत ह?</div>
<div class="v" id="v10"><span class="vn">10</span> मइँ उ कठिन मेहनत लखेउँ ह जेका परमेस्सर हमका करइ क बरे दिहेस ह।</div>
<div class="v" id="v11"><span class="vn">11</span> अपने संसार क बारे मँ सोचइ बरे परमेस्सर हमका छमता प्रदान किहेस ह। मुला परमेस्सर जउन करत ह, ओन बातन क पूरी तरह हम कबहुँ नाहीं समुझ सकित। फुन भी परमेस्सर हर एक चीज ठीक समय पइ करत ह।</div>
<div class="v" id="v12"><span class="vn">12</span> <span class="br-p"><br><br></span>मइ लखेउँ ह कि लोगन बरे सबसे उत्तिम बात इ अहइ कि उ पचे कोसिस करत रहइँ अउर जब तलक जिअत रहइँ आनन्द करत रहइँ।</div>
<div class="v" id="v13"><span class="vn">13</span> अउर अगर एक मनई खाइ, पिअइ अउर इ सबइ करम क आनन्द लेत रहइ, तउ इ बातन परमेस्सर कइँती स मिला भवा उपहार अहइ।</div>
<div class="v" id="v14"><span class="vn">14</span> <span class="br-p"><br><br></span>मइँ जानत हउँ कि परमेस्सर जउन कछू भी घटित करत ह उ सदा घटी ही। लोग परमेस्सर क काम मँ कछू भी बृद्धि नाहीं कइ सकतेन अउर इहइ तरह लोग परमेस्सर क कामे मँ कछू घटत भी नाहीं कइ सकत हीं। परमेस्सर अइसा एह बरे किहस कि लोग ओकर आदर करइँ।</div>
<div class="v" id="v15"><span class="vn">15</span> जउन अब होत अहइ पहिले भी होइ चुका अहइ। जउन कछू भविस्स मँ होइ उ पहिले भी भवा रहा। परमेस्सर घटनन क बार बार घटित करत रहत ह।</div>
<div class="v" id="v16"><span class="vn">16</span> <span class="br-p"><br><br></span>इ जिन्नगी मँ मइँ इ सबइ बातन लखेउँ ह। मइँ लखेउँ ह कि कचहरी जहाँ निआव अउर अच्छाइ होइ चाही, हुवाँ आजु बुराई भरि गइ अहइ।</div>
<div class="v" id="v17"><span class="vn">17</span> एह बरे मइँ आपन मन स कहेउँ, “हर बात बरे परमेस्सर एक समय निहचित किहे अहइ। मनइयन जउन कछू करत हीं ओकर निआव करइ बरे भी परमेस्सर एक समय निहचित किहे अहइ। परमेस्सर नीक लोगन अउ बुरे लोगन क निआव करी।”</div>
<div class="v" id="v18"><h2>का मनई पसुअन जइसे अहइँ?</h2><span class="vn">18</span> <span class="br-p"><br><br></span>लोग एक दूसर बरे जउन कछू करत हीं ओनके बारे मँ मइँ सोचेउँ अउर आप स कहेउँ, “परमेस्सर चाहत ह कि लोग आपन खुद क उ रूपे मँ लखइँ जउने रूपे मँ उ पचे पसुअन क लखत हीं।</div>
<div class="v" id="v19"><span class="vn">19</span> का एक मनई एक पसु स उत्तिम अहइ? नाहीं। काहे? काहेकि हर वस्तु नाकारा अहइ। मउत जइसे पसुअन क आवत ह उहइ तरह मनइयन क भी। मनई अउर पसु एक ही ‘साँस’ लेत हीं। का एक मरा भवा पसु एक मरे भए मनई स भिन्न होत ह?</div>
<div class="v" id="v20"><span class="vn">20</span> मनइयन अउर पसुअन क तने क अंत एक ही तरह स होत ह। उ सबइ माटी स पइदा होत हीं अउर माटी मँ ही समाइ जात हीं।</div>
<div class="v" id="v21"><span class="vn">21</span> कउन जानत ह कि मनई क आतिमा क का होत ह? का कउनो जानत ह कि एक मनई क आतिमा परमेस्सर क लगे जात ह? जबकि एक पसु क आतिमा खाले उतरिके धरती मँ जाइके समात ह।”</div>
<div class="v" id="v22"><span class="vn">22</span> <span class="br-p"><br><br></span>तउ मइँ इ लखेउँ कि मनई जउन सब स नीक बात कइ सकत ह उ इ अहइ कि उ आपन करम मँ आनन्द लेत रहइ। बस ओकरे लगे इहइ अहइ कि। कउनो मनई क भविस्स क चिन्ता भी नाहीं करइ चाही। काहेकि भविस्स मँ का होइ ओका लखइ मँ कउनो भी ओकर मदद नाहीं कइ सकत।</div>
</div>
<!-- PARSED ABOVE; EDITING MAY BREAK PARSER -->
</body></html>