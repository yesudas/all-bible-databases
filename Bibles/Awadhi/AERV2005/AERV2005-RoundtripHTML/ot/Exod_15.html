<html><head>
<meta http-equiv="Content-Type" content="text/html;charset=utf-8" />
<title>Exod 15 &ndash; निर्गमन &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 15);">
<div id="navbar"><a href="../index.html">पवित्तर बाइबिल</a> &ndash; <b>निर्गमन</b> &ndash; <a href="Exod_1.html">1</a> ... <a href="Exod_13.html">13</a> <a href="Exod_14.html">14</a> <b>15</b> <a href="Exod_16.html">16</a> <a href="Exod_17.html">17</a> ... <a href="Exod_40.html">40</a> </div><hr>
<h1>Exod 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>मूसा क गीत</h2><span class="vn">1</span> <span class="br-p"><br><br></span>तब मूसा अउ इस्राएल क मनइयन यहोवा बरे इ गीत गावइ लागेन: <span class="br-p"><br><br></span><span class="br-ind"><br><span class="indent">&nbsp;</span></span>“मइँ यहोवा बरे गीत गाउब<br> <span class="br-ind"><br><span class="indent">&nbsp;</span></span>काहेकि उ बड़का कारनामा किहेस ह।<br> <span class="br-ind"><br><span class="indent">&nbsp;</span></span>उ घोड़ा अउ सवारन क सगरे मँ बहाइ दिहेस ह।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>यहोवा ही मोर सक्ती अहइ।<br> <span class="br-ind"><br><span class="indent">&nbsp;</span></span>उ मोका बचावत ह<br> <span class="br-ind"><br><span class="indent">&nbsp;</span></span>अउर मइँ गावत हउँ गीत ओनकी बड़कई क।<sup class="fnm"><a name="fnm1" href="#fn1">1</a></sup><br> <span class="br-ind"><br><span class="indent">&nbsp;</span></span>मोर परमेस्सर यहोवा अहइ<br> <span class="br-ind"><br><span class="indent">&nbsp;</span></span>अउ मइँ ओनकइ बड़कई करत हउँ।<br> <span class="br-ind"><br><span class="indent">&nbsp;</span></span>यहोवा मोरे पुरखन क परमेस्सर अहइ<br> <span class="br-ind"><br><span class="indent">&nbsp;</span></span>अउर मइँ ओनकइ मान करत हउँ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>यहोवा बड़का जोधा अहइ<br> <span class="br-ind"><br><span class="indent">&nbsp;</span></span>ओकर नाउँ यहोवा अहइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>यहोवा फिरौन क रथ<br> <span class="br-ind"><br><span class="indent">&nbsp;</span></span>अउ फउजिअन क सगरे मँ बहाइ दिहस।<br> <span class="br-ind"><br><span class="indent">&nbsp;</span></span>फिरौन क उत्तिम अफसरन<br> <span class="br-ind"><br><span class="indent">&nbsp;</span></span>लाल सगरे मँ बूड़ि गएन।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>गहिर पानी ओनका ढाँकि लिहस।<br> <span class="br-ind"><br><span class="indent">&nbsp;</span></span>उ पचे चट्टाने क नाई गहिर पानी मँ डूबेन।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>“आप क दाहिन बाँह गजब क सक्ती स भरी अहइ।<br> <span class="br-ind"><br><span class="indent">&nbsp;</span></span>यहोवा आप क दाहिन बाँह दुस्मनन क छिटकाइ बिटकाइ दिहस।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>आप आपन सक्ती अउ बड़की परताप म नसाइ दिहा<br> <span class="br-ind"><br><span class="indent">&nbsp;</span></span>ओन पचेन क जउन खिलाफ खड़ा होइ गएन।<br> <span class="br-ind"><br><span class="indent">&nbsp;</span></span>आपक किरोध ओनका उ तरह नास कइ दिहस<br> <span class="br-ind"><br><span class="indent">&nbsp;</span></span>जइसे आगी तिनका क बारि डावत ह।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>आप आपन किरोध मँ जउन तेज हवा क चलाया,<br> <span class="br-ind"><br><span class="indent">&nbsp;</span></span>उ जले क उँचके उछारि दिहेस।<br> <span class="br-ind"><br><span class="indent">&nbsp;</span></span>उ जोर स बहत पानी पोढ़ दिवार बनि गवा।<br> <span class="br-ind"><br><span class="indent">&nbsp;</span></span>समुद्दर आपन गहिर स गहिर तले तक ठोस होइ गवा।<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>“दुस्मन कहेस,<br> <span class="br-ind"><br><span class="indent">&nbsp;</span></span>‘मइँ ओनका खदेरब अउ धइ लेब।<br> <span class="br-ind"><br><span class="indent">&nbsp;</span></span>मइँ ओनकइ धन दौलत लइ लेब।<br> <span class="br-ind"><br><span class="indent">&nbsp;</span></span>मइँ आपन तरवारि क भांजब अउ ओनकइ हर एक चीज छीन लेब।<br> <span class="br-ind"><br><span class="indent">&nbsp;</span></span>मइँ आपन खातिर सब कछू लइ लेब।’<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>मुला आप ओनपइ फूँकि दिहन<br> <span class="br-ind"><br><span class="indent">&nbsp;</span></span>अउ सगरे स ओन पचन्क ढाँकि दिहा<br> <span class="br-ind"><br><span class="indent">&nbsp;</span></span>उ पचे गहिर सागर मँ सीसा क नाई बूड़ि गएन।<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>“का कउनो देवता यहोवा क समान अहइ? नाहीं,<br> <span class="br-ind"><br><span class="indent">&nbsp;</span></span>आप क बराबरी क कउनो देवता नाहीं,<br> <span class="br-ind"><br><span class="indent">&nbsp;</span></span>तू आपन पवित्तर होइ मँ अजूबा अहा<br> <span class="br-ind"><br><span class="indent">&nbsp;</span></span>तोहरे मँ अचरजवाली सक्ती बाटइ<br> <span class="br-ind"><br><span class="indent">&nbsp;</span></span>आप अजूबा चमत्कार करत हीं।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>आप आपन दाहिन हाथ क पसारेस<br> <span class="br-ind"><br><span class="indent">&nbsp;</span></span>अउर धरती ओनका निगल लिहेस।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>आप मेहरबानी कइके लोगन क लइ चलइँ<br> <span class="br-ind"><br><span class="indent">&nbsp;</span></span>जेका आप बचाइन ह।<br> <span class="br-ind"><br><span class="indent">&nbsp;</span></span>आप आपन सक्ती स इन लोगन क आपन पवित्तर<br> <span class="br-ind"><br><span class="indent">&nbsp;</span></span>अउ सुहावना भुइँया मँ लइ जाइँ।<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>“दूसर देस जब इ कथा क सुनिहीं<br> <span class="br-ind"><br><span class="indent">&nbsp;</span></span>अउर उ सबइ डेराइ जइहीं।<br> <span class="br-ind"><br><span class="indent">&nbsp;</span></span>पलिस्तीन क मनई डर स कँपिहीं।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>तबहिं एदोम क नेतन डर स कँपिहीं<br> <span class="br-ind"><br><span class="indent">&nbsp;</span></span>मोआब क नेतन डर स कँपिहीं,<br> <span class="br-ind"><br><span class="indent">&nbsp;</span></span>कनान क मनई आपन हिम्मत छोड़ि देइहीं।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ओनमाँ डर समाइ जाइ जबहिं उ पचे<br> <span class="br-ind"><br><span class="indent">&nbsp;</span></span>तोहार सक्ती देखिहीं।<br> <span class="br-ind"><br><span class="indent">&nbsp;</span></span>इ सबइ चट्टाने क नाई सान्त रइहीं जब तलक यहोवा क लोग निकरि न जाइँ,<br> <span class="br-ind"><br><span class="indent">&nbsp;</span></span>जब तलक उ लोग निकरि न जाइँ जेका आप बनाइन ह।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>यहोवा तू आपन पहाड़े ताई आपन लोगन क लइ जा।<br> <span class="br-ind"><br><span class="indent">&nbsp;</span></span>ओनका उ जगहिया मँ रहइ द्या जेका तू आपन सिंहासन बरे बनाएस ह,<br> <span class="br-ind"><br><span class="indent">&nbsp;</span></span>तोहार आपन यहोवा क मन्दिर क बगलमँ, जेका तू आपन हथवा स बनाएस ह।<br></div>
<div class="v" id="v18"><span class="vn">18</span> <span class="br-p"><br><br></span><span class="br-ind"><br><span class="indent">&nbsp;</span></span>“यहोवा हमेसा हमेसा राज्ज करत रइहीं।”<br></div>
<div class="v" id="v19"><span class="vn">19</span> <span class="br-p"><br><br></span>हाँ इ फुरे अइसा भवा। फिरौन क घोड़ा, सवार अउ रथ समुद्दर मँ चला गएन। यहोवा ओनके ऊपर समुद्दर क पानी लइ आइ दिहस। मुला इस्राएल क मनइयन झुरान धरती प चलिके समुद्दर पार कइ लिहन।</div>
<div class="v" id="v20"><span class="vn">20</span> <span class="br-p"><br><br></span>तब्बइ हारून क बहिन नबिया मिरियम एक ठु ढपली लिहस। मिरियम अउ दूसर मेहररूअन नाचइ गावइ लागीं। मिरियम क गवनिया क बोल रहा:</div>
<div class="v" id="v21"><span class="vn">21</span> <span class="br-p"><br><br></span><span class="br-ind"><br><span class="indent">&nbsp;</span></span>“यहोवा बरे गावा।<br> <span class="br-ind"><br><span class="indent">&nbsp;</span></span>काहेकी उ बड़वार काम किहेस ह।<br> <span class="br-ind"><br><span class="indent">&nbsp;</span></span>उठाइके बहाइ दिहस घोड़ा अउ सवारे क<br> <span class="br-ind"><br><span class="indent">&nbsp;</span></span>सगरे क बीच मँ”<br></div>
<div class="v" id="v22"><span class="vn">22</span> <span class="br-p"><br><br></span>मूसा इस्राएल क मनइयन क लाल सागर स सूर रेगिस्तान लइ जात रहा। लोग तीन दिना तलक रेगिस्तान मँ जात्रा करत रहेन। उ पचे तनिकउ पानी नाहीं पाइ सकेन।</div>
<div class="v" id="v23"><span class="vn">23</span> तीन दिना क पाछे मनइयन मारा आएन। मारा मँ पानी रहा। पानी ऍतना करूआ रहा कि लोग पिउ नाहीं सकत रहेन। (इहइ कारण रहा कि ठउरे क नाउँ मारा पड़ि गवा।)</div>
<div class="v" id="v24"><span class="vn">24</span> <span class="br-p"><br><br></span>मनइयन मूसा क ओराहना दिहन। मनइयन कहि बइठेन, “अब हम पचे का पिई?”</div>
<div class="v" id="v25"><span class="vn">25</span> <span class="br-p"><br><br></span>मूसा यहोवा क दोहाई दिहस। ऍह बरे यहोवा ओका एक बृच्छ देखाएस। मूसा बृच्छे क पानी मँ नाएस। जब उ अइसा किहस, पानी बढ़िया पिअइ क जोग्ग होइ गवा। <span class="br-p"><br><br></span>उ ठउरे प यहोवा लोगन क परखेन अउ ओनका एक नेमॅ दिहन। यहोवा लोगन क बिस्सास क भी जाँच किहस।</div>
<div class="v" id="v26"><span class="vn">26</span> यहोवा कहेस, “तू पचन्क आपन परमेस्सर यहोवा क हुकुम जरूर मानइ चाही। तू सबन्क उहइ करइ चाही जेकॉ उ नीक कहत हीं। जदि तू पचे यहोवा क हुकुम अउ नेमॅ क मनब्या तउ तू पचे मिस्री मनइयन क नाई बेमार जिन होब्या। मइँ तोहार यहोवा तू पचन्क कउनो अइसी बेरामी नाहीं देब जइसे मइँ मिस्री मनइयन क दीन्ह ह। मइँ यहोवा हउँ, मइँ उहइ हउँ जउन तोहका बेमारी स नीक बनवत हउँ।”</div>
<div class="v" id="v27"><span class="vn">27</span> <span class="br-p"><br><br></span>तबहिं लोगन एलिम तलक क जात्रा किहेन। एलीम मँ पानी क बारह झरना रहेन अउ हुवाँ सत्तर खजूरे क पेड़ रहेन। ऍह बरे लोगन हुवाँ पानी क नगिचे डेरा डाइ लिहेन।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->यहोवा … बडकई क <!--raw 1 bo --></em><!--endraw 1-->सब्द क अरथ अहइ: “इ मोर सक्ती अउ अस्तुति अउर उ मोर मुक्ति बनत हीं।”</div>
</div>
<!-- PARSED ABOVE; EDITING MAY BREAK PARSER -->
</body></html>