<html><head>
<meta http-equiv="Content-Type" content="text/html;charset=utf-8" />
<title>Exod 20 &ndash; निर्गमन &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 20);">
<div id="navbar"><a href="../index.html">पवित्तर बाइबिल</a> &ndash; <b>निर्गमन</b> &ndash; <a href="Exod_1.html">1</a> ... <a href="Exod_18.html">18</a> <a href="Exod_19.html">19</a> <b>20</b> <a href="Exod_21.html">21</a> <a href="Exod_22.html">22</a> ... <a href="Exod_40.html">40</a> </div><hr>
<h1>Exod 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>दस आग्यन</h2><span class="vn">1</span> <span class="br-p"><br><br></span>तबहिं परमेस्सर कहेस,</div>
<div class="v" id="v2"><span class="vn">2</span> <span class="br-p"><br><br></span>“मइँ तोहार परमेस्सर यहोवा हउँ। मइँ तोहका मिस्र देस स बाहेर लइ आएउँ। मइँ तोहका गुलामी स अजाद करावा। ऍह बरे तोहका सचमुच इन आदेसन क मानइ चाही।</div>
<div class="v" id="v3"><span class="vn">3</span> <span class="br-p"><br><br></span>“तोहार लगे मोर अलावा अउर कउनो देवतन नाहीं होइ चाही।</div>
<div class="v" id="v4"><span class="vn">4</span> <span class="br-p"><br><br></span>“तोहका कउनो भी मूर्ति या कउनो भी चीज क कउनो तस्वीर जिन बनवा जउन ऊपर अकासे मँ या खाले भुइयाँ प या धरती क तरखाले पानी मँ होइ।</div>
<div class="v" id="v5"><span class="vn">5</span> कउनो भी तरह क मूर्ति क आराधना जिन करा, अउर न ही ओकर सेवा करा। काहेकी मइँ तोहार यहोवा परमेस्सर हउँ। मइँ ईस्यालु परमेस्सर हउँ। जउन मनई मोरे खिलाफ पाप करत ह तउ उ हमार दुस्मन होइ जात ह। मइँ उ मनइयन क सजा देब। अउर मइँ ओनके गदेलन, ओनके नातिन पोतन अउ ओनके पर-नतिन पोतन क भी सजा देब।</div>
<div class="v" id="v6"><span class="vn">6</span> मुला मइँ ओन लोगन प कृपा करब जउन मोसे पिरेम करिहीं अउ मोरे हुकुमन क मनिहीं। मइँ ओनके परिवारे बरे हजारन पीढ़ी तलक कृपा करब।</div>
<div class="v" id="v7"><span class="vn">7</span> <span class="br-p"><br><br></span>“तोहरे परमेस्सर यहोवा क नाउँ क बइपरब तोहका गलत ढंग स नाहीं करइ चाही। जदि कउनो मनई यहोवा क नाउँ क प्रयोग गलत ढंग स करत ह तउ उ अपराध करत ह अउ यहोवा ओका बे अपराधे क न मनिहीं।</div>
<div class="v" id="v8"><span class="vn">8</span> <span class="br-p"><br><br></span>“तोहका सबित क दिन क एक खास दिन क रूप मँ मनावइ क याद रखइ चाही।</div>
<div class="v" id="v9"><span class="vn">9</span> हफ्ता मँ तू छ दिन तलक काम कइ सकत ह।</div>
<div class="v" id="v10"><span class="vn">10</span> मुला सातवाँ दिन, सबित क दिन यहोवा तोहरे परमेस्सर क मान देइ बरे अराम क दिन अहइ। ऍह बरे उ दिन कउनो व्यक्ति-तू, तोहार बेटवा अउ बिटिया तोहरे नउकर अउ नउकरानी, गोरू अउर तोहरे सहर मँ रहइवाला बिदेसी क काम न करिहीं चाही।</div>
<div class="v" id="v11"><span class="vn">11</span> काहेकी यहोवा छ: दिना तलक काम किहेस अउ अकास, धरती, सागर अउ ओनके बरे हर चीज बनएस। अउ सातवाँ दिन यहोवा अराम किहेस। इ तरह यहोवा सबित क दिन क बरदान दिहेस कि ओका अराम क पवित्तर दिन क रूप मँ मनावा जाइ। यहोवा ओका बहोत ही खास दिन बनएस।</div>
<div class="v" id="v12"><span class="vn">12</span> <span class="br-p"><br><br></span>“आपन बाप अउ महतारी क इज्जत करा। इ करा ताकि तू उ धरती प जउन धरती क परमेस्सर तोहका देत अहइ, लम्बी जिन्नगी बिताइ सका।</div>
<div class="v" id="v13"><span class="vn">13</span> <span class="br-p"><br><br></span>“तोहका कउनो व्यक्ति क कतल नाहीं करइ चाही।</div>
<div class="v" id="v14"><span class="vn">14</span> <span class="br-p"><br><br></span>“तोहका जिनाखोरी क पाप न करइ चाही।</div>
<div class="v" id="v15"><span class="vn">15</span> <span class="br-p"><br><br></span>“तोहका चोरी न करइ चाही।</div>
<div class="v" id="v16"><span class="vn">16</span> <span class="br-p"><br><br></span>“तोहका आपन पड़ोसी क खिलाफ झूठी गवाही न देइ चाही।</div>
<div class="v" id="v17"><span class="vn">17</span> <span class="br-p"><br><br></span>“तोहका पड़ोसी क घर हथियावइ क इच्छा न करइ चाही। तू आपन पड़ोसी क मेहरारू, ओकर नउकर अउ नउकरानी, ओकर गोरू अउ ओकरे गदहा क हथियावइ क इच्छा नाहीं करइ क चाही। तोहका दूसर व्यक्ति क चीजन्क लेइ क इच्छा न करइ चाही।”</div>
<div class="v" id="v18"><h2>लोगन यहोवा स डेरानेन</h2><span class="vn">18</span> <span class="br-p"><br><br></span>घाटी मँ लोग बदरे क गर्जब अउ पहाड़े प बिजुरी क चमकब निहारेन। उ पचे बिगुल क अवाज सुनेन अउ पहाड़े स धुआँ उठब लखेन। मनइयन डेरानेन अउ भय स काँपि गएन। उ पचे पर्वते स दूर ठाड़ रहेन अउ निहारत रहेन।</div>
<div class="v" id="v19"><span class="vn">19</span> तब लोगन मूसा स कहेन, “जदि तू हम पचन स कछू कहइ चहब्या तउ हम पचे सुनब। मुला परमेस्सर क हम पचन स बात जिन करइ द्या। जदि इ होइ तउ हम पचे मरि जाब।”</div>
<div class="v" id="v20"><span class="vn">20</span> <span class="br-p"><br><br></span>तब मूसा लोगन स कहेस, “जिन डेराअ। यहोवा तोहार परिच्छा लइ बरे आएस ह। उ चाहत ह कि तू पचे ओका मान द्या जेहसे तू पचे पाप जिन कइ सका।”</div>
<div class="v" id="v21"><span class="vn">21</span> <span class="br-p"><br><br></span>लोग उ समइ उठिके पर्वते स दूर चला गएन जबहिं मूसा उ घना बदरे मँ गवा जहाँ यहोवा रहेन।</div>
<div class="v" id="v22"><span class="vn">22</span> तबहिं यहोवा मूसा स इस्राएलियन क कहइ बरे इ बातन क कहेस: “तू पचे निहार्या ह कि मइँ तोहसे अकास स बात कीन्ह ह।</div>
<div class="v" id="v23"><span class="vn">23</span> ऍह बरे तू पचे मोरी बराबरी करइ बरे सोना अउ चाँदी क मूर्ति जिन बनवा। तोहका झूठे देवतन क मूतिर्यन न बनवइ चाही।</div>
<div class="v" id="v24"><span class="vn">24</span> <span class="br-p"><br><br></span>“मोरे बरे एक खास वेदी बनवा। इ वेदी बनवइ बरे मिटी बइपरा। इ वेदी प मोका बलि क रूप मँ होम बलि अउ सान्ति भेंट चढ़ाइ द्या। इ काम बरे आपन भेड़ अउ गोरू क इस्तेमाल करा। ऍका उ सबहिं ठउरे प करा जहाँ मइँ आपन क याद करइ बरे कहउँ। तबहिं मइँ आउब अउ तोहका आर्सीबाद देब।</div>
<div class="v" id="v25"><span class="vn">25</span> जदि तू लोग वेदि क बनवइ बरे चट्टान क बइपरत ह तउ उ पाथर क न बइपरइँ जउने पाथर क लोह क औजार स काटा गवा ह। जदि तू अइसा करत ह तउ मइँ उ वेदी क अगींकार न करब।</div>
<div class="v" id="v26"><span class="vn">26</span> तू पचे वेदी प पहुँचइ बरे सीढ़ी जिन बनया। जदि सीढ़ी होइ तउ लोग ऊपर वेदी क लखिहीं तउ उ पचे तोहरे ओढ़ना क नीचे स तोहका निहरिहीं।”</div>
</div>
<!-- PARSED ABOVE; EDITING MAY BREAK PARSER -->
</body></html>