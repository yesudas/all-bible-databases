<html><head>
<meta http-equiv="Content-Type" content="text/html;charset=utf-8" />
<title>Exod 24 &ndash; निर्गमन &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 24);">
<div id="navbar"><a href="../index.html">पवित्तर बाइबिल</a> &ndash; <b>निर्गमन</b> &ndash; <a href="Exod_1.html">1</a> ... <a href="Exod_22.html">22</a> <a href="Exod_23.html">23</a> <b>24</b> <a href="Exod_25.html">25</a> <a href="Exod_26.html">26</a> ... <a href="Exod_40.html">40</a> </div><hr>
<h1>Exod 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यहोवा अउ इस्राएल क बीच करार</h2><span class="vn">1</span> <span class="br-p"><br><br></span>परमेस्सर मूसा स कहेस, “तू हारून, नादाब, अबीहू अउ इस्राएल क सत्तर पुरनिया नेता पहाड़े प आवा अउ कछू दूर होइ के मोर आराधना करा।</div>
<div class="v" id="v2"><span class="vn">2</span> तबहिं तू अकेले ही मोर निअरे आवइँ। दूसर कउनो लोग यहोवा क निचके न आवइँ अउ बाकी बचा भवा लोग पहाड़े क निअरे न आवइँ।”</div>
<div class="v" id="v3"><span class="vn">3</span> <span class="br-p"><br><br></span>इ तरह मूसा यहोवा क सबहिं नेम अउ आग्या क लोगन क बताएस। तब सबहिं मनइयन कहेन, “यहोवा जउन सबहिं आग्या क दिहेस ओका हम सब मानब।”</div>
<div class="v" id="v4"><span class="vn">4</span> <span class="br-p"><br><br></span>ऍह बरे मूसा यहोवा क सबहिं आग्या क चाम पत्तर प लिखेस। भियान भिन्सारे मूसा उठा अउ पहाड़े क तलहटी क निचके एक वेदी बनाएस। अउर उ बारह पाथर इस्राएल क बारहु परिवार समूह बरे खड़ा किहेस।</div>
<div class="v" id="v5"><span class="vn">5</span> तब मूसा इस्राएल क जवानन क बलिदान दइ बरे पठएस। उ पचे यहोवा बरे होमबलि अउ सान्ति क भेंट बरे बर्धा क बलि दिहेन।</div>
<div class="v" id="v6"><span class="vn">6</span> <span class="br-p"><br><br></span>मूसा ओन जनावरन क खून बटोरेस। मूसा आधा खून खोरा मँ धरेस। अउर दूसर आधा खून वेदी प उड़ेरेस।<sup class="fnm"><a name="fnm1" href="#fn1">1</a></sup></div>
<div class="v" id="v7"><span class="vn">7</span> <span class="br-p"><br><br></span>मूसा चाम पत्तर प लिखा भवा करार क पड़ेस। मूसा करार क ऍह बरे पढ़ेस कि सब लोग ओका सुन सकइँ। अउ लोग कहेन, “हम लोग ओन नेम क सुन लिहेन ह जेका यहोवा हम पचन्क दिहेस ह। अउर हम सब मनइयन ओनका मानइ क बचन देत अही।”</div>
<div class="v" id="v8"><span class="vn">8</span> <span class="br-p"><br><br></span>तब मूसा खून स भरा खोरा बलि स लिहेस अउ ओका लोगन प छिछकेस। उ कहेस, “इ खून बतावत ह कि यहोवा तोहरे संग अउ ओन सबइ बातन क लगइ क जउन हम पचन्क कहेन।”</div>
<div class="v" id="v9"><span class="vn">9</span> <span class="br-p"><br><br></span>तबहिं मूसा, हारून, नदब, अबिहु अउ इस्राएल क सत्तर पुरनियन नेता लोग पहाड़े प चढ़ेन।</div>
<div class="v" id="v10"><span class="vn">10</span> इ मनइयन इस्राएल क यहोवा क पहाड़े प ठाड़ भवा लखेन। यहोवा कउनो अइसे अधार प ठाड़ रहेन जउन नीलमणि जइसा देखात रहा। अइसा निर्मल जइसा अकास।</div>
<div class="v" id="v11"><span class="vn">11</span> इस्राएल क सबहिं नेता लोग यहोवा क लखेन, मुला यहोवा ओनका बर्बाद नाहीं किहेन।<sup class="fnm"><a name="fnm2" href="#fn2">2</a></sup> उ पचे साथ खाएन अउ पिएन।</div>
<div class="v" id="v12"><h2>मूसा परमेस्सर क नेम पावइ जात ह</h2><span class="vn">12</span> <span class="br-p"><br><br></span>यहोवा मूसा स कहेस, “मोरे लगे पहाड़े प आवा। मइँ आपन उपदेसन अउ आदेसन क दुइ ठु समथर पाथरे क पाटी प लिखे अही। इ आदेसन मनई बरे अहइँ। मइँ इ पाथर क समथर पाटी क तोहका देइहउँ।”</div>
<div class="v" id="v13"><span class="vn">13</span> <span class="br-p"><br><br></span>ऍह बरे मूसा अउ ओकर मददगार यहोसू यहोवा क पहाड़े ताई गएन।</div>
<div class="v" id="v14"><span class="vn">14</span> मूसा चुने भए नेतन स कहेस, “हम दुइनउँ क हिअँइ जोहा। हम तोहरे लगे लउटब। जब तलक मइँ गैर हाजिर रहब, हारून अउ हूर तोहार सासकन रइहीं। ओनके लगे जा जदि कउनो क समस्या होइ।”</div>
<div class="v" id="v15"><h2>मूसा क यहोवा स मिलन</h2><span class="vn">15</span> <span class="br-p"><br><br></span>तब मूसा पहाड़े प चढ़ा। अउर बादर पहाड़ क ढाँपि लिहेस।</div>
<div class="v" id="v16"><span class="vn">16</span> परमेस्सर क महिमा सीनै पहाड़े प उतरी। बादर छ: दिना तलक पहाड़े क मूँदे रहा। सतएँ दिन यहोवा, बादर मँ, स मूसा स बोला।</div>
<div class="v" id="v17"><span class="vn">17</span> इस्राएल क लोग यहोवा क महिमा क लख सकत रहेन। इ पहाड़े क चोटी प भरभराइ क बरत आगी क नाई रहा।</div>
<div class="v" id="v18"><span class="vn">18</span> <span class="br-p"><br><br></span>तबहिं मूसा बदरे मँ थोड़ा ऊपर पहाड़े प चढ़ा। मूसा पहाड़े पर चालीस दिन अउ चालीस रात रहा।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->मूसा … उड़ेरेस <!--raw 1 bo --></em><!--endraw 1-->खून यहोवा अउ मनइयन क बीच करार क पक्का करइ बरे बइपरत रहेन। खून वेदी पर इ देखावइ बरे उड़ेरा जात रहा कि यहोवा करार मँ साथे बा।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><em><!--endraw 1-->यहोवा क … किहेन <!--raw 1 bo --></em><!--endraw 1-->बाइबिल कहत ह कि मनई परमेस्सर क नाहीं लख सकलेन। उ निराकार अहइ। मुला यहोवा चाहत रहा कि इ नेता ओका कउनो खास तरह स लखि सकइँ। तउ यहोवा ओनका आपन दरसन करइ दिहस।</div>
</div>
<!-- PARSED ABOVE; EDITING MAY BREAK PARSER -->
</body></html>