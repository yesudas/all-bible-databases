<html><head>
<meta http-equiv="Content-Type" content="text/html;charset=utf-8" />
<title>Exod 31 &ndash; निर्गमन &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 31);">
<div id="navbar"><a href="../index.html">पवित्तर बाइबिल</a> &ndash; <b>निर्गमन</b> &ndash; <a href="Exod_1.html">1</a> ... <a href="Exod_29.html">29</a> <a href="Exod_30.html">30</a> <b>31</b> <a href="Exod_32.html">32</a> <a href="Exod_33.html">33</a> ... <a href="Exod_40.html">40</a> </div><hr>
<h1>Exod 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>बसलेल अउ ओहोलीआब</h2><span class="vn">1</span> <span class="br-p"><br><br></span>तबहिं यहोवा मूसा स कहेस,</div>
<div class="v" id="v2"><span class="vn">2</span> “मइँ यहूदा क परिवार समूह स ऊर क बेटवा बसलेल क चुनेउँ ह। उरि हुर क बेटवा रहा।</div>
<div class="v" id="v3"><span class="vn">3</span> मइँ बसलेल क परमेस्सर क आतिमा स भरि दिहस ह। मइँ ओका हर दस्तकारी क काम मँ माहिर बनावत हउँ अउ गियान देत हउँ।</div>
<div class="v" id="v4"><span class="vn">4</span> बसलेल एक बहोत बढ़िया सिल्पकार बा अउ उ सोना, चाँदी अउ काँसा क चीज बनइ सकत ह।</div>
<div class="v" id="v5"><span class="vn">5</span> बसलेल सुन्नर रतन क काटि अउर जड़ सकत ह। उ लकड़ी क भी काम कइ सकत ह। बसलेल हर किसिम क काम कइ सकत ह।</div>
<div class="v" id="v6"><span class="vn">6</span> मइँ ओहोलीआब क भी ओकरे संग काम करइ क चुनेउँ ह। ओहोलीआब दन कबीले क आहोसामाक क बेटवा अहइ। मइँ दूसर मजूरन क माहिर बनाएउँ ह ताकि उ पचे उ सबहिं चीजन्क बनइ सकिहीं जेका मइँ तोहका करइ क हुकुम दिहेउँ ह।</div>
<div class="v" id="v7"><span class="vn">7</span> <span class="br-p"><br><br></span>बइठकावाला तम्बू, <span class="br-p"><br><br></span>करार क संदूख, संदूखे क ढकना।</div>
<div class="v" id="v8"><span class="vn">8</span> <span class="br-p"><br><br></span>मेज अउर ओह पइ सारी चीजन <span class="br-p"><br><br></span>निखालिस सोना क डीबट अउर एकर सबहिं बर्तन, <span class="br-p"><br><br></span>धूप बारइ क वेदी।</div>
<div class="v" id="v9"><span class="vn">9</span> <span class="br-p"><br><br></span>भेटे क जरावइ बरे वेदी अउ वेदी प बइपरइ क चीज, <span class="br-p"><br><br></span>कटोरा अउ एकर नीचे क चीज।</div>
<div class="v" id="v10"><span class="vn">10</span> <span class="br-p"><br><br></span>याजक हारून क खास वस्तर <span class="br-p"><br><br></span>अउ ओकरे बेटवन बरे खास वस्तर, जबहिं उ पचे याजक क नाई सेवा करत पहिरहीं।</div>
<div class="v" id="v11"><span class="vn">11</span> <span class="br-p"><br><br></span>अभिसेक क महकउआ तेल, <span class="br-p"><br><br></span>अउर पवित्तर ठउर बरे महकत धूप। <span class="br-p"><br><br></span>इ कारीगरन्क इ सब चीजन्क वइसी बनवइ चाही जइसा मइँ तोहका हुकुम-दिहेउँ ह।”</div>
<div class="v" id="v12"><h2>सबित</h2><span class="vn">12</span> <span class="br-p"><br><br></span>तबहिं यहोवा मूसा स कहेस,</div>
<div class="v" id="v13"><span class="vn">13</span> “इस्राएल क लोगन स इ कहा: ‘तू पचे मोरे खास अरामे क दिन बरे नेम क मानाई चाही। तू पचन्क इ जरूर करइ क चाही, काहेकि इ सब मोरे अउ तोहरे बीच सबहिं पीढ़ी बरे चीन्हा क रूप मँ रइहीं। एहसे तोहका पता लागी कि मइँ, यहोवा तोहका आपन खास मनई बनए अही।</div>
<div class="v" id="v14"><span class="vn">14</span> <span class="br-p"><br><br></span>“‘सबित क दिन क खास दिन बनावा। यदि कउनो एका दुसित करत ह तउ उ व्यक्ति क जरूर मार डावइ चाही। अगर कउनो सबित क दिन काम करत ह, तउ उ व्यक्ति क आपन लोगन मँ स जरूर अलग कइ दीन्ह जाइ।</div>
<div class="v" id="v15"><span class="vn">15</span> हफ्ता मँ दूसर छ: दिन काम करइ बरे अहइँ। एकर मतलब खास दिन अराम करइ बरे अउर यहोवा क मान देइ बरे अहइ। अगर कउनो सबित क दिन काम करी उ जरूर ही मार दीन्ह जाइ।</div>
<div class="v" id="v16"><span class="vn">16</span> इस्राएल क लोगन सबित क दिना क खास दिन क रूप मँ जरूर याद रखिइ चाही। उ एका हमेसा हमेसा मनावत रइहीं। इ मोरे अउ ओनके बीच करार अहइ जउन सदा बना रही।</div>
<div class="v" id="v17"><span class="vn">17</span> सबित क दिन मोरे अउ इस्राएल क बीच सदा चीन्हा क रूप मँ बना रही।’” (यहोवा छ: दिन काम किहेस अउ अकास अउ धरती क बनएस अउ सतएँ दिन उ आपन क अराम दिहेस अउ सुस्तान।)</div>
<div class="v" id="v18"><span class="vn">18</span> <span class="br-p"><br><br></span>जउने समइ परमेस्सर मूसा स सीनै पहाड़े प बात करब बंद किहस, उ ओका करार लिखित भवा दुइ समथर पाथर दिहस। परमेस्सर आपन अंगुरियन क काम मँ लगाएस अउ पथरे प लिखेस।</div>
</div>
<!-- PARSED ABOVE; EDITING MAY BREAK PARSER -->
</body></html>