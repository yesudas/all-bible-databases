<html><head>
<meta http-equiv="Content-Type" content="text/html;charset=utf-8" />
<title>Exod 40 &ndash; निर्गमन &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 40);">
<div id="navbar"><a href="../index.html">पवित्तर बाइबिल</a> &ndash; <b>निर्गमन</b> &ndash; <a href="Exod_1.html">1</a> ... <a href="Exod_38.html">38</a> <a href="Exod_39.html">39</a> <b>40</b> </div><hr>
<h1>Exod 40</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>मूसा पवित्तर तम्बू क नींव धरत ह</h2><span class="vn">1</span> <span class="br-p"><br><br></span>तब यहोवा मूसा स कहेस,</div>
<div class="v" id="v2"><span class="vn">2</span> “पहिले महीना क पहिला दिन बइठकावाला पवित्तर तम्बू क खड़ा करा।</div>
<div class="v" id="v3"><span class="vn">3</span> करार क सन्दूख क पवित्तर तम्बू मँ धरा। सन्दूख क समन्वा पर्दा क रखा</div>
<div class="v" id="v4"><span class="vn">4</span> तब खास मेज क भीतर लइ आवा। जउन सामान मेज प होइ चाही ओनकइ ओह प धरा। तब डीबट क बइठकावाला तम्बू मँ धरा। दिया क डीबट मँ रख एका कइ उचित जगहन पइ धरा।</div>
<div class="v" id="v5"><span class="vn">5</span> सोना क वेदी क धूप क भेंट बरे बइठकावाला तम्बू मँ धरा। वेदी क करार क सन्दूखे क समन्वा धरा। तब कनात क पवित्तर बइठकावाला तम्बू क प्रवेस दुआर प लगावा।</div>
<div class="v" id="v6"><span class="vn">6</span> <span class="br-p"><br><br></span>“बरी भई भेंट क वेदी क पवित्तर तम्बू क प्रवेस दुआर प धरा।</div>
<div class="v" id="v7"><span class="vn">7</span> काँसा क हउदा क बइठकावाला तम्बू अउ वेदी क बीच धरा। हउदा क पानी स भरि द्या।</div>
<div class="v" id="v8"><span class="vn">8</span> अंगना क चारिहुँ कइँती कनात लगावा। तबहि आंगन क प्रवेस दुआर प कनात लगावा।</div>
<div class="v" id="v9"><span class="vn">9</span> <span class="br-p"><br><br></span>“अभिसेक क तेल स पवित्तर तम्बू अउ ऍकर हर एक चीज क अभिसेक करा। जबहिं तू इ चीजन प तेल नउब्या इ पवित्तर होइ जाब।</div>
<div class="v" id="v10"><span class="vn">10</span> होमबलि बरे वेदी क अभिसेक करा। वेदी क हर एक चीज क अभिसेक करा। तू वेदी क पवित्तर करब्या। इ सबन त जियादा पवित्तर होइ जाब।</div>
<div class="v" id="v11"><span class="vn">11</span> तब खोरा अउ ऍकर आधार क अभिसेक करा। अइसा उ चीजन्क पवित्तर करइ बरे करा।</div>
<div class="v" id="v12"><span class="vn">12</span> <span class="br-p"><br><br></span>“हारून अउ ओकरे पूतन क बइठकावाला तम्बू क प्रवेस दुआर प लावा। ओनका पानी स नहवावा।</div>
<div class="v" id="v13"><span class="vn">13</span> तब हारून क खास पोसाक पहिरावा। तेल स ओकर अभिसेक करा अउर ओका पवित्तर करा। तबहिं उ याजक क रूप मँ मोर सेवा कइ सकत ह।</div>
<div class="v" id="v14"><span class="vn">14</span> तउ ओकर पूतन क पोसाक पहिरावा।</div>
<div class="v" id="v15"><span class="vn">15</span> पूतन क अभिसेक वइसा ही करा जइसे ओकरे बाप क अभिसेक किहा ह। तबहिं उ पचे याजकन क रूप मँ मोर सेवा कइ सकत हीं। जब तू ओनका अभिसेक करिब्या, उ पचे याजकन होइ जइहीं। उ परिवार भविस्स मँ हमेसा याजकन रहइ हीं।”</div>
<div class="v" id="v16"><span class="vn">16</span> मूसा यहोवा क हुकुम मानेस। उ इ सब किहस जेका यहोवा हुकुम दिहे रहेन।</div>
<div class="v" id="v17"><span class="vn">17</span> <span class="br-p"><br><br></span>इ तरह पवित्तर तम्बू दूसर बरिस क पहिले महीना क पहिले दिन बनइ दीन्ह गवा जउन टेमॅ उ पचे मिस्र क तजि दिहे रहेन।</div>
<div class="v" id="v18"><span class="vn">18</span> मूसा पवित्तर तम्बू क यहोवा क हुकुम क मुताबिक खड़ा किहेस। पहिले उ आधारन क नीचे धरेस। तउ उ तखता क आधारन प धरेस। उ छड़न क लगएस अउर खम्भन क खड़ा किहेस।</div>
<div class="v" id="v19"><span class="vn">19</span> ओकरे पाछे मूसा बाहरी तम्बू क पवित्तर तम्बू क ऊपर फइलाएस। एकरे पाछे उ बाहरी तम्बू प दूसर ढकना धरेस। उ इ यहोवा क हुकुम क मुताबिक किहेस।</div>
<div class="v" id="v20"><span class="vn">20</span> <span class="br-p"><br><br></span>मूसा करार लिखा भवा उ दुइ पाथरन क पाटी क लिहेस अउ ओनका सन्दूखे मँ धरेस। मूसा खम्भन क सन्दूखे मँ लगाएस। तबहिं उ सन्दूखे प ढकना धरेस।</div>
<div class="v" id="v21"><span class="vn">21</span> तब्बइ मूसा सन्दूखे क पवित्तर तम्बू मँ धरेस। उ पर्दा क नीक ठउरे प आड़ करइ बरे लगाएस। इसी प्रकार यहोवा क हुकुम क मुताबिक उ करार क सन्दूख क पर्दा क पीछे कइके आड़ मँ कइ दिहेस।</div>
<div class="v" id="v22"><span class="vn">22</span> तब मूसा खास रोटी क मेज क बइठकावाला तम्बू मँ धरेस। उ ऍका पवित्तर तम्बू क उत्तर कइँती रखेस। उ इ पर्दा क समन्वा रखेस।</div>
<div class="v" id="v23"><span class="vn">23</span> तबहिं उ यहोवा क समन्वा रोटी मेज प धरेस। इ उ वइसा ही किहेस जइसा यहोवा हुकुम दिहे रहेन।</div>
<div class="v" id="v24"><span class="vn">24</span> तब मूसा डीबट क बइठकावाला तम्बू मँ धरेस। उ डीबट क तम्बू क दक्खिन मँ मेज क पार धरेस।</div>
<div class="v" id="v25"><span class="vn">25</span> तब मूसा यहोवा क समन्वा डीबटे प दिया रखेस। उ इ यहोवा क हुकुम क मुताबिक किहेस।</div>
<div class="v" id="v26"><span class="vn">26</span> <span class="br-p"><br><br></span>तबहिं मूसा सोना क वेदी क बइठकावाला तम्बू मँ धरेस। उ सोना क वेदी क पर्दा क समन्वा धरेस।</div>
<div class="v" id="v27"><span class="vn">27</span> तब उ सोना क वेदी प महकउआ धूप बारेस। उ वइसा ही किहेस जइसा यहोवा ओका हुकुम दिए रहेन।</div>
<div class="v" id="v28"><span class="vn">28</span> तब मूसा पवित्तर तम्बू क दुआरे कनात लगाएस।</div>
<div class="v" id="v29"><span class="vn">29</span> <span class="br-p"><br><br></span>मूसा बची भइ भेंट क वेदी क पवित्तर तम्बू क प्रवेस दुआर प धरेस। तबहिं मूसा एक होमबलि भेंट उ वेदी प चढ़ाएस। उ अन्नबलि भी यहोवा क चढ़ाएस। उ इ सब चीजन्क यहोवा क हुकुम क मुताबिक किहेस।</div>
<div class="v" id="v30"><span class="vn">30</span> <span class="br-p"><br><br></span>तब मूसा बइठकावाला तम्बू अउ वेदी क बीच काँसा क खोरा धरेस। उ खोरा मँ पानी धोबइ बरे धरेस।</div>
<div class="v" id="v31"><span class="vn">31</span> मूसा, हारून अउ हारून क बेटवन आपन हाथ पैर धोवइ बरे इ खोरा क बइपरेन।</div>
<div class="v" id="v32"><span class="vn">32</span> उ पचे हर दाई जब बइठकावाला तम्बू मँ प्रवेस करतेन तउ आपन हाथ पैर धोवतेन। जब उ पचे वेदी क नगिचे जातेन तब भी हाथ पैर धोवतेन। उ पचे ऍका वइसा ही करतेन जइसा यहोवा मूसा क हुकुम दिहे रहेन।</div>
<div class="v" id="v33"><span class="vn">33</span> <span class="br-p"><br><br></span>तब मूसा पवित्तर बइठकावाला तम्बू क आँगन क चारिहुं कइँती कनात खड़ी किहेस। मूसा वेदी क आँगन मँ धरेस। तब उ अँगने क प्रवेस दुआर प कनात लगाएस। इ तरह मूसा उ सबहिं काम क पूरा किहेस जेका करइ क यहोवा हुकुम दिहे रहेन।</div>
<div class="v" id="v34"><h2>यहोवा क महिमा</h2><span class="vn">34</span> <span class="br-p"><br><br></span>तब बादर बइठकावाला तम्बू क ढाँकि लिहस। अउर यहोवा क महिमा पवित्तर तम्बू क भरि द्या।</div>
<div class="v" id="v35"><span class="vn">35</span> मूसा बइठकावाला तम्बू मँ ऍह बरे नाहीं घुसि सका काहेकि बादर ऍह पइ उतरि आए रहेन अउ यहोवा क महिमा स पवित्तर तम्बू भरि ग रहेस।</div>
<div class="v" id="v36"><span class="vn">36</span> <span class="br-p"><br><br></span>इ उहइ बादर रहा जउन मनइयन क इसारा किहेस कि कब चलइ क अहइ। जब बादर पवित्तर तम्बू स उठत तब इस्राएल क मनइयन चलब सुरू कइ देतेन।</div>
<div class="v" id="v37"><span class="vn">37</span> मुला जब बादर पवित्तर तम्बू प ठहर जात तउ मनइयन चलइ क कोसिस नाहीं करत रहेन। लोगन उहइ जगह पइ तब तलक रहतेन जब तलक बादर तम्बू मँ रहतेन।</div>
<div class="v" id="v38"><span class="vn">38</span> ऍह बरे दिन भइ बादर पवित्तर तम्बू मँ रहतेन। अउर राति मँ बादर आगी क नाई परगट होतेन। ऍह बरे इस्राएल क सबहिं मनइयन आपन पूरा जात्रा मँ बादर क लखि सकतेन।</div>
</div>
<!-- PARSED ABOVE; EDITING MAY BREAK PARSER -->
</body></html>