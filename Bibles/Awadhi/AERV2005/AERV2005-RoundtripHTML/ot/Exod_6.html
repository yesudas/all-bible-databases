<html><head>
<meta http-equiv="Content-Type" content="text/html;charset=utf-8" />
<title>Exod 6 &ndash; निर्गमन &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 6);">
<div id="navbar"><a href="../index.html">पवित्तर बाइबिल</a> &ndash; <b>निर्गमन</b> &ndash; <a href="Exod_1.html">1</a> ... <a href="Exod_4.html">4</a> <a href="Exod_5.html">5</a> <b>6</b> <a href="Exod_7.html">7</a> <a href="Exod_8.html">8</a> ... <a href="Exod_40.html">40</a> </div><hr>
<h1>Exod 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>तबहिं यहोवा मूसा स कहेस, “अब तू लखब्या कि मइँ फिरौन बरे का करत हउँ। उ ओनका छोड़इ बरे एँतना हलबुली करी कि उ खुद ओनका जाइ बरे मजबूर करी।”</div>
<div class="v" id="v2"><span class="vn">2</span> <span class="br-p"><br><br></span>तब परमेस्सर मूसा स कहेस, “मइँ यहोवा हउँ।</div>
<div class="v" id="v3"><span class="vn">3</span> मइँ इब्राहीम, इसहाक अउ याकूब क समन्वा परगट भएउँ ह। उ पचे मोका ‘एल-सदद्इ’ (सर्व-सक्तीमान परमेस्सर) कहेन। मइँ ओनका इ नाहीं जाहिर करिउँ कि मोर नाउँ यहोवा अहइ।</div>
<div class="v" id="v4"><span class="vn">4</span> मइँ ओनके संग एक करार बनयो हउँ। मइँ उ पचन्क कनान क भुइँया देइ क बचन दिहउँ ह। उ सबइ उ देस मँ रहत रहेन, मुला उ सबइ हुवाँ अजनबी क जेसे रहत रहेन।</div>
<div class="v" id="v5"><span class="vn">5</span> अब मइँ इस्राएलियन क चीख-पुकार जउन मिस्री लोगन क अत्याचार अउर कठिन काम करइ बरे मजबूर कीन्ह जाइ क कारण रहेन क सुना। अउर मइँ आपन करार क याद किया।</div>
<div class="v" id="v6"><span class="vn">6</span> ऍह बरे इस्राएलियन स कहा कि मइँ ओन लोगन स कहत हउँ, ‘मइँ यहोवा हउँ। मइँ तू पचन्क मिस्र क बधवा मजदूरी स दूर लइ जाउब अउर मइँ तू पचन्क का ओन लोगन क गुलामी से बचाउब। अउर मइँ आपन महान सक्ती क प्रयोग कइ क अउर निअउ क महान काम अंजाम दइ क तू पचन्क अजाद करब।</div>
<div class="v" id="v7"><span class="vn">7</span> तू पचे हमार मनई होब्या अउ मइँ तू पचन्क परमेस्सर। तू पचे जान जइब्या कि मइँ परमेस्सर, यहोवा हउँ अउर कि मइँ तू सबन्क मिस्र क गुलामी स अजाद किहउँ ह।</div>
<div class="v" id="v8"><span class="vn">8</span> मइँ इब्राहीम, इसहाक अउ याकूब स बड़ा वाचा किहेउँ रहा। मइँ ओनका एक खास पहँटा देइ क वाचा किहेउँ रहा। ऍह बरे मइँ तू सबन क उ पहँटा ताई लइ जाब। मइँ उ पहँटा तू पचन्क देब। इ तू पचन्क होइ। मइँ यहोवा हउँ।’”</div>
<div class="v" id="v9"><span class="vn">9</span> <span class="br-p"><br><br></span>ऍह बरे मूसा इ बात इस्राएलियन क बताएस। मुला मनइयन आपन कर्रा मेहनत अउर निरासा क कारण मूसा क बात नाहीं सुनेन।</div>
<div class="v" id="v10"><span class="vn">10</span> <span class="br-p"><br><br></span>तब यहोवा मूसा स कहेस,</div>
<div class="v" id="v11"><span class="vn">11</span> “जा अउ मिस्र क राजा फिरौन स कहा कि उ इस्राएल क लोगन क इ देसे स जाइ देइ।”</div>
<div class="v" id="v12"><span class="vn">12</span> <span class="br-p"><br><br></span>मुला मूसा जवाब दिहेस, “इस्राएल क मनइयन मोर बात सुनइ नाहीं चाहतेन। ऍह बरे सचमुच फिरौन भी सुनइ न चाही। अउर मइँ माहिर बोलिवइया नहीं हउँ।”<sup class="fnm"><a name="fnm1" href="#fn1">1</a></sup></div>
<div class="v" id="v13"><span class="vn">13</span> <span class="br-p"><br><br></span>मुला यहोवा मूसा अउ हारून स बतियान। यहोवा ओनका जाइ अउ इस्राएलियन स बतियाइके हुकुम दिहेस अउ इ भी हुकुम दिहेस कि उ पचे जाइँ अउर फिरौन स बतियाइँ। यहोवा हुकुम दिहेस कि उ पचे इस्राएलियन क मिस्र क बाहेर लइ जाइँ।</div>
<div class="v" id="v14"><h2>इस्राएल क कछू परिवार</h2><span class="vn">14</span> <span class="br-p"><br><br></span>इस्राएल क घराने क नेता क नाउँ अहइँ: <span class="br-p"><br><br></span>इस्राएल क पहिलौटी क बेटवा रूबेन क चार बेटवन रहेन। उ पचे रहेन: हनोक, पल्लू हेस्रोन अउ कम्मीर्।</div>
<div class="v" id="v15"><span class="vn">15</span> <span class="br-p"><br><br></span>सिमोन क बेटहनन रहेन: यमूएल, यामीन, ओहद, याकीन, सोहर, अउर साउल। (साउल एक कनानी अउरत क पूत रहा।)</div>
<div class="v" id="v16"><span class="vn">16</span> <span class="br-p"><br><br></span>लेवी एक सौ सैतीस बरिस जिन्दा रहा। लेवी क बेटहनन रहेन: गेर्सोन, कहात अउ मरारी।</div>
<div class="v" id="v17"><span class="vn">17</span> <span class="br-p"><br><br></span>गेर्सोन क दुइ पूत रहेन-लिबनी अउ सिमी।</div>
<div class="v" id="v18"><span class="vn">18</span> <span class="br-p"><br><br></span>कहात एक सौ तैंतीस बरिस जिआ। कहात क बेटहनन रहेन: अम्राम, यिसहार, हेब्रोन अउ उज्जीएल।</div>
<div class="v" id="v19"><span class="vn">19</span> <span class="br-p"><br><br></span>मरारी क पूत रहेन: महली अउ मूसी। <span class="br-p"><br><br></span>इ सबहिं परिवार इस्राएल क पूत लेवी क रहेन।</div>
<div class="v" id="v20"><span class="vn">20</span> <span class="br-p"><br><br></span>अम्राम एक सौ सैतीस बरिस जिआ। अम्राम आपन बाप क बहिन योकेबेद स बियाह करेस। अम्राम अउ योकेबेद स हारून अउर मूसा पइदा भएन।</div>
<div class="v" id="v21"><span class="vn">21</span> <span class="br-p"><br><br></span>यिसहार क बेटवन रहेन: कोरह, नेपग, अउ जिक्री।</div>
<div class="v" id="v22"><span class="vn">22</span> <span class="br-p"><br><br></span>उज्जीएल क बेटहनन रहेन: मीसाएल एलसापान, अउ सित्री।</div>
<div class="v" id="v23"><span class="vn">23</span> <span class="br-p"><br><br></span>हारून ऐलीसेबा स बियाह किहेस। (ऐलीसेबा बिटिया रही अम्मीनादाब क, अउ नहसोन क बहिन रही।) हारून अउ ऐलीसेबा स नादाब, अबीहू, ऐलाजार अउ ईतामार क जन्मेन।</div>
<div class="v" id="v24"><span class="vn">24</span> <span class="br-p"><br><br></span>कोरह क पूत (अर्थात कोरही रहेन): अस्सीर, एलकाना अउ अबीआसाप रहेन।</div>
<div class="v" id="v25"><span class="vn">25</span> <span class="br-p"><br><br></span>हारून क बेटवा ऐलाजार पूतीएल क बिटिया स बियाह किहेस। अउ उ पचे पीनहास क जन्मेन। <span class="br-p"><br><br></span>इ सबहिं इस्राएल क बेटवा लेवी स रहेन।</div>
<div class="v" id="v26"><span class="vn">26</span> <span class="br-p"><br><br></span>इ तरह हारून अउ मूसा उहइ परिवार समूह स रहेन। अउर उ पचे उहइँ मनइयन रहेन जउन स यहोवा बतियान अउ कहेस, “मोर लोग इस्राएलिन क दल<sup class="fnm"><a name="fnm2" href="#fn2">2</a></sup> मँ मिस्र स निकारा।”</div>
<div class="v" id="v27"><span class="vn">27</span> हारून अउ मूसा-मनई अहइँ जउन मिस्र क राजा फिरौन स बतियानेन। उ पचे फिरौन स कहेन कि उ इस्राएल क मनइयन क मिस्र स निकरइ देइ।</div>
<div class="v" id="v28"><h2>यहोवा मूसा क फुन बोलावत ह</h2><span class="vn">28</span> <span class="br-p"><br><br></span>यहोवा मिस्र देस मँ मूसा स कहेस।</div>
<div class="v" id="v29"><span class="vn">29</span> उ कहेस, “मइँ यहोवा हउँ। मिस्र क राजा स उ सारी बातन्क कहि द्या जउन मइँ तोहसे कहत अही।”</div>
<div class="v" id="v30"><span class="vn">30</span> <span class="br-p"><br><br></span>मुला मूसा जवाब दिहेस, “मइँ नीक बोलवइया नाहीं अहउँ। राजा मोर बतिया सुनी नाहीं।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->अउर … हउँ <!--raw 1 bo --></em><!--endraw 1-->“मोर ओढन क खतना नाहीं भवा ह।”</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><em><!--endraw 1-->दल <!--raw 1 bo --></em><!--endraw 1-->फौज क टुकड़ी इ सब्द फौज क अहइ अउ एहसे पता लागत ह कि मनइयन “यहोवा क सेना” की तरह एकउटा रहेन।</div>
</div>
<!-- PARSED ABOVE; EDITING MAY BREAK PARSER -->
</body></html>