<html><head>
<meta http-equiv="Content-Type" content="text/html;charset=utf-8" />
<title>Exod 7 &ndash; निर्गमन &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 7);">
<div id="navbar"><a href="../index.html">पवित्तर बाइबिल</a> &ndash; <b>निर्गमन</b> &ndash; <a href="Exod_1.html">1</a> ... <a href="Exod_5.html">5</a> <a href="Exod_6.html">6</a> <b>7</b> <a href="Exod_8.html">8</a> <a href="Exod_9.html">9</a> ... <a href="Exod_40.html">40</a> </div><hr>
<h1>Exod 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>यहोवा मूसा स कहेस, “मइँ तोहरे संग रहब। फिरौन बरे तू एक बड़वार राजा<sup class="fnm"><a name="fnm1" href="#fn1">1</a></sup> क तरह रहब्या। अउर हारून तोहार हकदार बोलवइया<sup class="fnm"><a name="fnm2" href="#fn2">2</a></sup> होइ।</div>
<div class="v" id="v2"><span class="vn">2</span> जउन हुकुम मइँ देत हउँ उ सब हारून स कहा। तबहिं उ उ बतियन क जउन मइँ कहत हउँ, फिरौन स कही। अउर फिरौन इस्राएल क मनइयन इ देसे स जाइ देइ।</div>
<div class="v" id="v3"><span class="vn">3</span> मुला मइँ फिरौन क जिद्दी बनउब। उ तोहार मांग क न मानी। तबहिं मइँ मिस्र मँ बहोत स चमत्कारन, चिन्ह अउर आस्चर्य जनक काम करिबेउँ।</div>
<div class="v" id="v4"><span class="vn">4</span> मुला उ तउ भी तोहार नाहीं सुनी। ऍह बरे मइँ मिस्र क बुरी तरह स सजा देब। अउ मइँ आपन लोगन, इस्राएलियन क मिस्र देस स बाहेर लइ जाब।</div>
<div class="v" id="v5"><span class="vn">5</span> तब मिस्र क मनइयन जनिहीं कि मइँ यहोवा अहउँ। जब मइँ ओन पचन्क खिलाफ होब अउर आपन लोग एस्राएलियन क ओनके देस स बाहेर लइ जाब।”</div>
<div class="v" id="v6"><span class="vn">6</span> <span class="br-p"><br><br></span>मूसा अउ हारून उन बातन क मान लिहेन जेका यहोवा कहे रहा।</div>
<div class="v" id="v7"><span class="vn">7</span> तउ मूसा अस्सी बरिस क रहा अउ हारून तिरासी बरिस क।</div>
<div class="v" id="v8"><h2>मूसा क टहरइ क छड़ी साँप होइ जात ह</h2><span class="vn">8</span> <span class="br-p"><br><br></span>यहोवा मूसा अउ हारून स कहेस,</div>
<div class="v" id="v9"><span class="vn">9</span> “फिरौन तोहसे तोहार सक्ती क सिद्ध करइ बरे कही। उ तोहसे चमत्कार करइ बरे कही। उ समइया तू हारून स कहया कि भुइँया प टहरइ क छड़ी बहाइ द्या। जउन समइया फिरौन देखत रहत होइ, छड़ी साँप बन जाई।”</div>
<div class="v" id="v10"><span class="vn">10</span> <span class="br-p"><br><br></span>तउ मूसा अउ हारून फिरौन क लगे गएन अउ यहोवा क हुकुम क मानेन। हारून आपन छड़ी खाले बहाइ दिहस। फिरौन अउ ओनके अफसरन क लखत-लखत तबहीं छड़ी साँप बनि गइ।</div>
<div class="v" id="v11"><span class="vn">11</span> <span class="br-p"><br><br></span>ऍह बरे फिरौन आपन बुद्धिमान अउ जादूगरन क बोलाएस। इ पचे जन्तर मन्तर किहेन अउ हारून की नाई चमत्कार किहेन।</div>
<div class="v" id="v12"><span class="vn">12</span> उ पचे आपन टहरइवाली छड़ी क भुइँया प बहाएन अउ उ सबन साँप बनि गइन। मुला तबहिं हारून क छड़ी उ छड़िन क खाइ लिहस।</div>
<div class="v" id="v13"><span class="vn">13</span> फिरौन तउ भी इस्राएली दास क जाइ स मना किहस। इ वइसा ही भवा जइसा यहोवा कहेस। फिरौन मूसा अउ हारून क बात सुनइ स मना कइ दिहस।</div>
<div class="v" id="v14"><h2>पानी क रकत बन जाब</h2><span class="vn">14</span> <span class="br-p"><br><br></span>तब यहोवा मूसा अउ हारून स कहेस, “फिरौन हठ धरे बा। फिरौन मनइयन क जाइ स मना करत ह।</div>
<div class="v" id="v15"><span class="vn">15</span> भिन्सारे फिरौन नदी क किनारे जाइ। ओकरे संग भेट करइ बरे नील नदी क किनारे जा। तू अपने साथे उ छड़ी क लइ जाया जउन साँप होइ ग रही।</div>
<div class="v" id="v16"><span class="vn">16</span> ओका इ कहया: ‘परमेस्सर, हिब्रू लोगन क यहोवा, मोका तोहरे लगे पठएस ह। यहोवा मोसे इ कहइ क बोलेस ह, “मोरे लोगन क मोर आराधना करइ बरे रेगिस्तान मँ जाइ द्या।” अबहुँ तलक तू यहोवा क कहब नाहीं मान्या।</div>
<div class="v" id="v17"><span class="vn">17</span> ऍह बरे यहोवा कहत ह कि उ तोहका लखावइ बरे कछू करी कि उ यहोवा अहइ। मइँ आपन हाथे मँ छड़ी लइके पानी प मारब अउ नील नदी रकत मँ बदल जाइ।</div>
<div class="v" id="v18"><span class="vn">18</span> तब नील नदी क मछरियन मरि जइहीं अउ नदी बसाइ लागी। तब मिस्री मनइयन नदी क पानी न पी पइहीं।’”</div>
<div class="v" id="v19"><span class="vn">19</span> <span class="br-p"><br><br></span>यहोवा मूसा क इ हुकुम दिहेस, “हारून स कहा कि उ नदियन, नहरन, झीलियन अउ उ सबहिं ठउरन प जहाँ मिस्र क मनइयन पानी भरत हीं-हुवाँ आपन छड़ी क पसारइ। जबहिं उ अइसा करी तउ सारा पानी रकत मँ बदलि जाइ। सारा क सारा पानी हिआँ तलक कि काठे अउ पाथर क बासन मँ धरा पानी रकत मँ बदलि जाई।”</div>
<div class="v" id="v20"><span class="vn">20</span> <span class="br-p"><br><br></span>ऍह बरे मूसा अउ हारून वइसा किहेन जइसा यहोवा कहेस। हारून छड़ी क उठाएस अउ नील नदी क पनिया प पटकेस। उ इ फिरौन अउ ओकरे अफसरन क समन्वा किहेस। फिन नदी क सारा पानी रकत मँ बदलि गवा।</div>
<div class="v" id="v21"><span class="vn">21</span> मछरियन नील नदी मँ मरि गइन अउ नदी बसाइ लागी। ऍह बरे मिस्री मनइयन नदी क पानी नाहीं पिउ सकत रहेन। मिस्र मँ सब कइँती रकत रहा।</div>
<div class="v" id="v22"><span class="vn">22</span> <span class="br-p"><br><br></span>फिरौन क जादूगरन आपन जन्तर मन्तर देखाएन अउ उ पचे वइसा ही किहेन। ऍह बरे फिरौन मूसा अउ हारून क सुनइ स इन्कार कइ दिहेस। इ ठीक वइसे भवा जइसे यहोवा कहे रहा।</div>
<div class="v" id="v23"><span class="vn">23</span> जउन मूसा अउ हारून किहे रहेन ओका फिरौन नाहीं मानेस। उ घूमा अउ घरे चला गवा।</div>
<div class="v" id="v24"><span class="vn">24</span> <span class="br-p"><br><br></span>मिस्री मनइयन नदी स पानी नाहीं पिउ सकत रहेन। ऍह बरे पानी पिअइ बरे नदी क चारिहुँ कइँती कुअँन क खोदेन।</div>
<div class="v" id="v25"><h2>मेघा</h2><span class="vn">25</span> <span class="br-p"><br><br></span>यहोवा क जरिए नील नदी क पानी क रकत मँ बदलइ क पाछे सात दिन बीति गएन।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->बड़वार राजा <!--raw 1 bo --></em><!--endraw 1-->अरथात “परमेस्सर।”</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><em><!--endraw 1-->हकदार बोलवइया <!--raw 1 bo --></em><!--endraw 1-->अरथात “नबी।”</div>
</div>
<!-- PARSED ABOVE; EDITING MAY BREAK PARSER -->
</body></html>