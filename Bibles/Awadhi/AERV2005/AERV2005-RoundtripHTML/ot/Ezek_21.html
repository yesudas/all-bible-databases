<html><head>
<meta http-equiv="Content-Type" content="text/html;charset=utf-8" />
<title>Ezek 21 &ndash; यहेजकेल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 21);">
<div id="navbar"><a href="../index.html">पवित्तर बाइबिल</a> &ndash; <b>यहेजकेल</b> &ndash; <a href="Ezek_1.html">1</a> ... <a href="Ezek_19.html">19</a> <a href="Ezek_20.html">20</a> <b>21</b> <a href="Ezek_22.html">22</a> <a href="Ezek_23.html">23</a> ... <a href="Ezek_48.html">48</a> </div><hr>
<h1>Ezek 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>एह बरे यहोवा क बचन मोका फुन मिला। उ कहेस,</div>
<div class="v" id="v2"><span class="vn">2</span> “मनई क पूत, यरूसलेम कइँती लखा अउर ओकरे पवित्तर ठउरन क खिलाफ कछू कहा। मोरे बरे इस्राएल देस क बिरूद्ध कछू कहा।</div>
<div class="v" id="v3"><span class="vn">3</span> इस्राएल देस स कहा, ‘यहोवा इ सबइ बातन कहेस ह: मइँ तू पचन्क खिलाफ हउँ। मइँ आपन तरवार मियान स बाहेर निकारब। मइँ सबहिं लोगन क तोहसे दूर करब, नीक अउ बुरे दुइनउँ क।</div>
<div class="v" id="v4"><span class="vn">4</span> मइँ नीक अउ बुरे दुइनउँ प्रकार क मनइयन क तू पचन्स अलग करब। मइँ आपन तरवार मियान स निकारब अउर दक्खिन स उत्तर तलक क सबहिं लोगन क बिरूद्ध ओकर उपयोग करब।</div>
<div class="v" id="v5"><span class="vn">5</span> तब सबहिं लोग जनिहीं कि मइँ यहोवा हउँ अउर उ पचे जान जइहीं कि मइँ आपन तरवार मियान स निकारि लिहेउँ ह। मेर तरवार मियान मँ फुन स नाहीं लउटी।’”</div>
<div class="v" id="v6"><span class="vn">6</span> <span class="br-p"><br><br></span>परमेस्सर मोहसे कहेस, “मनई क पूत, टूट हिरदइवाले मनई क तरह सिसका। लोगन क समन्वा कराहा।</div>
<div class="v" id="v7"><span class="vn">7</span> तब उ पचे तोहसे पूछिहीं, ‘तू काहे कराहत अहा?’ तब तोहका कहइ चाही, ‘काहेकि कछू कस्टदायक खबर मिलइवाली अहइ, एह बरे हर एक हिरदय भय स पिघल जाइ। सबहिं हाथ कमजोर होइ जइहीं।’ हर एक अन्तात्मा कमजोर होइ जाइ। हर एक घुटना पानी जइसे होइ जइहीं। धियान द्या, उ बुरी खबर आवति बाटइ। इ सबइ घटनन घटित होइहीं।” मोर सुआमी यहोवा इ सबइ बातन कहेस।</div>
<div class="v" id="v8"><h2>तरवार तइयार अहइ</h2><span class="vn">8</span> <span class="br-p"><br><br></span>परमेस्सर क बचन मोका मिला। उ कहेस,</div>
<div class="v" id="v9"><span class="vn">9</span> “मनई क पूत, मोरे बरे लोगन स बातन करा। इ सबइ बातन कहा, ‘मोर सुआमी यहोवा इ कहत ह: <span class="br-p"><br><br></span><span class="br-ind"><br><span class="indent">&nbsp;</span></span>“‘धियान द्या, एक तरवार, एक तेज तरवार अहइ,<br> <span class="br-ind"><br><span class="indent">&nbsp;</span></span>अउर तरवार चमकाई गइ अहइ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>तरवार क जान लेइ क बरे तेज कीन्ह गवा रहा।<br> <span class="br-ind"><br><span class="indent">&nbsp;</span></span>बिजुरी क समान चकाचौंध करइ बरे एका चमकइ गवा रहा।<br> <span class="br-ind"><br><span class="indent">&nbsp;</span></span>या का हम लोग आपन पूत क राजदण्ड पइ खुसी बनाउब?<br> <span class="br-ind"><br><span class="indent">&nbsp;</span></span>उ तरवार काठे क बना भवा हरेक हथयार स जियादा मज़बूत अहइ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>एह बरे तरवार क झलकावा गवा अहइ।<br> <span class="br-ind"><br><span class="indent">&nbsp;</span></span>अब इ प्रयोग कीन्ह जाइ सकी।<br> <span class="br-ind"><br><span class="indent">&nbsp;</span></span>तरवार तेज कीन्ह गइ अउर झलकाइ गइ रही।<br> <span class="br-ind"><br><span class="indent">&nbsp;</span></span>अब इ मानइवाले क हाथन मँ दीन्ह जाइ सकी।<br></div>
<div class="v" id="v12"><span class="vn">12</span> <span class="br-p"><br><br></span>“‘मनई क पूत, चिचिआइ अउर नरियाअ। काहेकि तरवार क उपयोग मोरे लोगन अउर इस्राएल क सबहिं सासकन क खिलाफ होइ। उ सबइ सासक जुद्ध चाहत रहेन, एह बरे उ पचे हमरे लोगन क संग तब होइहीं जब तरवार आइ। एह बरे आपन जाँघन क पीटा अउर आपन दुःख परगट करइ बरे सोर मचावा।</div>
<div class="v" id="v13"><span class="vn">13</span> काहेकि परीच्छा आवत अहइ। तू काठे क छड़ी स दण्डित होइ स इन्कार किहा का उ ओका आवइ स रोकब?’” मोर सुआमी यहोवा इ सबइ बातन कहेस।</div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>परमेस्सर कहेस, “मनई क पूत, तालियन बजावा<br> <span class="br-ind"><br><span class="indent">&nbsp;</span></span>अउर मोरे बरे लोगन स इ सबइ बातन करा:<br> <span class="br-ind"><br><span class="indent">&nbsp;</span></span>दुइ दाई तरवार क वार करइ द्या, हाँ तीन दाई।<br> <span class="br-ind"><br><span class="indent">&nbsp;</span></span>इ तरवार लोगन क मारइ बरे अहइ।<br> <span class="br-ind"><br><span class="indent">&nbsp;</span></span>इ तरवार अहइ, बड़के नर-संहार बरे।<br> <span class="br-ind"><br><span class="indent">&nbsp;</span></span>इ तरवार लोगन क धार पइ राखी।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ओनकर हिरदय भय स टेघर जइहीं<br> <span class="br-ind"><br><span class="indent">&nbsp;</span></span>अउर बहोत स लोग गिरिहीं।<br> <span class="br-ind"><br><span class="indent">&nbsp;</span></span>बहोत स लोग आपन नगर-दुआर पइ मरिहीं।<br> <span class="br-ind"><br><span class="indent">&nbsp;</span></span>हाँ, तरवार बिजुरी क तरह चमकी।<br> <span class="br-ind"><br><span class="indent">&nbsp;</span></span>इ लोगन क मारइ बरे झलकराइ गइ अहइ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>तरवार, धारदार बना।<br> <span class="br-ind"><br><span class="indent">&nbsp;</span></span>तरवार दाहिन काटा,<br> <span class="br-ind"><br><span class="indent">&nbsp;</span></span>सोझे समन्वा काटा,<br> <span class="br-ind"><br><span class="indent">&nbsp;</span></span>बाएँ कइँती काटा,<br> <span class="br-ind"><br><span class="indent">&nbsp;</span></span>जा हर एक ठउरे मँ जहाँ तोहार धार, जाइ बरे चुनी गइ।<br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>“तब मइँ ताली बजाउब<br> <span class="br-ind"><br><span class="indent">&nbsp;</span></span>अउर आपन किरोध परगट करब बन्द कइ देब।<br> <span class="br-ind"><br><span class="indent">&nbsp;</span></span>मइँ यहोवा कहि चुका हउँ।”<br></div>
<div class="v" id="v18"><h2>यरूसलेम तलक क राहे क चुनब</h2><span class="vn">18</span> <span class="br-p"><br><br></span>यहोवा क बचन मोका मिला। उ कहेस,</div>
<div class="v" id="v19"><span class="vn">19</span> “मनई क पूत, दुइ सड़कन क नक्सा बनावा। जेनमाँ स बाबुल क राजा क तरवार इस्राएल आवइ बरे एक क चुन सकइ। दुइनउँ सड़किया उहइ बाबुल देस स निकरिहीं। तब नगर क पहोंचावइवाली सड़क क सिरे पइ एक चीन्हा बनावा।</div>
<div class="v" id="v20"><span class="vn">20</span> चीन्हा क उपयोग इ देखावइ बरे करा कि कउन स सड़क क उपयोग तरवार करी। एक सड़क अम्मोनी नगर रब्बा क पहोंचावत ह। दूसर सड़क यहूदा, सुरच्छित नगर, यरूसलेम क पहोंचावत ह।</div>
<div class="v" id="v21"><span class="vn">21</span> इ स्पस्ट करत ह कि बाबुल क राजा उ सड़क क जोजना बनावत अहइ जेहसे उ छेत्र पइ हमला करइ। बाबुल क राजा उ बिन्दु पइ आइ चुका अहइ जहाँ दुइनउँ सड़कन अलग होत हीं। बाबुल क राजा जादू क संकेतन क उपयोग भविस्स क जानइ बरे किहेस ह। उ कछू बाण हिलाएस, उ परिवारे क देवमूरतियन स सवाल पूछेस, उ गुर्दे क लखेस जउन उ जनावरे क रहा जेका उ मारे रहा।</div>
<div class="v" id="v22"><span class="vn">22</span> <span class="br-p"><br><br></span>“संकेत ओका बतावत हीं कि उ उ दाई सड़क क धरइ जउन यरूसलेम पहोंचावत ह। उ अपने संग बिध्वंसक लट्ठन क लिआवइ क जोजना बनाएस ह। उ आदेस देइ अउर ओकर फउजी जान स मारब सुरू करिहीं। उ पचे जुद्ध-घोस करिहीं। तब उ पचे एक माटी क देवार सहर क चारिहुँ ओर बनइहीं। उ पचे एक माटी क सड़क देवार तलक पहोंचावइ वाली बनइहीं। उ सबइ नगर पइ हमला बरे लकड़ी का मीनार बनइहीं।</div>
<div class="v" id="v23"><span class="vn">23</span> उ सबइ जादुई क चीन्हा इस्राएल क लोगन बरे कउनो अरथ नाहीं रखतेन। उ सबइ ओन बचनन क पालन करत हीं जउन उ पचे दिहेन ह। किन्तु यहोवा ओनकर पाप याद राखी। तब इस्राएली लोग बन्दी बनावा जइहीं।”</div>
<div class="v" id="v24"><span class="vn">24</span> <span class="br-p"><br><br></span>मोर सुआमी यहोवा इ कहत ह, “तू पचे बहोत स बुरे काम किहा ह। तोहार पचन्क पाप पूरी तरह स्पस्ट अहइँ। तू पचे मोका इ याद रखइ क मजबूर किहा कि तू पचे दोखी अहा। एह बरे दुस्मन तू पचन्क आपन हाथन मँ कइ लेइ</div>
<div class="v" id="v25"><span class="vn">25</span> हे इस्राएल क बुरे लोगो, तू पचे मारा जाब्या। तोहरे पचन्क दण्ड क समइ आइ पहोंचा अहइ। अब अन्त निअरे अहइ।”</div>
<div class="v" id="v26"><span class="vn">26</span> <span class="br-p"><br><br></span>मोर सुआमी यहोवा इ संदेस देत अहइ, “पगड़ी उतारा। मउर उतारा। परिवर्तन क समइ आइ पहोंचा अहइ। महत्वपूर्ण प्रमुख खाले लिआवा जइहीं अउर जउन लोग महत्वपूर्ण नाहीं अहइँ, उ सबइ महत्वपूर्ण बनिहीं।</div>
<div class="v" id="v27"><span class="vn">27</span> मइँ उ नगर क पूरी तरह नस्ट करब। किन्तु इ तब तलक नाहीं होइ जब तलक उपयुक्त मनई नवा राजा नाहीं होत। तब मइँ ओका नगर पइ अधिकार करइ देब।”</div>
<div class="v" id="v28"><h2>अम्मोन क खिलाफ भविस्सवाणी</h2><span class="vn">28</span> <span class="br-p"><br><br></span>परमेस्सर कहेस, “मनई क पूत, मोरे बरे लोगन स कहा। उ सबइ बातन कहा, ‘मोर सुआमी यहोवा इ सबइ बातन अम्मोन क लोगन अउर ओनकर लज्जाजनक देवता स कहत ह: <span class="br-p"><br><br></span><span class="br-ind"><br><span class="indent">&nbsp;</span></span>“‘धियान द्या एक तरवार<br> <span class="br-ind"><br><span class="indent">&nbsp;</span></span>एक ठु तरवार आपन मियान स बाहेर अहइ।<br> <span class="br-ind"><br><span class="indent">&nbsp;</span></span>तरवार झलकाइ गइ अहइ।<br> <span class="br-ind"><br><span class="indent">&nbsp;</span></span>तरवार मारइ बरे तइयार अहइ।<br> <span class="br-ind"><br><span class="indent">&nbsp;</span></span>बिजुरी क तरह चमकइ बरे एका झलकावा गवा रहा।<br></div>
<div class="v" id="v29"><span class="vn">29</span> <span class="br-p"><br><br></span><span class="br-ind"><br><span class="indent">&nbsp;</span></span>“‘तोहार दर्सन बियर्थ अहइँ।<br> <span class="br-ind"><br><span class="indent">&nbsp;</span></span>तोहार जादू तोहार मदद नाहीं करिहीं।<br> <span class="br-ind"><br><span class="indent">&nbsp;</span></span>इ सिरिफ झूठ क गुच्छा अहइ।<br> <span class="br-ind"><br><span class="indent">&nbsp;</span></span>अब तरवार पापियन क गर्दन पइ अहइ।<br> <span class="br-ind"><br><span class="indent">&nbsp;</span></span>उ पचे हाली ही मुर्दा होइ जइहीं।<br> <span class="br-ind"><br><span class="indent">&nbsp;</span></span>ओनकर अन्त समइ आइ पहोंचा अहइ।<br> <span class="br-ind"><br><span class="indent">&nbsp;</span></span>ओनकर पाप क समाप्ति क समइ आइ गवा अहइ।<br></div>
<div class="v" id="v30"><h2>बाबुल क खिलाफ भविस्सवाणी</h2><span class="vn">30</span> <span class="br-p"><br><br></span>“‘अब तू तरवार क मियान मँ वापस राखा। बाबेल, मइँ तोहरे संग निआउ, तू जहाँ बना हवा उहइ ठउरे पइ करब अर्थात उहइ देस मँ जहाँ तू पइदा भवा ह।</div>
<div class="v" id="v31"><span class="vn">31</span> मइँ तोहरे खिलाफ आपन किरोध क बर्खा करब। मोर किरोध तू पचन्क तपत हवा क तरह जराइ। मइँ तू पचन्क क्रूर मनइयन क हाथन मँ देब। उ सबइ मनई मनइयन क मार डावइ मँ कुसल अहइँ।</div>
<div class="v" id="v32"><span class="vn">32</span> तू पचे आगी बरे ईधंन बनब्या। तोहार पचन्क खून भुइँया मँ गहिर बहि जाइ अर्थात् लोग तू पचन्क फुन याद नाहीं करिहीं। मइँ अर्थात यहोवा इ कहि दिहेउँ ह।’”</div>
</div>
<!-- PARSED ABOVE; EDITING MAY BREAK PARSER -->
</body></html>