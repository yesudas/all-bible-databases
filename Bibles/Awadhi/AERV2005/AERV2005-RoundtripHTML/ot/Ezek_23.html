<html><head>
<meta http-equiv="Content-Type" content="text/html;charset=utf-8" />
<title>Ezek 23 &ndash; यहेजकेल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 23);">
<div id="navbar"><a href="../index.html">पवित्तर बाइबिल</a> &ndash; <b>यहेजकेल</b> &ndash; <a href="Ezek_1.html">1</a> ... <a href="Ezek_21.html">21</a> <a href="Ezek_22.html">22</a> <b>23</b> <a href="Ezek_24.html">24</a> <a href="Ezek_25.html">25</a> ... <a href="Ezek_48.html">48</a> </div><hr>
<h1>Ezek 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>यहोवा क बचन मोका मिला। उ कहेस,</div>
<div class="v" id="v2"><span class="vn">2</span> “मनई क पूत, सोमरोन अउर यरूसलेम क बारे मँ इ कहानी क सुना। दुइ बहिन रहिन। उ पचे एक ही महतारी क बिटियन रहिन।</div>
<div class="v" id="v3"><span class="vn">3</span> उ पचे मिस्र मँ तब रण्डियन होइ गइन जब छोटी लड़कियन ही रहिन। मिस्र मँ उ पचे पहिले पिरेम किहन अउर लोगन क आपन चुचुक अउर आपन नवोदित स्तनन क धरइ दिहन।</div>
<div class="v" id="v4"><span class="vn">4</span> बड़की बिटिया ओहोला नाउँ क रही अउर ओकरी बहिन क नाउँ ओहोलीबा रहा। उ पचे मोर होइ र गइन अउर ओनके बेटवा बिटियन पइदा भइन (ओहोला असल मँ सोमरोन अहइ अउर ओहोलीबा असल मँ यरूसलेम अहइ।)</div>
<div class="v" id="v5"><span class="vn">5</span> <span class="br-p"><br><br></span>“तब ओहोला मोर बरे पतिव्रता नाहीं रहि गइ। उ एक रण्डी क तरह रहइ लाग। उ आपन पिरेमियन क चाह राखइ लाग। उ अस्सूर क फउजियन क ओनकर</div>
<div class="v" id="v6"><span class="vn">6</span> नीली वर्दियन मँ लखेस। उ पचे सबहिं मन चाहे नव जवान घुड़सवार रहेन। उ पचे प्रमुख अउर अधिकारी रहेन</div>
<div class="v" id="v7"><span class="vn">7</span> अउर ओहोला आपन क ओन सबहिं लोगन क रण्डी क रूप मँ अर्पित किहस। उ पचे सबहिं अस्सूर क सेना मँ चुना भवा विसिस्ट सिपाही रहेन अउर उ ओन सबहिं क मोहित कइ लिहेस। उ ओनकर गन्दी देवमूरतियन क संग असुद्ध होइ गइन।</div>
<div class="v" id="v8"><span class="vn">8</span> एकरे अलावा उ मिस्र स आपन पिरेम-ब्यापार क भी बन्द नाहीं किहस। मिस्र ओहसे तब पिरेम किहेस जब उ किसोरी रही। मिस्र पहिला पिरेमी रहा जउन ओकर नवजात स्तनन क छुएस। मिस्र ओह पइ आपन झूठ पिरेम क बर्खा किहेस।</div>
<div class="v" id="v9"><span class="vn">9</span> एह बरे मइँ ओकर पिरेमियन क ओका भोगइ दिहेउँ। उ अस्सूर क चाहत रही, एह बरे मइँ ओका ओनका दइ दिहेउँ।</div>
<div class="v" id="v10"><span class="vn">10</span> उ पचे ओकरे संग बलात्कार किहेस। उ पचे ओकरे बच्चन क लिहेस अउर उ पचे तरवार चलाएन अउर ओका मार डाएन। उ पचे ओका दण्ड दिहेन अउर मेहररूअन अब तलक ओकर बातन करत हीं।</div>
<div class="v" id="v11"><span class="vn">11</span> <span class="br-p"><br><br></span>“ओकर छोटकी बहिन ओहोलीबा एन सबहिं घटनन क घटित होत लखेन। किन्तु ओहोलीबा आपन बहिन स भी जियादा पाप किहेस। उ आपन बहिन ओहोला क तुलना मँ जियादा बिभिचारी किहा।</div>
<div class="v" id="v12"><span class="vn">12</span> इ अस्सूर क प्रमुखन अउर अधिकारियन क चाहत रही। उ नीली वर्दी मँ घोड़ा पइ सवार ओन फउजिन क चाहत रही। उ पचे सबहिं चाहइ जोग्य जुवक रहेन।</div>
<div class="v" id="v13"><span class="vn">13</span> मइँ लखेउँ कि उ पचे दुइनउँ मेहररूअन एक ही गलती स आपन जिन्नगी नस्ट करइ जात रहिन।</div>
<div class="v" id="v14"><span class="vn">14</span> <span class="br-p"><br><br></span>“ओहोलीबा अपने बिभिचारी क जारी राखेस। उ बाबुल क देवारन पइ खुदा भवा मनइयन क तस्बीरन क लखेस। उ सबइ तस्बीरन कसदी लोगन क तस्बीरन ओनकर लाल पोसाकन मँ रहिन।</div>
<div class="v" id="v15"><span class="vn">15</span> उ पचे करिहाउँ मँ पेटियन बाँध राखे रहिन अउर ओनके मूँड़ि पइ लम्बी पगड़ियन रहिन। उ पचे सबहिं रथ का अधिकारियन का तरह देखात रहेन। उ पचे सबहिं बाबुल क जन्मभूमि मँ उत्पन्न पुरूस मालूम होत रहेन।</div>
<div class="v" id="v16"><span class="vn">16</span> ओहोलीबा ओनका चाहेस। उ ओनका आमन्त्रित करइ बरे दूत पठएस।</div>
<div class="v" id="v17"><span class="vn">17</span> एह बरे उ पचे बाबुल क लोग ओकर पिरेम-सय्या पइ ओकरे संग तने क सम्बन्ध करइ आएन। उ पचे ओकर उपयोग किहन अउर ओका एतना गन्दा कइ दिहन कि उ ओनसे घिना करइ लाग।</div>
<div class="v" id="v18"><span class="vn">18</span> <span class="br-p"><br><br></span>“ओहोलीबा भी बार-बार आपन नंगा सरीर क एक बिभिचारियन क नाईं अर्पित किहेस। उ बहोत सारे मनइयन क आपन नंगा सरीर स आनन्द लेइ दिहेस कि मोका ओहसे वइसा ही घिना होइ गवा जइसा ओकरे बहिन स होइ ग रही।</div>
<div class="v" id="v19"><span class="vn">19</span> उ बार-बार आपन बिभिचारी क बढ़ाएस। अउर तब उ आपन पिरेम-ब्यापार क याद किहस जउन उ युवा अवस्था मँ मिस्र मँ किहे रहा।</div>
<div class="v" id="v20"><span class="vn">20</span> उ आपन पिरेमियन पइ मोहित भएस जेनका लिंग गधन क लिंग क नाईं रहेन, अउर जेनका वीर्य क प्रवाह घोड़न क वीर्य क प्रवाह क नाईं रहेन।</div>
<div class="v" id="v21"><span class="vn">21</span> <span class="br-p"><br><br></span>“ओहोलीबा, तू आपन ओन दिनन क याद किहा जब तू जुवती रहिउ, जब तोहार पिरेमी तोहार चूचुक क छुअत रहेन अउर तोहार नव जात स्तनन क धरत रहेन।</div>
<div class="v" id="v22"><span class="vn">22</span> एह बरे ओहोलीबा, मोर सुआमी यहोवा इ कहत ह: ‘तू आपन पिरेमियन स घिना करइ लागिउ। किन्तु मइँ तोहार पिरेमियन क हिआँ लिआउब। उ पचे तोहका घेर लेइहीं।</div>
<div class="v" id="v23"><span class="vn">23</span> मइँ ओन सबहिं लोगन क बाबुल स, खासकर कसदी लोगन क लिआउब। मइँ पकोद, सो अउर कोआ स लोगन क लिआउब अउर मइँ ओन सबहिं लोगन क अस्सूर स लिआउब। इ तरह मइँ सबहिं प्रमुखन अउ अधिकारियन क लिआउब। उ पचे सबहिं चाहइ जोग्ग, रथपति खास जोग्यता बरे चुने घुड़सवार रहेन।</div>
<div class="v" id="v24"><span class="vn">24</span> ओन लोगन क भीड़ तोहरे लगे आइ। उ पचे आपन घोड़न पइ सवार अउर आपन रथन पइ अइहीं। लोग बड़की तादाद मँ होइहीं। ओनके लगे ओनकर भालन, ओनकर ढालन अउर ओनके मूँड़े क सुरच्छा कबच होइहीं। उ पचे तोहरे चारिहुँ कइँती बटुरिहीं। मइँ ओनका बताउब कि तू मोरे संग का किहा अउर उ पचे आपन तरह स तोहका पचन्क सजा देइहीं।</div>
<div class="v" id="v25"><span class="vn">25</span> मइँ तू पचन्क देखाउब कि मइँ केतना ईर्स्सालु अहउँ। उ पचे बहोत कोहान होइहीं अउर तू पचन्क चोट पहोंचइहीं। उ पचे तोहार पचन्क नाक अउर तोहार पचन्क कान लेइहीं। उ पचे तरवार चलइहीं अउर तू पचन्क मार डइहीं। तब उ पचे तोहरे पचन्क बच्चन क लइ जइहीं अउर तोहार पचन्क जउन कछू बचा होइ ओका बार देइहीं।</div>
<div class="v" id="v26"><span class="vn">26</span> उ पचे तोहार नीक ओढ़ना गहना लइ लेइहीं</div>
<div class="v" id="v27"><span class="vn">27</span> अउर मिस्र क साथ भए तोहरे पिरेम बइपार क सपना क मइँ रोक देब। तू फून कबहुँ मिस्र क याद नाहीं करिबिउ।’”</div>
<div class="v" id="v28"><span class="vn">28</span> <span class="br-p"><br><br></span>मोर सुआमी यहोवा कहत ह, “मइँ तोहका ओन लोगन क देत अहउँ, जेहसे तू घिन करति अहा। मइँ तोहका ओन लोगन क देत अहउँ जेनसे तू घिना करइ लागिउ रही</div>
<div class="v" id="v29"><span class="vn">29</span> अउर उ पचे देखइहीं कि उ पचे तोहसे केतनी घिना करत हीं। उ पचे तोहार हर एक चीज लइ लेइहीं जउन तू कमाया ह। उ पचे तोहका खाली अउ नंगा छोड़ देइहीं। लोग तोहरे पापन्क स्पस्ट लखिहीं। उ पचे समुझिहीं कि तू एक रण्डी क तरह बेउहार किहन अउर बुरे सपनन लखेन।</div>
<div class="v" id="v30"><span class="vn">30</span> तू उ बुरे करम तब किहा जब तू मोका ओन दूसर रास्ट्रन क पाछा करइ बरे तजे रह्या। तू ओन बुरे करम तब किहा जब तू ओनकर गन्दी देवमूरतियन क पूजा करब सुरू किहा।</div>
<div class="v" id="v31"><span class="vn">31</span> तू आपन बहिन क अनुसरण किहा अउर उहइ क तरह रहिउ। एह बरे मइँ ओकर पियाला तोहार हाथ मँ दिहस। एह बरे तू उहइ सज़ा झेलब जउन उ झेलत रहेन।”</div>
<div class="v" id="v32"><span class="vn">32</span> मोर सुआमी यहोवा इ कहेस, <span class="br-p"><br><br></span><span class="br-ind"><br><span class="indent">&nbsp;</span></span>“तू आपन बहिन क बिख क पियाला क पीबिउ।<br> <span class="br-ind"><br><span class="indent">&nbsp;</span></span>इ बिख क पियाला लम्बा-चौड़ा अहइ।<br> <span class="br-ind"><br><span class="indent">&nbsp;</span></span>उ पिआले मँ बहोत बिख आवत ह।<br> <span class="br-ind"><br><span class="indent">&nbsp;</span></span>लोग तोहे पइ हँसिहीं अउ व्यगं करिहीं।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>तू मदमस्त होइहीं<br> <span class="br-ind"><br><span class="indent">&nbsp;</span></span>अउर सोक स भरि जाइहीं।<br> <span class="br-ind"><br><span class="indent">&nbsp;</span></span>इ पियाला बिनास अउ बिध्वंस क अहइ।<br> <span class="br-ind"><br><span class="indent">&nbsp;</span></span>इ उहइ पिआले क तरह अहइ जेका तोहार बहिन पिएस।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>तू उहइ पिआले मँ बिख पीबिउ।<br> <span class="br-ind"><br><span class="indent">&nbsp;</span></span>तू ओकर आखिरी बूँद तलक ओका पीबिउ।<br> <span class="br-ind"><br><span class="indent">&nbsp;</span></span>तू गिलासे क लोकउबिउ अउर ओकर टूकन कइ डउबिउ।<br> <span class="br-ind"><br><span class="indent">&nbsp;</span></span>अउर तू पीरा स आपन छाती विदीर्ण करबिउ।<br> <span class="br-ind"><br><span class="indent">&nbsp;</span></span>इ होइ काहेकि मइँ यहोवा अउ सुआमी हउँ<br> <span class="br-ind"><br><span class="indent">&nbsp;</span></span>अउर मइँ उ सबइ बातन कहेउँ।<br></div>
<div class="v" id="v35"><span class="vn">35</span> <span class="br-p"><br><br></span>“इ तरह, मोर सुआमी यहोवा इ सबइ बातन कहेस, ‘यरूसलेम, तू मोका बिसरि गया। तू मोका दूर लोकाया अउर मोका पाछे छोड़ दिहा। एह बरे तोहका मोका तजइ अउर रण्डी क तरह सजा भोगइ चाही। तोहका आपन दुट्ठ सपनन बरे कस्ट जरूर पावइ चाही।’”</div>
<div class="v" id="v36"><h2>ओहोला अउ ओहोलीबा क खिलाफ निर्णय</h2><span class="vn">36</span> <span class="br-p"><br><br></span>मोर सुआमी यहोवा कहत ह, “मनई क पूत, का तू ओहोला अउर ओहोलीबा क निआउ करब्या? तब ओनका ओन भयंकर बातन क बतावा जउन उ पचे किहेन।</div>
<div class="v" id="v37"><span class="vn">37</span> उ पचे बिभिचार क पाप किहन ह। उ पचे हत्तिया क अपराधी अहइँ। उ पचे वेस्या क तरह काम किहन, उ पचे आपन गन्दी देवमूरतियन क संग रहइ बरे मोका तजेन। उ पचे मोरे बरे बच्चे पइदा किहेन किन्तु तउ उ पचे ओनका आगी मँ होमबलि क रूप मँ चढ़ाएन। उ पचे आपन देवमूरतियन क भोजन देइ बरे इ किहस।</div>
<div class="v" id="v38"><span class="vn">38</span> उ पचे मोर बिस्राम क दिनन अउर पवित्तर ठउरन क अइसे लिहन माना उ पचे महत्वपूर्ण न होइँ।</div>
<div class="v" id="v39"><span class="vn">39</span> उ पचे आपन भयंकर देवमूरतियन बरे आपन बच्चन क बलि चढ़ाएन। अउर तब उ पचे मोरे पवित्तर ठउर पइ गएन अउर ओका भी गन्दा बनाएन। उ पचे इ मोरे मन्दिर क भीतर किहन।</div>
<div class="v" id="v40"><span class="vn">40</span> <span class="br-p"><br><br></span>“उ पचे बहोत दूर क ठउरन स मनइयन क बोलाएन ह। एन मनइयन क तू एक दूत पठया अउर उ सबइ लोग तोहका लखइ आएन। तू ओनके बरे नहाइउ, आपन आँखिन क सजाइउ अउर आपन गहनन क पहिरिउ।</div>
<div class="v" id="v41"><span class="vn">41</span> तू सुन्नर बिछउना पइ बइठिउ जेकरे समन्वा मेज धरी रही। तू मोर सुगन्ध अउ मोरे तेल क इ मेजे पइ धरिउ।</div>
<div class="v" id="v42"><span class="vn">42</span> <span class="br-p"><br><br></span>“यरूसलेम मँ सोर अइसा सुनाइ पड़त रहा माना दावत उड़ावइवाले लोगन क होइ। दावत मँ बहोत लोग आएन। उ पचे रेगिस्तान स बहोत सराबी लोगन क लइ आएन। उ पचे मेहररूअन क बाजूबन्द अउ सुन्नर मुकुट देत रहेन।</div>
<div class="v" id="v43"><span class="vn">43</span> तब मइँ एक ठु मेहरारू स बातन किहेउँ, जउन बिभिचार स ढीली होइ ग रही। मइँ ओहसे कहेउँ, ‘का उ पचे ओकरे संग बिभिचार करत रहि सकत हीं, अउर उ ओनके संग करत रहि सकत ह’</div>
<div class="v" id="v44"><span class="vn">44</span> किन्तु उ पचे ओकरे लगे वइसे ही जात रहेन जइसे उ पचे कउनो रण्डी क लगे जात रहे होइँ। हाँ, उ पचे ओन दुट्ठ मेहररूअन ओहोला अउर ओहोलीबा क लगे बार-बार गएन।</div>
<div class="v" id="v45"><span class="vn">45</span> <span class="br-p"><br><br></span>“किन्तु अच्छे लोग ओनकर निआउ अपराधी क रूप मँ करिहीं। उ पचे ओन मेहररूअन क निआउ बिभिचार करइवालिन अउ हत्तियारिन क रूप मँ करिहीं। काहेकि ओहोला अउ ओहोलीबा बिभिचार क काम किहेस ह अउर उ रक्त स ओनकर हाथ अबहुँ भी रंगे अहइँ जेनका उ पचे मार डाए रहेन।”</div>
<div class="v" id="v46"><span class="vn">46</span> <span class="br-p"><br><br></span>मोर सुआमी यहोवा इ सबइ बातन कहेस, “लोगन क संग बटोरा। तब ओन लोगन क ओहोला अउर ओहोलीवा क दण्ड देइ द्या। लोगन क इ समूह ओन दुइनउँ मेहररूअन क दण्डित करी तथा एनकर मजाक उड़ाइ।</div>
<div class="v" id="v47"><span class="vn">47</span> तब उ समूह ओनका पाथर मारी अउर ओनका मारि डाइ। तब उ समूह आपन तरवारन स मेहररूअन क टूकन करी। उ सबइ मेहररूअन क बच्चन क मार डइहीं अउर ओनकर घर बारि डइहीं।</div>
<div class="v" id="v48"><span class="vn">48</span> इ तरह मइँ देस क लज्जा क धोउब अउर सबहिं मेहररूअन क चितउनी दीन्ह जाइ कि उ पचे उ लज्जाजनक करम न करइँ जउन तू किहा ह।</div>
<div class="v" id="v49"><span class="vn">49</span> उ पचे तोहका ओन दुट्ठ कामन बरे दण्डित करिहीं जउन तू पचे किहा अउर तू पचन्क आपन गन्दी देवमूरतियन क पूजा बरे दण्ड मिली। तब तू पचे जनब्या कि मइँ यहोवा अउर सुआमी अहउँ।”</div>
</div>
<!-- PARSED ABOVE; EDITING MAY BREAK PARSER -->
</body></html>