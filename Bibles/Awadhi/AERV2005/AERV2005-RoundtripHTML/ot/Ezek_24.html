<html><head>
<meta http-equiv="Content-Type" content="text/html;charset=utf-8" />
<title>Ezek 24 &ndash; यहेजकेल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 24);">
<div id="navbar"><a href="../index.html">पवित्तर बाइबिल</a> &ndash; <b>यहेजकेल</b> &ndash; <a href="Ezek_1.html">1</a> ... <a href="Ezek_22.html">22</a> <a href="Ezek_23.html">23</a> <b>24</b> <a href="Ezek_25.html">25</a> <a href="Ezek_26.html">26</a> ... <a href="Ezek_48.html">48</a> </div><hr>
<h1>Ezek 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>पात्र अउर माँस</h2><span class="vn">1</span> <span class="br-p"><br><br></span>मोर सुआमी यहोवा क वचन मोका मिला। इ देस-निकारे क नवें क दसयें महीने क दसवाँ दिन रहा। उ कहेस,</div>
<div class="v" id="v2"><span class="vn">2</span> “मनई क पूत, आजु क तारीख अउ इ टिप्पणी क लिखा: ‘आजु बाबुल क राजा क फउज यरूसलेम क घेरेस।’</div>
<div class="v" id="v3"><span class="vn">3</span> इ कहानी उ परिवार स कहा जउन आग्या मानइ स इन्कार करइ। ओनसे इ सबइ बातन कहा। ‘मोर सुआमी यहोवा इ कहत ह: <span class="br-p"><br><br></span><span class="br-ind"><br><span class="indent">&nbsp;</span></span>“‘पात्र क आगी पइ राखा,<br> <span class="br-ind"><br><span class="indent">&nbsp;</span></span>पात्र क रखा अउर ओहमा पानी डावा।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ओहमाँ माँस क बोटिन डावा,<br> <span class="br-ind"><br><span class="indent">&nbsp;</span></span>हर नीक बोटिन क डावा, जाँघन अउ कंधन।<br> <span class="br-ind"><br><span class="indent">&nbsp;</span></span>पात्र क सर्वोत्तम हड्डियन स भरा।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>झुण्ड क सबस बढ़िया जनावर क उपयोग करा,<br> <span class="br-ind"><br><span class="indent">&nbsp;</span></span>पात्र क खाले ईंधन क ढेर लगावा,<br> <span class="br-ind"><br><span class="indent">&nbsp;</span></span>अउर माँस क बोटिन क पकावा।<br> <span class="br-ind"><br><span class="indent">&nbsp;</span></span>शोरबा क तब तलक पकावा जब तलक हड्डियन भी न पक जाइँ।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>“‘इ तरह मोर सुआमी यहोवा इ कहत ह:<br> <span class="br-ind"><br><span class="indent">&nbsp;</span></span>इ यरूसलेम बरे बुरा होइ।<br> <span class="br-ind"><br><span class="indent">&nbsp;</span></span>इ हत्तियारन स भरे नगर बरे बुरा होइ।<br> <span class="br-ind"><br><span class="indent">&nbsp;</span></span>यरूसलेम उ पात्र क तरह अहइ जेह पइ जंग क दाग होइँ,<br> <span class="br-ind"><br><span class="indent">&nbsp;</span></span>अउर उ सबइ दाग दूर न कीन्ह जाइ सकइँ।<br> <span class="br-ind"><br><span class="indent">&nbsp;</span></span>उ पात्र सुद्ध नाहीं अहइ, एह बरे माँस क हर एक बोटी, पात्र स बाहेर निकाला।<br> <span class="br-ind"><br><span class="indent">&nbsp;</span></span>उ माँस क खावइ बरे कउनो क जिन द्या।<br> <span class="br-ind"><br><span class="indent">&nbsp;</span></span>याजकन क उ बेकार माँस मँ स कउनो बोटी जिन चुनइ द्या।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>यरूसलेम एक जंग लगे पात्र क तरह अहइ,<br> <span class="br-ind"><br><span class="indent">&nbsp;</span></span>काहेकि हत्तियन क रकत हुवाँ अब तलक अहइ।<br> <span class="br-ind"><br><span class="indent">&nbsp;</span></span>उ रकत क खुली चट्टानन पइ डाएस ह।<br> <span class="br-ind"><br><span class="indent">&nbsp;</span></span>उ रक्त क भुइँया पइ नाहीं डाएस अउर एका माटी स नाहीं ढाँकेस।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मइँ ओनकर रक्त क खुली चट्टान पइ डावा।<br> <span class="br-ind"><br><span class="indent">&nbsp;</span></span>एह बरे उ ढका नाहीं जाइ।<br> <span class="br-ind"><br><span class="indent">&nbsp;</span></span>मइँ इ कहेउँ, जेहसे लोग किरोधित होइँ,<br> <span class="br-ind"><br><span class="indent">&nbsp;</span></span>अउ ओका निरपराध लोगन क हत्तिया क दण्ड देइँ।’<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>“‘यह बरे मोर सुआमी यहोवा इ कहत ह:<br> <span class="br-ind"><br><span class="indent">&nbsp;</span></span>हत्यारन स भरे इ नगर क बुरा होइ।<br> <span class="br-ind"><br><span class="indent">&nbsp;</span></span>मइँ आगी बरे बहोत स काहे क ढेर बनाउब<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>पात्र क खाले बहोत सा ईंधन डावा।<br> <span class="br-ind"><br><span class="indent">&nbsp;</span></span>आगी बारा।<br> <span class="br-ind"><br><span class="indent">&nbsp;</span></span>अच्छी तरह माँस क पकावा।<br> <span class="br-ind"><br><span class="indent">&nbsp;</span></span>मसाला मिलावा<br> <span class="br-ind"><br><span class="indent">&nbsp;</span></span>अउर हड्डियन क जरि जाइ द्या।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>तब पात्र क अंगारन पइ खाली छोड़ द्या।<br> <span class="br-ind"><br><span class="indent">&nbsp;</span></span>एका एतना तय जाइ द्या कि एकर दाग चमकइ लागइँ।<br> <span class="br-ind"><br><span class="indent">&nbsp;</span></span>सबइ दाग पिघल जाइ।<br> <span class="br-ind"><br><span class="indent">&nbsp;</span></span>अउर जंग जर जाइहीं।<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>“‘यररूसलेम आपन दागन क धोवइ क<br> <span class="br-ind"><br><span class="indent">&nbsp;</span></span>कठोर जतन कइ सकत ह।<br> <span class="br-ind"><br><span class="indent">&nbsp;</span></span>किन्तु उ ‘जंग’ दूर नाहीं होइ।<br> <span class="br-ind"><br><span class="indent">&nbsp;</span></span>सिरिफ आगी उ जंग क दूर करी।<br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>“‘तू मोरे खिलाफ पाप किहा<br> <span class="br-ind"><br><span class="indent">&nbsp;</span></span>अउर पाप स कलंकित भइउ।<br> <span class="br-ind"><br><span class="indent">&nbsp;</span></span>मइँ तोहका नहवाउब चाहेउँ अउर तोहका स्वच्छ करइ चाहेउँ।<br> <span class="br-ind"><br><span class="indent">&nbsp;</span></span>किन्तु दाग छुटेन नाहीं।<br> <span class="br-ind"><br><span class="indent">&nbsp;</span></span>मइँ तोहका फुन नहवावइ नाहीं चाहेउँ।<br> <span class="br-ind"><br><span class="indent">&nbsp;</span></span>जब तलक मोर तपत किरोध तोहरे बरे खतम नाहीं होत।<br></div>
<div class="v" id="v14"><span class="vn">14</span> <span class="br-p"><br><br></span>“‘मइँ यहोवा हउँ। मइँ कहेउँ, तोहका सजा मिली, अउर मइँ एका दिआउब। मइँ सजा क रोकब नाहीं। मइँ तोहरे बरे दुःख क अनुभव नाहीं करब। मइँ तोहका ओन बुरे पापन्क क बरे सजा देब जउन तू किहा। मोर सुआमी यहोवा इ कहेस।’”</div>
<div class="v" id="v15"><h2>यहेजकेल क पत्नी क मउत</h2><span class="vn">15</span> <span class="br-p"><br><br></span>तब यहोवा क बचन मोका मिला। उ कहेस,</div>
<div class="v" id="v16"><span class="vn">16</span> “हे मनई क पूत, तू आपन पत्नी स बहोत पिरेम करत अहा किन्तु मइँ ओका तोहसे दूर करत हउँ। तोहार पत्नी एकाएक मरी। किन्तु तोहका आपन सोक परगट नाहीं करइ चाही। तोहका जोर स नाहीं रोवइ चाही। तोहका रोवइ नाहीं चाही अउर तोहार आँसू गिरि नाहीं चाही।</div>
<div class="v" id="v17"><span class="vn">17</span> किन्तु तोहका आपन सोक रूदन बहोत धीमा रखइ चाही। आपन मरी मेहरारू बरे जोर स न रोआ। तोहका साधारण रोज क ओढ़ना पहिरइ चाही। आपन पगड़ी अउ आपन जूता पहिरा। आपन सोक क परगट करइ बरे आपन मोंछन जिन ढाँका अउर उ भोजन जिन करा जउन अक्सर कउनो क मरे पइ लोग करत हीं।”</div>
<div class="v" id="v18"><span class="vn">18</span> <span class="br-p"><br><br></span>अगले भिन्सारे मइँ लोगन क बताएउँ कि परमेस्सर का कहेस ह। उहइ साँझ मोर मेहरारू मरी। अगले भिन्सार मइँ उहइ किहेउँ जउन परमेस्सर आदेस दिहे रहा।</div>
<div class="v" id="v19"><span class="vn">19</span> तबई लोग मोहसे कहेन, “तू इ काम काहे करत अहा? एकर मतलब का अहइ?”</div>
<div class="v" id="v20"><span class="vn">20</span> <span class="br-p"><br><br></span>मइँ ओनसे कहेउँ, “यहोवा क बचन मोका मिला। उ मोहसे,</div>
<div class="v" id="v21"><span class="vn">21</span> इस्राएल क परिवार क कहेस। मोर सुआमी यहोवा कहेस, ‘धियान द्या, मइँ आपन पवित्तर ठउर क बर्बाद करब। तू लोगन क ओह पइ गर्व अहइ अउर तू लोग ओकर तारीफ क गीत गावत अहा। तोहका उ ठउरे क लखइ क पिरेम अहइ। तू फुरइ उ ठउरे स पिरेम करत अहा। किन्तु मइँ उ ठउर क नस्ट करब अउर तोहरे पाछे छुटे भए तोहार गदेलन जुद्ध मँ मारा जइहीं।</div>
<div class="v" id="v22"><span class="vn">22</span> किन्तु तू उहइ करब्या जउन मइँ आपन मरी मेहरारू क बारे मँ किहेउँ ह। तू आपन सोक परगट करइ बरे आपन मोछँन नाहीं ढकब्या। तू उ भोजन नाहीं करब्या जउन लोग अक्सर कउनो क मरइ पइ खात हीं।</div>
<div class="v" id="v23"><span class="vn">23</span> तू आपन पगड़ियन अउर आपन जूतन पहिरब्या। तू आपन सोक नाहीं परगट करब्या। तू रोउब्या नाहीं। किन्तु तू आपन पाप क कारण बर्बाद होत रहब्या। तू चुपचाप आपन आहन एक दूसर क समन्वा भरब्या।</div>
<div class="v" id="v24"><span class="vn">24</span> एह बरे यहेजकेल एक उदाहरण अहइ। तू उहइ सब करब्या जउन इ किहेस। सजा क इ समइ आइ अउर तब तू जनब्या कि मइँ यहोवा अहउँ।’”</div>
<div class="v" id="v25"><span class="vn">25</span> <span class="br-p"><br><br></span>“मनई क पूत, मइँ आपन सरणस्थल यरूसलेम क लोगन स लइ लेब। उ सुन्नर ठउर ओनका आनन्दित करत ह। ओनका उ ठउर लखइ क पिरेम अहइ। उ पचे फुरइ उ ठउर स पिरेम करत हीं। किन्तु उ समइ मइँ नगर अउर ओनकर गदेलन क ओन लोगन स लइ लेब।</div>
<div class="v" id="v26"><span class="vn">26</span> उहइ समइ बचइवाले लोगन मँ स एक यरूसलेम क बारे मँ बुरा सँदेसा लइके तोहरे लगे आइ।</div>
<div class="v" id="v27"><span class="vn">27</span> उ समइ तू उ मनई स बातन कइ सकब्या। तू अउर जियादा चुप नाहीं रहि सकब्या। इ तरह तू ओनके बरे उदाहरण बनब्या। तब उ पचे जनिहीं कि मइँ यहोवा हउँ।”</div>
</div>
<!-- PARSED ABOVE; EDITING MAY BREAK PARSER -->
</body></html>