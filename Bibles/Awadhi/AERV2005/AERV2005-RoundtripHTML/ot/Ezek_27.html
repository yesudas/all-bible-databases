<html><head>
<meta http-equiv="Content-Type" content="text/html;charset=utf-8" />
<title>Ezek 27 &ndash; यहेजकेल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 27);">
<div id="navbar"><a href="../index.html">पवित्तर बाइबिल</a> &ndash; <b>यहेजकेल</b> &ndash; <a href="Ezek_1.html">1</a> ... <a href="Ezek_25.html">25</a> <a href="Ezek_26.html">26</a> <b>27</b> <a href="Ezek_28.html">28</a> <a href="Ezek_29.html">29</a> ... <a href="Ezek_48.html">48</a> </div><hr>
<h1>Ezek 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>सोर समुद्र पइ बियापार क महान केन्द्र</h2><span class="vn">1</span> <span class="br-p"><br><br></span>यहोवा क बचन मोका फुन मिला। उ कहेस,</div>
<div class="v" id="v2"><span class="vn">2</span> “मनई क पूत, सोर क बारे मँ इ करूण-गीत गावा।</div>
<div class="v" id="v3"><span class="vn">3</span> सोर क बारे मँ इ कहा: ‘तू समुद्रर क दुआर अहा। तू अनेक रास्ट्रन बरे बियापारी अहा, तू समुद्रर तट क सहारे क अनेक देसन क जात्रा करत अहा। मोर सुआमी यहोवा इ कहत ह: <span class="br-p"><br><br></span><span class="br-ind"><br><span class="indent">&nbsp;</span></span>“‘हे सोर तू सोचत अहा कि तू एतना जियादा सुन्नर अहा।<br> <span class="br-ind"><br><span class="indent">&nbsp;</span></span>तू सोचत अहा कि तू पूरी तरह सुन्नर अहा!<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>भूमध्य सागर तोहरे नगर क चारिहुँ ओर चउहद्दी बनावत ह।<br> <span class="br-ind"><br><span class="indent">&nbsp;</span></span>तोहार निर्माता लोग<br> <span class="br-ind"><br><span class="indent">&nbsp;</span></span>तोहका पूरी तरह सुन्नर बनाएन।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>तोहार निर्माता लोग, सनीर पर्वत स सनौवर क पेड़न क उपयोग,<br> <span class="br-ind"><br><span class="indent">&nbsp;</span></span>तोहरे सबहिं पल्लन क बनावइ बरे किहन।<br> <span class="br-ind"><br><span class="indent">&nbsp;</span></span>उ पचे लबानोन स देवदार क बृच्छन क उपयोग,<br> <span class="br-ind"><br><span class="indent">&nbsp;</span></span>तोहरे मस्तूल क बनावइ बरे किहन।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>उ पचे बासान स ओक बृच्छ क उपयोग<br> <span class="br-ind"><br><span class="indent">&nbsp;</span></span>तोहरे पतवारन क बनावइ बरे किहन।<br> <span class="br-ind"><br><span class="indent">&nbsp;</span></span>उ पचे सनौवर स चीड़ बृच्छ क उपयोग,<br> <span class="br-ind"><br><span class="indent">&nbsp;</span></span>तोहरे जहाज क भूईंया क कमरे बरे किहन,<br> <span class="br-ind"><br><span class="indent">&nbsp;</span></span>अउर उ पचे इ निवास क हाथी-दाँत स सजाएन।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>तोहरे पाल बरे उ पचे मिस्र मँ बने रंगीन सूती ओढ़ना क उपयोग किहन।<br> <span class="br-ind"><br><span class="indent">&nbsp;</span></span>पाल तोहार झंडा रहा।<br> <span class="br-ind"><br><span class="indent">&nbsp;</span></span>कमरे बरे तोहार पर्दा नीले अउ बैंगनी रहेन।<br> <span class="br-ind"><br><span class="indent">&nbsp;</span></span>उ एलीसा क समुद्रर तट स आवत रहेन।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>सीदोन अउ अर्वद क मनईयन तोहरे बरे तोहरी नावन क खेएन।<br> <span class="br-ind"><br><span class="indent">&nbsp;</span></span>सोर तोहार बुद्धिमान मनई तोहरे जहाजन क चालक रहेन।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>गबल क अग्रज प्रमुख अउर बुद्धिमान मनई<br> <span class="br-ind"><br><span class="indent">&nbsp;</span></span>जहाज क तखतन क बीच कल्किन लगावइ मँ मदद बरे जहाजे पइ रहेन।<br> <span class="br-ind"><br><span class="indent">&nbsp;</span></span>समुद्रर क सारे जहाज अउर ओनकर चालक<br> <span class="br-ind"><br><span class="indent">&nbsp;</span></span>तोहरे संग बियापार अउर वाणिज्य करइ आवत रहेन।<br></div>
<div class="v" id="v10"><span class="vn">10</span> <span class="br-p"><br><br></span>“‘फारस, लूद अउर पूत क मनईयन तोहरी फउज मँ रहेन। उ पचे तोहरे जुद्ध क फउजी रहेन। उ पचे आपन ढालन अउ मूँड़े क कवच तोहरी देवारन पइ लटकाए रहेन। उ पचे तोहरे नगर बरे सम्मान अउ जस कमाएन।</div>
<div class="v" id="v11"><span class="vn">11</span> अर्वद क मनईयन तोहरे नगर क चारिहुँ ओर क देवार पइ रच्छक क रूप मँ खड़े रहेन। गम्मत क मनई तोहार मीनारन मँ रहेन। उ पचे तोहरे नगर क चारिहुँ ओर क देवारन पइ आपन ढालन टाँगेन। उ पचे तोहार सुन्नरता क पूर्ण किहन।</div>
<div class="v" id="v12"><span class="vn">12</span> <span class="br-p"><br><br></span>“‘तर्सीस तोहरे सर्वोत्तम ग्राहकन मँ स एक रहा। उ पचे तोहार सबहिं वस्तुअन क बदले सोना, चाँदी, लोहा, टीन अउ सीसा देत रहेन।</div>
<div class="v" id="v13"><span class="vn">13</span> यावान, तूबल, मेसेक अउ काले सागर क चारिहुँ ओर क छेत्र क लोग तोहरे संग बियापार करत रहेन। उ पचे तोहार बिक्रम चिजियन क बदले गुलाम अउ काँसा देत रहेन।</div>
<div class="v" id="v14"><span class="vn">14</span> तोगर्मा रास्ट्र क मनईयन घोड़न, जुद्ध घोड़ा अउ खच्चर ओन चिजियन क बदले मँ देत रहेन जेनका तू बेचत रह्या।</div>
<div class="v" id="v15"><span class="vn">15</span> ददान क मनईयन तोहरे संग बियापार करत रहेन। उ पचन्क तोहार चिजियन क आपन जगहन प बेचत रह्या। लोग तोहका भुगतान करइ बरे हाथी दाँत अउर आबनूस क लकड़ी लिआवत रहेन।</div>
<div class="v" id="v16"><span class="vn">16</span> एदोम तोहरे संग बियापार करत रहा काहेकि तोहरे लगे बहोत स अच्छी चिजियन रहिन। एदोम क लोग नीलमणि, बैंगनी कपड़ा, बारीक कढ़ाई क काम, बारीक सूती, मूँगा अउर लाल तोहार बिक्रय क चिजियन क बदले देत रहेन।</div>
<div class="v" id="v17"><span class="vn">17</span> <span class="br-p"><br><br></span>“‘यहूदा अउर इस्राएल क मनईयन तोहारे संग बियापार किहस। उ पचे तोहार बिक्रय चिजियन क बरे भुगतान मँ गोहूँ, जैतून, अगाती, अंजीर सहद तेल अउर मरहम दिहेस।</div>
<div class="v" id="v18"><span class="vn">18</span> दमिस्क एक ठु नीक गाहक रहा। उ पचे तोहरे लगे क अद्भूत चिजियन बरे बियापार करत रहेन अउर ओन चिजियन बरे हेलबोन के दाखरस अउर सफेद ऊन देत रहेन।</div>
<div class="v" id="v19"><span class="vn">19</span> ऊजल स वादान अउर यूनानी लोग तोहार माल खरीदेस। ओन चिजियन क भुगतान मँ लोहा, तैजपात, सुगन्धी अउर गन्ना देत ह।</div>
<div class="v" id="v20"><span class="vn">20</span> ददान अच्छा बइपार करत रहेन। उ पचे तोहार संग घोड़सवारी बरे जीन (काठी) क ओढ़ना क बइपार करत रहेन।</div>
<div class="v" id="v21"><span class="vn">21</span> अरब अउर केदार क सबहिं प्रमुख मेमनन, भेड़ी अउर बोकरियन तोहार बिक्रय कीन्ह गइ वस्तुअन देत रहेन।</div>
<div class="v" id="v22"><span class="vn">22</span> सबा अउ रामा क बइपारी तोहरे संग बइपार करत रहेन। उ पचे सर्वोत्तम मसालन हर तरह क रतन अउर सोना तोहार विक्रय क चिजियन बरे देत रहेन।</div>
<div class="v" id="v23"><span class="vn">23</span> हारान, कन्ने, एदेन तथा सबा, अस्सूर, कलमद क बइपारी तोहरे संग बियापार करत रहेन।</div>
<div class="v" id="v24"><span class="vn">24</span> उ पचे सर्वोत्तम कपड़न, बारीक कढ़े भए अउ नीले ओढ़ना, रंग बिरंग कालीन, अच्छी बटी रस्सियन अउर देवदार क लकड़ी स बने सामान भुगतान मँ दिहन। इ सबइ उ सबइ चिजियन रहिन जेनसे उ पचे तोहरे संग बइपार किहन।</div>
<div class="v" id="v25"><span class="vn">25</span> तर्सीस क जहाज ओन चिजियन क लइ जात रहेन जेनका तू बेचत रह्या। <span class="br-p"><br><br></span><span class="br-ind"><br><span class="indent">&nbsp;</span></span>“‘एह बरे सोर, तू ओन बइपारी बेड़न मँ स एक क तरह अहा,<br> <span class="br-ind"><br><span class="indent">&nbsp;</span></span>तू समुद्रर पइ बहुमूल्य वस्तुअन स लदे भरा अहा।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>उ सबइ मनई जउन तोहार नावन क खेवत रहेन। तोहका बिसाल अउर सक्तीसाली समुद्ररन क पार लइ गएन।<br> <span class="br-ind"><br><span class="indent">&nbsp;</span></span>किन्तु सक्तीसाली पुरवइया तोहरे जहाजन क समुद्र मँ नस्ट करी।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>अउर तोहार सारी सम्पत्ति समुद्रर मँ बूड़ि जाइ।<br> <span class="br-ind"><br><span class="indent">&nbsp;</span></span>तोहार सम्पत्ति, तोहार बइपार, अउर बिक्रय चिजियन,<br> <span class="br-ind"><br><span class="indent">&nbsp;</span></span>तोहार मल्लाह अउर तोहार चालक, तोहार मनई जउन,<br> <span class="br-ind"><br><span class="indent">&nbsp;</span></span>तोहरे जहाजे पइ तख्तन क बीच मँ कल्किन लगावत हीं,<br> <span class="br-ind"><br><span class="indent">&nbsp;</span></span>तोहार मल्लाह अउर तोहरे नगर क सबहिं फउजी<br> <span class="br-ind"><br><span class="indent">&nbsp;</span></span>अउर तोहार मल्लाह सारे समुद्दर मँ बूड़ जई।<br> <span class="br-ind"><br><span class="indent">&nbsp;</span></span>इ उहइ दिन होइ<br> <span class="br-ind"><br><span class="indent">&nbsp;</span></span>जउने दिन तू नस्ट होब्या।<br></div>
<div class="v" id="v28"><span class="vn">28</span> <span class="br-p"><br><br></span><span class="br-ind"><br><span class="indent">&nbsp;</span></span>“‘तोहार आपन बइपारियन क बहोत दूर क ठउरन मँ पठएस।<br> <span class="br-ind"><br><span class="indent">&nbsp;</span></span>उ सबइ ठउर भय स काँपि उठिहीं, जब उ पचे तोहरे चालकन क चिल्लाब सुनिहीं।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>तोहार सारे नाविक जहाजे स कूदिहीं।<br> <span class="br-ind"><br><span class="indent">&nbsp;</span></span>मल्लाह अउ चालक जहाज स कूदिहीं, अउर तट पइ तैर अइहीं।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>उ पचे तोहरे बारे मँ बहोत दुःखी होइहीं।<br> <span class="br-ind"><br><span class="indent">&nbsp;</span></span>उ पचे रोइ पड़िहीं।<br> <span class="br-ind"><br><span class="indent">&nbsp;</span></span>उ पचे आपन मूँड़न पइ धूरि डइहीं।<br> <span class="br-ind"><br><span class="indent">&nbsp;</span></span>उ पचे राखी मँ लोटिहीं।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>उ पचे तोहरे बरे मूड़ पइ उस्तरा फिरइहीं।<br> <span class="br-ind"><br><span class="indent">&nbsp;</span></span>उ पचे सोक ओढ़ना पहिरहीं।<br> <span class="br-ind"><br><span class="indent">&nbsp;</span></span>उ पचे तोहरे बरे रोइहीं-चिल्लिइहीं।<br> <span class="br-ind"><br><span class="indent">&nbsp;</span></span>उ पचे कउनो अइसे रोवत भए क समान होइहीं, जउन कउनो क मरइ पइ रोवत ह।<br></div>
<div class="v" id="v32"><span class="vn">32</span> <span class="br-p"><br><br></span>“‘उ पचे आपन फूट-फूट क रोवइ क समइ तोहरे बारे मँ इ सोक-गीत गइहीं अउर रोइहीं: <span class="br-p"><br><br></span><span class="br-ind"><br><span class="indent">&nbsp;</span></span>“‘कउनो सोर क तरह नाहीं अहइ।<br> <span class="br-ind"><br><span class="indent">&nbsp;</span></span>सोर नस्ट कइ दीन्ह गवा, समुद्रर क बीच मँ।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>तोहार बइपारी समुद्ररन क पार गएन।<br> <span class="br-ind"><br><span class="indent">&nbsp;</span></span>तू बहोत सारे रास्ट्रन क आपन बियोल सम्पत्ति अउर आपन माल स सन्तुट्ठ किहा।<br> <span class="br-ind"><br><span class="indent">&nbsp;</span></span>तू भुइँया क राजा लोगन क धनी बनाएस।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>मुला अब तू समुद्दरन क जरिये टूटा अहा<br> <span class="br-ind"><br><span class="indent">&nbsp;</span></span>अउर गहिर जल क जरिये भी।<br> <span class="br-ind"><br><span class="indent">&nbsp;</span></span>सबहिं चिजियन जउन तू बेचत अहा,<br> <span class="br-ind"><br><span class="indent">&nbsp;</span></span>अउर तोहार सबहिं मनई नस्ट होइ चुका अहइँ।<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>समुद्रर तट क निवासी सबहिं मनई<br> <span class="br-ind"><br><span class="indent">&nbsp;</span></span>तोहरे बरे दुःखे मँ बूड़ा अहइँ।<br> <span class="br-ind"><br><span class="indent">&nbsp;</span></span>ओनकर राजा भयानक रूप स डेरान अहइँ।<br> <span class="br-ind"><br><span class="indent">&nbsp;</span></span>ओनकर चेहरा स सोक झाँकत अहइ।<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>दूसर रास्ट्रन क बइपारी तोह पइ सुसकारत हीं।<br> <span class="br-ind"><br><span class="indent">&nbsp;</span></span>जउन घटनन तोहरे साथ घटिन, लोगन क भयभीत करिहीं।<br> <span class="br-ind"><br><span class="indent">&nbsp;</span></span>काहेकि तू अब खतम होइ गवा अहा।<br> <span class="br-ind"><br><span class="indent">&nbsp;</span></span>तू भविस्स मँ नाहीं रहब्या।’”<br></div>
</div>
<!-- PARSED ABOVE; EDITING MAY BREAK PARSER -->
</body></html>