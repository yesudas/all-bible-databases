<html><head>
<meta http-equiv="Content-Type" content="text/html;charset=utf-8" />
<title>Ezek 29 &ndash; यहेजकेल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 29);">
<div id="navbar"><a href="../index.html">पवित्तर बाइबिल</a> &ndash; <b>यहेजकेल</b> &ndash; <a href="Ezek_1.html">1</a> ... <a href="Ezek_27.html">27</a> <a href="Ezek_28.html">28</a> <b>29</b> <a href="Ezek_30.html">30</a> <a href="Ezek_31.html">31</a> ... <a href="Ezek_48.html">48</a> </div><hr>
<h1>Ezek 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>मिस्र क बिरूद्ध सँदेसा</h2><span class="vn">1</span> <span class="br-p"><br><br></span>देस निकारे क दसएँ बरिस क दसएँ महीने क बारहवें दिन मोर सुआमी यहोवा क बचन मोका मिला। उ कहेस,</div>
<div class="v" id="v2"><span class="vn">2</span> “मनई क पूत, मिस्र क राजा फिरौन कइँती धियान द्या, मोरे बरे ओकर तथा मिस्र क बिरूद्ध कछू कहा।</div>
<div class="v" id="v3"><span class="vn">3</span> कहा, ‘मोर सुआमी यहोवा इ कहत ह: <span class="br-p"><br><br></span><span class="br-ind"><br><span class="indent">&nbsp;</span></span>“‘हे मिस्र क राजा फिरौन, मइँ तोहरे खिलाफ हउँ।<br> <span class="br-ind"><br><span class="indent">&nbsp;</span></span>तू नील-नदी क किनारे विस्राम करत भए बिसाल मगरमच्छ अहा।<br> <span class="br-ind"><br><span class="indent">&nbsp;</span></span>तू कहत रह्या, “इ मोर नदी अहइ।<br> <span class="br-ind"><br><span class="indent">&nbsp;</span></span>मइँ इ नदी बनाएउँ ह।”<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>“‘किन्तु मइँ तोहरे जबड़न मँ हुक डालउब।<br> <span class="br-ind"><br><span class="indent">&nbsp;</span></span>नील नदी क मछरियन तोहरी चमड़ी स चिपक जइहीं।<br> <span class="br-ind"><br><span class="indent">&nbsp;</span></span>मइँ तोहका तोहार मछरियन क तोहरी नदियन स<br> <span class="br-ind"><br><span class="indent">&nbsp;</span></span>बाहेर कइके झुरान भुइँया पइ लोकाइ देब,<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>तू धरती पइ गिरब्या,<br> <span class="br-ind"><br><span class="indent">&nbsp;</span></span>अउर कउनो न तोहका उठाई, न ही दफनाई।<br> <span class="br-ind"><br><span class="indent">&nbsp;</span></span>मइँ तोहका जंगली जनावरन अउ पंछियन क देब,<br> <span class="br-ind"><br><span class="indent">&nbsp;</span></span>तू ओनकर भोजन बनब्या।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>तब मिस्र मँ रहइवाले सबहिं लोग जनिहीं<br> <span class="br-ind"><br><span class="indent">&nbsp;</span></span>कि मइँ यहोवा हउँ। <span class="br-p"><br><br></span>“‘मइँ एन कामन क काहे करब?<br> <span class="br-ind"><br><span class="indent">&nbsp;</span></span>काहेकि इस्राएल क लोग सहारे बरे मिस्र पइ भरोसा किहस।<br> <span class="br-ind"><br><span class="indent">&nbsp;</span></span>किन्तु मिस्र सिरिफ दुर्बल घास क तिनका निकरा।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>इस्राएल क लोग सहारे बरे मिस्र पइ आस्रित रहेन<br> <span class="br-ind"><br><span class="indent">&nbsp;</span></span>अउर मिस्र सिरिफ ओनके हाथन अउ काँधन क छेद किहेस।<br> <span class="br-ind"><br><span class="indent">&nbsp;</span></span>उ पचे सहारे बरे तोह पइ आस्रित रहेन।<br> <span class="br-ind"><br><span class="indent">&nbsp;</span></span>किन्तु तू ओनकर पीठ क तोड़्या अउर मरोड़ दिहा।’”<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>एह बरे मोर सुआमी यहोवा इ कहत ह:<br> <span class="br-ind"><br><span class="indent">&nbsp;</span></span>“मइँ तोहरे खिलाफ तरवार लिआउब।<br> <span class="br-ind"><br><span class="indent">&nbsp;</span></span>मइँ तोहरे सबहिं लोगन अउर जनावरन क नस्ट करब।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मिस्र खाली अउ नस्ट होइ जाई।<br> <span class="br-ind"><br><span class="indent">&nbsp;</span></span>तब उ पचे समुझिहीं कि मइँ यहोवा हउँ।”<br> <span class="br-p"><br><br></span>परमेस्सर कहेस, “मइँ उ सबइ काम काहे करब? काहेकि तू कहया, ‘इ मोर नदी अहइ। मइँ इ नदी क बनाएउँ।’</div>
<div class="v" id="v10"><span class="vn">10</span> एह बरे मइँ तोहरे विरूद्ध हउँ। मइँ तोहार नील नदी कइउ साखन क विरूद्ध हउँ। मइँ मिस्र क पूरी तरह नस्ट करब। मिग्दोल स सवेन तलक तथा जहाँ तलक कूस क सीमा अहइ, हुवाँ तलक नगर खाली होइहीं।</div>
<div class="v" id="v11"><span class="vn">11</span> कउनो मनई या जनावर मिस्र स नाहीं गुजरी। कउनो मनई या जनावर मिस्र मँ चालीस बरिस तलक नाहीं रही।</div>
<div class="v" id="v12"><span class="vn">12</span> मइँ मिस्र देस क उजाड़ कइ देब अउर ओकर नगर चालीस बरिस तलक उजाड़ रहिहीं। मइँ मिस्रियन क रास्ट्रन मँ बिखेर देब। मइँ ओनका बिदेस मँ बसाइ देब।”</div>
<div class="v" id="v13"><span class="vn">13</span> <span class="br-p"><br><br></span>मोर सुआमी यहोवा इ कहत ह, “मइँ मिस्र क लोगन क कइउ रास्ट्रन मँ बिखेरब। किन्तु चालीस बरिस क अन्त मँ फिर मइँ ओन लोगन क एक संग बटोरब।</div>
<div class="v" id="v14"><span class="vn">14</span> मइँ मिस्र क बंदियन क वापस लिआउब। मइँ मिस्रियन क पत्रास क प्रदेस मँ, जहाँ उ पचे पइदा भए रहेन, वापस लिआउब। किन्तु ओनकर राज्ज महत्वपूर्ण नाहीं होइ।</div>
<div class="v" id="v15"><span class="vn">15</span> इ सबसे कम महत्वपूर्ण राज्ज होइ। मइँ एका फुन दूसर रास्ट्रन स ऊपर कबहुँ नाहीं उठाउब। मइँ ओनका एतना घोटका कइ देब कि उ पचे रास्ट्रन पइ सासन नाहीं कइ सकिहीं।</div>
<div class="v" id="v16"><span class="vn">16</span> अउर इस्राएल क परिवार फुन कबहुँ मिस्र पइ आस्रित नाहीं रही। इस्राएली आपन पापन क याद रखिहीं। उ पचे याद रखिहीं कि उ पचे मदद बरे मिस्र कइँती मुड़ेन, परमेस्सर कइँती नाहीं अउर उ पचे समुझिहीं कि मइँ यहोवा अउ सुआमी अहउँ।”</div>
<div class="v" id="v17"><h2>बाबुल मिस्र क लेइ</h2><span class="vn">17</span> <span class="br-p"><br><br></span>देस निकारे क सत्ताइसवें बरिस क पहिले महीने क पहिले दिन यहोवा क बचन मोका मिला। उ कहेस,</div>
<div class="v" id="v18"><span class="vn">18</span> “मनई क पूत, बाबुल क राजा नबूकदनेस्सर सोर क खिलाफ आपन फउज क भीसण जुद्ध मँ लगाएस। उ पचे हर एक फउजी क बार कटवाइ दिहेन। भारी वजन ढोवइ क कारण हर एक वंधा रगड़ स नंगा होइ गवा। नबूकदनेस्सर अउर ओकर फउज सोर क हरावइ बरे कठिन जतन किहस। किन्तु उ पचे ओन कठिन जतनन स कछू पाइ न सकेन।”</div>
<div class="v" id="v19"><span class="vn">19</span> एह बरे मोर सुआमी यहोवा कहत ह, “मइँ बाबुल क राजा नबूकदनेस्सर क मिस्र देस देब अउर नबूकदनेस्सर मिस्र क लोगन क लइ जाइ। नबूकदनेस्सर मिस्र क कीमती चिजियन क लइ जाइ। इ नबूकदनेस्सर क फउज क मजदूरी होइ।</div>
<div class="v" id="v20"><span class="vn">20</span> मइँ नबूकदनेस्सर क मिस्र देस ओकर कठिन जतन के पुरस्कार क रूप मँ दिहेउँ ह। काहेकि उ पचे मोरे बरे काम किहन।” मोर सुआमी यहोवा इ कहेस।</div>
<div class="v" id="v21"><span class="vn">21</span> <span class="br-p"><br><br></span>“उ दिन मइँ इस्राएल क परिवार क सक्तीसाली बनाउब अउर मइँ तोहका ओन लोगन क बीच मँ बोलइ क अवसर देब। तब उ पचे जानिहीं कि मइँ यहोवा हउँ।”</div>
</div>
<!-- PARSED ABOVE; EDITING MAY BREAK PARSER -->
</body></html>