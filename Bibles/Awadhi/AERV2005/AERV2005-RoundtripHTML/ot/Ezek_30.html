<html><head>
<meta http-equiv="Content-Type" content="text/html;charset=utf-8" />
<title>Ezek 30 &ndash; यहेजकेल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 30);">
<div id="navbar"><a href="../index.html">पवित्तर बाइबिल</a> &ndash; <b>यहेजकेल</b> &ndash; <a href="Ezek_1.html">1</a> ... <a href="Ezek_28.html">28</a> <a href="Ezek_29.html">29</a> <b>30</b> <a href="Ezek_31.html">31</a> <a href="Ezek_32.html">32</a> ... <a href="Ezek_48.html">48</a> </div><hr>
<h1>Ezek 30</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>बाबुल क सेना मिस्र पइ हमला करी</h2><span class="vn">1</span> <span class="br-p"><br><br></span>यहोवा क बचन मोका मिला। उ कहेस,</div>
<div class="v" id="v2"><span class="vn">2</span> “मनई क पूत, मोरे बरे कछू कहा। कहा, ‘मोर सुआमी यहोवा इ कहत ह: <span class="br-p"><br><br></span><span class="br-ind"><br><span class="indent">&nbsp;</span></span>“‘रोआ अउर कहा,<br> <span class="br-ind"><br><span class="indent">&nbsp;</span></span>“उ भयंकर दिन आवत अहइ।”<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>उ दिन समीप अहइ।<br> <span class="br-ind"><br><span class="indent">&nbsp;</span></span>हाँ, निआउ करइ क यहोवा क दिन समीप अहइ।<br> <span class="br-ind"><br><span class="indent">&nbsp;</span></span>इ एक दूदिन होइ।<br> <span class="br-ind"><br><span class="indent">&nbsp;</span></span>इ रास्ट्रन क संग निआउ करइ क समइ होइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मिस्र क विरूद्ध तरवार आइ।<br> <span class="br-ind"><br><span class="indent">&nbsp;</span></span>कूस क लोग भय स काँपि उठिहीं, जउने समइ मिस्र क पतन होइ।<br> <span class="br-ind"><br><span class="indent">&nbsp;</span></span>बाबुल क सेना मिस्र क लोगन क बन्दी बनाइके लइ जाइ।<br> <span class="br-ind"><br><span class="indent">&nbsp;</span></span>मिस्र क नींब उखड़ि जाइ।<br></div>
<div class="v" id="v5"><span class="vn">5</span> <span class="br-p"><br><br></span>“‘अनेक लोग मिस्र स सान्ति-सन्धि किहेन। किन्तु वूस, पूत, लूद, समस्त अरब अउर लिबया नस्ट होइहीं।’”</div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>मोर सुआमी यहोवा इ कहत ह:<br> <span class="br-ind"><br><span class="indent">&nbsp;</span></span>“हाँ, जउन लोग मिस्र क मदद करत हीं मिस्र क पतन होइ।<br> <span class="br-ind"><br><span class="indent">&nbsp;</span></span>ओकर सक्ति क घमण्ड खतम होइ।<br> <span class="br-ind"><br><span class="indent">&nbsp;</span></span>मिस्र क लोग मिग्दोल स लइके सवेन तलक जुद्ध मँ मारा जइहीं।”<br> <span class="br-ind"><br><span class="indent">&nbsp;</span></span>मोर सुआमी यहोवा उ सबइ बातन कहेस।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>मिस्र ओन देसन मँ मिलि जाइ जउन नस्ट कइ दीन्ह गएन।<br> <span class="br-ind"><br><span class="indent">&nbsp;</span></span>मिस्र ओन खाली देसन मँ स एक होइ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मइँ मिस्र मँ आगी लगाउब<br> <span class="br-ind"><br><span class="indent">&nbsp;</span></span>अउर ओकर सबहिं सहायक नस्ट होइ जइहीं।<br> <span class="br-ind"><br><span class="indent">&nbsp;</span></span>तब उ पचे जानिहीं कि मइँ यहोवा हउँ!<br></div>
<div class="v" id="v9"><span class="vn">9</span> <span class="br-p"><br><br></span>“‘उ समइ मँ दूतन क पठउब। उ पचे जहाजन मँ कूस क बुरी खबरन पहोंचावइ बरे जइहीं। कूस अब आपन क सुरच्छित समुझत ह। किन्तु कूस क लोग भय स तब काँपि उठिहीं जब मिस्र दण्डित होइ। उ समइ आवत अहइ।’”</div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>मोर सुआमी यहोवा इ कहत ह:<br> <span class="br-ind"><br><span class="indent">&nbsp;</span></span>“मइँ बाबुल क राजा नबूकदनेस्सर क उपयोग करब<br> <span class="br-ind"><br><span class="indent">&nbsp;</span></span>अउर मइँ मिस्र क लोगन क नस्ट करब।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>नबूकदनेस्सर अउर ओकर लोग<br> <span class="br-ind"><br><span class="indent">&nbsp;</span></span>रास्ट्रन मँ सब स जियादा भयंकर अहइँ।<br> <span class="br-ind"><br><span class="indent">&nbsp;</span></span>मइँ ओनका मिस्र क नस्ट करइ बरे लिआउब।<br> <span class="br-ind"><br><span class="indent">&nbsp;</span></span>उ पचे मिस्र क विरूद्ध आपन तरवारन निकरिहीं।<br> <span class="br-ind"><br><span class="indent">&nbsp;</span></span>उ पचे पहँटा क ल्हासन स पाट देइहीं।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मइँ नील नदी क झुरान भुइँया बनाइ देब।<br> <span class="br-ind"><br><span class="indent">&nbsp;</span></span>तब मइँ झुरान भुइँया क बुरे लोगन क बेच देब।<br> <span class="br-ind"><br><span class="indent">&nbsp;</span></span>मइँ अजनबियन क उपयोग उ देस क खाली करइ बरे करब।<br> <span class="br-ind"><br><span class="indent">&nbsp;</span></span>मइँ यहोवा, इ कहेउँ ह।”<br></div>
<div class="v" id="v13"><h2>मिस्र क देवमूरतियन नस्ट कीन्ह जइहीं</h2><span class="vn">13</span> <span class="br-ind"><br><span class="indent">&nbsp;</span></span>मोर सुआमी यहोवा इ कहत ह:<br> <span class="br-ind"><br><span class="indent">&nbsp;</span></span>“मइँ मिस्र मँ देवमूतरियन क नस्ट करब।<br> <span class="br-ind"><br><span class="indent">&nbsp;</span></span>मइँ मूरतियन क नोप स बाहेर करब।<br> <span class="br-ind"><br><span class="indent">&nbsp;</span></span>मिस्र देस मँ कउनो भी प्रमुख भविस्स बरे नाहीं होइ,<br> <span class="br-ind"><br><span class="indent">&nbsp;</span></span>अउर मिस्र मँ भय भर देब।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>मइँ पत्रोस क खाली कराइ देब।<br> <span class="br-ind"><br><span class="indent">&nbsp;</span></span>मइँ सोअन मँ आगी लगाइ देब।<br> <span class="br-ind"><br><span class="indent">&nbsp;</span></span>मइँ ‘नो’ क दण्ड देब।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>अउर मइँ सीन नाउँ क मिस्र क किले क विरूद्ध आपन किरोध क बर्खा करब!<br> <span class="br-ind"><br><span class="indent">&nbsp;</span></span>मइँ ‘नो’ क लोगन क नस्ट करब।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>मइँ मिस्र मँ आगी लगाउब।<br> <span class="br-ind"><br><span class="indent">&nbsp;</span></span>सीन नाउँ क सहर डर स काँपिहीं,<br> <span class="br-ind"><br><span class="indent">&nbsp;</span></span>नो नगर मँ दुस्मन टूटि पड़िहीं<br> <span class="br-ind"><br><span class="indent">&nbsp;</span></span>अउर मेम्फिस पइ दिना क समइ हमला कीन्ह जाब्या।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>आवेन अउ पीवेसेत क युवक जुद्ध मँ मारा जइहीं<br> <span class="br-ind"><br><span class="indent">&nbsp;</span></span>अउर मेहररूअन धरी जइहीं अउर लइ जाई जइहीं।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>तहपन्हेस क इ काला दिन होइ, जब मइँ मिस्र क अधिकार क खतम करब<br> <span class="br-ind"><br><span class="indent">&nbsp;</span></span>मिस्र क गर्वाली सक्ति खतम होइ।<br> <span class="br-ind"><br><span class="indent">&nbsp;</span></span>मिस्र क दूर्दिन ढक लेइ<br> <span class="br-ind"><br><span class="indent">&nbsp;</span></span>अउर ओकर बिटियन धरी अउ लइ जाइ जइहीं।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>इ तरह मइँ मिस्र क दण्ड देब।<br> <span class="br-ind"><br><span class="indent">&nbsp;</span></span>तब उ पचे जनिहीं कि मइँ यहोवा हउँ।”<br></div>
<div class="v" id="v20"><h2>मिस्र सदा बरे दुर्बल होइ</h2><span class="vn">20</span> <span class="br-p"><br><br></span>देस निकारे क गियारहवें बरिस मँ पहिले महीने क सतएँ दिन यहोवा क बचन मोका मिला। उ कहेस,</div>
<div class="v" id="v21"><span class="vn">21</span> “मनई क पूत, मइँ मिस्र क राजा फिरौन क भुजा तोड़ डाएउँ ह। कउनो भी ओकर भुजा पइ पट्टी नाहीं लपेटी। ओकर घाव नाहीं भरी। एह बरे ओकर भुजा तरवार धरइ जोग्य सक्तीसाली नाहीं होइ।”</div>
<div class="v" id="v22"><span class="vn">22</span> <span class="br-p"><br><br></span>मोर सुआमी यहोवा इ कहत ह, “मइँ मिस्र क राजा फिरौन क विरूद्ध हउँ। मइँ ओकर दुइनउँ भुजन, सक्तीसाली भुजा अउर पहिले स टूटी भुजा क तोड़ डाउब। मइँ ओकर हाथे स तरवार क गिराइ देब।</div>
<div class="v" id="v23"><span class="vn">23</span> मइँ मिस्रियन क रास्ट्र मँ बिसेर देब।</div>
<div class="v" id="v24"><span class="vn">24</span> मइँ बाबुल क राजा क भुजन क सक्तीसाली बनाउब। मइँ आपन तरवार ओकरे हाथे मँ देब। किन्तु मइँ फिरौन क भुजा क तोड़ देब। तब फिरौन पीरा स चीखी, राजा क चीख एक मरत भए मनई क चीख स होइ।</div>
<div class="v" id="v25"><span class="vn">25</span> एह बरे मइँ बाबुल क राजा क भुजन क सक्तीसाली बनाउब, किन्तु फिरौन क भुजन कटिके गिरिहीं। तब उ पचे जानिहीं कि मइँ यहोवा हउँ। <span class="br-p"><br><br></span>“मइँ बाबुल क राजा क हाथन मँ तरवार देब। तउ उ आपन तरवार क संग दाखिल होइहीं अउर मिस्र क ऊपर तरवार चलाइहीं।</div>
<div class="v" id="v26"><span class="vn">26</span> मइँ मिस्रियन क रास्ट्रन मँ बिखेरब। तब उ पचे समुझिहीं कि मइँ यहोवा हउँ।”</div>
</div>
<!-- PARSED ABOVE; EDITING MAY BREAK PARSER -->
</body></html>