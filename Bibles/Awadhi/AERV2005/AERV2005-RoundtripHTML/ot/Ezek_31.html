<html><head>
<meta http-equiv="Content-Type" content="text/html;charset=utf-8" />
<title>Ezek 31 &ndash; यहेजकेल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 31);">
<div id="navbar"><a href="../index.html">पवित्तर बाइबिल</a> &ndash; <b>यहेजकेल</b> &ndash; <a href="Ezek_1.html">1</a> ... <a href="Ezek_29.html">29</a> <a href="Ezek_30.html">30</a> <b>31</b> <a href="Ezek_32.html">32</a> <a href="Ezek_33.html">33</a> ... <a href="Ezek_48.html">48</a> </div><hr>
<h1>Ezek 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>अस्सूर एक देवदार बृच्छ क तरह अहइ</h2><span class="vn">1</span> <span class="br-p"><br><br></span>देस निकारे क गियारहवें बरिस मँ तीसरे महीने क पहिले दिन यहोवा क सँदेसा मोका मिला। उ कहेस,</div>
<div class="v" id="v2"><span class="vn">2</span> “मनई क पूत, मिस्र क राजा फिरौन अउ ओकरे लोगन स इ कहा: <span class="br-p"><br><br></span><span class="br-ind"><br><span class="indent">&nbsp;</span></span>“‘तोहरी बड़कई मँ<br> <span class="br-ind"><br><span class="indent">&nbsp;</span></span>कउन तोहरे समान अहइ?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मइँ तोहार तुलना लबानोन क देवदार क बृच्छ क संग कइ सकत हउँ।<br> <span class="br-ind"><br><span class="indent">&nbsp;</span></span>एकर सुन्नर डारन अहइ जउन कि लगभग पूरे वन क छाया देत ह।<br> <span class="br-ind"><br><span class="indent">&nbsp;</span></span>इ बहोत लम्बा अहइ।<br> <span class="br-ind"><br><span class="indent">&nbsp;</span></span>एकर सिखर बादर भेदी अहइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>जल बृच्छ क उगावत रहा।<br> <span class="br-ind"><br><span class="indent">&nbsp;</span></span>गहिर नदियन बृच्छ क ऊँचा करत रहिन।<br> <span class="br-ind"><br><span class="indent">&nbsp;</span></span>नदियन ओन ठउर क चारिहुँ कइँती बहत रहिन,<br> <span class="br-ind"><br><span class="indent">&nbsp;</span></span>जहाँ बृच्छ लगा रहेन।<br> <span class="br-ind"><br><span class="indent">&nbsp;</span></span>केवल एकर धारन ही खेत क<br> <span class="br-ind"><br><span class="indent">&nbsp;</span></span>दूसर बृच्छन तलक बहत रहिन।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>एह बरे खेते क सबहिं बृच्छन स ऊँच बृच्छ उहइ रहा<br> <span class="br-ind"><br><span class="indent">&nbsp;</span></span>अउर इ कइउ साखन उगाइ राखी रहिन।<br> <span class="br-ind"><br><span class="indent">&nbsp;</span></span>हुवाँ काफी जल रहा।<br> <span class="br-ind"><br><span class="indent">&nbsp;</span></span>एह बरे बृच्छ साखन बाहर फइली रहिन।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>बृच्छ क साखन मँ संसार क सबहिं पंछियन<br> <span class="br-ind"><br><span class="indent">&nbsp;</span></span>घोंसलन बनाए रहेन।<br> <span class="br-ind"><br><span class="indent">&nbsp;</span></span>बृच्छ क साखन क नीचे<br> <span class="br-ind"><br><span class="indent">&nbsp;</span></span>खेत क सबहिं जनावर बच्चन क जनम देत रहेन।<br> <span class="br-ind"><br><span class="indent">&nbsp;</span></span>सबहिं बड़े रास्ट्र उ बृच्छ क<br> <span class="br-ind"><br><span class="indent">&nbsp;</span></span>छाया मँ रहत रहेन।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>एह बरे बृच्छ आपन बड़कइ<br> <span class="br-ind"><br><span class="indent">&nbsp;</span></span>अउर आपन लम्बी साखन मँ सुन्नर रहा।<br> <span class="br-ind"><br><span class="indent">&nbsp;</span></span>काहेकि एकर जड़न<br> <span class="br-ind"><br><span class="indent">&nbsp;</span></span>यथेस्ट जले तलक पहोंची रहिन।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>परमेस्सर क बगीचा क देवदारू बृच्छ भी,<br> <span class="br-ind"><br><span class="indent">&nbsp;</span></span>ओतने बड़े नाहीं रहेन जेतना इ बृच्छ।<br> <span class="br-ind"><br><span class="indent">&nbsp;</span></span>सनौवर क बृच्छ ऍतना जियादा साखन नाहीं रखतेन,<br> <span class="br-ind"><br><span class="indent">&nbsp;</span></span>चिनार बृच्छ भी अइसी साखन नाहीं रखतेन,<br> <span class="br-ind"><br><span class="indent">&nbsp;</span></span>परमेससर क बगीचे क कउनो भी बृच्छ,<br> <span class="br-ind"><br><span class="indent">&nbsp;</span></span>एतना सुन्नर नाहीं रहा जेतना इ बृच्छ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मइँ अनेक साखन सहित<br> <span class="br-ind"><br><span class="indent">&nbsp;</span></span>इ बृच्छ क सुन्नर बनाएउँ<br> <span class="br-ind"><br><span class="indent">&nbsp;</span></span>अउर परमेस्सर क बगीचा अदन क सबहिं बृच्छ<br> <span class="br-ind"><br><span class="indent">&nbsp;</span></span>एहसे जलन रखत रहेन।’”<br></div>
<div class="v" id="v10"><span class="vn">10</span> <span class="br-p"><br><br></span>एह बरे मोर सुआमी यहोवा इ कहत ह, “बृच्छ ऊँच होइ गवा ह। इ आपन सिखरन क बादरन मँ पहोंचाइ दिहस ह। बृच्छ गर्वीला अहइ काहेकि इ ऊँच अहइ।</div>
<div class="v" id="v11"><span class="vn">11</span> एह बरे मइँ एक सक्तीसाली राजा क इ बृच्छ क लेइ दिहेउँ। उ सासक बृच्छ क ओकरे बुरे कामन बरे दण्ड दिहस। मइँ उ बृच्छ क आपन उद्यान स बाहेर किहेउँ ह।</div>
<div class="v" id="v12"><span class="vn">12</span> अजनबी-बहोत जियादा भयंकर रास्ट्रन एका काट डाएन अउर छोड़ दिहन। बृच्छ क साखन पर्वतन अउ सारी घाटी मँ गिरिन। उ प्रदेस मँ बहइवाली नदियन मँ उ सबइ टूट अंग बहि गएन। बृच्छ क खाले कउनो छाया नाहीं रहि गइ, एह बरे सबहिं लोग ओका छोड़ दिहन।</div>
<div class="v" id="v13"><span class="vn">13</span> अब उ गिरे बृच्छ मँ पंछी रहत हीं अउर एकर गिरी साखन पइ जंगली जनावर चलत हीं।</div>
<div class="v" id="v14"><span class="vn">14</span> <span class="br-p"><br><br></span>“अब उ जल लगे कउनो भी, बृच्छ गर्वीला नाहीं होइ। उ पचे बादरन तलक पहोंचइ नाहीं चहिहीं। कउनो भी सक्तीसाली बृच्छ, जउन उ जल क पिअत ह, ऊँच होइ क आपन तारीफ नाहीं करी। काहेकि ओन सबहिन क मउत क सामना करइ क होइ। उ सबइ कब्र मँ जाइहीं।”</div>
<div class="v" id="v15"><span class="vn">15</span> <span class="br-p"><br><br></span>मोर सुआमी यहोवा इ कहत ह, “उ दिन जब तलक बृच्छ सेओल क गवा मइँ लोगन स सोक मनवाएउँ। मइँ गहिर जल क, ओकरे बरे, सोक स ढक दिहेउँ। मइँ बृच्छ क नदियन क रोक दिहेउँ अउर बृच्छ बरे जल क बहब रूक गवा। मइँ लबानोन स एकरे बरे सोक मनवाएउँ। खेते क सबहिं बृच्छ क सोक स रोगी होइ गएन।</div>
<div class="v" id="v16"><span class="vn">16</span> मइँ बृच्छ क गिराएउँ अउर बृच्छ क गिरइ क ध्वनि क डर स रास्ट्र काँप उठेन। मइँ बृच्छ क मउत क ठउरे पइ पहोंचाएउँ। इ खाले ओन लोगन क संग रहइ गवा जउन उ नरक मँ नीचे गिरे भए रहेन। अतीत मँ एदेन क सबहिं बृच्छ अर्थात लबानोन क सर्वोत्तम बृच्छ उ पानी क पिअत रहेन। ओन सबहिं बृच्छ पाताल लोक मँ सान्ति प्राप्त किहेन।</div>
<div class="v" id="v17"><span class="vn">17</span> हाँ, उ सबइ बृच्छ भी बड़के बृच्छ क संग मउत क जगह पइ गएन। उ पचे ओन मनइयन क संग धरेन जउन जुद्ध मँ मर गए रहेन। उ बड़का बृच्छ दूसर बृच्छन क सक्तीसाली बनाएस। उ सबइ बृच्छ, रास्ट्रन मँ, उ बड़के बृच्छ क छाया मँ रहत रहेन।</div>
<div class="v" id="v18"><span class="vn">18</span> <span class="br-p"><br><br></span>“एक बरे मिस्र, एदेन मँ बहोत स बिसाल अउ सक्तीसाली बृच्छ अहइ। ओनमाँ स एक बृच्छ क संग मइँ तोहार तुलना करब। तू एदेन क बृच्छन क संग पाताल लोक क जाब्या। मउत क जगह मँ तू ओन बिदेसियन अउ जुद्ध मँ मारे गए मनइयन क साथ मँ ओलरब्या। <span class="br-p"><br><br></span>“हाँ, इ फिरौन अउ ओकर सबहिं लोगन क संग होइ।” मोर सुआमी यहोवा इ सबइ कहे रहा।</div>
</div>
<!-- PARSED ABOVE; EDITING MAY BREAK PARSER -->
</body></html>