<html><head>
<meta http-equiv="Content-Type" content="text/html;charset=utf-8" />
<title>Ezek 32 &ndash; यहेजकेल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 32);">
<div id="navbar"><a href="../index.html">पवित्तर बाइबिल</a> &ndash; <b>यहेजकेल</b> &ndash; <a href="Ezek_1.html">1</a> ... <a href="Ezek_30.html">30</a> <a href="Ezek_31.html">31</a> <b>32</b> <a href="Ezek_33.html">33</a> <a href="Ezek_34.html">34</a> ... <a href="Ezek_48.html">48</a> </div><hr>
<h1>Ezek 32</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>फिरौन एक सेर या दैत्य?</h2><span class="vn">1</span> <span class="br-p"><br><br></span>देस निकारे क बारहवें बरिस क बारहवें महीने क पहिले दिन यहोवा क बचन मोरे लगे आवा। उ कहेस,</div>
<div class="v" id="v2"><span class="vn">2</span> “मनई क पूत, मिस्र क राजा फिरौन क बारे मँ इ करूण गीत गावा। ओहसे कहा: <span class="br-p"><br><br></span><span class="br-ind"><br><span class="indent">&nbsp;</span></span>“‘रास्ट्रन मँ गर्व क संग टहरत भए तू सोचे रह्या तू सक्तीसाली युवा सेर अहा।<br> <span class="br-ind"><br><span class="indent">&nbsp;</span></span>किन्तु फुरइ समुद्रर क दैत्य जइसे अहा।<br> <span class="br-ind"><br><span class="indent">&nbsp;</span></span>तू नदी प्रवाह क ढकेल के राह बनावत अहा,<br> <span class="br-ind"><br><span class="indent">&nbsp;</span></span>अउर आपन गोड़न स जल क मटमैला करत अहा।<br> <span class="br-ind"><br><span class="indent">&nbsp;</span></span>तू मिस्र क नदियन क उद्वेलित करत अहा।’”<br></div>
<div class="v" id="v3"><span class="vn">3</span> <span class="br-p"><br><br></span>मोर सुआमी यहोवा इ कहत ह: <span class="br-p"><br><br></span><span class="br-ind"><br><span class="indent">&nbsp;</span></span>“मइँ बहोत स लोगन क एक संग बटोरेउँ ह।<br> <span class="br-ind"><br><span class="indent">&nbsp;</span></span>अब मइँ तोहरे ऊपर जालि फेंकब।<br> <span class="br-ind"><br><span class="indent">&nbsp;</span></span>तब उ सबइ लोग तोहका हींच लेइहीं।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>तब मइँ तोहका झुरान भुइँया पइ गिराइ देब।<br> <span class="br-ind"><br><span class="indent">&nbsp;</span></span>मइँ तोहका खेते मँ लोकाउब।<br> <span class="br-ind"><br><span class="indent">&nbsp;</span></span>मइँ सबहिं पंछियन क तोहका खाइके बोलावाउब।<br> <span class="br-ind"><br><span class="indent">&nbsp;</span></span>मइँ हर जगह स जंगली जनावरन क तोहका खाइ अउर पेट भरइ बरे बोलवाउब।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मइँ तोहरे बदन क पर्वतन पइ बिखेरब।<br> <span class="br-ind"><br><span class="indent">&nbsp;</span></span>मइँ तोहरे ल्हास स घाटियन क भरि देब।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>मइँ तोहार रक्त पर्वतन पइ डाउब<br> <span class="br-ind"><br><span class="indent">&nbsp;</span></span>अउर धरती एका सोखी।<br> <span class="br-ind"><br><span class="indent">&nbsp;</span></span>नदियन तोहसे भरि जइहीं।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>मइँ तोहका लुप्त कइ देब।<br> <span class="br-ind"><br><span class="indent">&nbsp;</span></span>मइँ नभ क ढक देब अउर नछत्रन क करिया कइ देब।<br> <span class="br-ind"><br><span class="indent">&nbsp;</span></span>मइँ सूरज क बादर स ढकि देब अउर चन्दा नाहीं चमकी।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मइँ सबहिं चमकत जोतियन क नभ मँ<br> <span class="br-ind"><br><span class="indent">&nbsp;</span></span>तोहरे ऊपर काला बनाउब।<br> <span class="br-ind"><br><span class="indent">&nbsp;</span></span>मइँ तोहरे सारे देस मँ अँधेरा कइ देब।”<br></div>
<div class="v" id="v9"><span class="vn">9</span> <span class="br-p"><br><br></span>“बहोत सारे रास्ट्र किरोधित होइहीं। जब उ पचे सुनिहीं कि तोहका नस्ट करइ बरे मइँ एक दुस्मन क लिआएउँ। रास्ट्र जेनका तू जानत भी नाहीं, तिलमिलाइ जइहीं।</div>
<div class="v" id="v10"><span class="vn">10</span> मइँ बहोत स लोगन क तोहार कारण विस्मित कइ देब। जब मइँ आपन तरवार ओन लोगन क समन्वा चलाउब तउ ओनकर राजा लोग तोहार कारण डर स काँपिहीं। जउने दिन तोहार पतन होइ उहइ दिन, हर एक छिन, राजा लोग भयभित होइहीं। हर एक राजा आपन जिन्नगी बरे भयभित होइ।”</div>
<div class="v" id="v11"><span class="vn">11</span> <span class="br-p"><br><br></span>काहेकि मोर सुआमी यहोवा इ कहत ह: “बाबुल क राजा क तरवार तोहरे विरूद्ध जुद्ध करइ आई।</div>
<div class="v" id="v12"><span class="vn">12</span> मइँ ओन फउजियन क उपयोग तोहरे लोगन क जुद्ध मँ मार डावइ मँ करब। उ सबइ फउजी रास्ट्रन मँ सबस भयंकर रास्ट्र आवत हीं। उ सबइ ओन चीजन क नस्ट कइ देइहीं ओनकर गर्व मिस्र अहइ। मिस्र क लोग नस्ट कइ दीन्ह जइहीं।</div>
<div class="v" id="v13"><span class="vn">13</span> मिस्र मँ नदियन क सहारे बहोत स जनावर अहइँ। मइँ एन जनावरन क भी नस्ट करब। लोग भविस्स मँ, आपन गोड़न स पानी क गंदा नाहीं करिहीं। गइयन क खुर भविस्स मँ पानी क मइला नाहीं करिहीं।</div>
<div class="v" id="v14"><span class="vn">14</span> इ तरह मइँ मिस्र मँ पानी क सान्त बनाउब। मइँ ओनकर नदियन क मन्द बहाउब उ सबइ तेल क तरह बहिहीं।” मोर सुआमी यहोवा इ सबइ कहेस,</div>
<div class="v" id="v15"><span class="vn">15</span> “मइँ मिस्र देस क खाली कइ देब। उ हर चीज स रहित होइ। मइँ मिस्र मँ रहइवाले सबहिं लोगन क दण्ड देब। तब उ पचे जनिहीं कि मइँ यहोवा अउर सुआमी हउँ।</div>
<div class="v" id="v16"><span class="vn">16</span> <span class="br-p"><br><br></span>“इ एक करूणागीत अहइ जेका लोग मिस्र बरे गइहीं। दूसर रास्ट्रन मँ बिटियन मिस्र क बारे मँ इ करूण-गीत क गइही। उ पचे एका, मिस्र अउर ओकर सबहिं लोगन क बारे मँ करूण-गीत क रूप मँ गइहीं।” मोर सुआमी यहोवा इ कहे रहा।</div>
<div class="v" id="v17"><h2>मिस्र क नस्ट कीन्ह जाब</h2><span class="vn">17</span> <span class="br-p"><br><br></span>देस निकारे क बारहवें बरिस मँ, उ महीने क पन्द्रहवें दिन, यहोवा क सँदेसा मोका मिला। उ कहेस,</div>
<div class="v" id="v18"><span class="vn">18</span> “मनई क पूत, मिस्र क लोगन बरे रोआ। मिस्र क सक्तीसाली रास्ट्रन ओन बिटियन क, संग पाताल तलक पहोंचावा। ओनका उ पाताल लोक मँ पहोंचावा जहाँ उ पचे ओन मनइयन क संग होइहीं जउन उ गड़ा मँ गएन।</div>
<div class="v" id="v19"><span class="vn">19</span> <span class="br-p"><br><br></span>“मिस्र, तू कउनो दूसर स अच्छा नाहीं अहा। मउत क ठउरे पइ चले जा। जा अउर ओन बिदेसियन क संग लेटा।</div>
<div class="v" id="v20"><span class="vn">20</span> <span class="br-p"><br><br></span>“मिस्र क ओन सबहि दूसर लोगन क संग रहइ क होइ जउन जुद्ध मँ मारे ग रहेन। दुस्मन ओका अउर ओकरे सबइ लोगन क घसीट लिहस ह।</div>
<div class="v" id="v21"><span class="vn">21</span> <span class="br-p"><br><br></span>“मजबूत अउ सक्तीसाली मनई जुद्ध मँ मारे गएन। उ सबइ बिदेसी मउत क ठउर पइ गएन। उ ठउरे स उ सबइ लोग मिस्र अउ ओकरे सहायकन स बातन करिहीं। उ सबइ जउन जुद्ध मँ मारा ग रहेन।</div>
<div class="v" id="v22"><span class="vn">22</span> <span class="br-p"><br><br></span>“अस्सूर अउ अउर ओकर सारी फउज हुवाँ मउत क ठउर पइ अहइ। ओनकर कब्रन खाले गहिर नरक मँ अहइँ। उ सबइ सबहिं अस्सूर क फउजी जुद्ध मँ मारा गएन।</div>
<div class="v" id="v23"><span class="vn">23</span> ओकर कब्रन ओकरी कब्र क चारिहुँ ओर अहइँ। जब उ पचे जिअत रहेन तब उ पचे लोगन का भय भीत करत रहेन। किन्तु अब उ पचे सबहिं पूर्ण सान्त अहइँ उ पचे सबहिं जुद्ध मँ मारा गएन।</div>
<div class="v" id="v24"><span class="vn">24</span> <span class="br-p"><br><br></span>“एलाम हुआँ अहइ अउर एकर सारी फउज ओकर कब्र क चारिहुँ ओर अहइ। उ सबइ सबहिं जुद्ध मँ मारा गएन। उ पचे बिदेसी गहिर खाले धरती मँ गएन। जब उ पचे जिअत रहेन, उ सबइ लोगन क भयभीत करत रहेन। किन्तु उ पचे आपन लज्जा क अपने संग उ गहिर नरक मँ लइ गएन।</div>
<div class="v" id="v25"><span class="vn">25</span> उ पचे एलाम अउर ओकर फउजियन बरे, जउन जुद्ध मँ मारे गएन ह, बिछावन लगाइ दिहन ह। एलाम क सारी फउज ओकरी कब्र क चारिहुँ ओर अहइँ। इ सबइ सबहिं बिदेसी जुद्ध मँ मारा ग रहेन। जब उ पचे जिअत रहेन, उ पचे लोगन क डेरावत रहेन। किन्तु उ पचे लज्जा क आपन संग उ गहिर नरक मँ लइ गएन। उ पचे ओन सबहिं लोगन क संग रखे गएन, जउन मारे ग रहेन।</div>
<div class="v" id="v26"><span class="vn">26</span> <span class="br-p"><br><br></span>“मेसेक, तूबल अउर ओनकर सारी फउजन हुवाँ अहइँ। ओनकर कब्रन एनके चारिहुँ ओर अहइँ। उ सबइ खतनाहीन मनइयन रहेन जउन जुद्ध मँ मारे गए रहेन। जब उ पचे जिअत रहेन तब उ पचे लोगन क भयभीत करत रहेन।</div>
<div class="v" id="v27"><span class="vn">27</span> किन्तु अब उ पचे सक्तीसाली मनइयन क संग ओलरा अहइँ जउन बहोत पहिले मर चुके रहेन। उ पचे आपन जुद्ध क अस्त्र-सस्त्रन क संग दफनावा गएन। ओनकर तरवारन ओनके मूँड़े क खाले रखी जइहीं। किन्तु ओनकर पाप ओनकर हड्डियन पइ अहइँ। काहेकि जब उ पचे जिअत रहेन, उ पचे लोगन क डेराए रहेन।</div>
<div class="v" id="v28"><span class="vn">28</span> <span class="br-p"><br><br></span>“मिस्र, तू भी नस्ट होब्या। तू ओन बिदेसियन क संग ओलरब्या। तू ओन दूसर फउजियन क संग ओलरब्या जउन जुद्ध मँ मारे जाइ चुका अहइँ।</div>
<div class="v" id="v29"><span class="vn">29</span> <span class="br-p"><br><br></span>“एदोम भी हुवँइ अहइ। ओकर राजा अउर दूसर प्रमुख ओनके संग हुवाँ रहेन। उ सबइ सक्तीसाली फउजी भी रहेन। किन्तु अब उ पचे ओन दूसर लोगन क संग ओलरा रहेन। जउन जुद्ध मँ मारे गए रहेन। उ पचे ओन विदेसियन क संग आलग रहेन। उ पचे ओन मनइयन क संग खाले नरक मँ चले गएन।</div>
<div class="v" id="v30"><span class="vn">30</span> <span class="br-p"><br><br></span>“उत्तर क सबहिं सासक हुवाँ अहइँ। हुवाँ सीदोन क सबहिं फउजी अहइँ। ओनकर सक्ति लोगन क डेरावत रही। किन्तु उ पचे अब लज्जित अहइँ। उ सबइ बिदेसी ओन दूसर मनइयन क संग ओलरा अहइँ जउन जुद्ध मँ मारे गए रहेन। उ पचे आपन लज्जा अपने संग उ गहिर नरक मँ लइ गएन।</div>
<div class="v" id="v31"><span class="vn">31</span> <span class="br-p"><br><br></span>“फिरौन ओन लोगन क लखी जउन मउत पइ गएन ओकर सबइ सेना बरे ओका सान्तवना दीन्ह जाइ काहेकि फिरौन अउर ओनकर सारी सेना जंग मँ मारि जाइ।” मोर सुआमी यहोवा इ कहे रहा।</div>
<div class="v" id="v32"><span class="vn">32</span> <span class="br-p"><br><br></span>“जब फिरौन जिअत रहा तब मइँ लोगन क ओहसे भयभित कराएस। किन्तु अब उ ओन बिदेसियन क संग ओलरी। फिरौन अउ ओकर फउज ओन दूसर फउजियन क संग ओलरी जउन जुद्ध मँ मारे गए रहेन।” मोर सुआमी यहोवा इ कहे रहा।</div>
</div>
<!-- PARSED ABOVE; EDITING MAY BREAK PARSER -->
</body></html>