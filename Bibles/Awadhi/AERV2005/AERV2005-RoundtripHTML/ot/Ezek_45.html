<html><head>
<meta http-equiv="Content-Type" content="text/html;charset=utf-8" />
<title>Ezek 45 &ndash; यहेजकेल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 45);">
<div id="navbar"><a href="../index.html">पवित्तर बाइबिल</a> &ndash; <b>यहेजकेल</b> &ndash; <a href="Ezek_1.html">1</a> ... <a href="Ezek_43.html">43</a> <a href="Ezek_44.html">44</a> <b>45</b> <a href="Ezek_46.html">46</a> <a href="Ezek_47.html">47</a> <a href="Ezek_48.html">48</a> </div><hr>
<h1>Ezek 45</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>पवित्तर काम क उपयोग बरे भुइँया क बटवारा</h2><span class="vn">1</span> <span class="br-p"><br><br></span>“तू इस्राएल क परिवार समूह बरे भुइँया क विभाजन पाँसा लोकाइके करब्या। उ समइ तू भुइँया क एक हींसा अलग करब्या। इ यहोवा बरे पवित्तर हींसा होइ। भुइँया पच्चीस हजार हाथ लम्बी अउर दस हजार हाथ चउड़ी होइ। इ पूरी भुइँया पवित्तर होइ।</div>
<div class="v" id="v2"><span class="vn">2</span> पाँच सौ हाथ लम्बा अउर पाँस सौ हाथ चउड़ा वर्गाकार भुइँया मन्दिर बरे होइ। मन्दिर क चारिहुँ कइँती पचास हाथ चउड़ा क एक ठु खुला छेत्र होइ।</div>
<div class="v" id="v3"><span class="vn">3</span> बहोत पवित्तर ठउर मँ तू पचीस हजार हाथ लम्बा अउर दस हजार हाथ चउड़ा नपब्या। मन्दिर इ छेत्र मँ होइ। मन्दिर क छेत्र सब स जियादा पवित्तर ठउर होइ।</div>
<div class="v" id="v4"><span class="vn">4</span> <span class="br-p"><br><br></span>“इ भुइँया क पवित्तर भाग मन्दिर क सेवक याजकन बरे होइ जहाँ उ पचे परमेस्सर क समीप सेवा करइ आवत हीं। इ याजकन क घरन अउर मन्दिर बरे होइ।</div>
<div class="v" id="v5"><span class="vn">5</span> दूसर छेत्र पच्चीस हजार हाथ लम्बा अउर दस हजार हाथ चउड़ा ओन लेवीबंसियन क बरे होइ जउन मन्दिर मँ सेवा करत हीं। इ भुइँया भी लेवीबंसियन क, ओनके रहइ क नगरन बरे, होइ।</div>
<div class="v" id="v6"><span class="vn">6</span> <span class="br-p"><br><br></span>“तू नगर क पाँच हजार हाथ चउड़ा अउर पच्चीस हजार हाथ लम्बा छेत्र देब्या। इ पवित्तर छेत्र क सहारे होइ। इ इस्राएल क पूरे परिवार बरे होइ।</div>
<div class="v" id="v7"><span class="vn">7</span> सासक पवित्तर ठउर अउ नगर क आपन भुइँया क दुइनउँ कइँती क भुइँया अपने लगे रखी। इ परित्र छेत्र अउ नगर क छेत्र क बीच मँ होइ। इ उहइ चउड़ाई क होइ जउन चउड़ाई परिवार समूह क भुइँया क अहइ। इ लगातार पच्छिमी सीमा स पूर्वी सीमा तलक जाइ।</div>
<div class="v" id="v8"><span class="vn">8</span> इ भुइँया इस्राएल मँ सासक क सम्पत्ति होइ। इ तरह सासक क मोर लोगन क जीवन क भविस्स मँ कस्ट देइवाला बनावइ क जरूरत नाहीं होइ। किन्तु उ पचे भुइँया क इस्राएलियन क बरे ओनके परिवार समूहन क देइहीं।”</div>
<div class="v" id="v9"><span class="vn">9</span> <span class="br-p"><br><br></span>मोर सुआमी यहोवा इ कहेस, “इस्राएल क सासको, बहोत होइ चुका। क्रूर होब अउर लोगन स चिजियन चुराउब, छोड़ा। निआउवाला बना अउर अच्छे काम करा। हमरे लोगन क आपन घरन स बाहेर जाइ बरे बलपूर्वक मजबूर न करा।” मोर सुआमी यहोवा इ कहेस।</div>
<div class="v" id="v10"><span class="vn">10</span> <span class="br-p"><br><br></span>“लोगन क ठगब बन्द करा। सही बाटन अउ आपन क उपयोग करा।</div>
<div class="v" id="v11"><span class="vn">11</span> एपा (सूखी चिजियन क बाट) अउ बथ (दूत क मापक) एक ही तरह होइ चाही। एक बथ अउ एपा दुइनउँ एक क दसवाँ भाग होमर क बराबर होइ चाही। उ सबइ मापक होमर पइ आधारित होइहीं।</div>
<div class="v" id="v12"><span class="vn">12</span> एक सेकेल बीस गेरा क बराबर होइ चाही। एक मिना साठ सेकेल क बराबर होइ चाही। इ बीस सेकेल जमा पचीस सेकेल जमा पन्द्रह सेकेल क बराबर होइ चाही।</div>
<div class="v" id="v13"><span class="vn">13</span> <span class="br-p"><br><br></span>“इ खास भेंट अहइ जेका तोहका देइचाही। <span class="br-p"><br><br></span>एक क छठा भाग एपा गोहूँ क हर एक होमर गोहूँ बरे <span class="br-p"><br><br></span>अउर एक क छठा भाग एपा जउन क हर एक होमर जौ क बरे देइ चाही।</div>
<div class="v" id="v14"><span class="vn">14</span> <span class="br-p"><br><br></span>एक बथ क दसवाँ हींसा जइतून क तेल, हर एक <b>कोर</b> जइतून क तेल क बरे द्या। <span class="br-p"><br><br></span>(याद राखा दस बथ क एक होमरा अउर एक होमर क एक <b>कोर</b> होत ह।)</div>
<div class="v" id="v15"><span class="vn">15</span> <span class="br-p"><br><br></span>एक ठु भेड़, हर एक दुइ सौ भेड़िन स इस्राएल क सबन्त अच्छा घास क मनइयन स। <span class="br-p"><br><br></span>“इ सबइ बिसेस भेंटन अन्नबलि, होमबलि अउर मेलबलि क बरे अहइँ। इ सबइ भेंटन लोगन क प्रायस्चित बरे अहइँ।” मोर सुआमी यहोवा इ कहेस।</div>
<div class="v" id="v16"><span class="vn">16</span> <span class="br-p"><br><br></span>“देस क हर एक मनई इस्राएल क सासक क बरे इ भेंट देइ।</div>
<div class="v" id="v17"><span class="vn">17</span> किन्तु सासक क विसेस पवित्तर दिनन बरे जरूरी चिजियन देइ चाही। सासक क होमबलि, अन्नबलि अउर पेय भेंट क बियवस्था दावत क रिन, नवचन्द्र सबित अउ इस्राएल क परिवार क सबहिं बिसेस दावतन बरे करइ चाही। सासकन क सबहिं पापबलि, अन्नबलि, होमबलि, मेलबलि जउन इस्राएल क परिवार क पवित्तर करइ बरे उपयोग कीन्ह जात ह क समेत सबहिं बलियन देइ चाही।”</div>
<div class="v" id="v18"><span class="vn">18</span> <span class="br-p"><br><br></span>मोर सुआमी यहोवा इ सबइ बातन बताएस, “पहिले महीने मँ, महीने क पहिले दिन तू एक दोख रहित भवा जवान बैल लेब्या। तोहका उ बैल क उपयोग मन्दिर क पवित्तरीकरण करइ बरे करइ चाही।</div>
<div class="v" id="v19"><span class="vn">19</span> याजक कछू खून पाप बरे भेंट स लेइ अउर एका मन्दिर क दुआर खम्भन अउर वेदी क किनारी क चारिहुँ कोनन अउ भीतरी आँगन क फाटक क खम्भन पइ डाइ।</div>
<div class="v" id="v20"><span class="vn">20</span> तू इहइ काम महीने क सतएँ दिन उ मनई बरे करब्या जउन गल्ती स या अनजाने मँ पाप कइ दिहे होइ। इ तरह तू मन्दिर बरे प्रायस्चित करब्या।”</div>
<div class="v" id="v21"><h2>फसह पर्व क दावत क समय भेंट</h2><span class="vn">21</span> <span class="br-p"><br><br></span>“पहिले महीने क चौदहवें दिन तोहका सात दिन तलक फसह पर्व मनावई चाही। उ समइ मँ बेखमीरी रोटी खाइ चाही।</div>
<div class="v" id="v22"><span class="vn">22</span> उ समइ सासक एक बैल अपने बरे तथा इस्राएल क लोगन क बरे भेंट करी। बैल पापबलि बरे होइ।</div>
<div class="v" id="v23"><span class="vn">23</span> दावत क सात दिन तक सासक दोख रहित सात बैल अउ सात भेड़न भेंट करी। उ पचे यहोवा क होमबलि होइहीं। सासक उत्सव क सात दिन हर रोज एक बैल भेंट करी अउर उ पाप बलि बरे हर एक दिन एक बोकरा भेंट करी।</div>
<div class="v" id="v24"><span class="vn">24</span> सासक एक एपा जौ हर एक बैल क संग अन्नबलि क रूप मँ, अउर एक एपा जौ हर एक भेड़ा क साथ भेंट करी। सासक क एक हीन तेल हर एक एपा अन्न क बरे देइ चाही।</div>
<div class="v" id="v25"><span class="vn">25</span> सातवें महीनें के पन्द्रहवें दिन स सरण क उत्सव अहइ। किन्तु सासक क इहइ काम उत्सव क सात दिन तलक करइ चाही। इ सबइ भेंटन पापबलि, होमबलि, अन्नबलियन अउ तेल-भेंटन जरूर चढ़ावइ चाही।”</div>
</div>
<!-- PARSED ABOVE; EDITING MAY BREAK PARSER -->
</body></html>