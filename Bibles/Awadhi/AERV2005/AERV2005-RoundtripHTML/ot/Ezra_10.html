<html><head>
<meta http-equiv="Content-Type" content="text/html;charset=utf-8" />
<title>Ezra 10 &ndash; एज्रा &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezra', 10);">
<div id="navbar"><a href="../index.html">पवित्तर बाइबिल</a> &ndash; <b>एज्रा</b> &ndash; <a href="Ezra_1.html">1</a> ... <a href="Ezra_8.html">8</a> <a href="Ezra_9.html">9</a> <b>10</b> </div><hr>
<h1>Ezra 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>लोग आपन पाप स्वीकार करत हीं</h2><span class="vn">1</span> <span class="br-p"><br><br></span>एज्रा पराथना करत रहा अउर पापन क स्वीकार करत रहा। उ परमेस्सर क मन्दिर क समन्वा रोवर रहा अउर निहुरिके प्रणाम करत रहा। जउने समइ एज्रा इ कहत रहा उ समइ इस्राएल क लोगन क एक बड़ा समूह मेहरारू मनसेधू अउर बच्चन ओकरे चारिहुँ कइँती बटुर गएन। उ सबइ लोग भी जोर-जोर स रोवत रहेन।</div>
<div class="v" id="v2"><span class="vn">2</span> तब यहीएल क पूत सकन्याह जउन एलाम क सन्तानन मँ स रहा, एज्रा स बातन किहस। सकन्याह कहेस, “हम लोग अपने परमेस्सर क भक्त नाहीं रहे। हम लोग इ भुइँया क लोग क बिदेसी मेहररूअन क संग बियाह किहा ह। मुला जदपि हम इ कइ चुके अहइ तउ भी इस्राएल क बरे आसा अहइ।</div>
<div class="v" id="v3"><span class="vn">3</span> अब हम अपने परमेस्सर क समन्वा ओन सबहिं मेहररूअन अउर ओनके बच्चन क वापस पठवइ क वाचा करी। हम लोग इ एज्रा क सलाह मानइ बरे अउ ओन लोगन क सलाह मानइ क बरे करब जउन परमेस्सर क नेमन क सम्मान करत हीं। हम परमेस्सर क नेमन क पालन करब।</div>
<div class="v" id="v4"><span class="vn">4</span> एज्रा खड़े हवा, इ तोहार उत्तरदायित्व अहइ, किन्तु हम तोहार समर्थन करब। एह बरे साहसी बना अउर एका करा।”</div>
<div class="v" id="v5"><span class="vn">5</span> <span class="br-p"><br><br></span>एह बरे एज्रा उठ खड़ा भवा। उ प्रमुख याजक, लेवीबंसियन अउर इस्राएल क सबहिं लोगन स जउन कछू उ कहेस, ओका करइ क प्रतिग्या कराएस।</div>
<div class="v" id="v6"><span class="vn">6</span> तब एज्रा परमेस्सर क भवन क समन्वा स दूर हट गवा। जब तलक एज्रा हुवाँ रहा उ भोजन नाहीं किहस अउर न ही पानी पियस। उ इ किहस काहेकि उ तब भी बहोत दुःखी भवा। उ इस्राएल क ओन लोगन बरे दुःखी रहा जउन यरूसलेम क वापस आए रहेन।</div>
<div class="v" id="v7"><span class="vn">7</span> उ पचे यहूदा अउ यरूसलेम मँ हर एक जगहिया मँ इ एलान किहेस कि सबइ यहूदी लोग जउन कि बन्धुवाई स वापस लउटे यरूसलेम मँ एक संग एकट्ठा होइ।</div>
<div class="v" id="v8"><span class="vn">8</span> कउनो भी मनई जउन तीन दिन क भीतर यरुसलेमा नाहीं आई, तउ ओकर सम्पत्ति उ भुइँया मँ जबत कइ लीन्ह जाई। बड़के अधिकारियन अउर नेतन (प्रमुखन) इ निर्णय लिहन अउर उ मनई ओन लोगन क समूह क निअंबर नाहीं रहि जाई जउन कि बन्धुवाई स वापस लउटी क आएन।</div>
<div class="v" id="v9"><span class="vn">9</span> <span class="br-p"><br><br></span>एह बरे तीन दिन क भीतर यहूदा अउ बिन्यामीन के परिवार क सबहिं मनई यरूसलेम मँ एकट्ठा भएन अउर नवें महीने क बीसवें दिन सबहिं लोग मन्दिर क आँगन मँ आइ गएन। उ पचे इ बिसय क डर स अउर भारी बर्खा क कारण काँपत रहेन।</div>
<div class="v" id="v10"><span class="vn">10</span> तब याजक एज्रा खड़ा भवा अउर उ ओन लोगन स कहेस, “तू लोग परमेस्सर क बरे बिस्सासी नाहीं रहेन। तू पचे बिदेसी मेहररूअन क संग बियाह किहा ह। तू पचे वइसा कइके इस्राएल क अउर जियादा अपराधी बनाया ह।</div>
<div class="v" id="v11"><span class="vn">11</span> अब तू लोगन क यहोवा क समन्वा स्वीकार करब होइ कि तू पचे पाप किहा ह। यहोवा तू लोगन क पुरखन क परमेस्सर अहइ। तू पचन्क यहोवा क आदेस क पालन करइ चाही। अपने चारिहुँ ओर रहइवाले लोगन अउ अपनी बिदेसी मेहररूअन स अपने अलग करा।”</div>
<div class="v" id="v12"><span class="vn">12</span> <span class="br-p"><br><br></span>तब पूरा समूह जउन एक संग एकट्ठा रहा, एज्रा क जवाब दिहस। उ पचे ऊँची आवाज मँ कहेन: “एज्रा तू बिल्कुल ठीक कहत ह। हम क उ करइ चाही जउन तू कहत ह।</div>
<div class="v" id="v13"><span class="vn">13</span> मूला हुवाँ बहोत स लोग अहइँ अउर इ बर्खा क समइ अहइ तउ हम लोग बाहेर खड़े नाहीं रहि सकित। इ समस्या एक या दुइ दिन मँ हल नाहीं होइ काहेकि हम लोग बुरी तरह पाप किहे अही।</div>
<div class="v" id="v14"><span class="vn">14</span> पूरे समूह क सभा कइँती स हमरे प्रमुखन क निर्णय करइ द्या। तब निहचित समइ पइ हमरे नगरन क हर एक मनई जउन कउनो बिदेसी मेहरारू स बियाह किहेस ह, यरूसलेम आएन। ओनका अपने अग्रजन (प्रमुखन) अउर नगरन क निआव अधीसन क संग हिआँ आवइ दीन्ह जाइ। तब हमार परमेस्सर हम पइ किरोधित होब तजि देइ।”</div>
<div class="v" id="v15"><span class="vn">15</span> <span class="br-p"><br><br></span>सिरिफ थोड़े स मनई इ जोजना क बिरुद्ध रहेन। इ सबइ मनई रहेन असाहेल क पूत योनातान अउ तिकवा क पूत यहजयाह रहेन। लेवीबंसी मसुल्लाम अउ सब्बतै भी इ जोजना क बिरुद्ध रहेन।</div>
<div class="v" id="v16"><span class="vn">16</span> <span class="br-p"><br><br></span>एह बरे इस्राएल क उ सबइ लोग, जउन यरूसलेम मँ वापस आए रहेन, उ जोजना क स्वीकार करइ क सहमत होइ गएन। याजक एज्रा परिवार क प्रमुख मनईयन क चुनेस। उ हर एक परिवार स एक मनई क चुनेस। हर एक मनई नाउँ लइके चुना गवा। दसवें महीने क पहिले दिन जउन लोगन चुने गए रहेन हर एक मामले क जाँच क बरे बइठेन।</div>
<div class="v" id="v17"><span class="vn">17</span> पहिले महीने क पहिले दिन तलक उ पचे ओन सबहिं मनइयन पइ बिचार करब पूरा कइ लिहन जउन विदेसी मेहररूअन स बियाह किहे रहेन।</div>
<div class="v" id="v18"><h2>बिदेसी मेहररूअन स बियाह करइवाला क सूची</h2><span class="vn">18</span> <span class="br-p"><br><br></span>याजकन क सन्तानन मँ इ सबइ नाउँ अहइँ जउन बिदेसी मेहररूअन स बियाह किहन: <span class="br-p"><br><br></span>योसादाक क पूत येसू क सन्तानन, अउर येसू क भाइयन मँ स इ सबइ मनई: मासेयाह, एलीआज़र, यारीब अउर गदल्याह।</div>
<div class="v" id="v19"><span class="vn">19</span> एन सबहिं अपनी-अपनी मेहररूअन स सम्बंध तोरब स्वीकार किहन अउर अपने-अपने अपराध क स्वीकार करत भए हर एक अपने रेवड़ स एक-एक भेड़ा अपराध भेंट क रूप मँ चढ़ाएस। उ पचे अइसे अपने-अपने अपराधन क कारण किहन।</div>
<div class="v" id="v20"><span class="vn">20</span> <span class="br-p"><br><br></span>इम्मेर क सन्तानन मँ स इ सबइ मनई रहेन: हनानी, अउर जबधाह।</div>
<div class="v" id="v21"><span class="vn">21</span> <span class="br-p"><br><br></span>हारीम क सन्तानन मँ स इ सबइ मनई रहेन: मासेयाह, एलीयाह, समायाह, यहीएल अउर उज्जिय्याह।</div>
<div class="v" id="v22"><span class="vn">22</span> <span class="br-p"><br><br></span>पसहूर क सन्तानन मँ स इ सबइ मनई रहेन: एल्योएनै, मासेयाह, इसमाएल, नतनेल, योजाबाद अउर एलासा।</div>
<div class="v" id="v23"><span class="vn">23</span> <span class="br-p"><br><br></span>लेवीबंसियन मँ स एन मनइयन बिदेसी मेहररूअन स बियाह किहस: <span class="br-p"><br><br></span>योजाबाद, सिमी, केलायाह (एका कलीता भी कहा जात)। ह पतहवाह, यहूदा अउर एलीआज़र।</div>
<div class="v" id="v24"><span class="vn">24</span> <span class="br-p"><br><br></span>गायकन मँ सिरिफ इ मनई अहइ, जउन बिदेसी मेहरारू स बियाह किहस: <span class="br-p"><br><br></span>एल्यासीब, दुआरपालन मँ स इ सबइ लोग अहइँ जउन बिदेसी मेहररूअन स बियाह किहस: सल्लूम, तेलेम अउर ऊरी।</div>
<div class="v" id="v25"><span class="vn">25</span> <span class="br-p"><br><br></span>इस्राएल क लोगन मँ स इ सबइ लोग अहइँ जउन बिदेसी मेहररूअन स बियाह किहन: <span class="br-p"><br><br></span>परोस क सन्तानन स इ सबइ मनई: रम्याह, यिज्जियाह, मल्किय्याह, मियामीन, एलीआजर, मल्किय्याह अउर बनायाह।</div>
<div class="v" id="v26"><span class="vn">26</span> <span class="br-p"><br><br></span>एलाम क सन्तानन मँ स इ सबइ मनई: मत्तन्याह, जकर्याह, यहीएल, अब्दी, यरेमोत अउर एलीयाह।</div>
<div class="v" id="v27"><span class="vn">27</span> <span class="br-p"><br><br></span>जत्तू क सन्तानन मँ स इ सबइ मनई एल्योएनै, एल्यासीब, मत्तन्याह, यरेमोत, जाबाद अउर अजीज़ा।</div>
<div class="v" id="v28"><span class="vn">28</span> <span class="br-p"><br><br></span>बेबै क सन्तानन मँ स इ सबइ मनई: यहोहानान, हनन्याह, जब्बै, अउर अतलै।</div>
<div class="v" id="v29"><span class="vn">29</span> <span class="br-p"><br><br></span>बानी क सन्तानन मँ स इ सबइ मनई: मसुल्लाम, मल्लूक, अदायाह, यासूब, साल अउर यरामोत।</div>
<div class="v" id="v30"><span class="vn">30</span> <span class="br-p"><br><br></span>पहतमोआब क सन्तानन मँ स इ सबइ मनई: अदना, कलाल, बनायाह, मासेयाह, मत्तन्याह, बसलेल, बिन्नूई अउर मनस्से।</div>
<div class="v" id="v31"><span class="vn">31</span> <span class="br-p"><br><br></span>हारीम क सन्तानन मँ स इ सबइ मनई: एलीआज़र, यिस्सिय्याह, मल्कियाह, समायाह, सिमोन,</div>
<div class="v" id="v32"><span class="vn">32</span> बिन्यामीन, मल्लूक अउर समर्याह।</div>
<div class="v" id="v33"><span class="vn">33</span> <span class="br-p"><br><br></span>हासूम क सन्तानन मँ स इ सबइ मनई: मत्तनै, मत्तत्ता, जाबाद, एलीपेलेत, यरेमै, मनस्से अउर सिमी।</div>
<div class="v" id="v34"><span class="vn">34</span> <span class="br-p"><br><br></span>बानी क सन्तानन मँ स इ सबइ मनई: मादै, अम्राम, ऊएल,</div>
<div class="v" id="v35"><span class="vn">35</span> बनायाह, बेदयाह, कलूही,</div>
<div class="v" id="v36"><span class="vn">36</span> बन्याह, मरेमोत, एल्यासीब,</div>
<div class="v" id="v37"><span class="vn">37</span> मत्तन्याह, गत्तनै, यासू,</div>
<div class="v" id="v38"><span class="vn">38</span> <span class="br-p"><br><br></span>बिन्नूई क सन्तानन मँ स इ सबइ मनई: सिमी,</div>
<div class="v" id="v39"><span class="vn">39</span> सेलेम्याह, नातान, अदायाह,</div>
<div class="v" id="v40"><span class="vn">40</span> मक्नदबै, सासै, सारै,</div>
<div class="v" id="v41"><span class="vn">41</span> अजरेल, सेलेम्याह, सेमर्याह,</div>
<div class="v" id="v42"><span class="vn">42</span> सल्लूम, अमर्याह, अउर योसेफ।</div>
<div class="v" id="v43"><span class="vn">43</span> <span class="br-p"><br><br></span>नबो क सन्तानन मँ स इ सबइ मनई: यीएल, मत्तित्याह, जाबाद, जबीना, यद्दो, योएल अउर बनायाह।</div>
<div class="v" id="v44"><span class="vn">44</span> <span class="br-p"><br><br></span>एन सबहिं लोग बिदेसी मेहररूअन स बियाह किहे रहेन अउर एनमाँ स कछू क एन मेहररूअन मँ स बच्चे भी रहेन।</div>
</div>
<!-- PARSED ABOVE; EDITING MAY BREAK PARSER -->
</body></html>