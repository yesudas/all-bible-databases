<html><head>
<meta http-equiv="Content-Type" content="text/html;charset=utf-8" />
<title>Ezra 9 &ndash; एज्रा &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezra', 9);">
<div id="navbar"><a href="../index.html">पवित्तर बाइबिल</a> &ndash; <b>एज्रा</b> &ndash; <a href="Ezra_1.html">1</a> ... <a href="Ezra_7.html">7</a> <a href="Ezra_8.html">8</a> <b>9</b> <a href="Ezra_10.html">10</a> </div><hr>
<h1>Ezra 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>विदेसी लोगन स बियाह क बारे मँ एज्रा क पराथना</h2><span class="vn">1</span> <span class="br-p"><br><br></span>जब हम लोग इ सब कइ चुके तब इस्राएल क प्रमुख मोरे लगे आएन। उ पचे कहेन, “एज्रा इस्राएल क लोगन अउ याजकन अउ लेवी बंसियन अपने चाहिहुँ कइँती रहइवाले लोगन स अपने क अलग नाहीं रखेस ह। इस्राएल क लोग कनानियन, हित्तियन, परिज्जियन, यबूसियन, अम्मोनियन, मोआबियन, मिस्र क लोगन अउ एमोरियन क जरिये कीन्ह जाइवालो बहोत स बुरी बातन स प्रभावित भए हँ।</div>
<div class="v" id="v2"><span class="vn">2</span> इस्राएल क लोग एन लोगन क बिटियन स बियाह किहेन ह। जउन कि इस्राएली नाहीं रहेन इस्राएल क लोग पवित्तर पीढ़ी<sup class="fnm"><a name="fnm1" href="#fn1">1</a></sup> अहइ। मुला अब उ पचे अपने चारिहुँ ओर रहइवाले दूसर लोगन स मिलिके दोगले अउर असुद्ध होइ गएन ह। इस्राएल क लोगन क नेतन अउर बड़के अधिकारियन इ अपराध क करइ मँ पहिले रहेन ह।”</div>
<div class="v" id="v3"><span class="vn">3</span> जब मइँ इ बारे मँ सुनेउँ, मइँ अफ्ना लबादा अउ अंगरखा इ देखावइ बरे फार डाएउँ कि मइँ बहोत परेसान हउँ। मइँ अपने मूँड़ि अउर दाढ़ी क बार नोंच डाएउँ। मइँ दुःखी अउ अस्त-व्यस्त बइठ गएउँ।</div>
<div class="v" id="v4"><span class="vn">4</span> तब हर एक मनई जउन इस्राएल क परमेस्सर क नेमन क आदर करत रहा, भय स काँप उठा। उ पचे डर गएन काहेकि जउन इस्राएल क लोग बन्धुवाई स लउटेन, उ पचे परमेस्सर क भक्त नाहीं रहेन। मोका धक्का लगा अउर मइँ घबराइ गएउँ। मइँ हुवाँ साँझ क बलि भेंट क समइ तलक बइठा रहेउँ अउर उ पचे लोग मोरे चारिहुँ कइँती एकट्ठा रहेन।</div>
<div class="v" id="v5"><span class="vn">5</span> <span class="br-p"><br><br></span>तब, जब साँझ क बलि भेंट क समइ भवा, मइँ आपन दुःख क अवस्था मँ ही उठेउँ। मइँ बहोत लजान रहेउँ। मोर लबादा अउ अंगरखा दुइनउँ फटे रहेन अउर मइँ घुटरुअन क बल बइठिके यहोवा अपने परमेस्सर कइँती हाथ फइलाएउँ।</div>
<div class="v" id="v6"><span class="vn">6</span> तब मइँ पराथना किहेउँ: <span class="br-p"><br><br></span>“हे मोरे परमेस्सर, मइँ एतना लजान अउर संकोच मँ हँउ कि तोहरी कइँती मोर आँखिन नाहीं उठतिन, हे मोर परमेस्सर! मइँ लजान हउँ काहेकि हमरे पाप हमरे मूँड़े स ऊपर चले गए हँ। हमरे अपराधन क ढेरी एतनी होइ गइ ह कि उ अकासे तलक पहोंच चुकी ह।</div>
<div class="v" id="v7"><span class="vn">7</span> हमरे पुरखन क समइ स अब तलक हम लोग बहोत जियादा पाप किहा ह। हम लोग पाप किहा, एह बरे हम, हमरे राजा अउर हमरे याजक दण्डित भएन। हम लोग बिदेसी राजा लोगन क जरिये तरवार स अउर बन्दीखाने मँ धाँधे जाइ तलक दण्डित भएन ह। उ पचे राजा हमार धन लइ गएन अउर हमका लज्जित किहन। इ स्थिति आजु भी वइसी अहइ।</div>
<div class="v" id="v8"><span class="vn">8</span> <span class="br-p"><br><br></span>“आखीर मँ अब तू हम पइ कृपालु भवा ह। तू हमरे बचा भवा लोगन क बन्धुआई स निकरि आवइ दिहा ह अउर आपन पवित्र जगह मँ पनाह दिहा ह। यहोवा, तू हम क नवा जीवन दिहा ह अउर हमरी गुलामी स अजाद किहा ह।</div>
<div class="v" id="v9"><span class="vn">9</span> हाँ, हम दास रहे, मुला तू हम क सदा ही क बरे दास नाहीं रहइ देइ चाहत रहा। तू हम पइ कृपालू रहा। तू फारस क राजा लोगन क हम पइ कृपालु बनाया। तोहार मन्दिर नेस्त नाबूद होइ गवा रहा। मुला तू हम क नवी जिन्नगी दिहा जेहसे हम तोहरे मन्दिर क फुन बनाइ सकित ह अउर नवे क तरह पक्का कइ सकत हीं। ह परमेस्सर तू हम पचन्क यहूदिया अउर यरूसलेम मँ बेरा<sup class="fnm"><a name="fnm2" href="#fn2">2</a></sup> बनाइ दिहस।</div>
<div class="v" id="v10"><span class="vn">10</span> <span class="br-p"><br><br></span>“हमरे परमेस्सर, अब हम तोहसे का कहि सकित ह हम लोग तोहरी आग्या क पालन करब फुन तजि दीन्ह ह।</div>
<div class="v" id="v11"><span class="vn">11</span> हमरे परमेस्सर, तू अपने सेवकन अर्थात नबियन क उपयोग किहा अउर ओन आदेसन क हम क दिहा। तू कहे रह्या, ‘जउने देस मँ तू रहइ जात अहा अउर जेका आपन बनावइ जात रह्या ह, उ देस भ्रस्ट अहइ। इ ओन बहोत बुरे कामन स भ्रस्ट भवा ह जेनका हुवाँ रहइवालन किहेन ह। ओन लोग इ देस मँ हर जगह पइ बहोत जियादा बुरे काम किहेन ह। उ पचे इ देस क अपने पापन स गंदा कइ दिहेन ह।</div>
<div class="v" id="v12"><span class="vn">12</span> एह बरे इस्राएल क लोगो, अपने बच्चन क ओनके बच्चन स बियाह जिन करइ द्या। ओनके संग सम्बंध न रखा। अउर ओनकर चिजियन क लालसा न करा। मोरे आदेसन क पालन करा जेहसे तू सक्तीसाली होब्या अउर इ देस क अच्छी चिजियन क भोग करब्या। तब तू इ देस क बनाए रखब्या अउर अपने बच्चन क देब्या।’</div>
<div class="v" id="v13"><span class="vn">13</span> <span class="br-p"><br><br></span>“जउन बुरी घटनन हमरे संग घटिन उ सबइ हमार अपनी अपनी गलतियन स घटिन। हम लोग पाप क करम किहे अही अउर हम लोग बहोत अपराधी अही। मुला हमार परमेस्सर, तू हम क ओहसे बहोत, कम दण्ड दिहा ह जेतना हम मिलइ चाही। हम लोग बड़े भयानक करम किहे अही अउर हम लोगन क एहसे जियादा दण्ड मिलइ चाही। अइसा होत भए भी तू हमरे लोगन मँ स कछू क बन्धुवाई स अजाद होइ जाइ दिहा ह।</div>
<div class="v" id="v14"><span class="vn">14</span> एह बरे हम जानित ह कि हम क तोहरे आदेसन क तोड़इ नाहीं चाही। हम क ओन लोगन क संग बियाह नाहीं करइ चाही। उ सबइ लोग बहोत बुरे काम करत हीं। परमेस्सर जदि हम लोग ओन बुरे लोगन क संग बियाह करत रही तउ हम जानित ह कि तू हम क नस्ट कइ देब्या। तब इस्राएल क लोगन मँ स कउनो भी जिअत नाहीं बचि पाइ।</div>
<div class="v" id="v15"><span class="vn">15</span> <span class="br-p"><br><br></span>“यहोवा, इस्राएल क परमेस्सर, तू अच्छा अहइ। अउर तू अब भी हम मँ स कछू क जिअत रहइ देब्या। हाँ, हम अपराधी अहइ। अउर अपने अपराध क कारण हम मँ कउनो क भी तोहरे समन्वा खड़े होइ नाहीं दीन्ह जाइ चाही।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->पवित्तर पीढ़ी <!--raw 1 bo --></em><!--endraw 1-->काहेकि मूसा क व्यास्था अंतरजातीय बियाह क रोकत ह, एज्रा अउर नेतन चिन्ति अहइ कि इ यहूदी साइद गैर यहूदी स मिल जाइ अउर आपन यहूदीपन खो देइ।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><em><!--endraw 1-->बेरा <!--raw 1 bo --></em><!--endraw 1-->बेरा सब्द क उपयोग यहूदियन क यरूसलेम इस्राएल वापिस ओन क मालिकाना अधिकार क दर्साइ बरे कीन्ह गवा ह।</div>
</div>
<!-- PARSED ABOVE; EDITING MAY BREAK PARSER -->
</body></html>