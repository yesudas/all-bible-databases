<html><head>
<meta http-equiv="Content-Type" content="text/html;charset=utf-8" />
<title>Gen 1 &ndash; उत्पत्ति &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 1);">
<div id="navbar"><a href="../index.html">पवित्तर बाइबिल</a> &ndash; <b>उत्पत्ति</b> &ndash; <b>1</b> <a href="Gen_2.html">2</a> <a href="Gen_3.html">3</a> ... <a href="Gen_50.html">50</a> </div><hr>
<h1>Gen 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>संसार क उत्पत्ति</h2><span class="vn">1</span> <span class="br-p"><br><br></span>सुरु मँ परमेस्सर अकास अउ भुइँया क रचेस।</div>
<div class="v" id="v2"><span class="vn">2</span> भुइँया सुनसान रही: अउ भुइयाँ प कछू भी नाहीं रहा। समुद्दर प अँधियारा छावा रहा, अउ परमेस्सर क आतिमा पानी प मँड़रात रहा।</div>
<div class="v" id="v3"><h2>पहिला दिन – उजियारा</h2><span class="vn">3</span> <span class="br-p"><br><br></span>तब परमेस्सर कहेस, “उजियारा होइ” अउ उजियारा होइ गवा।</div>
<div class="v" id="v4"><span class="vn">4</span> परमेस्सर उजियारा क लखेस अउ उ जानि गवा कि इ नीक बाटइ। तबहि उ उजियारा का अँधयारा से अलग कई दिहेस।</div>
<div class="v" id="v5"><span class="vn">5</span> परमेस्सर उजियारा क नाउँ “दिन” अउ अँधियारा क नाउँ “रात” दिहेस। <span class="br-p"><br><br></span>साँझ भइ अउ भिन्सार भवा। इ पहिला दिन रहा।</div>
<div class="v" id="v6"><h2>दूसर दिन – अकास</h2><span class="vn">6</span> <span class="br-p"><br><br></span>तब्बइ परमेस्सर कहेस, “पानी क एक ढेर क दूसर ढेर स अलगावइ बरे वायुमण्डल<sup class="fnm"><a name="fnm1" href="#fn1">1</a></sup> होइ जाइ।”</div>
<div class="v" id="v7"><span class="vn">7</span> ऍह बरे परमेस्सर वायुमण्डल क बनएस अउ पानी क अलग किहेस। कछू पानी वायुमण्डल क ऊपर रहा अउ कछू वायुमण्डल क नीचे।</div>
<div class="v" id="v8"><span class="vn">8</span> परमेस्सर वायुमण्डल क “अकास” कहेस। तब साँझ भइ अउ भिन्सार भवा। इ दूसर दिन रहा।</div>
<div class="v" id="v9"><h2>तीसर दिन – झुरान भुइँया अउ पेड़-पौधा</h2><span class="vn">9</span> <span class="br-p"><br><br></span>अउर तब परमेस्सर कहेस, “भुइँया क पानी एक ठउरे प बटुर जाइ जेहसे झुरान भुइँया देखाइ देइ” अउ अइसा ही भवा।</div>
<div class="v" id="v10"><span class="vn">10</span> परमेस्सर झुरान भुइँया क नाउँ “धरती” धरेस अउ जउन पानी बटुरा रहा, ओका “समुद्दर” क नाउँ दिहेस। परमेस्सर लखेस कि इ नीक अहइ।</div>
<div class="v" id="v11"><span class="vn">11</span> <span class="br-p"><br><br></span>तब परमेस्सर कहेस, “भुइँया, घास अउ पौधा जउन अन्न पइदा करत ही अउर फलन क बिरवा उगावइ। फलन क बिरवा जेकरे फलन क भीतर बिया होइ अइसा फल पइदा करइँ अउ हर एक ठु पौधा आपन जाति क बिया बनावइ। इ पौधन क भुइयाँ प निकरइ द्या।” अउ अइसा ही भवा।</div>
<div class="v" id="v12"><span class="vn">12</span> भुइयाँ घास अउ पौधा पइदा किहस जउन अनाज पइदा करत ही अउ अइसा बिरवा अउ पौधा उगाएस जेनके फलन क भीतर बिया होत हीं। हर एक ठु पौधा आपन आपन जाति क मुताबिक बिया पइदा किहस अउ परमेस्सर लखेस कि इ नीक अहइ।</div>
<div class="v" id="v13"><span class="vn">13</span> <span class="br-p"><br><br></span>तब साँझ भइ अउ भिन्सार भवा। इ तीसर दिन रहा।</div>
<div class="v" id="v14"><h2>चउथा दिन – सूरज, चाँद अउ तारा</h2><span class="vn">14</span> <span class="br-p"><br><br></span>तब परमेस्सर कहेस, “अकास मँ जोतियन होइ द्या। इ जोतियन दिन क रात स अलगाइ देइ। इ जोतियन खास त्यौहार क दिनन क अवइ अउर दिन अउ रात होइ ऍकरे बरे मँ एक चीन्हा होब्या।</div>
<div class="v" id="v15"><span class="vn">15</span> इ जोतियन भुइयाँ प प्रकास देइ बरे अकासे मँ ठहारि जाइँ।” अउर अइसा ही भवा।</div>
<div class="v" id="v16"><span class="vn">16</span> <span class="br-p"><br><br></span>तब परमेस्सर दुइ बड़की जोतियन बनाएस। परमेस्सर ओहमाँ स बड़की जोति क दिन प राज करइ बरे बनाएस अउ छोटकी जोति क राति प राज करइ खातिर बनाएस। परमेस्सर तारा भी बनाएस।</div>
<div class="v" id="v17"><span class="vn">17</span> परमेस्सर इ जोतियन क अकासे मँ ऍह बरे धरेस कि पृथ्वी पइ चमकइ।</div>
<div class="v" id="v18"><span class="vn">18</span> परमेस्सर इ जोतियन क अकासे मँ ऍह बरे धरेस कि उ दिन अउ राति प राज करइ। इ सबइ जोतियन उजियारा क अँधियारा स अलगाइ दिहन अउ परमेस्सर इ लखेस कि इ नीक बा।</div>
<div class="v" id="v19"><span class="vn">19</span> <span class="br-p"><br><br></span>तब साँझ भइ अउ भिन्सार भवा। इ चउथा दिन रहा।</div>
<div class="v" id="v20"><h2>पँचवा दिन – मछरियन अउ पंछिन</h2><span class="vn">20</span> <span class="br-p"><br><br></span>तबही परमेस्सर कहेस, “पानी बहोत सारी जीब जन्तूअन स भरि जाइ अउ पंछी भुइयाँ क उ ऊपर वायु मँ बिचरइँ।”</div>
<div class="v" id="v21"><span class="vn">21</span> ऍह बरे परमेस्सर समुद्दर मँ बडंवार बड़वार जलजन्तु बनएस। परमेस्सर ओन सबहिँ परानियन क बनएस जउन समुद्दर मँ बिचरत हीँ। सागर मँ किसिम किसिम क जलजन्तु बाटेन। परमेस्सर इ सबन क रचना किहेस। परमेस्सर हर तरह क पंछी भी बनएस जउन अकासे मँ उड़त ही। परमेस्सर लखेस कि इ नीक अहइ।</div>
<div class="v" id="v22"><span class="vn">22</span> <span class="br-p"><br><br></span>परमेस्सर इ जनावरन क आसीर्बाद दिहेस, अउ कहेस, “जा अउ बहोत स बच्चन क पइदा करा अउ सागरे क आपन सन्तानन स भरि द्या।” उ पंछी क भी कहेस कि आपन सन्तानन क कइ गुना बढ़ावा।</div>
<div class="v" id="v23"><span class="vn">23</span> <span class="br-p"><br><br></span>तब साँझ भइ अउ भोर भवा। इ पँचवा दिन रहा।</div>
<div class="v" id="v24"><h2>छठाँ दिन – भुइँया क जीउ जन्तु अउ मनई</h2><span class="vn">24</span> <span class="br-p"><br><br></span>तब परमेस्सर कहेस, “भुइँया हर जाति क जीउ जन्तु पइदा करइ। बहोत स अलग अलग जाति क जनावर होइँ। हर जाति क बड़का जनावर अउ नान्ह नान्ह रेंगइवाला जनावर होइँ अउ इ जनावर आपन जाति क मुताबिक अउर जनावर बनावइँ” अउ इहइ सब भवा।</div>
<div class="v" id="v25"><span class="vn">25</span> <span class="br-p"><br><br></span>तउ, परमेस्सर हर जाति क जनावर बनाएस। उ जंगली जनावर, पालतू जनावर, अउ सबहिँ नान्ह नान्ह रेंगइवाला जीउ बनाएस अउर परमेस्सर लखेस कि इ नीक अहइ।</div>
<div class="v" id="v26"><span class="vn">26</span> <span class="br-p"><br><br></span>तब परमेस्सर कहेस, “अब मनई क आपन सरुप अउर आपन जइसा बनाएँ मनई हमरी तरह होइ। उ सागर क सब मछरियन प अकासे क पंछियन प राज करी। उ भुइँया क सब बड़वार जनावरन अउ सब नान्ह रेगंइवालन जीउ प राज करी।”</div>
<div class="v" id="v27"><span class="vn">27</span> <span class="br-p"><br><br></span>ऍह बरे परमेस्सर मनई क आपन सरुप मँ बनाएस। परमेस्सर मनई क आपन ही सरुप मँ सिरजेस। परमेस्सर ओनकइ नर अउ नारी बनाएस।</div>
<div class="v" id="v28"><span class="vn">28</span> परमेस्सर ओनका असीसेस। परमेस्सर ओनसे कहेस, “बहोत सारे संतानन पइदा करा, नसलन क बढ़ावा अउर भुइँया क भरि द्या। भुइँया पइ कब्जा कर ल्या। अउ ओह प राज करा। सागर क मछरियन प अउ अकासे क पंछिन प राज करा। भुइँया क हर जीउ-जन्तु प राज करा।”</div>
<div class="v" id="v29"><span class="vn">29</span> <span class="br-p"><br><br></span>परमेस्सर कहेस, “लखा, मइँ तू पचन क सब किसिम क बिआदार बृच्छ पौधा अउ सारा फलदार बृच्छ दिहेउँ ह। इ सबइ अन्न अउ फल तोहार भोजन होइ।</div>
<div class="v" id="v30"><span class="vn">30</span> मइँ हर एक ठु हरिअर पेड़ पौधा गोरु बरे देत अहउँ। इ सबइ हरिअर बृच्छ पौधा ओनकइ चारा होइ। भुइँया क हर एक ठु जनावर, अकासे क हर एक पंछी अउ भुइँया प रेंगइवाला सब जीउ जन्तु इ चारा क खइही।” इ सबइ बातन भइँन।</div>
<div class="v" id="v31"><span class="vn">31</span> <span class="br-p"><br><br></span>परमेस्सर अपने जरिये हर एक ठु चीज लखेस जेका उ बनाएस रहा। अउ उ निहारेस कि हर चीज बहोतइ नीक बाटइ। <span class="br-p"><br><br></span>साँझ भइ अउ भोर भवा। इ छठवाँ दिन रहा।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->वायुमण्डल <!--raw 1 bo --></em><!--endraw 1-->हिब्रू भाखा मँ एकर अरथ अहइ ‘फइलाव’ या ‘मण्डल।’</div>
</div>
<!-- PARSED ABOVE; EDITING MAY BREAK PARSER -->
</body></html>