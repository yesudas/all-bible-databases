<html><head>
<meta http-equiv="Content-Type" content="text/html;charset=utf-8" />
<title>Gen 10 &ndash; उत्पत्ति &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 10);">
<div id="navbar"><a href="../index.html">पवित्तर बाइबिल</a> &ndash; <b>उत्पत्ति</b> &ndash; <a href="Gen_1.html">1</a> ... <a href="Gen_8.html">8</a> <a href="Gen_9.html">9</a> <b>10</b> <a href="Gen_11.html">11</a> <a href="Gen_12.html">12</a> ... <a href="Gen_50.html">50</a> </div><hr>
<h1>Gen 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>रास्ट्र बाढ़इ अउ फइल जाइ</h2><span class="vn">1</span> <span class="br-p"><br><br></span>नूह क पूत सेम। हाम अउ येपेत रहेन। बाढ़ क पाछे इ तीनउँ बहोत स पूतन क बाप भएन। हिआँ सेम, हाम अउ येपेत स पइदा होइवालन पूतन क सूची दीन्ह जात अहइ:</div>
<div class="v" id="v2"><h2>येपेत क संतानन</h2><span class="vn">2</span> <span class="br-p"><br><br></span>येपेत क पूत रहेन: गोमेर, मागोग, मादै, यावान, तूबल, मेसेक अउ तीरास।</div>
<div class="v" id="v3"><span class="vn">3</span> <span class="br-p"><br><br></span>गोमेर क पूत रहेन: असकनज, रीपत अउ तोगर्मा</div>
<div class="v" id="v4"><span class="vn">4</span> <span class="br-p"><br><br></span>यावान क पूत रहेन: एलीसा, तर्सीस, कित्ती अउ दोदानी।</div>
<div class="v" id="v5"><span class="vn">5</span> <span class="br-p"><br><br></span>भूमध्य सागर क चारिहुँ कइँती तटे प जउन मनई रहइ लागेन उ पचे येपेत क संतान ही रहेन। हर एक पूत क आपन अलग प्रदेस रहा। सब परिवार बाढ़ेन अउ अलग अलग रास्ट्र बन गएन। हर एक रास्ट्र क आपन आपन भाखा रही।</div>
<div class="v" id="v6"><h2>हाम क संतानन</h2><span class="vn">6</span> <span class="br-p"><br><br></span>हाम क पूत रहेन: कूस, मिस्र, फूत अउ कनान,</div>
<div class="v" id="v7"><span class="vn">7</span> <span class="br-p"><br><br></span>कूस क पूत रहेन: सबा, हवीला, सबता, रामा, सबूतका। <span class="br-p"><br><br></span>रामा क पूत रहेन: सबा अउ ददान।</div>
<div class="v" id="v8"><span class="vn">8</span> <span class="br-p"><br><br></span>कूस क एक पूत निम्रोद नाउं क भी रहा। निम्रोद भुइँया प बहोत बरिआर मनई भवा रहा।</div>
<div class="v" id="v9"><span class="vn">9</span> यहोवा क समन्वा निम्रोद, एक बड़का सिकरी रहा। ऍह बरे लोग दूसर मनइयन क बराबरी निम्रोद स करत ही अउर कहत हीं, “इ मनई, यहोवा क समन्वा बड़का सिकारी निम्रोद क तरह अहइ।”</div>
<div class="v" id="v10"><span class="vn">10</span> <span class="br-p"><br><br></span>निम्रोद क राज्ज सिनार देस मँ बाबुल, एरेख, कलना अउ अक्कद प्रदेस स सुरु भवा।</div>
<div class="v" id="v11"><span class="vn">11</span> निम्रोद अस्सूर मँ भी गवा। हुवाँ उ नीनवे, रहोबोतीर, कालह अउ</div>
<div class="v" id="v12"><span class="vn">12</span> रेसेन नाउँ क नगरन क बसाएस। (रेसेन, नीनवे अउ बड़का सहर कालह, क बीच क सहर बाटइ।)</div>
<div class="v" id="v13"><span class="vn">13</span> <span class="br-p"><br><br></span>मिस्रप (मिस्र) - लूद, अनाम, लहाब, नप्तूह,</div>
<div class="v" id="v14"><span class="vn">14</span> पत्रूस, कसलूह अउ कप्तोर देसन क लोगन क बाप रहा। (पलिस्ती लोग कसलूह लोगन स आए रहेन।)</div>
<div class="v" id="v15"><span class="vn">15</span> <span class="br-p"><br><br></span>कनान सीदोन क बाप रहा। सिदोन कनान क पहिला पूत रहा। कनान, हित क भी बाप रहा। हित, हित्ती लोगन क बाप रहा।</div>
<div class="v" id="v16"><span class="vn">16</span> अउर कनान, यबूसी, एमोरी, गिर्गासी,</div>
<div class="v" id="v17"><span class="vn">17</span> हिव्वी, अर्की, सीनी,</div>
<div class="v" id="v18"><span class="vn">18</span> अर्वदी, समारी, हमाती लोगन क भी बाप रहा। <span class="br-p"><br><br></span>कनान क परिवार संसार क अलग अलग हीसा मँ फइला रहेन,</div>
<div class="v" id="v19"><span class="vn">19</span> कनान लोगन क भुइँया उत्तर मँ सीदोन स दक्खिन मँ गरार तलक, पच्छिम मँ अज्जा स पूरब मँ सदोम अउ अमोरा तलक, अदमा अउ सबोयीम स लासा तलक रहा।</div>
<div class="v" id="v20"><span class="vn">20</span> <span class="br-p"><br><br></span>इ सबइ लोग हाम क संतानन रहेन। उ पचे परिवारन, भाखान, देसन अउर रास्ट्रन क अनुसार व्यवस्थित रहेन।</div>
<div class="v" id="v21"><h2>सेम क संतानन</h2><span class="vn">21</span> <span class="br-p"><br><br></span>सेम येपेत क बड़का भाई रहा। सेम क एक संतानन एबेर हिब्रू लोगन क बाप रहा।</div>
<div class="v" id="v22"><span class="vn">22</span> <span class="br-p"><br><br></span>सेम्त पूत एलाम, अस्सूर, अर्पखद, लूद अउ अराम रहेन।</div>
<div class="v" id="v23"><span class="vn">23</span> <span class="br-p"><br><br></span>अराम क पूत ऊस, हूल, गेतेर अउ मस रहेन।</div>
<div class="v" id="v24"><span class="vn">24</span> <span class="br-p"><br><br></span>अर्पखद सेलह क बाप रहा। <span class="br-p"><br><br></span>सेलह एबेर क बाप रहा।</div>
<div class="v" id="v25"><span class="vn">25</span> <span class="br-p"><br><br></span>एबेर क दुइ पूत रहेन। एक पूत क नाउँ पेलेग रहा। ओका इ नाउँ ऍह बरे दीन्ह गवा काहेकि जिन्नगी क टेम मँ धरती क बटवारा भवा। दूसर भाई क नाउँ योक्तान रहा।</div>
<div class="v" id="v26"><span class="vn">26</span> <span class="br-p"><br><br></span>योक्तान अल्मोदाद, सेलेप, हसर्मावेत, येरह,</div>
<div class="v" id="v27"><span class="vn">27</span> यदोरवाम, ऊजाल, दिला,</div>
<div class="v" id="v28"><span class="vn">28</span> ओबाल, अबीमाएल, सबा,</div>
<div class="v" id="v29"><span class="vn">29</span> ओपीर हवीला अउ योबाब क बाप रहा। इ सबहि लोग योकतान क संतान भएन।</div>
<div class="v" id="v30"><span class="vn">30</span> इ सबइ लोग मेसा अउ पुर्बिहा पहाड़ी प्रदेस क बीच क भुइँया मँ रहत रहेन। मेसा सपारा प्रदेस कइँती रहा।</div>
<div class="v" id="v31"><span class="vn">31</span> <span class="br-p"><br><br></span>उ लोग सेम क परिवारे स रहेन। उ सबइ परिवार, परिवार क आधार पइ, भाखा क आधार पइ, देस क आधार पइ अउर रास्ट्र क आधार पइ बँटा भवा रहा।</div>
<div class="v" id="v32"><span class="vn">32</span> <span class="br-p"><br><br></span>नूह क पूतन स चलइ वाला परिवारन क इ सूची अहइ। उ पचे आपन आपन रास्ट्र मँ बँटा भवा रहत रहेन। बाढ़ क पाछे सारी भुइँया प फइलइवाला लोग भी एनही परिवारे स निकरि आएन।</div>
</div>
<!-- PARSED ABOVE; EDITING MAY BREAK PARSER -->
</body></html>