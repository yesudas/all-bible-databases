<html><head>
<meta http-equiv="Content-Type" content="text/html;charset=utf-8" />
<title>Gen 11 &ndash; उत्पत्ति &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 11);">
<div id="navbar"><a href="../index.html">पवित्तर बाइबिल</a> &ndash; <b>उत्पत्ति</b> &ndash; <a href="Gen_1.html">1</a> ... <a href="Gen_9.html">9</a> <a href="Gen_10.html">10</a> <b>11</b> <a href="Gen_12.html">12</a> <a href="Gen_13.html">13</a> ... <a href="Gen_50.html">50</a> </div><hr>
<h1>Gen 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>संसार बँटि गवा</h2><span class="vn">1</span> <span class="br-p"><br><br></span>बाढ़ क पाछे संसार एक ही भाखा बोलत रहा। सब लोग एक ही सब्द-भण्डार बइपरत रहेन।</div>
<div class="v" id="v2"><span class="vn">2</span> लोग पूरब कइँती स बढ़ेन। ओनका सिनार देस मँ एक मइदान मिला। लोग हुवाँ बसइ गएन।</div>
<div class="v" id="v3"><span class="vn">3</span> लोग कहेन, “हम पचन क ईंटा बनउब अउ ओका पजावा मँ तपावइ चाही, ताकि उ सबइ पककी होइ जाइँ।” ऍह बरे मनइयन आपन घर बनावइ बरे पाथरन क जगह ईंटा क बइपरेन। अउ मनइयन चूना क गारा क जगह राल क प्रयोग किहेन।</div>
<div class="v" id="v4"><span class="vn">4</span> <span class="br-p"><br><br></span>लोग कहेन, “हम पचे आपन खातिर एक ठु सहर बनाई अउ हम सबइ एक बहोत ऊँच इमारत बनाउब जउन अकासे क छुइ। हम पचे नामी होइ जाब। अगर हम पचे अइसा करब तउ पूरी धरती प बिखरेब नाही। हम पचे एक ही ठउर प एक संग रहब।”</div>
<div class="v" id="v5"><span class="vn">5</span> <span class="br-p"><br><br></span>यहोवा सहर अउ बहोत ऊँच इमारत क लखइ बरे तरखाले आवा। यहोवा मनइयन क इ सब बनावत लखेस।</div>
<div class="v" id="v6"><span class="vn">6</span> यहोवा कहेस, “इ सबइ लोग एक भाखा बोलत हीँ अउर मइँ निहारत हउँ कि उ पचे इ काम खतम करइ बरे एकउटा अहइँ, इ तउ, इ सबइ जउन कछू कइ सकत हीँ ओकर, सिरिफ सुरुआत अंहइ। हाली ही उ पचे सब कछू करइ जोग्ग होइ जइहीं जउन इ पचे करइ चइही।</div>
<div class="v" id="v7"><span class="vn">7</span> ऍह बरे आवा हम तरखाले चली अउ एनकइ भाखा क गड्डमड्ड कइ देइ। तब उ पचे एक दूसर क बात न बूझि पइही।”</div>
<div class="v" id="v8"><span class="vn">8</span> <span class="br-p"><br><br></span>यहोवा मनइयन क समूचइ धरती प फइलाइ दिहस। ऍहसे मनइयन सहर क बनाउब पूरा नाही किहन।</div>
<div class="v" id="v9"><span class="vn">9</span> इहइ उ ठउर रहा जहाँ यहोवा समूचइ संसार क भाखा क गड्डमड्ड कइ दिहस। ऍह बरे इ ठउर क नाउँ बाबुल धरा गवा। इ तरह यहोवा उ जगहिया स मनइयन क पृथ्वी क सब देसन मँ फइलाएस।</div>
<div class="v" id="v10"><h2>सेम क परिवार क कहानी</h2><span class="vn">10</span> <span class="br-p"><br><br></span>इ सेम क परिवारे क कहानी बाटइ। बाढ़ क दुइ बरिस पाछे जब सेम सौ बरिस क रहा ओकर पूत अर्पखद क जनम भवा।</div>
<div class="v" id="v11"><span class="vn">11</span> ओकरे पाछे सेम पाँच सौ बरिस जिअत रहा। ओकरे दूसर पूत अउ बिटियन रही।</div>
<div class="v" id="v12"><span class="vn">12</span> <span class="br-p"><br><br></span>जब अर्पखद पैंतीस बरिस क रहा ओकर पूत सेलह क जनम भवा।</div>
<div class="v" id="v13"><span class="vn">13</span> सेलह क पइदा होइ क पाछे अर्पखद चार सौ तीन बरिस जिअत रहा। इ दिन ओकर दूसर पूतन अउ बिटियन पइदा भइन।</div>
<div class="v" id="v14"><span class="vn">14</span> <span class="br-p"><br><br></span>सेलह क तीस बरिस होइ क पाछे ओकर पूत एबरे क जन्म भवा।</div>
<div class="v" id="v15"><span class="vn">15</span> एबेर क जन्म क पाछे सेलह चार सौ तीन बरिस जिअत रहा। इ दिनन मँ ओकरे पूतन अउ बिटियन पइदा भएन।</div>
<div class="v" id="v16"><span class="vn">16</span> <span class="br-p"><br><br></span>एबेर क चौंतीस बरिस क होइ क पाछे ओकरे पूत पेलेग क जन्म भवा।</div>
<div class="v" id="v17"><span class="vn">17</span> पेलेग क जन्म क पाछे एबेर चार सौ तीस बरिस अउर जिअत रहा। इ दिनन मँ ओकरे दूसर पूतन अउ बिटियन पइदा भइन।</div>
<div class="v" id="v18"><span class="vn">18</span> <span class="br-p"><br><br></span>जब पेलेग तीस बरिस क भवा, ओकर पूत “रु” क जन्म भवा।</div>
<div class="v" id="v19"><span class="vn">19</span> “रु” क जन्म क पाछे पेलेग दुइ सौ नौ बरिस अउर जिअत रहा। उ दिनन मँ ओकरे दूसर बिटियन अउ बेटवन क जन्म भवा।</div>
<div class="v" id="v20"><span class="vn">20</span> <span class="br-p"><br><br></span>जब रु बत्तीस बरिस क भवा, ओकरे पूत सरुग क जन्म भवा।</div>
<div class="v" id="v21"><span class="vn">21</span> सरुग क जन्मे क पाछे रु दुइ सौ सात बरिस अउर जिअत रहा। इ दिनन ओकरे दूसर बेटवन अउ बिटियन पइदा भएन।</div>
<div class="v" id="v22"><span class="vn">22</span> <span class="br-p"><br><br></span>जब सरुग तीस बरिस क भवा, ओकरे पूत नाहोर क जन्म भवा।</div>
<div class="v" id="v23"><span class="vn">23</span> नाहोर क जन्म क पाछे सरुग दुइ सौ बरिस अउर जिअत रहा। इ दिनन मँ ओकरे दूसर पूतन अउ बिटियन क जन्म भवा।</div>
<div class="v" id="v24"><span class="vn">24</span> <span class="br-p"><br><br></span>जब नाहोर उनतीस बरिस क भवा, ओकर पूत तेरह क जन्म भवा।</div>
<div class="v" id="v25"><span class="vn">25</span> तेरह क जन्म क पाछे नाहोर एक सौ उन्नीस बरिस अउर जिअत रहा। इ दिनन मँ ओकरे दूसर बिटियन अउ बेटवन क जन्म भवा।</div>
<div class="v" id="v26"><span class="vn">26</span> <span class="br-p"><br><br></span>तेरह जब सत्तर बरिस क भवा, ओकरे पूत अब्राम, नाहोर अउ हारान क जन्म भवा।</div>
<div class="v" id="v27"><h2>तेरह क परिवार क कहानी</h2><span class="vn">27</span> <span class="br-p"><br><br></span>इ तेरह क परिवार क कहानी अहइ। तेरह अब्राम, नाहोर अउ हारान क बाप रहा। हारान लूत क बाप रहा।</div>
<div class="v" id="v28"><span class="vn">28</span> हारान आपन जन्मभूमि कसदियन क उर सहर मँ मरा। जब हारान मरा तब ओकर पिता तेरह जिअत रहा।</div>
<div class="v" id="v29"><span class="vn">29</span> अब्राम अउ नाहोर दुइनउँ आपन आपन बियाह किहन। अब्राम क मेहरारु सारै रही। नाहोर क मेहरारु मिल्का रही। मिल्का हारान क बिटिया रही। हारान मिल्का अउ यिस्का क बाप रहा।</div>
<div class="v" id="v30"><span class="vn">30</span> सारै क कउनो बच्चा नाही रहा काहेकि उ कउनो बच्चा क जन्म देइ जोग्ग नाही रही।</div>
<div class="v" id="v31"><span class="vn">31</span> <span class="br-p"><br><br></span>तेरह आपन परिवार क संग लिहेस अउ कसदियन क उर सहर क तजि दिहस। उ पचे कनान क जात्रा करइ क मन मँ ठान लिहन। तेरह आपन पूत अब्राम, आपन पोता लूत (हारान क पूत), आपन पतोहू (अब्राम क मेहरारु) सारै क संग लिहस। उ पचे हारान तलक जात्रा किहन अउ हुआँ ठहराउब तय किहन।</div>
<div class="v" id="v32"><span class="vn">32</span> तेरह दुइ सौ पाँच बरिस जिअत रहा। तब उ हारान मँ मरि गवा।</div>
</div>
<!-- PARSED ABOVE; EDITING MAY BREAK PARSER -->
</body></html>