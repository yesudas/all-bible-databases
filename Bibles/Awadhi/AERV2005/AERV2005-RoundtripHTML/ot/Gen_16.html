<html><head>
<meta http-equiv="Content-Type" content="text/html;charset=utf-8" />
<title>Gen 16 &ndash; उत्पत्ति &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 16);">
<div id="navbar"><a href="../index.html">पवित्तर बाइबिल</a> &ndash; <b>उत्पत्ति</b> &ndash; <a href="Gen_1.html">1</a> ... <a href="Gen_14.html">14</a> <a href="Gen_15.html">15</a> <b>16</b> <a href="Gen_17.html">17</a> <a href="Gen_18.html">18</a> ... <a href="Gen_50.html">50</a> </div><hr>
<h1>Gen 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>दासी हाजिरा</h2><span class="vn">1</span> <span class="br-p"><br><br></span>सारै अब्राम क मेहरारु रही। अब्राम अउ ओकरे कउनो लरिका नाही रहा। सारै क लगे एक ठु मिस्र क दासी रही। ओकर नाउँ हाजिरा रहा।</div>
<div class="v" id="v2"><span class="vn">2</span> सारै अब्राम स कहेस, “लखा, यहोवा मोका कउनो बच्चा नाही दिहे अहइ। ऍह बरे मोरी दासी क संग सारीरिक संबन्ध करा होइ सकत ह कि ओकर बच्चा मोर अपना बच्चा होइ जाब।” अब्राम आपन मेहरारु क कहब मान लिहस।</div>
<div class="v" id="v3"><span class="vn">3</span> <span class="br-p"><br><br></span>कनान मँ अब्राम क दास बरिस रहइ क पाछे इ बात भइ अउ सारै आपन भतार अब्राम बरे हाजिरा क दइ दिहस। हाजिरा मिस्र क दासी रही।</div>
<div class="v" id="v4"><span class="vn">4</span> हाजिरा, अब्राम स गाभिन भइ। जब हाजिरा इ देखेस तउ ओका बहोत गरब भवा अउ इ महसूस करइ लाग कि मइँ आपन मालकिन सारै स बढ़िया अहउँ।</div>
<div class="v" id="v5"><span class="vn">5</span> मुला सारै अब्राम स कहेस, “मोर दासी अब मोसे घिना करत ह अउ एकरे बर मइँ तोहका दोखी मानन हउँ। मइँ ओका तोहरे बरे दिहेउँ। उ गाभिन भइ अउर तब उ महसूस करइ लाग कि उ मोसे बढ़िया बा। मइँ चाहत हउँ कि यहोवा सही निआव करी।”</div>
<div class="v" id="v6"><span class="vn">6</span> <span class="br-p"><br><br></span>मुला आब्राम सारै स कहेस, “तू हाजिरा क मालकिन अहा। तू ओकरे संग जउन चाहा कइ सकत ह।” ऍह बरे सारै आपन दासी पइ अत्याचार किहस अउर ओकर दासी पराइ गइन।</div>
<div class="v" id="v7"><h2>हाजिरा क पूत इस्माएल</h2><span class="vn">7</span> <span class="br-p"><br><br></span>यहोवा क सरगदूत रेगिस्तान मँ पानी क सोता क लगे हाजिरा क पाएस। इ सोता सूर जाइवाला राहे प रहा।</div>
<div class="v" id="v8"><span class="vn">8</span> सरगदूत कहेस, “हाजिरा, तू सारै क दासी अहा। तू हिआँ काहे अहा? तू कहाँ जात अहा?” <span class="br-p"><br><br></span>हाजिरा कहेस, “मइँ आपन मालकिन सारै क हिआँ स पराइ जात अहउँ।”</div>
<div class="v" id="v9"><span class="vn">9</span> <span class="br-p"><br><br></span>यहोवा क सरगदूत ओसे कहेस, “तू आपन मालकिन क घर जा अउर ओका सोंप द्या।”</div>
<div class="v" id="v10"><span class="vn">10</span> यहोवा क सरगदूत ओसे फुन कहेस, “तोहसे बहोत स लोग पइदा होइहीं। इ सबइ लोग ऍतना होइ जइहीं कि गना नाही जाइ सकिही।”</div>
<div class="v" id="v11"><span class="vn">11</span> <span class="br-p"><br><br></span>यहोवा क सरगदूत अउर भी कहेस, <span class="br-p"><br><br></span><span class="br-ind"><br><span class="indent">&nbsp;</span></span>“अबहि तू गर्भ धरे अहा<br> <span class="br-ind"><br><span class="indent">&nbsp;</span></span>अउर तोहका एक पूत होइ।<br> <span class="br-ind"><br><span class="indent">&nbsp;</span></span>तू ओकर नाउँ इस्माएल राख्या।<br> <span class="br-ind"><br><span class="indent">&nbsp;</span></span>काहेकि यहोवा तोहका देइ भए कस्ट क सुनेस ह।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>इस्माएल एक ठु जंगली गदहा क तरह<br> <span class="br-ind"><br><span class="indent">&nbsp;</span></span>जंगली अउ अजाद होइ<br> <span class="br-ind"><br><span class="indent">&nbsp;</span></span>उ सब क खिलाफ होइ<br> <span class="br-ind"><br><span class="indent">&nbsp;</span></span>अउर सबहीं ओकर खिलाफ होइ जाइ।<br> <span class="br-ind"><br><span class="indent">&nbsp;</span></span>उ आपन भाइयन क लगे आपन डेरा डाइ<br> <span class="br-ind"><br><span class="indent">&nbsp;</span></span>मुला उ ओनके खिलाफ होइ।”<br></div>
<div class="v" id="v13"><span class="vn">13</span> <span class="br-p"><br><br></span>तब हाजिरा परमेस्सर क जउन ओसे बात करत रहा, एक नवा नाउँ स यहोवा क पुकारेस। उ कहेस, “तू ‘परमेस्सर ह जउन मोका लखत ह।’” उ ओसे उ नाउँ ऍह बरे दिहस काहेकि उ आपन आप स कहेस, “मइँ महसूस करत हउँ कि उ मोरे ऊपर निगाह राखत ह।”</div>
<div class="v" id="v14"><span class="vn">14</span> ऍह बरे उ कुआँ क नाउँ लहैरोइ पड़ा। उ कुआँ कादेस अउ बेरेद क बीच मँ बाटइ।</div>
<div class="v" id="v15"><span class="vn">15</span> <span class="br-p"><br><br></span>हाजिरा अब्राम क पूत क जन्म दिहस। अब्राम पूत क नाउँ इस्माएल धरेस।</div>
<div class="v" id="v16"><span class="vn">16</span> अब्राम उ टेम छियासी बरिस क रहा जब हाजिरा इस्माएल क जन्म दिहस।</div>
</div>
<!-- PARSED ABOVE; EDITING MAY BREAK PARSER -->
</body></html>