<html><head>
<meta http-equiv="Content-Type" content="text/html;charset=utf-8" />
<title>Gen 23 &ndash; उत्पत्ति &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 23);">
<div id="navbar"><a href="../index.html">पवित्तर बाइबिल</a> &ndash; <b>उत्पत्ति</b> &ndash; <a href="Gen_1.html">1</a> ... <a href="Gen_21.html">21</a> <a href="Gen_22.html">22</a> <b>23</b> <a href="Gen_24.html">24</a> <a href="Gen_25.html">25</a> ... <a href="Gen_50.html">50</a> </div><hr>
<h1>Gen 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>सारा मरत ह</h2><span class="vn">1</span> <span class="br-p"><br><br></span>सारा एक सौ सत्ताईस बरिस जिअत रही।</div>
<div class="v" id="v2"><span class="vn">2</span> कनान पहटा क किर्यतर्बा (हेब्रोन) सहर मँ मरी। इब्राहीम बहोत दुःखी भवा अउ ओकरे बरे हुआँ रोएस।</div>
<div class="v" id="v3"><span class="vn">3</span> तब इब्राहीम मरी भइ मेहरारु क तजेस अउ हित्ती लोगन स बात करइ गवा। उ कहेस,</div>
<div class="v" id="v4"><span class="vn">4</span> “मइँ इ पहटा मँ नाहीं रहत। मइँ हिआँ सिरिफ एक राही अहउँ। ऍह बरे मोरे लगे आपन मेहरारु क गाड़इ क कउनो जगह नाहीं बाटइ। मइँ कछू भुइँया चाहत हउँ जेहमाँ आपन मेहरारु क दफनाइ सकूँ।”</div>
<div class="v" id="v5"><span class="vn">5</span> <span class="br-p"><br><br></span>हित्ती लोगन इब्राहीम क जवाब दिहेन,</div>
<div class="v" id="v6"><span class="vn">6</span> “साहेब, आप हम पचन क बीच परमेस्सर क सकतीसाली राजकुमार अहइँ। आप आपन मरे भए क दफनावइ बरे सबन त नीक ठउरे प, जउन हम पचन क पास अहइ, लइ सकत हीं। आप हम पचन क कब्रिसतानन मँ स कउनो भी जगह, जउन आप चाहत हीं, लइ सकत हीं। हम लोगन मँ स कउनो भी आपक आपन मेहरारु दफनावइ स नाही रोकी।”</div>
<div class="v" id="v7"><span class="vn">7</span> <span class="br-p"><br><br></span>इब्राहीम उठा अउ मनइयन कइँती मूँड़ि निहुराएस।</div>
<div class="v" id="v8"><span class="vn">8</span> इब्राहीम ओनसे कहेस, “जदि आप लोग सचमुच मोर मरी भइ मेहरारु क दफनावइ मँ मोर मदद करइ चाहत हीं तउ सोहर क पूत एप्रोन स मोरे बरे बात करइँ।</div>
<div class="v" id="v9"><span class="vn">9</span> मइँ मकपेला क गुफा क बसेहब पसन्द करब। एप्रोन एकर मालिक अहइ। इ ओकरे खेत क सिरहने प बाटइ। मइँ एकरे दाम क मुताबिक ओका पूरी कीमत देब। मइँ चाहत अहउँ कि आप लोग इ बात क साच्छी रहइँ कि मइँ इ भुइँया क कब्रिस्तान क रुप मँ खरीदत अहउँ।”</div>
<div class="v" id="v10"><span class="vn">10</span> <span class="br-p"><br><br></span>एप्रोन हुअँइ मनइयन बीच बइठा रहा। एप्रोन इब्राहीम क जवाब दिहस,</div>
<div class="v" id="v11"><span class="vn">11</span> “नाही, साहेब। मइँ आपन सबइ लोगन क समन्वा इ भुइँया तोहका देब। मइँ आपक उ गुफा देब। मइँ इ आप क एँह बरे देब कि आप एहमाँ आपन मेहरारु क दफनाइ सकइँ।”</div>
<div class="v" id="v12"><span class="vn">12</span> <span class="br-p"><br><br></span>तब इब्राहीम हित्ती मनइयन क समन्वा आपन मूँड़ि निहुराएस।</div>
<div class="v" id="v13"><span class="vn">13</span> इब्राहीम सबहिं लोगन क समन्वा एप्रोन स कहेस, “मुला मइँ तो खेते क पूरा दाम देइ चाहत अहउँ। मोर धन स्वीकार करइँ। मइँ आपन मरे भए क एहमाँ गाड़ब।”</div>
<div class="v" id="v14"><span class="vn">14</span> <span class="br-p"><br><br></span>एप्रोन इब्राहीम क जवाब दिहेस,</div>
<div class="v" id="v15"><span class="vn">15</span> “साहेब, मोरहु सुनइँ। चार सौ चाँदी क सेकेल। हमरे अउ आप क बीच मँ इ धन कछू भी नाही। भुइँया ल्या अउ आपन मरी भइ मेहरारु क गाड़ द्या।”</div>
<div class="v" id="v16"><span class="vn">16</span> <span class="br-p"><br><br></span>इब्राहीम समझेस कि एप्रोन ओका भुइँया क दाम बतावत अहइ। ऍह बरे हित्ती लोगन क गवाह मानिके, इब्राहीम चाँदी क चार सौ सेकेल एप्रोन बरे तौलेस। इब्राहीम पइसा उ बइपारी क दइ दिहेस जउन इ भुइँया क बेचइ क धन्धा करत रहा।</div>
<div class="v" id="v17"><span class="vn">17</span> <span class="br-p"><br><br></span>इ तरह एप्रोन क खेत क मालिक बदल गएन। इ खेत मम्रे क पूरब मकपेला मँ रहा। इब्राहीम उ खेत क, गुफा क अउर उ खेत क बृच्छन क मालिक होइ गवा। सहर क सबहि लोग एप्रोन अउ इब्राहीम क बीच भए समझौता क लखेन।</div>
<div class="v" id="v19"><span class="vn">19</span> ऍकरे पाछे उ आपन मेहरारु सारा क कनान देस क मम्रे क निअरे जउन कि हेब्रोन मँ अहइ मकफेला क निअरे उ खेते क गुफा मँ गाड़ेस।</div>
<div class="v" id="v20"><span class="vn">20</span> इब्राहीम खेत अउ ओकरे गुफा क हित्ती लोगन स खरीदेस। इ ओकर संपत्ति होइ गइ, अउ उ ऍकर बइपरब कब्रिस्तान क रुप मँ किहस।</div>
</div>
<!-- PARSED ABOVE; EDITING MAY BREAK PARSER -->
</body></html>