<html><head>
<meta http-equiv="Content-Type" content="text/html;charset=utf-8" />
<title>Gen 24 &ndash; उत्पत्ति &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 24);">
<div id="navbar"><a href="../index.html">पवित्तर बाइबिल</a> &ndash; <b>उत्पत्ति</b> &ndash; <a href="Gen_1.html">1</a> ... <a href="Gen_22.html">22</a> <a href="Gen_23.html">23</a> <b>24</b> <a href="Gen_25.html">25</a> <a href="Gen_26.html">26</a> ... <a href="Gen_50.html">50</a> </div><hr>
<h1>Gen 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>इसहाक बरे मेहरारु</h2><span class="vn">1</span> <span class="br-p"><br><br></span>इब्राहीम बहोत बूढ़ा होइके भी जिअत रहा। यहोवा इब्राहीम क आसीर्बाद दिहेस अउ ओकरे हर एक काम क सफल होइ दिहेस।</div>
<div class="v" id="v2"><span class="vn">2</span> इब्राहीम क एक सबन त पुरान नउकर रहा जउन इब्राहीम क जउन कछू रहा ओकर प्रबंधक रहा। इब्राहीम उ नउकर क बोलाएस अउ कहेस, “आपन हाथ मोरे जाँघे क नीचे धरा।</div>
<div class="v" id="v3"><span class="vn">3</span> अब मइँ चाहत हउँ कि तू मोका एक बचन द्या। धरती अउ आकास क परमेस्सर यहोवा क समन्वा तू बचन द्या कि तू कनान क कउनो बिटिया स मोरे पूत क बियाह नाही होइ देब्या। हम पचे उ कनानियन क मध्य मँ रहित ह, मुला कनानी लड़की स ओकर बियाह न करइ द्या।</div>
<div class="v" id="v4"><span class="vn">4</span> तू मोरे देस अउ मोरे आपन मनइयन मँ लउटिके जा। हुआँ मोर पूत इसहाक बरे एक दुलहिन हेरा।”</div>
<div class="v" id="v5"><span class="vn">5</span> <span class="br-p"><br><br></span>नउकर ओसे कहेस, “इ तउ होइ सकत ह कि उ दुलहिन मोरे संग इ देस मँ लौटब न चाहइ। तब, का मइँ तोहरे पूत क तोहरी जन्म भुमि मँ लइ जाऊँ?”</div>
<div class="v" id="v6"><span class="vn">6</span> <span class="br-p"><br><br></span>इब्राहीम ओसे कहेस, “नाही! तू हमरे पूत क उ देस मँ न लइ जा।</div>
<div class="v" id="v7"><span class="vn">7</span> यहोवा, सरग क परमेस्सर मोका मोरी जन्म भूमि स हिआँ लिआवा। उ देस मोर बाप अउ परिवार क घर रहा। मुला यहोवा इ बचन दिहस कि इ नवा प्रदेस मोरे परिवार वालन क होइ। यहोवा आपन एक सरगदूत तोहरे समन्वा पठएस जेहसे तू मोरे पूत बरे दुलहिन चुनि सका।</div>
<div class="v" id="v8"><span class="vn">8</span> मुला अगर बिटिया तोहरे संग आउब मना करइ तउ तू आपन बचन स छुटकारा पाइ जाब्या। मुला तू मोरे पूत क उ देस मँ वापिस जिन लइ जा।”</div>
<div class="v" id="v9"><span class="vn">9</span> <span class="br-p"><br><br></span>इ तरह नउकर आपन मालिक क जाँघे तरे आपन हाथ धइके बचन दिहेस।</div>
<div class="v" id="v10"><h2>खोज सुरु होत ह</h2><span class="vn">10</span> <span class="br-p"><br><br></span>नउकर इब्राहीम क दस ठु ऊँट लिहेस अउ उ जगह स उ चला गवा। नउकर कइउ तरह क सुन्नर भेंट आपन संग लइ गवा। उ नाहोर क सहर मेसोपोटामिया गवा।</div>
<div class="v" id="v11"><span class="vn">11</span> उ सहर क बाहर क कुआँ प गवा। इ बात साँझ क भइ जब मेहररुअन पानी भरइ बाहेर आवति ही। नउकर हुवँइ ऊँटन क गोड़े क घुटना क बल बइठाएस।</div>
<div class="v" id="v12"><span class="vn">12</span> <span class="br-p"><br><br></span>नउकर कहेस, “हे यहोवा, तू मोर सुआमी इब्राहीम क परमेस्सर अहा। आज तू ओकरे पूत बरे मोका एक दुलहिन दिआवा। कृपा कइके मोर मालिक इब्राहीम प दाया करा।</div>
<div class="v" id="v13"><span class="vn">13</span> मइँ हिआँ इ पानी क कुआँ क लगे ठाड़ अहउँ अउर पानी भरइ बरे सहर स बिटियन आवति अहइँ।</div>
<div class="v" id="v14"><span class="vn">14</span> मइँ एक ठु खास चीन्हा क बाट जोहत अहउँ जेहसे मइँ जान सकउँ कि इसहाक बरे कउन सी बिटिया नीक होइ। इ विसेख चीन्हा अहइ। मइँ बिटिया स कहब कि ‘मेहरबानी कइके आपन गगरी क खाले धरइँ जेहसे मइँ पानी पी सकउँ।’ मइँ तब समझब कि इ नीक लड़की अहइ जब उ कही, ‘पिआ, अउर मइँ तोहरे ऊँटन बरे भी पानी देब।’ जदि अइसा होइ तउ तू साबित कइ देब्या कि इसहाक बरे इ बिटियन नीक बाटइ। मइँ बूझब कि तू मोरे सुआमी प कृपा किह्या ह।”</div>
<div class="v" id="v15"><h2>एक दुलहिन मिली</h2><span class="vn">15</span> <span class="br-p"><br><br></span>तब नउकर क पराथना पूरी होइ स पहिले ही रिबका नाउँ क एक लड़की इ नारा प आइ। रिबका बतूएल क बिटिया रही। (बतूएल इब्राहीम क भाई नाहोर अउ मिल्का क पूत रहा।) रिबका आपन काँधे प पानी क गगरी लइके नारा प आइ रही।</div>
<div class="v" id="v16"><span class="vn">16</span> लड़की बहोत सुन्नर रही। उ कुआँरी रही। उ कउनो मनई क संग कबहु नाहीं सोइ रही। उ आपन कूँन्डा भरइ बरे नारा प आइ।</div>
<div class="v" id="v17"><span class="vn">17</span> तब नउकर ओकरे नगिचे तलक दौड़िके आवा अउ बोला, “मेहरबानी कइके आपन कूँड़ा स पिअइ बरे तनिक पानी द्या।”</div>
<div class="v" id="v18"><span class="vn">18</span> <span class="br-p"><br><br></span>रिबका हाली हाली काँधे स कूँड़ा क खाले उतारेस अउ ओका पानी पिआएस। रिबका कहेस, “महासय, इ पिअइँ।”</div>
<div class="v" id="v19"><span class="vn">19</span> जइसेन ही उ पिअइ बरे कछु पानी देब खतम किहेस। रिबका कहेस, “मइँ आप क ऊँटयन क भी पानी पिअइ बरे दइ सकत हउँ।”</div>
<div class="v" id="v20"><span class="vn">20</span> ऍह बरे रिबका फउरन कूँन्डा क सब पानी ऊँटयन बरे बना भवा हउदा मँ उड़ेरेस। तब उ अउर पानी लइ आवइ बरे इनारा क दौड़ गइ अउ उ सब ऊँटियन क पानी पिआएस।</div>
<div class="v" id="v21"><span class="vn">21</span> <span class="br-p"><br><br></span>नउकर ओका चुपचाप धियान स लखेस। उ इ तय करइ चाहत रहा कि यहोवा साइद इ बात क मान लिहेस ह अउ ओकरी जात्रा क सुफल बनाइ दिहस ह।</div>
<div class="v" id="v22"><span class="vn">22</span> जब ऊँटियन पानी पी लिहन तब उ रिबका क आधा सेकेल जोखिके एक ठु सोना क मुनरी दिहेस। उ ओका दुइ बाजूबंद भी दिहेस जउन जोखे मँ हर एक दस सेकेल रहेन।</div>
<div class="v" id="v23"><span class="vn">23</span> नउकर पूछेस, “तोहार बाप कउन अहइ? का तोहरे बाप क घरे मँ ऍतनी जगह बाटइ कि हम पचन क रहइ अउ सोवइ क सरंजाम होइ सकइ?”</div>
<div class="v" id="v24"><span class="vn">24</span> <span class="br-p"><br><br></span>रिबका जवाब दिहेस, “मोर बाप बतूएल अहइँ जउन मिल्का अउ नाहोर क पूत अहइँ।”</div>
<div class="v" id="v25"><span class="vn">25</span> तब उ कहेस, “अउर हा हम पचन क लगे तोहरे ऊँट बरे चारा बाटइ अउ तोहरे सोवइ बरे जगह अहइ।”</div>
<div class="v" id="v26"><span class="vn">26</span> <span class="br-p"><br><br></span>नउकर मूँड़ि निहुराएस अउ यहोवा क आराधना किहेस।</div>
<div class="v" id="v27"><span class="vn">27</span> नउकर कहेस, “मोरे सुआमी इब्राहीम क परमेस्सर यहोवा क धन्न हो। यहोवा हमरे सुआमी प दयालु अहइ। यहोवा मोका आपन सुआमी क पूत बरे सही लड़की दिहे अहइ।”</div>
<div class="v" id="v28"><span class="vn">28</span> <span class="br-p"><br><br></span>तब रिबका दौड़ी अउ जउन कछू भवा रहा आपन परिवार क बताएस।</div>
<div class="v" id="v29"><span class="vn">29</span> रिबका क एक भाई रहा। ओकर नाउँ लाबान रहा। रिबका ओका उ बातन क बताएस जउन ओसे उ मनई किहे रहा। लाबान ओकर बातन अनकत रहा। जब लाबान मुनरी अउ बहिनी क बाँहे प बाजूबन्द निहारेस तउ उ धाइके नारा प पहोंचा अउर हुआँ उ मनई नारा क लगे, ऊँटियन क बगल मँ ठाड़ रहा।</div>
<div class="v" id="v31"><span class="vn">31</span> लाबान कहेस, “साहेब, आप पधारइँ आप क सुआगत अहइ। आप क हिआँ बाहेर खड़ा नाही रहब बाटइ। मइँ आपक ऊँटियन बरे एक जगह बनइ दीन्ह ह अउ आप सोवइ बरे एक ठु कमरा ठीक कइ दीन्ह ह।”</div>
<div class="v" id="v32"><span class="vn">32</span> <span class="br-p"><br><br></span>ऍह बरे इब्राहीम क नउकर लाबन क घर गवा। लाबान ऊँटन पइ स बोझ उतारइ मँ ओकर मदद किहस अउ ऊँटन क खाइ बरे चारा दिहस। तब लाबान पानी दिहस जेहसे उ मनई अउ ओकरे संग आए भएन दूसर नउकरन आपन गोड़ पखारि सकइँ।</div>
<div class="v" id="v33"><span class="vn">33</span> तब लाबान ओका खाइ बरे दिहस। मुला नउकर खइया क खइ स मना कइ दिहस। उ कहेस, “मइँ तब तलक भोजन न करब जब तलक मइँ इ नाही बताइ देउँ कि मइँ हिआँ काहे बरे आवा अहउँ।” <span class="br-p"><br><br></span>ऍह बरे लाबान कहेस, “तब हम पचन क बतावा।”</div>
<div class="v" id="v34"><h2>रिबका इसहाक क मेहरारु बनी</h2><span class="vn">34</span> <span class="br-p"><br><br></span>नउकर कहेस, “मइँ इब्राहीम क नउकर अहउँ।</div>
<div class="v" id="v35"><span class="vn">35</span> यहोवा हमरे सुआमी प हर एक जगह कृपा किहेस ह। मोर मालिक महान मनई होइ ग अहइँ। यहोवा इब्राहीम क कइउ भेड़िन क झुण्ड अउ गोरुअन क झुण्ड दिहे अहइ। इब्राहीम क लगे ढेरि क सोना, चाँदी अउ नउकर अहइँ। इब्राहीम क लगे बहोत स ऊँट अउ गदहा अहइँ।</div>
<div class="v" id="v36"><span class="vn">36</span> सारा, मोर सुआमी क पत्नी अहइ। जब उ बहोतइ बुढ़ाइ गइ उ एक पूत क जन्म दिहेस अउ हमार सुआमी आपन सब कछू उ पूत क दइ दिहस ह।</div>
<div class="v" id="v37"><span class="vn">37</span> मोर सुआमी मोका एक बचन देइ बरे बेबस किहस। मोर सुआमी मोसे कहेस, ‘तू मोरे पूत क कनान क लरिकी स कउनो भी तरह बियाह नाहीं करइ देब्या। हम पचे ओनके बीच रहित ह मुला मइँ नाहीं चाहित कि उ कउनो कनानी लरिकी स बियाह करइ।</div>
<div class="v" id="v38"><span class="vn">38</span> ऍह बरे तोहका बचन देइ क होइ कि तू मोरे बाप क देस जाब्या। मोरे परिवार मँ जा अउ मोरे पूत बरे एक ठु दुलहिन चुना।’</div>
<div class="v" id="v39"><span class="vn">39</span> मइँ आपन सुआमी स कहेउँ, ‘इ होइ सकत ह कि उ दुलहिन मोरे संग इ देस मँ आवइ स इन्कार करेस।’</div>
<div class="v" id="v40"><span class="vn">40</span> मुला मोर मालिक कहेस, ‘मइँ यहोवा क सेवा करत हउँ अउ यहोवा तोहरे संग आपन सरगदूत पठई अउ तोहर मदद करी। तोहका हुआँ मोरे आपन लोगन मँ स मोरे पूत बरे एक दुलहिन मिली।</div>
<div class="v" id="v41"><span class="vn">41</span> मुला जदि तू मोरे पिता क देस जात ह अउर उ पचे मोरे पूत बरे एक ठु दुलहिन देब मना करत हीं तउ तोहका इ बचन स छुटकारा मिलि जाइ।’</div>
<div class="v" id="v42"><span class="vn">42</span> <span class="br-p"><br><br></span>“आजु मइँ इ नारा प आवा हउँ अउर मइँ कहेउँ ह, ‘हे यहोवा मोर सुआमी क परमेस्सर कृपा कइके मोर जात्रा सुफल बनावा।</div>
<div class="v" id="v43"><span class="vn">43</span> मइँ हिआँ नारा क लगे रुकब अउ पानी भरइ बरे आवइ वाली नवखिल मेहरारु क जोहब। तब मइँ कहब, “कृपा कइके आप आपन कूँड़ा स पिअइ बरे पानी द्या।”</div>
<div class="v" id="v44"><span class="vn">44</span> नीक बिटिया ही खास तरह स जवाब देइ। उ कही, “इ पानी पिआ अउ मइँ तोहरे ऊँटियन बरे पानी लावत अहउँ।” इ तरह मइँ जानब कि इ उहइ मेहरारु अहइ जेका यहोवा मोर सुआमी क पूत बरे चुने अहइ।’</div>
<div class="v" id="v45"><span class="vn">45</span> <span class="br-p"><br><br></span>“मोर पराथना पूरी होइ क पहिले ही रिबका नारा प पानी भरइ आइ। पानी क कूँन्डा उ आपन काँधे प लइके धरे रही। उ नारा तलक गइ अउ उ पानी भरेस। मइँ एहसे कहेउँ, ‘कृपा कइके मोका तनिक पानी द्या।’</div>
<div class="v" id="v46"><span class="vn">46</span> उ फउरन काँधे स कूँड़ा क निहुराएस अउ मोरे बरे पानी उड़ेरेस अउ कहेस, ‘इ पिअइँ अउ मइँ आप क ऊँटियन बरे पानी लिआउब।’ ऍह बरे मइँ पानी पिएउँ अउ आपन ऊँटन क भी पानी पियाएउँ।</div>
<div class="v" id="v47"><span class="vn">47</span> तब मइँ एहसे पूछेउँ, ‘तोहार पिता कउन अहइँ?’ इ जवाब दिहस, ‘मोर पिता बतूएल अहइ। मोरे पिता क महतारी-बाप मिल्का अउ नाहोर अहइँ।’ तब्बइ मइँ ऍका मुनरी अउ बाँहे बरे बाजूबन्द दिहेउँ ह।</div>
<div class="v" id="v48"><span class="vn">48</span> उ टेम मइँ आपन मूँड़ी निहुराएउँ अउ यहोवा क धन्न कहेउँ। मइँ आपन सुआमी इब्राहीम क परमेस्सर यहोवा क प्रसंसा किहा। मइँ ओका धन्न कहेउँ काहेकि उ सोझेइ मोरे सुआमी क भाई क नतिनी तलक मोका पहोंचाएस।</div>
<div class="v" id="v49"><span class="vn">49</span> अब बतावा कि तू का करब्या? का तू मोरे सुआमी प दयालु अउ स्वामिभकत होब्या अउ आपन बिटिया ओका देब्या? या तू आपन बिटिया देब मना करब्या? मोका बतावा, जेहसे, मइँ इ समुझ सकउँ कि मोका का करइ क बाटइ।”</div>
<div class="v" id="v50"><span class="vn">50</span> <span class="br-p"><br><br></span>तब लाबान अउ बतूएल जवाब दिहन, “हम पचे इ लखत अही कि इ यहोवा कइँती स बाटइ। ऍका हम सबइ टारि नाही सकित।</div>
<div class="v" id="v51"><span class="vn">51</span> रिबका तोहार अहइ। ओका ल्या अउ जा। आपन सुआमी क पूत स एका बियाह करइ द्या। इहइ अहइ जेका यहोवा चाहत ह।”</div>
<div class="v" id="v52"><span class="vn">52</span> <span class="br-p"><br><br></span>इब्राहीम क नउकर सुनेस अउ उ यहोवा क समन्वा भुइँया प निहुरा।</div>
<div class="v" id="v53"><span class="vn">53</span> तब उ रिबका क उ सबइ भेंट दिहस जउन उ संग लिआवा रहा। उ रिबका क सोना अउ चाँदी क गहना अउ बहोत स सुन्नर ओढ़ना दिहस। उ, ओकरे भाई अउ महतारी क कीमती भेंट दिहस।</div>
<div class="v" id="v54"><span class="vn">54</span> नउकर अउ ओकरे संग क मनई हुआँ ठहरेन अउ खाएन अउर पिएन। उ पचे हुआँ राति भइ ठहरेन। उ पचे दूसर दिन भिन्सारे उठेन अउ बोलेन “अब हम आपन मालिक क लगे जाब।”</div>
<div class="v" id="v55"><span class="vn">55</span> <span class="br-p"><br><br></span>रिबका क महतारी अउ भाई कहेन, “रिबका क हम लोगन क लगे कछू दिन अउ ठहरइ द्या। ओका दस दिन तलक हमरे संग ठहरइ द्या। ऍकरे पाछे उ जाइ सकत ह।”</div>
<div class="v" id="v56"><span class="vn">56</span> <span class="br-p"><br><br></span>मुला नउकर ओनसे कहेस, “यहोवा मोर जात्रा सफल किहेस ह। अब मोसे जिन जोहावा। मोका आपन मालिक क लगे लौटि जाइ द्या।”</div>
<div class="v" id="v57"><span class="vn">57</span> <span class="br-p"><br><br></span>रिबका क भाई अउ महतारी कहेन, “हम पचे रिबका क बोलाउब अ ओसे पूछब कि उ का चाहत ह?”</div>
<div class="v" id="v58"><span class="vn">58</span> उ पचे रिबका क बोलाएन अउ ओसे कहेन, “का तू इ मनई क संग अबहि जाइ चाहत अहा?” <span class="br-p"><br><br></span>रिबका कहेस, “हा, मइँ जाब!”</div>
<div class="v" id="v59"><span class="vn">59</span> <span class="br-p"><br><br></span>ऍह बरे उ पचे रिबका क इब्राहीम क नउकर अउ ओकरे संगी लोगन क साथे जाइ दिहन। रिबका क धाई भी ओनके संग गइ।</div>
<div class="v" id="v60"><span class="vn">60</span> जब उ जाइ लाग अउ उ पचे रिबका स बोलेन, <span class="br-p"><br><br></span><span class="br-ind"><br><span class="indent">&nbsp;</span></span>“हमार बहिनी, तू लाखन मनइयन क<br> <span class="br-ind"><br><span class="indent">&nbsp;</span></span>महतारी बना<br> <span class="br-ind"><br><span class="indent">&nbsp;</span></span>अउ तोहार संतान आपन दुस्मनन क हरावइँ<br> <span class="br-ind"><br><span class="indent">&nbsp;</span></span>अउ ओनके सहरन क हड़प लेइँ।”<br></div>
<div class="v" id="v61"><span class="vn">61</span> <span class="br-p"><br><br></span>तब रिबका अउ धाई ऊँट प सवार भइन अउ नउकर अउ ओकरे संगी लोगन क पाछे चलइ लागिन। इ तरह नउकर रिबका क संग लिहस अउ घरे लउटइ बरे जात्रा सुरु किहस।</div>
<div class="v" id="v62"><span class="vn">62</span> <span class="br-p"><br><br></span>इ टेम इसहाक बेर लहैरोई क तजि दिहे रहा अउ नेगेव मँ रहइ लगा।</div>
<div class="v" id="v63"><span class="vn">63</span> एक संझा क इसहाक मइदान मँ टहरत रहा। इसहाक नजर दउड़ाएस अउ बहोत दूर स ऊँटन क आवत लखेस।</div>
<div class="v" id="v64"><span class="vn">64</span> <span class="br-p"><br><br></span>रिबका लखेस अउ इसहाक क निहारेस। तब उ ऊँट स कूदि पड़ी।</div>
<div class="v" id="v65"><span class="vn">65</span> उ नउकर स पूछेस, “हम मनइयन स मिलइ बरे खेतन मँ टहरत उ मनई कौन अहइ?” <span class="br-p"><br><br></span>नउकर कहेस, “इ मोरे सुआमी क पूत अहइ।” ऍह बरे रिबका आपन मुँह क पर्दा मँ छिपाइ लिहस।</div>
<div class="v" id="v66"><span class="vn">66</span> <span class="br-p"><br><br></span>नउकर इसहाक क उ सबइ बातन क बताएस जउन घटि गइ रहिन।</div>
<div class="v" id="v67"><span class="vn">67</span> तब इसहाक बिटिया क आपन महतारी क तम्बू मँ लिआवा। उहइ दिन रिबका इसहाक क मेहरारु होइ गइ। इसहाक ओसे बहोत पिआर करत रहा। ऍह बरे इसहाक क आपन महतारी क मउन क पाछे भी धीरज अउ दिलासा मिली।</div>
</div>
<!-- PARSED ABOVE; EDITING MAY BREAK PARSER -->
</body></html>