<html><head>
<meta http-equiv="Content-Type" content="text/html;charset=utf-8" />
<title>Gen 25 &ndash; उत्पत्ति &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 25);">
<div id="navbar"><a href="../index.html">पवित्तर बाइबिल</a> &ndash; <b>उत्पत्ति</b> &ndash; <a href="Gen_1.html">1</a> ... <a href="Gen_23.html">23</a> <a href="Gen_24.html">24</a> <b>25</b> <a href="Gen_26.html">26</a> <a href="Gen_27.html">27</a> ... <a href="Gen_50.html">50</a> </div><hr>
<h1>Gen 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>इब्राहीम क परिवार</h2><span class="vn">1</span> <span class="br-p"><br><br></span>इब्राहीम फुन बियाह किहस। ओकर नई मेहरारु क नाउँ कतूरा रहा।</div>
<div class="v" id="v2"><span class="vn">2</span> कतूरा जिम्रान, योच्छान, मिधान, मिदान यिसबाक अउ सूह क जन्म दिहेस।</div>
<div class="v" id="v3"><span class="vn">3</span> योच्छान, सबा अउ ददान क बाप रहा। ददान क संतानन अस्सूर, लुम्मी अउ लतूसी लोग रहेन।</div>
<div class="v" id="v4"><span class="vn">4</span> मिद्यान क पूत एपा, एपेर, हनोक, अबीदा अउ एल्दा रहेन। इ सबहि पूत इब्राहीम अउ कतूरा स पइदा भएन।</div>
<div class="v" id="v5"><span class="vn">5</span> इब्राहीम मरइ स पहिले आपन मेहरारु नउकरन क पूतन क कछू भेंट दिहस। इब्राहीम पूतन क पूरब पठएस। उ ऍनका इसहाक स दूर पठएस। ऍकरे पाछे इब्राहीम आपन सबहि चीजन इसहाक क दइ दिहस।</div>
<div class="v" id="v7"><span class="vn">7</span> <span class="br-p"><br><br></span>इब्राहीम एक सौ पचहत्तर बरिस क उमर तलक जिअत रहा।</div>
<div class="v" id="v8"><span class="vn">8</span> इब्राहीम धीमे धीमे दुबराइ गवा अउ संतुट्ठ जीवन बिताइ क पाछे चल बसा। उ ल्म्बी भरपूर जिन्नगी बिताएस अउर ओका दफना दीन्ह गवा रहा।</div>
<div class="v" id="v9"><span class="vn">9</span> ओकर पूत इसहाक अउ इस्माएल ओका मकपेला क गुफा मँ दफनाएन। इ गुफा सोहर क पूतन एप्रोन क खेते मँ अहइ। इ मम्रे क पूरब मँ रही।</div>
<div class="v" id="v10"><span class="vn">10</span> इ उहइ गुफा अहइ जेका इब्राहीम हित्ती लोगन स बेसहे रहा। इब्राहीम क ओकर मेहरारु सारा क लाग गाड़ा गवा।</div>
<div class="v" id="v11"><span class="vn">11</span> इब्राहीम क मरइ क पाछे परमेस्सर इसहाक प कृपा किहेस अउ इसहाक बेर लहैरोई मँ रहत रहा।</div>
<div class="v" id="v12"><span class="vn">12</span> <span class="br-p"><br><br></span>इस्माएल क परिवार क इ सूची अहइ। इस्माएल इब्राहीम अउ हाजिरा क पूत रहा। (हाजिरा सारा क मिस्र देस क दासी रही।)</div>
<div class="v" id="v13"><span class="vn">13</span> इस्माएल क पूतन क इ सबइ नाउँ अहइँ पहिला पूत नबायोत रहा, तब केदार पइदा भवा, तब अदबेल, मिबसाम,</div>
<div class="v" id="v14"><span class="vn">14</span> मिस्मा, दूमा, मस्सा,</div>
<div class="v" id="v15"><span class="vn">15</span> हदद, तेमा, यतूर, नापीस अउ केदमा भएन।</div>
<div class="v" id="v16"><span class="vn">16</span> इ सबइ इस्माएल क पूतन क नाउँ रहेन। हर एक पूत क आपन गाँव या सिबिर रहेन। आपन कबील क उपचे बारह राजकुमार रहेन।</div>
<div class="v" id="v17"><span class="vn">17</span> इस्माएल एक सौ सैंतीस बरिस जिअत रहा। तबहीं उ मर गवा अउ दफना दीन्ह गवा रहा।</div>
<div class="v" id="v18"><span class="vn">18</span> इस्माएल क सन्तानन हवीला स लइके सूर क लगे मिस्र क चौहद्दी अउ ओसे भी आगे अस्सूर क किनारे तलक, बसे रहेन अउ आपन रस्तेदारन पइ हमला करत रहेन।</div>
<div class="v" id="v19"><h2>इसहाक क परिवार</h2><span class="vn">19</span> <span class="br-p"><br><br></span>इ इसहाक क कहानी बाटइ। इब्राहीम क एक पूत इसहाक रहा।</div>
<div class="v" id="v20"><span class="vn">20</span> जब इसहाक चालीस बरिस क रहा तब उ रिबका स बियाइ किहस। रिबका पद्दनराम क रहइवाली रही। उ अरामी बतूएल क बिटिया रही अउ लाबान क बहिन रही।</div>
<div class="v" id="v21"><span class="vn">21</span> इसहाक क बसही बच्चा नाही पइदा कइ सकी। ऍह बरे इसहाक यहोवा स आपन मेहरारु बरे पराथना किहस। यहोवा इसहाक क बिनती सुनेस अउ यहोवा रिबका क गरभ धारण करइ दिहस।</div>
<div class="v" id="v22"><span class="vn">22</span> <span class="br-p"><br><br></span>जब रिबका गरभ धारण किहे रही तब ओकरे गर्भ मँ बच्चे एक दूसर क संग धक्का धक्‌की करत रहेन। रिबका यहोवा स पराथना किहेस, अउ बोली, “मोरे संग अइसा काहे होत अहइ।”</div>
<div class="v" id="v23"><span class="vn">23</span> यहोवा कहेस, <span class="br-p"><br><br></span><span class="br-ind"><br><span class="indent">&nbsp;</span></span>“तोहरे गर्भ मँ दुइ रास्ट्र अहइँ।<br> <span class="br-ind"><br><span class="indent">&nbsp;</span></span>दुइ परिवारन क राजा तोहसे पइदा होइहीं<br> <span class="br-ind"><br><span class="indent">&nbsp;</span></span>अउ उ पचे अलगाइ जइही।<br> <span class="br-ind"><br><span class="indent">&nbsp;</span></span>एक पूत दूसर स बलवान होइ।<br> <span class="br-ind"><br><span class="indent">&nbsp;</span></span>बड़का पूत छोटके पूत क सेवा करी।”<br></div>
<div class="v" id="v24"><span class="vn">24</span> <span class="br-p"><br><br></span>अउर जब टेम पूरा भवा तउ रिबका जुड़ौधा लरिकन क जन्मेस।</div>
<div class="v" id="v25"><span class="vn">25</span> पहिला लरिका लाल भवा। ओकर खाल रोवाँदार ओढ़ना क नाईं रही। ऍह बरे ओकर नाउँ एसाव पड़ा।</div>
<div class="v" id="v26"><span class="vn">26</span> जब दूसर लरिका पइदा भवा, उ एसाव क एँड़ी क मजबूती स धरे रहा। ऍह बरे उ लरिका क नाउँ याकूब पड़ा। इसहाक क उमिर उ टेम साठ बरिस क रही। जब याकूब अउ एसाव पइदा भएन।</div>
<div class="v" id="v27"><span class="vn">27</span> <span class="br-p"><br><br></span>लरिकन बड़ा भएन। एसाव एक होसियार सिकारी भवा। उ मइदानन मँ रहब पसन्द करइ लाग। मुला याकूब सान्त रहा। उ आपन तम्बू मँ रहत रहा।</div>
<div class="v" id="v28"><span class="vn">28</span> इसहाक एसाव क पिआर करत रहा। उ ओन जनावरन क खाब पसन्द करत रहा जेका एसाव मारि क लइ आवत रहा। मुला रिबका याकूब क पिआर करत रही।</div>
<div class="v" id="v29"><span class="vn">29</span> <span class="br-p"><br><br></span>एक दाईं एसाव सिकार स लउटा। उ भूख स थका अउ कमजोर होइ गवा रहा। याकूब कछू दाल पकावत रहा।</div>
<div class="v" id="v30"><span class="vn">30</span> इ कारण एसाव याकूब स कहेस, “मइँ भूख स कमजोर होत अहउँ। तू उ लाल दाल मँ स कछू मोका द्या।” (इहइ कारण अहइ कि लोग ओका एदोम कहत हीं।)</div>
<div class="v" id="v31"><span class="vn">31</span> <span class="br-p"><br><br></span>मुला याकूब कहेस, “तोहका पहिलौठी होइ क आधिकार मोका आज बेचइ करइ क होइ।”</div>
<div class="v" id="v32"><span class="vn">32</span> <span class="br-p"><br><br></span>एसाव कहेस, “मइँ भूख स मरा जात अहउँ। अगर मइँ मरि जात अहउँ तउ मोरे बाप क सब धन मोर मदद नाही कर पाइ। ऍह बरे तोहका मइँ आपन हींसा देब।”</div>
<div class="v" id="v33"><span class="vn">33</span> <span class="br-p"><br><br></span>मुला याकूब कहेस, “पहिले बचन द्या कि तू इ मोका देब्या।” ऍह बरे एसाव याकूब क बचन दिहस। एसाव आपन पिता क धन क आपन हीसां याकूब क बेच दिहस।</div>
<div class="v" id="v34"><span class="vn">34</span> तब याकूब एसाव क रोटी अउ भोजन दिहस। एसाव खाएस, पिएस अउ तब चला गवा। इ तरह एसाव इ देखॅाएस कि उ पहिलौटा होइ क आपन आधिकार क परवाह नाही किहेस।</div>
</div>
<!-- PARSED ABOVE; EDITING MAY BREAK PARSER -->
</body></html>