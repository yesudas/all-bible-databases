<html><head>
<meta http-equiv="Content-Type" content="text/html;charset=utf-8" />
<title>Gen 26 &ndash; उत्पत्ति &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 26);">
<div id="navbar"><a href="../index.html">पवित्तर बाइबिल</a> &ndash; <b>उत्पत्ति</b> &ndash; <a href="Gen_1.html">1</a> ... <a href="Gen_24.html">24</a> <a href="Gen_25.html">25</a> <b>26</b> <a href="Gen_27.html">27</a> <a href="Gen_28.html">28</a> ... <a href="Gen_50.html">50</a> </div><hr>
<h1>Gen 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>इसहाक अबीमेलेक स झूठ बोलत ह</h2><span class="vn">1</span> <span class="br-p"><br><br></span>एक दाँई अकाल पड़ा। इ अकाल वइसा ही रहा जइसा इब्राहीम क टेम मँ पड़ा। ऍह बरे इसहाक गरार सहर मँ पलिस्तियन क राजा अबीमेलेक क लगे गवा।</div>
<div class="v" id="v2"><span class="vn">2</span> यहोवा इसहाक स बात किहस। यहोवा इसहाक स इ कहेस, “मिस्र क जिन जा। उहइ देस मँ रहा जेहमाँ रहइ क हुकुम मइँ तोहका दिहेउँ ह।</div>
<div class="v" id="v3"><span class="vn">3</span> उहइ देस मँ रहा अउर मइँ तोहरे संग रहब। मइँ तोहका आसीर्बाद देब। मइँ तोहका अउ तोहरे परिवार क उ सब पहटा देब। मइँ उहइ करब जउन मइँ तोहरे बाप इब्राहीम क बचन दिहेउँ ह।</div>
<div class="v" id="v4"><span class="vn">4</span> मइँ तोहरे परिवार क आकास क तारा समूह क तरह बहोत स बनाउब अउर मइँ सारा पहटा तोहरे परिवारे क देब। धरती क सब रास्ट्र तोहरे सन्तानन क कारण मोर आसीर्बाद पाइ जइही।</div>
<div class="v" id="v5"><span class="vn">5</span> मइँ इ ऍह बरे करब कि तोहार बाप मोर हुकुम क मानेस अउ मइँ जउन कछू कहेउँ, उ किहस। इब्राहीम मोरे हुकुमन, मोर कानूनन अउ मोरे नेमन क पालन किहस।”</div>
<div class="v" id="v6"><span class="vn">6</span> <span class="br-p"><br><br></span>इसहाक रुका अउ गरार मँ रहा।</div>
<div class="v" id="v7"><span class="vn">7</span> इसहाक क मेहरारु रिबका बहोत सुन्नर रही। उ जगह क मनइयन इसहाक स रिबका क बारे मँ पूछेन। इसहाक कहेस, “इ मोर बहिन अहइ।” इसहाक इ कहइ स डेरान कि रिबका मोर मेहरारु अहइ। इसहाक डेरात रहा कि मनई ओकर मेहरारु क पावइ क ओका मारि डइही।</div>
<div class="v" id="v8"><span class="vn">8</span> <span class="br-p"><br><br></span>जब इसहाक हुआँ बहोत टेम तलक रहि चुका, तउ एक दिन अबीमेलेक आपन खिड़की स बाहेर झाँकेस अउ लखेस कि इसहाक, रिबका क संग हँसी अउर खेल करत अहइ।</div>
<div class="v" id="v9"><span class="vn">9</span> अबीमेलेक इसहाक क बोलाएस अउ कहेस, “इ मेहरारु तोहार पत्नी अहइ। तू हम पचन स इ काहे कहया कि इ मोर बहिन अहइ।” <span class="br-p"><br><br></span>इसहाक ओसे कहेस, “मइँ डेरात रहेउँ कि तू ओका पावइ बरे मोका मारि डउब्या।”</div>
<div class="v" id="v10"><span class="vn">10</span> <span class="br-p"><br><br></span>अबीमेलेक कहेस, “तू हम पचन क बुरा किह्या ह। हम पचन क कउनो भी मनई तोहरे पत्नी क संग सोइ सकत रहा। तब उ बड़के पाप क दोखी होत।”</div>
<div class="v" id="v11"><span class="vn">11</span> <span class="br-p"><br><br></span>ऍह बरे अबीमेलेक सबहि मनइयन क चिताउनी दिहस। उ कहेस, “इ मनसेधू अउ इ मेहरारु क कउनो चोट नाही पहोंचाई। अगर कउनो ऍनका चोटपहोंचाइ तउ उ मनई जान स मारि दीन्ह जाइ।”</div>
<div class="v" id="v12"><h2>इसहाक धनी बना</h2><span class="vn">12</span> <span class="br-p"><br><br></span>इसहाक उ भुइँया प खेती किहस अउ उ बरिस ओकरे बहोतइ फसिल भइ। यहोवा ओह प बहोतइ कृपा किहेस।</div>
<div class="v" id="v13"><span class="vn">13</span> इसहाक धनी होइ गवा। उ जियादा स जियादा धन तब तलक बटोरत रहा जब तलक बहोत धनी नाही होइ गवा।</div>
<div class="v" id="v14"><span class="vn">14</span> ओकरे लगे बहोत स झुण्ड अउ गोरुअन क झुण्ड रहेन। ओकरे लगे ढेर दास भी रहेन। सबहि पलिस्ती ओसे डाह राखत रहेन।</div>
<div class="v" id="v15"><span class="vn">15</span> ऍह बरे पलिस्तियन ओन सबहि नारन क बर्बाद कइ दिहन जेनका इसहाक क बाप इब्राहीम अउ ओकर साथी लोगन कइउ साल पहिले खने रहेन। पलिस्तियन ओनका माटी स पाट दिहन</div>
<div class="v" id="v16"><span class="vn">16</span> अउर अबीमेलेक इसहाक स कहेस, “हमार देस तजि द्या। तू हम पचन स बहोत जियादा सकतीवाला होइ गवा अहा।”</div>
<div class="v" id="v17"><span class="vn">17</span> <span class="br-p"><br><br></span>ऍह बरे इसहाक उ जगह तजि दिहस अउ गरार क छोटी नदी क लगे पड़ाव डालेस। इसहाक हुवइ ठहरा अउ हुवँइ रहा।</div>
<div class="v" id="v18"><span class="vn">18</span> एकरे बहोत पहिले इब्राहीम कइउ नारा खने रहा। जब इब्राहीम मरा तउ पलिस्तियन माटी से इनारा पाटि दिहन। ऍह बरे हुवइ इसहाक लौटा अउ ओन इनारान क फुन खनेस। उ नारा क उहइ नाउँ दिहेस जउन नाउँ ओकर पिता दिहे रहा।</div>
<div class="v" id="v19"><span class="vn">19</span> इसहाक क नउकरन छोटी नदी क लगे एक नारा खनेन। उ कुआँ स पानी क एक सोता फूट पड़ा।</div>
<div class="v" id="v20"><span class="vn">20</span> तब गरार क गड़रिया लोग उ नारा क कारण इसहाक क नउकरन स झगड़इ लागेन। उ पचे कहेन, “इ पानी हमार अहइ।” ऍह बरे इसहाक ओकर नाउँ एसेक राखेस। उ इ नाउँ ऍह बरे दिहस कि उहइ जगह प उ मनइयन ओसे झगड़ा किहे रहेन।</div>
<div class="v" id="v21"><span class="vn">21</span> <span class="br-p"><br><br></span>तब इसहाक क नउकरन दूसर नारा खनेन। हुआँ क मनइयन उ नारा बरे भी झगड़ेन। ऍह बरे इसहाक उ नारा क नाउँ सित्ना राखेस।</div>
<div class="v" id="v22"><span class="vn">22</span> <span class="br-p"><br><br></span>इसहाक हुआँ स हटा अउ दूसर नारा खनेस। उ इनारा बरे झगड़ा करइ कउनो नाही आवा। ऍह बरे इसहाक उ इनारा क नाउँ रहोबोत राखेस। इसहाक कहेस, “यहोवा हिआँ हमरे बरे जगह दियाएस ह। हम पचे प्रगति करब अउर बढ़ब अउ इहइ भुइँया पइ पूरी तरह सफल होइ जाब।”</div>
<div class="v" id="v23"><span class="vn">23</span> <span class="br-p"><br><br></span>उ जगह स इसहाक बेर्सेबा क गवा।</div>
<div class="v" id="v24"><span class="vn">24</span> यहोवा उ रात इसहाक स बोला, “मइँ तोहरे पिता इब्राहीम क परमेस्सर अहउँ। जिन डेराअ। मइँ तोहरे संग अहउँ अउ मइँ तोहका आसीर्बाद देब। मइँ तोहरे परिवार क महान बनाउब। मइँ आपन सेवक इब्राहीम क कारण इ करब।”</div>
<div class="v" id="v25"><span class="vn">25</span> ऍह बरे इसहाक उ जगह यहोवा क आराधना बरे एक वेदी बनाएस। इसहाक हुआँ पड़ाव डालेस अउ ओकर नउकर लोग एक इनारा खनेन।</div>
<div class="v" id="v26"><span class="vn">26</span> <span class="br-p"><br><br></span>अबीमेलेक गरार स इसहाक क लखइ आवा। अबीमेलेक आपन संग सलाहकार अहुज्जत अउ सेनापति पीकोल क लइ आवा।</div>
<div class="v" id="v27"><span class="vn">27</span> <span class="br-p"><br><br></span>इसहाक पूछेस, “तू मोका लखइ काहे आया ह? तू एकरे पहिले मोरे संग दोस्ती नाहीं राखत रह्या। तू मोका आपन देस तजि देइ क बेबस किहा।”</div>
<div class="v" id="v28"><span class="vn">28</span> <span class="br-p"><br><br></span>उ पचे जवाब दिहन, “अब हम पचे जानित ह कि यहोवा तोहार संग अहइ। इ बरे हम चाहित ह कि हम पचे तोहरे संग एक समझौता करी। हम चाहित ह कि तू हमका एक बचन द्या।</div>
<div class="v" id="v29"><span class="vn">29</span> हम पचे तोहका चोट नाहीं पहोंचावा, अब तू पचन क इ बचन देइ चाही कि तू हम लोगन क चोट नाही पहोंचउब्या। हम पचे तोहका पठवा ह। मुला हम पचे तोहका सान्ति स पठवा ह। अब इ बात साफ अहइ कि यहोवा तोहका आसीर्बाद दिहेस ह।”</div>
<div class="v" id="v30"><span class="vn">30</span> <span class="br-p"><br><br></span>ऍह बरे इसहाक ओनका दावत दिहस। सबहि खाएन अउ पिएन।</div>
<div class="v" id="v31"><span class="vn">31</span> दूसर दिन भिन्सारे हर एक मनई बचन दिहस अउ किरिया खाएस। तब इसहाक ओनका सान्ति स बिदा किहस अउ उ पचे कुसल स ओकरे निचके स चला आएन।</div>
<div class="v" id="v32"><span class="vn">32</span> <span class="br-p"><br><br></span>उ दिना इसहाक क नउकर आएन अउ उ पचे आपन खना इनारा क बारे मँ बताएन। नउकरन कहेन, “हम पचे उ इनारा स पानी पिआ ह।”</div>
<div class="v" id="v33"><span class="vn">33</span> ऍह बरे इसहाक ओकर नाउँ सिबा रखेस अउ उ सहर अबहि भी बेर्सेबा कहवावत ह।</div>
<div class="v" id="v34"><h2>एसाव क मेहररुअन</h2><span class="vn">34</span> <span class="br-p"><br><br></span>जब एसाव चालीस बरिस क भवा उ हित्ती मेहररुअन स बियाह किहस। एक बेरी क बिटिया यहूदीत रही। दूसर एलोन क बिटिया बासमत रही।</div>
<div class="v" id="v35"><span class="vn">35</span> इ सबइ बियाहे स इसहाक अउ रिबका क मन दुःखी भवा।</div>
</div>
<!-- PARSED ABOVE; EDITING MAY BREAK PARSER -->
</body></html>