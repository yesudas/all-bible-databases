<html><head>
<meta http-equiv="Content-Type" content="text/html;charset=utf-8" />
<title>Gen 3 &ndash; उत्पत्ति &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 3);">
<div id="navbar"><a href="../index.html">पवित्तर बाइबिल</a> &ndash; <b>उत्पत्ति</b> &ndash; <a href="Gen_1.html">1</a> <a href="Gen_2.html">2</a> <b>3</b> <a href="Gen_4.html">4</a> <a href="Gen_5.html">5</a> ... <a href="Gen_50.html">50</a> </div><hr>
<h1>Gen 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>पाप क सुरु होब</h2><span class="vn">1</span> <span class="br-p"><br><br></span>यहोवा परमेस्सर जउन जंगली जनावरन क बनाएस ओहमाँ स सरप सबन सबन त जिआदा होसियार अउर धोखेबाज रहा। उ मेहरारू क धोखा देइ चाहत रहा। सरप मेहरारु स कहेस, “हे मेहरारु! का फुरइ परमेस्सर तोहसे कहेस ह कि तू बगिया क कउनो फल जिन चख्या?”</div>
<div class="v" id="v2"><span class="vn">2</span> <span class="br-p"><br><br></span>मेहरारु सरप स कहेस, “नाही परमेस्सर इ नाहीं कहेस। हम बगिया क पेड़े स फल खाइ सकित ह।</div>
<div class="v" id="v3"><span class="vn">3</span> मुला एक ठु बृच्छ बाटइ जेकर फल हम पचे नाहीं खाइ सकित। परमेस्सर हम पचन स कहेस ह, ‘तोहका उ बृच्छ क फल नाही खाइ चाही जउन बगिया क बीच मँ बाटइ। तोहका उ बृच्छ क छुअइ तलक नाही चाहीं नाही तउ मरि जाब्या।’”</div>
<div class="v" id="v4"><span class="vn">4</span> <span class="br-p"><br><br></span>मुला सरप मेहरारु स कहेस, “तू मरिब्या नाही।</div>
<div class="v" id="v5"><span class="vn">5</span> परमेस्सर जानत ह कि तू पचे उ बृच्छ स फल खाब्या तउ नीक अउ बुरा क बारे मँ जानि लेब्या। अउर तब तू उहइ होब्या जइसे परमेस्सर अहइ।”</div>
<div class="v" id="v6"><span class="vn">6</span> <span class="br-p"><br><br></span>फुन मेहरारु निहारेस कि बृच्छ सुन्नर बाटइ। उ लखेस कि फल खाइ बरे नीक बाटइ अउ उ बृच्छ ओका बुद्धिमती बनाइ। तउ बृच्छ स कछू फल तोड़ेस अउ खाएस भी। तब उ अपने भतार क कछू फल खाइ बरे दिहस जउन ओकरे संग रहा।</div>
<div class="v" id="v7"><span class="vn">7</span> <span class="br-p"><br><br></span>तब ओनकइ अखियाँ खुलि गएन। दुइनउँ जानेन कि उ पचे नंगा बाटेन। उ दुइनउँ क लज्जा अनुभव भवा। तउ उ पचे अंजीरे क पत्ता लिहेन ओका सिएन अउ आपन नंगापन क ढाँपि लिहेन।</div>
<div class="v" id="v8"><span class="vn">8</span> <span class="br-p"><br><br></span>तब मनसेधू अउ मेहरारु साँझ क ठंडी बयार मँ यहोवा परमेस्सर क आवइ क अवाज बगिया मँ अनकेन। उ पचे बगिया मँ बृच्छन क बीच लुकाइ गएन,</div>
<div class="v" id="v9"><span class="vn">9</span> यहोवा परमेस्सर गोहराइके मनई स पूछेस, “तू कहा बाट्या?”</div>
<div class="v" id="v10"><span class="vn">10</span> <span class="br-p"><br><br></span>मनई जवाब दिहेस, “मइँ तोहरे टहरइ क अवाज बगिया मँ सुनेउँ अउ मइँ डेराइ गएउँ काहेकि मइ नंगा रहेउँ। ऍह बरे मइँ लुकाइ गएउँ।”</div>
<div class="v" id="v11"><span class="vn">11</span> <span class="br-p"><br><br></span>यहोवा परमेस्सर मनई स पूछेस, “तोहका कउन बताएस ह कि तू नंग धड़ंग अहा? तू कउने वजह स सरमाइ गया ह? का तू उ बिसेख बृच्छ क फल चख्या ह जेका मइँ तोहका न खाइ बरे हुकुम दिहेउँ ह?”</div>
<div class="v" id="v12"><span class="vn">12</span> <span class="br-p"><br><br></span>तब मनई कहेस, “तू जउन मेहरारु मोरे बरे बनया ह उ उहइ बृच्छ स मोका फल दिहस ह, अउर मइँ ओका खाएउँ ह।”</div>
<div class="v" id="v13"><span class="vn">13</span> <span class="br-p"><br><br></span>फुन यहोवा परमेस्सर मेहरारु स कहेस, “इ तू का किह्या ह?” <span class="br-p"><br><br></span>मेहरारु कहेस, “सरप मोका बगदाइ दिहस। उ मोका मूरख बनाएस अउर मइँ फल चखि लिहेउँ।”</div>
<div class="v" id="v14"><span class="vn">14</span> <span class="br-p"><br><br></span>तब यहोवा परमेस्सर कीरा स कहेस, <span class="br-p"><br><br></span><span class="br-ind"><br><span class="indent">&nbsp;</span></span>“तू इ बहोतइ बुरा किहा।<br> <span class="br-ind"><br><span class="indent">&nbsp;</span></span>ऍह बरे तोहार बुरा ही होइ।<br> <span class="br-ind"><br><span class="indent">&nbsp;</span></span>दूसर जनावर क बनिस्बत तोहार बहोतइ बुरा होइ।<br> <span class="br-ind"><br><span class="indent">&nbsp;</span></span>तू आपन पेट क सहारा रेगंइ बरे बेबस होब्या।<br> <span class="br-ind"><br><span class="indent">&nbsp;</span></span>अउर तू धूरि फाँकइ क बेबस होब्या<br> <span class="br-ind"><br><span class="indent">&nbsp;</span></span>जिनगी क सब दिन मँ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>मइँ तोहका अउ मेहरारु क<br> <span class="br-ind"><br><span class="indent">&nbsp;</span></span>एक दूसरे क दुस्मन बनाउब।<br> <span class="br-ind"><br><span class="indent">&nbsp;</span></span>तोहार गदेलन अउ ऍकर बच्चा<br> <span class="br-ind"><br><span class="indent">&nbsp;</span></span>आपस मँ दुस्मन होइहीं।<br> <span class="br-ind"><br><span class="indent">&nbsp;</span></span>तू ऍनकइ गदेलन क गोड़े मँ डसब्या<br> <span class="br-ind"><br><span class="indent">&nbsp;</span></span>अउ उ तोहार मूँड़ कुचल देइहीँ।”<br></div>
<div class="v" id="v16"><span class="vn">16</span> <span class="br-p"><br><br></span>तब यहोवा परमेस्सर मेहरारु स कहेस, <span class="br-p"><br><br></span><span class="br-ind"><br><span class="indent">&nbsp;</span></span>“मइँ तोहका गाभिन होइ क हालत मँ<br> <span class="br-ind"><br><span class="indent">&nbsp;</span></span>बहोतइ दुखी करब।<br> <span class="br-ind"><br><span class="indent">&nbsp;</span></span>अउर जब तू लरिका पइदा करिबिउ,<br> <span class="br-ind"><br><span class="indent">&nbsp;</span></span>तोहका बहोत जियादा पीरा होइ।<br> <span class="br-ind"><br><span class="indent">&nbsp;</span></span>तू आपन भतार क बहोतइ चहिबिउ,<br> <span class="br-ind"><br><span class="indent">&nbsp;</span></span>मुला उ तोह प प्रभुताई करी।”<br></div>
<div class="v" id="v17"><span class="vn">17</span> <span class="br-p"><br><br></span>तब यहोवा परमेस्सर मनई स कहेस, <span class="br-p"><br><br></span><span class="br-ind"><br><span class="indent">&nbsp;</span></span>“मइँ हुकुम दिहेउँ रहे कि तू विसेख बृच्छ क फल जिन खाया।<br> <span class="br-ind"><br><span class="indent">&nbsp;</span></span>मुला तू आपन मेहरारु क बात सुन्या अउर उ बृच्छ क फल खाया ह।<br> <span class="br-ind"><br><span class="indent">&nbsp;</span></span>ऍह बरे मइँ तोहरे कारण इ भुइँया क सराप देत हउँ<br> <span class="br-ind"><br><span class="indent">&nbsp;</span></span>आपन जिन्नगी क पूरे टेमँ तलक उ भोजन बरे जउन धरती देत ह<br> <span class="br-ind"><br><span class="indent">&nbsp;</span></span>तोहका कठिन मेहनत करइ क पड़ी।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>मुला धरती तोहरे बरे काँटन अउर खर-पतवार पइदा करी।<br> <span class="br-ind"><br><span class="indent">&nbsp;</span></span>अउर तू ओन पौधन क खाब्या जउन खेत मँ उगत ह।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>तू आपन खइया बरे कठोर मेहनत करब्या।<br> <span class="br-ind"><br><span class="indent">&nbsp;</span></span>तू तब तलक मेहनत करब्या जब तलक माथा प पसिना न आवइ।<br> <span class="br-ind"><br><span class="indent">&nbsp;</span></span>तू तब तलक कठोर मेहनत करब्या जब तलक तोहार मउत न आइ जाइ।<br> <span class="br-ind"><br><span class="indent">&nbsp;</span></span>उ टेमँ तू दूसरी दाईं माटी बन जाब्या।<br> <span class="br-ind"><br><span class="indent">&nbsp;</span></span>जब मइँ तोहका बनाए रह्यों, तबहि तोहका माटी स बनाए रह्यों<br> <span class="br-ind"><br><span class="indent">&nbsp;</span></span>अउर जब तू मरिब्या तब तू उहइ माटी मँ फुन मिलि जाब्या।”<br></div>
<div class="v" id="v20"><span class="vn">20</span> <span class="br-p"><br><br></span>आदम आपन मेहरारु क नाउँ हव्वा राखेस, काहेकि सब मनइयन क उ आदि महतारी रही।</div>
<div class="v" id="v21"><span class="vn">21</span> <span class="br-p"><br><br></span>यहोवा परमेस्सर मनई अउ ओकरे मेहरारु बरे जनावर क चाम स पोसाक बनाएस। तब यहोवा इ सबइ पोसाक ओनका दिहस।</div>
<div class="v" id="v22"><span class="vn">22</span> <span class="br-p"><br><br></span>यहोवा परमेस्सर कहेस, “लखा, मनई हमरे जइसा होइ गवा अहइ। मनई अच्छाई अउ बुराई जानत ह अउर अब मनई जिन्नगी क बृच्छ स भी फल लइ सकत ह। अगर मनई उ फले क खाई तउ सदा ही जिअत रही।”</div>
<div class="v" id="v23"><span class="vn">23</span> <span class="br-p"><br><br></span>तब यहोवा परमेस्सर मनई क अदन क बगिया तजइ बरे बेबस किहस। जउने माटी स आदम बना रहा उ भुइँया प आदम क कठोर मेहनत करइ क पड़ी।</div>
<div class="v" id="v24"><span class="vn">24</span> परमेस्सर आदम क बाग स बाहेर खदेर दिहस। तब परमेस्सर करूब सरगदूतन क बगिया क फाटक क रखवारी बरे राखेस। उ एक आगी क तरवार भी राखेस। इ तरवार जिन्नगी क बृच्छ क राह क रखवारी करत भइ चारिहुँ कइँती चमकत रही।</div>
</div>
<!-- PARSED ABOVE; EDITING MAY BREAK PARSER -->
</body></html>