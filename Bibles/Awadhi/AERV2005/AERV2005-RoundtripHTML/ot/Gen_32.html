<html><head>
<meta http-equiv="Content-Type" content="text/html;charset=utf-8" />
<title>Gen 32 &ndash; उत्पत्ति &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 32);">
<div id="navbar"><a href="../index.html">पवित्तर बाइबिल</a> &ndash; <b>उत्पत्ति</b> &ndash; <a href="Gen_1.html">1</a> ... <a href="Gen_30.html">30</a> <a href="Gen_31.html">31</a> <b>32</b> <a href="Gen_33.html">33</a> <a href="Gen_34.html">34</a> ... <a href="Gen_50.html">50</a> </div><hr>
<h1>Gen 32</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>एसाव क संग फुन मेल</h2><span class="vn">1</span> <span class="br-p"><br><br></span>याकूब भी उ जगह तजेस। जब उ जात्रा करत रहा। उ परमेस्सर क सरगदूत क लखेस।</div>
<div class="v" id="v2"><span class="vn">2</span> जब याकूब ओनका लखेस तउ कहेस, “इ परमेस्सर क पड़ाव अहइ।” ऍह बरे याकूब उ जगह क नाउँ महनैम धरेस।</div>
<div class="v" id="v3"><span class="vn">3</span> <span class="br-p"><br><br></span>याकूब क भाई एसाव सेईर नाउँ क पहटा मँ रहत रहा। इ एदोम क पहाड़ी पहटा रहा। याकूब एसाव क लगे दूत पठएस।</div>
<div class="v" id="v4"><span class="vn">4</span> याकूब दूत स कहेस, “मोर सुआमी एसाव क इ खबर द्या, तोहार नउकर याकूब कहत ह, ‘मइँ इ सबइ बरिस मँ लाबान क संग रहेउँ ह।</div>
<div class="v" id="v5"><span class="vn">5</span> मोरे लगे गोरु, गदहन, झुण्ड अउ बहोत स नउकरन अउ मेहरारु नउकरन अहइँ। मइँ एनका तोहरे लगे पठवत अहउँ अउ चाहत अहउँ कि तू हमका स्वीकार करा।’”</div>
<div class="v" id="v6"><span class="vn">6</span> <span class="br-p"><br><br></span>दूत याकूब क लगे लउटा अउ बोला, “हम तोहरे भाई एसाव क लगे गए। उ तोहसे भेंटइ आवत अहइ। ओकरे संग चार सौ अउजार धारी वीर अहइँ।”</div>
<div class="v" id="v7"><span class="vn">7</span> <span class="br-p"><br><br></span>उ संदेसा याकूब क डेराइ दिहस। उ आपन सबहि संगियन क दुइ दले मँ अलगाइ दिहस। उ आपन सबहि भेड़िन क खरका, गोरुअन क झुण्ड अउ ऊँटन क दुइ हीसा मँ बाँटेस।</div>
<div class="v" id="v8"><span class="vn">8</span> याकूब सोचेस, “अगर एसाव आइके एक हीसा क नास करत ह तउ दूसर हीसा पराइ सकत ह अउ बचि सकत ह।”</div>
<div class="v" id="v9"><span class="vn">9</span> <span class="br-p"><br><br></span>याकूब कहेस, “हे मोरे पुरखा इब्राहीम क परमेस्सर। हे मोरे पिता इसहाक क परमेस्सर। यहोवा, तू मोका आपन देस मँ लउटइ अउ आपन परिवारे मँ आवइ बरे कहया। तू कहया कि तू मोर भलाई करिब्या।</div>
<div class="v" id="v10"><span class="vn">10</span> तू मोहे प बहोत दयालु रह्या ह। तू मोरे बरे बहोत नीक चीज किह्या ह। पहिली दाईं मइँ जरिदन नदी क लगे जात्रा कीन्ह, मोरे लगे टहरइ क कुबरी क अलावा कछू भी नाही रहा। मुला मोरे लगे अब ऍतनी चीजन बाटिन कि मइँ ओनका पूरा दुइ दलन मँ बाँटि सकउँ।</div>
<div class="v" id="v11"><span class="vn">11</span> तोहसे पराथना करत अहउँ कि कृपा कइके मोका मोरे भाई एसाव स बचावा। मइँ ओसे ससान अहउँ। ऍह बरे कि उ आइ अउ सबहि क, हिआँ तलक कि बच्चन क संग महतरियन क भी जान स मारि डाइ।</div>
<div class="v" id="v12"><span class="vn">12</span> हे यहोवा, तू मोसे कहया, ‘मइँ तोहार भलाई करब। मइँ तोहरे परिवार क बढ़ाउब अउ तोहरे संताने क समुद्र क बालू क कणन क तरह बाढ़इ देब। उ सबइ ऍतना बेसी होइही कि गना नाहीं जाइ सकिही।’”</div>
<div class="v" id="v13"><span class="vn">13</span> <span class="br-p"><br><br></span>याकूब रात क उ जगह ठहरा। याकूब कछू चीजन एसाव क भेंट देइ बरे तइयार किहस।</div>
<div class="v" id="v14"><span class="vn">14</span> याकूब दुइ सौ बोकरियन, बीस ठु बोकरन, दुइ सौ भेड़िन अउ बीस भेड़ा लिहस।</div>
<div class="v" id="v15"><span class="vn">15</span> याकूब तीस ठु ऊँट अउ ओनकइ बच्चन, चालीस ठु गइयन अउ दस ठु बर्धन, बीस ठु मादा गदहन अउ दस नर गदहन क लिहस।</div>
<div class="v" id="v16"><span class="vn">16</span> याकूब जनावरन क हर झुण्ड नउकरन क दिहस। तब याकूब नउकरन स कहेस, “सब जनावरन क हर झुण्ड क अलग कइ ल्या। मोरे अगवा-अगवा चला अउ हर झुण्ड क बीच कछू दूरी राखा।”</div>
<div class="v" id="v17"><span class="vn">17</span> याकूब ओनका हुकुम दिहस। जनावरन क पहिले झुण्ड वाला नउकर स याकूब कहेस, “मोर भाई एसाव जब तोहरे लगे आवइ अउ तोहसे पूछइ, ‘इ केकर जनावर अहइँ? तू कहाँ जात अहा? तू केकर नउकर अहा?’</div>
<div class="v" id="v18"><span class="vn">18</span> तब तू जवाब दिहा, ‘इ सबइ जनावरन आप क सेवक याकूब क अहइँ। याकूब एनका आपन सुआमी एसाव क भेंट क रुप मँ पठएस ह, अउ याकूब भी हम लोगन क पाछे आवत अहइ।’”</div>
<div class="v" id="v19"><span class="vn">19</span> <span class="br-p"><br><br></span>याकूब क दूसर नउकर, तीसरा नउकर, अउर सबहि दूसर नउकरन क इहइ बात क हुकुम दिहस। उ कहेस, “जब तू पचे एसाव स भेटंया तउ इहइ एक बात कहब्या।</div>
<div class="v" id="v20"><span class="vn">20</span> तू पचे कहब्या, ‘इ आप क भेंट अहइ, अउर आप क सेवक याकूब भी लोगन क पाछे आवत अहइ।’” <span class="br-p"><br><br></span>याकूब सोचेस, “जदि मइँ भेंट क संग इ मनइयन क आगे पठवत हउँ तउ इ होइ सकत ह कि एसाव मोका छिमा कइ देइ अउ मोका स्वीकार कइ लेइ।”</div>
<div class="v" id="v21"><span class="vn">21</span> ऍह बरे याकूब एसाव क भेंट पठएस। मुला याकूब उ रात आपन पड़ाव मँ ही ठहरा।</div>
<div class="v" id="v22"><span class="vn">22</span> <span class="br-p"><br><br></span>पाछे उहइ रात याकूब उठा अउ उ जगह क तजि दिहस। याकूब आपन दुइनउँ मेहररुअन, आपन दुइनउँ दासिन अउ आपन ग्यारहु पूतन क साथ लिहस। घाटे प जाइ याकूब यब्बोक नदी क पार किहस।</div>
<div class="v" id="v23"><span class="vn">23</span> याकूब आपन परिवार क नदी क उ पार पठएस। तब याकूब आपन सबहि चिजियन क नदी क ओह पार पठइ दिहस।</div>
<div class="v" id="v24"><h2>परमेस्सर स मल्ल जुद्ध</h2><span class="vn">24</span> <span class="br-p"><br><br></span>याकूब नदी क पार करइवाला आखिर मनई रहा। मुला पार करइ स पहिले जब तक उ अकेला ही रहा, एक ठु मनई आवा अउ ओसे कुस्ती लड़इ लाग। उ मनई ओसे तब तलक कुस्ती लड़ेस जब तलक सूरज न निकरा।</div>
<div class="v" id="v25"><span class="vn">25</span> मनई लखेस कि उ याकूब क हराइ नाहीं सकत। ऍह बरे उ याकूब क गोड़ क ओकरे कूल्हा क जोड़ प छुएस। उ टेम याकूब क कूल्हा क जोड़ आपन जगह स हट गवा।</div>
<div class="v" id="v26"><span class="vn">26</span> <span class="br-p"><br><br></span>तब उ मनई याकूब स कहेस, “मोका छोड़ द्या। सूरज ऊपर चढ़त बाटइ।” <span class="br-p"><br><br></span>मुला याकूब कहेस, “मइँ तोहका न छोड़ब। मोका तोहका असीर्बाद देइ क होइ।”</div>
<div class="v" id="v27"><span class="vn">27</span> <span class="br-p"><br><br></span>अउर उ मनई ओसे कहेस, “तोहार का नाउँ अहइ?” <span class="br-p"><br><br></span>अउर याकूब कहेस, “मोर नाउँ याकूब बाटइ।”</div>
<div class="v" id="v28"><span class="vn">28</span> <span class="br-p"><br><br></span>तब मनई कहेस, “तोहार नाउँ याकूब नाही रही। अब तोहार नाउँ इस्राएल होइ। मइँ तोहका इ नाउँ ऍह बरे देत हउँ कि तू परमेस्सर क संग अउ मनइयन क संग जुद्ध किहा ह अउ तू हरावा नाहीं जाइ सक्या।”</div>
<div class="v" id="v29"><span class="vn">29</span> <span class="br-p"><br><br></span>तब याकूब ओसे पूछेस, “कृपा कइके मोका आपन नाउँ बतावइँ।” <span class="br-p"><br><br></span>मुला उ मनई कहेस, “तू मोर नाउँ काहे पूछत अहा?” उ टेम उ मनई याकूब क असीसेस।</div>
<div class="v" id="v30"><span class="vn">30</span> <span class="br-p"><br><br></span>ऍह बरे याकूब उ जगह क नाउँ पनीएल राखेस। याकूब कहेस, “इ जगह मइँ परमेस्सर क साच्छात दरसन किहेउँ ह। किन्तु मोर जिन्नगी बच गइ।”</div>
<div class="v" id="v31"><span class="vn">31</span> जइसे ही उ पनीएल स गुजरा, सूरज निकरि आवा। याकूब आपन गोड़े क कारण लँगड़ाइ के चलत रहा।</div>
<div class="v" id="v32"><span class="vn">32</span> ऍह बरे आजु भी इस्राएल क लोग पुट्ठा क मंस पेसी क नाही खातेन काहेकि इहइ मांस पेसी प याकूब क चोट लागि रही।</div>
</div>
<!-- PARSED ABOVE; EDITING MAY BREAK PARSER -->
</body></html>