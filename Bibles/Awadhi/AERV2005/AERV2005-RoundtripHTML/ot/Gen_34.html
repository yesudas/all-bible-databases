<html><head>
<meta http-equiv="Content-Type" content="text/html;charset=utf-8" />
<title>Gen 34 &ndash; उत्पत्ति &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 34);">
<div id="navbar"><a href="../index.html">पवित्तर बाइबिल</a> &ndash; <b>उत्पत्ति</b> &ndash; <a href="Gen_1.html">1</a> ... <a href="Gen_32.html">32</a> <a href="Gen_33.html">33</a> <b>34</b> <a href="Gen_35.html">35</a> <a href="Gen_36.html">36</a> ... <a href="Gen_50.html">50</a> </div><hr>
<h1>Gen 34</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>दीना क संग कुकर्म</h2><span class="vn">1</span> <span class="br-p"><br><br></span>दीना लिआ अउ याकूब क बिटिया रही। एक दिन दीना उ पहटा क मेहररुअन क लखइ बाहेर गइ।</div>
<div class="v" id="v2"><span class="vn">2</span> उ पहटा क राजा हमोर क पूत सकेम दीना क निहारेस। उ ओका धइ लिहस अउ आपन संग तने क सम्बंध राखइ बरेओका बेबस किहस।</div>
<div class="v" id="v3"><span class="vn">3</span> तउ सकेम याकूब क बेटी दीना स पिरेम करइ लाग। ऍह बरे उ ओकर दिल जीतइ क कोसिस किहेस।</div>
<div class="v" id="v4"><span class="vn">4</span> सकेम आपन बाप स कहेस, “कृपा कइके इ लउँडिया क मोका दिआवा जेहसे मइँ एकरे संग बियाह कइ सकउँ।”</div>
<div class="v" id="v5"><span class="vn">5</span> <span class="br-p"><br><br></span>याकूब इ जान लिहेस कि सकेम ओकरी बिटिया दीना क संग बहोत बुरा कर्म किहस ह। मुला याकूब क सबहि पूत आपन गोरुअन क संग मइदान मँ गएन। ऍह बरे उ सबइ जब तलक नाही आएन, याकूब कछू नाही किहस।</div>
<div class="v" id="v6"><span class="vn">6</span> उ टेम सकेम क बाप हमोर याकूब क संग बात करइ गवा।</div>
<div class="v" id="v7"><span class="vn">7</span> <span class="br-p"><br><br></span>खेतन मँ याकूब क पूतन जउन कछू भवा रहा, ओकर खबर सुनेन। जब उ पचे इ सुनेन तउ उ पचे बहोत कोहाइ गएन। उ पचे पगलाइ स गएन काहेकि सकेम याकूब क बिटिया क बलात्कार कइ के इस्राएल क बदनाम किहस। सकेम बहोतइ घिनौनी बात किहे रहा। ऍह बरे सबहि भाई लोग खेतन स घर लउटेन।</div>
<div class="v" id="v8"><span class="vn">8</span> <span class="br-p"><br><br></span>मुला हमोर भाइयन स बात किहेस। उ कहेस, “मोर पूत सकेम दीना स बहोत पिरेम करत ह। मेहरबानी कइके ओका एकरे संग बियाह करइ द्या।</div>
<div class="v" id="v9"><span class="vn">9</span> इ बियाह इ बात क प्रमाण होइ कि हम पचे खास सन्धि कीन्ह ह। तब हमार लोग तू पचन क मेहररुअन स अउ तोहर लोग हम पचन क मेहररुअन क संग बियाह कइ सकत हीं।</div>
<div class="v" id="v10"><span class="vn">10</span> तू लोग हमरे संग एक पहटा मँ रहि सकित ह। तू भुइँया क सुआमी बन्ब्या अउर हिआँ बइपार करइ बरे अजाद होब्या।”</div>
<div class="v" id="v11"><span class="vn">11</span> <span class="br-p"><br><br></span>सकेम याकूब अउ दीना क भाइयन स भी बात किहस। सकेम कहेस, “कृपा कइके मोका स्वीकार करा अउ मइँ जउन किहेउँ ओकरे बरे छिमा करा।</div>
<div class="v" id="v12"><span class="vn">12</span> मइँ तोहका जउन कछू उपहार तू चाहत ह देब, अगर तू मोका सिरिफ दीना क संग बियाह करइ द्या।” मोका जउन कछू आप लोग करइ क कइही करब, मुला दीना क बियाह मोर संग होइ द्या।”</div>
<div class="v" id="v13"><span class="vn">13</span> <span class="br-p"><br><br></span>याकूब क बेटहनन सकेम अउ ओकरे बाप स झूठ बोलइ क ठान लिहन। भाइयन अबहु भी पागल होत रहेन काहेकि सकेम ओनकइ बहिन दीना क संग अइसा घिनौना बेउहार किहे रहेन।</div>
<div class="v" id="v14"><span class="vn">14</span> ऍह बरे भाइयन ओसे कहेन, “हम लोग तोहका आपन बहिन क संग बियाह नाहीं करइ देब काहेकि तोहार खतना अबहि नाहीं भवा अहइ। हमरी बहिनी क तोहसे बियाह करब ठीक न होइ।</div>
<div class="v" id="v15"><span class="vn">15</span> मुला हम पचे तोहका ओकरे संग बियाह करइ देब अगर तू इहइ एक काम करा कि तोहरे सहर क हर मनई क खतना हम पचन क तरह होइ जाइ।</div>
<div class="v" id="v16"><span class="vn">16</span> तब तोहरे मनई हमरी अउरतन स बियाह कइ सकत हीं अउर हमार मनई तोहरी अउरतन स बियाह कइ सकत हीं। तब हम पचे एक ही लोग बन जाब।</div>
<div class="v" id="v17"><span class="vn">17</span> जदि तू खतना कराउब नाही कबूल करब्या तउ हम लोग दीना क लइ जाब।”</div>
<div class="v" id="v18"><span class="vn">18</span> <span class="br-p"><br><br></span>इ सन्धि हमोर अउ सकेम क बहोत खुस किहस।</div>
<div class="v" id="v19"><span class="vn">19</span> दीना क भाइयन जउन कछू कहेन ओका करइ मँ सकेम बहोत खुस भवा। बदला <span class="br-p"><br><br></span>सकेम परिवार क सबसे जियादा मर्जादी मनई रहा।</div>
<div class="v" id="v20"><span class="vn">20</span> <span class="br-p"><br><br></span>हमोर अउ सकेम अपने सहर क सभाघर क गएन। उ पचे सहर क लोगन स बातन किहन अउ कहेन,</div>
<div class="v" id="v21"><span class="vn">21</span> “इस्राएल क इ सबइ लोग हमार मीत होवा चाहत हीं। हम लोगन क पास हम सबहिं लोगन बरे संतुटूठ भुइँया अहइ। एह बरे उ लोगन क हम लोगन क भुइँया रहइ द्या अउर एहमाँ बइपार करइ क द्या। हम पचे ऍनकी मेहररुअन क संग बियाह करइ क अजाद अही अउ हम लोग आपन मेहरारुअन ओनका बियाहे बरे देइ मँ खुस अही।</div>
<div class="v" id="v22"><span class="vn">22</span> मुला एक बात अहइ जेका करइ बरे सबहि क सन्धि करइ क होइ। ताकि उ पचे हम लोगन क बीच रही सका अउर हम पचे एक ही लोगन होइ सकब। हमार सबइ लोग भी उपचन्क क नाईं खतना करावइ बरे राजी हो जाब।</div>
<div class="v" id="v23"><span class="vn">23</span> जदि हम अइसा करब तउ ओनके गोरुअन अउ जनावरन स हम धनी होइ जाब। ऍह बरे हम लोग ओनके संग इ सन्धि करी अउर उ पचे हिआँ हम लोगन क संग रइही।”</div>
<div class="v" id="v24"><span class="vn">24</span> <span class="br-p"><br><br></span>सभाघरे प जउन लोगन इ बात सुनेन उ पचे हमोर अउ सकेम क संग राजी होइ गएन अउ उ टेम हर एक मनई क खतना कइ दीन्ह गवा।</div>
<div class="v" id="v25"><span class="vn">25</span> <span class="br-p"><br><br></span>तीन दिना पाछे, खतना कइ दीन्ह गए मनइयन क अबहि जख्म रहेन। याकूब क दुइ पूत सिमोन अउ लेवी जानत रहेन कि इटेम लोग कमजोर होइहीं, ऍह बरे उ नगर क गएन अउर उ पचे सबहि मनइयन क मारि डाएन।</div>
<div class="v" id="v26"><span class="vn">26</span> दीना क भाई सिमोन अउ लेवी हमोर अउ ओकरे पूत सकेम क मारि डाएस। उ पचे दीना क सकेम क घरे स बहियाइ दिहेन अउ उ पचे चला गएन।</div>
<div class="v" id="v27"><span class="vn">27</span> याकूब क दूसर पूतन सहर मँ गएन अउ उ पचे हुआँ जउन कछू रहा, लूटि लिहन। सकेम जउन कछू ओनकइ बहिनी क संग किहे रहा, ओसे उ सबइ अब तलक कोहान रहेन।</div>
<div class="v" id="v28"><span class="vn">28</span> ऍह बरे भाइयन ओनकइ सबहि जनावरन लइ लिहेन। उ पचे ओनकइ गदहन अउ सहर अउ खेतन मँ दूसर जउन कछू रहा, सब स लइ लिहन।</div>
<div class="v" id="v29"><span class="vn">29</span> भाइयन ओन सबन क सब कछू लइ लिहन। भाइयन ओनकइ मेहररुअन अउ बच्चन तलक क लइ लिहन।</div>
<div class="v" id="v30"><span class="vn">30</span> <span class="br-p"><br><br></span>मुला याकूब सिमोन अउ लेवी स कहेस, “तू पचे मोर बरे मुसीबत खड़ी कइ दिहा ह। अउ इ प्रदेस क बसइयन क मन मँ घिना पइदा कराया ह। सबहि कनानी अउ परिज्जी लोग हमरे खिलाफ होइ जइहीं। हिआँ हम बहोत तनिक अही। अगर इ पहँटा क लोग हम पचन क खिलाफ लड़इ खातिर बटुरि जइही तउ हम पचन बर्बाद होइ जाब। अउ हमरे संग हमार सबहिं लोग नस्ट होइ जाइहीं। अउर मइँ अउ मोरे घरे क सबहि लोगन बर्बाद होइ जाइहीं।”</div>
<div class="v" id="v31"><span class="vn">31</span> <span class="br-p"><br><br></span>मुला भाइयन जवाब दिहन, “क हम पचे ओन मनइयन क आपन बहिनी क संग पतुरिया जइसा बेउहार करइ देइ? नाही हमरी बहिनी क संग वइसा बेउहार करइ वाला लोग बुरा रहेन।”</div>
</div>
<!-- PARSED ABOVE; EDITING MAY BREAK PARSER -->
</body></html>