<html><head>
<meta http-equiv="Content-Type" content="text/html;charset=utf-8" />
<title>Gen 35 &ndash; उत्पत्ति &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 35);">
<div id="navbar"><a href="../index.html">पवित्तर बाइबिल</a> &ndash; <b>उत्पत्ति</b> &ndash; <a href="Gen_1.html">1</a> ... <a href="Gen_33.html">33</a> <a href="Gen_34.html">34</a> <b>35</b> <a href="Gen_36.html">36</a> <a href="Gen_37.html">37</a> ... <a href="Gen_50.html">50</a> </div><hr>
<h1>Gen 35</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>याकूब बेतेल मँ</h2><span class="vn">1</span> <span class="br-p"><br><br></span>परमेस्सर याकूब स कहेस, “बेतेल सहर क जा, हुआँ बस जा अउ हुवँइ ‘एल’ परमेस्सर बरे जउन तोहरे समन्वा परगट भवा रहा जब तू आपन भाई एसाव स बचि के परात रह्या एक वेदी बनावा।”</div>
<div class="v" id="v2"><span class="vn">2</span> <span class="br-p"><br><br></span>ऍह बरे याकूब आपन परिवार अउ आपन सबहि नउकरन स कहेस, “काठ अउ धातु क बना जउन बिदेसी देवतन तू पचन क लगे अहइँ ओनका नस्ट कइ द्या। अपने क पवित्र करा। ओढ़ना साफ पहिरा।</div>
<div class="v" id="v3"><span class="vn">3</span> हम पचे इ जगह क तजि देब अउ बेतेल क जाब। उ जगह मँ आपन परमेस्सर बरे एक वेदी बनाउब। इ उहइ परमेस्सर अहइ जउन मोरे कस्ट क समइ मोर मदद किहस अउ जहाँ कहु मइँ गवा उ मोरे संग रहा।”</div>
<div class="v" id="v4"><span class="vn">4</span> <span class="br-p"><br><br></span>ऍह बरे मनइयन क लगे जउन बिदेसी देवता रहेन, ओन सबहि क उ पचे याकूब क दइ दिहन। उ पचे आपन काने मँ पहिरी भइ सब बालियन क भी याकूब क दइ दिहन। याकूब सकेम नाउँ क सहर क नगिचे एक बलूत क बृच्छ क तरे इ सबहि चिजियन क गाड़ दिहस।</div>
<div class="v" id="v5"><span class="vn">5</span> <span class="br-p"><br><br></span>तउ उ पचे तजि गऐन अउर परमेस्सर ओनका चरीहू कइँती क सभी सहरन पइ भयंकर डर डाल दिएन। ऍह ठू बरे उ पचे याकूब क पूतन पाछा नाही किहस।</div>
<div class="v" id="v6"><span class="vn">6</span> ऍह बरे याकूब अउ ओकर लोग लूज पहोंचेन। अब लूज क बेतेल कहत हीं। इ कनान प्रदेस मँ बाटइ।</div>
<div class="v" id="v7"><span class="vn">7</span> याकूब हुआँ एक ठु वेदी बनाएस। याकूब उ जगह क नाउँ “एल बेतेल” राखेस। याकूब इ नाउँ क ऍह बरे चुनेस कि जब उ आपन भाई क हिआँ स परात रहत रहा, तब पहिली दाईं परमेस्सर हिअँई परगट भवा।</div>
<div class="v" id="v8"><span class="vn">8</span> <span class="br-p"><br><br></span>रिबका क धाई दबोरा हिअँई मरी रही, उ पचे बेतेल मँ सिन्दूर क बृच्छ क खाले ओका गाड़ दिहन। उ पचे उ ठउर क नाउँ अल्लोनबक्कूत रखेन।</div>
<div class="v" id="v9"><h2>याकूब क नवा नाउँ</h2><span class="vn">9</span> <span class="br-p"><br><br></span>जब याकूब पद्दान अराम स लउटा तब परमेस्सर फुन ओकरे समन्वा परगट भवा। परमेस्सर याकूब क असीसेस।</div>
<div class="v" id="v10"><span class="vn">10</span> परमेस्सर याकूब स कहेस, “तोहार नाउँ याकूब अहइ। मुला मइँ उ नाउँ क बदलब। अब तू याकूब नाही कहवउब्या। तोहार नवा नाउँ इस्राएल होइ।” ऍह बरे एकरे पाछे याकूब क नाउँ इस्राएल भवा।</div>
<div class="v" id="v11"><span class="vn">11</span> <span class="br-p"><br><br></span>परमेस्सर ओसे कहेस, “मइँ सर्वोच्च परमेस्सर अहउँ अउ तोहका मइँ इ आसीर्बाद देत हउँ तोहरे बहोत संतान होइँ अउर तु एक महान रास्ट्र बनी जाब्या। बहोत सारे रास्ट्र तोहसे अइहीं अउर राजा लोग तोहसे आइहीं।</div>
<div class="v" id="v12"><span class="vn">12</span> मइँ इब्राहीम अउ इसहाक क इ भुइँया दिहे रहेउँ। अब मइँ इ भुइँया तोहका अउर तोहार सन्तानन क देत अहउँ।”</div>
<div class="v" id="v13"><span class="vn">13</span> तब परमेस्सर उ जगह तजि दिहस।</div>
<div class="v" id="v14"><span class="vn">14</span> याकूब इ ठउरे प एक स्मृति चट्टान खड़ी किहस, याकूब ओह चट्टान पइ दाखरस अउर तेल क भेंट उड़ेरेस। इ एक खास ठउर रहा काहेकि परमेस्सर हुआँ याकूब स बात किहस अउर याकूब उ ठउर क नाउँ बेतेल राखेस।</div>
<div class="v" id="v16"><h2>राहेल जन्म देत समइ मरी</h2><span class="vn">16</span> <span class="br-p"><br><br></span>याकूब अउ ओकर दल बेतेल क तजि दिहन। एप्राता आवइ स ठीक पहिले राहेल आपन बच्चन क जन्म देइ लाग।</div>
<div class="v" id="v17"><span class="vn">17</span> मुला राहेल क इ जन्म स बहोत तकलीफ होइ लाग। ओका बहोत दर्द होत रहा। राहेल क धाई ओका लखेस अउ कहेस, “राहेल, डेराअ जिन। तू एक अउर पूत क जन्म देति अहा।”</div>
<div class="v" id="v18"><span class="vn">18</span> <span class="br-p"><br><br></span>पूत क जन्म देत समइ राहेल मरि गइ। मरइ क पहिले राहेल बच्चा क नाउँ बेनेानी राखेस। मुला याकूब ओकर नाउँ बिन्यामीन राखेस।</div>
<div class="v" id="v19"><span class="vn">19</span> <span class="br-p"><br><br></span>एप्राता क आवइवाली सड़क प राहेल क दफनावा गवा। (एप्राता बेतलेहेम अहइ।)</div>
<div class="v" id="v20"><span class="vn">20</span> अउर याकूब राहेल क सम्मान मँ ओकरी कब्रे प एक ठु चट्टान धरेस। उ खास चट्टान हुआँ आजु तलक बाटइ।</div>
<div class="v" id="v21"><span class="vn">21</span> तब इस्राएल आपन जात्रा जारी राखेस। उ एदेर बुर्ज खम्बा क ठीक दक्खिन मँ आपन सिबिर डाएस।</div>
<div class="v" id="v22"><span class="vn">22</span> <span class="br-p"><br><br></span>इस्राएल हुआँ तनिक समइ ठहरा। जब उ हुआँ रहा तब रूबेन इस्राएल क मेहरारु नउकरन बिल्हा क संग सोएस। इस्राएल इ बारे मँ सुनेस अउ बहोत कोहाइ गवा। <span class="br-p"><br><br></span>याकूब क बारह पूत रहेन।</div>
<div class="v" id="v23"><h2>इस्राएल क परिवार</h2><span class="vn">23</span> <span class="br-p"><br><br></span>ओकरी मेहरारु लिआ स ओकरे छ: पूत रहेन: रूबेन, सिमोन, लेवी, यहूदा, इस्साकार, जबूलून।</div>
<div class="v" id="v24"><span class="vn">24</span> <span class="br-p"><br><br></span>ओकरी मेहरारु राहेल स ओकरे दुइ पूत रहेन: यूसुफ अउ बिन्यामीन।</div>
<div class="v" id="v25"><span class="vn">25</span> <span class="br-p"><br><br></span>राहेल क दासी बिल्हा स ओकरे दुइ पूत रहेन: दान अउ नप्ताली।</div>
<div class="v" id="v26"><span class="vn">26</span> <span class="br-p"><br><br></span>अउर लिआ क दासी जिल्पा स ओकरे दुइ पूत रहेन: गाद अउ आसेर। <span class="br-p"><br><br></span>इ सबइ क पूत अहइँ जउन पद्दनराम मँ पइदा भए रहेन।</div>
<div class="v" id="v27"><span class="vn">27</span> <span class="br-p"><br><br></span>मम्रे क किर्यत-अर्बा अर्थात् हेब्रोन मँ याकूब आपन पिता इसहाक क लगे गवा। इ उहइ जगह अहइ जहाँ इब्राहीम अउ इसहाक रहि चुका रहेन।</div>
<div class="v" id="v28"><span class="vn">28</span> इसहाक एक सौ अस्सी बरिस क रहा।</div>
<div class="v" id="v29"><span class="vn">29</span> इसहाक बहोत बरिस तलक जिअत रहा। जब उ मरा, उ बहोत बुढ़वा रहा। ओकरे पूत एसाव अउ याकूब ओका हुअँइ दफनाएन जहा ओकरे पिता क दफनावा गवा रहा।</div>
</div>
<!-- PARSED ABOVE; EDITING MAY BREAK PARSER -->
</body></html>