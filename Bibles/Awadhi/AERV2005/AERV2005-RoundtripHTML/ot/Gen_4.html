<html><head>
<meta http-equiv="Content-Type" content="text/html;charset=utf-8" />
<title>Gen 4 &ndash; उत्पत्ति &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 4);">
<div id="navbar"><a href="../index.html">पवित्तर बाइबिल</a> &ndash; <b>उत्पत्ति</b> &ndash; <a href="Gen_1.html">1</a> <a href="Gen_2.html">2</a> <a href="Gen_3.html">3</a> <b>4</b> <a href="Gen_5.html">5</a> <a href="Gen_6.html">6</a> ... <a href="Gen_50.html">50</a> </div><hr>
<h1>Gen 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>पहिला परिवार</h2><span class="vn">1</span> <span class="br-p"><br><br></span>आदम अउ ओकर मेहरारु हव्वा क बीच मँ तने क रिस्ता भवा अउ हव्वा एक ठु बच्चा जन्मेस। बच्चा क नाउँ काबील रखा गवा। हव्वा कहेस, “यहोवा क मदद स मइँ एक मनई पाएउँ ह।”</div>
<div class="v" id="v2"><span class="vn">2</span> <span class="br-p"><br><br></span>ऍकरे पाछे हव्वा एक ठु दूसर बच्चा क जन्मेस। इ लरिका काबील क भाई हाबिल रहा। हाबिल गड़रिया बना। काबिल किसान बना।</div>
<div class="v" id="v3"><h2>पहिला कतल</h2><span class="vn">3</span> <span class="br-p"><br><br></span>फसिल क टेमँ काबील एक ठु भेंट यहोवा क लगे लइ आवा। जउन अनाज काबील आपन जमीन मँ उपजावत रहा, ओहमाँ स तनिक अन्न उ लइ आवा। मुला हाबिल आपन जनावरन क झुण्ड मँ स कछू जनावर लावा। हाबिल आपन सबन त नीक भेड़ी क सबन त बढ़िया हीसा लइ आवा। <span class="br-p"><br><br></span>यहोवा हाबिल अउ ओकरी भेंट क अंगीकार किहस।</div>
<div class="v" id="v5"><span class="vn">5</span> मुला यहोवा काबील अउ ओकरे जरिये लाइ गइ भेंट क अंगीकार नाही किहस। ओकर चेहरा उदास होइ गवा।</div>
<div class="v" id="v6"><span class="vn">6</span> यहोवा काबील स पूछेस, “तू काहे कोहान अहा? तोहार चेहरा काहे बहोत उदास भवा देखात बाटइ?</div>
<div class="v" id="v7"><span class="vn">7</span> अगर तू नीक काम करिब्या तउ तू मोरी निगाह मँ ठीक रहब्या। तब मइँ तोहका अपनाउब। मुला अगर तू उ काम नाही करिब्या जउन कि नीक अहइ तउ पाप तोहार दरवाजे पइ घात मँ रहब्या। इ तोहका तबाह करइ चाहत ह। मुला तोहका ऍका आपन बस मँ रखइ चाही।”</div>
<div class="v" id="v8"><span class="vn">8</span> <span class="br-p"><br><br></span>काबील आपन भाई हाबिल स कहेस, “आवा हम मैदान मँ चली।” ऍह बरे काबील अउ हाबिल मैदान मँ गएन। तब काबील आपन भाई प हमला कइ दिहस अउ ओका मारि डाएस।</div>
<div class="v" id="v9"><span class="vn">9</span> <span class="br-p"><br><br></span>पाछे यहोवा काबील स पूछेस, “तोहार भाई हाबिल कहा बा?” <span class="br-p"><br><br></span>काबील जवाब दिहेस, “मोका नाही मालुम। का इ मोर काम अहइ कि मइँ आपन भाई क चउकसी अउ देखभाल करउँ?”</div>
<div class="v" id="v10"><span class="vn">10</span> <span class="br-p"><br><br></span>तब्बइ यहोवा कहेस, “तू इ का किहा? तोहरे भाई क रकत जमीन स बोलत अहइ कि का होइ ग अहइ? तू आपन भाई क कतल किहा ह, भुइँया तोहरे हाथे स ओकर रकत लेइ बरे खुल गइ अहइ। ऍह बरे तोहका अगिया नाही अहइ कि तू धरती स कउनो लाभ उठावा।</div>
<div class="v" id="v12"><span class="vn">12</span> बीता जमाना मँ तू फसल लगाया अउ उ अच्छी जामी। मुला अब तू बढ़िया फसल बोउब्या अउ जमीन तोहार अच्छी फसल होइ मँ मदद न करी। तोहका भुइँया प घर न मिली। तू जगह-जगह भटकत रहब्या।”</div>
<div class="v" id="v13"><span class="vn">13</span> <span class="br-p"><br><br></span>तब काबील कहेस, “इ सजा ऍतनी जियादा अहइ कि मइँ सह नाहीं सकत हउँ।</div>
<div class="v" id="v14"><span class="vn">14</span> लखा, तू आज मोका धरती स तजि दिहस मइँ न तउ तोका देख पाउब अउर न ही तोर निकट रह पाउब। मोर घर नाहीं बा। मोका जगह-जगह भटकइ प बेबस कीन्ह जाई। अउर जदि कउनो मनई मोका पाइ तउ उ मोका मारि डाइ।”</div>
<div class="v" id="v15"><span class="vn">15</span> <span class="br-p"><br><br></span>तब यहोवा काबील स कहेस, “मइँ इ नाही होइ देब। जदि कउनो तोहका मारी तउ मइँ उ मनई क बहोत कठोर सजा देब।” तब यहोवा काबील प एक चीन्हा बनाएस। इ चीन्हा उ बतावत रहा कि काबील क कउनो न मारइ।</div>
<div class="v" id="v16"><h2>काबील क परिवार</h2><span class="vn">16</span> <span class="br-p"><br><br></span>तब कबील यहोवा क तजि क चला गवा। काबील नोद देस मँ रहइ लाग।</div>
<div class="v" id="v17"><span class="vn">17</span> <span class="br-p"><br><br></span>काबील आपन मेहरारु क संग तने क रिस्ता किहस। उ गाभिन होइ गइ। उ हनोक नाउँ क बच्चा जन्म दिहस। काबील एक सहर बसाएस, अउर ओकर नाउँ आपन पूत क नाउँ प हनोक ही राखेस।</div>
<div class="v" id="v18"><span class="vn">18</span> <span class="br-p"><br><br></span>हनोक स ईराद पइदा भवा, ईराद स महूयाएल पइदा भवा, महूयाएल स मतूसाएल पइदा भवा अउर मतूसाएल स लेमेक पइदा भवा।</div>
<div class="v" id="v19"><span class="vn">19</span> <span class="br-p"><br><br></span>लेमेक दुइ मेहरारु स बियाह किहस। एक मेहरारु क नाउँ आदा अउ दूसर क नाउँ सिल्ला रहा।</div>
<div class="v" id="v20"><span class="vn">20</span> आदा याबल क जन्मेस। याबाल ओन मनइयन क बाप रहा जउन तम्बू मँ रहत रहेन अउ गोरु क पाल पोस क आपन गुजर बसर करत रहेन।</div>
<div class="v" id="v21"><span class="vn">21</span> आदा क दूसर पूत यूबाल भी रहा। यूबाल, याबाल क भाई रहा। यूबाल ओन मनइयन क बाप रहा जउन बीणा अउ बाँसुरी बजावत रहेन।</div>
<div class="v" id="v22"><span class="vn">22</span> सिल्ला तूबलकैन क जन्म दिहस। तूबलकैन ओन मनइयन क बाप रहा जउन काँसा अउ लोहा क पेसा करत रहेन। तूबलकैन क बहिन क नाउँ नामा रहा।</div>
<div class="v" id="v23"><span class="vn">23</span> <span class="br-p"><br><br></span>लेमेक आपन मेहरारुअन स कहेस: <span class="br-p"><br><br></span><span class="br-ind"><br><span class="indent">&nbsp;</span></span>“ऐ आदा अउ सिल्ला मोरउ बात सुना,<br> <span class="br-ind"><br><span class="indent">&nbsp;</span></span>लेमेक क मेहररुओ! जउन बतियन मइँ कहत हउँ, सुना।<br> <span class="br-ind"><br><span class="indent">&nbsp;</span></span>एक मनई मोका चोट पहुँचाएस, मइँ ओका मारि डालेउँ।<br> <span class="br-ind"><br><span class="indent">&nbsp;</span></span>एक जवान मोका चोट पहुचाएस ऍह बरे मइँ ओका मारि डाएउँ।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>जदि काबील क कतल करइ क सजा सात गुना अहइ तउ<br> <span class="br-ind"><br><span class="indent">&nbsp;</span></span>लेमक क कतल क सजा सतहत्तर गुना होब्या!”<br></div>
<div class="v" id="v25"><h2>आदम अउ हव्वा क नवा पूत पइदा भवा</h2><span class="vn">25</span> <span class="br-p"><br><br></span>आदम अउ हव्वा क संग पुन तने क रिस्ता भवा अउ हव्वा एक ठु अउर बच्चा क जन्म दिहेस। उ पचे इ लरिका क नाउँ सेत राखेन। हव्वा कहेस, “परमेस्सर मोका एक अउर पूत दिहेस ह। काबील हाबिल क मारि डाएस मुला सेत अब मोरे लगे अहइ।”</div>
<div class="v" id="v26"><span class="vn">26</span> सेत क भी एक पूत रहा। एकर नाउँ एनोस रहा। उ टेमँ लोगन यहोवा क आराधना करई लागेन।<sup class="fnm"><a name="fnm1" href="#fn1">1</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->उ टेमँ … लागेन <!--raw 1 bo --></em><!--endraw 1-->इ सब्द क अरथ अहइ यहोवा क गोहरावइ लागेन।</div>
</div>
<!-- PARSED ABOVE; EDITING MAY BREAK PARSER -->
</body></html>