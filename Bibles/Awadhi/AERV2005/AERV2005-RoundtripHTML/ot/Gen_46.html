<html><head>
<meta http-equiv="Content-Type" content="text/html;charset=utf-8" />
<title>Gen 46 &ndash; उत्पत्ति &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 46);">
<div id="navbar"><a href="../index.html">पवित्तर बाइबिल</a> &ndash; <b>उत्पत्ति</b> &ndash; <a href="Gen_1.html">1</a> ... <a href="Gen_44.html">44</a> <a href="Gen_45.html">45</a> <b>46</b> <a href="Gen_47.html">47</a> <a href="Gen_48.html">48</a> ... <a href="Gen_50.html">50</a> </div><hr>
<h1>Gen 46</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>परमेस्सर इस्राएल क पतियावत ह</h2><span class="vn">1</span> <span class="br-p"><br><br></span>ऍह बरे इस्राएल मिस्र क आपन जात्रा सुरु किहस। पहिले इस्राएल बेर्सेबा पहोंचा। हुआँ इस्राएल आपन पिता इसहाक क परमेस्सर क आराधना अउर बलि भेंट किहस। उ बलि दिहेस।</div>
<div class="v" id="v2"><span class="vn">2</span> राति मँ परमेस्सर इस्राएल स सपना मँ बोला। परमेस्सर कहेस, “याकूब, याकूब” <span class="br-p"><br><br></span>अउ इस्राएल जवाब दिहेस, “मइँ हिआँ अहउँ।”</div>
<div class="v" id="v3"><span class="vn">3</span> <span class="br-p"><br><br></span>तब परमेस्सर कहेस, “मइँ यहोवा तोहरे बाप क परमेस्सर अहउँ। मिस्र जाइ स डेराअ जिन। मिस्र मँ मइँ तोहका महान रास्ट्र बनाउब।</div>
<div class="v" id="v4"><span class="vn">4</span> मइँ तोहरे संग मिस्र चलब अउ मइँ तोहका फुन मिस्र मँ स बाहेर निकारि लाउब। तू मिस्र मँ मरिब्या। मुला यूसुफ तोहरे संग रही। जब तू मरब्या तउ उ खुद आपन हाथन स तोहार आँखी बन्द करी।”</div>
<div class="v" id="v5"><h2>इस्राएल मिस्र क जात ह</h2><span class="vn">5</span> <span class="br-p"><br><br></span>तब याकूब बेर्सेबा तजेस अउ मिस्र तलक जात्रा किहस। ओकर बेटवन, अर्थात इस्राएल क बेटवन अउ बाप, आपन मेहररुअन अउ आपन सबहि बच्चन क मिस्र लइ गएन। उ पचे फिरौन क जरिये पठई गइन गाड़ियन मँ जात्रा किहेन।</div>
<div class="v" id="v6"><span class="vn">6</span> ओनके लगे, ओनकइ गोरु अउ कनान देस मँ ओनका आपन जउन कछू रहा, उ भी संग रहा। इ तरह इस्राएल आपन सबहि लरिकन अउ आपन परिवारे क संग मिस्र गवा।</div>
<div class="v" id="v7"><span class="vn">7</span> ओकरे संग ओकर बेटवन अउ बिटियन अउ पोतन अउर पोतिन रहिन। ओकर सारा परिवार ओकरे संग मिस्र गवा।</div>
<div class="v" id="v8"><h2>याकूब क परिवार</h2><span class="vn">8</span> <span class="br-p"><br><br></span>इ इस्राएल क ओन पूतन अउ परिवारन क नाउँ अहइँ जउन ओकरे संग मिस्र गएन। <span class="br-p"><br><br></span>रूबेन याकूब क पहिला पूत रहा।</div>
<div class="v" id="v9"><span class="vn">9</span> रूबेन क पूत रहेन: हनोक, पललू, हेस्रोन अउ कर्म्मी।</div>
<div class="v" id="v10"><span class="vn">10</span> <span class="br-p"><br><br></span>सिमोन क पूत: यमूएल, यामीन, ओहद, याकीन अउ सोहर। हुआँ साऊल भी रहा। (साऊल कनानी मेहरारु स पइदा भवा रहा।)</div>
<div class="v" id="v11"><span class="vn">11</span> <span class="br-p"><br><br></span>लेवी क बेटवन: गोर्सोन, कहात अउ मरारी</div>
<div class="v" id="v12"><span class="vn">12</span> <span class="br-p"><br><br></span>यहूदा क पूतन: एर, ओनान, सेला, पेरेस अउ जेरह। (एर अउ ओनान कनान मँ रहत समइ मर ग रहेन।) पेरेस क पूतन: हेस्रोन अउ हामूल।</div>
<div class="v" id="v13"><span class="vn">13</span> <span class="br-p"><br><br></span>इस्साकार क पूतन: तोला, पुब्बा, योब अउ सिम्रोन।</div>
<div class="v" id="v14"><span class="vn">14</span> <span class="br-p"><br><br></span>जबूलून क पूतन: सेरेद, एलोन, अउ यहलेल।</div>
<div class="v" id="v15"><span class="vn">15</span> <span class="br-p"><br><br></span>रूबेन, सिमोन लेवी, यहूदा, इस्साकार अउ जबूलून जउन याकूब क मेहरारु लिआ क पूतन रहेन। लिआ क उ पूतन पद्दन-अराम मँ रहेन अउर ओकर संग दीना नाउँ क एक ठु बिटिया भी रही। इ परिवारे मँ तैंतीस मनई रहेन।</div>
<div class="v" id="v16"><span class="vn">16</span> <span class="br-p"><br><br></span>गाद क पूतन: सिय्योन, हाग्गी, सूनी, एसबोन, एरी, अरोदी, अउर अरेली।</div>
<div class="v" id="v17"><span class="vn">17</span> <span class="br-p"><br><br></span>आसेर क पूतन: यिम्ना, यिस्वा, यिस्वी, बरीआ अउ ओनकइ बहिन सेरह अउ बरीआ क पूतन: हेबेर अउ मल्कीएल रहेन।</div>
<div class="v" id="v18"><span class="vn">18</span> <span class="br-p"><br><br></span>इ सबइ याकूब क मेहरारु क दासी जिल्पा स ओकरे पूत रहेन। (जिल्पा लाबान क दुआरा ओकरे बिटिया लिआ क दीन्ह गवा रहेन।) इ परिवारे मँ सोलह मनई रहेन।</div>
<div class="v" id="v19"><span class="vn">19</span> <span class="br-p"><br><br></span>याकूब क संग ओकर मेहरारु राहेल स पइदा भवा पूत बिन्यामीन भी रहा। (यूसुफ भी राहेल स पइदा रहा, मुला उ पहिले स ही मिस्र मँ रहा।)</div>
<div class="v" id="v20"><span class="vn">20</span> <span class="br-p"><br><br></span>मिस्र मँ यूसुफ क दुइ पूतन रहेन, मनस्से अउ एप्रैम। (यूसुफ क मेहरारु ओन क याजक पोतीपेरा क बिटिया आसनत रही।)</div>
<div class="v" id="v21"><span class="vn">21</span> <span class="br-p"><br><br></span>बिन्यामीन क पूत: बेला, बेकेर, अस्बेल, गेरा, नामान, एही, रोस, मुप्पीम, हुप्पीम अउ आर्द।</div>
<div class="v" id="v22"><span class="vn">22</span> <span class="br-p"><br><br></span>उ पचे याकूब क मेहरारु राहेल स पइदा भए ओकर दुइ पूत रहेन। इ परिवार मँ चौदह मनई रहेन।</div>
<div class="v" id="v23"><span class="vn">23</span> <span class="br-p"><br><br></span>दान क पूत: हूसीम।</div>
<div class="v" id="v24"><span class="vn">24</span> <span class="br-p"><br><br></span>नप्ताली क पूतन: यहसेल, गूनी, सेसेर, अउर सिल्लेम।</div>
<div class="v" id="v25"><span class="vn">25</span> <span class="br-p"><br><br></span>उ पचे याकूब अउ बिल्हा क पूत रहेन। (बिल्हा राहेल क नउकरानी रही। जेका लाबन ओका दिहे रहेन) इ परिवारे मँ सात मनई रहेन।</div>
<div class="v" id="v26"><span class="vn">26</span> <span class="br-p"><br><br></span>इ तरह याकूब क सन्तानन मिस्र मँ पहोंचिन। ओनमाँ छाछठ ओकर सोझ संतान रहिन। (इ गनती मँ याकूब क बेटवन क मेहरारुअन सामिल नाही रहिन।)</div>
<div class="v" id="v27"><span class="vn">27</span> यूसुफ क भी दुइ पूत रहेन। उ पचे मिस्र मँ पइदा भ रहेन। इ तरह मिस्र मँ याकूब क परिवार मँ सत्तर मनई रहेन।</div>
<div class="v" id="v28"><h2>इस्राएल मिस्र पहोंचत ह</h2><span class="vn">28</span> <span class="br-p"><br><br></span>इस्राएल पहिले यहूदा क यूसुफ क लगे पठएस। यहूदा गोसेन प्रदेस मँ यूसुफ क लगे गवा। जब इस्राएल अउ ओकर लोग उ प्रदेस मँ गएन।</div>
<div class="v" id="v29"><span class="vn">29</span> यूसुफ क पता लाग कि ओकर पिता नगिचे आवत अहइ। ऍह बरे यूसुफ आपन रथ तइयार कराएस अउ आपन पिता इस्राएल स गोसेन मँ भेटंइ चला। जब यूसुफ आपन पिता क लखेस तब उ ओकरे गटइया स लपटि गवा अउ देर तलक रोवत रहा।</div>
<div class="v" id="v30"><span class="vn">30</span> <span class="br-p"><br><br></span>तब इस्राएल यूसुफ स कहेस, “अब मइँ सान्ति स मरि सकत हउँ। मइँ तोहार मुँह देखि लिहेउँ ह अउर मइँ जानत हउँ कि तू अबहि जिअत अहा।”</div>
<div class="v" id="v31"><span class="vn">31</span> <span class="br-p"><br><br></span>यूसुफ आपन भाइयन अउ आपन पिता क परिवार स कहेस, “मइँ जाब अउ फिरौन स कहब कि मोरे पिता हिआँ आइ ग अहइँ। मइँ फिरौन स कहब, ‘मोर भाइयन अउ मोर पिता क परिवार कनान देस तजि दिहे अहइ अउर हिआँ मोरे लगे आइ ग अहइँ।</div>
<div class="v" id="v32"><span class="vn">32</span> इ गड़रिया क परिवार अहइ। उ पचे हमेसा गोरु अउ खरका राखे अहइँ। उ पचे आपन सबहि जनावर अउ ओनकइ जउन कछू आपन अहइ ओका आपन संग लइ आए अहइँ।’</div>
<div class="v" id="v33"><span class="vn">33</span> जब फिरौन आप लोगन क बोलइही अउ आप लोगन स पूछिही, ‘आप लोग का काम करत ही?’</div>
<div class="v" id="v34"><span class="vn">34</span> आप लोग ओनसे कहया, ‘हम पचे गड़रिया अही। हम सबइ पूरी जिन्नगी जनावरन क देखरेख मँ बितावा ह। हम लोगन स पहिले हमार पुरखन भी अइसे रहेन।’ तब फिरौन तू लोगन क गोसेन प्रदेस मँ रहइ क आग्या दइ देइ। मिस्र क लोग गड़रिया क पसन्द नाही करतेन, ऍह बरे बढ़िया उहइ होइ कि आप लोग गोसेन मँ ही ठहरइँ।”</div>
</div>
<!-- PARSED ABOVE; EDITING MAY BREAK PARSER -->
</body></html>