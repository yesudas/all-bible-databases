<html><head>
<meta http-equiv="Content-Type" content="text/html;charset=utf-8" />
<title>Gen 48 &ndash; उत्पत्ति &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 48);">
<div id="navbar"><a href="../index.html">पवित्तर बाइबिल</a> &ndash; <b>उत्पत्ति</b> &ndash; <a href="Gen_1.html">1</a> ... <a href="Gen_46.html">46</a> <a href="Gen_47.html">47</a> <b>48</b> <a href="Gen_49.html">49</a> <a href="Gen_50.html">50</a> </div><hr>
<h1>Gen 48</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>मनस्से अउ एप्रैम क असीस</h2><span class="vn">1</span> <span class="br-p"><br><br></span>कछू टेम पाछे यूसुफ क पता लाग कि ओकर पिता बेराम अहइ। ऍह बरे यूसुफ आपन दुइनउँ बेटहनन मनस्से अउ एप्रैम क संग लिहस अउ आपन पिता क लगे गवा।</div>
<div class="v" id="v2"><span class="vn">2</span> जब यूसुफ पहोंचा तउ कउनो इस्राएल स कहेस, “तोहार पूत यूसुफ तोहका लखइ आवा ह।” इस्राएल बहोत दुर्बल रहा, मुला उ बहोत जतन किहेस अउ खटिया प बइठि गवा।</div>
<div class="v" id="v3"><span class="vn">3</span> <span class="br-p"><br><br></span>तब इस्राएल यूसुफ स कहेस, “कनान देस मँ लूज क जगह प सर्वसक्तीमान परमेस्सर मोका खुद दर्सन दिहस। परमेस्सर हुआँ मोका आसीर्बाद दिहस।</div>
<div class="v" id="v4"><span class="vn">4</span> परमेस्सर मोसे कहेस, ‘मइँ तोहार एक बड़वार परिवार बनाउब। मइँ तोहका बहोत स बच्चन क देब अउर तू एक महान रास्ट्र बनब्या। तोहरे लोगन इ भुइँया प सदा बना रही।</div>
<div class="v" id="v5"><span class="vn">5</span> अउर अब तोहार दुइ पूत बाटेन। मोरे आवइ स पहिले मिस्र देस मँ हिआँ इ सबइ पइदा भए रहेन। तोहार दुइनउँ पूत एप्रैम अउ मनस्से मोरे आपन बेटवन क तरह होइहीं। उ पचे वइसेन होइहीं जइसे मोका रूबेन अउ सिमोन अहइँ।</div>
<div class="v" id="v6"><span class="vn">6</span> इ तरह इ दुइनउँ मोर पूत होइहीं। उ पचे मोर सबहि चीजन मँ हिस्सेदार होइही। मुला अगर तोहार दूसर पूत होइहीं तउ उ सबइ तोहार बच्चन होइहीं। मुला उ पचे भी एप्रैम अउ मनस्से क बेटवन क नाईं होइहीं। अरथ अहइ भविस्स मँ एप्रैम अउ मनस्से क जउन कछू होइ, ओहमाँ हिस्सेदार होइहीं।</div>
<div class="v" id="v7"><span class="vn">7</span> पद्दन-अराम स जात्रा करत समइ मँ राहेल मरि गइ। इ बात मोका बहोतइ दुःखी किहस। उ कनान क भुइँया मँ मरी। हम पचे अबहि एप्राता कइँती जात्रा करत रहे। मइँ ओका एप्राता कइँती जाइवाली सड़क प दफनावा।’” (एप्राता बेतलेहेम अहइ।)</div>
<div class="v" id="v8"><span class="vn">8</span> <span class="br-p"><br><br></span>तब इस्राएल यूसुफ क पूतन क लखेस। इस्राएल पूछेस, “इ सबइ लरिकन कउन अहइँ?”</div>
<div class="v" id="v9"><span class="vn">9</span> <span class="br-p"><br><br></span>यूसुफ आपन पिता स कहेस, “इ सबइ मोर बेटवन अहइँ। इ सबइ उ पचे लरिकन अही जेनका परमेस्सर मोका दिहस ह।” <span class="br-p"><br><br></span>इस्राएल कहेस, “आपन बेटवन क मोरे लगे लइ आवा। मइँ ओनका असीसब।”</div>
<div class="v" id="v10"><span class="vn">10</span> <span class="br-p"><br><br></span>इस्राएल बुढ़वा रहा, अउर ओकर आँखिन ठीक नाही रहिन। ऍह बरे यूसुफ आपन बेटहनन क अपने बाप क निचके लइ गवा। इस्राएल बच्चन क चूमेस अउ गले स चिपकाएस।</div>
<div class="v" id="v11"><span class="vn">11</span> तब इस्राएल यूसुफ स कहेस, “मइँ कबहु नाहीं सोचेउँ कि मइँ तोहार मुँह फुन लखब मुला देखा। परमेस्सर तोहका अउर तोहरे गदेलन क मोका निहारइ दिहस।”</div>
<div class="v" id="v12"><span class="vn">12</span> <span class="br-p"><br><br></span>तब यूसुफ बच्चन क गोदी स लिहस अउ उ पचे ओकरे पिता क समन्वा पैलगी करइ क निहुरेन।</div>
<div class="v" id="v13"><span class="vn">13</span> यूसुफ एप्रैम क आपन दाहिन कइँती किहस अउ मनस्से क आपन बाईं कइँती। (इ तरह एप्रैम इस्राएल क बाईं कइँती रहा अउ मनस्से दाईं कइँती रहा।)</div>
<div class="v" id="v14"><span class="vn">14</span> मुला इस्राएल आपन हाथ क पहला बदलिके आपन दाहिन हाथ क लहुरा लरिका एप्रैम क मूँड़े प धरेस अउ तब बाएँ हाथ क इस्राएल जेठ लरिका मनस्से क मूँड़े प राखेस। उ आपन बाएँ हाथ क मनस्से प धरेस, तउ भी मनस्से क जन्म पहिले भवा रहा।</div>
<div class="v" id="v15"><span class="vn">15</span> अउर इस्राएल यूसुफ क आसीर्बाद दिहस अउ कहेस, <span class="br-p"><br><br></span><span class="br-ind"><br><span class="indent">&nbsp;</span></span>“मोरे पुरखा इब्राहीम अउ इसहाक हमरे परमेस्सर क आराधना किहस<br> <span class="br-ind"><br><span class="indent">&nbsp;</span></span>अउ उहइ परमेस्सर मोर पूरी जिन्नगी क रास्ता क देखॅवइया रहा बाटइ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>उहइ सरगदूत रहा जउन मोका सबहि कस्टन स बचाएस<br> <span class="br-ind"><br><span class="indent">&nbsp;</span></span>अउर मोर पराथना अहइ कि इ सबइ लरिकन क उ असीसइ।<br> <span class="br-ind"><br><span class="indent">&nbsp;</span></span>अब इ सबइ बच्चन मोर नाम पइही।<br> <span class="br-ind"><br><span class="indent">&nbsp;</span></span>उ पचे हमरे पुरखा इब्राहीम अउ इसहाक क नाउँ पइहीं।<br> <span class="br-ind"><br><span class="indent">&nbsp;</span></span>मइँ पराथना करत हउँ कि उ पचे धरती प महान परिवार<br> <span class="br-ind"><br><span class="indent">&nbsp;</span></span>अउ रास्ट्र बनिही।”<br></div>
<div class="v" id="v17"><span class="vn">17</span> <span class="br-p"><br><br></span>यूसुफ लखेस कि ओकर पिता एप्रैम क मूँड़े प दाहिना हाथ रखेस ह। इ यूसुफ क खुस न कइ सका। यूसुफ आपन पिता क हाथे क धरेस। उ ओका एप्रैम क मूँड़े स हटाइके मनस्से क मूँड़ प रखइ चाहत रहा।</div>
<div class="v" id="v18"><span class="vn">18</span> यूसुफ आपन पिता स कहेस, “आप आपन दाहिन हाथ गलत लरिका प धरे अहा। मनस्से क जन्म पहिले अहइ।”</div>
<div class="v" id="v19"><span class="vn">19</span> <span class="br-p"><br><br></span>मुला ओकर पिता नकारेस, अउ कहेस, “पूत, मइँ जानत हउँ। मनस्से क जन्म पहिले अहइ अउर उ महान होइ। उ बहोत स लोगन क पिता भी होइ। मुला लहुरा भाई जेठ भाई स बड़ा होइ अउ लहुरे भाई क परिवार ओसे बहोत बड़ा होइ।”</div>
<div class="v" id="v20"><span class="vn">20</span> <span class="br-p"><br><br></span>इ तरह इस्राएल उ दिन ओनका आसीर्बाद दिहस। उ कहेस, <span class="br-p"><br><br></span><span class="br-ind"><br><span class="indent">&nbsp;</span></span>“इस्राएल क लोग तोहरे नाउँ क प्रयोग<br> <span class="br-ind"><br><span class="indent">&nbsp;</span></span>आसीर्बाद देइ बरे करिही,<br> <span class="br-ind"><br><span class="indent">&nbsp;</span></span>उ लोगन कहब्या: ‘परमेस्सर तोहका एप्रैम<br> <span class="br-ind"><br><span class="indent">&nbsp;</span></span>अउ मनस्से क तरह बनावइ।’”<br> <span class="br-p"><br><br></span>इ तरह इस्राएल एप्रैम क मनस्से स बड़वार बनाएस।</div>
<div class="v" id="v21"><span class="vn">21</span> <span class="br-p"><br><br></span>तब इस्राएल यूसुफ स कहेस, “लखा मोरी मउत क टेम निचकाइ ग अहइ। मुला परमेस्सर तोहरे साथ अब भी रही। उ तोहका तोहरे पुरखन क देस तलक लउटाइ लइ जाइ।</div>
<div class="v" id="v22"><span class="vn">22</span> मइँ तोहका अइसा कछू दिहेउँ ह जउन तोहरे भाइयन क नाही दिहेउँ ह। मइँ तोहका उ पहाड़े क देत अहउँ जेका मइँ एमोरी लोगन स जीतेउँ ह। उ पहाड़ बरे मइँ आपन तरवार अउ आपन धनुख स जुद्ध किहेउँ रहे अउर मोर जीत भइ रही।”</div>
</div>
<!-- PARSED ABOVE; EDITING MAY BREAK PARSER -->
</body></html>