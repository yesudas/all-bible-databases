<html><head>
<meta http-equiv="Content-Type" content="text/html;charset=utf-8" />
<title>Gen 8 &ndash; उत्पत्ति &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 8);">
<div id="navbar"><a href="../index.html">पवित्तर बाइबिल</a> &ndash; <b>उत्पत्ति</b> &ndash; <a href="Gen_1.html">1</a> ... <a href="Gen_6.html">6</a> <a href="Gen_7.html">7</a> <b>8</b> <a href="Gen_9.html">9</a> <a href="Gen_10.html">10</a> ... <a href="Gen_50.html">50</a> </div><hr>
<h1>Gen 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>पानी क प्रलय खतम होत ह</h2><span class="vn">1</span> <span class="br-p"><br><br></span>मुला परमेस्सर नूह क नाही बिसरा। परमेस्सर नूह अउ जहाजे मँ ओकरे संग रहइवालन सब पसुअन अउ जनावरन क सुमिरे रहा। परमेस्सर धरती प हावा चलाएस अउ सारा पानी घटइ होइ लाग।</div>
<div class="v" id="v2"><span class="vn">2</span> <span class="br-p"><br><br></span>अकासे स बर्खा थमि गइ अउ धरती क नीचे स पानी बहब रुकि गवा।</div>
<div class="v" id="v3"><span class="vn">3</span> धरती क बोरइवाला पानी लगातार घटत चला गवा। एक सौ पचास दिन पाछे पानी ऍतना उतरि गवा कि जहाज फुनि स धरती प उतरा।</div>
<div class="v" id="v4"><span class="vn">4</span> जहाज अरारात क पहाड़न मँ स एक प आइके टिक गवा। इ सतएँ महीना क सत्रहवाँ दिन रहा।</div>
<div class="v" id="v5"><span class="vn">5</span> पानी उतरत गवा अउ दसवें महीना क पहिला दिन पहाड़न क चोटी पानी क ऊपर देखॅाए देइ लाग।</div>
<div class="v" id="v6"><span class="vn">6</span> <span class="br-p"><br><br></span>जहाजे मँ बनी खिड़की क नूह चालीस दिन पाछे खोलेस।</div>
<div class="v" id="v7"><span class="vn">7</span> नूह एक कौआ क बाहेर उड़ाएस। कौआ उड़िके तब तलक फिरतइ रहा जब तलक धरती पूरी तरह झुराइ न गइ।</div>
<div class="v" id="v8"><span class="vn">8</span> नूह एक ठु फ़ाक्ता भी बाहेर पठएस। उ इ जानइ चाहत रहा कि पानी धरती प घटि गवा या नाही।</div>
<div class="v" id="v9"><span class="vn">9</span> <span class="br-p"><br><br></span>फ़ाक्ता क कहूँ बइठइ क ठउर नाही मिला काहेकि अबहु तलक पानी धरती प फइला रहा। ऍह बरे उ नूह क निअरे जहाजे प पुनि लौटि आवा। नूह आपन हाथ फइलाइके फ़ाक्ता क जहाजे प वापस भितरे लइ लिहेस।</div>
<div class="v" id="v10"><span class="vn">10</span> <span class="br-p"><br><br></span>सात दिन पाछे नूह फुनि फ़ाक्ता क पठएस।</div>
<div class="v" id="v11"><span class="vn">11</span> उ दिन दुपहर क पाछे फ़ाक्ता नूह क लगे आवा। फ़ाक्ता क मुँह मँ एक ठु ताजी जइतून क पाती रही। इ चीन्हा नूह क इ बतावइ बरे रहा कि अब धरती प झुरान भुइँया अहइ।</div>
<div class="v" id="v12"><span class="vn">12</span> नूह सात दिन पाछे फुन फ़ाक्ता क पठएस। मुला इ टेम फ़ाक्ता लौटा ही नाहीं।</div>
<div class="v" id="v13"><span class="vn">13</span> <span class="br-p"><br><br></span>ओकरे पाछे नूह जहाजे क दरवाजा खोलेस। नूह लखेस अउ पाएस कि भुइँया झुरान बा। इ नूह क छ: सौ एक बरिस क पहिले महीना क पहिला दिन रहा।</div>
<div class="v" id="v14"><span class="vn">14</span> दूसर महीना क सत्ताइसवाँ दिन तलक भुइँया पूरी तरह झुराइ गइ।</div>
<div class="v" id="v15"><span class="vn">15</span> <span class="br-p"><br><br></span>तब परमेस्सर नूह स कहेस,</div>
<div class="v" id="v16"><span class="vn">16</span> “जहाज क तजा। तू तोहार पत्नी तोहार पूत लोग अउ ओनकइ मेहररुअन सब अब बाहेर आवा।</div>
<div class="v" id="v17"><span class="vn">17</span> हर एक जिअत प्राणी, सब पंछी जनावरन अउ भुइँया प रेगंवालन सबहि क जहाज स बाहेर लिआवा। इ सबइ जनावरन बहोत स जनावरन पइदा करिही अउ भुइँया क भरि देइही।”</div>
<div class="v" id="v18"><span class="vn">18</span> <span class="br-p"><br><br></span>ऍह बरे नूह आपन पूतन, आपन मेहरारु, आपन पूतन क मेहरारुअन क संग जहाज स बाहेर आवा।</div>
<div class="v" id="v19"><span class="vn">19</span> सबहि जनावरन, सब रेगंइवाला जीउ अउ सब पंछी जहाज क तजि दिहेन। सब जनावर जहाज स नर अउ मादा क जोड़ा क संग बाहेर आएन।</div>
<div class="v" id="v20"><span class="vn">20</span> <span class="br-p"><br><br></span>तब नूह यहोवा बरे एक वेदी बनाएस। उ कछू सुध्द पंछियन अउ कछू सुध्द जनावरन क लिहेस अउ ओनका वेदी प परमेस्सर क भेंट क रुप मँ बारेस।</div>
<div class="v" id="v21"><span class="vn">21</span> <span class="br-p"><br><br></span>यहोवा इ सब बलिदानन क सुगन्धि पाइके खुस भवा। यहोवा मन-ही-मन कहेस, “मइँ फिन कबहु मनई क कारण भुइँया क न सरापब। मनई छोटी उम्र स ही बुरी बात सोचइ लागत ह। ऍह बरे जइसा मइँ अबहि किहेउँ ह। इ तरह अब मइँ कबहुँ सब प्राणियन क सजा न देब।</div>
<div class="v" id="v22"><span class="vn">22</span> जब तलक इ भुइँया रही तब तलक यह पइ फसल पइदा करइ अउ फसल काटइ क समइ हमेसा रही। भुइँया प गरमी अउ जाड़ा अउ दिन अउ रात हमेसा होत रइही।”</div>
</div>
<!-- PARSED ABOVE; EDITING MAY BREAK PARSER -->
</body></html>