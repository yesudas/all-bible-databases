<html><head>
<meta http-equiv="Content-Type" content="text/html;charset=utf-8" />
<title>Gen 9 &ndash; उत्पत्ति &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 9);">
<div id="navbar"><a href="../index.html">पवित्तर बाइबिल</a> &ndash; <b>उत्पत्ति</b> &ndash; <a href="Gen_1.html">1</a> ... <a href="Gen_7.html">7</a> <a href="Gen_8.html">8</a> <b>9</b> <a href="Gen_10.html">10</a> <a href="Gen_11.html">11</a> ... <a href="Gen_50.html">50</a> </div><hr>
<h1>Gen 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>नई सुरुआत</h2><span class="vn">1</span> <span class="br-p"><br><br></span>परमेस्सर नूह अउ ओकर पूतन क असीसेस अउ ओनसे कहेस, “बहोत स बच्चा पइदा करा अउ आपन लोगन स भुइँया भरि द्या।</div>
<div class="v" id="v2"><span class="vn">2</span> भुइँया क सब जनावरन तोहरे डरे स थरथरइहीँ अउ अकासे क हर एक पंछी तोहसे डरिहीँ। भुइँया प रेंगइवाला हर एक जीउ अउ समुद्दर क हर एक मछरी तू मनइयन क अदब करी अउ तू पचन स डेराइ। तू इ सबहि क ऊपर हुकुम चलउब्या।</div>
<div class="v" id="v3"><span class="vn">3</span> बीते भए समइ मँ तू पचन क मइँ हर एक ठु पेड़-पौधा खाइ बरे दिहेउँ रहेउँ। अब हर एक जनावर भी तोहार भोजन होइ। मँइ भुइँया क हर चीज तू पचन क देत हउँ-अब इ सबइ तोहार अहइँ।</div>
<div class="v" id="v4"><span class="vn">4</span> किन्तु मँइ तू पचन क एक हुकुम देत अहउँ कि तू कउनो जनावरन क तब तलक न खाया जब तलक ओहमा ओनका रकत बाटइ।</div>
<div class="v" id="v5"><span class="vn">5</span> मँइ तोहरी जिन्नगी क बदले तोहार रकत माँगब कहइ क अरथ अहइ मँइ उ जानवरे क जिन्नगी माँगब जउन कउनो मनई क मारी। अउर मँइ उ मनई क जिन्ननी माँगब जउन दूसरे मनई क मारी।</div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>“परमेस्सर मनई क आपन सरुप मँ बनाएस ह।<br> <span class="br-ind"><br><span class="indent">&nbsp;</span></span>ऍह बरे जउन कउनो मनई क खून बहाइ, ओकर खून मनई क जरिये बहावा जाइ।<br></div>
<div class="v" id="v7"><span class="vn">7</span> <span class="br-p"><br><br></span>“नूह तोहका अउ तोहरे पूतन क ढेर लरिका होइ अउ धरती क मनइयन स भाँठि द्या।”</div>
<div class="v" id="v8"><span class="vn">8</span> <span class="br-p"><br><br></span>तब परमेस्सर नूह अउ ओकरे पूतन स कहेस,</div>
<div class="v" id="v9"><span class="vn">9</span> “अब मइँ तोहका अउ तोहरे सन्ताने क बचन देत हउँ।</div>
<div class="v" id="v10"><span class="vn">10</span> मइँ इ बचन तोहरे संग जहाजे स बाहेर आवइवालन सबहि पंछिन, सब गोरुअन सब जनावरन क देत हउँ। मइँ धरती पइ रहइवालन सबहि वस्तुअन क बचन देत हउँ।</div>
<div class="v" id="v11"><span class="vn">11</span> मइँ तोहका बचन देत हउँ, ‘पानी क बाढ़ स धरती क सब जिन्नगी बर्बाद होइ गइ मुला अब इ कबहु न होइ। अब बाढ़ फिन कबहुँ धरती क जिन्नगी क बर्बाद न करी।’”</div>
<div class="v" id="v12"><span class="vn">12</span> <span class="br-p"><br><br></span>अउर परमेस्सर कहेस, “इ सिद्ध करइ बरे मइँ तोहका इ बचन दिहेउँ ह कि मइँ तोहका कछू देब। इ सबूत बताइ कि मइँ तोहसे अउ भुइँया क सबहि जिअत प्राणियन स एक ठु करार किहेउँ ह। इ करार भविस्स मँ सदा बनी रही जेकर सबूत इ अहइ।</div>
<div class="v" id="v13"><span class="vn">13</span> कि मइँ बदरन मँ इन्द्र धनुख बनाएउँ ह। इन्द्र धनुख मोरे अउ भुइँया क बीच करार क सबूत अहइ।</div>
<div class="v" id="v14"><span class="vn">14</span> जब मइँ भुइँया क ऊपर बदरे क लिआउब तउ तू बादरन मँ इन्द्र धनुख देखब्या।</div>
<div class="v" id="v15"><span class="vn">15</span> जब मइँ इ इन्द्र धनुख क निहारब तबहिं मइँ तोहरे, भुइँया क सबहि जिअत प्राणियन अउ आपन बीच भई करार क सुमिरब। इ करार इ बात क बाटइ कि बाढ़ फुन कबहु भुइँया क प्राणियन क नास न करी।</div>
<div class="v" id="v16"><span class="vn">16</span> जब मइँ धियान स बादरन मँ इन्द्र धनुख क निहारब तब मइँ सदा बनी रहइवाली करार क सुमिरब। मइँ आपन अउ भुइँया क सब जिअत प्राणियन क बीच भइ करार क सुमिरब।”</div>
<div class="v" id="v17"><span class="vn">17</span> <span class="br-p"><br><br></span>इ तरह यहोवा नूह स कहेस, “उ इन्द्र धनुख मोरे अउ भुइँया क सब जिअत प्राणियन क बीच भइ करार क सबूत बाटइ।”</div>
<div class="v" id="v18"><h2>समस्या फुन सुरु होत हीं</h2><span class="vn">18</span> <span class="br-p"><br><br></span>नूह क पूत लोग ओकरे संग जहाज स बाहेर आएन। ओनकइ नाउं सेम, हाम अउ येपेत रहेन। (हाम तउ कनान क बाप रहा।)</div>
<div class="v" id="v19"><span class="vn">19</span> इ तीनउ नूह क पूतन रहेन अउ संसारे क सबहि मनई इ तीनउ स पइदा रहेन।</div>
<div class="v" id="v20"><span class="vn">20</span> <span class="br-p"><br><br></span>नूह किसान बना। अंगूर क बगिया लगाएस।</div>
<div class="v" id="v21"><span class="vn">21</span> नूह अंगूर क दाखरस बनाएस अउ पिएस। उ दाखरस पीके मस्त होइ गवा अउ तम्बू मँ लोटि गवा। उ कउनो ओढ़ना नाही पहिरे रहा।</div>
<div class="v" id="v22"><span class="vn">22</span> कनान क बाप हाम अपने बाप क नंगा देखेस। उ तम्बू स बाहेर आपन भइयन क बताएस।</div>
<div class="v" id="v23"><span class="vn">23</span> तबहि सेम अउ येपेत एक ठु ओढ़ना लिहस। उ दुइनउँ ओढ़ना क पीठ प डाइके उलटे मुइँ तम्बू मँ गएन। उ पचे आपन बाप उ नंगापन क ढ़ाँक दिहस जबकि उ समइ ओकर मुहँ क रुख तम्बू क समन्वा रहा। इ तरह उ पचे आपन बाप क नंगापन नाहीं लखेन।</div>
<div class="v" id="v24"><span class="vn">24</span> <span class="br-p"><br><br></span>पाछे नूह सोइके उठा। (उ दाखरस क नसा क कारण सोअत रहा।) तब ओका पता लाग कि ओकर सब त नान्ह पूत हाम ओकरे संग का किहे रहा।</div>
<div class="v" id="v25"><span class="vn">25</span> ऍह बरे नूह सराप दिहेस, <span class="br-p"><br><br></span><span class="br-ind"><br><span class="indent">&nbsp;</span></span>“इ सराप कनान बरे होइ कि<br> <span class="br-ind"><br><span class="indent">&nbsp;</span></span>उ आपन भइयन क दास होइ।”<br></div>
<div class="v" id="v26"><span class="vn">26</span> <span class="br-p"><br><br></span>नूह इ भी कहेस, <span class="br-p"><br><br></span><span class="br-ind"><br><span class="indent">&nbsp;</span></span>“सेम क परमेस्सर यहोवा धन्न होइ!<br> <span class="br-ind"><br><span class="indent">&nbsp;</span></span>कनान सेम क दास होइ।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>परमेस्सर येपेत क जिआदा भुइँया देइ।<br> <span class="br-ind"><br><span class="indent">&nbsp;</span></span>परमेस्सर सेम क तम्बू मँ रहइ<br> <span class="br-ind"><br><span class="indent">&nbsp;</span></span>अउर कनान ओकर दास बनइ।”<br></div>
<div class="v" id="v28"><span class="vn">28</span> <span class="br-p"><br><br></span>बाढ़ क पाछे नूह साढ़े तीन सौ बरिस जिअत रहा।</div>
<div class="v" id="v29"><span class="vn">29</span> नूह पूरा साढ़े नौ सौ बरिस जिअत रहा, तब उ मरा।</div>
</div>
<!-- PARSED ABOVE; EDITING MAY BREAK PARSER -->
</body></html>