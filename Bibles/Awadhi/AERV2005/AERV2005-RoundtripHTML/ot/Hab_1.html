<html><head>
<meta http-equiv="Content-Type" content="text/html;charset=utf-8" />
<title>Hab 1 &ndash; हबक्कूक &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hab', 1);">
<div id="navbar"><a href="../index.html">पवित्तर बाइबिल</a> &ndash; <b>हबक्कूक</b> &ndash; <b>1</b> <a href="Hab_2.html">2</a> <a href="Hab_3.html">3</a> </div><hr>
<h1>Hab 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>हबक्कूक क परमेस्सर स सिकाइत</h2><span class="vn">1</span> <span class="br-p"><br><br></span>इ उ संदेस अहइ जउन हबक्कूक नबी क दीन्ह ग रहा।</div>
<div class="v" id="v2"><span class="vn">2</span> <span class="br-p"><br><br></span>हे यहोवा, मइँ लगातर तोहार दोहाइ देत रहत हउँ। तू मोर कब सुनब्या? मइँ इ हिंसा क बारे मँ तोहरे अगवा नरियात रहत हउँ मुला तू कछू नाहीं किहा।</div>
<div class="v" id="v3"><span class="vn">3</span> लोग लूट लेत हीं अउर दूसर लोगन क नोस्कान पहोंचावत हीं। लोग तहत्तुक करत हीं अउर झगड़त हीं। हे यहोवा! तू अइसी भयानक बातन मोका काहे देखॉवत अहा?</div>
<div class="v" id="v4"><span class="vn">4</span> व्यवस्था बगैर सहारा क होइ चुकी अहइ अउर लोगन क संग निआव नाहीं कइ पावति अहइ। दुट्ठ लोग सज्जन लोगन क संग आपन लड़ाइयन जीतन बाटेन। तउ, व्यवस्था अब निस्पच्छ नाहीं रहि गई बा।</div>
<div class="v" id="v5"><h2>हबक्कूक क परमेस्सर क जवाब</h2><span class="vn">5</span> <span class="br-p"><br><br></span>यहोवा जवाब दिहस, “दूसर जातियन क लखा। ओनका धियान स देखा। तू अचरज होइ जाब्या। मइँ तोहरी जिन्नगी क समइ मँ कछू अइसा करब जउन तोहका चकित कइ देइ। अगर तोहका ओकरे बारे मँ बतावा जाइ तउ तू ओह पइ भरोसा नाहीं कइ पउब्या।</div>
<div class="v" id="v6"><span class="vn">6</span> मइँ बाबुल क लोगन क एक ठु बलवान जाति बनाइ देबउँ। उ सबइ लोग बड़कवा दुट्ठ अउर सक्तीसाली जोधा अहइँ। उ पचे अगवा बाढ़त भए सारी धरती पइ छाइ जइहीं। उ पचे ओन घरन अउ ओन सहरन पइ कब्जा कइ लेइहीं जउन ओनकर नाहीं अहइँ।</div>
<div class="v" id="v7"><span class="vn">7</span> बाबुल क लोग दूसर लोगन क ससाइ देइहीं। बाबुल क लोग जउन चइहीं, तउन करिहीं अउर जँहा चहिहीं, हुआँ जइहीं।</div>
<div class="v" id="v8"><span class="vn">8</span> ओनकर घोड़न चीतन स भी तेज दउड़इवाला होइहीं अउर सूरज क लुकाइ जाइ क पाछे बड़का कूकुर स भी जियादा खूँखार होइहीं। ओनकर घोड़सवार फउजी सुदूर ठउरन स अइहीं। उ पचे आपन दुस्मनन पइ वइसे टूटि पड़िहीं जइसे अकासे स कउनो भूखा गिद्ध झपट्टा मारत ह।</div>
<div class="v" id="v9"><span class="vn">9</span> उ पचे सबहिं हिंसा करइ बरे आइहीं। ओनकर फउज रेगिस्तान क हवा क तरह नाके क सोझ मँ अगवा बढ़िहीं। बाबुल क फउजी अनगिनत लोगन क बंदी बनाइके लइ जइहीं। ओनकर गिनती ऍतनी जियादा होई जेतॅनी रेत क कणन क होत ह।</div>
<div class="v" id="v10"><span class="vn">10</span> <span class="br-p"><br><br></span>“बाबुल क फउजी दूसर देसन क राजा लोगन क हँसी उड़इहीं। दूसर देसन क राजा ओनके बरे चुटकुला बन जइहीं। बाबुल क फउजी ऊँचा सुदृढ़ मीनारवाले सहरन पइ हँसिहीं। उ पचे ओन किलन क बदले मँ बालु क रास्ता बनाइके ओन सहरन क आसानी स हराइ देइहीं।</div>
<div class="v" id="v11"><span class="vn">11</span> फुन उ पचे दूसर जगहन पइ जुद्ध बरे ओन जगहन क तजिके अइसेन ही अगवा बढ़ि जइहीं जइसे आँधी आवति अहइ अउर अगवा बढ़ि जात ह। बाबुल क उ सबइ लोग बस आपन सक्ति क ही पूजिहीं।”</div>
<div class="v" id="v12"><h2>परमेस्सर स हबक्कूक क सवाल</h2><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>फुन हबक्कूक कहेस, “हे यहोवा, तू अमर अहा।<br> <span class="br-ind"><br><span class="indent">&nbsp;</span></span>तू मोर पवित्तर परमेस्सर अहा।<br> <span class="br-ind"><br><span class="indent">&nbsp;</span></span>तू नाहीं मरब्या।<br> <span class="br-ind"><br><span class="indent">&nbsp;</span></span>हे यहोवा, तू बाबुल क लोगन क दूसर लोगन क सजा देइ क रच्या ह।<br> <span class="br-ind"><br><span class="indent">&nbsp;</span></span>हे हमार चट्टान, तू ओनका यहूदा क लोगन क सजा देइ क रच्या ह।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>तोहार भली आँखिन कउनो दोख नाहीं लखति हीं।<br> <span class="br-ind"><br><span class="indent">&nbsp;</span></span>तू पाप करत भए लोगन क नाहीं लखि सकत ह।<br> <span class="br-ind"><br><span class="indent">&nbsp;</span></span>तउ तू ओन पापियन क जीत कइसे लख सकत ह?<br> <span class="br-ind"><br><span class="indent">&nbsp;</span></span>तू कइसे लख सकत ह कि सज्जन क दुर्जन हराइ देइ।<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>“तू ही लोगन क अइसे बनाया ह जइसे सागरे क अनगिनत मछरियन<br> <span class="br-ind"><br><span class="indent">&nbsp;</span></span>जउन सागर छोटा जीव अहइँ बगइर कउनो मुखिया क।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>दुस्मन हुक अउ जालि डाइके ओनका पकड़ि लेत ह।<br> <span class="br-ind"><br><span class="indent">&nbsp;</span></span>आपन जालि मँ फँसाइके दुस्मन ओनका हींच लइ जात ह।<br> <span class="br-ind"><br><span class="indent">&nbsp;</span></span>दुस्मन बहोत खुस होत ह जउन उ पकड़त ह।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>इ फंदा अउर जाल ओकरे बरे अइसी जिन्नगी मँ जउन धनवान क होत ह<br> <span class="br-ind"><br><span class="indent">&nbsp;</span></span>अउर उत्तिम भोजन खाइ मँ ओकर सहायक बनत हीं।<br> <span class="br-ind"><br><span class="indent">&nbsp;</span></span>एह बरे उ दुस्मन आपन ही जाल अउ फंदन क पूजत ह।<br> <span class="br-ind"><br><span class="indent">&nbsp;</span></span>उ ओनका मान देइ बरे सबइ बलि देत ह अउर उ ओनके बरे धूप बारत ह।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>का उ आपन जाल स इहइ तरह लगातार पकड़त रहब?<br> <span class="br-ind"><br><span class="indent">&nbsp;</span></span>का बाबुल क फउज इहइ तरह निर्दय होइके जातियन क नास करत रहब?<br></div>
</div>
<!-- PARSED ABOVE; EDITING MAY BREAK PARSER -->
</body></html>