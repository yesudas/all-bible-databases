<html><head>
<meta http-equiv="Content-Type" content="text/html;charset=utf-8" />
<title>Hab 3 &ndash; हबक्कूक &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hab', 3);">
<div id="navbar"><a href="../index.html">पवित्तर बाइबिल</a> &ndash; <b>हबक्कूक</b> &ndash; <a href="Hab_1.html">1</a> <a href="Hab_2.html">2</a> <b>3</b> </div><hr>
<h1>Hab 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>हबक्कूक क पराथना</h2><span class="vn">1</span> <span class="br-p"><br><br></span>हबक्कूक नबी बरे सिग्योनीत पराथना:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मइँ तोहरे बारे मँ सुनेउँ ह।<br> <span class="br-ind"><br><span class="indent">&nbsp;</span></span>हे यहोवा, बीत गए समइ मँ जउन सक्ति स भरा कारज तू किहे ह, ओन पइ मोका अचंभा अहइ।<br> <span class="br-ind"><br><span class="indent">&nbsp;</span></span>अब मोर तोसे बिनती बाटइ<br> <span class="br-ind"><br><span class="indent">&nbsp;</span></span>कि हमरे समइ मँ तू फुन ओनसे बड़का कारज करा।<br> <span class="br-ind"><br><span class="indent">&nbsp;</span></span>मुला तू गुस्सा मँ भी<br> <span class="br-ind"><br><span class="indent">&nbsp;</span></span>हम पचन पइ दाया क देखाउब सुमिरा।<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>परमेस्सर तेमान कइँती स आवत अहइ।<br> <span class="br-ind"><br><span class="indent">&nbsp;</span></span>उ पवित्तर परान क पहाड़े स आवत अहइ। <span class="br-p"><br><br></span>ओकर महिमा आकासे क छाइ लेई।<br> <span class="br-ind"><br><span class="indent">&nbsp;</span></span>ओकर स्तुति धरती क भरि देइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>उ महिमा अइसी अहइ जइसे कउनो उज्जर जोति होइ।<br> <span class="br-ind"><br><span class="indent">&nbsp;</span></span>ओकरे हाथे स जोति क किरणन फूटति अहइँ अउर ओकरे हाथे मँ ओकर सक्ति लुकान अहइ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ओकरे समन्वा सबइ महामारी चलत हीं<br> <span class="br-ind"><br><span class="indent">&nbsp;</span></span>अउर ओकरे पाछे बिध्वंसक नास चला करत ह।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>यहोवा खड़ा भवा अउर धरती क निआव किहस।<br> <span class="br-ind"><br><span class="indent">&nbsp;</span></span>उ दूसर जातिन क लखेन<br> <span class="br-ind"><br><span class="indent">&nbsp;</span></span>अउर उ पचे काँपि उठेन।<br> <span class="br-ind"><br><span class="indent">&nbsp;</span></span>अतीत कालीन पहाड़न ढही गएन<br> <span class="br-ind"><br><span class="indent">&nbsp;</span></span>अउर चकनाचूर होइ गएन।<br> <span class="br-ind"><br><span class="indent">&nbsp;</span></span>पुरान बहोतइ पुरान पहाड़ ढहि गएन।<br> <span class="br-ind"><br><span class="indent">&nbsp;</span></span>परमेस्सर सदा अइसा ही करत ह।<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ कुसान क तम्बुअन क दुःख मँ लखत ह।<br> <span class="br-ind"><br><span class="indent">&nbsp;</span></span>मिद्यान क तम्बुअन क पर्दन काँपत रहेन।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>हे यहोवा, का तू नदियन पइ कोहान अहइ?<br> <span class="br-ind"><br><span class="indent">&nbsp;</span></span>का जलधारन पइ तोहका किरोध आवा ह का समुद्दर तोहार किरोध क पात्र बन गवा?<br> <span class="br-ind"><br><span class="indent">&nbsp;</span></span>जब तू आपन बिजय क घोड़न पइ आवत रहा<br> <span class="br-ind"><br><span class="indent">&nbsp;</span></span>अउर विजय क रथन पइ चढ़ा रहा, का तू किरोध स भरा रह्या?<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>तू आपन धनुस तान लिहा<br> <span class="br-ind"><br><span class="indent">&nbsp;</span></span>अउर तीरन आपन लच्छ क भेध दिहन। <span class="br-p"><br><br></span>जल क धारन क चीरइ बरे फूट पड़िन।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>पहाड़न तोहका निहारेन अउर उ सबइ काँपि उठेन।<br> <span class="br-ind"><br><span class="indent">&nbsp;</span></span>जल धरती क फोरिके बहइ लाग।<br> <span class="br-ind"><br><span class="indent">&nbsp;</span></span>धरती स ऊँचा फव्वारा<br> <span class="br-ind"><br><span class="indent">&nbsp;</span></span>जोर स गर्जत भए फूटइ लागेन।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>सूरज अउ चाँद आपन प्रकास तजि दिहन।<br> <span class="br-ind"><br><span class="indent">&nbsp;</span></span>उ पचे जब तोहार भालन बिजुरी क तरह चमकत लखेन, तउ चमकब तजि दिहन।<br> <span class="br-ind"><br><span class="indent">&nbsp;</span></span>बिजुरियन क उ सबइ चमकन बिजुरियन अइसी रहिन जइसे भालन अउ तीरन हवा मँ लटकत अहइँ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>तू धरती पइ किरोध मँ चलेन<br> <span class="br-ind"><br><span class="indent">&nbsp;</span></span>अउर तू आपन किरोध मँ जातियन क रौंद दिहेन।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>तू ही एक अहइ जउन आपन लोगन क बचावइ रह्या।<br> <span class="br-ind"><br><span class="indent">&nbsp;</span></span>तू ही आपन चुना भए राजा क मार्गदर्सक रह्या।<br> <span class="br-ind"><br><span class="indent">&nbsp;</span></span>तू प्रदेस क हर बुरा परिवारे क मुखिया लोगन क,<br> <span class="br-ind"><br><span class="indent">&nbsp;</span></span>सबन्त कम महत्व वाले मनई स लइके<br> <span class="br-ind"><br><span class="indent">&nbsp;</span></span>बहोत महत्व स भरा मनई तलक मार डाया।<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>दुस्मन क सिपाहियन हम लोगन क खिलाफ लड़इ बरे<br> <span class="br-ind"><br><span class="indent">&nbsp;</span></span>सक्तीसाली आँधी क तरह आएन।<br> <span class="br-ind"><br><span class="indent">&nbsp;</span></span>उ पचे खुसी मँ सोचत रहेन क उ पचे एक बेसहारा मनई पइ हमला करइ क जइसा<br> <span class="br-ind"><br><span class="indent">&nbsp;</span></span>जब न कउनो एका लखत ह अउर न ही कउनो ओकरे मदद बरे आवत ह,<br> <span class="br-ind"><br><span class="indent">&nbsp;</span></span>क नाईं हम लोगन क आसानी स हरा सकत ह।<br> <span class="br-ind"><br><span class="indent">&nbsp;</span></span>मुला तू ओनका मूँड़े क आपन भाला स छेद कइ दिहेन।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>मुला तू सागरे प आपन घोड़न पइ सवार होइके चलत रह्या,<br> <span class="br-ind"><br><span class="indent">&nbsp;</span></span>सक्तीसाली जल क उत्तेजित कइ दिह्या।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>मइँ इ सबइ बातन सुनेउँ अउर मोर पेट डर स काँपि उठी।<br> <span class="br-ind"><br><span class="indent">&nbsp;</span></span>जब मइँ इ आवाज़ क सुनेउँ, मोर होंठ काँपइ लागेन।<br> <span class="br-ind"><br><span class="indent">&nbsp;</span></span>मोर हड्डियन दुर्बल होइ गइन।<br> <span class="br-ind"><br><span class="indent">&nbsp;</span></span>मोर टाँगियन काँपइ लागिन।<br> <span class="br-ind"><br><span class="indent">&nbsp;</span></span>एह बरे मइँ बिनासे क दिन क बाट जोहब जउन ओन लोगन पइ आई जउन हम पई हमला किहेस।<br></div>
<div class="v" id="v17"><h2>यहोवा मँ सदा आनन्द स रहा</h2><span class="vn">17</span> <span class="br-ind"><br><span class="indent">&nbsp;</span></span>अंजीर क बृच्छ चाहे अंजीर न उपजावइँ,<br> <span class="br-ind"><br><span class="indent">&nbsp;</span></span>अंगूरे क बेलन पइ चाहे अंगूर न उपजावइँ,<br> <span class="br-ind"><br><span class="indent">&nbsp;</span></span>जइतून क बृच्छ चाहे जइतून न पइदा करइँ,<br> <span class="br-ind"><br><span class="indent">&nbsp;</span></span>अउर चाहे इ सबइ खेत अनाज पइदा न करइँ,<br> <span class="br-ind"><br><span class="indent">&nbsp;</span></span>बाड़न मँ चाहे एक भी भेड़ न रहइ<br> <span class="br-ind"><br><span class="indent">&nbsp;</span></span>अउर चाहे पसुसाला मँ एक भी पसु न रहइँ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>मुला फुन भी मइँ यहोवा मँ मगन रहबउँ।<br> <span class="br-ind"><br><span class="indent">&nbsp;</span></span>मइँ आपन रच्छक परमेस्सर मँ आनन्द लेबउँ।<br></div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा, जउन मोर सुआमी अहइ।<br> <span class="br-ind"><br><span class="indent">&nbsp;</span></span>मोका सक्ति स भर दिहस ह।<br> <span class="br-ind"><br><span class="indent">&nbsp;</span></span>उ मोका हिरना क नाई पराइ मँ सहायता देत ह।<br> <span class="br-ind"><br><span class="indent">&nbsp;</span></span>उ मोका सुरच्छा क संग पहाड़न क ऊपर लइ जात ह। <span class="br-p"><br><br></span><b>संगीत निर्देसन बरे मोर तारदार उपकरणन क संग।</b><br></div>
</div>
<!-- PARSED ABOVE; EDITING MAY BREAK PARSER -->
</body></html>