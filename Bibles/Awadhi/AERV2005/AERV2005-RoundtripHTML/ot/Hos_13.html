<html><head>
<meta http-equiv="Content-Type" content="text/html;charset=utf-8" />
<title>Hos 13 &ndash; होसे &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 13);">
<div id="navbar"><a href="../index.html">पवित्तर बाइबिल</a> &ndash; <b>होसे</b> &ndash; <a href="Hos_1.html">1</a> ... <a href="Hos_11.html">11</a> <a href="Hos_12.html">12</a> <b>13</b> <a href="Hos_14.html">14</a> </div><hr>
<h1>Hos 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>इस्राएल आपन नास खुद किहस</h2><span class="vn">1</span> <span class="br-p"><br><br></span>“एप्रैम बंसज इस्राएल क तमाम जातियन क बीच मँ बहोत जियादा सक्तीसाली बनि गवा। एप्रैम जब बोला करत रहा, तउ लोग काँपात रहेन। मुला एप्रैम मरि गवा, कहेकि उ बाल देवता क पूजइ क कारण पाप किहे रहा।</div>
<div class="v" id="v2"><span class="vn">2</span> अउर अब उ पचे अपने बरे मूरतियन बनाइके लगातार पाप किहेन। ओकर कुसल कारीगर आपन सबसे अच्छा कुसला स ओकर चित्रन क तरासइ लागेन। तउ उ पचे ओन चित्रन स बातन करइ लागेन अउर उ सबइ लोग ओन बछवा क चित्रन चूमइ लागेन।</div>
<div class="v" id="v3"><span class="vn">3</span> इहइ कारण उ पचे भिंसारे क उ कोहरा अउ भिंसारे क ओस क नाईं नज़र स ओझल होइ जाइहीं। जउन गायब होइ जात ह। उ पचन्क उ भूसा क तरह उड़ा लेजाइ चाही जेका खरिहाने स उड़ावा जात ह। उ पचे उ धुआँ क समान होइहीं जउन कउनो चिमनी स उठत ह अउर लुप्त होइ जात ह।</div>
<div class="v" id="v4"><span class="vn">4</span> <span class="br-p"><br><br></span>“तू लोग जब मिस्र मँ भवा करत रह्या, मइँ तबहिं स तोहार परमेस्सर यहोवा अहउँ। मोका तजिके तू पचे कउनो परमेस्सर क नाहीं जानत रह्या। मोर इलावा तोहका कउनो नाहीं बचाइ सकत ह।</div>
<div class="v" id="v5"><span class="vn">5</span> बयाबान मँ, हाँ, सूखा रेगिस्ताने मँ जहाँ पानी नाहीं होइ, मइँ तू सबन्क धियान दिहे रह्या।</div>
<div class="v" id="v6"><span class="vn">6</span> मइँ इस्राएलियन क खाइ क दिहेउँ। उ पचे उ भोजन खाएन। आपन पेट भरिके उ पचे तृप्त होइ गएन। ओनका घमंड होइ गवा अउर उ पचे मोका बिसरि गएन।</div>
<div class="v" id="v7"><span class="vn">7</span> <span class="br-p"><br><br></span>“मइँ इहइ बरे सरे क तरह होइ जाबउँ। मइँ राहे पइ घात लगाए भए चीता जइसा होइ जाब।</div>
<div class="v" id="v8"><span class="vn">8</span> मइँ ओन पइ उ रीछनीं क तरह झपट पड़ब, जेहसे ओकर गदेलन छोर लीन्ह गवा होइँ। मइँ ओन पइ हमला करब। मइँ ओनकर छातियन क चीर फाड़ देबउँ। मइँ उ सेर या कउनो दूसर अइसे हिसंक पसु क तरह होइ जाबँउ जउन आपन सिकार क फारिके खात रहत होत ह।</div>
<div class="v" id="v9"><h2>परमेस्सर क किरोध स इस्राएल क कउनो बचाइ नाहीं सकत</h2><span class="vn">9</span> <span class="br-p"><br><br></span>“हे इस्राएल, मइँ तोहार रच्छा किहे रहेउँ, मुला तू मोसे मुँह मोड़ लिहा। तउ अब मइँ तोहार नास करब</div>
<div class="v" id="v10"><span class="vn">10</span> तोहार राजा कहाँ बाटइ जउन तोहरे सबहिं नगरन मँ तोहका बचाइ? कहाँ बाटइ तोहार सासक जेहसे तू आपन जरूरत क मागत ही कि ‘मोका एक राजा अउर राजकुमार द्या।’</div>
<div class="v" id="v11"><span class="vn">11</span> मइँ कोहाइ गएउँ अउर मइँ तू पचन्क एक राजा दइ दिहेउँ। मइँ अउर जियादा कोहाइ गएउँ अउर मइँ तू पचन्स ओका छोरि लिहेउँ।</div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>“एप्रैम आपन अपराध छुपावइ क जतन किहस,<br> <span class="br-ind"><br><span class="indent">&nbsp;</span></span>उ सोचे रहा कि ओकर पाप गुप्त अहइँ।<br> <span class="br-ind"><br><span class="indent">&nbsp;</span></span>मुला ओन बातन बरे ओका सजा दीन्ह जाइ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ओकर सज़ा अइसी होइ जइसे कउनो मेहरारू एक बच्चा क जमन देइ क जतन करत अहइ,<br> <span class="br-ind"><br><span class="indent">&nbsp;</span></span>मुला उ बच्चा बुद्धिमान नाहीं होइ।<br> <span class="br-ind"><br><span class="indent">&nbsp;</span></span>हिआँ तलक कि जब समइ आइ,<br> <span class="br-ind"><br><span class="indent">&nbsp;</span></span>उ गरभ स बाहेर नाहीं निकरी।<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>“का मइँ ओनका गढ़ा स बचाइ लेब? नाहीं, मइँ नाहीं बचाब!<br> <span class="br-ind"><br><span class="indent">&nbsp;</span></span>का मइँ ओनका मउत क पकड़ स बचाइ लेब? नाहीं! मइँ नाहीं बचाब!<br> <span class="br-ind"><br><span class="indent">&nbsp;</span></span>हे मउत, आपन महामारियन ओन पइ लावा!<br> <span class="br-ind"><br><span class="indent">&nbsp;</span></span>हे कब्र, आपन तबाही ओन पइ लावा!<br> <span class="br-ind"><br><span class="indent">&nbsp;</span></span>मइँ ओह पइ कउनो दया नाहीं देखाउब।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>सायद उ कछू समइ क लिए सरकण्डा क पउधा क नाईं बढ़इ जारी रखिहीं।<br> <span class="br-ind"><br><span class="indent">&nbsp;</span></span>मुला गरम पुर्बी हवा आउब्या, अउर यहोवा क कइँती स, रेगिस्तान स आउब्या।<br> <span class="br-ind"><br><span class="indent">&nbsp;</span></span>परिणाम ओकर झरना सूख जाई;<br> <span class="br-ind"><br><span class="indent">&nbsp;</span></span>अउर पानी क स्रोत सूख जाई।<br> <span class="br-ind"><br><span class="indent">&nbsp;</span></span>उ हवा ओकर सबइ खज़ाना उड़ा लेजाइहीं जेका उ आपन गोदाम मँ जमा किहे रह्या ह।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>सोमरोन क सजा दीन्ह जाइ<br> <span class="br-ind"><br><span class="indent">&nbsp;</span></span>काहेकि उ आपन परमेस्सर स मुँह फेरे रहा।<br> <span class="br-ind"><br><span class="indent">&nbsp;</span></span>इस्राएलियन तरवारे स मार दीन्ह जइहीं।<br> <span class="br-ind"><br><span class="indent">&nbsp;</span></span>ओनकर संतानन क चिथरा उड़ाइ दीन्ह जाइ।<br> <span class="br-ind"><br><span class="indent">&nbsp;</span></span>ओनकर गाभिन मेहररुअन चीरिके खोल दीन्ह जइहीं।”<br></div>
</div>
<!-- PARSED ABOVE; EDITING MAY BREAK PARSER -->
</body></html>