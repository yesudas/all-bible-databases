<html><head>
<meta http-equiv="Content-Type" content="text/html;charset=utf-8" />
<title>Hos 6 &ndash; होसे &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 6);">
<div id="navbar"><a href="../index.html">पवित्तर बाइबिल</a> &ndash; <b>होसे</b> &ndash; <a href="Hos_1.html">1</a> ... <a href="Hos_4.html">4</a> <a href="Hos_5.html">5</a> <b>6</b> <a href="Hos_7.html">7</a> <a href="Hos_8.html">8</a> ... <a href="Hos_14.html">14</a> </div><hr>
<h1>Hos 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यहोवा कइँती लउटि आवइ क प्रतिफल</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“आवा, हम यहोवा कइँती लउटि आइ।<br> <span class="br-ind"><br><span class="indent">&nbsp;</span></span>जदपि उ हमका टुका मँ चीड़ दिहेस ह, किन्तु उ हमका चंगा करी।<br> <span class="br-ind"><br><span class="indent">&nbsp;</span></span>जिस तरह उ हमका चोट किहेस, उहइ तरह उ हमार घावन पइ मरहम भी लगाई।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>दुइ दिना मँ उ हमार जिन्नगी वापिस देइ सकत ह।<br> <span class="br-ind"><br><span class="indent">&nbsp;</span></span>तीसरे दिन उ हमका आपन गोड़ मँ खड़ा करी,<br> <span class="br-ind"><br><span class="indent">&nbsp;</span></span>तउ हम ओकर मोजूदगी मँ रहब।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>आवा, ओका परमेस्सर क रूप मँ स्वीकार करा;<br> <span class="br-ind"><br><span class="indent">&nbsp;</span></span>आवा, उ सबइ करी जेसे हम यहोवा स्वीकार कइ सकत हीं।<br> <span class="br-ind"><br><span class="indent">&nbsp;</span></span>ओकर आवइ ओतॅना ही निहचइ ह जेतॅना कि भोर क आवइ।<br> <span class="br-ind"><br><span class="indent">&nbsp;</span></span>ओकर आवइ ओतना ही निहचय अहा जेतॅना क जाड़ा क बोछार।<br> <span class="br-ind"><br><span class="indent">&nbsp;</span></span>अवस्य ही उ वइसे ही आई जइसे कि<br> <span class="br-ind"><br><span class="indent">&nbsp;</span></span>बसंत क बर्खा आवति अहइ जउन धरती क सींच देत ह।”<br></div>
<div class="v" id="v4"><h2>लोग सच्चा नाहीं अहइँ</h2><span class="vn">4</span> <span class="br-ind"><br><span class="indent">&nbsp;</span></span>“हे एप्रैम, तोहार संग मोका का करइ चाही?<br> <span class="br-ind"><br><span class="indent">&nbsp;</span></span>हे यहूदा, तोहरे संग मोका का करइ चाही?<br> <span class="br-ind"><br><span class="indent">&nbsp;</span></span>तोहार पिरेम ऍतना तेजी स गुजर गएन जइसा भिंसारे क कोहरा<br> <span class="br-ind"><br><span class="indent">&nbsp;</span></span>अउर भिंसारे क ओस तेजी स खत्म होइ जात ह।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मइँ नबियन क प्रयोग किहेउँ<br> <span class="br-ind"><br><span class="indent">&nbsp;</span></span>अउर मनइयन बरे नेम बनाइ दिहेउँ।<br> <span class="br-ind"><br><span class="indent">&nbsp;</span></span>मोरे आदेस पइ मनइयन क कतल कीन्ह गवा<br> <span class="br-ind"><br><span class="indent">&nbsp;</span></span>मुला इ सबइ फइसलन स भली बातन पइदा होइहीं।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>मोका विस्सासी पिरेम खुस करइ सकत ह,<br> <span class="br-ind"><br><span class="indent">&nbsp;</span></span>बलियन नाहीं<br> <span class="br-ind"><br><span class="indent">&nbsp;</span></span>जब लोग मोका परमेस्सर क रूप मँ जानत ह<br> <span class="br-ind"><br><span class="indent">&nbsp;</span></span>तउ इ मोका होमबलि स जियादा आनन्दित करत ह।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>उ जगह पइ जउन आदम कहलावत अहइ उ पचे करार तोड़ दिहस।<br> <span class="br-ind"><br><span class="indent">&nbsp;</span></span>उ भुइँया मँ उ पचे मोरे बरे अबिस्सासी रहेन।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>गिलाद ओन लोगन क नगरी अहइ जउन पाप किया करत हीं।<br> <span class="br-ind"><br><span class="indent">&nbsp;</span></span>हुआँ क लोग चालबाज अहइँ अउर उ पचे अउरन क हत्या करत हीं।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>याजक लोग भयानक अपराध किहेन।<br> <span class="br-ind"><br><span class="indent">&nbsp;</span></span>डाकूअन क दल जइसा कउने पइ हमला करइ बरे घात मँ छुपा रहत हीं।<br> <span class="br-ind"><br><span class="indent">&nbsp;</span></span>लटेरन क जइसा उ पचे<br> <span class="br-ind"><br><span class="indent">&nbsp;</span></span>सकेम लोगन क राहे पइ हत्या किहेन।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>मइँ इस्राएल क मन्दिर मँ घृणित बात क लखेउँ ह।<br> <span class="br-ind"><br><span class="indent">&nbsp;</span></span>उहइ जगह पइ एप्रैम रण्डीबाजी किहेन<br> <span class="br-ind"><br><span class="indent">&nbsp;</span></span>अउर इस्राएल आपन क अपवित्तर किहेस।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>हे यहूदा, तोहार बरे भी फइसला क<br> <span class="br-ind"><br><span class="indent">&nbsp;</span></span>एक दिन तय कीन्ह ग अहइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>