<html><head>
<meta http-equiv="Content-Type" content="text/html;charset=utf-8" />
<title>Hos 9 &ndash; होसे &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 9);">
<div id="navbar"><a href="../index.html">पवित्तर बाइबिल</a> &ndash; <b>होसे</b> &ndash; <a href="Hos_1.html">1</a> ... <a href="Hos_7.html">7</a> <a href="Hos_8.html">8</a> <b>9</b> <a href="Hos_10.html">10</a> <a href="Hos_11.html">11</a> ... <a href="Hos_14.html">14</a> </div><hr>
<h1>Hos 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>देस स निकारे भए क दुःख</h2><span class="vn">1</span> <span class="br-p"><br><br></span>हे इस्राएल, दूसर जातियन क तरह बहोत जियादा उत्सव पसन्द जिन करा। काहेकि तू मोर प्रति अविस्सासी होइ गवा ह अउर तू आपन परमेस्सर क दूर खड़ा होइ गवा ह। तू पचे लबार देवतन क वाचा क हर खरिहाने क धरती पइ पूरा करइ चाहत ह।</div>
<div class="v" id="v2"><span class="vn">2</span> मुला ओन खरिहानन स मिला भवा अनाज इस्राएल क पर्याप्त भोजन नाहीं दइ पाइ। इस्राएल बरे पर्याप्त दाखरस भी नाहीं रही।</div>
<div class="v" id="v3"><span class="vn">3</span> <span class="br-p"><br><br></span>इस्राएल क लोग यहोवा क धरती पइ नाहीं रहि पइहीं। एप्रैम मिस्र क लउटि जाइ। अस्सूर मँ ओनका वइसा खइया क खाइ पड़ी जइसा ओनका नाहीं खाइ चाही।</div>
<div class="v" id="v4"><span class="vn">4</span> उ पचे यहोवा बरे अउर दाखरस क चढ़ावा नाहीं चढ़इहीं। ओनकर बलियन ओका खुस नाहीं करब, उ पचे दाह-संस्कार क रोटी क नाई होइहीं जउन एका खइहीं अपवित्तर होइ जइहीं। ओनकर रोटी सिरिफ ओकर भूख मिटाहीं, मुला यहोवा क मन्दिर मँ बलि नाहीं होइहीं।</div>
<div class="v" id="v5"><span class="vn">5</span> नियत पर्व क दिन अउर यहोवा क उत्सव क दिन तू पचे का करिहीं?</div>
<div class="v" id="v6"><span class="vn">6</span> <span class="br-p"><br><br></span>इस्राएल क लोग पूरी तरह स नस्ट होइ क डरे स अस्सूर क ग रहेन मुला मिस्र ओनका बटोरि क लइ लेइ। मोप क लोग ओनका गाड़ देइहीं। चाँदी स भरे ओनके खजानन पइ खरपतवार उगि आइ। ओनकर डेरन मँ, काँटेदार झाड़ी उगि अइहीं।</div>
<div class="v" id="v7"><span class="vn">7</span> <span class="br-p"><br><br></span>निआव क दिन आइ गवा! सज़ा क दिन आइ गवा! इस्राएल क एका जरूर जानइ चाही! <span class="br-p"><br><br></span>मुला उ पचे सोचत हीं कि नबी मूरख अहइ अउर आतिमा स प्रेरित जन पागल अहइ। तू आपन बहोत सारे पापन क कारण अउर काहेकि तू नबी क संदेस स घिना करत ह तू अइसा सोचत ह।</div>
<div class="v" id="v8"><h2>इस्राएल सच्चे नबियन क नकारेस</h2><span class="vn">8</span> नबी क कारज परमेस्सर बरे अइसा ही अहइ जइसा कउनो पहरेदार एप्रैम बरे पहरेदारी करत ह। मुला रस्ता अनेक फँदन स भरा भवा अहइ, काहेकि परमेस्सर क लोग तउ प भी हम स घिना करत हीं।</div>
<div class="v" id="v9"><span class="vn">9</span> <span class="br-p"><br><br></span>उ पचे बहोत भरस्ट होइ गवा ह, ठीक वइसा ही जइसा गिबा क दिनन मँ होत रहेन। बहरहाल यहोवा ओनकर अपराध क याद रखत ह अउर ओनकर पाप क सज़ा देत ह।</div>
<div class="v" id="v10"><h2>मूरति पूजा क कारण इस्राएल क विनास</h2><span class="vn">10</span> <span class="br-p"><br><br></span>“जब मइँ इस्राएल क पाएस, मइँ यहोवा बहोत खुस भाव जइसा कउनो मनई रेगिस्ताने मँ अंगूर पाएस ह। जब मइँ तोहार पुरुखन क लेखस, मइँ महसूस किह्या कि जइसा कि ऋतु क सुरुआत मँ अंजीर क बृच्छ पइ कउनो क अंजीर क पहिले फल मिलत हीं। मुला उ पचे तउ बाल-पेआँर<sup class="fnm"><a name="fnm1" href="#fn1">1</a></sup> क लगे चला गएन अउर बाल देवतन क भक्त होइ गएन। उ पचे घृणित देवतन क जइसा होइ गएन जेका उ पिरेम करत रहेन।</div>
<div class="v" id="v11"><h2>इस्राएलियन क बंस नाहीं बाढ़ी</h2><span class="vn">11</span> <span class="br-p"><br><br></span>“एप्रैम क महिमा एक चिड़िया क नाईं उड़त हीं। उ पचे एकर पाछे न कउनो गरभ धारण करी, या न गरभवती होइ, या न कउनो गदेलन जन्म देइहीं।</div>
<div class="v" id="v12"><span class="vn">12</span> मुला भले ही इस्राएली आपन गदेलन पाल भी लेइहीं तउ भी सब बेकार होइ जाइ। मइँ ओनसे ओनकर गदेलन छोर लेब। ओकर लगे सिरिफ मुसीबतन ही रहइ काहेकि मइँ ओनसे मु़डि जाब।”</div>
<div class="v" id="v13"><span class="vn">13</span> <span class="br-p"><br><br></span>मइँ लखत हउँ कि एप्रैम आपन सन्तानन क एक फँदा कइँती लइ जात अहइ। एप्रैम आपन गदेलन क इ हत्यारा क लगे बाहेर लइ जात अहइ।</div>
<div class="v" id="v14"><span class="vn">14</span> हे यहोवा, तू ओनका का देइ चाहत अहइ? ओनका अइसा गरभ द्या, जेका गरभपात होइ जात ह। ओनका अइसेन थन दइ द्या जउन दूध नाहीं देइ सकी।</div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>उ पचे गिलगल मँ बहोत सारा बुरा काम किहेन रहेन!<br> <span class="br-ind"><br><span class="indent">&nbsp;</span></span>मइँ ओनसे ओकरे काम क कारण घिना करइ सुरू किहे रहेउँ।<br> <span class="br-ind"><br><span class="indent">&nbsp;</span></span>मइँ ओनका आपन घरे स निकरि फेंकब,<br> <span class="br-ind"><br><span class="indent">&nbsp;</span></span>मइँ ओनसे अब पिरेम नाहीं करत रहब।<br> <span class="br-ind"><br><span class="indent">&nbsp;</span></span>ओनकर सबहिं मुखिया लोग<br> <span class="br-ind"><br><span class="indent">&nbsp;</span></span>मोर खिलाफ मुड़ि गवा अहइँ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>एप्रैम पइ मसीबत आएस ह।<br> <span class="br-ind"><br><span class="indent">&nbsp;</span></span>उ पचे पूरी तरह उपजहीन होइ जाई।<br> <span class="br-ind"><br><span class="indent">&nbsp;</span></span>जदपि उ कउनो गदेलन क जन्म देइँ,<br> <span class="br-ind"><br><span class="indent">&nbsp;</span></span>मइँ ओकरे कीमती गदेलन क मार डाउब<br> <span class="br-ind"><br><span class="indent">&nbsp;</span></span>जइसे ही उ ओका जन्म देब्या।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>मोर परमेस्सर ओका अस्वीकार करिहीं,<br> <span class="br-ind"><br><span class="indent">&nbsp;</span></span>काहेकि उ पचे मोका नाहीं सुनिही।<br> <span class="br-ind"><br><span class="indent">&nbsp;</span></span>इहइ कारण अहइ कि उ पचे जातियन क बीच मँ भटकत रहिहीं।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->बाल पेआँर <!--raw 1 bo --></em><!--endraw 1-->इ भवा जब मूसा इस्राएलियन क रेगिस्ताने मँ अगुवाइ करत रहा। पढ़ा <!--raw 1 bo --><a class='B' href='B:40 25:1-5'><!--endraw 1-->गनती 25:1-5<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>