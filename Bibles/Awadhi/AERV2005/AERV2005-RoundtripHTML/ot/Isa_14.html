<html><head>
<meta http-equiv="Content-Type" content="text/html;charset=utf-8" />
<title>Isa 14 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 14);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_12.html">12</a> <a href="Isa_13.html">13</a> <b>14</b> <a href="Isa_15.html">15</a> <a href="Isa_16.html">16</a> ... <a href="Isa_66.html">66</a> </div><hr>
<h1>Isa 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>इस्राएल घरे लउटी</h2><span class="vn">1</span> <span class="br-p"><br><br></span>जब यहोवा याकूब क सुख देइ अउर इस्राएल क फुन आपन लोगन क रूप मँ चुनी उ ओनका क ओकर आपन धरती मँ बसाइ। उ समइ मँ कछू बिदेसियन ओकर संग सामिल होइ जाइ अउर याकूब क परिवार क निअँबर बन जाइ।</div>
<div class="v" id="v2"><span class="vn">2</span> उ सबइ जातियन इस्राएल क धरती बरे इस्राएल क लोगन क फुन वापस लइ लेइहीं। दूसर जातियन क उ सबइ मेहरारू मनसेधू इस्राएल क दास होइ जइहीं। बीते भए समय मँ ओन लोग इस्राएल क लोगन क बलपूर्वक आपन दास बनाए रहेन। इस्राएल क लोग ओन जातियन क हरइहीं अउर फुन इस्राएल ओन पइ हुकूमत करी।</div>
<div class="v" id="v3"><span class="vn">3</span> यहोवा तोहरे मेहनत क खतम करी अउर तोहका आराम देइ। पहिले तू दास हुवा करत रह्या, लोग तोहका कड़ी मेहनत करइके मजबूर करत रहेन किन्तु यहोवा तोहार इ कड़ी मेहनत क अब खतम कइ देइ।</div>
<div class="v" id="v4"><h2>बाबुल क राजा क बारे मँ एक गीत</h2><span class="vn">4</span> <span class="br-p"><br><br></span>उ समय बाबुल क राजा क बारे मँ तू इ गीत गावइ लगब्या: <span class="br-p"><br><br></span><span class="br-ind"><br><span class="indent">&nbsp;</span></span>उ राजा दुट्ठ रहा जब उ हमार सासक रहा।<br> <span class="br-ind"><br><span class="indent">&nbsp;</span></span>किन्तु अब ओकरे राज्ज क अन्त भवा।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>यहोवा दुट्ठ सासकन क राज दण्ड तोड़ देत ह।<br> <span class="br-ind"><br><span class="indent">&nbsp;</span></span>यहोवा ओनसे ओनकर सक्ति छोरि लेत ह।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>बाबुल क राजा किरोध मँ भरिके लोगन क पीटा करत ह।<br> <span class="br-ind"><br><span class="indent">&nbsp;</span></span>उ दुट्ठ सासक लोगन क पीटब कबहुँ बंद नाहीं किहस।<br> <span class="br-ind"><br><span class="indent">&nbsp;</span></span>उ दुट्ठ राजा किरोध मँ भरिके लोगन पइ राज किहस।<br> <span class="br-ind"><br><span class="indent">&nbsp;</span></span>उ लोगन क साथ बुरे कामन क करब नाहीं तजेस।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>किन्तु अब सारा देस आराम मँ अहइ।<br> <span class="br-ind"><br><span class="indent">&nbsp;</span></span>देस मँ सान्ति अहइ।<br> <span class="br-ind"><br><span class="indent">&nbsp;</span></span>लोग अब उत्सव मनाउब सुरू किहेन ह।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>तू एक बुरा सासक रह्या,<br> <span class="br-ind"><br><span class="indent">&nbsp;</span></span>अउर अब तोहार अन्त भवा ह।<br> <span class="br-ind"><br><span class="indent">&nbsp;</span></span>हिआँ तलक की चीड़ क बृच्छ भी सुस्त अहँइ।<br> <span class="br-ind"><br><span class="indent">&nbsp;</span></span>लबानोन मँ देवदार का बृच्छ भगन अहइँ।<br> <span class="br-ind"><br><span class="indent">&nbsp;</span></span>बृच्छ इ कहत हीं, “जउन राजा हमका गिराए रहा।<br> <span class="br-ind"><br><span class="indent">&nbsp;</span></span>आजु उ राजा क हीं पतन होइ ग अहइ,<br> <span class="br-ind"><br><span class="indent">&nbsp;</span></span>अउर अब उ राजा कबहुँ खड़ा नाहीं होइ।”<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>अधोलोक, यानी मउत क प्रदेस उत्तेजित अहइ<br> <span class="br-ind"><br><span class="indent">&nbsp;</span></span>काहेकि तू आवत अहा।<br> <span class="br-ind"><br><span class="indent">&nbsp;</span></span>अधोलोक तोहार बरे संसार क<br> <span class="br-ind"><br><span class="indent">&nbsp;</span></span>प्रमुखन क आतिमा क उठावत रहा हीं।<br> <span class="br-ind"><br><span class="indent">&nbsp;</span></span>अधोलोक तोहार स्वागत करइ बरे<br> <span class="br-ind"><br><span class="indent">&nbsp;</span></span>सिंहासन स ओन प्राचीन राजा लोगन क खड़ा करत हीं।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>इ सबइ प्रमुख तोह पइ हँसी उड़इ अउर कहिहीं,<br> <span class="br-ind"><br><span class="indent">&nbsp;</span></span>“तू भी अब हमरी तरह मरा भवा सरीर अहा।<br> <span class="br-ind"><br><span class="indent">&nbsp;</span></span>अब लोग तोहार बरे भी उहइ गीतन लेखब जउन उ पचे मोरे बरे लेखेस ह।”<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>तोहरे अभिमान क मउत क लोक मँ खाले उतारा गवा।<br> <span class="br-ind"><br><span class="indent">&nbsp;</span></span>तोहार अभिमानी आतिमा क अवाइ क घोसणा तोहरी वीजन क संगीत करत ह।<br> <span class="br-ind"><br><span class="indent">&nbsp;</span></span>तोहरे बदन क माखियन खाइ जइहीं।<br> <span class="br-ind"><br><span class="indent">&nbsp;</span></span>तू ओन पइ अइसे ओलरब्या माना उ पचे तोहार बिछउना होइँ।<br> <span class="br-ind"><br><span class="indent">&nbsp;</span></span>कीरन अइसे तोहरी देह क ढक लेइहीं माना कउनो कमरी होइ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>हे भोर क तारा,<br> <span class="br-ind"><br><span class="indent">&nbsp;</span></span>तू धरती पइ भहराइ पड़्या।<br> <span class="br-ind"><br><span class="indent">&nbsp;</span></span>हे पेड़ तू सबहिं रास्ट्र क कमज़ोर बनाइ दिहेस,<br> <span class="br-ind"><br><span class="indent">&nbsp;</span></span>किन्तु तोहका अब काटिके गिराइ दीन्ह गवा!<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>तू हमेसा आपन स कहत रह्या,<br> <span class="br-ind"><br><span class="indent">&nbsp;</span></span>“मइँ अकासन पइ आरोहण करब<br> <span class="br-ind"><br><span class="indent">&nbsp;</span></span>अउर परमेस्सर क तारन क ऊपर अपना सिंहासन कायम करब<br> <span class="br-ind"><br><span class="indent">&nbsp;</span></span>अउर देवी पर्व जप्पा क चोटी पइ बैठब,<br> <span class="br-ind"><br><span class="indent">&nbsp;</span></span>जहाँ पइ जप्पा क सबन त ऊँची चोटीयन पइ देवतन अकत्र होत ह।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>मइँ बादरन क वेदी तलक जाब।<br> <span class="br-ind"><br><span class="indent">&nbsp;</span></span>मइँ सर्वोच्च परमेस्सर जइसा बनब।”<br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>किन्तु वइसा नाहीं भवा।<br> <span class="br-ind"><br><span class="indent">&nbsp;</span></span>तू परमेस्सर क संग ऊपर अकासे मँ नाहीं जाइ पाया।<br> <span class="br-ind"><br><span class="indent">&nbsp;</span></span>तोहका अधोलोक क खाले गहिर पताल मँ लइ आवा गवा।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>लोग जउन तोहका टकटकी लगाइके लखा करत हीं,<br> <span class="br-ind"><br><span class="indent">&nbsp;</span></span>उ सबइ तोहरे बरे सोचा करत हीं।<br> <span class="br-ind"><br><span class="indent">&nbsp;</span></span>लोगन क आजु इ देखॉत ह कि तू बस मरा भवा अहा, अउर लोग कहा करत हीं,<br> <span class="br-ind"><br><span class="indent">&nbsp;</span></span>“का इहइ उ मनई अहइ जउन धरती क सारे राज्जन मँ भय फइलावा भवा अहइ?<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>का इ उहइ मनई अहइ जउन नगर बर्बाद किहेस<br> <span class="br-ind"><br><span class="indent">&nbsp;</span></span>अउर जउन धरती क उजाड़ मँ बदल दिहस?<br> <span class="br-ind"><br><span class="indent">&nbsp;</span></span>का इ उहइ मनई अहइ जउन लोगन क जुद्ध मँ बन्दी बनाएस<br> <span class="br-ind"><br><span class="indent">&nbsp;</span></span>अउर ओनका आपन घरन मँ नाहीं जाइ दिहस?”<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>धरती क हर राजा सान स मउत क पाएस।<br> <span class="br-ind"><br><span class="indent">&nbsp;</span></span>हर कउनो राजा क मकबरा बना अहइ।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>किन्तु हे बुरे राजा, तोहका तोहरी कब्र स निकारि बहावा दीन्ह ग अहइ।<br> <span class="br-ind"><br><span class="indent">&nbsp;</span></span>तू एक ठु गिरी भई ल्हास अहा<br> <span class="br-ind"><br><span class="indent">&nbsp;</span></span>जेका जुद्ध मँ मारा गवा,<br> <span class="br-ind"><br><span class="indent">&nbsp;</span></span>अउर दूसर फउजी ओका रौंदन चला गएन।<br> <span class="br-ind"><br><span class="indent">&nbsp;</span></span>अब तू अइसा देखॉवत अहा जइसे दूसर मरे मनई देखॉत हीं।<br> <span class="br-ind"><br><span class="indent">&nbsp;</span></span>तोहका कफन मँ लपेटा गवा ह।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>बहोत स अउर भी राजा लोग मरेन।<br> <span class="br-ind"><br><span class="indent">&nbsp;</span></span>ओनके लगे आपन-आपन कब्र अहइँ।<br> <span class="br-ind"><br><span class="indent">&nbsp;</span></span>किन्तु तू ओनमाँ नाहीं मिलब्या।<br> <span class="br-ind"><br><span class="indent">&nbsp;</span></span>काहेकि तू आपन ही देस क बिनास किह्या।<br> <span class="br-ind"><br><span class="indent">&nbsp;</span></span>आपन ही लोगन क तू बध किहा ह।<br> <span class="br-ind"><br><span class="indent">&nbsp;</span></span>जइसा बिनास तू मचाए रह्या।<br></div>
<div class="v" id="v21"><span class="vn">21</span> <span class="br-p"><br><br></span><span class="br-ind"><br><span class="indent">&nbsp;</span></span>ओकरी सन्तानन क बध तइयारी करा।<br> <span class="br-ind"><br><span class="indent">&nbsp;</span></span>तू ओनका मउत क घाट उतारा काहेकि ओनकर पिता अपराधी अहइ।<br> <span class="br-ind"><br><span class="indent">&nbsp;</span></span>अब कबहुँ ओकरे पूत नाहीं होइहीं।<br> <span class="br-ind"><br><span class="indent">&nbsp;</span></span>ओकर सन्तानन अब कबहुँ भी संसार क आपन नगरन स नाहीं भरिहीं।<br> <span class="br-ind"><br><span class="indent">&nbsp;</span></span>तोहार सन्तानन वइसा करत नाहीं रहिहीं।<br> <span class="br-ind"><br><span class="indent">&nbsp;</span></span>तोहरी सन्तानन क वइसा करइ स रोक दीन्ह जाइ।<br></div>
<div class="v" id="v22"><span class="vn">22</span> <span class="br-p"><br><br></span>सर्वसक्तिमान यहोवा कहेस, “मइँ खड़ा होब अउर ओन लोगन क खिलाफ लड़ब। मइँ मसहूर नगर बाबुल क उजारि देबउँ। बाबुल क सबहिं लोगन क मइँ नस्ट कइ देब। मइँ ओनकर सन्तानन, पोते-पोतियन अउर सन्तानन क मेट देबउँ।” इ सबइ सब बातन यहोवा खुद कहे रहा।</div>
<div class="v" id="v23"><span class="vn">23</span> <span class="br-p"><br><br></span>यहोवा कहे रहा, “मइँ बाबुल क बदल डाब। उ ठउरे मँ पसुअन क बास होइ, न कि मनइयन क। उ ठउर दलदल क प्रदेस बनि जाइ। मइँ ‘विनास क झाड़ू’ स बाबुल क बाहेर कइ देब।” सर्वसक्तिमान यहोवा इ सबइ बातन कहे रहा।</div>
<div class="v" id="v24"><h2>परमेस्सर अस्सूर क भी दण्ड देइ</h2><span class="vn">24</span> <span class="br-p"><br><br></span>सर्वसक्तिमान यहोवा एक बचन दिहे रहा। यहोवा कहे रहा, “मइँ बचन देत हउँ, कि इ सबइ बातन ठीक वइसे ही घटिहीं, जइसे मइँ एनका सोचेउँ ह। इ सबइ बातन ठीक वइसे ही घटिहीं जइसे कि मोर योजना अहइ।</div>
<div class="v" id="v25"><span class="vn">25</span> मइँ आपन देस मँ अस्सूर क राजा क नास करब आपन पहाड़न पइ मइँ अस्सूर क राजा क आपन गोड़न तले कुचरि डाउब। उ राजा मोरे लोगन क आपन दास बनाइके ओनकर कन्धन पइ एक जूआ रख दिहेस ह। यहूदा क गर्दन स उ जूआ उठाइ लीन्ह जाइ। उ बिपत्ति क उठावा जाइ।</div>
<div class="v" id="v26"><span class="vn">26</span> मइँ आपन लोगन बरे अइसी ही जोजना बनावत हउँ। सबहिं जातियन क सजा देइ बरे, मइँ आपन सक्ति क प्रयोग करब।”</div>
<div class="v" id="v27"><span class="vn">27</span> <span class="br-p"><br><br></span>यहोवा जब कउनो जोजना बनावत ह तउ कउनो भी मनई उ जोजना क रोक नाहीं सकत। यहोवा लोगन क सजा देइ बरे जब आपन हाथ उठावत ह तउ कउनो भी मनई ओका रोक नाहीं सकता।</div>
<div class="v" id="v28"><h2>पलिस्तियन क परमेस्सर क सँदेसा</h2><span class="vn">28</span> <span class="br-p"><br><br></span>इ दुःखद सँदेसा उ बरिस दीन्ह गवा रहा जब राजा आहाज क मउत भइ रही।</div>
<div class="v" id="v29"><span class="vn">29</span> <span class="br-p"><br><br></span>हे, पलिस्तियो क प्रदेसो! तू बहोत खुस अहा काहेकि जउन राजा तोहका मार लगावा करत रहा, आजु मर चुका अहइ। किन्तु तोहका असलियत मँ खुस नाहीं होइ चाही। इ फुरइ अहइ कि ओकरे सासन क अंत होइ चुका अहइ। किन्तु उ राजा क पूत अबहिं आइके राज करी अउ उ एक अइसे साँप क समान होइ जउन खउफनाक नागन क जन्म दिया करत ह। इ नवा राजा तू लोगन बरे एक ठु बड़के फुर्तीले खउफनाक नाग क जइसा होइ।</div>
<div class="v" id="v30"><span class="vn">30</span> किन्तु मोरे दीन जन सुरूच्छा पूर्वक खात पिअत रहि पइहीं। ओनकर सन्तानन भी सुरच्छित रइहीं। मोरे दीनजन, सोइ सकिहीं अउर सुरच्छित अनुभव करिहीं। किन्तु तोहरे परिवार क भूख स मार डाउब अउर तोहार सबहिं बचे भए लोग मरि जइहीं।</div>
<div class="v" id="v31"><span class="vn">31</span> <span class="br-p"><br><br></span><span class="br-ind"><br><span class="indent">&nbsp;</span></span>हे नगर दुआर क बासियो, रोवा!<br> <span class="br-ind"><br><span class="indent">&nbsp;</span></span>नगर मँ बसइयो तू लोग, चीखा-चिल्ला!<br> <span class="br-ind"><br><span class="indent">&nbsp;</span></span>पलिस्ती क तू सब लोगो डेराइ जाब्या।<br> <span class="br-ind"><br><span class="indent">&nbsp;</span></span>तोहार हिम्मत गरम मोम क नाई टेघरिके ढल जाइ। <span class="br-p"><br><br></span>उत्तर दिसा कइँती लखा!<br> <span class="br-ind"><br><span class="indent">&nbsp;</span></span>हुवाँ धूरि क एक बादर अहइ।<br> <span class="br-ind"><br><span class="indent">&nbsp;</span></span>लखा, अस्सूर स एक फउज आवति अहइ।<br> <span class="br-ind"><br><span class="indent">&nbsp;</span></span>उ फउज क सबहिं लोग बलवान अहइँ।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>उ फउजी आपने नगर मँ दूत पठइहीं।<br> <span class="br-ind"><br><span class="indent">&nbsp;</span></span>दूत आपन लोगन स का कहिहीं?<br> <span class="br-ind"><br><span class="indent">&nbsp;</span></span>उ पचे एलान करिहीं: पलिस्ती हार गवा, किन्तु यहोवा सिय्योन क सुदृढ़ बनाएस ह,<br> <span class="br-ind"><br><span class="indent">&nbsp;</span></span>अउर ओकर दीन्ह जन हुवाँ रच्छा पावइ क गएन।<br></div>
</div>
<!-- PARSED ABOVE; EDITING MAY BREAK PARSER -->
</body></html>