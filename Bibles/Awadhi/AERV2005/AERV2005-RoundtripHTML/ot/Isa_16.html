<html><head>
<meta http-equiv="Content-Type" content="text/html;charset=utf-8" />
<title>Isa 16 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 16);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_14.html">14</a> <a href="Isa_15.html">15</a> <b>16</b> <a href="Isa_17.html">17</a> <a href="Isa_18.html">18</a> ... <a href="Isa_66.html">66</a> </div><hr>
<h1>Isa 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>सेला क नगर स मेमनन यहूदा क नवा राजा बरे नज़राना पठावा; तू पचन्क रेगिस्तान स होत भए सिय्योन क बिटिया क पठवा।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>मोआब क मेहररूअन उ बे सहारे नान्ह चिरइयन क जइसा अहइँ<br> <span class="br-ind"><br><span class="indent">&nbsp;</span></span>जउन आपन घोंसला स धरती पइ गिर गवा ह।<br> <span class="br-ind"><br><span class="indent">&nbsp;</span></span>उ पचे अर्नीन नदी क पार करइ बरे इधर-उधर दउड़त अहइ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>उ सबइ विन्ती करत अहइँ, “हमार मदद करा!<br> <span class="br-ind"><br><span class="indent">&nbsp;</span></span>बतावा हम का करी!<br> <span class="br-ind"><br><span class="indent">&nbsp;</span></span>तू हमका मुसीबत स अइसा बचावा<br> <span class="br-ind"><br><span class="indent">&nbsp;</span></span>जइसा दोपहर क धूप स एक आंधर छाया हमका बचावत ह।<br> <span class="br-ind"><br><span class="indent">&nbsp;</span></span>हम सत्रुअन स भागत अही।<br> <span class="br-ind"><br><span class="indent">&nbsp;</span></span>तू हमका छुपाइ ल्या।<br> <span class="br-ind"><br><span class="indent">&nbsp;</span></span>हम का तू सत्रुअन क हाथन मँ पड़इ न द्या।”<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ओन मोआब बासियन क आपन घर तजइ क मजबूर कीन्ह गवा रहा।<br> <span class="br-ind"><br><span class="indent">&nbsp;</span></span>एह बरे तू ओनका आपन धरती पइ रहइ द्या।<br> <span class="br-ind"><br><span class="indent">&nbsp;</span></span>तू ओनके सत्रुअन क छुपाइ ल्या। <span class="br-p"><br><br></span>इ लूट रुक जाइ।<br> <span class="br-ind"><br><span class="indent">&nbsp;</span></span>सत्रु हार जइहीं अउर अइसे मनसेधू दूसर क नोस्कान करत हीं,<br> <span class="br-ind"><br><span class="indent">&nbsp;</span></span>इ धरती स उखड़िहीं।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>फुन एक ठु नवा राजा आइ।<br> <span class="br-ind"><br><span class="indent">&nbsp;</span></span>इ राजा दाउद क घराने स होइ।<br> <span class="br-ind"><br><span class="indent">&nbsp;</span></span>उ सच्चाई स पूर्ण, करूणावाला अउ दयालु होइ।<br> <span class="br-ind"><br><span class="indent">&nbsp;</span></span>इ राजा निआव कर्ता अउ निस्पच्छ होइ।<br> <span class="br-ind"><br><span class="indent">&nbsp;</span></span>उ खरे अउ नीक काम करी।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>हम सुना ह कि मोआब क लोग<br> <span class="br-ind"><br><span class="indent">&nbsp;</span></span>बहोत अभिमानी अउ घमण्डी अहइँ।<br> <span class="br-ind"><br><span class="indent">&nbsp;</span></span>इ सबइ लोग हिंसक अहइँ अउ बड़ा बोले भी।<br> <span class="br-ind"><br><span class="indent">&nbsp;</span></span>एनकर बड़ा बोल फुरइ नाहीं अहइ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>समूचा मोआब देस आपन अभिमान क कारण कस्ट उठाई।<br> <span class="br-ind"><br><span class="indent">&nbsp;</span></span>मोआब क सारे लोग विलाप करिहीं।<br> <span class="br-ind"><br><span class="indent">&nbsp;</span></span>उ सबइ लोग बहोत दुःखी रइहीं।<br> <span class="br-ind"><br><span class="indent">&nbsp;</span></span>उ पचे अइसी वस्तुअन क इच्छा करिहीं जइसी ओनके लगे पहिले हुवा करत रहीं।<br> <span class="br-ind"><br><span class="indent">&nbsp;</span></span>उ पचे कीरहरासत मँ बने भए अंजीर क पूड़न क इच्छा करिहीं।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>उ सबइ लोग बहोत दुःखी रहा करिहीं काहेकि हेसबोन क खेत अउर सिबमा क अंगूर क बेलन मँ अंगूर नाहीं लगाइ पावत अहइँ।<br> <span class="br-ind"><br><span class="indent">&nbsp;</span></span>बाहेर क सासकन अंगूर क बेलन क काट फेकेन ह।<br> <span class="br-ind"><br><span class="indent">&nbsp;</span></span>याजेर क नगरी स लइके रेगिस्ताने मँ दूर दूर तलक सत्रु क फउजन फइल गइ अहइँ।<br> <span class="br-ind"><br><span class="indent">&nbsp;</span></span>उ पचे सागर क किनारे तलक जाइ पहोंची अहइँ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>“मइँ ओन लोगन क साथ बिलाप करब जउन याजेर अउ सिबमा क निवासी अहइँ<br> <span class="br-ind"><br><span class="indent">&nbsp;</span></span>काहेकि अंगूर नस्ट कीन्ह गएन।<br> <span class="br-ind"><br><span class="indent">&nbsp;</span></span>मइँ हेसबोन अउ एलाले क लोगन क साथ सोक करब<br> <span class="br-ind"><br><span class="indent">&nbsp;</span></span>काहेकि हुवाँ फसल नाहीं होइ।<br> <span class="br-ind"><br><span class="indent">&nbsp;</span></span>हुवाँ गर्मी क कउनो फल नाहीं होइ।<br> <span class="br-ind"><br><span class="indent">&nbsp;</span></span>हुवाँ पइ आनन्द क ठहाके भी नाहीं होइहीं।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>अंगूरे क बगिया मँ आनन्द नाहीं होइ अउर न ही हुवाँ गीत गावा जइहीं।<br> <span class="br-ind"><br><span class="indent">&nbsp;</span></span>मइँ कटनी क समय क सारी खुसी खतम कइ देब।<br> <span class="br-ind"><br><span class="indent">&nbsp;</span></span>दाखरस बनवइ बरे अंगूर तउ तइयार अहइँ,<br> <span class="br-ind"><br><span class="indent">&nbsp;</span></span>किन्तु उ सबइ बर्बाद होइ जइहीं।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>एह बरे मइँ मोआब बरे बहोत दुःखी हउँ।<br> <span class="br-ind"><br><span class="indent">&nbsp;</span></span>मइँ कीरहरैम बरे बहोत दुःखी हउँ।<br> <span class="br-ind"><br><span class="indent">&nbsp;</span></span>मइँ ओन नगरन बरे बहोत जियादा दुःखी हउँ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मोआब क निवासी आपन ऊँचे पूजा क ठउरन पइ जइहीं।<br> <span class="br-ind"><br><span class="indent">&nbsp;</span></span>उ सबइ लोग पराथना करइ क जतन करिहीं।<br> <span class="br-ind"><br><span class="indent">&nbsp;</span></span>किन्तु उ सबइ ओन सबहिं बातन क लखिहीं।<br> <span class="br-ind"><br><span class="indent">&nbsp;</span></span>जउन कछू घटि चुकी अहइ, अउर उ पचे पराथना करइ क दुर्बल होइ जइहीं।”<br></div>
<div class="v" id="v13"><span class="vn">13</span> <span class="br-p"><br><br></span>यहोवा मोआब क बारे मँ पहिले अनेक दाई इ सबइ बातन कहे रहा।</div>
<div class="v" id="v14"><span class="vn">14</span> अउर अब यहोवा कहत ह, “तीन बरिस मँ (उ रीति स जइसे किराये क मजदूर समय गनत ह) उ पचे सबहिं मनई अउर ओनकर उ सबइ वस्तुअन जेन पइ ओनका गर्व रहा, नस्ट होइ जइहीं। हुवाँ बहोत थो़डे स लोग बचिहीं, बहोत स नाहीं।”</div>
</div>
<!-- PARSED ABOVE; EDITING MAY BREAK PARSER -->
</body></html>