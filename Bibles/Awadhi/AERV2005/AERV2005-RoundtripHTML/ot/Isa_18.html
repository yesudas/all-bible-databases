<html><head>
<meta http-equiv="Content-Type" content="text/html;charset=utf-8" />
<title>Isa 18 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 18);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_16.html">16</a> <a href="Isa_17.html">17</a> <b>18</b> <a href="Isa_19.html">19</a> <a href="Isa_20.html">20</a> ... <a href="Isa_66.html">66</a> </div><hr>
<h1>Isa 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>इथोपिया बरे परमेस्सर क सँदेसा</h2><span class="vn">1</span> <span class="br-p"><br><br></span>उ धरती क लखा जउन इथोपिया क नदियन क साथ-साथ फइली अहइ। इ धरती मँ कीड़े-मकोड़े भरे पड़ा अहइँ। तू ओनके पखनन क भिन्नाहट सुन सकत ह।</div>
<div class="v" id="v2"><span class="vn">2</span> इ धरती लोगन क सरकण्डन क नइयन स सागर क पार पर पठवत ह। <span class="br-p"><br><br></span><span class="br-ind"><br><span class="indent">&nbsp;</span></span>हे तेज चलइवाले हरकारो, एक अइसी जाति क लोगन क लगे जा<br> <span class="br-ind"><br><span class="indent">&nbsp;</span></span>जउन लम्बे अउर सक्तीसाली अहइँ!<br> <span class="br-ind"><br><span class="indent">&nbsp;</span></span>एन लम्बे सक्तिसाली लोगन स सब कहूँ क लोग डेरात हीं।<br> <span class="br-ind"><br><span class="indent">&nbsp;</span></span>उ पचे एक बलवान जाति क लोग अहइँ।<br> <span class="br-ind"><br><span class="indent">&nbsp;</span></span>ओनकर जाति दूसर जातियन क हराइ देत ह।<br> <span class="br-ind"><br><span class="indent">&nbsp;</span></span>उ पचे एक अइसे देस क अहइँ जेका नदियन बाँट देत हीं।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>उ अइसे ओन लोगन क सावधान कइ द्या कि ओनके संग कउनो बुरी घटना घटइ क अहइ।<br> <span class="br-ind"><br><span class="indent">&nbsp;</span></span>उ जाति क साथ घटत भइ इ घटना क दुनिया क सब लोग लखिहीं।<br> <span class="br-ind"><br><span class="indent">&nbsp;</span></span>लोग एका इ तरह साफ साफ लखिहीं, जइसे पहाड़ पइ लगे भए झण्डे क लोग निहारत हीं।<br> <span class="br-ind"><br><span class="indent">&nbsp;</span></span>एन लम्बे अउर सक्तीसाली मनइयन क साथ जउन बातन घटिहीं,<br> <span class="br-ind"><br><span class="indent">&nbsp;</span></span>ओनके बारे मँ इ धरती क सबहिं निवासी सुनिहीं।<br> <span class="br-ind"><br><span class="indent">&nbsp;</span></span>एका उ पचे ऍतनी स्पस्टता स सुनिहीं<br> <span class="br-ind"><br><span class="indent">&nbsp;</span></span>जेतनी स्पस्टता स जुद्ध स पहिले बजइवाले नरसिंहे क अवाज सुनाई देत ह।<br></div>
<div class="v" id="v4"><span class="vn">4</span> <span class="br-p"><br><br></span>यहोवा कहेस, “जउन ठउर मोरे बरे तइयार कीन्ह ग अहइ, मइँ उ ठउर पइ होब। मइँ चुपचाप एन बातन क घटत भए लखब। गर्मी क एक सुहावने दिन दोपहर क समय जब लोग अराम करत रहे होइहीं (यह तब होइ जब कटनी क गर्म समय होइ, बर्खा नाहीं होइ, बस अलख सुबह क ओस ही पड़ी।)</div>
<div class="v" id="v5"><span class="vn">5</span> तबहिं कउनो बहोत भयानक बात घटी। इ उ समय होइ जब फूल खिल चुका होइहीं अउर ओनकर बढ़त होत रही होइ। किन्तु फसल उतारइ क समय स पहिले ही दुस्मन आइ अउर एन पउधन क काटि डाइ। सत्रु आइके अंगूरे क सबइ लता क तोरि डाइ अउर ओनका कहूँ दूर लोकाइ देइ।</div>
<div class="v" id="v6"><span class="vn">6</span> अंगूरे क इ सबइ बेलन सिकारी पहाड़ी पंछियन अउर जंगली जानवरन क खाइ बरे छोड़ि दीन्ह जाइ। गर्मियन मँ पंछी एन दाख क सबइ लता मँ बसेरा करिहीं अउर उ सर्दी मँ जंगली पसु एन दाख क सबइ लता क चरिहीं।”</div>
<div class="v" id="v7"><span class="vn">7</span> <span class="br-p"><br><br></span>उ समय, लम्बे अउर सक्तीमान लोगन क सर्वसक्तिमान यहोवा क एक खास भेंट क रूप मँ चढ़ाई जाइँ। सब कहूँ क लोग एन लोगन स डेरात हीं। इ सबइ एक सक्तीसाली रास्ट्र क लोग अहइँ। उ पचे बिदेसी भासा बोलइ। इ रास्ट्र दूसर रास्ट्र क लोगन क जीतइ लेइ। इ सबइ एक अइसे देस क अहइँ, जउन नदियन स बँटा अहइँ। इ भेंट यहोवा क ठउर, सिय्योन पर्वत पइ स्वीकार करी जाइँ।</div>
</div>
<!-- PARSED ABOVE; EDITING MAY BREAK PARSER -->
</body></html>