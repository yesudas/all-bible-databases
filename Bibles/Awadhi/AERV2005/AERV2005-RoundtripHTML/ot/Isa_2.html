<html><head>
<meta http-equiv="Content-Type" content="text/html;charset=utf-8" />
<title>Isa 2 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 2);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> <b>2</b> <a href="Isa_3.html">3</a> <a href="Isa_4.html">4</a> ... <a href="Isa_66.html">66</a> </div><hr>
<h1>Isa 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>आमोस क पूत यसायाह यहूदा अउर यरूसलेम क बारे मँ इ संदेस लखेस।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>आखिरी दिना मँ यहोवा क मन्दिर उ पर्वते पई बनावइ जाइ<br> <span class="br-ind"><br><span class="indent">&nbsp;</span></span>जउन आपन अगल-बगल क सबहिं पर्वतन मँ<br> <span class="br-ind"><br><span class="indent">&nbsp;</span></span>सबसे ऊँचा होइ।<br> <span class="br-ind"><br><span class="indent">&nbsp;</span></span>सबइ रास्ट्रन क लोगन हुवाँ<br> <span class="br-ind"><br><span class="indent">&nbsp;</span></span>बाढ़ क नाईं आइ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>अनेक लोग इ कही सरू करि,<br> <span class="br-ind"><br><span class="indent">&nbsp;</span></span>“आवा, हमका यहोवा क पर्वते पइ,<br> <span class="br-ind"><br><span class="indent">&nbsp;</span></span>याकूब क परमेस्सर क मंदिर मँ जाइ चाही।<br> <span class="br-ind"><br><span class="indent">&nbsp;</span></span>उ हमका आपन जिन्नगी विधि क सिच्छा देइ<br> <span class="br-ind"><br><span class="indent">&nbsp;</span></span>अउर हम ओकर अनुसरण करब।” <span class="br-p"><br><br></span>सिय्योन पर्वत पइ यरूसलेम मँ स परमेस्सर क उपदेसन क संदेस सुरू करी<br> <span class="br-ind"><br><span class="indent">&nbsp;</span></span>अउर हुवाँ स उ समूचइ संसार मँ चलि जाइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>तब परमेस्सर सबहिं देसन क निआवी होइ।<br> <span class="br-ind"><br><span class="indent">&nbsp;</span></span>परमेस्सर बहोत स लोगन क विवादन निपटारा करी<br> <span class="br-ind"><br><span class="indent">&nbsp;</span></span>अउर उ सबइ लोग लड़ाई बरे अपने हथियारन क प्रयोग करब बंद कइ देइहीं।<br> <span class="br-ind"><br><span class="indent">&nbsp;</span></span>आपन तरवारन स उ पचे हरे क फार बनइहीं<br> <span class="br-ind"><br><span class="indent">&nbsp;</span></span>अउर उ पचे आपन भालन क पौधन क काटइ क दँराती क रूपे मँ काम मँ लइहीं।<br> <span class="br-ind"><br><span class="indent">&nbsp;</span></span>लोग दूसर लोगन क खिलाफ लड़ब बंद कइ देइहीं।<br> <span class="br-ind"><br><span class="indent">&nbsp;</span></span>लोग जुद्ध बरे कबहुँ प्रसिच्छित नाहीं होइहीं।<br></div>
<div class="v" id="v5"><span class="vn">5</span> <span class="br-p"><br><br></span>हे याकूब क परिवार, तू पचे यहोवा क अनुसरण करा।</div>
<div class="v" id="v6"><span class="vn">6</span> <span class="br-p"><br><br></span>हे यहोवा, तू याकूब (इस्राएल) क घरे स पीछे मुड़ि गवा ह, जबकि उ तोहार लोग अहइ। तोहार लोग पूरी तरह स पूरब (असीरिया) क कबूल कइ लिहेन ह, अउ तोहर लोग पलिस्तियन (पस्चिम) क नाई भविस्स बतावइ क सुरू करइ दिहेन ह। तू लोग ओन विचित्र विचारन क पूरी तरह स स्वीकार कइ लिहेस ह।</div>
<div class="v" id="v7"><span class="vn">7</span> हाँ, तोहार धरती सोना अउ चाँदी स भरि गइ अहइ, अउ हुवाँ क धन-सम्पत्ति क गना न जाइ। हुवाँ अनगिनत जुद्ध क घोड़न रथन भी अहइँ।</div>
<div class="v" id="v8"><span class="vn">8</span> मुला ओनकर धरती मूरतियन स भी भरी पड़ी अहइँ; तोहार लोग ऍनका खुद की आकार दिहेस ह, अपने हाथन स ओका बनाएन ह अउर उ पचे ही ओनकर पूजा करत हीं।</div>
<div class="v" id="v9"><span class="vn">9</span> लोग बुरा स बुरा होइ ग अहइँ। लोग बहोत नीच होइ ग अहइँ। हे परमेस्सर, निहचय ही तू ओनका छिमा करब्या, का तू अइसा करब्या? परमेस्सर क दुस्मन भयभीत होइहीं</div>
<div class="v" id="v10"><span class="vn">10</span> <span class="br-p"><br><br></span>जा, कतहूँ कउनो गड़हा मँ या कउनो चट्टाने क पाछे लुकाइ जा। तू परमेस्सर स डेराअ अउर ओकर महान सक्ति क समन्बा स ओझर हीइ जा।</div>
<div class="v" id="v11"><span class="vn">11</span> <span class="br-p"><br><br></span>अहंकारी लोग अहंकार करब तजि देइहीं। अहंकारी लोग धरती पइ लाज स मूँड़ नीचे निहुराइ लेइहीं। उ समय सिरिफ यहोवा ही ऊँच ठउरे पइ बिराजमान होइ।</div>
<div class="v" id="v12"><span class="vn">12</span> <span class="br-p"><br><br></span>यहोवा एक खास दिन क जोजना बनाएस ह। उ दिन, यहोवा अहंकारियन अउर बड़बोलन लोगन क सजा देइ। तब ओन अहंकारी लोगन क साधारण बनाइ दीन्ह जाइ।</div>
<div class="v" id="v13"><span class="vn">13</span> उ सबइ अहंकारी लोग लबानोन क लम्बे देवदार बृच्छन क समान अहइँ। उ पचे बासान क बाँझ बृच्छन जइसे अहइँ किन्तु परमेस्सर ओन लोगन क दण्ड देइ।</div>
<div class="v" id="v14"><span class="vn">14</span> उ सबइ अहंकारी लोग ऊँच पहाड़ियन जइसे लम्बे अउर पहाड़न जइसे ऊँच अहइँ।</div>
<div class="v" id="v15"><span class="vn">15</span> उ पचे अहंकारी लोग अइसे अहइँ जइसे लम्बी अउ ऊँच मीनारन तथा मजबूत परकोटा होइ। किन्तु परमेस्सर ओन लोगन क दण्ड देइ।</div>
<div class="v" id="v16"><span class="vn">16</span> उ सबइ अहंकारी लोग तर्सीस क बिसाल जहाउन के समान अहइँ। एन जहाउन मँ महत्वपूर्ण चिजियन भरी अहइँ। किन्तु परमेस्सर ओन अहंकारी लोगन क सजा देइ।</div>
<div class="v" id="v17"><span class="vn">17</span> <span class="br-p"><br><br></span>उ समय, लोग अहंकार करब तजि देइहीं। उ सबइ लोग जउन अब अहंकारी अहइँ, धरती पइ खाले निहुराइ दीन्ह जइहीं। फिन उ समय केवल यहोवा ही ऊँचा बिराजमान होइ।</div>
<div class="v" id="v18"><span class="vn">18</span> सबहिं मूरतियन लबार देवता खतम होइ जइहीं।</div>
<div class="v" id="v19"><span class="vn">19</span> लोग चट्टानन सबइ गुफा अउर धरती क भीतर जाइ लुकइहीं। उ पचे यहोवा अउर ओकर महान सक्ति स डर जइहीं। अइसा उ समय होई जब यहोवा धरती क हिलावइ बरे खड़ा होइ।</div>
<div class="v" id="v20"><span class="vn">20</span> <span class="br-p"><br><br></span>उ समय, लोग आपन सोने, चाँदी क मूरतियन क दूर लोकाइ देइहीं (एन मूरतियन क लोग एह बरे बनाए रहेन कि लोग ओनका पूजि सकइँ।) लोग ओन मूरतियन क धरती क ओन बिलन मँ लोकाइ देइहीं जहाँ चमगादड़ अउर छछूँदर रहत हीं।</div>
<div class="v" id="v21"><span class="vn">21</span> फुन लोग चट्टानन क गुफन मँ छुप जइहीं। उ पचे यहोवा अउर ओकर महान सक्ति स डेराइके अइसा करिहीं। अइसा उ समय घटित होइ जब यहोवा धरती क हिलावइ बरे खड़ा होइ। इस्राएल क परमेस्सर क बिस्सास करइ चाही</div>
<div class="v" id="v22"><span class="vn">22</span> <span class="br-p"><br><br></span>ओ इस्राएल क लोगो। तू पचन्क आपन रच्छा बरे दूसर लोगन पइ निर्भर रहब तजि देइ चाही। उ सबइ तउ मनई मात्र अहइँ अउर मनई मरि जात ह। एह बरे, तू पचन्क इ नाहीं सोचइ चाही कि उ पचे परमेस्सर क समान सक्तिसाली अहइँ।</div>
</div>
<!-- PARSED ABOVE; EDITING MAY BREAK PARSER -->
</body></html>