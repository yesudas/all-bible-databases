<html><head>
<meta http-equiv="Content-Type" content="text/html;charset=utf-8" />
<title>Isa 23 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 23);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_21.html">21</a> <a href="Isa_22.html">22</a> <b>23</b> <a href="Isa_24.html">24</a> <a href="Isa_25.html">25</a> ... <a href="Isa_66.html">66</a> </div><hr>
<h1>Isa 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>लबानोन क परमेस्सर क सँदेसा</h2><span class="vn">1</span> <span class="br-p"><br><br></span>सोर क बारे मँ दुःखद सँदेसा: <span class="br-p"><br><br></span><span class="br-ind"><br><span class="indent">&nbsp;</span></span>हे तर्सीस क जहाजो, दुःख मनावा। तोहार बंदरगाह उजाड़ दीन्ह गवा ह।<br> <span class="br-ind"><br><span class="indent">&nbsp;</span></span>एन जहाजन पइ जउन लोग रहेन, ओनका इ समाचार उ समय बतावा ग रहा<br> <span class="br-ind"><br><span class="indent">&nbsp;</span></span>जब उ पचे कित्तियन क देस मँ आपन राहे जात रहेन।<br></div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>हे सागरे क निचके बसइया लोगो, रूका अउर सोक मनावा!<br> <span class="br-ind"><br><span class="indent">&nbsp;</span></span>हे, सीदोन क सौदागरो सोक मनावा, सीदोन तोहरे सँदेसावाहक समुद्दर पर जावा करत रहेन।<br> <span class="br-ind"><br><span class="indent">&nbsp;</span></span>ओ लोग तोहका धन दौलत स भरि दिहेन।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>उ सबइ लोग अनाजे क तलास मँ समुद्दर मँ जात्रा करत रहेन।<br> <span class="br-ind"><br><span class="indent">&nbsp;</span></span>सोर क उ सबइ लोग नील नदी क आस पास जउन अनाज पैदा होत रहा, ओका मोल लइ लेत रहा करत रहेन<br> <span class="br-ind"><br><span class="indent">&nbsp;</span></span>अउर फुन उ अनाज क दूसर देसन मँ बेचा करत रहेन।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>हे सीदोन, तोहका सर्म आवइ चाही।<br> <span class="br-ind"><br><span class="indent">&nbsp;</span></span>काहेकि अब सागर अउर सागर क किला कहत ह:<br> <span class="br-ind"><br><span class="indent">&nbsp;</span></span>मइँ सन्तान रहित हउँ।<br> <span class="br-ind"><br><span class="indent">&nbsp;</span></span>मोका जच्चा क बेदना क गियान नाहीं अहइ।<br> <span class="br-ind"><br><span class="indent">&nbsp;</span></span>मइँ कउनो बच्चे क जनम नाहीं दिहेउँ।<br> <span class="br-ind"><br><span class="indent">&nbsp;</span></span>मइँ युवती व युवक क पालिके बड़ा नाहीं किहेउँ।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>मिस्र सोर क खबर सुनी<br> <span class="br-ind"><br><span class="indent">&nbsp;</span></span>अउर इ खबर मिस्र क दुःख देइ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>तोहार जलयान तर्सीस क लउटि जाइ चाही।<br> <span class="br-ind"><br><span class="indent">&nbsp;</span></span>हे सागरतट वासियो! दुःखे मँ बूड़ जा।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>बीते दिनन मँ, तू पचे सोर क महिमा स आनन्द लिहा।<br> <span class="br-ind"><br><span class="indent">&nbsp;</span></span>इ नगरी सुरू स ही विकसित होत रही, उ नगर क लोग नगरन स कहूँ दूर बसइ बरे जात्र किहेन।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>सोर क नगर बहोत सारे नेता पैदा किहेस।<br> <span class="br-ind"><br><span class="indent">&nbsp;</span></span>हुवाँ क बइपारी राजपूतन क समान होत हीं<br> <span class="br-ind"><br><span class="indent">&nbsp;</span></span>अउर उ सबइ लोग वस्तुअन खरीदत अउ बेचत हीं।<br> <span class="br-ind"><br><span class="indent">&nbsp;</span></span>उ पचे हर कहूँ आदर पावत हीं, तउ कउन सोर क खिलाफ जोजनन रचेस ह।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>हाँ, सर्वसक्तीमान यहोवा उ सबइ जोजना बनाए रहा।<br> <span class="br-ind"><br><span class="indent">&nbsp;</span></span>उहइ ही ओनका महत्व स पूर्ण न बनावइ क निहचय किहे रहा।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>हे तर्सीस क जहाजो तू पचे अपने देस क लउटि जा।<br> <span class="br-ind"><br><span class="indent">&nbsp;</span></span>तू पचे सागरे क अइसे पार करा जइसे उ नान्ह स नदी होइ।<br> <span class="br-ind"><br><span class="indent">&nbsp;</span></span>कउनो भी मनई अब तू सबन्क नाहीं रोकी।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>यहोवा आपन हाथ सागर क ऊपर फइलाएस ह<br> <span class="br-ind"><br><span class="indent">&nbsp;</span></span>अउर राज्जन क कँपाइ दिहस।<br> <span class="br-ind"><br><span class="indent">&nbsp;</span></span>यहोवा कनान देस क बारे मँ आदेस दइ दिहस<br> <span class="br-ind"><br><span class="indent">&nbsp;</span></span>कि ओकरे गढ़ियन क नस्ट कइ दीन्ह जाइ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>यहोवा कहत ह, “हे! सीदोन क कुँवारी बिटिया, तोहका बर्बाद कीन्ह जाइ।<br> <span class="br-ind"><br><span class="indent">&nbsp;</span></span>अब तू अउर जियादा आनन्द न मनाइ पाई।”<br> <span class="br-ind"><br><span class="indent">&nbsp;</span></span>किन्तु सोर क निवासी कहत हीं, “हमका कित्तीम बचाई।”<br> <span class="br-ind"><br><span class="indent">&nbsp;</span></span>किन्तु अगर तू सागरे क पार कइके कित्तीम जा हुवाँ भी तू चैन क ठउर न पउब्या।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>एह बरे सोर क निवासी कहा करत हीं,<br> <span class="br-ind"><br><span class="indent">&nbsp;</span></span>“बाबुल क लोग हम क बचइहीं।”<br> <span class="br-ind"><br><span class="indent">&nbsp;</span></span>किन्तु तू बाबुल क लोगन क धरती पइ लखा।<br> <span class="br-ind"><br><span class="indent">&nbsp;</span></span>एक देस क रूप मँ आजु बाबुल क कउनो अस्तित्व नाहीं अहइ।<br> <span class="br-ind"><br><span class="indent">&nbsp;</span></span>बाबुल क ऊपर अस्सूर चढ़ाई किहस<br> <span class="br-ind"><br><span class="indent">&nbsp;</span></span>अउर ओकरे चारिहुँ ओर बुर्जियन बनाएस।<br> <span class="br-ind"><br><span class="indent">&nbsp;</span></span>फउजियन सुन्नर घरन क सब धन लूट लिहन।<br> <span class="br-ind"><br><span class="indent">&nbsp;</span></span>अस्सूर बाबुल क जँगली पसुअन क घर बनाइ लिहस।<br> <span class="br-ind"><br><span class="indent">&nbsp;</span></span>उ पचे बाबुल क खण्डहरन मँ बदल दिहन।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>तउ तर्सीस क जलयानो तू पचे बिलाप करा।<br> <span class="br-ind"><br><span class="indent">&nbsp;</span></span>तोहार सबन्क सुरच्छा ठउर (सोर) बर्बाद होइ जाइ।<br></div>
<div class="v" id="v15"><span class="vn">15</span> <span class="br-p"><br><br></span>सत्तर बरिस तलक लोग सोर क बिसरि जइहीं। (इ समय, कउनो राजा क सासनकाल क बराबर समय माना जात रहा।) सत्तर बरिस क पाछे, सोर एक रण्डी क नाई होइ जाइ। इ गीत मँ:</div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>हे रण्डी! जेका मनसेधूअन बिसराइ दिहन।<br> <span class="br-ind"><br><span class="indent">&nbsp;</span></span>तू आपन वीणा उठावा अउर इ नगर मँ घूमा।<br> <span class="br-ind"><br><span class="indent">&nbsp;</span></span>तू आपन गीत क अच्छी तरह बजावा,<br> <span class="br-ind"><br><span class="indent">&nbsp;</span></span>तू अक्सत आपन गीत गावा करा।<br> <span class="br-ind"><br><span class="indent">&nbsp;</span></span>तबहिं तोहका लोग फुन स याद करिहीं।<br></div>
<div class="v" id="v17"><span class="vn">17</span> <span class="br-p"><br><br></span>सत्तर बरिस क पाछे, परमेस्सर सोर क समस्या पइ विचार करब। सोर फुन आपन मज़दूरी एक रण्डी क नाई धरती क सबहिं रास्ट्रन क संग बइपार कइके प्राप्त करइ लागी।</div>
<div class="v" id="v18"><span class="vn">18</span> किन्तु सोर जउने धन क कमाई ओका रख नाहीं पाई। सोर उ लाभ क जउन उ बइपार मँ कमाएस ह, यहोवा बरे सुरच्छित रहीं। सोर ओका ओन लोगन क देइ जउन यहोवा क सेवा करत अहा। एह बरे यहोवा क सेवक भर पेट खइया क खइहीं अउर नीक ओढ़ना पहिरहीं।</div>
</div>
<!-- PARSED ABOVE; EDITING MAY BREAK PARSER -->
</body></html>