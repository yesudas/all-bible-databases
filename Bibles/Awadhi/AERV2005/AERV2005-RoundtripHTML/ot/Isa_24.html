<html><head>
<meta http-equiv="Content-Type" content="text/html;charset=utf-8" />
<title>Isa 24 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 24);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_22.html">22</a> <a href="Isa_23.html">23</a> <b>24</b> <a href="Isa_25.html">25</a> <a href="Isa_26.html">26</a> ... <a href="Isa_66.html">66</a> </div><hr>
<h1>Isa 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>परमेस्सर इस्राएल क सजा देइ</h2><span class="vn">1</span> <span class="br-p"><br><br></span>लखा! यहोवा इ धरती क बर्बाद करी। यहोवा भूचालन क जरिये इ धरती क मरोड़ देइ। यहोवा लोगन क कहूँ दूर जाइ क मजबूर करी।</div>
<div class="v" id="v2"><span class="vn">2</span> उ समय, हर कउनो क संग एक जइसी घटनन घटिहीं, साधारण मनई अउ याजक एक जइसे होइ जइहीं। सुआमी अउर सेवक एक जइसे होइ जइहीं। दासियन अउर ओनकर सुआमियन एक समान होइ जइहीं। मोल लेइवाले अउर बेसइवाले एक जइसे होइ जइहीं। कर्जा लेइवालन अउर कर्जा देइवालन लोग एक जइसे होइ जइहीं। धनवान अउर दीन लोग एक जइसे होइ जइहीं।</div>
<div class="v" id="v3"><span class="vn">3</span> सबहिं लोगन क हुवाँ स ढकेल बाहेर कीन्ह जाइ। सारी धन दौलत छोरी लीन्ह जइहीं। अइसा एह बरे घटी काहेकि यहोवा अइसा ही आदेस दिहस ह।</div>
<div class="v" id="v4"><span class="vn">4</span> देस उजड़ जाइ अउर दुःखी होइ। दुनिया खाली होइ जाइ अउर उ दुर्बल होइ जाइ। इ धरती क महान नेता सक्तिहीन होइ जइहीं।</div>
<div class="v" id="v5"><span class="vn">5</span> <span class="br-p"><br><br></span>इ धरती उ लोगन दुआरा दूसित कइ दीन्ह ग अहइ जउन एह पइ रहत हीं। अइसा कइसा होइ गवा? लोग परमेस्सर क सिच्छा क विरोध मँ गलत काम किहेन। लोग परमेस्सर क नेमन क पालन नाहीं किहन। बहोत पहिले उहइ लोग परमेस्सर क संग एक करार किहे रहेन। किन्तु परमेस्सर क समन्वा कीन्ह गवा उ करार क उ पचे उल्लंघन किहेस।</div>
<div class="v" id="v6"><span class="vn">6</span> इ धरती क रहइवाले लोग अपराधी अहइँ। एह बरे परमेस्सर इ धरती क नस्ट करइ क निहचय किहस। ओन लोगन क सजा दीन्ह जाइ अउर हुवाँ थोड़े स लोग ही बचि पइहीं।</div>
<div class="v" id="v7"><span class="vn">7</span> <span class="br-p"><br><br></span>अगूंर क बेलन मुरझात अहइँ। नई दाखरस क कमी पड़ति अहइ। पहिले लोग खुस रहेन। किन्तु अब उ पचे ही लोग दुःखी अहइँ।</div>
<div class="v" id="v8"><span class="vn">8</span> लोगन आपन खुसी बियक्त करइ तजि दिहे अहइँ। खुसी क सबहिं ध्वनियन रूकि गइ बाटिन। खँजरियन अउ वीणन क आनन्द स भरा संगीत खतम होइ चुका अहइ।</div>
<div class="v" id="v9"><span class="vn">9</span> अब लोग दाखरस पिअत अहइँ, तउ खुसी क गीत नाहीं गउतेन। अब जब मनई दाखरस पिअत हीं, तब उ ओका कड़ुई लागत ह।</div>
<div class="v" id="v10"><span class="vn">10</span> <span class="br-p"><br><br></span>इ सहर क एक नीक स नाउँ अहइ, “गड़बड़ स भरा”, इ नगर क बिनास कीन्ह गवा। लोग घरन मँ नाहीं घुस सकतेन। दुआर बंद होइ चुका अहइँ।</div>
<div class="v" id="v11"><span class="vn">11</span> गलियन मँ दुकानन पइ लोग अबहुँ भी दाखरस क पूँछत हीं, किन्तु समूची खुसी जाइ चुकी अहइ। आनन्द तउ दूर कइ दीन्ह ग अहइ।</div>
<div class="v" id="v12"><span class="vn">12</span> नगर बरे बस बिनास ही बचत अहइ। दुआर तलक चकनाचूर होइ चुका अहइँ।</div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>फसल क समय लोग जइतून क बृच्छ स जइतून क गिरावा करिहीं।<br> <span class="br-ind"><br><span class="indent">&nbsp;</span></span>किन्तु केवल कछू ही जइतून बृच्छन पइ बचिहीं!<br> <span class="br-ind"><br><span class="indent">&nbsp;</span></span>जइसे अंगूरे क फसल उतारइ क पाछे थोड़ा स अंगूर बचे रहि जात हीं,<br> <span class="br-ind"><br><span class="indent">&nbsp;</span></span>अइसा ही इ धरती क रास्ट्रन क संग होइ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>बचे भए लोग ऊँची आवाज़ मँ स्तुति करीं।<br> <span class="br-ind"><br><span class="indent">&nbsp;</span></span>दूरगामी देस क लोग यहोवा क महानता क स्तुति करिहीं अउर उ पचे, खुस होइहीं।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>उ सबइ लोग कहा करिहीं, “पूर्व क लोगो, यहोवा क तारीफ करा।<br> <span class="br-ind"><br><span class="indent">&nbsp;</span></span>दूर देस क लोगो,<br> <span class="br-ind"><br><span class="indent">&nbsp;</span></span>इस्राएल क परमेस्सर यहोवा क नाउँ क गुण गान करा।”<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>इ धरती पइ हर कहूँ हम परमेस्सर क स्तुति क गीत सुनब।<br> <span class="br-ind"><br><span class="indent">&nbsp;</span></span>ऍन गीतन मँ परमेस्सर क स्तुति होइ।<br> <span class="br-ind"><br><span class="indent">&nbsp;</span></span>किन्तु मइँ कहत हउँ, “मइँ बरबाद होत रहत हउँ।<br> <span class="br-ind"><br><span class="indent">&nbsp;</span></span>मइँ जउन कछू भी लखत हउँ सब कछू खउफनाक अहइ।<br> <span class="br-ind"><br><span class="indent">&nbsp;</span></span>गद्दार लोग, लोगन क विरोधी होत रहत हीं,<br> <span class="br-ind"><br><span class="indent">&nbsp;</span></span>अउर ओनका चोट पहोंचावत हीं।”<br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ धरती क बसइयन पइ खतरा आवत लखत हउँ।<br> <span class="br-ind"><br><span class="indent">&nbsp;</span></span>मइँ ओनके बरे भय, गड़हन अउर फँदन लखत हउँ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>लोग खतरे क सुनिके<br> <span class="br-ind"><br><span class="indent">&nbsp;</span></span>डर स काँपि जइहीं।<br> <span class="br-ind"><br><span class="indent">&nbsp;</span></span>कछू लोग, पराइ जइहीं<br> <span class="br-ind"><br><span class="indent">&nbsp;</span></span>किन्तु उ सबइ गड़हन अउर फँदन मँ जाइ गिरिहीं<br> <span class="br-ind"><br><span class="indent">&nbsp;</span></span>अउर ओन गड़हन स कछू चढ़िके बचि निकरि अइहीं,<br> <span class="br-ind"><br><span class="indent">&nbsp;</span></span>किन्तु उ पचे फुन दूसर फंदन मँ फँसिहीं।<br> <span class="br-ind"><br><span class="indent">&nbsp;</span></span>ऊपर अकासे क छाती फटि जाइ जाइसे बाढ़ क दुआर खुलि गवा होइँ।<br> <span class="br-ind"><br><span class="indent">&nbsp;</span></span>बाढ़न आवइ लगिहीं अउर धरती क नेंव डगमग हिलइ लागी।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>भूचाल आइ<br> <span class="br-ind"><br><span class="indent">&nbsp;</span></span>अउर धरती फट जाइहीं।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>संसार क पाप बहोत भारी अहइँ।<br> <span class="br-ind"><br><span class="indent">&nbsp;</span></span>उ भारे स दबिके इ धरती गहराइ जाइ।<br> <span class="br-ind"><br><span class="indent">&nbsp;</span></span>इ धरती कउनो झोपड़ी स काँपी<br> <span class="br-ind"><br><span class="indent">&nbsp;</span></span>अउर नसे मँ धुन्त कउनो मनई क तरह धरती गिर जाइ।<br> <span class="br-ind"><br><span class="indent">&nbsp;</span></span>इ धरती बनी न रही।<br></div>
<div class="v" id="v21"><span class="vn">21</span> <span class="br-p"><br><br></span><span class="br-ind"><br><span class="indent">&nbsp;</span></span>उ समय यहोवा सब क निआव करी।<br> <span class="br-ind"><br><span class="indent">&nbsp;</span></span>उ समय यहोवा अकासे मँ सरग क फउजन<br> <span class="br-ind"><br><span class="indent">&nbsp;</span></span>अउर धरती क राजा उ निआव क विषय होइहीं।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>एन सबन क एक संग एकट्ठा कइ दीन्ह जाइ।<br> <span class="br-ind"><br><span class="indent">&nbsp;</span></span>ओनमाँ स कछू काल कोठरी मँ बन्द होइहीं<br> <span class="br-ind"><br><span class="indent">&nbsp;</span></span>अउर कछू कारागार मँ रइहीं।<br> <span class="br-ind"><br><span class="indent">&nbsp;</span></span>किन्तु अंत मँ बहोत समय क पाछे एन सबन्क निआव होइ।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>यरूसलेम मँ सिय्योन क पहाड़े पइ यहोवा राजा क रूप मँ राज्ज करी।<br> <span class="br-ind"><br><span class="indent">&nbsp;</span></span>अग्रजन क समन्वा ओकर महिमा होइ।<br> <span class="br-ind"><br><span class="indent">&nbsp;</span></span>ओकर महिमा ऍतनी भव्व होइ कि चँदा व्याकुल होइ जाइ,<br> <span class="br-ind"><br><span class="indent">&nbsp;</span></span>सूरज लजाइ जाइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>