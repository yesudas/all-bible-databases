<html><head>
<meta http-equiv="Content-Type" content="text/html;charset=utf-8" />
<title>Isa 25 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 25);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_23.html">23</a> <a href="Isa_24.html">24</a> <b>25</b> <a href="Isa_26.html">26</a> <a href="Isa_27.html">27</a> ... <a href="Isa_66.html">66</a> </div><hr>
<h1>Isa 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>परमेस्सर क एक स्तुति-गीत</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, तू मोर परमेस्सर अहा।<br> <span class="br-ind"><br><span class="indent">&nbsp;</span></span>मइँ तोहरे नाउँ क स्तुति करत हउँ अउर मइँ तोहका सम्मान देत हउँ।<br> <span class="br-ind"><br><span class="indent">&nbsp;</span></span>तू अनेक अद्भुत कार्य किहा ह।<br> <span class="br-ind"><br><span class="indent">&nbsp;</span></span>जउन भी सब्द तू बहोत पहिले कहे रह्या उ सबइ पूरी तरह स फुरइ अहइँ।<br> <span class="br-ind"><br><span class="indent">&nbsp;</span></span>हर बात वइसी ही घटी जइसी तू बताए रह्या।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>तू नगर क नस्ट किहा।<br> <span class="br-ind"><br><span class="indent">&nbsp;</span></span>उ नगर सुदृढ़ चहरदीवारी स संरच्छित रहा।<br> <span class="br-ind"><br><span class="indent">&nbsp;</span></span>किन्तु अब उ मात्र पाथरन क ढेर रहि गवा।<br> <span class="br-ind"><br><span class="indent">&nbsp;</span></span>परदेसियन क महल नस्ट कइ दीन्ह गवा।<br> <span class="br-ind"><br><span class="indent">&nbsp;</span></span>अब ओकर फुन स निर्माण नाहीं होइ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>सामर्थी लोग तोहार महिमा करिहीं।<br> <span class="br-ind"><br><span class="indent">&nbsp;</span></span>क्रूर जातियन क नगर तोहसे डेरइहीं।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>यहोवा तू निर्धन लोगन बरे जउन जरूरतमंद अहइँ, सुरच्छा क ठउर अहा।<br> <span class="br-ind"><br><span class="indent">&nbsp;</span></span>अनेक बिपत्तियन ओनका पराजित करइ क आवत हीं किन्तु तू ओनका बचावत ह।<br> <span class="br-ind"><br><span class="indent">&nbsp;</span></span>तू एक अइसा भवन अहा जउन ओनका तूफानी बर्खा स बचावत ह<br> <span class="br-ind"><br><span class="indent">&nbsp;</span></span>अउर तू एक अइसी हवा अहा जउन ओनका गर्मी स बचावत ह।<br> <span class="br-ind"><br><span class="indent">&nbsp;</span></span>बिपत्तियन खउफनाक आँधी अउर घनघोर बर्खा जइसी आवत ह।<br> <span class="br-ind"><br><span class="indent">&nbsp;</span></span>बर्खा देवारन स टकरात ह अउर खाले बहि जात ह<br> <span class="br-ind"><br><span class="indent">&nbsp;</span></span>किन्तु मकाने मँ जउन लोग अहइँ, ओनका नोस्कान पहोंचावत ह।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>नारा लगावत भए दुस्मन ललकारेस।<br> <span class="br-ind"><br><span class="indent">&nbsp;</span></span>घोर दुस्मन चुनौती देइ क ललकारेस।<br> <span class="br-ind"><br><span class="indent">&nbsp;</span></span>किन्तु तू हे परमेस्सर, ओनका रोक लिहा।<br> <span class="br-ind"><br><span class="indent">&nbsp;</span></span>उ सबइ अइसे रहेन जइसे गर्मी कउनो खुस्क जगह पइ।<br> <span class="br-ind"><br><span class="indent">&nbsp;</span></span>तू ओन क्रूर लोगन क विजय गीत अइसे रोक दिहे रह्या जइसे सघन मेघन क छाया गर्मी क दूर करत ह।<br></div>
<div class="v" id="v6"><h2>आपन सेवकन बरे परमेस्सर क भोज</h2><span class="vn">6</span> <span class="br-p"><br><br></span>उ समय, सर्वसक्तीमान यहोवा इ पर्वते प सबहिं रास्ट्रन बरे एकठु भोज क प्रबंध करी। भोजे मँ स्वादिस्ट खइया क अउ दाखरस परोसा जाइ। भोज मँ नर्म अउ मज़ेदार गोस्त परोसा जाइ।</div>
<div class="v" id="v7"><span class="vn">7</span> <span class="br-p"><br><br></span>किन्तु अब लखा, एक अइसा पर्दा अहइ जउन सबहिं जातियन अउर सबहिं मनइयन क ढके अहइ। इ पर्दे क नाउँ अहइ, “मउत।”</div>
<div class="v" id="v8"><span class="vn">8</span> किन्तु मउत क हमेसा बरे अंत कइ दीन्ह जाइ अउर मोर सुआमी यहोवा हर आँखी क आँसू पोंछ देइ। बीते समय मँ ओकर सबहिं लोग सर्मिन्दा रहेन। यहोवा ओनकर लज्जा क इ धरती पइ स हरण कइ लेइ। इ सब कछू घटी काहेकि यहोवा कहे रहा, अइसा होइ।</div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>उ समय लोग अइसा कहिहीं,<br> <span class="br-ind"><br><span class="indent">&nbsp;</span></span>“लखा इ हमार परमेस्सर अहइ।<br> <span class="br-ind"><br><span class="indent">&nbsp;</span></span>इ उहइ अहइ जेकर हम बाट जोहत रहे।<br> <span class="br-ind"><br><span class="indent">&nbsp;</span></span>इ हमका बचावइ क आवा अहइ।<br> <span class="br-ind"><br><span class="indent">&nbsp;</span></span>हम आपन यहोवा क प्रतीच्छा करत रहे।<br> <span class="br-ind"><br><span class="indent">&nbsp;</span></span>एह बरे हम खुसियन मनाउब अउर खुस होब कि यहोवा हमका बचाएस ह।”<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>इ पहाड़े पइ यहोवा क सक्ति अहइ<br> <span class="br-ind"><br><span class="indent">&nbsp;</span></span>अउर मोआब पराजित होइ।<br> <span class="br-ind"><br><span class="indent">&nbsp;</span></span>यहोवा सत्रु क अइसा कुचिर डाइ<br> <span class="br-ind"><br><span class="indent">&nbsp;</span></span>जइसे भूसा कुचरा जात ह जउन खाद क ढेर मँ होत ह।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>यहोवा आपन हाथ अइसे पसारी जइसे कउनो तैरत भवा मनई फइलावत ह।<br> <span class="br-ind"><br><span class="indent">&nbsp;</span></span>तब यहोवा ओन सबहिं वस्तुअन क एकट्ठा करी जेन पइ लोगन क गर्व अहइ।<br> <span class="br-ind"><br><span class="indent">&nbsp;</span></span>यहोवा ओन सबहिं सुन्नर वस्तुअन क बटोर लेइ जेनका उ पचे बनाए रहेन<br> <span class="br-ind"><br><span class="indent">&nbsp;</span></span>अउर उ एन वस्तुअन क लोकाइ देइ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>यहोवा लोगन क ऊँच देवारन क नस्ट कइ देइ।<br> <span class="br-ind"><br><span class="indent">&nbsp;</span></span>यहोवा ओनके सुरच्छा ठउरन क नस्ट कइ देइ।<br> <span class="br-ind"><br><span class="indent">&nbsp;</span></span>यहोवा ओनका धरती क धूरि मँ पटक देइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>