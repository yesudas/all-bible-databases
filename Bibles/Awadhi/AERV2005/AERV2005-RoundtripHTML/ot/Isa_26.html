<html><head>
<meta http-equiv="Content-Type" content="text/html;charset=utf-8" />
<title>Isa 26 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 26);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_24.html">24</a> <a href="Isa_25.html">25</a> <b>26</b> <a href="Isa_27.html">27</a> <a href="Isa_28.html">28</a> ... <a href="Isa_66.html">66</a> </div><hr>
<h1>Isa 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>परमेस्सर क एक स्तुति-गीत</h2><span class="vn">1</span> <span class="br-p"><br><br></span>उ समय, यहूदा क लोग इ गीत गइहीं: <span class="br-p"><br><br></span><span class="br-ind"><br><span class="indent">&nbsp;</span></span>यहोवा हमका मुक्ति देत ह।<br> <span class="br-ind"><br><span class="indent">&nbsp;</span></span>हमार एक सुदृढ़ नगरी अहइ।<br> <span class="br-ind"><br><span class="indent">&nbsp;</span></span>हमरे नगर क सुदृढ़ परकोटा अउ सुरच्छा अहइ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ओकरे दुआरन क खोला ताकि भले लोग ओहमाँ प्रवेस करइँ।<br> <span class="br-ind"><br><span class="indent">&nbsp;</span></span>उ सबइ लोग परमेस्सर क जिन्नगी क खरी राहे का पालन करत हीं।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>हे यहोवा, तू हमका सच्चा सान्ति प्रदान करत ह।<br> <span class="br-ind"><br><span class="indent">&nbsp;</span></span>तू ओनका सान्ति दिया करत ह, जउन तोहरे भरोसे अहइँ<br> <span class="br-ind"><br><span class="indent">&nbsp;</span></span>अउर तोह पइ बिस्सास रखत हीं।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>एह बरे सदा ही यहोवा पइ बिस्सास करा।<br> <span class="br-ind"><br><span class="indent">&nbsp;</span></span>काहेकि “यहोवा याह” ही तोहार हमेसा सर्वदा बरे सरण क ठउर होइ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>किन्तु अभिमानी नगर क यहोवा निहुराएस ह<br> <span class="br-ind"><br><span class="indent">&nbsp;</span></span>अउर हुवाँ क निवासियन क उ सजा दिहेस ह।<br> <span class="br-ind"><br><span class="indent">&nbsp;</span></span>यहोवा उ ऊँच बसी नगरी क धरती पइ गिराएस।<br> <span class="br-ind"><br><span class="indent">&nbsp;</span></span>उ एका धूरि मँ मिलावइ गिराएस ह।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>तब दीन अउ नम्र लोग नगरी क खण्डहरन क आपन गोड़े तले रौंदि देइहीं।<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>खरापन खरे लोगन क जिअइ क ढंग अहइ।<br> <span class="br-ind"><br><span class="indent">&nbsp;</span></span>खरे लोग उ राहे पइ चलत हीं जउन सोझ अउ सच्ची होत ह।<br> <span class="br-ind"><br><span class="indent">&nbsp;</span></span>परमेस्सर, तू उ राहे क चलइ बरे सुखद<br> <span class="br-ind"><br><span class="indent">&nbsp;</span></span>व सहल बनावत ह।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>किन्तु हे परमेस्सर! हम तोहरे निआव क मारग क बाट जोहत अही।<br> <span class="br-ind"><br><span class="indent">&nbsp;</span></span>हमार मन तोहका अउर तोहरे नाउँ क सुमिरन करइ चाहत ह।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मोर मत राति भर तोहरे साथ रहइ चाहत ह<br> <span class="br-ind"><br><span class="indent">&nbsp;</span></span>अउर मोरे अन्दर क आतिमा हर नए दिन क सबेरे तोहरे साथ रहइ चाहत ह।<br> <span class="br-ind"><br><span class="indent">&nbsp;</span></span>जब धरती पइ तोहार निआउ आइ,<br> <span class="br-ind"><br><span class="indent">&nbsp;</span></span>लोग खरी जिन्नगी जिअइ सीख जइहीं।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>जदि तू सिरिफ दुट्ठ पइ दाया देखावत रह्या<br> <span class="br-ind"><br><span class="indent">&nbsp;</span></span>तउ उ कबहुँ भी अच्छे करम करब नाहीं सीखी।<br> <span class="br-ind"><br><span class="indent">&nbsp;</span></span>दुट्ठ जन चाहे भले लोगन क बीच मँ रहइ मुला तब उ भी बुरे करम करत रही।<br> <span class="br-ind"><br><span class="indent">&nbsp;</span></span>उ दुट्ठ कबहुँ भी यहोवा क बड़प्पन नाहीं देख पाइ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>हे यहोवा तू ओनका सजा देइ क तत्पर अहा<br> <span class="br-ind"><br><span class="indent">&nbsp;</span></span>किन्तु उ पचे एका नाहीं लखतेन।<br> <span class="br-ind"><br><span class="indent">&nbsp;</span></span>हे यहोवा तू आपन लोगन पइ आपन असीम पिरेम देखॉवत अहा<br> <span class="br-ind"><br><span class="indent">&nbsp;</span></span>जेका लखिके दुट्ठ जन लज्जित होइ जात हीं।<br> <span class="br-ind"><br><span class="indent">&nbsp;</span></span>तोहार दुस्मन आपन ही पापे क आगी मँ जरिके भसम होइ जइहीं।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>हे यहोवा, हमका कामयाबी तोहरे ही कारण मिली ह।<br> <span class="br-ind"><br><span class="indent">&nbsp;</span></span>तउ कृपा कइके हमका सान्ति द्या।<br></div>
<div class="v" id="v13"><h2>यहोवा आपन लोगन क नवा जीवन देइ</h2><span class="vn">13</span> <span class="br-ind"><br><span class="indent">&nbsp;</span></span>हे यहोवा, तू हमार परमेस्सर अहा<br> <span class="br-ind"><br><span class="indent">&nbsp;</span></span>किन्तु पहिले हम पइ दूसर देवता राज करत रहेन।<br> <span class="br-ind"><br><span class="indent">&nbsp;</span></span>हम दूसर सुआमियन स जुड़े भए रहेन<br> <span class="br-ind"><br><span class="indent">&nbsp;</span></span>किन्तु अब हम इ चाहित ह कि लोग बस एक ही नाउँ याद करइँ उ अहइ तोहार नाउँ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>अब उ पचे सुआमी जिअत नाहीं अहइँ।<br> <span class="br-ind"><br><span class="indent">&nbsp;</span></span>उ सबइ भूत आपन कब्रन स कबहुँ भी जिअत नाहीं उठिहीं।<br> <span class="br-ind"><br><span class="indent">&nbsp;</span></span>तू ओनका बर्बाद करइ क निहचय किहे रह्या<br> <span class="br-ind"><br><span class="indent">&nbsp;</span></span>अउर तू ओनकर याद तलक क मेट दिया।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>हे यहोवा, तू जाति क बढ़ाया।<br> <span class="br-ind"><br><span class="indent">&nbsp;</span></span>जाति क बढ़ाइके तू महिमा पाया।<br> <span class="br-ind"><br><span class="indent">&nbsp;</span></span>तू प्रदेस क चउहद्दी क बढ़ाया।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>हे यहोवा, तोहका लोग<br> <span class="br-ind"><br><span class="indent">&nbsp;</span></span>दुःखे मँ याद करत हीं,<br> <span class="br-ind"><br><span class="indent">&nbsp;</span></span>अउर जब तू ओनका सजा दिया करत ह<br> <span class="br-ind"><br><span class="indent">&nbsp;</span></span>तब लोग तोहार गूँगी पराथनन करत हीं।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>हे यहोवा, हम तोहरे कारण अइसे होत हँ<br> <span class="br-ind"><br><span class="indent">&nbsp;</span></span>जइसे जच्चा पीरा क झेलत मेहरारू होइ<br> <span class="br-ind"><br><span class="indent">&nbsp;</span></span>जउन बच्चा क जनम देत समय रोवत बिलखत अउर पीरा भोगत ह।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>इहइ तरह हम भी गर्भधारण कइके पीरा भोगित ह।<br> <span class="br-ind"><br><span class="indent">&nbsp;</span></span>हम जनम देइत ह किन्तु सिरिफ वायु क।<br> <span class="br-ind"><br><span class="indent">&nbsp;</span></span>हम संसार क नवा लोग नाहीं दइ पाए।<br> <span class="br-ind"><br><span class="indent">&nbsp;</span></span>हम धरती क उद्धार पइ नाहीं लिआए पाए।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>यहोवा कहत ह,<br> <span class="br-ind"><br><span class="indent">&nbsp;</span></span>“मरे भए तोहार लोग फुन स जी जइहीं।<br> <span class="br-ind"><br><span class="indent">&nbsp;</span></span>मरे लोगन क देह मउत स जी उठी।<br> <span class="br-ind"><br><span class="indent">&nbsp;</span></span>हे मरे भए लोगो,<br> <span class="br-ind"><br><span class="indent">&nbsp;</span></span>हे धूरि मँ मिल भवो,<br> <span class="br-ind"><br><span class="indent">&nbsp;</span></span>उठा अउ तू पचे खुस होइ जा।<br> <span class="br-ind"><br><span class="indent">&nbsp;</span></span>उ ओस जउन तोहका घेरे भए अहइ,<br> <span class="br-ind"><br><span class="indent">&nbsp;</span></span>अइसी अहइ जइसे रोसनी मँ चमकत भइ ओस।<br> <span class="br-ind"><br><span class="indent">&nbsp;</span></span>धरती ओनका फुन जनम देइ<br> <span class="br-ind"><br><span class="indent">&nbsp;</span></span>जउन अबहिं मरे भए अहइँ।”<br></div>
<div class="v" id="v20"><h2>निआव पुरस्कार या सजा</h2><span class="vn">20</span> <span class="br-ind"><br><span class="indent">&nbsp;</span></span>हे मेरे लोगो, तू पचे आपने कोठरियन मँ जा।<br> <span class="br-ind"><br><span class="indent">&nbsp;</span></span>आपन क थोड़े समय बरे<br> <span class="br-ind"><br><span class="indent">&nbsp;</span></span>आपन कमरन मँ छिपा ल्या।<br> <span class="br-ind"><br><span class="indent">&nbsp;</span></span>परमेस्सर क किरोध बहोत जल्द सान्त होइ जाइ।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>यहोवा धरती क लोगन क पापन क निआव करी बरे<br> <span class="br-ind"><br><span class="indent">&nbsp;</span></span>सरग क आपन ठउरे क तजि देइ।<br> <span class="br-ind"><br><span class="indent">&nbsp;</span></span>धरती अब मरा भवा लोगन क अउर न ढाँपिहीं।<br> <span class="br-ind"><br><span class="indent">&nbsp;</span></span>धरती खुद पइ बहाइ गवा खून क राज क फास करिहीं।<br></div>
</div>
<!-- PARSED ABOVE; EDITING MAY BREAK PARSER -->
</body></html>