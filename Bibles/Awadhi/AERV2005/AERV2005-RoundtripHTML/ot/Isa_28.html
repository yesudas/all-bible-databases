<html><head>
<meta http-equiv="Content-Type" content="text/html;charset=utf-8" />
<title>Isa 28 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 28);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_26.html">26</a> <a href="Isa_27.html">27</a> <b>28</b> <a href="Isa_29.html">29</a> <a href="Isa_30.html">30</a> ... <a href="Isa_66.html">66</a> </div><hr>
<h1>Isa 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>उत्तर इस्राएल क चितउनी</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>सोमरोन क लखा।<br> <span class="br-ind"><br><span class="indent">&nbsp;</span></span>एप्रैम क मदमस्त लोग उ नगर पइ गर्व करत हीं।<br> <span class="br-ind"><br><span class="indent">&nbsp;</span></span>उ नगर पहाड़ी पइ बसा ह जेकरे चारिहुँ कइँती एक संपन्न घाटी अहइ।<br> <span class="br-ind"><br><span class="indent">&nbsp;</span></span>सोमरोन क वासी इ सोचा करत हीं कि ओनकर सहर फूलन मुकुट जइसा अहइ।<br> <span class="br-ind"><br><span class="indent">&nbsp;</span></span>किन्तु उ पचे दाखरस स धुत्त अहइँ<br> <span class="br-ind"><br><span class="indent">&nbsp;</span></span>अउर इ “सुन्नर मुकुट” मुरझाए पौधा स अहइ।<br></div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>लखा, मोर सुआमी एक मनई क चुनेस ह जउन मज़बूत अउर वीर अहइ।<br> <span class="br-ind"><br><span class="indent">&nbsp;</span></span>उ व्यक्ति इ देस मँ इ तरह आइ जइसे ओलन अउ बर्खा क तूफ़ान आवत ह।<br> <span class="br-ind"><br><span class="indent">&nbsp;</span></span>उ देस मँ इ तरह आइ जइसे बाढ़ आवा करत ह।<br> <span class="br-ind"><br><span class="indent">&nbsp;</span></span>उ समारिया क धरती पइ फेंकी।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>नसे मँ धुत्त एप्रैम क लोग आपन “सुन्नर मुकुट” पइ गर्व करत हीं<br> <span class="br-ind"><br><span class="indent">&nbsp;</span></span>किन्तु उ नगरी गोड़े तले रौंदी जाइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>उ नगर पहाड़ी पइ बसा अहइ जेकरे चारिहुँ कइँती एक सम्पन्न घाटी अहइ।<br> <span class="br-ind"><br><span class="indent">&nbsp;</span></span>किन्तु उ “फूलन क सुन्नर मकुट” बस एक मुरझात भवा पौंधा अहइ।<br> <span class="br-ind"><br><span class="indent">&nbsp;</span></span>उ नगर गर्मी मँ अंजीर क पहिले फले क समान होई।<br> <span class="br-ind"><br><span class="indent">&nbsp;</span></span>जब कउनो उ पहली अंजीर क लखत ह तउ हाली स तोड़के ओका चट कइ जात ह।<br></div>
<div class="v" id="v5"><span class="vn">5</span> <span class="br-p"><br><br></span>उ समय, सर्वसक्तीमान यहोवा, “सुन्नर मकुट” बनी। उ ओन बचे भए आपन लोगन बरे “फूलन क सानदार मकुट” होइ।</div>
<div class="v" id="v6"><span class="vn">6</span> फुन यहोवा ओन निआव क अर्धासन क बुद्धि प्रदान करी जउन ओकर आपन लोगन क सासन करत हीं। नगर दुआरन पइ जुद्धन मँ लोगन यहोवा सक्ति देइ।</div>
<div class="v" id="v7"><span class="vn">7</span> किन्तु अबहिं उ सबइ मुखिया लोग मदमस्त अहइँ। याजक अउ नबी सबहिं दाखरस अउर सुरा स धुत्त अहइँ। उ सबइ लड़खड़ात अहइँ अउर खाले भहराइ पड़त अहइँ। नबी जब आपन सपनन लखत हीं। निआव क अधीस जब निआव करत हीं तउ उ पचे नसे मँ बूड़े भए होत हीं।</div>
<div class="v" id="v8"><span class="vn">8</span> हर खाइ क मेज उल्टी स भरी भइ अहइ। कहूँ भी कउनो स्वच्छ ठउर नाहीं रहा अहइ।</div>
<div class="v" id="v9"><h2>परमेस्सर आपन लोगन क सहायता करइ चाहत ह</h2><span class="vn">9</span> <span class="br-p"><br><br></span>उ पचे कहा करत हीं, इ मनई कउन अहइ? इ केका सिच्छा देइ क कोसिस करत अहइ? उ आपन सँदेसा केका समुझावत अहा? का ओन बच्चन क जेनकर अबहिं-अबहिं दूध छोड़ॅवा गवा अहइ? का ओन बच्चन क जेनका अबहिं अबहिं आपन महतारियन क छाती स दूर कीन्ह गवा ह</div>
<div class="v" id="v10"><span class="vn">10</span> एह बरे यहोवा ओनसे इ तरह बोलत ह जइसे उ पचे दुधमुहाँ बच्चन होइँ। <span class="br-p"><br><br></span><span class="br-ind"><br><span class="indent">&nbsp;</span></span>“सौ लासौ सौ लासौ<br> <span class="br-ind"><br><span class="indent">&nbsp;</span></span>काव लाकाव काव लाकाव<br> <span class="br-ind"><br><span class="indent">&nbsp;</span></span>ज़ेइर साम ज़ेइर साम।”<sup class="fnm"><a name="fnm1" href="#fn1">1</a></sup><br></div>
<div class="v" id="v11"><span class="vn">11</span> <span class="br-p"><br><br></span>फिन यहोवा ओन लोगन स बात करी ओकर होंठ कॉपत भए होइहीं अउर उ ओन लोगन स बातन करइ मँ दूसर विचित्र भाखा प्रयोग करी।</div>
<div class="v" id="v12"><span class="vn">12</span> <span class="br-p"><br><br></span>यहोवा पहिले ओन लोगन स कहे रहा, “हिआँ विस्राम क एक ठउर अहइ। थके माँदे लोगन क हिआँ आवइ द्या अउर विस्राम पावइ द्या। इ सान्ति क ठउर अहइ।” <span class="br-p"><br><br></span>किन्तु लोग परमेस्सर क सुनइ नाहीं चाहेन।</div>
<div class="v" id="v13"><span class="vn">13</span> तउ परमेस्सर क बचन कउनो विचित्र भासा क जइसे होइ जइहीं। <span class="br-p"><br><br></span><span class="br-ind"><br><span class="indent">&nbsp;</span></span>“सौ लासौ सौ लासौ<br> <span class="br-ind"><br><span class="indent">&nbsp;</span></span>काव लाकाव काव लाकाव<br> <span class="br-ind"><br><span class="indent">&nbsp;</span></span>ज़ेइर साम ज़ेइर साम।”<br> <span class="br-p"><br><br></span>तउ लोग जब चलिहीं तउ पाछे कइँती लुढ़क जइहीं अउर जख्मी होइहीं। लोगन क फँसाइ लीन्ह जाइ अउर उ पचे धरा जइहीं।</div>
<div class="v" id="v14"><h2>परमेस्सर क निआव स कउनो नाहीं बच सकत</h2><span class="vn">14</span> <span class="br-p"><br><br></span>हे, यरूसलेम क आग्या क नाहीं मानइवाले अभिमानी मुखिया लोगो, तू यहोवा क सँदेसा सुना।</div>
<div class="v" id="v15"><span class="vn">15</span> तू लोग कहत अहा, “हम मउत क संग एक वाचा कीन्ह ह। सेओल (मौत क पहँटा) क संग हमार एक अनुबंध अहइ। एह बरे हम दण्डित नाहीं होब। दण्ड हम पचन्क नोस्कान पहोंचाए बगैर हमरे पास स निकरि जाइ। आपन चालाकियन अउर आपन झूठन क पाछे हम पचे लुकाइ जाबइ।”</div>
<div class="v" id="v16"><span class="vn">16</span> <span class="br-p"><br><br></span>एन बातन क कारण मोर सुआमी यहोवा कहत ह: “मइँ एक पाथर एक ठु कोने क पाथर सिय्योन मँ धरती पइ गड़ब। इ एक अत्यन्त मूल्यवान पत्थर होइ। इ बहोत महत्वपूर्ण पाथर पई ही हर कउनो वस्तु क निर्माण होइ। जेहमाँ बिस्सास होइ, उ कबहुँ घबराई नाहीं।</div>
<div class="v" id="v17"><span class="vn">17</span> <span class="br-p"><br><br></span>“लोग देवारे क सोझ लखइ बरे जइसे सूत डाइके लखत हीं, वइसे ही मइँ जउन उचित अहइ ओकरे बरे निआव अउर खरेपन क प्रयोग करब। तू दुट्ठ लोग आपन झूठ अउर चालाकियन बरे आपन क छुपावइ क जतन करत अहा, किन्तु तोहका दण्ड दीन्ह जाइ। उ दण्ड अइसा ही होइ जइसे तोहरे सबन्क छुपावइ क ठउरन क नस्ट करइ बरे कउनो तूफान या कउनो बाढ़ आवत होइ।</div>
<div class="v" id="v18"><span class="vn">18</span> मउत क साथे तोहरे वाचा क मेट दीन्ह जाइ। अधोलोक क संग भई तोहार संधि भी तोहार मदद नाहीं करी। <span class="br-p"><br><br></span>“जब खउफनाक सजा तोहे सबन पइ पड़ी तू पचे कुचरा जाब्या।</div>
<div class="v" id="v19"><span class="vn">19</span> उ हर दाई जब आई तू पचन्क हुवाँ लइ जाइ। तोहार पचन्क सजा भयानक होइ। तू पचन्क भिन्सारे दर भिन्सारे अउर दिन रात सजा मिली। <span class="br-p"><br><br></span>“जब तू पचे इ कहानी क समुझब्या:</div>
<div class="v" id="v20"><span class="vn">20</span> कउनो मनसेधू एक अइसे बिछउना पइ सोवइ क जतन करत रहा जउन ओकरे बरे नान्ह रहा। ओकरे लगे एक कंबल रहा जउन एतना चौड़ा नाहीं रहा कि ओका ढाक लेइ। त उ बिछउना अउर उ कम्बल ओकरे बरे बियर्थ रहेन अउर लखा तोहार वाचा भी तोहरे सबन्क बरे अइसा रही।”</div>
<div class="v" id="v21"><span class="vn">21</span> <span class="br-p"><br><br></span>यहोवा वइसे ही जुद्ध करी जइसे उ पराजीम नाउँ क पहाड़ पइ किहे रहा। यहोवा वइसे ही कोहाइ जाइ जइसे उ गिबोन क घाटी मँ भवा रहा। तब यहोवा ओन कामन क करी जउन ओका निहचय ही करइ क अहइँ। यहोवा कछू बिचित्र काम करी। किन्तु उ आपन काम क कर देइ। ओकर काम कउनो एक अजनबी क काम अहइ।</div>
<div class="v" id="v22"><span class="vn">22</span> अब तू पचन्क इ सबइ बातन क मजाक नाहीं उड़ाइ चाही। जदि तू पचे अइसा करब्या तउ तोहार पचन्क बन्धन क रस्सियन अउर जियादा कस जइहीं। <span class="br-p"><br><br></span>सर्वसक्तीमान यहोवा इ समूचे प्रदेस क नस्ट करइ क ठान लिहस ह। जउन सब्द मइँ सुने रहेउँ, अटल अहइँ। तउ उ सबइ बातन जरूर घटिहीं।</div>
<div class="v" id="v23"><h2>यहोवा खरा दण्ड देत ह</h2><span class="vn">23</span> <span class="br-p"><br><br></span>जउन सँदेसा मइँ तू पचन्क सुनावत हउँ, ओका धियान स सुना।</div>
<div class="v" id="v24"><span class="vn">24</span> का कउनो किसान आपने खेते क हर समय जोतत रहत ह नाहीं। का उ माटी क हर समय सँवारत रहत ह नाहीं।</div>
<div class="v" id="v25"><span class="vn">25</span> किसान आपन धरती क तइयार करत ह, अउर फुन ओहमाँ बिआ अलग-अलग डावत ह। किसान अलग-अलग बीजन क रोपाई, ढंग स करत ह। किसान सौंफ क बिआ बिखेरत ह अउर एक किसान कठिए गोहूँ क बोवत ह। एक किसान खास जगह पइ अउ लगावत ह। एक किसान कठिए गोहूँ क बिअन क खेत क मेंड पइ लगावत ह।</div>
<div class="v" id="v26"><span class="vn">26</span> <span class="br-p"><br><br></span>ओकर परमेस्सर ओका सिच्छा देत ह अउर अच्छे तरह स ओका निर्देस देत ह।</div>
<div class="v" id="v27"><span class="vn">27</span> का कउनो किसान तेज दाँतदार तखन क प्रयोग सौंफ क दानन क गहावइ बरे करत ह नाहीं। का कउनो किसान जीरा क गहावइ बरे कउनो छकड़े क प्रयोग करत ह नाहीं। एक किसान इ मसालन क बीअन क छिलका उतारइ बरे एक नान्ह स कुबरी क प्रयोग ही करत ह।</div>
<div class="v" id="v28"><span class="vn">28</span> लोगन क रोटी बनावइ बरे अनाज क पीसइ परी, किन्तु उ पचे लगातार अनाज जिन पीसत रहतेन। एक किसान अनाज क दलइ क बरे अनाज दलइ क पहिया अनाजे पइ फिराइ क परी, किन्तु ओका अनाजे क रौंदइ बरे घोड़न क समूह क जरूरत नाहीं परी! ठीक इहइ तरह, परमेस्सर आपन लोगन क लगातार सज़ा नाहीं देत ह!</div>
<div class="v" id="v29"><span class="vn">29</span> सर्वसक्तिमान यहोवा स इ पाठ मिलत ह। यहोवा अद्भुत सलाह देत ह। यहोवा फुरइ बहोत बुद्धिमान अहइ।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->सो लासौ … जेइर साम <!--raw 1 bo --></em><!--endraw 1-->साँझ इ साइद कउनो हिब्रू गीत अहइ। इ गीत क जरिये बच्चन क लिखब सिखावा जात रहा। गीत क अनुवाद इ सब्दन मँ कीन्ह जाइ सकत ह: “एक आग्या हिआँ एक आग्या हुँवा, एक नेम हिआँ एक नेम हुवाँ, एक पाठ हिआँ एक पाठ हुवाँ।”</div>
</div>
<!-- PARSED ABOVE; EDITING MAY BREAK PARSER -->
</body></html>