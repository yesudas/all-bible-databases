<html><head>
<meta http-equiv="Content-Type" content="text/html;charset=utf-8" />
<title>Isa 37 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 37);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_35.html">35</a> <a href="Isa_36.html">36</a> <b>37</b> <a href="Isa_38.html">38</a> <a href="Isa_39.html">39</a> ... <a href="Isa_66.html">66</a> </div><hr>
<h1>Isa 37</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>हिजकिय्याह क परमेस्सर स पराथना</h2><span class="vn">1</span> <span class="br-p"><br><br></span>हिजकिय्याह जब सेनापति क सँदेसा सुनेस तउ उ आपन ओढ़ना फाड़ि डाएस। फुन बिसेस सोक वस्त्र धारण कइके उ यहोवा क मंदिर मँ गवा।</div>
<div class="v" id="v2"><span class="vn">2</span> <span class="br-p"><br><br></span>हिजकिय्याह महल क सेवक एल्याकीम क राजा क सचिव सेब्ना क अउर याजकन क अग्रजन क आमोस क पूत यसायाह नवी क लगे पठएस। एन तीनउँ ही लोग बिसेस सोक-वस्त्र पहिरे भरे रहेन।</div>
<div class="v" id="v3"><span class="vn">3</span> एन लोगन यसायाह स कहेन, “राजा हिजकिय्याह कहेस ह कि आजु क दिन सोक अउर दुःख क एक बिसेस दिन होइ। इ दिन एक अइसा दिन होइ जइसे जब एक बच्चा जन्म लेत ह। किन्तु बच्चा क जन्म देइवाली महतारी मँ जेतनी सक्ति होइ चाही ओहमाँ ओतनी ताकत नाहीं होत।</div>
<div class="v" id="v4"><span class="vn">4</span> सम्भव अहइ तोहार परमेस्सर यहोवा, सेनापति क जरिये कही बातन क सुन लेइ। अस्सूर क राजा सेनापति क साक्षात परमेस्सर क बेज्जत करइ पठएस ह। होइ सकत ह तोहार परमेस्सर यहोवा ओन बुरी अपमान स भरी बातन क सुन लिहस ह अउर उ ओनका एकर सजा देइ। कृपा कइके इस्राएल क ओन थोड़े स लोगन बरे पराथना करा जउन बचे भए अहइ।”</div>
<div class="v" id="v5"><span class="vn">5</span> <span class="br-p"><br><br></span>हिजकिय्याह क सेवक यसायाह क लगे गएन। यसायाह ओनसे कहेस, “अपने मालिक क इ बताइ द्या: ‘यहोवा कहत ह तू पचे सेनापति स जउन सुन्या ह, ओन बातन स जिन डेराअ। अस्सूर क राजा क लरिकन मोर अपमान करइ बरे जउन बातन कहेन ह, ओन बातन स जिन डेराअ।</div>
<div class="v" id="v7"><span class="vn">7</span> लखा अस्सूर क राजा क मइँ एक अफवाह सुनवाउब। अस्सूर क राजा क एक अइसी रपट मिली जउन ओकरे देस पइ आवइ वाले खतरा क बारे मँ होइ। एहसे उ अपने देस वापस लउटि जाइ। उ समय मइँ ओका, ओकरे आपन ही देस मँ तरवार स मउत क घाट उतार देब।’”</div>
<div class="v" id="v8"><h2>अस्सूर क सेना क यरूसलेम क तजब</h2><span class="vn">8</span> <span class="br-p"><br><br></span>अस्सूर क राजा क एक खबर मिली, सूचना मँ कहा ग रहा, “इथोपिया क राजा तिर्हाका जुद्ध करइ आवति अहइ।” तउ अस्सूर क राजा लाकीस क तजिके लिबना चला गवा। सेनापति इ सुनेस अउर लिबना नगर क चला गवा जहाँ अस्सूर क राजा जुद्ध करत रहा। फुन अस्सूर क राजा हिजकिय्याह क लगे दूत पठएस। राजा ओन दूतन स कहेस,</div>
<div class="v" id="v10"><span class="vn">10</span> “यहूदा क राजा हिजकिय्याह स तू पचे इ बातन कहया: <span class="br-p"><br><br></span>‘जउने देवता पइ तोहार बिस्सास अहइ, ओहसे तू पचे मूरख जिन बना। अइसा जिन कहा कि “अस्सूर क राजा परमेस्सर यरूसलेम क पराजित नाहीं होइ देइ।”</div>
<div class="v" id="v11"><span class="vn">11</span> लखा, तू पचे अस्सूर क राजा लोगन क बारे मँ सुन ही चुका अहा। उ पचे हर कउनो देस मँ लोगन क संग का कछू किहेन ह। ओनका उ पचे बुरी तरह हराएन ह। का तू पचे ओनसे बचि पउब्या? नाहीं, कदापि नाहीं।</div>
<div class="v" id="v12"><span class="vn">12</span> का ओन लोगन क देवतन ओनकर रच्छा किहे रहेन? नाहीं। मोर पुरखन ओनका नस्ट कइ दिहन। मोर लोग गोजान, हारान अउ रेसेप क नगरन क बुरी तरह हराइ दिहे रहेन अउर उ पचे एदेन क लोग जउन तलस्सार मँ रहा करत रहेन, ओनका भी हराइ दिहे रहेन।</div>
<div class="v" id="v13"><span class="vn">13</span> हमात अउर अर्पाद क राजा कहाँ गएन। सपरवैम क राजा आज कहाँ अहइ? हेना अउर इव्वा क राजा अब कहाँ अहइँ? ओनकर अन्त कइ दीन्ह गवा। उ पचे सबहिं बर्बाद कइ दीन्ह गएन।’”</div>
<div class="v" id="v14"><h2>हिजकिय्याह क परमेस्सर स पराथना</h2><span class="vn">14</span> <span class="br-p"><br><br></span>हिजकिय्याह ओन लोगन स उ सँदेसा लइ लिहस अउर ओका बाँचेस। फुन हिजकिय्याह यहोवा क मंदिर मँ चला गवा। हिजकिय्याह उ सँदेसा क खोलेस अउर यहोवा क समन्वा रख दिहस।</div>
<div class="v" id="v15"><span class="vn">15</span> फुन हिजकिय्याह यहोवा स पराथना करइ लाग। हिजकिय्याह बोला:</div>
<div class="v" id="v16"><span class="vn">16</span> “इस्राएल क परमेस्सर सर्वसक्तीमान यहोवा, तू राजा क समान करूब सरगदूतन पइ बिराजत अहा। तू अउर बस तू ही परमेस्सर अहा, जेकर धरती क सबहिं राज्जन पर सासन अहइ। तू सरगन अउर धरती क रचना किहा ह।</div>
<div class="v" id="v17"><span class="vn">17</span> मोर सुना। आपन आँखिन खोला अउर लखा, कान लगाइके सुना इ सँदेसा क सब्दन क, जेका सन्हेरीब मोका पठएस ह। एहमाँ तू साक्षात परमेस्सर क बारे मँ अपमान स भरी बुरी बुरी बातन कहया ह।</div>
<div class="v" id="v18"><span class="vn">18</span> हे यहोवा, अस्सूर क राजा लोग असल मँ सबहिं देसन अउर हुवाँ क धरती क तबाह कइ दिहेस ह।</div>
<div class="v" id="v19"><span class="vn">19</span> अस्सूर क राजा लोग ओन देसन क देवतन क बारि डाएन ह किन्तु उ पचे सच्चे देवतन नाहीं रहेन। उ पचे तउ सिरिफ अइसे मूरतियन रहेन जेनका लोग बनाए रहेन। उ सबइ तउ कोरी काठ रहेन, कोरे पाथर रहेन। एह बरे उ पचे खतम होइ गएन। उ सबइ बर्बाद होइ गएन।</div>
<div class="v" id="v20"><span class="vn">20</span> तउ अब हे हमार परमेस्सर यहोवा। अब कृपा कइके अस्सूर क राजा क सक्ति स हमार रच्छा करा। ताकि धरती क सबहिं राज्जन क पता चलि जाइ कि तू यहोवा अहा अउर तू ही हमार एकमात्र परमेस्सर अहा।”</div>
<div class="v" id="v21"><h2>हिजकिय्याह क परमेस्सर क उत्तर</h2><span class="vn">21</span> <span class="br-p"><br><br></span>फुन आमोस क पूत यसायाह हिजकिय्याह क लगे इ सँदेसा पठएस, “इ उ अहइ जेका इस्राएल क परमेस्सर यहोवा कहेस ह, ‘अस्सूर क राजा सन्हेरीब क बारे मँ तू मोका पराथना किहेस ह।’</div>
<div class="v" id="v22"><span class="vn">22</span> <span class="br-p"><br><br></span>“तउ मोका जउन सन्हेरीब विरोध मँ कहेस, <span class="br-p"><br><br></span><span class="br-ind"><br><span class="indent">&nbsp;</span></span>‘उ इ अहइ: सिय्योन क कुवाँरी पुत्री तोहका तुच्छ जानत ह।<br> <span class="br-ind"><br><span class="indent">&nbsp;</span></span>उ तोहार हँसी उड़ावत ह।<br> <span class="br-ind"><br><span class="indent">&nbsp;</span></span>यरूसलेम क पुत्री<br> <span class="br-ind"><br><span class="indent">&nbsp;</span></span>तोहार हँसी उड़ावत ह।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>तू मोरे बरे विरोध मँ बुरी बातन कह्या।<br> <span class="br-ind"><br><span class="indent">&nbsp;</span></span>तू बोलत रह्या।<br> <span class="br-ind"><br><span class="indent">&nbsp;</span></span>तू आपन आवाज मोरे विरोध मँ उठाए रह्या।<br> <span class="br-ind"><br><span class="indent">&nbsp;</span></span>तू मोका इस्राएल क पवित्तर परमेस्सर क अभिमान भी आँखिन स घूरे रह्या।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>मोर सुआमी यहोवा क बारे मँ तू बुरी बातन कहलवावइ बरे तू आपन सेवकन क प्रयोग किहा।<br> <span class="br-ind"><br><span class="indent">&nbsp;</span></span>तू कह्या<br> <span class="br-ind"><br><span class="indent">&nbsp;</span></span>“मइँ बहोत सक्तिसाली हउँ!<br> <span class="br-ind"><br><span class="indent">&nbsp;</span></span>मोरे लगे बहोत स रथ अहइँ।<br> <span class="br-ind"><br><span class="indent">&nbsp;</span></span>मइँ आपन सक्ति स लबानोन क हराया<br> <span class="br-ind"><br><span class="indent">&nbsp;</span></span>जब मइँ आपन रथन क लबानोन क महान पर्वत क ऊँच सिखरन क ऊपर लइ आएउँ।<br> <span class="br-ind"><br><span class="indent">&nbsp;</span></span>मइँ लबानोन क सबहिं महान बृच्छ काट डाएउँ।<br> <span class="br-ind"><br><span class="indent">&nbsp;</span></span>मइँ उच्चतम सिखर स लइके गहिर<br> <span class="br-ind"><br><span class="indent">&nbsp;</span></span>जंगलन तलक प्रवेस कइ चुका हउँ।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>मइँ बिदेसी धरती पइ कुअँन खनेउँ अउर पानी पिएउँ।<br> <span class="br-ind"><br><span class="indent">&nbsp;</span></span>मइँ मिस्र क नदियन सुखाइ दिहेउँ<br> <span class="br-ind"><br><span class="indent">&nbsp;</span></span>अउर उ देस पइ चलिके गएउँ ह।”<br></div>
<div class="v" id="v26"><span class="vn">26</span> <span class="br-p"><br><br></span><span class="br-ind"><br><span class="indent">&nbsp;</span></span>‘इ सबइ उ जउन तू कह्या।<br> <span class="br-ind"><br><span class="indent">&nbsp;</span></span>का तू इ नाहीं सुन्या कि परमेस्सर का कहेस?<br> <span class="br-ind"><br><span class="indent">&nbsp;</span></span>मइँ (परमेस्सर) बहोत बहोत पहिले ही इ जोजना बनाइ लिहेउँ रहे।<br> <span class="br-ind"><br><span class="indent">&nbsp;</span></span>बहोत बहोत पहिले ही मइँ एका तइयार कइ लिहे रहेउँ अब एका मइँ घटित किहेउँ ह।<br> <span class="br-ind"><br><span class="indent">&nbsp;</span></span>मइँ ही तू पचन्क ओन नगरन क नस्ट करइ दिहेउँ<br> <span class="br-ind"><br><span class="indent">&nbsp;</span></span>अउर मइँ ही तू पचन्क ओन नगरन क पाथरन क देर मँ बदलइ दिहेउँ।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>ओन नगरन क निवासी कमजोर रहेन।<br> <span class="br-ind"><br><span class="indent">&nbsp;</span></span>उ सबइ लोग भयभीत अउर लज्जित रहेन।<br> <span class="br-ind"><br><span class="indent">&nbsp;</span></span>उ पचे खेते क पउधन जइसे रहेन,<br> <span class="br-ind"><br><span class="indent">&nbsp;</span></span>उ पचे नई घास क जइसे रहेन।<br> <span class="br-ind"><br><span class="indent">&nbsp;</span></span>उ पचे उ घासे क नाई रहेन जउन मकानन क छतन पइ जमा करत हीं।<br> <span class="br-ind"><br><span class="indent">&nbsp;</span></span>उ घास लम्बी होइ स पहिले ही रेगिस्तान क गरम हवा झुलसाइ दीन्ह जात ह।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>तोहार सेना अउ तोहरे जुद्ध क बारे मँ मइँ सब कछू जानत हउँ।<br> <span class="br-ind"><br><span class="indent">&nbsp;</span></span>मोका पता अहइ जब तू विस्राम किहे रह्या।<br> <span class="br-ind"><br><span class="indent">&nbsp;</span></span>जब तू जुद्ध बरे गवा रह्या, मोका तब क भी पता अहइ।<br> <span class="br-ind"><br><span class="indent">&nbsp;</span></span>तू जुद्ध स घरे कब लउट्या, मइँ इ भी जानत हउँ।<br> <span class="br-ind"><br><span class="indent">&nbsp;</span></span>मोका एकर भी गियान अहइ कि तू मोह पइ कोहान अहा।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>तू मोहसे खुस नाहीं अहा अउर<br> <span class="br-ind"><br><span class="indent">&nbsp;</span></span>मइँ तोहार अहंकार स भरा अपमान क सुना ह।<br> <span class="br-ind"><br><span class="indent">&nbsp;</span></span>तउ मइँ तोहका सजा देब।<br> <span class="br-ind"><br><span class="indent">&nbsp;</span></span>मइँ तोहरे नाके मँ नकेल डाउब।<br> <span class="br-ind"><br><span class="indent">&nbsp;</span></span>मइँ तोहरे मुँहे पइ लगाम लगाउब अउर तब मइँ तोहका मजबूर करब<br> <span class="br-ind"><br><span class="indent">&nbsp;</span></span>कि तू जउने राहे स आया रह्या, उहइ राहे स मोरे देस क तजिके वापिस चला जा।’”<br></div>
<div class="v" id="v30"><h2>हिजकिय्याह बरे यहोवा क संदेस</h2><span class="vn">30</span> <span class="br-p"><br><br></span>एह पइ यहोवा हिजकिय्याह स कहेस, “हिजकिय्याह, तू इ देखावइ बरे कि इ सबइ सब्द सच्चा अहइँ, मइँ तोहका एक संकेत देब। इ बरिस तू खाइ बरे कउनो अनाज नाहीं बोया। तउ इ बरिस तू पिछले बरिस क फसल स यूँ ही जम आए अनाजे क खाब्या। अगले बरिस भी अइसा ही होगा किन्तु तीसरे बरिस तू उ अनाजे क खाब्या जेका तू जमाए होब्या। तू आपन फसलन क कटब्या। तोहरे लगे खाइ क भरपूर होइ। तू अंगूरे क बेलन रोपब्या अउर ओनकर फल खाब्या।</div>
<div class="v" id="v31"><span class="vn">31</span> <span class="br-p"><br><br></span>“यहूदा क परिवार क कछू लोग बच जइहीं। उ पचे ही लोग बढ़त भए एक बड़की जाति क रूप लइ लेइहीं। उ पचे लोग ओन बृच्छन क नाई होइहीं जेनकर जड़न धरती मँ बहोत गहिर जात हीं अउर जउन बहोत तगड़े होइ जात हीं अउर बहोत स फल देत हीं।</div>
<div class="v" id="v32"><span class="vn">32</span> यरूसलेम म कछू ही लोग जिअत बचिके बाहेर जाइ पइहीं। सिय्योन पर्वते स बचे भए लोगन क एक समूह ही बाहेर जाइ पाइ।” सर्वसक्तिमान यहोवा क सुदृढ़ पिरेम ही अइसा करी।</div>
<div class="v" id="v33"><span class="vn">33</span> <span class="br-p"><br><br></span>तउ यहोवा अस्सूर क राजा क बारे मँ इ कहेस: <span class="br-p"><br><br></span><span class="br-ind"><br><span class="indent">&nbsp;</span></span>“उ इ नगर मँ नाहीं आइ।<br> <span class="br-ind"><br><span class="indent">&nbsp;</span></span>उ इ नगर पइ एक भी बाण नाहीं छोड़ी!<br> <span class="br-ind"><br><span class="indent">&nbsp;</span></span>उ आपन दालन क मुँह इ नगर कइँती नाहीं करी।<br> <span class="br-ind"><br><span class="indent">&nbsp;</span></span>उ इ नगर पइ हमला करइ क बरे माटी क टीला खड़ा नाहीं करी।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>उहइ राहे स जेहसे उ आवा रहा, उ वापस आपन नगर क लउटि जाइ।<br> <span class="br-ind"><br><span class="indent">&nbsp;</span></span>इ नगर मँ उ प्रवेस नाहीं करी।<br> <span class="br-ind"><br><span class="indent">&nbsp;</span></span>इ सँदेसा यहोवा कइँती स अहइ।<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>यहोवा कहत ह, मइँ बचाउब अउर इ नगर क रच्छा करब।<br> <span class="br-ind"><br><span class="indent">&nbsp;</span></span>मइँ अइसा खुद आपन बरे अउर आपन सेवक दाऊद बरे करब।”<br></div>
<div class="v" id="v36"><h2>अस्सूर क फउजी</h2><span class="vn">36</span> <span class="br-p"><br><br></span>तउ यहोवा क सरगदूत अस्सूर क सिबिर मँ जाइके एक लाख पचासी हजार फउजी मनइयन क मार डाएस। अगली सुबह जब लोग उठेन, तउ उ पचे लखेन कि ओनके चारिहुँ कइँती मरे भए फउजियन क ल्हासन बिखरी अहइँ।</div>
<div class="v" id="v37"><span class="vn">37</span> एह पइ अस्सूर क राजा सन्हेरीब वापस लउटिके आपन घरे नीनवे चला गवा अउर हुँवइ रहइ लाग।</div>
<div class="v" id="v38"><span class="vn">38</span> <span class="br-p"><br><br></span>एक दिन, जब सन्हेरीब आपन देवता निस्रोक क मंदिर मँ ओकर पूजा करत रहा, उहइ समय ओकर पूत अद्रम्मेलेक अउर सरेसेर तरवार स ओकर कतल कइ दिहस अउर फुन उ पचे असरात क भुइँया मँ पराइ गएन। एह बरे सन्हेरीब क पूत एसर्हद्देन (अस्सूर क) नवा राजा बन गवा।</div>
</div>
<!-- PARSED ABOVE; EDITING MAY BREAK PARSER -->
</body></html>