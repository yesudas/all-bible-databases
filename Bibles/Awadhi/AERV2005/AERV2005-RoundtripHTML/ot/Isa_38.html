<html><head>
<meta http-equiv="Content-Type" content="text/html;charset=utf-8" />
<title>Isa 38 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 38);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_36.html">36</a> <a href="Isa_37.html">37</a> <b>38</b> <a href="Isa_39.html">39</a> <a href="Isa_40.html">40</a> ... <a href="Isa_66.html">66</a> </div><hr>
<h1>Isa 38</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>हिजकिय्याह क बीमारी</h2><span class="vn">1</span> <span class="br-p"><br><br></span>उ समय क आसपास हिजकिय्याह बहोत बीमार पड़ा। ऍतना बीमार कि जइसे उ मरि ही गवा होइ। तउ आमोस क पूत यसायाह ओहसे मिलइ गवा। यसायाह राजा स कहेस, “यहोवा तू पचन्क इ सबइ बातन बतावइ बरे कहेस ह: ‘हाली ही तू मरि जाब्या। तउ जब तू मरा, तोहार परिवार का करइँ, इ तोहका ओनका बताइ देइ चाही। अब तू फुन कबहुँ नीक नाहीं होब्या।’”</div>
<div class="v" id="v2"><span class="vn">2</span> <span class="br-p"><br><br></span>हिजकिय्याह उ देवार क नाई करवट लिहस जेकर मुँह मन्दिर कइँती रहा। उ यहोवा क पराथना किहस, उ कहेस,</div>
<div class="v" id="v3"><span class="vn">3</span> “हे यहोवा, कृपा करा, याद करा कि मइँ सदा तोहरे समन्वा बिस्सास स भरी अउर सच्चे हिरदय क संग जिन्नगी जिएउँ ह। मइँ उ सबइ बातन किहेउँ ह जेनक तू उत्तिम कहत ह।” एकरे पाछे हिजकिय्याह ऊँच सुर मँ रोउब सुरू कइ दिहस।</div>
<div class="v" id="v4"><span class="vn">4</span> <span class="br-p"><br><br></span>यसायाह क यहोवा स इ संदेस मिला:</div>
<div class="v" id="v5"><span class="vn">5</span> “हिजकिय्याह क लगे जा अउर ओहसे कहि द्या: इ सबइ बातन उ सबइ अहइँ जेनका तोहार बाप दाऊद क परमेस्सर यहोवा कहत ह, ‘मइँ तोहार पराथना सुनेउँ ह अउर तोहार दुःख भरे आँसू लखेउँ ह। तोहरी जिन्नगी मँ मइँ पन्द्रह बरिस अउर जोड़त हउँ।</div>
<div class="v" id="v6"><span class="vn">6</span> अस्सूर क राजा क हाथन स मइँ तोहका छोड़ाइ डाउब अउर इ नगर क रच्छा करब।’”</div>
<div class="v" id="v7"><span class="vn">7</span> <span class="br-p"><br><br></span>तोहका इ बात बतावइ बरे जउन बातन क उ कहत ह, ओनका उ पूरा करी। यहोवा कइँती इ संकेत अहइ:</div>
<div class="v" id="v8"><span class="vn">8</span> “लखा, आहाज क धूप घड़ी क उ छाया जउन अंसन पइ पड़त ह, मइँ ओका दस अंस पाछे हटाइ देब। सूरज क उ छाया दस अंस तलक पाछे चली जाइ।”</div>
<div class="v" id="v9"><h2>हिजकिय्याह क गीत</h2><span class="vn">9</span> <span class="br-p"><br><br></span>इ हिजकिय्याह क उ पत्र अहइ जउन उ बेरामी स नीक होइ क पाछे लिखे रहा:</div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ आपन मन मँ कहेउँ कि मइँ तब तलक जिअब जब तलक बूढ़ा होबउँ।<br> <span class="br-ind"><br><span class="indent">&nbsp;</span></span>किन्तु मोर काल आइ गवा रहा कि मइँ मउत क दुआरे स गुजरउँ।<br> <span class="br-ind"><br><span class="indent">&nbsp;</span></span>अब मइँ आपन समय हिऊँइ पइ बिताउबउँ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>एह बरे मइँ कहेउँ, “मइँ यहोवा याह क फुन कबहुँ जिअतन क धरती पइ नाहीं लखब।<br> <span class="br-ind"><br><span class="indent">&nbsp;</span></span>धरती पइ जिअत भए लोगन क मइँ नाहीं लखब।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मोर घर, चरवाहे क अस्थिर तम्बू सा उखाड़िके गिरावा जात अहइ अउर मोहसे छीना जात अहइ।<br> <span class="br-ind"><br><span class="indent">&nbsp;</span></span>अब मोर वइसा ही अन्त होइ गवा ह जइसे करघे स कपड़ा लपेटि के काट लीन्ह जात ह।<br> <span class="br-ind"><br><span class="indent">&nbsp;</span></span>क्षिनभर मँ तू मोहका इ अंत तलक पहोंचाइ दिहा।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>मइँ भोर तलक आपन क सान्त करत रहेउँ।<br> <span class="br-ind"><br><span class="indent">&nbsp;</span></span>उ सेर क नाई मोर हाड़न क तोरत अहइ।<br> <span class="br-ind"><br><span class="indent">&nbsp;</span></span>एक ही दिन मँ तू मोर अन्त कइ डावत ह।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>मइँ कबूतर स रोवत रहेउँ।<br> <span class="br-ind"><br><span class="indent">&nbsp;</span></span>मइँ एक पंछी जइसा रोवत रहेउँ।<br> <span class="br-ind"><br><span class="indent">&nbsp;</span></span>मोर आँखिन थक गइन<br> <span class="br-ind"><br><span class="indent">&nbsp;</span></span>तउ भी मइँ लगातार अकासे कइँती निहारत रहेउँ।<br> <span class="br-ind"><br><span class="indent">&nbsp;</span></span>मोर सुआमी, मइँ विपत्ति मँ हउँ<br> <span class="br-ind"><br><span class="indent">&nbsp;</span></span>मोका उबारइ क बचन द्या।”<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>मइँ अउर का कहि सकत हउँ?<br> <span class="br-ind"><br><span class="indent">&nbsp;</span></span>मोर सुआमी मोका बताएस ह जउन कछू भी होइ,<br> <span class="br-ind"><br><span class="indent">&nbsp;</span></span>अउर मोर सुआमी ही उ घटना क घटित करी।<br> <span class="br-ind"><br><span class="indent">&nbsp;</span></span>मइँ एन बिपत्तियन क आपन आतिमाँ मँ झेलेउँ ह<br> <span class="br-ind"><br><span class="indent">&nbsp;</span></span>एह बरे मइँ जिन्नगी भइ विनम्र रहब।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>हे मोर सुआमी, इ कस्ट क समय क उपयोग फुन स मोर चेतना क ससक्त बनावइ मँ करा।<br> <span class="br-ind"><br><span class="indent">&nbsp;</span></span>मोरे मने क ससक्त अउर स्वस्थ होइ मँ मोर मदद करा।<br> <span class="br-ind"><br><span class="indent">&nbsp;</span></span>मोका सहारा द्या कि मइँ नीक होइ जाउँ।<br> <span class="br-ind"><br><span class="indent">&nbsp;</span></span>मोर मदद करा कि मइँ फुन स जी उठउँ।<br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>लखा! मोर बिपत्तियन खतम भईन!<br> <span class="br-ind"><br><span class="indent">&nbsp;</span></span>अब मोरे लगे सान्ति अहइ।<br> <span class="br-ind"><br><span class="indent">&nbsp;</span></span>तू मोहसे बहोत जियादा पिरेम करत ह।<br> <span class="br-ind"><br><span class="indent">&nbsp;</span></span>तू मोका कब्र मँ सड़इ नाहीं दिहा।<br> <span class="br-ind"><br><span class="indent">&nbsp;</span></span>तू मोर सब पाप छिमा किहा।<br> <span class="br-ind"><br><span class="indent">&nbsp;</span></span>तू मोर सब पाप दूर लोकाइ दिहा।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>तोहार स्तुति मरे मनई नाहीं गावतेन।<br> <span class="br-ind"><br><span class="indent">&nbsp;</span></span>मउत क देस मँ पड़े लोग तोहार यसगीत नाहीं गावतेन।<br> <span class="br-ind"><br><span class="indent">&nbsp;</span></span>उ पचे मरे भए मनई जउन कब्र मँ समावा अहइँ,<br> <span class="br-ind"><br><span class="indent">&nbsp;</span></span>मदद पावइ क तोह पइ भरोसा नाहीं रखतेन।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>उ सबइ लोग जउन जिअत अहइँ जइसा आजु मइँ हउँ तोहार जस गावत हीं।<br> <span class="br-ind"><br><span class="indent">&nbsp;</span></span>एक बाप क आपन सन्तानन क बतावइ चाही<br> <span class="br-ind"><br><span class="indent">&nbsp;</span></span>कि तोह पइ भरोसा कीन्ह जाइ सकत ह।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>एह बरे मइँ कहत हउँ: “यहोवा मोका बचाएस ह<br> <span class="br-ind"><br><span class="indent">&nbsp;</span></span>तउ हम आपन जिन्नगी भइ यहोवा क मन्दिर मँ गीत गाउब अउर बाजा बजाउब।”<br></div>
<div class="v" id="v21"><span class="vn">21</span> <span class="br-p"><br><br></span>फुन एह पइ यसायाह कहेस, “अंजीरन क आपुस मँ मसलवाइके ओकरे फोड़न पइ बाँधा। एहसे उ नीक होइ जाइ।”</div>
<div class="v" id="v22"><span class="vn">22</span> <span class="br-p"><br><br></span>किन्तु हिजकिय्याह यसायाह स पूछेस, “यहोवा कइँती स अइसा कउन सा संकेत अहइ जउन साबित करत ह कि मइँ नीक होइ जाब? कउन सा संकेत अहइ जउन प्रमाणित करत ह कि मइँ यहोवा क मंदिर मँ जाइ क जोग्य होइ जाब?”</div>
</div>
<!-- PARSED ABOVE; EDITING MAY BREAK PARSER -->
</body></html>