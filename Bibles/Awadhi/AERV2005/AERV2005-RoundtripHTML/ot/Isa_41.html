<html><head>
<meta http-equiv="Content-Type" content="text/html;charset=utf-8" />
<title>Isa 41 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 41);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_39.html">39</a> <a href="Isa_40.html">40</a> <b>41</b> <a href="Isa_42.html">42</a> <a href="Isa_43.html">43</a> ... <a href="Isa_66.html">66</a> </div><hr>
<h1>Isa 41</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यहोवा सृजनहार अहइ: उ अमर अहइ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा कहा करत ह,<br> <span class="br-ind"><br><span class="indent">&nbsp;</span></span>“सुदूरवर्ती देसो, चुप रहा अउर मोरे लगे आवा।<br> <span class="br-ind"><br><span class="indent">&nbsp;</span></span>जातियो, फुन स सुदृढ़ बना।<br> <span class="br-ind"><br><span class="indent">&nbsp;</span></span>मोरे लगे आवा अउर मोहसे बातन करा।<br> <span class="br-ind"><br><span class="indent">&nbsp;</span></span>आपुस मँ मिलिके हम निहचय करी<br> <span class="br-ind"><br><span class="indent">&nbsp;</span></span>कि उचित का अहइ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>कउन उ बिजेता क जगाएस ह, जउन पूरब स आइ?<br> <span class="br-ind"><br><span class="indent">&nbsp;</span></span>कउन ओहसे दूसर देसन क हरवावत अउर राजा लोगन क अधीन कइ देत?<br> <span class="br-ind"><br><span class="indent">&nbsp;</span></span>कउन ओकर तरवारन क एतना बढ़ाइ देत ह कि उ पचे अनगिनत होइ जात जेतना रेत-कण होत हीं?<br> <span class="br-ind"><br><span class="indent">&nbsp;</span></span>कउन ओकरे धनुसन क ऍतना अनगिनत कइ देत<br> <span class="br-ind"><br><span class="indent">&nbsp;</span></span>जेतना भूसे क छिलकन होत हीं?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>उ मनई पाछा करी अउर ओन रास्ट्रन क पाछा बगैर नोस्कान उठाए करत रही<br> <span class="br-ind"><br><span class="indent">&nbsp;</span></span>अउर अइसे ओन ठहूरन तलक जाइ जहाँ उ पहिले कबहुँ गवा ही नाहीं।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>कउन इ सबइ सब घटित करत ह? कउन इ किहेस?<br> <span class="br-ind"><br><span class="indent">&nbsp;</span></span>कउन आदि स सबलोगन क बोलाएस?<br> <span class="br-ind"><br><span class="indent">&nbsp;</span></span>मइँ यहोवा एन सबइ बातन क किहेउँ।<br> <span class="br-ind"><br><span class="indent">&nbsp;</span></span>मइँ यहोवा ही सबसे पहिला हउँ।<br> <span class="br-ind"><br><span class="indent">&nbsp;</span></span>आदि क पहिले स मोर अस्तित्व रहा ह, अउर जब सब कछू चला जाइ तउ भी मइँ हिअँइ रहब।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>सुदूरवर्ती देस एका लखिहीं<br> <span class="br-ind"><br><span class="indent">&nbsp;</span></span>अउर भयभीत होइँ।<br> <span class="br-ind"><br><span class="indent">&nbsp;</span></span>दूर धरती क छोर क लोग<br> <span class="br-ind"><br><span class="indent">&nbsp;</span></span>फुन आपुस मँ एक जुट होइके<br> <span class="br-ind"><br><span class="indent">&nbsp;</span></span>भय स काँपि उठइँ।”<br></div>
<div class="v" id="v6"><span class="vn">6</span> <span class="br-p"><br><br></span>“काम करइवालन एक दूसर क मदद करत ह अउर मज़बूत होइवइ बरे हिम्मत बढ़ावत ह।</div>
<div class="v" id="v7"><span class="vn">7</span> मूर्ति बनावइ बरे एक कारीगर लकड़ी काटत अहइ। फुन उ मनई सुनारे क उत्साहित करत ह। एक कारीगर हथौड़े स धातु क पत्तर बनावत अहइ। फुन उ कारीगर निहायी पइ काम करइवाले मनई क प्रेरित करत अहइ। इ आखिरी कारीगर कहत अहइ, काम अच्छा अहइ, ‘किन्तु इ धातु बाहेर नाहीं निकरी।’ किन्तु उ तउ प भी मूरति क आधार पइ कीले स जड़ि द्या, ताकि इ कबहुँ हिल-डुल तलक नाहीं पाई।”</div>
<div class="v" id="v8"><h2>यहोवा ही हमार रच्छा कइ सकत ह</h2><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा कहत ह: “हे मोर सेवक इस्राएल,<br> <span class="br-ind"><br><span class="indent">&nbsp;</span></span>हे याकूब मोर मीत इब्राहींम क सन्तान<br> <span class="br-ind"><br><span class="indent">&nbsp;</span></span>तोहका मइँ चुनेउँ ह,<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मइँ तोहका भूइँया क<br> <span class="br-ind"><br><span class="indent">&nbsp;</span></span>दूर जगह स उठाएउँ।<br> <span class="br-ind"><br><span class="indent">&nbsp;</span></span>मइँ तू पचन्क उ दूर देस स बोलाएउँ।<br> <span class="br-ind"><br><span class="indent">&nbsp;</span></span>मइँ कहेउँ, ‘तू मोर सेवक अहा।’<br> <span class="br-ind"><br><span class="indent">&nbsp;</span></span>मइँ तोहका चुनेउँ ह<br> <span class="br-ind"><br><span class="indent">&nbsp;</span></span>अउर मइँ तोहका रद्द किहेउँ ह।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>तू चिन्ता जिन करा, मइँ तोहरे संग हउँ।<br> <span class="br-ind"><br><span class="indent">&nbsp;</span></span>तू भयभीत जिन ह्वा, मइँ तोहार परमेस्सर हउँ।<br> <span class="br-ind"><br><span class="indent">&nbsp;</span></span>मइँ तोहका सुदृढ़ करब।<br> <span class="br-ind"><br><span class="indent">&nbsp;</span></span>मइँ तोहका आपन नेकी क दाहिने हाथे स सहारा देब।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>लखा, कछू लोग तोहसे नाराज अहइँ<br> <span class="br-ind"><br><span class="indent">&nbsp;</span></span>किन्तु उ पचे लजइहीं।<br> <span class="br-ind"><br><span class="indent">&nbsp;</span></span>जउन तोहार दुस्मन अहइँ उ पचे नाहीं रहिहीं, उ पचे सब हेराइ जइहीं।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>तू अइसे ओन लोगन क खोज करब्या जउन तोहरे बिरुद्ध रहेन।<br> <span class="br-ind"><br><span class="indent">&nbsp;</span></span>किन्तु तू ओनका नाहीं पउब्या।<br> <span class="br-ind"><br><span class="indent">&nbsp;</span></span>उ पचे सबइ लोग जउन तोहसे लड़ा रहेन,<br> <span class="br-ind"><br><span class="indent">&nbsp;</span></span>पूरी तरह लुप्त होइ जइहीं।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>मइँ तोहार परमेस्सर यहोवा हउँ।<br> <span class="br-ind"><br><span class="indent">&nbsp;</span></span>मइँ तोहार सीधा हाथ थाम रखे हउँ।<br> <span class="br-ind"><br><span class="indent">&nbsp;</span></span>मइँ तोहसे कहत हउँ कि ‘जिन डेराउन।<br> <span class="br-ind"><br><span class="indent">&nbsp;</span></span>मइँ तोहका सहारा देब।’<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>कीमती यहूदा, तू निर्भय रहा।<br> <span class="br-ind"><br><span class="indent">&nbsp;</span></span>हे मोर प्रिय इस्राएल क लोगो! भयभीत जिन रहा।<br> <span class="br-ind"><br><span class="indent">&nbsp;</span></span>फुरइ मइँ तोहका मदद देबउँ।” <span class="br-p"><br><br></span>खुद यहोवा ही इ सबइ बातन कहे रहा। <span class="br-p"><br><br></span>“इस्राएल क पवित्तर परमेस्सर<br> <span class="br-ind"><br><span class="indent">&nbsp;</span></span>जउन तोहार रच्छा करत ह, कहे रहा:<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>लखा, मइँ तोहका एक नवे दाँवइ क औजार जइसा बनाएउँ ह।<br> <span class="br-ind"><br><span class="indent">&nbsp;</span></span>इ औजारे मँ बहोत स दाँतन अहइँ जउन बहोत तीखे अहइँ।<br> <span class="br-ind"><br><span class="indent">&nbsp;</span></span>किसान एका अनाज क छिलका उतारइ क काम मँ लिआवत हीं।<br> <span class="br-ind"><br><span class="indent">&nbsp;</span></span>तू पर्वतन क गोड़न तले मसलब्या अउर ओनका धूरि मँ मिलाइ देब्या।<br> <span class="br-ind"><br><span class="indent">&nbsp;</span></span>तू पर्वतन क अइसा कइ देब्या जइसे भूसा होत ह।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>तू ओनका हवा मँ उछरब्या<br> <span class="br-ind"><br><span class="indent">&nbsp;</span></span>अउर हवा ओनका उड़ाइके दूर लइ जाइ अउर ओनका कहूँ छितराई देइ।<br> <span class="br-ind"><br><span class="indent">&nbsp;</span></span>तब तू यहोवा मँ टिकिके आनन्दित होब्या।<br> <span class="br-ind"><br><span class="indent">&nbsp;</span></span>तोहका इस्राएल क पवित्तर परमेस्सर प बहोत गर्व होइ।<br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>“गरीब जन, अउर जरूरतमंद जल हेरत हीं<br> <span class="br-ind"><br><span class="indent">&nbsp;</span></span>किन्तु ओनका जल नाहीं मिलत ह।<br> <span class="br-ind"><br><span class="indent">&nbsp;</span></span>उ पचे पियासा अहइँ अउर ओनकर जीभ झुरान अहइ।<br> <span class="br-ind"><br><span class="indent">&nbsp;</span></span>मइँ ओनकर बिनतियन क जवाब देब।<br> <span class="br-ind"><br><span class="indent">&nbsp;</span></span>मइँ ओनका न ही तजब अउर न ही मरइ देब।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>मइँ झुरान पहाड़ पइ नदियन बहाइ देब।<br> <span class="br-ind"><br><span class="indent">&nbsp;</span></span>घाटियन मँ स जलस्रोत बहाइ देब।<br> <span class="br-ind"><br><span class="indent">&nbsp;</span></span>मइँ रेगिस्तान क जल स भरी झील मँ बदल देब।<br> <span class="br-ind"><br><span class="indent">&nbsp;</span></span>उ झुरान धरती पइ पानी क सोतन मिलिहीं।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>रेगिस्तान मँ देवदार क, कीकर क, जैतून क,<br> <span class="br-ind"><br><span class="indent">&nbsp;</span></span>सनावर क, तिघारे क, चीड़ क बृच्छ जमिहीं।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>लोग अइसा होत भए लखिहीं<br> <span class="br-ind"><br><span class="indent">&nbsp;</span></span>अउर उ पचे जानिहीं कि यहोवा क सक्ति इ सब किहेस ह।<br> <span class="br-ind"><br><span class="indent">&nbsp;</span></span>लोग एनका लखिहीं अउर समुझब सुरू करिहीं<br> <span class="br-ind"><br><span class="indent">&nbsp;</span></span>कि इस्राएल क पवित्तर परमेस्सर इ बातन किहेस ह।”<br></div>
<div class="v" id="v21"><h2>यहोवा क लबार देवतन क चितउनी</h2><span class="vn">21</span> <span class="br-p"><br><br></span>यहोवा, याकूब क राजा कहत ह, “आ, अउर मोका आपन मुकदमा द्या। आपन सबूत मोका देखावा। तब हम इ निहचय करब कि का उचित अहइँ?”</div>
<div class="v" id="v22"><span class="vn">22</span> तोहरे पचन्क मूरतियन क हमरे लगे आइके, जउन घटत अहइ, उ बतावइ चाही। “सुरू मँ का कछू घटा रहा अउर भविस्स मँ का घटइवाला अहइ। हमका बतावा हम बड़े धियान स सुनब। जेहसे हम इ जान जाइ कि अगवा का होइवाला अहइ।</div>
<div class="v" id="v23"><span class="vn">23</span> हमका ओन बातन क बतावा जउन घटइवाली अहइँ। जेनका जानइ क हमका इन्तजार अहइ ताकि हम पतियायी कि फुरइ तू देवता अहा। कछू करा। चाहे भला चाहे बुरा ताकि हम लखि सकी अउर जान सकी कि तू जिअत अहा अउर तोहार अनुसरण करी।</div>
<div class="v" id="v24"><span class="vn">24</span> <span class="br-p"><br><br></span>“लखा, हे लबार देवता, तू पचे बेकार स भी जियादा बेकार अहा! तू पचे कछू भी नाहीं कइ सकत्या। केवल बेकार क भ्रस्ट लोग ही तू पचन्क पूजइ चाहत हीं।”</div>
<div class="v" id="v25"><h2>बस यहोवा ही परमेस्सर अहइ</h2><span class="vn">25</span> <span class="br-p"><br><br></span><span class="br-ind"><br><span class="indent">&nbsp;</span></span>“जवाब मँ मइँ एक मनई क उठाएउँ ह।<br> <span class="br-ind"><br><span class="indent">&nbsp;</span></span>उ पूरब स जहाँ सूरज उगा करत ह, आवत अहइ।<br> <span class="br-ind"><br><span class="indent">&nbsp;</span></span>उ मोरे नाउँ क उपासना किया करत ह।<br> <span class="br-ind"><br><span class="indent">&nbsp;</span></span>जइसे कोहार माटी रौंदा करत ह वइसे ही<br> <span class="br-ind"><br><span class="indent">&nbsp;</span></span>उ बिसेस मनई राजा लोगन क रौंदी।<br></div>
<div class="v" id="v26"><span class="vn">26</span> <span class="br-p"><br><br></span><span class="br-ind"><br><span class="indent">&nbsp;</span></span>“इ सबइ घटइ स पहिले ही हमका जउन बताएस ह, हमका ओका परमेस्सर कहइ चाही।<br> <span class="br-ind"><br><span class="indent">&nbsp;</span></span>का हमका इ सबइ बातन तू पचन्क कउनो मूरति बताएस? नाहीं।<br> <span class="br-ind"><br><span class="indent">&nbsp;</span></span>कउनो भी मूरति कछू भी हमका नाहीं बताए रही।<br> <span class="br-ind"><br><span class="indent">&nbsp;</span></span>उ सबइ मूरतियन तउ एक भी सब्द नाहीं बोल पावत हीं।<br> <span class="br-ind"><br><span class="indent">&nbsp;</span></span>उ सबइ लबार देवतन एक भी सब्द जउन तू पचे बोला करत ह नाहीं सुन पावत हीं।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>मइँ, यहोवा पहिले रहेउँ जउन इ बातन क बिसय मँ सिय्योन क बताएउँ ह!<br> <span class="br-ind"><br><span class="indent">&nbsp;</span></span>उ मइँ ही रहेउँ जउन दूत क इ बड़िया संदेस क साथ यरूसलेम पठएउँ!<br> <span class="br-ind"><br><span class="indent">&nbsp;</span></span>‘लखा, तोहार लोग वापस आवत अहइँ।’”<br></div>
<div class="v" id="v28"><span class="vn">28</span> <span class="br-p"><br><br></span><span class="br-ind"><br><span class="indent">&nbsp;</span></span>जइसा मइँ लखेस,<br> <span class="br-ind"><br><span class="indent">&nbsp;</span></span>हुवाँ कउनो एक भी मोजूद नाहीं रहा जउन आपन तर्क पेस करी!<br> <span class="br-ind"><br><span class="indent">&nbsp;</span></span>का एकर मतलब अहइ कि ओन देवतन मँ स एक भी वकील न रही!<br> <span class="br-ind"><br><span class="indent">&nbsp;</span></span>मइँ ओका प्रस्न पूछेस,<br> <span class="br-ind"><br><span class="indent">&nbsp;</span></span>किन्तु ओनमाँ स कउनो भी कछू नाहीं बोलेस!<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>लखा, इ सबइ देवतन बिल्कुल ही बियर्थ अहइँ!<br> <span class="br-ind"><br><span class="indent">&nbsp;</span></span>उ पचे कछू नाहीं कइ पावतेन!<br> <span class="br-ind"><br><span class="indent">&nbsp;</span></span>उ कछू नाहीं सिरिफ हवा अहइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>