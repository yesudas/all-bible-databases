<html><head>
<meta http-equiv="Content-Type" content="text/html;charset=utf-8" />
<title>Isa 42 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 42);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_40.html">40</a> <a href="Isa_41.html">41</a> <b>42</b> <a href="Isa_43.html">43</a> <a href="Isa_44.html">44</a> ... <a href="Isa_66.html">66</a> </div><hr>
<h1>Isa 42</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यहोवा क बिसेस सेवक</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“मोरे दास क लखा।<br> <span class="br-ind"><br><span class="indent">&nbsp;</span></span>मइँ ओकर हाथ सँभारेउँ ह।<br> <span class="br-ind"><br><span class="indent">&nbsp;</span></span>उहइ एक अहइ जेका मइँ चुनेउँ ह,<br> <span class="br-ind"><br><span class="indent">&nbsp;</span></span>मइँ ओहसे बहोत खुस हउँ।<br> <span class="br-ind"><br><span class="indent">&nbsp;</span></span>मइँ आपन आतिमा ओह पइ रखत हउँ।<br> <span class="br-ind"><br><span class="indent">&nbsp;</span></span>उ ही सब रास्ट्रन मँ निआव कइ सकत ह।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>उ गलियन मँ जोर स नाहीं बोली।<br> <span class="br-ind"><br><span class="indent">&nbsp;</span></span>उ नाहीं गोहराई अउर न चीखी।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>उ विनम्र होब्या, उ कुचाल भवा सरकण्डा तलक क नाहीं तोड़ी।<br> <span class="br-ind"><br><span class="indent">&nbsp;</span></span>उ टिमटिमात भइ लौ तलक क भी नाहीं बुझाई।<br> <span class="br-ind"><br><span class="indent">&nbsp;</span></span>उ सच्चाई स निआव क कायम करी।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>उ कमजोर या कुचरा भवा तब तलक नाहीं होइ<br> <span class="br-ind"><br><span class="indent">&nbsp;</span></span>जब तलक उ निआव क दुनियाँ मँ न लइ आवइ।<br> <span class="br-ind"><br><span class="indent">&nbsp;</span></span>दूर देसन क लोग ओकर सिच्छन पइ बिस्सास करिहीं।”<br></div>
<div class="v" id="v5"><h2>यहोवा जगत क सृजनहार अउर सासक अहइ</h2><span class="vn">5</span> <span class="br-p"><br><br></span>सच्चा परमेस्सर यहोवा इ सबइ बातन कहेस ह: (यहोवा अकासन क बनाएस ह। यहोवा अकास क धरती पइ तानेस ह। धरती पइ जउन कछू अहइ उ भी उहइ बनाएस ह। धरती पइ सबहिं लोगन पइ उहइ प्राण फूँक्त ह। धरती पइ जउन भी लोग चलत फिरत अहइँ, ओन सबन क उहइ जिन्नगी प्रदान करत ह।)</div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>“मइँ, यहोवा, तोहका नीक मकसद स बुलाएस रहा!<br> <span class="br-ind"><br><span class="indent">&nbsp;</span></span>मइँ तोहार हाथ थामब अउर तोहार रच्छा करब।<br> <span class="br-ind"><br><span class="indent">&nbsp;</span></span>तू एक चिह्न इ प्रगट करइ क होब्या कि लोगन क संग मोर एक वाचा अहइ।<br> <span class="br-ind"><br><span class="indent">&nbsp;</span></span>तू सब लोगन पइ चमकइ क एक प्रकास होब्या।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>तू आँधरन क आँखी क प्रकास देब्य अउर उ सबइ लखइ लगिहीं।<br> <span class="br-ind"><br><span class="indent">&nbsp;</span></span>अइसे बहोत स लोग जउन जेल मँ पड़ा अहइँ, तू ओन लोगन क अजाद करब्य।<br> <span class="br-ind"><br><span class="indent">&nbsp;</span></span>तू बहोत स लोगन क जउन अँधियारा मँ रहत हीं, ओनका उ कारागार स तू बाहेर छुड़ाइ लउब्या।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>“मइँ यहोवा हउँ।<br> <span class="br-ind"><br><span class="indent">&nbsp;</span></span>मोर नाउँ यहोवा अहइ।<br> <span class="br-ind"><br><span class="indent">&nbsp;</span></span>मइँ आपन महिमा दूसर क नाहीं देब।<br> <span class="br-ind"><br><span class="indent">&nbsp;</span></span>मइँ आपन ओन मूरतियन क उ तारीफ जउन मोर अहइँ, नाहीं लेइ देब।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>सुरू मँ मइँ कछू बातन जेनका घटब रहा, बताए रहेउँ<br> <span class="br-ind"><br><span class="indent">&nbsp;</span></span>अउर उ सबइ घटि गइन।<br> <span class="br-ind"><br><span class="indent">&nbsp;</span></span>अब तोहका उ सबइ बातन घटइ स पहिले ही बताउब<br> <span class="br-ind"><br><span class="indent">&nbsp;</span></span>जउन अगवा चलिके घटिहीं।”<br></div>
<div class="v" id="v10"><h2>परमेस्सर क स्तुति</h2><span class="vn">10</span> <span class="br-ind"><br><span class="indent">&nbsp;</span></span>यहोवा बरे एक नवा गीत गावा,<br> <span class="br-ind"><br><span class="indent">&nbsp;</span></span>तू पचे जउन दूर दराज क देसन मँ बसा अहा,<br> <span class="br-ind"><br><span class="indent">&nbsp;</span></span>तू पचे जउन सागरे पइ जलयान चलावत अहा,<br> <span class="br-ind"><br><span class="indent">&nbsp;</span></span>तू पचे समुद्दर क सबहिं जीवन, दूरवर्ती देसन क सबहिं लोगन,<br> <span class="br-ind"><br><span class="indent">&nbsp;</span></span>यहोवा क यसगान करा।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>हे रेगिस्तान एवं नगरन अउर केदार क गाँवन,<br> <span class="br-ind"><br><span class="indent">&nbsp;</span></span>यहोवा क तारीफ करा।<br> <span class="br-ind"><br><span class="indent">&nbsp;</span></span>सेना क लोगो, आनन्द बरे गावा।<br> <span class="br-ind"><br><span class="indent">&nbsp;</span></span>आपन पर्वतन क चोटी स गावा।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>यहोवा क महिमा द्या।<br> <span class="br-ind"><br><span class="indent">&nbsp;</span></span>दूर देसन क लोगो ओकर यसगान करा।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>यहोवा वीर योद्धा स बाहेर निकरी उ मनई स जउन जुद्ध बरे तत्पर अहइ।<br> <span class="br-ind"><br><span class="indent">&nbsp;</span></span>उ बहोत उत्तेजित होइ।<br> <span class="br-ind"><br><span class="indent">&nbsp;</span></span>उ पुकारी अउर जोर स ललकारी उ गोहराई अउर जोर स ललकारी<br> <span class="br-ind"><br><span class="indent">&nbsp;</span></span>अउर आपन दुस्मनन क पराजित करी।<br></div>
<div class="v" id="v14"><h2>परमेस्सर धीरज रखत ह</h2><span class="vn">14</span> <span class="br-ind"><br><span class="indent">&nbsp;</span></span>“बहोत समय स मइँ कछू भी नाहीं कहेउँ ह।<br> <span class="br-ind"><br><span class="indent">&nbsp;</span></span>मइँ अपने ऊपर नियन्त्रण बनाए रखेउँ ह अउर मइँ चुप रहेउँ ह।<br> <span class="br-ind"><br><span class="indent">&nbsp;</span></span>किन्तु अब मइँ ओतने जोर से चिल्लाब जेतने जोर स बच्चे क जनत भए मेहरारू चिल्लात ह।<br> <span class="br-ind"><br><span class="indent">&nbsp;</span></span>मइँ बहोत तेज अउर जोर स साँस लेब।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>मइँ पर्वतन-पहाड़ियन क नस्ट कइ देब।<br> <span class="br-ind"><br><span class="indent">&nbsp;</span></span>मइँ जउन पौधे हुवाँ उगत हीं।<br> <span class="br-ind"><br><span class="indent">&nbsp;</span></span>ओनका झुराइ देबउँ, मइँ नदियन क झुरान धरती मँ बदल देबउँ।<br> <span class="br-ind"><br><span class="indent">&nbsp;</span></span>मइँ जल क सरोवरन क सुखाइ देव।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>फुन मइँ आँधरन क अइसी राह देखाँउब जेन पइ ओका कबहुँ नाहीं लइ जाइ गवा।<br> <span class="br-ind"><br><span class="indent">&nbsp;</span></span>मइँ आँधर लोगन क अइसी जगह पइ लेइ जाब जहाँ उ पचे कबहुँ नाहीं भवा।<br> <span class="br-ind"><br><span class="indent">&nbsp;</span></span>ओनके बरे मइँ अँधियारा क प्रकास मँ बदल देबउँ।<br> <span class="br-ind"><br><span class="indent">&nbsp;</span></span>ऊँच नीच धरती क मइँ समथर बनाउब।<br> <span class="br-ind"><br><span class="indent">&nbsp;</span></span>मइँ ओन कामन क करब जेनकर मइँ बचन दिहेउँ ह।<br> <span class="br-ind"><br><span class="indent">&nbsp;</span></span>मइँ आपन लोगन क कबहुँ नाहीं तजब।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>किन्तु कछू लोग मोर अनुसरण करी तजि दिहेन।<br> <span class="br-ind"><br><span class="indent">&nbsp;</span></span>उ पचे सोना स मढ़ी मूरतियन पइ विस्सास कइके आपन-आप क लज्जित किहेन।<br> <span class="br-ind"><br><span class="indent">&nbsp;</span></span>ओनसे उ पचे कहा करत हीं कि ‘तू पचे हमार देवतन अहा।’<br> <span class="br-ind"><br><span class="indent">&nbsp;</span></span>उ पचे आपन लबार देवतन क बिस्सासी अहइँ।<br> <span class="br-ind"><br><span class="indent">&nbsp;</span></span>किन्तु अइसे लोग बस निरास ही होइहीं!”<br></div>
<div class="v" id="v18"><h2>इस्राएल परमेस्सर क नाहीं सुनेस</h2><span class="vn">18</span> <span class="br-ind"><br><span class="indent">&nbsp;</span></span>“तू सबइ बहिर लोगन क मोर सुनइ चाही।<br> <span class="br-ind"><br><span class="indent">&nbsp;</span></span>तू सबइ आँधर लोगन क एहर दृस्टि डावइ चाही अउर मोका लखइ चाही।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>कउन अहइ ओतना आँधर जेतना मोर दास अहइँ? कउनो नाहीं।<br> <span class="br-ind"><br><span class="indent">&nbsp;</span></span>कउन अहइ ओतना बहिर जेतना मोर दूत अहइ? जेका मइँ इ संसार मँ पठएउँ ह कउनो नाहीं।<br> <span class="br-ind"><br><span class="indent">&nbsp;</span></span>इ आँधर कउन अहइ जेकरे संग मइँ वाचा किहेउँ?<br> <span class="br-ind"><br><span class="indent">&nbsp;</span></span>इ पचे ऍतना आँधर अहइँ जेतना आँधर यहोवा क दास अहइ।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>उ लखत बहोत ह,<br> <span class="br-ind"><br><span class="indent">&nbsp;</span></span>किन्तु मोर हुकुम नाहीं मानत।<br> <span class="br-ind"><br><span class="indent">&nbsp;</span></span>उ आपन कानन स साफ साफ सुनि सकत ह<br> <span class="br-ind"><br><span class="indent">&nbsp;</span></span>किन्तु उ मोर सुनइ स इन्कार करत ह।”<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>यहोवा उहइ चाहत ह जउन ओकरे सेवक इस्राएल बरे बड़ियार होइ,<br> <span class="br-ind"><br><span class="indent">&nbsp;</span></span>ऍह बरे उ (यहोवा) ओनका महान अउर अद्भुत उपदेस देत ह।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>किन्तु ओनका कइँती लखा।<br> <span class="br-ind"><br><span class="indent">&nbsp;</span></span>उ पचे हराइ दिहे गएन अउर ओनकर धन जुद्ध मँ लूटि लिहे गएन।<br> <span class="br-ind"><br><span class="indent">&nbsp;</span></span>उ पचे सबहिं कारागार मँ बन्द कीन्ह गएन।<br> <span class="br-ind"><br><span class="indent">&nbsp;</span></span>लोग ओनसे ओनकर धन छीनी लिहेन ह।<br> <span class="br-ind"><br><span class="indent">&nbsp;</span></span>कउनो मनई ओकार रच्छा करइ क लाइक नाहीं अहा।<br> <span class="br-ind"><br><span class="indent">&nbsp;</span></span>दूसर मनई ओकर धन क लूटि लिहेन।<br> <span class="br-ind"><br><span class="indent">&nbsp;</span></span>कउनो मनई अइसा नाहीं जउन कहइ<br> <span class="br-ind"><br><span class="indent">&nbsp;</span></span>“एका वापिस करा।”<br></div>
<div class="v" id="v23"><span class="vn">23</span> <span class="br-p"><br><br></span>तू पचन्मँ स का कउनो मनई एका सुनत ह? का तू पचन्मँ स कउनो क भी इ बात क परवाइ अहइ अउर का कउनो सुनत ह कि भविस्स मँ तू पचन्क साथ का होइवाला अहइ?</div>
<div class="v" id="v24"><span class="vn">24</span> याकूब अउर इस्राएल क सम्पत्ति लोगन क कउन लेइ दिहस? यहोवा ही ओनका अइसा करइ दिहस। हम यहोवा क विरुद्ध पाप किहे रहे तउ यहोवा लोगन क हमार सम्पत्ति छोरइ दिहस? इस्राएल क लोग उस ढंग स जिअब नाहीं चाहत रहेन जउने ढ़ग स यहोवा चाहत रहा। इस्राएल क लोग ओकरी सिच्छा पइ कान नाहीं दिहन।</div>
<div class="v" id="v25"><span class="vn">25</span> तउ यहोवा ओन पइ कोहाइ गवा। यहोवा ओनके खिलाफ भयानक लड़ाइयन लड़वाइ दिहस। इ अइसे भवा जइसे इस्राएल क लोग आगी मँ बरत होइँ अउर उ पचे जान ही न पाए होइँ कि का होत अहइ। इ अइसा रहा जइसे उ पचे बरत होइँ। किन्तु उ पचे जउन वस्तुअन घटत रहिन, ओनका समुझावइ क जतन ही नाहीं किहेन।</div>
</div>
<!-- PARSED ABOVE; EDITING MAY BREAK PARSER -->
</body></html>