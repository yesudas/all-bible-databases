<html><head>
<meta http-equiv="Content-Type" content="text/html;charset=utf-8" />
<title>Isa 44 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 44);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_42.html">42</a> <a href="Isa_43.html">43</a> <b>44</b> <a href="Isa_45.html">45</a> <a href="Isa_46.html">46</a> ... <a href="Isa_66.html">66</a> </div><hr>
<h1>Isa 44</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>सिरिफ यहोवा ही परमेस्सर अहइ</h2><span class="vn">1</span> <span class="br-p"><br><br></span>“याकूब, तू मोर सेवक अहा। इस्राएल, मोर बात सुना। मइँ तोहका चुनेउँ ह। जउन कछू मइँ कहत हउँ ओह पइ धियान द्या।</div>
<div class="v" id="v2"><span class="vn">2</span> मइँ यहोवा हउँ अउर मइँ तोहका बनाएउँ ह। तू जउन कछू अहा ओहका बनावइवाला मइँ ही हउँ। जब तू महतारी क देह मँ ही रह्या, मइँ तबहिं स तोहार सहायता किहे रहेउँ। मोर सेवक याकूब डेराअ जिन। यसरून (इस्राएल) तोहका मइँ चुनेउँ ह।</div>
<div class="v" id="v3"><span class="vn">3</span> <span class="br-p"><br><br></span>“जइसे मइँ पियासे लोगन बरे पानी बरसाउब अउर जइसे झुरान धरती पइ मइँ जलधारन बहाउब, उसी तरह तोहरी संतानन पइ मइँ आपन आतिमा डाउब। मोर आसीर्बाद तोहार गदेलन पइ अइसा ही बहब जइसा पानी क टंकी स पानी बहत ह।</div>
<div class="v" id="v4"><span class="vn">4</span> उ पचे हर मोसम मँ चिनार क बृच्छन क नाई बढ़त भए होइहीं।</div>
<div class="v" id="v5"><span class="vn">5</span> <span class="br-p"><br><br></span>“लोगन मँ कउनो कही, ‘मइँ यहोवा क अहउँ।’ तउ दूसर मनई ‘याकूब’ क नाउँ लेइ। कउनो मनई आपन हाथे पइ लिखी, ‘मइँ यहोवा क हउँ’ अउर दूसर मनई ‘इस्राएल’ नाउँ क उपयोग करी।”</div>
<div class="v" id="v6"><span class="vn">6</span> <span class="br-p"><br><br></span>यहोवा इस्राएल क राजा अहइ। सर्वसक्तीमान यहोवा इस्राएल क रच्छा करत ह। यहोवा कहत ह, “परमेस्सर केवल मइँ ही हउँ। अन्य कउनो परमेस्सर नाहीं अहइ। मइँ ही आदि हउँ। मइँ ही अंत अहउँ।</div>
<div class="v" id="v7"><span class="vn">7</span> मोरे जइसा परमेस्सर कउनो दूसर नाहीं अहइ अउर जदि कउनो अहइ तउ ओका अब बोलइ चाही। ओका आगे आइके कउनो प्रमाण देइ चाही कि उ मोरे जइसा अहइ। भविस्स मँ का कछू होइवाला अहइ ओका बहुत पहले ही कउन बनाइ दिहे रहा? तउ उ पचे हम का अब बताइ देइँ कि अगवा का होइ?</div>
<div class="v" id="v8"><span class="vn">8</span> <span class="br-p"><br><br></span>“डेराअ जिन, चिंता जिन करा। जउन कछू घटइवाला अहइ, उ मइँ तू पचन्क सदा बताएउँ ह। तू लोग मोर साच्छी अहा। कउनो दूसर परमेस्सर नाहीं अहइ। केवल मइँ ही हउँ। कउनो दूसर ‘सरण स्थान’ नाहीं अहइ। मइँ जानत हउँ केवल मइँ ही हउँ।”</div>
<div class="v" id="v9"><h2>लबार देवता बेकार अहइँ</h2><span class="vn">9</span> <span class="br-p"><br><br></span>कछू लोग मूरति (लबार देवता) बनाबा करत हीं। किन्तु उ पचे बेकार अहइँ। लोग ओन भूतन स पिरेम करत हीं किन्तु उ सबइ भूत बेकार अहइँ। उ सबइ लोग ओन बुतन क साच्छी अहइँ किन्तु उ सबइ लख नाहीं पउतेन। उ पचे लज्जित होइहीं।</div>
<div class="v" id="v10"><span class="vn">10</span> <span class="br-p"><br><br></span>एन लबार देवतन क कउनो काहे गढ़ी? एन बेकार क बुतन क कउनो काहे ढाली?</div>
<div class="v" id="v11"><span class="vn">11</span> ओन देवतन क कारीगरन गढ़ेन ह अउर उ सबइ कारीगर तउ मात्र मनई अहइँ, न कि देवता। जदि उ पचे सबहिं एकजुट होइके पक्ति मँ आवइँ अउर एन बातन पइ विचार क लेन-देन करइँ तउ उ सबइ लजाइ जइहीं अउर डर जइहीं।</div>
<div class="v" id="v12"><span class="vn">12</span> <span class="br-p"><br><br></span>कउनो एक कारीगर कोयलन पइ लोहा क तपावइ बरे आपन अउजारन क उपयोग करत ह। उ मनई धातु क पीटइ बरे आपन हथौड़ा कामे मँ लिआवत ह। एकरे बरे उ आपन बाँहन क सक्ति क प्रयोग करत ह। किन्तु उहइ मनई क जब भूख लागत ह, ओकर सक्ति जात रहत ह। उहइ मनई अगर पानी न पियइ तउ कमजोर होइ जात ह।</div>
<div class="v" id="v13"><span class="vn">13</span> <span class="br-p"><br><br></span>दूसर मनई आपन रेखा पटकइ क सूत क उपयोग करत ह। उ तख्ते पइ रेखा हींचइ बरे परकार क काम मँ लिआवत ह। इ रेखा ओका बतावत ह कि उ कहाँ स काटइ। फिन उ मनई निहानियन क उपयोग करत ह अउर काठे मँ मूरतियन क उभारत ह। उ मूरतियन क नापइ बरे परकार क प्रयोग करत ह अउर इ तरह उ कारीगर लकड़ी क ठीक मनई क रूप दइ देत ह। फुन मनई क सा इ मूरति घरे मँ बइठाइ दीन्ह जात ह।</div>
<div class="v" id="v14"><span class="vn">14</span> <span class="br-p"><br><br></span>कउनो मनई देवदार, सनोवर अथवा बाँज क बृच्छ क काट गिरावत ह। (किन्तु उ मनई ओन बृच्छन क उगावत नाहीं। इ सबइ बृच्छ बन मँ खुद अपने आप उगत हीं। जदि कउनो मनई बृच्छ उगावइ तउ ओकर बढ़वार बर्खा करत ह न कि उ मनई।)</div>
<div class="v" id="v15"><span class="vn">15</span> <span class="br-p"><br><br></span>फुन उ मनई उ बृच्छ क आपन बारइ क काम मँ लिआवत ह। उ मनई उ बृच्छ क काटिके काठे क मुढ्ढियन बनावत ह अउर ओनका भोजन बनावइ अउर खुद क गरमावइ क काम मँ लिआवत ह। मनई थोड़ी सी लकड़ी क आगी सुलगाइ के आपन रोटियन सेंकत ह। किन्तु तउ भी मनई उहइ लकड़ी स देवता क मूरति बनावत ह अउर फुन उ देवता क पूजा करइ लागत ह। इ देवता तउ एक मूरति अहइ जेका उ मनई बनाएस ह। किन्तु उहइ मनई उ मूरति क आगे आपन माथा नवावत ह।</div>
<div class="v" id="v16"><span class="vn">16</span> उहइ मनई आधी लकड़ी क आगी मँ बारि देत ह अउर उ आगी पइ माँस पकाइके भर पेट खात ह अउर फुन अपने आप क गरमावइ बरे मनई उहइ लकड़ी क बारत ह अउर फुन उहइ कहत ह, “बहोत अच्छे! अब मइँ गरम हउँ अउर आगी क लपटन क लखि सकत हूँ।”</div>
<div class="v" id="v17"><span class="vn">17</span> किन्तु थोड़ी बहोत लकड़ी बच जात ह। तउ लकड़ी स मनई एक मूरति बनाइ लेत ह अउर ओका आपन देवता कहइ लागत ह। उ उ देवता क आगे माथा नवावत ह अउर ओकर पूजा करत ह। उ उ देवता स पराथना करत भए कहत ह, “तू मोर देवता अहा, मोर रच्छा करा।”</div>
<div class="v" id="v18"><span class="vn">18</span> <span class="br-p"><br><br></span>इ सबइ लोग इ नाहीं जानतेन कि इ सबइ का करत अहइँ? इ सबइ का करत अहइ: इ सबइ लोग समझतेन नाहीं। अइसा अहइ जइसे एनकर आँखिन बंद होइँ अउर इ सबइ कछू लख ही नाहीं पावत होइँ। एनकर मन समुझइ क जतन ही नाहीं करत।</div>
<div class="v" id="v19"><span class="vn">19</span> एन वस्तुअन क बारे मँ इ सबइ लोग कछू सोचत ही नाहीं ह। इ सबइ लोग ना समुझ अहइँ। एह बरे एन लोग आपन मने मँ कबहुँ नाहीं सोचेन। “आधी लकड़ियन मइँ आगी मँ बारि डाएउँ। दहकत कोयलन क प्रयोग मइँ रोटी सेकइ अउर माँस पकावइ मँ किहेउँ। फुन मइँ माँस खाएउँ अउर बची भइ लकड़ी क प्रयोग मइँ भ्रस्ट वस्तु (मूर्ति) बनावइ मँ किहेउँ। अरे, मइँ तउ एक लकड़ी क टूका क पूजा करत हउँ।”</div>
<div class="v" id="v20"><span class="vn">20</span> <span class="br-p"><br><br></span>इ तउ बस उ राख क खाइ जइसा अहइ। उ मनई इ नाहीं जानत कि उ का करत अहइ? उ भ्रम मँ पड़ा भवा अहइ। एह बरे ओकर मन ओका गलत राह पइ लइ जात ह। उ मनई आपन बचाव नाहीं कइ पावत ह अउर उ इ देख नाहीं पावत ह कि उ गलत काम करत अहइ। उ मनई नाहीं कही, “इ मूरति जेका मइँ थामे हउँ एक लबार देवता अहइ।”</div>
<div class="v" id="v21"><h2>सच्चा परमेस्सर यहोवा इस्राएल क सहायक अहइ</h2><span class="vn">21</span> <span class="br-p"><br><br></span><span class="br-ind"><br><span class="indent">&nbsp;</span></span>“हे याकूब, इ सबइ बातन याद रखा।<br> <span class="br-ind"><br><span class="indent">&nbsp;</span></span>इस्राएल, याद रखा कि तू मोर सेवक अहा।<br> <span class="br-ind"><br><span class="indent">&nbsp;</span></span>मइँ तोहका बनाएँउ, तू मोर सेवक अहा।<br> <span class="br-ind"><br><span class="indent">&nbsp;</span></span>एह बरे इस्राएल, मइँ तोहका नाहीं बिसराउब।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>तोहार पाप एक बड़के बादर जइसे रहेन।<br> <span class="br-ind"><br><span class="indent">&nbsp;</span></span>किन्तु मइँ तोहरे पापन्क उड़ाइ दिहेउँ।<br> <span class="br-ind"><br><span class="indent">&nbsp;</span></span>तोहार पाप बादर क नाई हवा मँ बिलाइ गएन।<br> <span class="br-ind"><br><span class="indent">&nbsp;</span></span>मइँ तोहका बचाएउँ<br> <span class="br-ind"><br><span class="indent">&nbsp;</span></span>अउर तोहार रच्छा किहेउँ।<br> <span class="br-ind"><br><span class="indent">&nbsp;</span></span>एह बरे मोरे लगे लउटि आवा।”<br></div>
<div class="v" id="v23"><span class="vn">23</span> <span class="br-p"><br><br></span><span class="br-ind"><br><span class="indent">&nbsp;</span></span>अकास खुस अहइ, काहेकि यहोवा महान काम किहेस।<br> <span class="br-ind"><br><span class="indent">&nbsp;</span></span>धरती अउ हिआँ तलक कि धरती क तले बहोत गहिर ठउर भी खुस अहइँ।<br> <span class="br-ind"><br><span class="indent">&nbsp;</span></span>पर्वत परमेस्सर क धन्यवाद देत भए गावा।<br> <span class="br-ind"><br><span class="indent">&nbsp;</span></span>बने क सबहिं बृच्छ तू पचे भी खुसी गवा।<br> <span class="br-ind"><br><span class="indent">&nbsp;</span></span>काहेकि यहोवा याकूब क बचाइ लिहस ह।<br> <span class="br-ind"><br><span class="indent">&nbsp;</span></span>यहोवा इस्राएल बरे महान कार्य किहे अहइ।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>जउन कछू भी तू अहा यहोवा तोहका बनाएस।<br> <span class="br-ind"><br><span class="indent">&nbsp;</span></span>यहोवा इ किहेस जब तू अबहिं महतारी क गरम मँ ही रह्या।<br> <span class="br-ind"><br><span class="indent">&nbsp;</span></span>यहोवा तोहार रखवारा कहत ह, “मइँ यहोवा सब कछू बनाएउँ।<br> <span class="br-ind"><br><span class="indent">&nbsp;</span></span>मइँ ही हुआँ अकास तानेउँ ह,<br> <span class="br-ind"><br><span class="indent">&nbsp;</span></span>अउर आपन समन्वा धरती क बिछाएउँ।”<br></div>
<div class="v" id="v25"><span class="vn">25</span> <span class="br-p"><br><br></span>लबार नबी सगुन देखाया करत हीं किन्तु यहोवा दर्सावत ह कि ओकर सगुन झूठ अहइँ। जउन लोग जादू टोना कइके भविस्स बतावत हीं, यहोवा ओनका मूरख सिद्ध करी। यहोवा तथाकथित बुद्धिमान मनइयन तलक क भ्रम मँ डाइ देत ह। उ पचे सोचत हीं कि उ पचे बहोत कछू जानत हीं किन्तु यहोवा ओनका अइसा बनाइ देत ह कि उ पचे मूरख देखाइ देइँ।</div>
<div class="v" id="v26"><span class="vn">26</span> यहोवा आपन सेवकन क लोगन क सन्देस सुनावइ बरे पठवत ह अउर फुन यहोवा ओन सन्देसन क फुरइ कइ देत ह। यहोवा लोगन क का करइ चाही ओनका इ बतावइ बरे दूत पठवत ह अउर फुन यहोवा देखाइ देत ह कि ओनकर सम्मति अच्छी अहइ। <span class="br-p"><br><br></span><span class="br-ind"><br><span class="indent">&nbsp;</span></span>यहोवा यरूसलेम स कहत ह, “लोग तोहमाँ आइके फुन बसिहीं।”<br> <span class="br-ind"><br><span class="indent">&nbsp;</span></span>यहोवा यहूदा क नगरन स कहत ह, “तोहार फुन स निर्माण होइ।”<br> <span class="br-ind"><br><span class="indent">&nbsp;</span></span>यहोवा ध्वस्त भए नगरन स कहत ह, “मइँ तू सबइ नगरन क फुन स उठाउब।”<br></div>
<div class="v" id="v27"><h2>परमेस्सर कुसू क यहूदा क पुनःनिर्माण बरे चुनत ह</h2><span class="vn">27</span> <span class="br-ind"><br><span class="indent">&nbsp;</span></span>यहोवा गहिर सागर स कहत ह, “झुराइजा<br> <span class="br-ind"><br><span class="indent">&nbsp;</span></span>मइँ तोहार जल धारन क सूखा बनाइ देब।”<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>यहोवा कुसू स कहत ह, “तू मोर चरवाहा अहा।<br> <span class="br-ind"><br><span class="indent">&nbsp;</span></span>जउन मइँ चाहत हउँ तू उहइ काम करब्या।<br> <span class="br-ind"><br><span class="indent">&nbsp;</span></span>तू यरूसलेम स कहब्या, ‘तोहका फुन स बनावा जाइ।’<br> <span class="br-ind"><br><span class="indent">&nbsp;</span></span>तू मन्दिर स कहब्या, ‘तोहार नींवन क फुन स निर्माण होइ।’”<br></div>
</div>
<!-- PARSED ABOVE; EDITING MAY BREAK PARSER -->
</body></html>