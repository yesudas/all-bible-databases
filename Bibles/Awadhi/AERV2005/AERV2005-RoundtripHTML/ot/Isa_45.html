<html><head>
<meta http-equiv="Content-Type" content="text/html;charset=utf-8" />
<title>Isa 45 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 45);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_43.html">43</a> <a href="Isa_44.html">44</a> <b>45</b> <a href="Isa_46.html">46</a> <a href="Isa_47.html">47</a> ... <a href="Isa_66.html">66</a> </div><hr>
<h1>Isa 45</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>परमेस्सर कुसू क इस्राएल क मुक्ति बरे चुनत ह</h2><span class="vn">1</span> <span class="br-p"><br><br></span>इ सबइ उ बातन अहइँ जेनका यहोवा आपन चुने भए राजा कुसू कहत ह, <span class="br-p"><br><br></span><span class="br-ind"><br><span class="indent">&nbsp;</span></span>“मइँ कुसू क दाहिन हाथ थामव।<br> <span class="br-ind"><br><span class="indent">&nbsp;</span></span>मइँ राजा लोगन क सक्ति छोरइ मँ ओकर मदद करब।<br> <span class="br-ind"><br><span class="indent">&nbsp;</span></span>नगर दुआर कुसू क रोक नाहीं पइहीं, मइँ नगर क दुआर खोल देब, अउर कुसू भीतर चला जाइ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>कुसू, तोहार फउजन अगवा बढ़िहीं अउर मइँ तोहरे अगवा चलब।<br> <span class="br-ind"><br><span class="indent">&nbsp;</span></span>मइँ पर्वतन क समथर कइ देब।<br> <span class="br-ind"><br><span class="indent">&nbsp;</span></span>मइँ काँसे क नगर-दुआर क तोड़ डाउब।<br> <span class="br-ind"><br><span class="indent">&nbsp;</span></span>मइँ दुआरे पइ लगी लोहा क आँगल क काट डाउब।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मइँ अँधियारा कमरा मँ रखी भइ दौलत तोहका देब।<br> <span class="br-ind"><br><span class="indent">&nbsp;</span></span>मइँ तोहका उ छिपा भवा धन देब।<br> <span class="br-ind"><br><span class="indent">&nbsp;</span></span>मइँ अइसा करब ताकि तोहका पता चलि जाइ कि मइँ यहोवा इस्राएल क परमेस्सर हउँ,<br> <span class="br-ind"><br><span class="indent">&nbsp;</span></span>अउर मइँ तोहका तोहार नाउँ स पुकारेस हउँ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मइँ इ सबइ बातन आपन सेवक याकूब बरे करत हउँ।<br> <span class="br-ind"><br><span class="indent">&nbsp;</span></span>मइँ इ सबइ बातन इस्राएल क आपन चुने भए लोगन बरे करत हउँ।<br> <span class="br-ind"><br><span class="indent">&nbsp;</span></span>कुसू, यद्यपि तू मोका नाहीं जानत अहा, किन्तु मइँ तोहका तोहार नाउँ स पुकारे हउँ,<br> <span class="br-ind"><br><span class="indent">&nbsp;</span></span>यहाँ तलक कि तोहार आपन नाउँ स पुकारे हउँ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मइँ यहोवा हउँ, मइँ सिरिफ परमेस्सर हउँ।<br> <span class="br-ind"><br><span class="indent">&nbsp;</span></span>मोरे सिवा दूसर कउनो परमेस्सर नाहीं अहइ।<br> <span class="br-ind"><br><span class="indent">&nbsp;</span></span>मइँ तोहका मज़बूत बनाए हउँ,<sup class="fnm"><a name="fnm1" href="#fn1">1</a></sup><br> <span class="br-ind"><br><span class="indent">&nbsp;</span></span>यद्यपि तू मोका नाहीं पहिचानत ह।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>मइँ इ काम करत हउँ ताकि सब लोग जान जाइँ<br> <span class="br-ind"><br><span class="indent">&nbsp;</span></span>कि मइँ ही परमेस्सर हउँ।<br> <span class="br-ind"><br><span class="indent">&nbsp;</span></span>पूरब स पच्छिम तलक सबहिं लोग इ सबइ जानिहीं कि मइँ यहोवा हउँ<br> <span class="br-ind"><br><span class="indent">&nbsp;</span></span>अउर मोरे सिवा दूसर कउनो परमेस्सर नाहीं।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>मइँ प्रकास क बनाएउँ अउर मइँ ही अँधियारा क रचेउँ।<br> <span class="br-ind"><br><span class="indent">&nbsp;</span></span>मइँ सान्ति क सृजेउँ अउर विपत्तियन भी मइँ ही बनाएउँ ह।<br> <span class="br-ind"><br><span class="indent">&nbsp;</span></span>मइँ यहोवा हउँ, मइँ ही इ सबइ बातन करत हउँ।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>“ऊपर अकासे मँ निआव अइसे बरसब<br> <span class="br-ind"><br><span class="indent">&nbsp;</span></span>जइसे मेघ स बर्खा बरसत ह।<br> <span class="br-ind"><br><span class="indent">&nbsp;</span></span>धरती खुल जात ह।<br> <span class="br-ind"><br><span class="indent">&nbsp;</span></span>मुक्ति अइसा फलब फूलब जइसा कउनो पउधा धरती स उगत ह।<br> <span class="br-ind"><br><span class="indent">&nbsp;</span></span>पुण्य कर्म आपन चारिहुँ कइँती बढ़ब!<br> <span class="br-ind"><br><span class="indent">&nbsp;</span></span>मइँ यहोवा ही इ सबइ कइ क कारण हउँ।<br></div>
<div class="v" id="v9"><h2>परमेस्सर आपन सृस्टि क नियन्त्रण करत ह</h2><span class="vn">9</span> <span class="br-p"><br><br></span>“धिक्कार अहइ ऍन लोगन क, इ सबइ उहइ स बहस करत अहइँ जउन ऍतका बनाएस ह। इ सबइ कउनो टूटे भए घड़े क ठीकरन जइसे अहइँ। कोहार नरम गीली माटी स घड़ा बनावत ह पर माटी ओहसे नाहीं पूछत, ‘अरे, तू का करत अहा?’ वस्तुअन जउन बनाई गइ अहइँ, उ सबइ इ सक्ति नाहीं रखतिन कि आपन बनावइवाले स सवाल पूछइ। इ सबइ लोग भी माटी क टूटे घड़न क ठीकरन क जइसे अहइँ।</div>
<div class="v" id="v10"><span class="vn">10</span> या, बच्चा आपन बाप स इ नाहीं पूछ सकतेन कि ‘तू हमका जिन्नगी काहे देत अहा?’ बच्चा आपन महतारी स इ सवाल नाहीं कइ सकत हीं कि ‘तू हमका काहे पइदा करति अहा?’”</div>
<div class="v" id="v11"><span class="vn">11</span> <span class="br-p"><br><br></span>यहोवा इस्राएल क परमेस्सर पवित्तर अहइ। उ इस्राएल क बनाएस। यहोवा कहत ह, <span class="br-p"><br><br></span><span class="br-ind"><br><span class="indent">&nbsp;</span></span>“का तू मोहसे मोरे बच्चन क बारे मँ पूछब्या अथवा<br> <span class="br-ind"><br><span class="indent">&nbsp;</span></span>तू मोका आदेस देब्या ओनके ही बारे मँ जेका मइँ आपन हाथन स रचेउँ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>तउ लखा, मइँ धरती बनाएउँ<br> <span class="br-ind"><br><span class="indent">&nbsp;</span></span>अउर उ पचे सबहिं लोग जउन एह पइ रहत हीं, मोर बनाए भए अहइँ।<br> <span class="br-ind"><br><span class="indent">&nbsp;</span></span>मइँ खुद आपन हाथन स अकासन क रचना किहेउँ,<br> <span class="br-ind"><br><span class="indent">&nbsp;</span></span>अउर मइँ अकास क सितारन क आदेस देत हउँ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>मइँ हउँ जउन वास्तव मँ ओका इ काम करइ बरे उकसाएस ह।<br> <span class="br-ind"><br><span class="indent">&nbsp;</span></span>मइँ ओकर रास्ता क सहल बनाउबउँ।<br> <span class="br-ind"><br><span class="indent">&nbsp;</span></span>मइँ आपन नगर क फुन स बनाब।<br> <span class="br-ind"><br><span class="indent">&nbsp;</span></span>उ मोरे क लोगन बिना किसी रिस्वत दिए या बिना कउनो मोल चुकाए अजाद कइ देइ!”<br> <span class="br-ind"><br><span class="indent">&nbsp;</span></span>सर्वसक्तीमान यहोवा इ सबइ बातन कहेस।<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा कहत ह, “मिस्र अउ क्रुस बहोत वस्तुअन रचेस रहेन,<br> <span class="br-ind"><br><span class="indent">&nbsp;</span></span>किन्तु हे इस्राएल, तू उ सबइ वस्तुअन पउब्या।<br> <span class="br-ind"><br><span class="indent">&nbsp;</span></span>सेबा क लम्बे लोग तोहार होइहीं।<br> <span class="br-ind"><br><span class="indent">&nbsp;</span></span>उ पचे आपन गर्दन क चारिहुँ कइँती जंजीर लिए भए तोहरे पाछे-पाछे चलिहीं।<br> <span class="br-ind"><br><span class="indent">&nbsp;</span></span>उ सबइ लोग तोहरे समन्ना निहुरिहीं,<br> <span class="br-ind"><br><span class="indent">&nbsp;</span></span>अउर उ पचे तोहसे बिनती करिहीं।<br> <span class="br-ind"><br><span class="indent">&nbsp;</span></span>‘इस्राएल, परमेस्सर तोहरे संग अहइ,<br> <span class="br-ind"><br><span class="indent">&nbsp;</span></span>अउर ओका तजिके कउनो दूसर परमेस्सर नाहीं अहइ।’”<br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, तू उ परमेस्सर अहा जेका लोग लख नाहीं सकतेन।<br> <span class="br-ind"><br><span class="indent">&nbsp;</span></span>तू ही इस्राएल क उद्धार कर्त्ता अहा।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>बहोत स लोग मिथ्या देवता बनावा करत हीं।<br> <span class="br-ind"><br><span class="indent">&nbsp;</span></span>किन्तु उ सबइ लोग तउ निरास ही होइहीं।<br> <span class="br-ind"><br><span class="indent">&nbsp;</span></span>उ सबइ सबहिं लोग तउ लजाइ जइहीं।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>किन्तु इस्राएल यहोवा क जरिये बचाइ लीन्ह जाइ।<br> <span class="br-ind"><br><span class="indent">&nbsp;</span></span>उ मुक्ति जुगन तलक बनी रही।<br> <span class="br-ind"><br><span class="indent">&nbsp;</span></span>फुन इस्राएल कबहुँ भी लज्जित नाहीं होइ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>यहोवा ही परमेस्सर अहइ।<br> <span class="br-ind"><br><span class="indent">&nbsp;</span></span>उ अकास रचेस ह, अउर अहइ धरती बनाएस ह।<br> <span class="br-ind"><br><span class="indent">&nbsp;</span></span>यहोवा ही धरती क अपने जगहिया पइ टेकाएस ह।<br> <span class="br-ind"><br><span class="indent">&nbsp;</span></span>जब यहोवा धरती बनाएस उ इ सबइ नाहीं चाहेस कि धरती खाली रहइ।<br> <span class="br-ind"><br><span class="indent">&nbsp;</span></span>उ एका रचेस ताकि एहमाँ जिन्नगी रहइ।<br> <span class="br-ind"><br><span class="indent">&nbsp;</span></span>मइँ यहोवा हउँ।<br> <span class="br-ind"><br><span class="indent">&nbsp;</span></span>मोरे अलावा कउनो दूसर परमेस्सर नाहीं अहइ।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>मइँ अकेल्ले इ सबइ बातन नाहीं किहेउँ, मइँ अजाद भाव स कहेउँ ह।<br> <span class="br-ind"><br><span class="indent">&nbsp;</span></span>संसार क कउनो भी अँधियारा मँ मइँ आपन बचन नाहीं छुपावत।<br> <span class="br-ind"><br><span class="indent">&nbsp;</span></span>मइँ याकूब क लोगन स नाहीं कहेउँ कि<br> <span class="br-ind"><br><span class="indent">&nbsp;</span></span>उ पचे मोका बीरान जगहन पइ हेरइँ।<br> <span class="br-ind"><br><span class="indent">&nbsp;</span></span>मइँ परमेस्सर हउँ अउर मइँ फुरइ बोहात हउँ।<br> <span class="br-ind"><br><span class="indent">&nbsp;</span></span>मइँ उहइ बातन कहत हउँ जउन फुरइ अहइँ।<br></div>
<div class="v" id="v20"><h2>यहोवा सिद्ध करत ह कि उ ही परमेस्सर अहइ</h2><span class="vn">20</span> <span class="br-p"><br><br></span>“तू लोग दूसरी जातियन स बच पराया। तउ आपुस मँ बटुर जा अउर मोरे समन्वा आवा। (इ सबइ लोग अपने संग मिथ्या देवन क मूरतियन रखत हीं अउर एन बेकार क देवतन स पराथना करत हीं। किन्तु इ सबइ लोग इ नाहीं जानतेन कि उ पचे का करत अहइँ?</div>
<div class="v" id="v21"><span class="vn">21</span> एन लोगन क मोरे लगे आवइ क कहा। एन लोगन क आपन तर्क पेस करइ द्या।) <span class="br-p"><br><br></span>“उ पचे बातन बहुत दिनन पहिले घटी रहिन, ओनके बारे मँ तू पचन्क कउन बोलाएस? बहोत-बहोत दिनन पहिले ही एन बातन क लगातार कउन बतावत रहा? उ मइँ यहोवा ही हउँ जउन इ सबइ बातन बताए रहा। मइँ ही एकमात्र यहोवा हउँ। मोरे अलावा कउनो अउर परमेस्सर नाही अहइ? का अइसा कउनो अउर अहइ जउन आपन लोगन क रच्छा करत ह नाहीं, अइसा कउनो दूसर परमेस्सर नाहीं अहइ।</div>
<div class="v" id="v22"><span class="vn">22</span> हे हर कतहुँ क लोगो, तू पचन्क एन लबार देवतन क पाछे चलब छोड़ देइ चाही। तू पचन्क मोर अनुसरन करइ चाही अउर होइ जाइ चाही। मइँ परमेस्सर हउँ। मोहसे दूसर कउनो दूसर परमेस्सर नाहीं अहइ। परमेस्सर केवल मइँ ही हउँ।</div>
<div class="v" id="v23"><span class="vn">23</span> <span class="br-p"><br><br></span>“मइँ खुद आपन सक्ति क साच्छी कइके प्रतिग्या किहेउँ ह। इ एक उत्तिम बचन अहइ। इ एक आदेस अहइ जउन पूरा होइ ही। हर मनई मोर (परमेस्सर क) आगे निहुरी अउर हर मनई मोर अनुसरण करइ क बचन देइ।</div>
<div class="v" id="v24"><span class="vn">24</span> यहोवा आपन आप स सपथ लेइ के मोसे वाचा किहेस, ‘अच्छाई अउर मज़बूती तोहमाँ आउब्या।’” <span class="br-p"><br><br></span>उ सबइ जउन ओहे (कुस्रू) पइ कोहाइ उ अपमानित होइ।</div>
<div class="v" id="v25"><span class="vn">25</span> यहोवा अच्छे करम करइ बरे इस्राएल क लोगन क बिजयी बनाई अउर लोग ओकर तारीफ करिहीं।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->मइँ तोहका मज़बूत बनाए हउँ <!--raw 1 bo --></em><!--endraw 1-->मूलार्थ, “मइँ एक कमरबंध (तोहार कमर क चारिहुँ कइँती) डालब।” आमतोर पर लोग कमरबंध क अपने कमर मँ आपन मांसपेसी क अतिरिक्त बल प्रदान करइ बरे बांधा करत ह। ऍह बरे इ अरथ क साथ एक मुहावरा बन गवा। “कउनो मनई क आपन काम करइ बरे मज़बूत अउर तइयार होना।”</div>
</div>
<!-- PARSED ABOVE; EDITING MAY BREAK PARSER -->
</body></html>