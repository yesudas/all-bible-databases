<html><head>
<meta http-equiv="Content-Type" content="text/html;charset=utf-8" />
<title>Isa 5 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 5);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_3.html">3</a> <a href="Isa_4.html">4</a> <b>5</b> <a href="Isa_6.html">6</a> <a href="Isa_7.html">7</a> ... <a href="Isa_66.html">66</a> </div><hr>
<h1>Isa 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>इस्राएल परमेस्सर क खास उपवन</h2><span class="vn">1</span> <span class="br-p"><br><br></span>अब मइँ आपन मीत बरे एक ठु गीत गाउब। इ गीत मोरे मीत क अंगूर क बागीचा क बारे मँ अहइ। <span class="br-p"><br><br></span><span class="br-ind"><br><span class="indent">&nbsp;</span></span>ओकरे लगे अंगूर क इ बागीचा<br> <span class="br-ind"><br><span class="indent">&nbsp;</span></span>बहोत उपजाऊ पहाड़ी पइ अहइ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>मोर मीत धरती खोदेस<br> <span class="br-ind"><br><span class="indent">&nbsp;</span></span>अउ काँकड़ पाथर हटाइके ओका साफ किहेस<br> <span class="br-ind"><br><span class="indent">&nbsp;</span></span>अउर हुवाँ पइ अंगूरे क उत्तिम बेलन रोपि दिहस।<br> <span class="br-ind"><br><span class="indent">&nbsp;</span></span>फुन खेत क बीच मँ उ अंगूर क रस निकारइ क कुण्ड बनाएस।<br> <span class="br-ind"><br><span class="indent">&nbsp;</span></span>मीत क आसा रही कि हुवाँ उत्तिम अंगूर होइहीं।<br> <span class="br-ind"><br><span class="indent">&nbsp;</span></span>किन्तु हुवाँ जउन अंगूर लाग रहेन उ सबइ बुरा रहेन।<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>तउ परमेस्सर कहेस: “हे यरूसलेम क लोगो, अउर यहूदा क बसइयो,<br> <span class="br-ind"><br><span class="indent">&nbsp;</span></span>मोर अउ मोरे अंगूर क बाग क बारे मँ निर्णय करा।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मइँ अउर क आपन अंगूर क बाग क बरे कइ सकत रहेउँ?<br> <span class="br-ind"><br><span class="indent">&nbsp;</span></span>मइँ उ सब किहेउँ जउन कछू भी मइँ कइ सकत रहेउँ।<br> <span class="br-ind"><br><span class="indent">&nbsp;</span></span>मोका उत्तिम अंगूरन क लगइ क आसा रही,<br> <span class="br-ind"><br><span class="indent">&nbsp;</span></span>किन्तु हुवाँ अंगूर बुरे ही लागेन।<br> <span class="br-ind"><br><span class="indent">&nbsp;</span></span>इ अइसा काहे भवा?<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>“अब मइँ तोहका बताउब कि आपन अंगूर क बगीचा बरे मइँ का कछू करउँ:<br> <span class="br-ind"><br><span class="indent">&nbsp;</span></span>उ कँटेहरी झाड़ी जउन खेते क रच्छा करत ह<br> <span class="br-ind"><br><span class="indent">&nbsp;</span></span>मइँ उखाड़ि देब,<br> <span class="br-ind"><br><span class="indent">&nbsp;</span></span>अउर ओन झाड़ियन क आगी मँ बारि देबउँ।<br> <span class="br-ind"><br><span class="indent">&nbsp;</span></span>पाथर क परकोटा तोड़िके भहराइ देब।<br> <span class="br-ind"><br><span class="indent">&nbsp;</span></span>बगिया क रौंदि दीन्ह जाइ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>मइँ अंगूरे क बगीचे क खाली खेते मँ बदली देबउँ।<br> <span class="br-ind"><br><span class="indent">&nbsp;</span></span>कउनो पउधन क काटा-छाँटा नाहीं जाइ<br> <span class="br-ind"><br><span class="indent">&nbsp;</span></span>अउर नाहीं कुदाल स मिटी क खोदी जाइ।<br> <span class="br-ind"><br><span class="indent">&nbsp;</span></span>ऍह बरे हुवाँ सिरिफ काँटा<br> <span class="br-ind"><br><span class="indent">&nbsp;</span></span>अउर खरपतवार उगीहीं।<br> <span class="br-ind"><br><span class="indent">&nbsp;</span></span>मइँ बादरन क आदेस देब कि उ सबइ हुवाँ न बरिसइँ।”<br></div>
<div class="v" id="v7"><span class="vn">7</span> <span class="br-p"><br><br></span>सर्वसक्तीसाली यहोवा क अंगूरे क बगीचा इस्राएल क रास्ट्र अहइ, अउर अंगूरन क बेलन यहूदा क राजा अहइँ। <span class="br-p"><br><br></span><span class="br-ind"><br><span class="indent">&nbsp;</span></span>यहोवा निआव क आसा किहे रहा,<br> <span class="br-ind"><br><span class="indent">&nbsp;</span></span>किन्तु हुवाँ हत्तिरा दबदबा रही।<br> <span class="br-ind"><br><span class="indent">&nbsp;</span></span>यहोवा निस्पच्छता क आसा किहस,<br> <span class="br-ind"><br><span class="indent">&nbsp;</span></span>किन्तु हुवाँ बस मदद माँगइवालन क रोना रहा जेनके संग जुल्म कीन्ह गवा रहा।<br></div>
<div class="v" id="v8"><span class="vn">8</span> <span class="br-p"><br><br></span>सराप ओनका जउन मकान दर मकान लेत ही चला जात हीं अउर एक खेत क पाछे दूसर खेत अउर दूसर क पाछे तीसर खेत तब तलक घेरत ही चला जात हीं जब तलक कउनो अउर बरे कछू भी जगह नाहीं बची रहत। अइसे लोगन क इ भूइँया मँ अकेले ही रहइ पड़ी।</div>
<div class="v" id="v9"><span class="vn">9</span> सर्वसक्तीसाली यहोवा क मइँ मोहसे इ कहत भए सुना ह, “अब लखा हुवाँ बहोत सारे भवन अहइँ किन्तु मइँ तोहसे कसम लइके कहत हउँ कि उ सब सबहिं भवन नस्ट कइ दीन्ह जइहीं। अबहिं हुवाँ बड़के बड़के भव्य भवन अहइँ किन्तु उ सबइ भवन उजड़ जइहीं।</div>
<div class="v" id="v10"><span class="vn">10</span> उ समय दस एकड़ भुइँया क अंगूरन स एक ही बेरल दाखरस तइयार होइ, अउर दस बोरी बिअन स एक बोरी अनाज पइदा होइ।”</div>
<div class="v" id="v11"><span class="vn">11</span> <span class="br-p"><br><br></span>तू पचन्क धिक्कार अहइ, तू लोग अलख भिन्सारे उठत ह अउर अब सराब पिअइ क ताक मँ रहत ह। राति क देर तलक जागत भए दाखरस पिअके धुत होत अहा।</div>
<div class="v" id="v12"><span class="vn">12</span> तू आपन प्रतिभोज मँ दाखरस पीअत ह अउर वीणा, ढोल, बाँसुरी अउर अइसे ही दूसर बाजन यत्रं स संगीत सुनत ह तू पचे ओन बातन पइ दृस्टि नाहीं डउत्या जेनका यहोवा किहस ह! तू उ चिजियन क भी नाहीं लखेस ह जेका यहोवा आपन हाथन स बनाएस ह। ऍह बरे तू लोगन बरे इ बहोत बुरा होइ।</div>
<div class="v" id="v13"><span class="vn">13</span> <span class="br-p"><br><br></span>यहोवा कहत ह, “मोरे लोगन क बंदी बनाइके कैदी क रूप मँ लइ जावा जाइ, काहेकि उ पचे मोका नाहीं जानतेन। अउ महत्वपूर्ण लोग भूख स झूझत रही। अउर आम लोग बहोत पियासा होइ जइहीं।</div>
<div class="v" id="v14"><span class="vn">14</span> फुन ओनकर मउत होइ जाइ अउर सियोल, जियादा स जियादा लोगन क निगलि जाइ। मउत क उ प्रदेस आपन असीम मुँह पसारी अउर उ पचे सबहिं महत्वपूर्ण अउर साधारण लोग अउर हुल्लड़ मचावत उ पचे सबहिं खुसियन मनावत अउर सियोल मँ धँसि जइहीं।”</div>
<div class="v" id="v15"><span class="vn">15</span> <span class="br-p"><br><br></span>ओन लोगन क नीच देखाँवा जाइ। उ सबइ बड़के लोग आपन मूँड़ नीचे लटकाए धरती कइँती लखिहीं।</div>
<div class="v" id="v16"><span class="vn">16</span> सर्वसक्तीसाली यहोवा निआव क संग निर्णय देइ, अउर लोग जान लेइहीं कि उ महान अहइ। पवित्तर परमेस्सर ओन बातन क करी जउन उचित अहइँ, अउर लोग ओका आदर देइहीं।</div>
<div class="v" id="v17"><span class="vn">17</span> इस्राएल क लोगन स परमेस्सर ओनका आपन देस छोड़वाइ देइ। धरती वीरान होइ जाइ। भेड़िन जहाँ चइहीं, चली जइहीं। उ धरती जउन कबहुँ धनवान लोगन क रही, ओह पइ भेड़िन घूमा करिहीं।</div>
<div class="v" id="v18"><span class="vn">18</span> <span class="br-p"><br><br></span>ओन लोगन क बुरा होइ, उ पचे आपन अपराध अउर आपन पापन क आपन पाछे अइसे ढोवत अहइँ जइसे लोग रस्सन स छकड़न हींचत हीं।</div>
<div class="v" id="v19"><span class="vn">19</span> ओह, तू कहत हीं, “ओका उ हाली करी द्या जे उ करइ बरे जात अहा, ताकि हम एकॉ लख सकत हीं! यहोवा जउन चाहत ह ओका होइ द्या ताकि हम जान सकि कि असल मँ इ का अहइ!”</div>
<div class="v" id="v20"><span class="vn">20</span> <span class="br-p"><br><br></span>ओन लोगन क बुरा होइ जउन कहा करतेन कि अच्छी बातन बुरी अहइँ, अउर बुरी बातन अच्छी अहइँ। उ सबइ लोग सोचा करत हीं कि प्रकास अँधेरा बाटइ, अउर अँधेरा प्रकास अहइ। ओन लोगन क विचार अहइ कि कड़ुवा, मीठ अहइ अउर मीठ कड़ुवा अहइ।</div>
<div class="v" id="v21"><span class="vn">21</span> बुरा होइ ओन अभिमानियन क जउन खुद क बहोत चतुर मानत हीं। वे पचे सोचा करत हीं कि उ पचे बहोत बुद्धिमान अहइ।</div>
<div class="v" id="v22"><span class="vn">22</span> बुरा होइ ओनकर जउन दाखरस पिअइ बरे जाना माना जात हीं। दाखरस क मिस्रन मँ जेनका कुसलता हासिल अहइ।</div>
<div class="v" id="v23"><span class="vn">23</span> अउर यदि तू पचे ओन लोगन क रिस्वत दइ द्या तउ उ पचे एक अपराधी क भी छोड़ देइहीं। किन्तु उ पचे अच्छे मनई क भी निस्पच्छता स निआव नाहीं होइ देतेन।</div>
<div class="v" id="v24"><span class="vn">24</span> अइसे लोगन क साथ बुरी बातन घटिहीं। ओनकर सन्तान पूरी तरह वइसे ही बर्बाद होइ जइहीं जइसे घास फूस आगी मँ बारि दीन्ह जात हीं। ओनकर सन्तान उ कंद मूल क तरह नस्ट होइ जइहीं जउन मरिके धूरि बन जात ह। ओनकर सन्तान अइसे बर्बाद कइ दीन्ह जइहीं जइसे आगी फूलन क बारि डावत ह अउर ओकर राखी हवा मँ उड़ि जात ह। <span class="br-p"><br><br></span>अइसे लोग सर्वसक्तीसाली यहोवा क उपदेसन क पालन करइ स इन्कार कइ दिहन ह। ओ लोग इस्राएल क पवित्तर परमेस्सर क कथन स बइर किहन ह।</div>
<div class="v" id="v25"><span class="vn">25</span> एह बरे यहोवा आपन लोगन स बहोत जियादा कोहाइ गवा ह। यहोवा आपन हाथ उठाएस अउर ओनका दण्ड दिहस। हिआँ तक कि पर्वत भी डेराइ ग रहेन। गलियन मँ कूड़न क तरह ल्हासन बिछी पड़ी रहिन। किन्तु यहोवा अबहिं भी कोहान अहइ। ओकर हाथ लोगन क दण्ड देइ बरे अबहिं भी उठा भवा बाटइ।</div>
<div class="v" id="v26"><h2>इस्राएल क सजा देइ बरे परमेस्सर फउजन लिआइ</h2><span class="vn">26</span> <span class="br-p"><br><br></span>लखा! परमेस्सर दूर देसन क लोगन क संकेत देत अहइ। परमेस्सर एक ठु झण्डा उठावत अहइ, अउर ओन लोगन क बोलावइ बरे सीटी बजावत अहइ। <span class="br-p"><br><br></span>कउनो दूर देस स दुस्मन आवत अहइ। उ दुस्मन हाली ही देस मँ घुसि आइ। उ पचे बड़ी तेजी स अगवा बढ़त अहइँ।</div>
<div class="v" id="v27"><span class="vn">27</span> दुस्मन कबहुँ थका नाहीं करत या कबहुँ नीचे नाहीं गिरत। दुस्मन कबहुँ न तउ ओंघात ह अउर न ही सोवत ह। ओनकर हथियारन क कमर बंद सदा कसा रहत हीं। ओनकर जूतन क तस्मन कबहुँ टूटतेन नाहीं ह।</div>
<div class="v" id="v28"><span class="vn">28</span> दुस्मन क बाण पैना अहइँ। ओनकर सबहिं धनुस बाण छोड़इ बरे तइयार अहइँ। ओनकर घोड़न क खुर चट्टानन जइसे कठोर अहइँ। ओनकर रथन क पाछे धूरि क बादर उठा करत हीं।</div>
<div class="v" id="v29"><span class="vn">29</span> <span class="br-p"><br><br></span>दुस्मन गरजत ह, अउर ओनकर गरजब सेर क दहाड़ क जइसा अहइ। उ ऍतना तीव्र अहइ जेतना जवान सेर क गरजब। दुस्मन जेनके खिलाफ जुद्ध करत अहइ ओनके ऊपर गुर्गत ह अउर ओन पइ झपट पड़त ह। उ ओनका हुवाँ स घसीट लइ आवत ह अउर हुवाँ बचावइवाला कउनो नाहीं होत। किन्तु ओनके बच पावइ क कउनो वजह नाहीं।</div>
<div class="v" id="v30"><span class="vn">30</span> तउ, उ दिन उ “सिंह” समुद्दर क तरगन क नाई दहाड़न मारी अउर बंदी बनाए गए लोग धरती ताकत रहि जइहीं, अउर फुन हुवाँ अँधेरा अउर दुःख ही रहि जाइ। इ घने बादर मँ समूचइ प्रकास अँधेरा मँ बदलि जाइ।</div>
</div>
<!-- PARSED ABOVE; EDITING MAY BREAK PARSER -->
</body></html>