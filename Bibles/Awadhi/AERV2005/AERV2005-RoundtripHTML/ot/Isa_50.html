<html><head>
<meta http-equiv="Content-Type" content="text/html;charset=utf-8" />
<title>Isa 50 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 50);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_48.html">48</a> <a href="Isa_49.html">49</a> <b>50</b> <a href="Isa_51.html">51</a> <a href="Isa_52.html">52</a> ... <a href="Isa_66.html">66</a> </div><hr>
<h1>Isa 50</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>इस्राएल क ओकरे पापन्क दण्ड</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा कहत ह,<br> <span class="br-ind"><br><span class="indent">&nbsp;</span></span>“हे इस्राएल क लोगो, तू पचे कहा करत रह्या कि मइँ तोहार महतारी यरूसलेम क तलाक दिहेउँ।<br> <span class="br-ind"><br><span class="indent">&nbsp;</span></span>किन्तु उ तलाकपत्र कहाँ अहइ जउन साबित कइ देइ कि मइँ ओका तलाक दिहेउँ ह।<br> <span class="br-ind"><br><span class="indent">&nbsp;</span></span>हे मोरे गदेलो, का मइँ कउनो क कर्जदार अहउँ?<br> <span class="br-ind"><br><span class="indent">&nbsp;</span></span>का आपन कउनो कर्ज चुकावइ बरे मइँ तोहका बेचेउँ ह?<br> <span class="br-ind"><br><span class="indent">&nbsp;</span></span>नाहीं, तू बिका रह्या एह बरे कि तू बुरे करम किहे रह्या।<br> <span class="br-ind"><br><span class="indent">&nbsp;</span></span>एह बरे तोहार महतारी दूर पठइ गइ रही काहेकि तू बुरा करम किहे रह्या।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>जब मइँ घरे आवा रहेउँ, मइँ हुआँ कउनो क नाहीं पाएउँ।<br> <span class="br-ind"><br><span class="indent">&nbsp;</span></span>मइँ बार-बार गोहराएउँ किन्तु कउनो जबाव नाहीं दिहस।<br> <span class="br-ind"><br><span class="indent">&nbsp;</span></span>का तू पचे सोचत अहा कि तोहका मइँ नाहीं बचाइ सकत हउँ?<br> <span class="br-ind"><br><span class="indent">&nbsp;</span></span>मइँ तोहार बिपत्तियन स तोहका पचन्क बचावइ क सक्ति धरत हउँ।<br> <span class="br-ind"><br><span class="indent">&nbsp;</span></span>लखा, जदि मइँ समुद्दर क झुराइ क आदेस देउँ<br> <span class="br-ind"><br><span class="indent">&nbsp;</span></span>तउ उ झुराइ जाइ।<br> <span class="br-ind"><br><span class="indent">&nbsp;</span></span>मछरियन परान तजि देइहीं काहेकि हुवाँ जल न होइ<br> <span class="br-ind"><br><span class="indent">&nbsp;</span></span>अउर ओनकर देह सड़ि जाइ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मइँ अकासन क करिआ कइ सकत हउँ।<br> <span class="br-ind"><br><span class="indent">&nbsp;</span></span>अकास वइसे ही करिआ होइ जइहीं जइसे सोक वस्त्र होत हीं।”<br></div>
<div class="v" id="v4"><h2>परमेस्सर क सेवक परमेस्सर क भरोसे</h2><span class="vn">4</span> <span class="br-p"><br><br></span>मोर सुआमी यहोवा मोका सीख देइ क जोग्यता दिहस ह। ऍह बरे मइँ थका भवा लोगन क प्रोत्साहित करत हउँ अउर ससकत बनावत हउँ। हर भिंसारे उ मोका जगावत ह अउर एक छात्र क नाईं सिच्छा देत ह।</div>
<div class="v" id="v5"><span class="vn">5</span> मोर सुआमी यहोवा सीखइ मँ मोर सहायक अहइ अउर मइँ ओकर विरोधी नाहीं बना अहउँ। मइँ ओकरे पाछे चलब नाहीं तजब।</div>
<div class="v" id="v6"><span class="vn">6</span> ओन लोगन क मइँ आपन पिटाइ करइ देब। मइँ ओनका आपन दाढ़ी क बार नोचइ देबउँ। उ सबइ लोग जब मोरे बरे अपसब्द कइहीं अउर मोह पइ थूकिहीं तउ मइँ आपन मुँह नाहीं मोड़ब।</div>
<div class="v" id="v7"><span class="vn">7</span> मोर सुआमी, यहोवा मोर मदद करी। एह बरे ओनकर अपसब्द मोका दुःख नाहीं पहोंचइहीं। मइँ सुदृढ़ रहब। मइँ जानत हउँ कि मोका निरास नाहीं होइ पड़ी।</div>
<div class="v" id="v8"><span class="vn">8</span> <span class="br-p"><br><br></span>एक उ जउन कउनो मोका दोख रहित बनाएस ह उ मोर संग अहइ, एह बरे कउन मनई मोका अपराधी साबित कइ सकत ह। जदि कउनो मनई सोचत ह कि उ मोर खिलाफ कउनो सिकायत रखत ह, तउ उ मनई क मोरे लगे आवइ द्या अउर अपना तर्क रखइ द्या।</div>
<div class="v" id="v9"><span class="vn">9</span> किन्तु लखा, मोर सुआमी यहोवा मोर मदद करत ह। ऍह बरे कउन मनई अहइ जउन इ सिद्ध कइ सकी कि मइँ दोखी हउँ? उ सबइ सबहिं लोग वइसे ही बाहर फैंकइ जाइ जइसे पुरान कपड़न क जेका किरवन चट कइ जातहीं।</div>
<div class="v" id="v10"><span class="vn">10</span> <span class="br-p"><br><br></span>अगर कउनो मनई जउन यहोवा क आराधना करत ह अउर ओकर सेवक क संदेस भी सुनत ह, मगर अबहुँ तलक अंधेरे मँ बिना प्रकास क चलत ह, एका अपने यहोवा क नाउँ मँ बिस्सास रखइ चाही अउर ओका आपन परमेस्सर पइ जरूर भरोसा रखइ चाही।</div>
<div class="v" id="v11"><span class="vn">11</span> <span class="br-p"><br><br></span>“लखा, तू लोग आपन ही ढंग स जिअइ चाहत अहा। आपन आगी अउर आपन मसालन क तू पचे खुद बारत अहा। तू पचे आपन ही ढंग स रहइ चाहत अहा। किन्तु तू पचन्क सजा दीन्ह जाइ। तू पचे आपन ही आगी मँ भहराब्या अउर तोहार पचन्क आपन ही मसालन तू पचन्क बारि डइहीं। अइसी घटना मइँ घटवाउब।”</div>
</div>
<!-- PARSED ABOVE; EDITING MAY BREAK PARSER -->
</body></html>