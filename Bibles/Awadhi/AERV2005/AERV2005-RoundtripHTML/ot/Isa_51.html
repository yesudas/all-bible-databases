<html><head>
<meta http-equiv="Content-Type" content="text/html;charset=utf-8" />
<title>Isa 51 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 51);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_49.html">49</a> <a href="Isa_50.html">50</a> <b>51</b> <a href="Isa_52.html">52</a> <a href="Isa_53.html">53</a> ... <a href="Isa_66.html">66</a> </div><hr>
<h1>Isa 51</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>इस्राएल क इब्राहीम क जइसा होइ चाही</h2><span class="vn">1</span> <span class="br-p"><br><br></span>“मोर सुन्या, तोहमाँ स जउन लोग उत्तिम जिन्नगी जिअइ क कठिन प्रयत्न करत अहा अउर यहोवा क मदद खोजत अहा। अगर तू सही तरीके से जिअइ क उदाहरण चहात ह, लखा चट्टा (इब्राहीम) क जेहसे तू पचन्क काटि गवा अहइ, लखा खोखला चट्टान (सारा) क जेहसे तू पचन्क तरासत भवा अहइ।</div>
<div class="v" id="v2"><span class="vn">2</span> हाँ, लखा आपन पिता इब्राहीम अउर आपन माँ सारा क जउन तू पचन्क जन्म दिहेस ह। उ इब्राहीम ही अकेला रहा जेका मइँ बोलाए रहा। किन्तु मइँ ओका वरदान दिहा अउर ओका एक बड़के रास्ट्र बनाइ दिहस।”</div>
<div class="v" id="v3"><span class="vn">3</span> <span class="br-p"><br><br></span>सिय्योन पर्वत क यहोवा वइसे ही आसीर्वाद देइ। यहोवा क यरूसलेम अउर ओकरे खंडहरन क बरे खेद होइ अउर उ नगर बरे कउनो बहोत बड़ा काम करी। यहोवा रेगिस्तान क बदल देइ। उ रेगिस्तान अदन क उपवन क जइसे एक उपवन मँ बदल जाइ। उ उजाड़ स्थान यहोवा क बगीचे जइसा होइ जाइ। लोग बहोत जियादा खुस होइहीं। लोग हुवाँ आनन्द परगट करिहीं। उ सबइ लोग धन्नबाद अउर विजय क गीत गइहीं।</div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>“हे मेरे लोगो, मोर सुना! मइँ तू पचन क आपन उपदेसन क देब।<br> <span class="br-ind"><br><span class="indent">&nbsp;</span></span>मइँ आपन नेमन क प्रकास क तरह बनाउब जउन लोगन क देखइहीं कि कइसे ठीक तरह स जिया जात ह।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मइँ हाली ही परगट करब कि मइँ निआव स पूर्ण हउँ।<br> <span class="br-ind"><br><span class="indent">&nbsp;</span></span>मइँ हाली ही तोहार पचन्क रच्छा करब।<br> <span class="br-ind"><br><span class="indent">&nbsp;</span></span>मइँ आपन सक्ति क काम मँ लिआउब अउर मइँ सबहिं रास्ट्रन क निआव करब।<br> <span class="br-ind"><br><span class="indent">&nbsp;</span></span>सबहिं दूर-दूर क देस मोर बाट जोहत अहइँ।<br> <span class="br-ind"><br><span class="indent">&nbsp;</span></span>ओनकर मोर सक्ति क प्रतीच्छा अहइ जउन ओनका बचाई।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ऊपर अकासन क लखा,<br> <span class="br-ind"><br><span class="indent">&nbsp;</span></span>अकास अइसे लोप होइ जाइ जइसे धुआँ क एक बादर खोइ जात ह।<br> <span class="br-ind"><br><span class="indent">&nbsp;</span></span>अउर धरती अइसे ही बेकार होइ जाइ<br> <span class="br-ind"><br><span class="indent">&nbsp;</span></span>जइसे पुरान ओढ़ना बगैर कीमत क होत हीं।<br> <span class="br-ind"><br><span class="indent">&nbsp;</span></span>धरती क वासी आपन प्राण तजिहीं<br> <span class="br-ind"><br><span class="indent">&nbsp;</span></span>किन्तु मोर मुक्ति सदा ही बनी रही।<br> <span class="br-ind"><br><span class="indent">&nbsp;</span></span>मोर उत्तिमता कबहुँ नाहीं मिटी।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>अरे ओ उत्तिमता क समुझइवाले लोगो, तू पचे मोर बात सुना।<br> <span class="br-ind"><br><span class="indent">&nbsp;</span></span>अरे ओ मोर सिच्छन पइ चलइवालो, तू पचे उ सबइ बातन सुना जेनका मइँ बतावत हउँ।<br> <span class="br-ind"><br><span class="indent">&nbsp;</span></span>दुट्ठ लोगन स तू पचे जिन डेराअ।<br> <span class="br-ind"><br><span class="indent">&nbsp;</span></span>ओन बुरी बातन स जेनका उ पचे तू पचन्स कहत हीं, तू पचे भयभीत जिन ह्वा।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>काहेकि उ पचे पुराना कपड़न क नाईं होइहीं।<br> <span class="br-ind"><br><span class="indent">&nbsp;</span></span>ओनका किरवन खाइ जइहीं, उ पचे ऊन क जइसे होइहीं जेका किरवन चाट जइहीं।<br> <span class="br-ind"><br><span class="indent">&nbsp;</span></span>संसार क लोग मरिहीं, किन्तु मोर मुक्ति सदा ही बना रही।<br> <span class="br-ind"><br><span class="indent">&nbsp;</span></span>मोर अच्छाइ निरन्तर बनी रही।”<br></div>
<div class="v" id="v9"><h2>परमेस्सर क सामर्थ्य ओकरे लोगन क रच्छा करत ह</h2><span class="vn">9</span> <span class="br-ind"><br><span class="indent">&nbsp;</span></span>यहोवा क भुजा जाग-जाग।<br> <span class="br-ind"><br><span class="indent">&nbsp;</span></span>आपन सक्ति क सज्जित करा।<br> <span class="br-ind"><br><span class="indent">&nbsp;</span></span>तू आपन सक्ति क प्रयोग करा।<br> <span class="br-ind"><br><span class="indent">&nbsp;</span></span>तू वइसे जाग जा जइसे तू बहोत बहोत पहिले जागा रह्या।<br> <span class="br-ind"><br><span class="indent">&nbsp;</span></span>तू उहइ सक्ति अहा जउन रहाब क छक्कन छुड़ाए रहा।<br> <span class="br-ind"><br><span class="indent">&nbsp;</span></span>तू भयानक मगरमच्छ क ध्वाये रह्या।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>तू सागरे क सुखाया।<br> <span class="br-ind"><br><span class="indent">&nbsp;</span></span>तू गहिर समुद्दर क जलहीन बनाइ दिहा।<br> <span class="br-ind"><br><span class="indent">&nbsp;</span></span>तू सागर क गहिर सतह क एक राहे मँ बदल दिहा अउर तोहार लोग उ राह स पार भएन अउर बच गए रहेन।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>यहोवा आपन लोगन क रच्छा करी।<br> <span class="br-ind"><br><span class="indent">&nbsp;</span></span>उ पचे सिय्योन पर्वत कइँती आनन्द मनावत भए लउटि अइहीं।<br> <span class="br-ind"><br><span class="indent">&nbsp;</span></span>इ सबइ सबहिं आनन्द मँ मगन होइहीं।<br> <span class="br-ind"><br><span class="indent">&nbsp;</span></span>सारे ही दुःख ओनसे दूर कहूँ भाग जइहीं।<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा कहत ह, “मइँ उहइ हउँ जउन तू पचन्क चइन दिया करत ह।<br> <span class="br-ind"><br><span class="indent">&nbsp;</span></span>एह बरे तू पचन्क दूसर लोगन्स काहे डेराइ चाही?<br> <span class="br-ind"><br><span class="indent">&nbsp;</span></span>उ पचे तउ बस मनइयन अहइँ जउन जिया करत हीं अउर मरि जात हीं।<br> <span class="br-ind"><br><span class="indent">&nbsp;</span></span>उ पचे वइसे मरि जात हीं जइसे घास मरि जात ह।”<br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा तू पचन्क रचेस ह।<br> <span class="br-ind"><br><span class="indent">&nbsp;</span></span>उ निज सक्ति स इ धरती क बनाएस ह।<br> <span class="br-ind"><br><span class="indent">&nbsp;</span></span>उ निज सक्ति स धरती पइ अकास तान दिहस।<br> <span class="br-ind"><br><span class="indent">&nbsp;</span></span>किन्तु तू पचे ओका अउर ओकर सक्ति क बिसरि गवा।<br> <span class="br-ind"><br><span class="indent">&nbsp;</span></span>एह बरे तू पचे सदा ही उ मनइयन स भयभीत रहत ह जउन तू पचन्क हानि पहोंचावत हीं।<br> <span class="br-ind"><br><span class="indent">&nbsp;</span></span>तोहार नास करइ क ओन लोग जोजना बनाएन,<br> <span class="br-ind"><br><span class="indent">&nbsp;</span></span>किन्तु आजु उ पचे कहाँ अहइँ? उ पचे सबहिं चलि गए रहेन!<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>लोग जउन बन्दी अहइँ, हाली ही मुक्त होइ जइहीं।<br> <span class="br-ind"><br><span class="indent">&nbsp;</span></span>ओन लोगन क मउत काल कोठरी मँ नाहीं होइ अउर न ही उ पचे कारागार मँ सड़त रइहीं।<br> <span class="br-ind"><br><span class="indent">&nbsp;</span></span>ओन लोगन्क लगे खाइके पर्याप्त होइ।<br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>“मइँ ही यहोवा तोहार पचन्क परमेस्सर हउँ।<br> <span class="br-ind"><br><span class="indent">&nbsp;</span></span>मइँ ही सागर क झकोरत हउँ अउर मइँ ही लहरन उठावन हउ।”<br> <span class="br-ind"><br><span class="indent">&nbsp;</span></span>ओकर नाउँ सर्वसक्तीमान यहोवा अहइ।<br></div>
<div class="v" id="v16"><span class="vn">16</span> <span class="br-p"><br><br></span>“मोर सेवक, मइँ तोहका उ सबइ सब्द देब जेनका मइँ तोहसे कहलवावइ चाहत हउँ। मइँ तोहका आपन हाथन स ढकिके तोर रच्छा करब। मइँ तोहसे नवा अकास अउ नई धरती बनवाउब। मइँ तू पचन क जरिये सिय्योन क इ कहलवा वइ बरे कि तू पचे मोर लोग अहा, ‘तोहार उपयोग करब।’”</div>
<div class="v" id="v17"><h2>परमेस्सर इस्राएल क दण्ड दिहस</h2><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>जागा। जागा।<br> <span class="br-ind"><br><span class="indent">&nbsp;</span></span>यरूसलेम जाग उठा।<br> <span class="br-ind"><br><span class="indent">&nbsp;</span></span>यहोवा तोहसे बहोत ही कोहान रहा।<br> <span class="br-ind"><br><span class="indent">&nbsp;</span></span>एह बरे तोहका दण्ड दीन्ह गवा।<br> <span class="br-ind"><br><span class="indent">&nbsp;</span></span>उ दण्ड अइसा रहा जइसा जहर क कउनो पियाला होइ अउर उ तोहका पिअइ पड़इ<br> <span class="br-ind"><br><span class="indent">&nbsp;</span></span>अउर ओका तू पी लिहा।<br></div>
<div class="v" id="v18"><span class="vn">18</span> <span class="br-p"><br><br></span>यरूसलेम मँ बहोत स लोग हुआ करत रहेन किन्तु ओनमाँ स कउनो भी मनई ओकर अगुवाई नाहीं कइ सका। उ पाल-पोसके जउन गदेलन क बड़ा किहे रहा, ओनमाँ स कउनो भी ओका राह नाहीं देखाइ सका।</div>
<div class="v" id="v19"><span class="vn">19</span> दुइ जोड़ा बिपत्ति यरूसलेम पइ टूट पड़ी अहइँ, लूटपाट अउर अनाज क परेसानी अउर भयानक भूख अउ सबइ हत्तिया। <span class="br-p"><br><br></span>जब तू विपत्ति मँ पड़ी रही, कउनो भी तोहका सहास नाहीं दिहस, कउनो भी तोह पइ तरस नाहीं खाएस।</div>
<div class="v" id="v20"><span class="vn">20</span> तोहार लोग दुर्बल होइ गएन। उ पचे हुवाँ धरती पइ भहराइ पड़ा अहइँ अउर हुँवइ पड़ा रइहीं। उ सबइ लोग हर गली का नुक्कड़ पर पड़ा अहइँ। उ सबइ लोग अइसे अहइँ जइसे कउनो जाल मँ फँसा हरिन होइ। ओन लोगन पइ यहोवा क कोप क मार तब तलक पड़त रही, जब तलक उ पचे अइस न होइ गएन कि दण्ड झेल ही न सकइ। परमेस्सर जब कहेस कि ओनका अउर दण्ड दीन्ह जाइ तउ उ पचे बहोत कमजोर होइ गएन।</div>
<div class="v" id="v21"><span class="vn">21</span> <span class="br-p"><br><br></span>बेचारे यरूसलेम, तू मोर सुन। तू कउनो धूत्त मनई क समान दुर्बल अहा किन्तु तू दाखरस पीके धुत्त नाहीं भवा अहा, बल्कि तू तउ “जहर क उ पियाला का पीके” अइसा दुर्बल होइ गवा अहा।</div>
<div class="v" id="v22"><span class="vn">22</span> <span class="br-p"><br><br></span>तोहार पचन्क परमेस्सर अउर सुआमी उ यहोवा आपन लोगन बरे जुद्ध करी। उ तू पचन्क कहत ह, “लखा! मइँ ‘जहर क इ पियाला’ (दण्ड) क तू पचन्स दूर हटावत हउँ। मइँ आपन किरोध क तू पचन्पइ स हटावत अहउँ। अब मोरे किरोध स तू पचन्क अउर दण्ड नाहीं भोगइ क होइ।</div>
<div class="v" id="v23"><span class="vn">23</span> अब मइँ आपन किरोध क मार ओन लोगन पइ डाउब जउन तू पचन्क दुःख पहोंचावत हीं। उ सबइ लोग तू पचन्क मार डावइ चाहत रहेन। ओ लोग तू पचन्स कहे रहेन, ‘हमरे अगवा निहुरि जा। हम तू पचन्क कुचरि डाउब।’ आपन समन्वा निहुरावइ बरे उ पचे तू पचन्क मजबूर किहन। फुन ओ लोग तू पचन्क पीठ क अइसा बनाइ डाएन जइसे धूर-माटी होइ ताकि उ पचे तू पचन्क रौंद सकइँ। ओनके बरे चलइ क वास्ते तू पचे कउनो राहे क जइसा होइ गए रह्या।”</div>
</div>
<!-- PARSED ABOVE; EDITING MAY BREAK PARSER -->
</body></html>