<html><head>
<meta http-equiv="Content-Type" content="text/html;charset=utf-8" />
<title>Isa 54 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 54);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_52.html">52</a> <a href="Isa_53.html">53</a> <b>54</b> <a href="Isa_55.html">55</a> <a href="Isa_56.html">56</a> ... <a href="Isa_66.html">66</a> </div><hr>
<h1>Isa 54</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>परमेस्सर आपन लोगन क वापस लिआवत ह</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>हे बाँझ मेहरारू, तू खुस होइ जा।<br> <span class="br-ind"><br><span class="indent">&nbsp;</span></span>तू गदेलन क जन्म नाहीं दिहा,<br> <span class="br-ind"><br><span class="indent">&nbsp;</span></span>किन्तु फुन भी तोहका बहोत खुस होइ चाही। <span class="br-p"><br><br></span>यहोवा कहेस, “जउन मेहरारू अकेल्ली अहइ,<br> <span class="br-ind"><br><span class="indent">&nbsp;</span></span>ओकर जियादा सन्तानन होइहीं<br> <span class="br-ind"><br><span class="indent">&nbsp;</span></span>बनिस्बत उ मेहरारू क जेकरे लगे ओकर पति अहइ।”<br></div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>आपन तम्बू फइलावा,<br> <span class="br-ind"><br><span class="indent">&nbsp;</span></span>आपन दुआर पूरा खोला।<br> <span class="br-ind"><br><span class="indent">&nbsp;</span></span>आपन तम्बू क बढ़इ स जिन रोका।<br> <span class="br-ind"><br><span class="indent">&nbsp;</span></span>आपन रस्सियन बढ़ावा अउर खूँटन मजबूत करा।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>काहेकि तू आपन बंस-बेल दाहिन अउ बाएँ फइलाई।<br> <span class="br-ind"><br><span class="indent">&nbsp;</span></span>तोहार सन्तानन अनेकानेक रास्ट्रन क धरती क लइ लेइहीं<br> <span class="br-ind"><br><span class="indent">&nbsp;</span></span>अउर उ सबइ सन्तानन ओन नगरन मँ फुन बसिहीं जउन बर्बाद भ रहेन।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>तू ससाउ जिन, तू लज्जित नाहीं होबिउ।<br> <span class="br-ind"><br><span class="indent">&nbsp;</span></span>आपन मन जिन हारा<br> <span class="br-ind"><br><span class="indent">&nbsp;</span></span>काहेकि तोहका अपमानित नाहीं होइ क होइ।<br> <span class="br-ind"><br><span class="indent">&nbsp;</span></span>जब तू जवान रहिउ,<br> <span class="br-ind"><br><span class="indent">&nbsp;</span></span>तू लज्जित भइ रहिउ<br> <span class="br-ind"><br><span class="indent">&nbsp;</span></span>किन्तु उ लज्जा क अब तू बिसरब्या।<br> <span class="br-ind"><br><span class="indent">&nbsp;</span></span>अब तोहका उ लाज नाहीं याद राखब अहइ तू जेका उ काल मँ भोग्या रहा<br> <span class="br-ind"><br><span class="indent">&nbsp;</span></span>जब तू आपन भतार खोया रह्या।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>काहेकि तोहार भतार उहइ रहा!<br> <span class="br-ind"><br><span class="indent">&nbsp;</span></span>जउन तोहका रचे रहा।<br> <span class="br-ind"><br><span class="indent">&nbsp;</span></span>ओकर नाउँ सर्वसक्तिमान यहोवा अहइ।<br> <span class="br-ind"><br><span class="indent">&nbsp;</span></span>उहइ इस्राएल क रच्छा करत ह, उहइ इस्राएल क पवित्तर अहइ<br> <span class="br-ind"><br><span class="indent">&nbsp;</span></span>अउर उहइ समूची धरती क परमेस्सर कहवावत ह।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>तू एक ठु अइसी मेहरारू क जइसी रहिउ जेका ओकर ही भतार तलाक दिहे रहा।<br> <span class="br-ind"><br><span class="indent">&nbsp;</span></span>तोहार मन बहोत भारी रहा किन्तु तोहका यहोवा आपन बनावइ बरे बोलाए रहा।<br> <span class="br-ind"><br><span class="indent">&nbsp;</span></span>तू उहइ मेहरारू क समान अहा जेकर बचपने मँ ही बियाह भवा<br> <span class="br-ind"><br><span class="indent">&nbsp;</span></span>अउर जेका ओकर भतार तलाक दिहेस ह।<br> <span class="br-ind"><br><span class="indent">&nbsp;</span></span>किन्तु परमेस्सर तू पचन्क आपन बनावइ बरे बोलाएस ह।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>तोहार परमेस्सर कहत ह, “मइँ तोहका थोड़े समय बरे तजे रहेउँ।<br> <span class="br-ind"><br><span class="indent">&nbsp;</span></span>किन्तु अब मइँ तोहका फुन स अपने पास आउब अउर आपन महा करुणा तोह पइ दर्साउब।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मइँ बहोत कोहाइ गवा अउर थोड़े स समय क बरे तोहसे छुप गवा<br> <span class="br-ind"><br><span class="indent">&nbsp;</span></span>किन्तु आपन महाकरुणा स मइँ तोहका सदा चैन देब।”<br> <span class="br-ind"><br><span class="indent">&nbsp;</span></span>तोहार उद्धारकर्ता यहोवा इ कहेस ह। परमेस्सर आपन लोगन स सदा पिरेम करत ह<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>परमेस्सर कहत ह, “इ ठीक वइसा ही अहइ जइसे नूह क काल मँ मइँ बाढ़ क जरिये दुनिया क दण्ड दिहे रहेउँ।<br> <span class="br-ind"><br><span class="indent">&nbsp;</span></span>मइँ नूह क वरदान दिहेउँ कि फुन स मइँ दुनिया पइ बाढ़ नाहीं लाउब।<br> <span class="br-ind"><br><span class="indent">&nbsp;</span></span>उहइ तरह तोहका, मइँ उ वचन देत हउँ, मइँ तोहसे कुपित नाही होब<br> <span class="br-ind"><br><span class="indent">&nbsp;</span></span>अउर तोहसे फुन कठोर बचन नाहीं बोलब।”<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा कहत ह, “चाहे पर्वत लुप्त होइ जाइँ<br> <span class="br-ind"><br><span class="indent">&nbsp;</span></span>अउर इ पहाड़ियन रेत मँ बदल जाइँ<br> <span class="br-ind"><br><span class="indent">&nbsp;</span></span>किन्तु मोर करुणा तोहका कबहुँ भी नाहीं तजी।<br> <span class="br-ind"><br><span class="indent">&nbsp;</span></span>मइँ तोहसे मेल करब<br> <span class="br-ind"><br><span class="indent">&nbsp;</span></span>अउर उ मेल क कबहुँ अंत न होइ।”<br> <span class="br-ind"><br><span class="indent">&nbsp;</span></span>यहोवा तोह पइ करुणा देखावत ह अउर उ यहोवा ही उ सबइ बातन बताएस ह।<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>“हे नगरी, हे दुखियारी!<br> <span class="br-ind"><br><span class="indent">&nbsp;</span></span>तोहका तूफानन सतायन ह<br> <span class="br-ind"><br><span class="indent">&nbsp;</span></span>अउर कउनो तोहका चैन नाहीं दिहेस ह।<br> <span class="br-ind"><br><span class="indent">&nbsp;</span></span>मइँ तोहार कीमती पाथरन स फुन स निर्माण करब।<br> <span class="br-ind"><br><span class="indent">&nbsp;</span></span>मइँ तोहार नींव फिरोजन<br> <span class="br-ind"><br><span class="indent">&nbsp;</span></span>अउ नीलम स धरब।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मइँ तोहार देवारन चुनइ मँ माणिक क लगाउब।<br> <span class="br-ind"><br><span class="indent">&nbsp;</span></span>तोहरे दुआरन पइ दमकत भए रत्नन क जड़ब।<br> <span class="br-ind"><br><span class="indent">&nbsp;</span></span>तोहरी सबहिं देवारन मइँ कीमती पाथरन स उठाउब।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>तोहार सन्तानन यहोवा ब्दारा सिच्छित होइहीं।<br> <span class="br-ind"><br><span class="indent">&nbsp;</span></span>तोहार सन्तानन क सम्पन्नता महान होइ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>मइँ तोहार निर्माण खरेपन स करब<br> <span class="br-ind"><br><span class="indent">&nbsp;</span></span>ताकि तू दमन अउर अन्याय स दूर रहा।<br> <span class="br-ind"><br><span class="indent">&nbsp;</span></span>फुन कछू नाहीं होइ जेहसे तू डरब्या।<br> <span class="br-ind"><br><span class="indent">&nbsp;</span></span>तोहका नोस्कान पहोंचावइ कउनो भी नाहीं आई।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>मोर कउनो भी सेना तोहसे कबहुँ जुद्ध नाहीं करी।<br> <span class="br-ind"><br><span class="indent">&nbsp;</span></span>अउर जदि कउनो सेना तोह पइ चढ़ बइठइ क प्रयत्न करइ तउ तू उ सेना क पराजित कइ देब्या।<br></div>
<div class="v" id="v16"><span class="vn">16</span> <span class="br-p"><br><br></span>“लखा, मइँ लोहार क बनाएउँ ह। उ लोहे क तपावइ बरे धौंकनी धौकंत ह। फुन उ तपे लोहे स जइसे चाहत ह, वइसे औजार बनावत ह। उहइ प्रकार मइँ ‘विनासकर्ता’ क बनाएउँ ह जउन वस्तुअन क नस्ट करत ह।</div>
<div class="v" id="v17"><span class="vn">17</span> <span class="br-p"><br><br></span>“तोहका हरावइ बरे लोग हथियार बनइहीं किन्तु उ सबइ हथियार तोहका कबहुँ हराइ नाहीं पइहीं। कछू लोग तोहरे विरोध मँ बोलिहीं। किन्तु हर अइसे मनई क बुरा साबित कीन्ह जाइ जउन तोहरे विरोध मँ बोली।” <span class="br-p"><br><br></span>यहोवा कहत ह, “यहोवा क सेवकन क का मिलत ह ओनका निआव क विजय मिलत ह इ ओनका मोहसे मिलत ह।”</div>
</div>
<!-- PARSED ABOVE; EDITING MAY BREAK PARSER -->
</body></html>