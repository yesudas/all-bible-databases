<html><head>
<meta http-equiv="Content-Type" content="text/html;charset=utf-8" />
<title>Isa 59 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 59);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_57.html">57</a> <a href="Isa_58.html">58</a> <b>59</b> <a href="Isa_60.html">60</a> <a href="Isa_61.html">61</a> ... <a href="Isa_66.html">66</a> </div><hr>
<h1>Isa 59</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>दुट्ठ लोगन क आपन जिन्नगी बदलइ चाही</h2><span class="vn">1</span> <span class="br-p"><br><br></span>लखा, तोहार रच्छा बरे यहोवा क सक्ति काफी अहइ। जब तू मदद बरे ओका गोहरावत ह तउ उ तोहार सुन सकत ह।</div>
<div class="v" id="v2"><span class="vn">2</span> किन्तु तोहार पचन्क पाप तू पचन्क परमेस्सर स अलग करत हीं अउर इहइ बरे उ तोहरे पचन्क तरफ स कान बन्द कइ लेत ह।</div>
<div class="v" id="v3"><span class="vn">3</span> तोहार पचन्क हाथ गन्दा अहइँ, उ सबइ खून स सने भए अहइँ। तोहार पचन्क अँगुरियन अपराधन स भरी अहइँ। आपन मुँहे स तू पचे झूठ बोलत अहा। तोहार पचन्क जिभियन बुरी बातन करत हीं।</div>
<div class="v" id="v4"><span class="vn">4</span> दूसर मनइ क बारे मँ कउनो मनई फुरइ नाहीं बोलत। लोग अदालत मँ एक दूसर क खिलाफ मुकद्दमा करत हीं। आपन मुकद्दमा जीतइ बरे उ पचे झूठे तर्कन पइ आसरा करत हीं। उ पचे एक दूसर क बारे मँ परस्पर झूठ बोलत हीं। उ पचे कस्ट क गर्भ मँ धारण करत हीं अउर बुराइयन क जनम देत हीं।</div>
<div class="v" id="v5"><span class="vn">5</span> उ पचे सरप क बिख भरे अण्डन क समान बुराई क सेवत हीं। अगर ओनमाँ स तू एक अण्डा भी खाइ ल्या तउ तोहार मउत होइ जाइ अउर अगर तू ओनमाँ स एक अण्डा फोड़ द्या तउ एक जहरीला नाग बाहेर निकरि पड़इ। <span class="br-p"><br><br></span>लोग झूठ बोलत हीं। इ झूठ मकड़ी क जालन जइसी कपड़े नाहीं बन सकतेन।</div>
<div class="v" id="v6"><span class="vn">6</span> ओन जालन स तू आपन क ढाँपि नाहीं सकतेन। <span class="br-p"><br><br></span>कछू लोग बदी करत हीं अउर आपन हाथन स दूसरन क नोस्कान पहोंचावत हीं।</div>
<div class="v" id="v7"><span class="vn">7</span> अइसी लोग आपन गोड़न क प्रयोग बदी क लगे पहोंचइ बरे करत हीं। इ सबइ लोग निर्दोख मनइयन क मारि डावइ क जल्दी मँ रहत हीं। उ पचे बुरे विचारन मँ पड़े रहत हीं। उ पचे जहाँ जात हीं बिनास अउ बिध्वंस फइलावत हीं।</div>
<div class="v" id="v8"><span class="vn">8</span> अइसे लोग सान्ति क मारग नाहीं जानतेन। ओनकर जिन्नगी मँ नेकी तउ होत ही नाहीं। ओनकर रास्तन ईमानदारी क नाहीं होतेन। कउनो भी मनई जउन ओनके जइसा जिन्नगी जिअत ह, आपन जिन्नगी मँ कबहुँ सान्ति नाहीं पाई।</div>
<div class="v" id="v9"><h2>इस्राएल क पापन स बिपत्ति क आउब</h2><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>एह बरे परमेस्सर क निआव अउर मुक्ति हम स दूर अहइ।<br> <span class="br-ind"><br><span class="indent">&nbsp;</span></span>हम प्रकास क बाट जोहत अही।<br> <span class="br-ind"><br><span class="indent">&nbsp;</span></span>पर बस केवल अन्धकार फइला अहइ।<br> <span class="br-ind"><br><span class="indent">&nbsp;</span></span>हमका चमकत प्रकास क आसा अहइ।<br> <span class="br-ind"><br><span class="indent">&nbsp;</span></span>किन्तु हम अँधियारा मँ चलत अही।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>हम अइसे लोग अही जेनके लगे आँखिन नाहीं अहइँ।<br> <span class="br-ind"><br><span class="indent">&nbsp;</span></span>नेत्रहीन लोगन क तरह हम देवारन क टटोरित चलत अही।<br> <span class="br-ind"><br><span class="indent">&nbsp;</span></span>हम ठोकर खात अही अउर गिर जात अही जइसे इ रात होइ।<br> <span class="br-ind"><br><span class="indent">&nbsp;</span></span>दिन क प्रकास मँ भी<br> <span class="br-ind"><br><span class="indent">&nbsp;</span></span>हम मुर्दन क भाँति गिर पड़ित ह।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>हम सब बहोत दुःखी अही।<br> <span class="br-ind"><br><span class="indent">&nbsp;</span></span>हम सब अइसे कराहत अही जइसे कउनो रीछ अउर कउनो कबूतर कराहत ह।<br> <span class="br-ind"><br><span class="indent">&nbsp;</span></span>हम अइसे उ समय क बाट जोहत अही जब लोग निस्पच्छ होइहीं<br> <span class="br-ind"><br><span class="indent">&nbsp;</span></span>किन्तु अबहिं तलक तउ कतहूँ भी नेकी नाहीं अहइ।<br> <span class="br-ind"><br><span class="indent">&nbsp;</span></span>हम उद्धार क बाट जोहत अही<br> <span class="br-ind"><br><span class="indent">&nbsp;</span></span>किन्तु उद्धार बहोत-बहोत दूर अहइ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>काहेकि हम आपन परमेस्सर क विरोध मँ बहोत पाप किहे अही।<br> <span class="br-ind"><br><span class="indent">&nbsp;</span></span>हमार पाप बतावत हीं कि हम बहोत बुरे अही।<br> <span class="br-ind"><br><span class="indent">&nbsp;</span></span>हमका एकर पता अहइ<br> <span class="br-ind"><br><span class="indent">&nbsp;</span></span>कि हम एन बुरे करमन क करइ क अपराधी अही।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>हम पाप किहे रहे<br> <span class="br-ind"><br><span class="indent">&nbsp;</span></span>अउर हम आपन यहोवा स मुँह मोड़ लिहे रहे।<br> <span class="br-ind"><br><span class="indent">&nbsp;</span></span>यहोवा स हम विमुख भए अउर ओका तजि दीन्ह।<br> <span class="br-ind"><br><span class="indent">&nbsp;</span></span>हम बुरे करमन क जोजना बनाए रहे।<br> <span class="br-ind"><br><span class="indent">&nbsp;</span></span>हम अइसी ओन बातन क जोजना बनाए रहे<br> <span class="br-ind"><br><span class="indent">&nbsp;</span></span>जउन हमरे परमेस्सर क विरोध मँ रही।<br> <span class="br-ind"><br><span class="indent">&nbsp;</span></span>हम पचे उ सबइ बातन सोचे रहे<br> <span class="br-ind"><br><span class="indent">&nbsp;</span></span>अउर दूसरन क सतावइ क जोजना बनाए रहे।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>हमसे नेकी क पाछे ढकेला गवा।<br> <span class="br-ind"><br><span class="indent">&nbsp;</span></span>निस्पच्छता दूर ही खड़ी रही।<br> <span class="br-ind"><br><span class="indent">&nbsp;</span></span>गलियन मँ सच्चाई गिर पड़ी रही<br> <span class="br-ind"><br><span class="indent">&nbsp;</span></span>माना नगर मँ अच्छाई क प्रवेस नाहीं भवा।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>सच्चाई चली गइ<br> <span class="br-ind"><br><span class="indent">&nbsp;</span></span>अउर उ सबइ लोग लूटे गएन जउन भला करइ चाहत रहेन। <span class="br-p"><br><br></span>यहोवा हेरे रहा किन्तु कउनो भी,<br> <span class="br-ind"><br><span class="indent">&nbsp;</span></span>कहीं भी अच्छाई न मिल पाई।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>यहोवा हेर लखेस किन्तु ओका कउनो मनई नाहीं मिला जउन लोगन क संग खड़ा होइ<br> <span class="br-ind"><br><span class="indent">&nbsp;</span></span>अउर ओनका सहारा देइ।<br> <span class="br-ind"><br><span class="indent">&nbsp;</span></span>एह बरे खुद आपन सक्ति क अउर खुद आपन नेकी क प्रयोग किहस<br> <span class="br-ind"><br><span class="indent">&nbsp;</span></span>अउर यहोवा लोगन क बचाइ लिहस।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>यहोवा नेकी क कवच,<br> <span class="br-ind"><br><span class="indent">&nbsp;</span></span>उद्धार क सिरस्त्रण (टोप),<br> <span class="br-ind"><br><span class="indent">&nbsp;</span></span>दण्ड क वस्त्र,<br> <span class="br-ind"><br><span class="indent">&nbsp;</span></span>अउर आपन मज़बूत पिरेम क चोगा पहिरेस।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>यहोवा आपन दुस्मन पइ कोहान अहइ तउ यहोवा ओनका अइसा दण्ड देइ जइसा ओनका मिलइ चाही।<br> <span class="br-ind"><br><span class="indent">&nbsp;</span></span>यहोवा आपन दुस्मनन स कोहान अहइ<br> <span class="br-ind"><br><span class="indent">&nbsp;</span></span>तउ यहोवा सबहिं दूर-दूर क देसन क लोगन क सजा देइ।<br> <span class="br-ind"><br><span class="indent">&nbsp;</span></span>यहोवा ओनका वइसा दण्ड देइ जइसा ओनका मिलइ चाही।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>फुन पच्छिम क लोग यहोवा क नाम क आदर देइहीं<br> <span class="br-ind"><br><span class="indent">&nbsp;</span></span>अउर पूरब क लोग यहोवा क महिमा स भय विम्हित होइ जइहीं।<br> <span class="br-ind"><br><span class="indent">&nbsp;</span></span>यहोवा अइसे ही हाली आइ जाइ जइसे तेज नदी बहत भइ आइ जात ह।<br> <span class="br-ind"><br><span class="indent">&nbsp;</span></span>इ उ तेज हवा क रप्तार सा होइ जेका यहोवा उ नदी क तूफान बहावइ बरे पठवत ह।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>तब सिय्योन पर्वत पइ एक छुड़ावइवाला आइ।<br> <span class="br-ind"><br><span class="indent">&nbsp;</span></span>उ याकूब क ओन लोगन क लगे आइ जउन पाप तउ किहे<br> <span class="br-ind"><br><span class="indent">&nbsp;</span></span>रहेन, किन्तु जउन परमेस्सर कइँती लउटि आए रहेन।<br> <span class="br-ind"><br><span class="indent">&nbsp;</span></span>यहोवा इ सबइ बातन क कहेस।<br></div>
<div class="v" id="v21"><span class="vn">21</span> <span class="br-p"><br><br></span>यहोवा कहत ह, “मइँ ओन लोगन क संग एक वाचा करब। मइँ बचन देत हउँ मोर आतिमा अउर मोरे सब्द जेनका मइँ तोहरे मुखे मँ रखत हउँ तोहका कबहुँ नाहीं छोड़िहीं। उ पचे तोर संतानन अउर तोहार बच्चन क बच्चन क संग रहिहीं। उ पचे आजु तोहरे साथ रहिहीं अउर सदा-सदा तोहरे साथ रहिहीं।”</div>
</div>
<!-- PARSED ABOVE; EDITING MAY BREAK PARSER -->
</body></html>