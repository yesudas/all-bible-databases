<html><head>
<meta http-equiv="Content-Type" content="text/html;charset=utf-8" />
<title>Isa 62 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 62);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_60.html">60</a> <a href="Isa_61.html">61</a> <b>62</b> <a href="Isa_63.html">63</a> <a href="Isa_64.html">64</a> ... <a href="Isa_66.html">66</a> </div><hr>
<h1>Isa 62</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>नवा यरूसलेम: नेकी का एक नगर</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“मोका सिय्योन स पिरेम अहइ।<br> <span class="br-ind"><br><span class="indent">&nbsp;</span></span>एह बरे मइँ ओकरे समर्थन मँ बोलत रहब।<br> <span class="br-ind"><br><span class="indent">&nbsp;</span></span>मोका यरूसलेम स पिरेम अहइ,<br> <span class="br-ind"><br><span class="indent">&nbsp;</span></span>एह बरे मइँ चुप न होबउँ।<br> <span class="br-ind"><br><span class="indent">&nbsp;</span></span>मइँ उ समय तलक बोलत रहब जब तलक नेकी क चीन्ह चमकत भइ जोति सी नाहीं चमकी।<br> <span class="br-ind"><br><span class="indent">&nbsp;</span></span>मइँ उ समय तलक बोलत रहब जब तलक उद्धार आगी क लपट सा भव्य बनिके नाहीं धधकी।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>फुन सबहिं देस तोहरी नेकी क लखिहीं।<br> <span class="br-ind"><br><span class="indent">&nbsp;</span></span>तोहरे सम्मान क सब राजा लिखहीं।<br> <span class="br-ind"><br><span class="indent">&nbsp;</span></span>तबहिं तू एक नवा नाम पउब्या।<br> <span class="br-ind"><br><span class="indent">&nbsp;</span></span>खुद यहोवा तू लोगन बरे उ नवा नाम पाई।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>यहोवा क तू लोगन पइ बहोत गर्व होइ।<br> <span class="br-ind"><br><span class="indent">&nbsp;</span></span>तू पचे यहोवा क हाथन मँ सुन्नर मूकुट क समान होब्या।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>फुन तू पचे कबहुँ अइसे जन नाहीं कहवउब्या, ‘परमेस्सर क तजे भए लोग।’<br> <span class="br-ind"><br><span class="indent">&nbsp;</span></span>तोहार पचन्क धरती कबहुँ अइसी धरती नाहीं कहवाइ जेका परमेस्सर उजाड़ेस।<br> <span class="br-ind"><br><span class="indent">&nbsp;</span></span>तू लोग ‘परमेस्सर क प्रिय जन’ कहवउब्या।<br> <span class="br-ind"><br><span class="indent">&nbsp;</span></span>तोहार पचन्क धरती ‘परमेस्सर क दुलहिन’ कहवाई।<br> <span class="br-ind"><br><span class="indent">&nbsp;</span></span>काहेकि यहोवा तू पचन्स पिरेम करत ह<br> <span class="br-ind"><br><span class="indent">&nbsp;</span></span>अउर तोहार पचन्क धरती ओकर होइ जाइ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>जइसे एक युवक कुँवारी क बीहत ह।<br> <span class="br-ind"><br><span class="indent">&nbsp;</span></span>वइसे ही तोहार पचन्क पूत तोहका बियाह लेइहीं।<br> <span class="br-ind"><br><span class="indent">&nbsp;</span></span>अउर जइसे दूल्हा आपन दुलहिन क संग आनन्दित होत ह<br> <span class="br-ind"><br><span class="indent">&nbsp;</span></span>वइसे ही तोहार पचन्क परमेस्सर तोहरे पचन्क संग खुस होइ।” परमेस्सर आपन बचन पाली<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>यरूसलेम क चारदीवारी पइ मइँ रखवारे (नवी) बइढाइ दिहेउँ ह कि ओकर धियान रखइँ।<br> <span class="br-ind"><br><span class="indent">&nbsp;</span></span>इ सबइ रखवारे मूक नाहीं रहिहीं। <span class="br-p"><br><br></span>इ सबइ रखवारे यहोवा क तोहरी पचन्क जरूरतन क याद दियावत हीं।<br> <span class="br-ind"><br><span class="indent">&nbsp;</span></span>हे रखवारो, तू पचन्क चुप नाहीं होइ चाही।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>तू पचन्क यहोवा स पराथना करब बन्द नाहीं करइ चाही।<br> <span class="br-ind"><br><span class="indent">&nbsp;</span></span>तू पचन्क सदा ओकर पराथना करत ही रहइ चाही।<br> <span class="br-ind"><br><span class="indent">&nbsp;</span></span>जब तलक उ फुन स यरूसलेम क निर्माण न कइ दे,<br> <span class="br-ind"><br><span class="indent">&nbsp;</span></span>तब तलक तू पचे ओकर पराथना करत रहा।<br> <span class="br-ind"><br><span class="indent">&nbsp;</span></span>यरूसलेम एक अइसा नगर अहइ<br> <span class="br-ind"><br><span class="indent">&nbsp;</span></span>जेकर धरती क सबहिं लोग जस गइहीं।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा खुद आपन सक्ति क प्रमाण बनावत भए वाचा कइँती यहोवा आपन सक्ति क प्रयोग स ही उ वाचा क पाली।<br> <span class="br-ind"><br><span class="indent">&nbsp;</span></span>यहोवा कहे रहा, “मइँ तू पचन्क बचन देत हउँ<br> <span class="br-ind"><br><span class="indent">&nbsp;</span></span>कि मइँ तोहरे पचन्क खइया क कबहुँ तोहरे पचन्क दुस्मनन क न देबउँ।<br> <span class="br-ind"><br><span class="indent">&nbsp;</span></span>मइँ तू पचन्क बचन देत हउँ कि तोहार पचन्क बनाई दाखरस तोहार पचन्क दुस्मनन कबहुँ नाहीं लइ पाई।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>जउन मनई खाना जुटावत ह, उहइ ओका खाई अउर उ मनई यहोवा क गुण गाई।<br> <span class="br-ind"><br><span class="indent">&nbsp;</span></span>उ मनई जउन अंगूर बीनत ह, उहइ ओन अंगूरन क बनी दाखरस पिई।<br> <span class="br-ind"><br><span class="indent">&nbsp;</span></span>मोर पवित्तर धरती पइ अइसी बातन हुआ करिहीं।”<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>दुआरे स होत भए आवा।<br> <span class="br-ind"><br><span class="indent">&nbsp;</span></span>लोगन बरे राहन साफ करा।<br> <span class="br-ind"><br><span class="indent">&nbsp;</span></span>मारग क तइयार करा।<br> <span class="br-ind"><br><span class="indent">&nbsp;</span></span>राहे पइ क पाथर हटाइ द्या,<br> <span class="br-ind"><br><span class="indent">&nbsp;</span></span>लोगन बरे संकेत क रूप मँ झण्डा उठाइ द्या।<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा सबहिं दूर देसन बरे<br> <span class="br-ind"><br><span class="indent">&nbsp;</span></span>बोलत अहइ।<br> <span class="br-ind"><br><span class="indent">&nbsp;</span></span>“सिय्योन क लोगन स कहि द्या,<br> <span class="br-ind"><br><span class="indent">&nbsp;</span></span>‘लखा, तोहार पचन्क उद्धारकर्ता आवत अहइ।<br> <span class="br-ind"><br><span class="indent">&nbsp;</span></span>उ तोहार पचन्क प्रतिफल लिआवत अहइ।<br> <span class="br-ind"><br><span class="indent">&nbsp;</span></span>उ अपने संग तोहरे बरे प्रतिफल लिआवत अहइ।’”<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ओकर लोग बोलावइ जाइ: “पवित्तर जन,” “यहोवा क सुरच्छित लोग।”<br> <span class="br-ind"><br><span class="indent">&nbsp;</span></span>यरूसलेम बोलावइ जाइ:<br> <span class="br-ind"><br><span class="indent">&nbsp;</span></span>“उ नगर जेसे यहोवा पिरेम करत ह,”<br> <span class="br-ind"><br><span class="indent">&nbsp;</span></span>“उ नगर जेका अउर तजि नाहीं जाइ।”<br></div>
</div>
<!-- PARSED ABOVE; EDITING MAY BREAK PARSER -->
</body></html>