<html><head>
<meta http-equiv="Content-Type" content="text/html;charset=utf-8" />
<title>Isa 63 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 63);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_61.html">61</a> <a href="Isa_62.html">62</a> <b>63</b> <a href="Isa_64.html">64</a> <a href="Isa_65.html">65</a> <a href="Isa_66.html">66</a> </div><hr>
<h1>Isa 63</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यहोवा आपन लोगन क निआब करत ह</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>इ कउन अहइ जउन एदोम स आवत अहइ?<br> <span class="br-ind"><br><span class="indent">&nbsp;</span></span>इ बोस्रा क नगरी स<br> <span class="br-ind"><br><span class="indent">&nbsp;</span></span>लाल धब्बन स युक्त ओढ़ना पहिरे आवत अहइ।<br> <span class="br-ind"><br><span class="indent">&nbsp;</span></span>उ आपन ओढ़नन मँ अति भव्य देखात अहइ।<br> <span class="br-ind"><br><span class="indent">&nbsp;</span></span>उ लम्बे डग बढ़ावत भवा<br> <span class="br-ind"><br><span class="indent">&nbsp;</span></span>आपन महासक्ति क साथ आवत अहइ<br> <span class="br-ind"><br><span class="indent">&nbsp;</span></span>अउर मइँ सच्चाई स बोलत हउँ।<br></div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“तू अइसे वस्त्र जउन लाल धब्बन स युक्त अहइँ, काहे पहिरत अहा?<br> <span class="br-ind"><br><span class="indent">&nbsp;</span></span>तोहार वस्त्र अइसे लाल काहे अहइँ जइसे उ मनई क जउन अंगुर स दाखरस बनावत ह”<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>उ जवाब देत ह, “दाखरस क कुण्डे मँ मइँ अकेले ही दाख रौंदेउँ।<br> <span class="br-ind"><br><span class="indent">&nbsp;</span></span>कउनो भी मोका मदद नाहीं दिहस।<br> <span class="br-ind"><br><span class="indent">&nbsp;</span></span>मइँ कोहान रहेउँ अउर मइँ लोगन क रौंढेउँ जइसे अंगूर दाखरस बनावइ बरे रौंदा जात हीं।<br> <span class="br-ind"><br><span class="indent">&nbsp;</span></span>रस छिटके मोरे ओढ़ना मँ लाग।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मइँ रास्ट्रन क दण्ड देइ बरे एक समय चुनेउँ।<br> <span class="br-ind"><br><span class="indent">&nbsp;</span></span>मोर उ समय आइ गवा कि मइँ आपन लोगन क बचाउँ अउर ओनकर रच्छा करउँ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मइँ चकित भएउँ कि कउनो भी मनई मोर समर्थन नाहीं किहस।<br> <span class="br-ind"><br><span class="indent">&nbsp;</span></span>एह बरे मइँ आपन सक्ति क प्रयोग<br> <span class="br-ind"><br><span class="indent">&nbsp;</span></span>आपन लोगन क बचावइ बरे किहेउँ।<br> <span class="br-ind"><br><span class="indent">&nbsp;</span></span>खुद मोर आपन किरोध ही मोर समर्थन किहस।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>जब मइँ कोहान रहा, मइँ लोगन क रौंद दिहे रहेउँ।<br> <span class="br-ind"><br><span class="indent">&nbsp;</span></span>जब मइँ किरोध मँ पागल रहा, मइँ ओनका दण्ड दिहेउँ।<br> <span class="br-ind"><br><span class="indent">&nbsp;</span></span>मइँ ओनकर लहू धरती पइ उड़ेर दिहेउँ।”<br></div>
<div class="v" id="v7"><h2>यहोवा आपन लोगन पइ दयालु रहा</h2><span class="vn">7</span> <span class="br-ind"><br><span class="indent">&nbsp;</span></span>इ मइँ याद राखब कि यहोवा दयालु अहइ<br> <span class="br-ind"><br><span class="indent">&nbsp;</span></span>अउर मइँ यहोवा क स्तुति करब याद राखब।<br> <span class="br-ind"><br><span class="indent">&nbsp;</span></span>यहोवा इस्राएल क घराने क<br> <span class="br-ind"><br><span class="indent">&nbsp;</span></span>बहोत स वस्तुअन प्रदान किहस।<br> <span class="br-ind"><br><span class="indent">&nbsp;</span></span>यहोवा हमरे बरे बहोत ही कृपालु रहा।<br> <span class="br-ind"><br><span class="indent">&nbsp;</span></span>यहोवा हमरे बरे दाया देखॉएस।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>यहोवा कहे रहा, “इ सबइ मोर लोग अहइँ।<br> <span class="br-ind"><br><span class="indent">&nbsp;</span></span>इ सबइ बच्चन कबहुँ झूठ नाहीं कहत हीं।”<br> <span class="br-ind"><br><span class="indent">&nbsp;</span></span>एह बरे यहोवा ओन लोगन क बचाइ लिहस।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ओनका सब संकटन स<br> <span class="br-ind"><br><span class="indent">&nbsp;</span></span>कउनो भी सरगदूत नाहीं बचाए रहा।<br> <span class="br-ind"><br><span class="indent">&nbsp;</span></span>उ खुद ही आपन पिरेम<br> <span class="br-ind"><br><span class="indent">&nbsp;</span></span>अउर आपन दाया स ओनका छुटकारा दिआए रहा।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>किन्तु उ सबइ लोग यहोवा स मुँह मोड़ चलेन।<br> <span class="br-ind"><br><span class="indent">&nbsp;</span></span>उ पचे ओकर पवित्तर आतिमा क बहोत दुःखी किहस।<br> <span class="br-ind"><br><span class="indent">&nbsp;</span></span>तउ यहोवा ओनकर दुस्मन बन गवा।<br> <span class="br-ind"><br><span class="indent">&nbsp;</span></span>यहोवा ओन लोगन क विरोध मँ जुद्ध किहस।<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>किन्तु यहोवा अब भी पहिले क समय याद करत ह।<br> <span class="br-ind"><br><span class="indent">&nbsp;</span></span>यहोवा मूसा क अउर ओकर लोगन क याद करत ह।<br> <span class="br-ind"><br><span class="indent">&nbsp;</span></span>यहोवा उहइ रहा जउन लोगन क सागर क बीच स निकारि के लिआवा।<br> <span class="br-ind"><br><span class="indent">&nbsp;</span></span>यहोवा आपन भेड़िन क अगुवाई क बरे आपन चरवाहन क प्रयोग किहस।<br> <span class="br-ind"><br><span class="indent">&nbsp;</span></span>किन्तु अब उ यहोवा कहाँ अहइ<br> <span class="br-ind"><br><span class="indent">&nbsp;</span></span>जउन आपन आतिमा क मूसा मँ रख दिहे रह्या।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>यहोवा आपन दाहिन हाथे स मूसा क अगुवाई किहस।<br> <span class="br-ind"><br><span class="indent">&nbsp;</span></span>यहोवा आपन अद्भुत सक्ति स मूसा क राह देखाएस।<br> <span class="br-ind"><br><span class="indent">&nbsp;</span></span>यहोवा जल क चीर दिहे रहा।<br> <span class="br-ind"><br><span class="indent">&nbsp;</span></span>जेहसे लोग सागर क पैदल पार कइ सके रहेन।<br> <span class="br-ind"><br><span class="indent">&nbsp;</span></span>इ अद्भुत कार्य क कइके यहोवा आपन नाउँ प्रसिद्ध किहे रहा।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>यहोवा लोगन गहिर सागर क बीच स पार किहेस।<br> <span class="br-ind"><br><span class="indent">&nbsp;</span></span>उ पचे अइसे चला रहेन<br> <span class="br-ind"><br><span class="indent">&nbsp;</span></span>जइसे रेगिस्तान क बीच स घोड़ा बिना लड़खड़ाए चला जात ह।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>जइसे मवेसी घाटियन स उतरत<br> <span class="br-ind"><br><span class="indent">&nbsp;</span></span>अउर आराम क ठउर पावत हीं वइसे ही यहोवा क प्राण हमका विस्राम क जगहिया दिहेस ह।<br> <span class="br-ind"><br><span class="indent">&nbsp;</span></span>हे यहोवा, इ ढंग स तू आपन लोगन क राह देखाया<br> <span class="br-ind"><br><span class="indent">&nbsp;</span></span>अउर तू आपन नाउँ अद्भुत कइ दिहा।<br></div>
<div class="v" id="v15"><h2>ओकरे लोगन क मदद बरे यहोवा स पराथना</h2><span class="vn">15</span> <span class="br-ind"><br><span class="indent">&nbsp;</span></span>हे यहोवा, तू अकासे स खाले लखा ओन बातन क लखा जउन घटत अहइँ।<br> <span class="br-ind"><br><span class="indent">&nbsp;</span></span>तू हमका आपन महान पवित्तर घरे स जउन अकासे मँ अहइ, खाले लखा।<br> <span class="br-ind"><br><span class="indent">&nbsp;</span></span>तोहार सुदृढ़ पिरेम हमरे बरे कहाँ अहइँ?<br> <span class="br-ind"><br><span class="indent">&nbsp;</span></span>तोहार सक्तिसाली कार्य कहाँ अहइ?<br> <span class="br-ind"><br><span class="indent">&nbsp;</span></span>तोहार हिरदय क पिरेम कहाँ अहइ?<br> <span class="br-ind"><br><span class="indent">&nbsp;</span></span>मोरे बरे तोहार कृपा कहाँ अहइ?<br> <span class="br-ind"><br><span class="indent">&nbsp;</span></span>तू आपन करूण पिरेम मोहसे कहाँ छुपाइ रखा अहइ?<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>लखा, तू हमार पिता अहा!<br> <span class="br-ind"><br><span class="indent">&nbsp;</span></span>होइ सकत ह इब्राहीम हम पच क नाहीं पहिचान सकी।<br> <span class="br-ind"><br><span class="indent">&nbsp;</span></span>होइ सकत ह इस्राएल हमका नाहीं जान सकी कि हम पचे कउन अहउँ।<br> <span class="br-ind"><br><span class="indent">&nbsp;</span></span>किन्तु यहोवा तू हमार पिता अहा।<br> <span class="br-ind"><br><span class="indent">&nbsp;</span></span>तू उहइ यहोवा अहइ जउन हमका सदा छोड़ाएस ह!<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>हे यहोवा, तू हमका आपन स दूर काहे ढकेलत अहा?<br> <span class="br-ind"><br><span class="indent">&nbsp;</span></span>तू हमरे बरे आपन अनुसरण करइ क काहे कठिन बनावत अहा?<br> <span class="br-ind"><br><span class="indent">&nbsp;</span></span>यहोवा तू हमरे लगे लउटि आवा।<br> <span class="br-ind"><br><span class="indent">&nbsp;</span></span>हम तउ तोहार दास अही।<br> <span class="br-ind"><br><span class="indent">&nbsp;</span></span>हमरे पास आवा अउर हमका सहारा द्या।<br> <span class="br-ind"><br><span class="indent">&nbsp;</span></span>हमार परिवार तोहार अहइँ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>थोड़े समय बरे हमार दुस्मनन तोहार पवित्तर लोगन पइ कब्जा कइ लिहे रहेन।<br> <span class="br-ind"><br><span class="indent">&nbsp;</span></span>हमार दुस्मनन तोहरे मन्दिर क कुचरि दिहे रहेन।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>कछू लोग तोहार अनुसरण नाहीं करत हीं।<br> <span class="br-ind"><br><span class="indent">&nbsp;</span></span>उ पचे तोहरे नाउँ क धारण नाहीं करत हीं।<br> <span class="br-ind"><br><span class="indent">&nbsp;</span></span>जइसे उ सबइ लोग<br> <span class="br-ind"><br><span class="indent">&nbsp;</span></span>हम भी वइसे हुआ करत रहे।<br></div>
</div>
<!-- PARSED ABOVE; EDITING MAY BREAK PARSER -->
</body></html>