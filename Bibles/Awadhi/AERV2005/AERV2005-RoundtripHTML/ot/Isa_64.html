<html><head>
<meta http-equiv="Content-Type" content="text/html;charset=utf-8" />
<title>Isa 64 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 64);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_62.html">62</a> <a href="Isa_63.html">63</a> <b>64</b> <a href="Isa_65.html">65</a> <a href="Isa_66.html">66</a> </div><hr>
<h1>Isa 64</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>जदि तू अकास चीरिके धरती पइ खाले उतरि आवा<br> <span class="br-ind"><br><span class="indent">&nbsp;</span></span>तउ सब कछू ही बदल जाइ।<br> <span class="br-ind"><br><span class="indent">&nbsp;</span></span>तोहरे समन्वा पर्वत टेघर जाइ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>पहाड़न मँ लपट उठिहीं। उ सबइ अइसे बरिहीं जइसे झाड़ियन बरत हीं।<br> <span class="br-ind"><br><span class="indent">&nbsp;</span></span>पहाड़ अइसे उबलिहीं जइसे उबलत पानी आगी पइ रखा गवा होइ।<br> <span class="br-ind"><br><span class="indent">&nbsp;</span></span>तब तोहार दुस्मन तोहरे बारे मँ समुझिहीं।<br> <span class="br-ind"><br><span class="indent">&nbsp;</span></span>जब सबहिं जातियन तोहका लखिहीं तब उ पचे भय स थर-थर काँपिहीं।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>किन्तु हम फुरइ नाहीं चाहित ह<br> <span class="br-ind"><br><span class="indent">&nbsp;</span></span>कि तू अइसे कामन क करा कि तोहरे समन्वा पहाड़ पिघल जाइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>फुरइ तोहार ही लोग तोहार कबहुँ नाहीं सुनेन।<br> <span class="br-ind"><br><span class="indent">&nbsp;</span></span>जउन कछू तू बातन कहया फुरइ तोहार ही लोग ओनका कबहुँ नाहीं सुनेन।<br> <span class="br-ind"><br><span class="indent">&nbsp;</span></span>तोहार जइसा परमेस्सर कउनो भी नाहीं लखेस।<br> <span class="br-ind"><br><span class="indent">&nbsp;</span></span>कउनो भी दूसर परमेस्सर नाहीं, बस सिरिफ तू ही अहा।<br> <span class="br-ind"><br><span class="indent">&nbsp;</span></span>जदि लोग धीरा धइके तोहरे सहारे क बाट जोहत रहइँ,<br> <span class="br-ind"><br><span class="indent">&nbsp;</span></span>तू ओनके बरे बड़े काम कइ देब्या।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>जेनका अच्छे काम करइ मँ मजा आवत ह, तू ओन लोगन क संग अहा।<br> <span class="br-ind"><br><span class="indent">&nbsp;</span></span>उ सबइ लोग तोहरे जिन्नगी क रीति क याद करत हीं।<br> <span class="br-ind"><br><span class="indent">&nbsp;</span></span>पर लखा, बीते दिनन मँ हम तोहरे विरूद्ध पाप किहा ह।<br> <span class="br-ind"><br><span class="indent">&nbsp;</span></span>एह बरे तू हमके कोहाइ ग रह्या।<br> <span class="br-ind"><br><span class="indent">&nbsp;</span></span>अब भला कइसे हमार रच्छा होइ?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>हम सबहिं पाप स मैला अही।<br> <span class="br-ind"><br><span class="indent">&nbsp;</span></span>हमार सब “नेकी” पुरान गन्दे कपड़न स अहइ।<br> <span class="br-ind"><br><span class="indent">&nbsp;</span></span>हम झुरान मुरझाए पत्तन स अही।<br> <span class="br-ind"><br><span class="indent">&nbsp;</span></span>हमार पाप हमका आँधी स उड़ाये अहइ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>हम तोहार उपासना नाहीं करित ह।<br> <span class="br-ind"><br><span class="indent">&nbsp;</span></span>हम का तोहरे नाउँ मँ बिस्सास नाहीं अहइ।<br> <span class="br-ind"><br><span class="indent">&nbsp;</span></span>हम मँ स कउनो तोहार अनुसरण करइ क उत्साही नाहीं अहइ।<br> <span class="br-ind"><br><span class="indent">&nbsp;</span></span>एह बरे तू हमस मुँह मोड़ लिहा ह।<br> <span class="br-ind"><br><span class="indent">&nbsp;</span></span>काहेकि हम पाप स भरा अही एह बरे हम तोहरे समन्वा असमर्थ अही।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>किन्तु, यहोवा तू हमार पिता अहा।<br> <span class="br-ind"><br><span class="indent">&nbsp;</span></span>हम माटी क लौंदा अही अउर तू कोमहार अहा।<br> <span class="br-ind"><br><span class="indent">&nbsp;</span></span>तोहरे ही हाथन हम सबक रचा ह।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>हे यहोवा, तू हमेसा कुपित जिन बना रहा।<br> <span class="br-ind"><br><span class="indent">&nbsp;</span></span>तू हमरे पापन क सदा ही याद जिन रखा।<br> <span class="br-ind"><br><span class="indent">&nbsp;</span></span>कृपा कइके तू हमरी कइँती लखा।<br> <span class="br-ind"><br><span class="indent">&nbsp;</span></span>हम तोहार ही लोग अही।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>तोहार पवित्तर नगरियन उजड़ी भई अहइँ।<br> <span class="br-ind"><br><span class="indent">&nbsp;</span></span>आजु उ सबइ नगरियन अइसी हो गइ अहइँ जइसे रेगिस्तान होइँ।<br> <span class="br-ind"><br><span class="indent">&nbsp;</span></span>सिय्योन रेगिस्तान होइ गवा अहइ।<br> <span class="br-ind"><br><span class="indent">&nbsp;</span></span>यरूसलेम ढल गवा अहइ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>हमार पवित्तर मन्दिर भसम होइ ग अहइ।<br> <span class="br-ind"><br><span class="indent">&nbsp;</span></span>उ मन्दिर हमरे बरे बहोत ही महान रहा।<br> <span class="br-ind"><br><span class="indent">&nbsp;</span></span>हमार पूर्वज हुवाँ तोहार उपासना करत रहेन।<br> <span class="br-ind"><br><span class="indent">&nbsp;</span></span>अउर हम लोगन क सबइ बहुमुल्य वस्तुअन नास होइ ग अहइ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>का इ सबइ वस्तुअन सदैव तोहका आपन पिरेम हम पइ परगट करइ स दूर रखिहीं।<br> <span class="br-ind"><br><span class="indent">&nbsp;</span></span>का तू कबहुँ कछु नाहीं कहब्या?<br> <span class="br-ind"><br><span class="indent">&nbsp;</span></span>का तू अइसे ही चुप रह जाब्या?<br> <span class="br-ind"><br><span class="indent">&nbsp;</span></span>का तू सदा हमका दण्ड देत रह्ब्या?<br></div>
</div>
<!-- PARSED ABOVE; EDITING MAY BREAK PARSER -->
</body></html>