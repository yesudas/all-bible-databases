<html><head>
<meta http-equiv="Content-Type" content="text/html;charset=utf-8" />
<title>Isa 66 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 66);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_64.html">64</a> <a href="Isa_65.html">65</a> <b>66</b> </div><hr>
<h1>Isa 66</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>परमेस्सर सबहिं जातियन क निआव करी</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा इ कहत ह, “अकास मोर सिंहासन अहइ।<br> <span class="br-ind"><br><span class="indent">&nbsp;</span></span>धरती मोरे पाँव क चौकी बनी अहइ।<br> <span class="br-ind"><br><span class="indent">&nbsp;</span></span>तउ का तू इ सोचत अहा कि तू मोरे बरे भवन बनाइ सकत अहा?<br> <span class="br-ind"><br><span class="indent">&nbsp;</span></span>नाहीं, तू नाहीं बनाइ सकत्या।<br> <span class="br-ind"><br><span class="indent">&nbsp;</span></span>का तू मोका बिस्राम क जगह दइ सकत ह नाहीं, तू नाहीं दइ सकत्या।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>मइँ खुद ही सारी वस्तुअन रचेउँ ह।<br> <span class="br-ind"><br><span class="indent">&nbsp;</span></span>इ सबइ सारी वस्तुअन हिआँ टिकी अहइँ काहेकि ओनका मइँ बनाएउँ ह।”<br> <span class="br-ind"><br><span class="indent">&nbsp;</span></span>यहोवा इ सबइ बातन कहे रहा।<br> <span class="br-ind"><br><span class="indent">&nbsp;</span></span>“मोका बतावा कि मइँ कइसे लोगन क चिन्ता किया करत हउँ?<br> <span class="br-ind"><br><span class="indent">&nbsp;</span></span>मोका दीन हीन लोगन क चिन्ता अहइ।<br> <span class="br-ind"><br><span class="indent">&nbsp;</span></span>इ सबइ ही उ सबइ लोग अहउँ जउन बहोत दुःखी रहत हीं।<br> <span class="br-ind"><br><span class="indent">&nbsp;</span></span>अइसे ही लोगन क चिन्ता मइँ किया करत हउँ।<br> <span class="br-ind"><br><span class="indent">&nbsp;</span></span>जउन मोरे बचनन क पालन किया करत हीं।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मोका बलि क रूप मँ अर्पित करइ क कछू लोग बर्धा क बध किया करत हीं<br> <span class="br-ind"><br><span class="indent">&nbsp;</span></span>किन्तु उ सबइ लोगन स मारपीट भी करत हीं।<br> <span class="br-ind"><br><span class="indent">&nbsp;</span></span>मोका अर्पित करइ क इ सबइ भेड़िन क मारत हीं<br> <span class="br-ind"><br><span class="indent">&nbsp;</span></span>किन्तु इ सबइ कुकुरन क गर्दन भी तोड़न हीं<br> <span class="br-ind"><br><span class="indent">&nbsp;</span></span>अउर सुअरन क लहू इ सबइ मोह पइ चढ़ावत हीं।<br> <span class="br-ind"><br><span class="indent">&nbsp;</span></span>अइसे लोगन क धूप स बारइ क याद बनी रहा करत ह<br> <span class="br-ind"><br><span class="indent">&nbsp;</span></span>किन्तु उ सबइ बियर्थ क आपन सबइ प्रतिमा स पिरेम करत हीं।<br> <span class="br-ind"><br><span class="indent">&nbsp;</span></span>अइसे इ सबइ लोग आपन मनचीती राहन पइ चला करत हीं,<br> <span class="br-ind"><br><span class="indent">&nbsp;</span></span>मोरी राहन पइ नाहीं।<br> <span class="br-ind"><br><span class="indent">&nbsp;</span></span>उ पचे पूरी तरह स आपन घिनौने मूरति क पिरेम मँ बूड़ा अहइँ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>एह बरे मइँ इ निहचय किहेउँ ह कि मइँ ओनकर जूती ओनहीं क सिर करब।<br> <span class="br-ind"><br><span class="indent">&nbsp;</span></span>मोर इ मतलब अहइ कि मइँ ओनका दण्ड देब ओन वस्तुअन क काम मँ लिआवत भए जेनसे उ पचे बहोत डेरात हीं।<br> <span class="br-ind"><br><span class="indent">&nbsp;</span></span>मइँ ओन लोगन क गोहराए रहेउँ किन्तु उ पचे नाहीं सुनेन।<br> <span class="br-ind"><br><span class="indent">&nbsp;</span></span>मइँ ओनसे बोले रहेउँ<br> <span class="br-ind"><br><span class="indent">&nbsp;</span></span>किन्तु उ पचे सुनेन ही नाहीं।<br> <span class="br-ind"><br><span class="indent">&nbsp;</span></span>एह बरे अब मइँ भी ओनके संग अइसा ही करब।<br> <span class="br-ind"><br><span class="indent">&nbsp;</span></span>उ सबइ लोग ओन सबहिं बुरे कामन क करत रहत हीं जेनका मइँ बुरा बताए रहेउँ।<br> <span class="br-ind"><br><span class="indent">&nbsp;</span></span>उ पचे अइसा काम करइ क चुनेन जउन मोका नाहीं भावत रहेन।”<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>हे लोगो, यहोवा क भय विम्हय मानइवालो<br> <span class="br-ind"><br><span class="indent">&nbsp;</span></span>अउर यहोवा क हुकुमन क अनुसरण करइवालो, ओन बातन क सुना।<br> <span class="br-ind"><br><span class="indent">&nbsp;</span></span>यहोवा कहत ह, “तोहसे तोहार पचन्क भाइयन घिना किहेन<br> <span class="br-ind"><br><span class="indent">&nbsp;</span></span>काहेकि तू पचे मोरे पाछे चला करत रह्या, उ पचे तोहरे पचन्क विरूद्ध होइ गएन।<br> <span class="br-ind"><br><span class="indent">&nbsp;</span></span>तोहार पचन्क बंधु कहा करत रहेन, ‘जब यहोवा सम्मानित होइ हम पचे तोहरे सबन्क पाछे होइ लेव।<br> <span class="br-ind"><br><span class="indent">&nbsp;</span></span>फुन तोहरे सबन्क साथ मँ हम भी खुस होइ जाब।’<br> <span class="br-ind"><br><span class="indent">&nbsp;</span></span>अइसे ओन लोगन क सजा दीन्ह जाइ।<br></div>
<div class="v" id="v6"><h2>दण्ड अउर नई नीति</h2><span class="vn">6</span> <span class="br-p"><br><br></span>“सुनन तउ, नगर अउर मन्दिर स एक ऊँच आवाज सुनाइ देत अहइ। यहोवा क जरिये आपन विरोधियन क, जउन दण्ड दीन्ह जात अहइ। उ आवाज उहइ क अहइ। यहोवा ओनका उहइ दण्ड देत अहइ जउन ओनका मिलइ चाही।</div>
<div class="v" id="v7"><span class="vn">7</span> <span class="br-p"><br><br></span>“अइसा तउ नाहीं भवा करत रहा कि प्रसव पीरा स पहिले ही कउनो मेहरारू बच्चा पइदा करत होइ। अइसा तउ कबहुँ नाहीं भवा कि कउनो मेहरारू कउनो पीरा क अनुभव करइ स पहिले ही आपन पूत क पइदा भवा लखे होइ। अइसा कबहुँ नाहीं भवा। इहइ प्रकार कउनो भी मनई एक दिन मँ कउनो नवा संसार आरम्भ होत भए नाहीं लखेस। कउनो भी मनई कउनो अइसी नई जाति क नाउँ कबहुँ नाहीं सुने होइ जउन एक ही दिन मँ सुरू होइ गई होइ। धरती क बच्चा जनई क दर्द जइसी पीरा निहचय ही पहिले सहइ क होइ। इ प्रसव पीरा क पाछे ही उ धरती आपन संतानन-एक नई जाति क जनम देइ।</div>
<div class="v" id="v9"><span class="vn">9</span> जब मइँ कउनो मेहरारू क बच्चा जनइ क पीरा देत हउँ तउ उ बच्चा क जनम दइ देत ह।” <span class="br-p"><br><br></span>तोहार पचन्क यहोवा कहत ह, “मइँ तू पचन्क बच्चा जनइ क पीरा मँ डाइके तोहार पचन्क गर्भद्वार बंद नाहीं कइ देत। मइँ तू पचन्क इहइ तरह एन विपत्तियन मँ बिना एक नई जाति प्रदान किए, नाहीं डाउब।”</div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>हे यरूसलेम, खुस रहा।<br> <span class="br-ind"><br><span class="indent">&nbsp;</span></span>हे लोगो, यरूसलेम क प्रेमियो, तू पचे निहचय ही खुस रहा।<br> <span class="br-ind"><br><span class="indent">&nbsp;</span></span>यरूसलेम क संग संग दुःख क बातन घटी रहिन एह बरे तू पचन्मँ स कछू लोग भी दुःखी अहइँ।<br> <span class="br-ind"><br><span class="indent">&nbsp;</span></span>किन्तु अब तू पचन्क चाही कि तू पचे बहोत बहोत खुस होइ जा।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>काहेकि अब तू पचन्क दाया अइसी मिली<br> <span class="br-ind"><br><span class="indent">&nbsp;</span></span>जइसे छाती स दूध मिला जाया करत ह।<br> <span class="br-ind"><br><span class="indent">&nbsp;</span></span>तू पचे यरूसलेम क वैभव क<br> <span class="br-ind"><br><span class="indent">&nbsp;</span></span>सच्चा आनंद पउब्या।<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा कहत ह,<br> <span class="br-ind"><br><span class="indent">&nbsp;</span></span>“लखा, मइँ तू पचन्क सान्ति देब।<br> <span class="br-ind"><br><span class="indent">&nbsp;</span></span>इ सान्ति तू पचन तलक अइसे पहोंची जइसे कउनो महानदी बहत भी पहुँच जात ह।<br> <span class="br-ind"><br><span class="indent">&nbsp;</span></span>सब धरती क रास्ट्रन क धन-दौलत बहत भइ तू पचन्तलक पहोंच जाइ।<br> <span class="br-ind"><br><span class="indent">&nbsp;</span></span>इ धन-दौलत अइसे बहत भए आई जइसे कउनो बाढ़ क धारा।<br> <span class="br-ind"><br><span class="indent">&nbsp;</span></span>तू पचे नान्ह बच्चन स होब्या, तू पचे ‘दूध’ पीब्या, तू पचन्क उठाइ लीन्ह जाइ अउर गोदी मँ थाम लीन्ह जाइ,<br> <span class="br-ind"><br><span class="indent">&nbsp;</span></span>तू पचन्क घुटनन पइ उछारा जाइ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>मइँ तू पचन्क दुलारब जइसे महतारी आपन बच्चा क दुलारत ह।<br> <span class="br-ind"><br><span class="indent">&nbsp;</span></span>अउर तू पचे यरूसलेम क भीतर चैन पउब्या!”<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>तू पचे उ वस्तुअन क लखब्या जेनमाँ तू पचन्क रस आवत ह<br> <span class="br-ind"><br><span class="indent">&nbsp;</span></span>तू पचे अजाद होइके घास क तरह बढ़ब्या।<br> <span class="br-ind"><br><span class="indent">&nbsp;</span></span>यहोवा क सक्ति क ओकर लोग लखिही,<br> <span class="br-ind"><br><span class="indent">&nbsp;</span></span>किन्तु यहोवा क दुस्मन ओकर किरोध देखिहीं।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>लखा, आगी क साथ यहोवा आवत अहइ।<br> <span class="br-ind"><br><span class="indent">&nbsp;</span></span>धूरि क बादलन क साथ यहोवा क फउजन आवति अहइँ।<br> <span class="br-ind"><br><span class="indent">&nbsp;</span></span>यहोवा आपन किरोध स ओन मनइयन क सजा देइ।<br> <span class="br-ind"><br><span class="indent">&nbsp;</span></span>यहोवा जब कोहाइ जाइ तउ ओन मनइयन क दण्ड देइ बरे आगी क लपटन क प्रयोग करी।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>यहोवा लोगन क निआत करी अउर फिन आगी अउर आपन तरवार स उ अपराधी लोगन क नस्ट कइ डाइ।<br> <span class="br-ind"><br><span class="indent">&nbsp;</span></span>यहोवा ओन बहोत स लोगन क नस्ट कइ देइ।<br> <span class="br-ind"><br><span class="indent">&nbsp;</span></span>उ आपन तरवार स ल्हास न क अम्बार लगा देइ।<br></div>
<div class="v" id="v17"><span class="vn">17</span> <span class="br-p"><br><br></span>यहोवा क कहब अहइ, “उ सबइ लोग जउन आपन बगीचन क पूजइ बरे स्नान कइके पवित्तर होत हीं अउर एक दूसर क पाछे परिक्रमा करत हीं, उ पचे जउन सुअर क गोस खात ही अउर मूस जइसे घिनौने जीव जन्तुअन क खात हीं, एन सबहिं लोगन क नास होइ।” यहोवा इ सबइ बातन कहे रहा।</div>
<div class="v" id="v18"><span class="vn">18</span> <span class="br-p"><br><br></span>“बुरे बिचारन मँ पड़े भए उ सबइ लोग बुरे काम किया करत हीं। एह बरे ओनका सजा देइ क मइँ आवत हउँ। मइँ सबहिं जातियन अउर सबहिं लोगन क बटोरब। परस्पर एकट्ठा भए सबहिं लोग मोर सक्ति लखिहीं।</div>
<div class="v" id="v19"><span class="vn">19</span> कछू लोगन पइ मइँ एक चीन्हा लगाइ देब, मइँ ओनकर रच्छा करब। एन रच्छा कीन्ह लोगन मँ स कछू लोगन क मइँ तर्सीस लिब्या अउर लूदी क लोगन क पास पठउब। (एन देसन क लोग धनुर्धारी हुआ करत हीं।) तुबाल, यूनान अउर सबहिं दूर देसन मँ मइँ ओनका पठउब। दूर देसन क ओन लोग मोर उपदेस कबहुँ नाहीं सुनेन। ओन लोग मोरी महिमा क दर्सन भी नाहीं किहेन ह। तउ उ सबइ बचाए गए लोग ओन जातियन क मोरी महिमा क बारे मँ बतइहीं।</div>
<div class="v" id="v20"><span class="vn">20</span> उ पचे तोहार पचन्क सबहिं भाइयन अउर बहनन क सबहिं देसन स हिआँ लइ अइहीं। तोहार पचन्क भाइयन अउर बहनन क उ पचे मोर पवित्तर पर्वत पइ यरूसलेम मँ लइ अइहीं। तोहार पचन्क भाई बहिन हिआँ घोड़न, खच्चरन, ऊँटन, रथन अउर पालकियन मँ बइठिके अइहीं। तोहार पचन्क उ सबइ भाई बहिन उहइ प्रकार स उपहार क रूप मँ लिआवा जइहीं जइसे इस्राएल क लोग सुद्ध थालन मँ रखिके यहोवा क मन्दिर मँ उपहार लिआवत हीं।</div>
<div class="v" id="v21"><span class="vn">21</span> एन लोगन मँ स कछू लोगन क याजकन अउर लेवियन क रूप मँ चुन लेब। इ सबइ बातन यहोवा बताए रहा।</div>
<div class="v" id="v22"><h2>नवा अकास अउर नई धरती</h2><span class="vn">22</span> <span class="br-p"><br><br></span>“मइँ एक नये संसार क रचना करब। इ सबइ नवे अकास अउर नई धरती सदा-सदा टिकी रहिहीं अउर उहइ प्रकार तोहार पचन्क नाउँ अउर तोहार पचन्क बंसजन भी सदा मोरे संग रहिहीं।</div>
<div class="v" id="v23"><span class="vn">23</span> हर सबित क दिन अउर महीने क पहिले दिन उ सबइ सबहिं लोग मोर उपासना बरे आवा करिहीं।” इ सबइ बातन यहोवा बताए रहा।</div>
<div class="v" id="v24"><span class="vn">24</span> <span class="br-p"><br><br></span>“इ सबइ लोग मोर पवित्तर नगरी मँ होइहीं अउर कबहुँ उ पचे नगर स बाहेर जइहीं, तउ ओनका ओन लोगन क ल्हासन देखाई देइहीं जउन मोरे विरुद्ध पाप किहेन ह। ओन ल्हासन मँ किरवन पड़ा हुवा होइहीं अउर उ सबइ किरवन कबहुँ नाहीं मरिहीं। ओन देहन क आगी बारि डाई अउर उ आगी कबहुँ खतम नाहीं होइ।”</div>
</div>
<!-- PARSED ABOVE; EDITING MAY BREAK PARSER -->
</body></html>