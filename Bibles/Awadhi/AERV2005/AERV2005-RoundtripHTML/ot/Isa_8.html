<html><head>
<meta http-equiv="Content-Type" content="text/html;charset=utf-8" />
<title>Isa 8 &ndash; यसायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 8);">
<div id="navbar"><a href="../index.html">पवित्तर बाइबिल</a> &ndash; <b>यसायाह</b> &ndash; <a href="Isa_1.html">1</a> ... <a href="Isa_6.html">6</a> <a href="Isa_7.html">7</a> <b>8</b> <a href="Isa_9.html">9</a> <a href="Isa_10.html">10</a> ... <a href="Isa_66.html">66</a> </div><hr>
<h1>Isa 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>अस्सूर हाली ही आइ</h2><span class="vn">1</span> <span class="br-p"><br><br></span>यहोवा मोसे कहेस, “लिखइ बरे माटी क बड़की स तख़्ती ल्या अउर ओह पइ सुआ स इ लिखा, महेर्शालाल्हशबज (अर्थात् ‘हिआँ हाली ही लूटमार अउ चोरियन होइहीं।’”)</div>
<div class="v" id="v2"><span class="vn">2</span> <span class="br-p"><br><br></span>मइँ कछू अइसे लोग बटोरेउँ जिन पइ साच्छी होइ बरे बिस्सास कीन्ह जाइ सकत रहा। इ सबइ लोग रहेन याजक ऊरिय्याह जकर्याह जउन जेबरेक्याह क पूत रहा। उ लोग मोका निहारत रहेन जउन टेम मँ मइँ ऍन बातन क लखे रहेन।</div>
<div class="v" id="v3"><span class="vn">3</span> फुन मइँ ओन नबिया क लगे गएउँ। मोर ओकरे संग संग रहइ क पाछे, उ गर्भवती भइ अउर ओकरे एक पूत भवा। तब यहोवा मोसे कहेस, “तू बेटवा क नाउँ महेर्शालाल्हशबज राखा।</div>
<div class="v" id="v4"><span class="vn">4</span> काहेकि एहसे पहिले कि बचवा, ‘महतारी’ अउर ‘बाप’ कहब सीखइ, ओहसे पहिले ही दमिस्क अउ सोमरोन क समूचइ धनदौलत क छोरि लेइ अउर ओन वस्तुअन क अस्सूर क राजा क दइ देइ।”</div>
<div class="v" id="v5"><span class="vn">5</span> <span class="br-p"><br><br></span>यहोवा मोसे फुन कहेस।</div>
<div class="v" id="v6"><span class="vn">6</span> मोर सुआमी कहेस, “इ सबइ लोग सीलोह क तालाब स सान्त पानी क लेइ स इन्कार करत हीं। इ सबइ लोग रसीन<sup class="fnm"><a name="fnm1" href="#fn1">1</a></sup> अउ रमल्याह पूत क असान्त पानी क लेइ क प्राथमिकता दिहेस।</div>
<div class="v" id="v7"><span class="vn">7</span> किन्तु एह बरे मइँ, यहोवा, अस्सूर क राजा अउर ओकर समूची सक्ति क तोहरे विरोध मँ लइके आउब। उ पचे परात नदी क खउफनाक बाढ़ क तरह अइहीं। इ अइसा होइ जइसे किनारन क तोड़त बोरत नदी उफना पड़त ह।</div>
<div class="v" id="v8"><span class="vn">8</span> जउन पानी उ नदी स उफनिके निकरी उ यहूदा मँ भरि जाइ अउर यहूदा क प्राय: बोर देइ। <span class="br-p"><br><br></span>“इम्मानूएल, इ बाढ़ क पानी तब तलक फइलत चली जाइ जब तलक तोहरे पचन्क समूचइ देस मँ बाढ़ न आ जाइ।” यहोवा अपने सेवकन क रच्छा करत ह</div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>हे जातियो, तू सबहिं जुद्ध बरे तइयार रहा।<br> <span class="br-ind"><br><span class="indent">&nbsp;</span></span>तू पचन्क हराइ दीन्ह जाइ।<br> <span class="br-ind"><br><span class="indent">&nbsp;</span></span>अरे, सुदूर क देसो, सुना,<br> <span class="br-ind"><br><span class="indent">&nbsp;</span></span>तू सबहिं जुद्ध बरे तइयार रहा।<br> <span class="br-ind"><br><span class="indent">&nbsp;</span></span>तू पचन्क हराइ दीन्ह जाइ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>आपन जुद्ध क जोजनन क रचा।<br> <span class="br-ind"><br><span class="indent">&nbsp;</span></span>तोहार जोजनन हराइ दीन्ह जइहीं।<br> <span class="br-ind"><br><span class="indent">&nbsp;</span></span>तू अपनी फउजन क हुकुम द्या।<br> <span class="br-ind"><br><span class="indent">&nbsp;</span></span>तोहार उ सबइ हुकुम बेकार होइ जइहीं।<br> <span class="br-ind"><br><span class="indent">&nbsp;</span></span>काहेकि परमेस्सर हमार संग अहइ।<br></div>
<div class="v" id="v11"><h2>यसायाह क चितउनी</h2><span class="vn">11</span> <span class="br-p"><br><br></span>यहोवा आपन महान सक्ति क संग मोसे कहेस। यहोवा मोका चितउनी दिहस कि मइँ एन दूसर लोगन क नाई न बनउँ। यहोवा कहेस,</div>
<div class="v" id="v12"><span class="vn">12</span> “तू पचन क इ नाहीं सोचइ चाही कि इ सडयंत्र सिरिफ इ कारण स रचा गवा अहइँ कि लोग अइसा कहत ह! नाहीं, तू पचन क उ बातन स डेरात नाहीं चाही जे बातन स उ पचे डेरात अहइँ।”</div>
<div class="v" id="v13"><span class="vn">13</span> <span class="br-p"><br><br></span>तू पचन्क बस सर्वसक्तीमान यहोवा स डेराइ चाही। तू पचन्क बस उहइ क आदर करइ चाही। तू पचन्क उहइ स डेराइ चाही।</div>
<div class="v" id="v14"><span class="vn">14</span> जदि तू पचे यहोवा क आदर रखब्या अउर ओका पवित्तर मनब्या तउ उ तोहरे पचन बरे एक ठु सुरच्छित ठउर होइ। किन्तु तू पचे ओकर आदर नाहीं करत्या। एह बरे परमेस्सर एक ठु अइसी चट्टान होइ ग अहइ जेकरे ऊपर तू लोग भहराब्या। उ एक अइसी चट्टान होइ ग अहइ जेह पइ इस्राएल क दुइ परिवार ठोकर खइहीं। यरूसलेम क सबहिं लोगन क फँसावइ बरे उ एक फन्दा बन गवा ह।</div>
<div class="v" id="v15"><span class="vn">15</span> (इ चट्टान पइ बहोत स लोग भहरइहीं। उ पचे गिरहीं अउर चकनाचूर होइ जइहीं। उ पचे जाल मँ पड़ितीं अउर धइ लीन्ह जइहीं।)</div>
<div class="v" id="v16"><span class="vn">16</span> <span class="br-p"><br><br></span>यसायाह कहेस, “एक ठु समझौता करा अउर ओह पइ मोहर लगाइ द्या। भविस्स बरे, मोरे उपदेसन क रच्छा करा। मोर चेलन क लखत भए क टेँम ही अइसा करा।”</div>
<div class="v" id="v17"><span class="vn">17</span> उ वाचा इ अहइ: <span class="br-p"><br><br></span><span class="br-ind"><br><span class="indent">&nbsp;</span></span>“मइँ सहायता पावइ बरे यहोवा क प्रतीच्छा करब।<br> <span class="br-ind"><br><span class="indent">&nbsp;</span></span>यहोवा याकूब क घराने स लज्जित अहइ।<br> <span class="br-ind"><br><span class="indent">&nbsp;</span></span>उ ओनका लखइ तलक नाहीं चाहत ह।<br> <span class="br-ind"><br><span class="indent">&nbsp;</span></span>किन्तु मइँ यहोवा क प्रतीच्छा करब।<br> <span class="br-ind"><br><span class="indent">&nbsp;</span></span>उ हमार रच्छा करी।”<br></div>
<div class="v" id="v18"><span class="vn">18</span> <span class="br-p"><br><br></span>“मइँ अउर मोर बच्चा इस्राएल क लोगन बरे संकेत अउर प्रमाण अहइँ। हम उ सर्वसक्तीमान यहोवा क जरिये पठवा ग अहइ, जउन सिय्योन पर्वते पइ रहत ह।”</div>
<div class="v" id="v19"><span class="vn">19</span> <span class="br-p"><br><br></span>कछू लोग कहा करत हीं, “भविस्स बतावइवालन अउर जादूगरन स पूछा, ‘का करब अहइ?’” (इ सबइ भविस्स बतावइवालन अउर जादूगर फुस-फुसाइके बोलत हीं। इ सबइ लोगन पइ इ प्रभाव डावइ बरे कि ओनके लगे अर्न्तदृस्टि अहइँ, उ पचे चुपचाप बातन करत हीं।) किन्तु मइँ तू पचन्क बतावत हउँ कि लोगन क आपन परमेस्सर स सहायता माँगइ चाही। उ पचे भविस्स बतावइवालन अउर जादूगर मरे भए लोगन स पूछिके बतावत हीं कि का करइ चाही? किन्तु भला जिअत लोग मरे भएन स कउनो बात काहे पूँछइ।</div>
<div class="v" id="v20"><span class="vn">20</span> तू पचन्क सिच्छन अउर वाचा क अनुसार चलइ चाही। जदि तू पचे एन हुकुमन क पालन नाहीं करब्या तउ होइ सकत ह तू गलत हुकुमन क पालन करइ लागा। (इ सबइ हुकुमन उ सबइ अहइँ जउन जादूगरन अउ भविस्स बतावइवालन क जरिये मिलत हीं। इ सबइ हुकुमन बेकार अहइँ। ओन हुकुमन पइ चलिके तू पचन्क कछू नाहीं मिली।)</div>
<div class="v" id="v21"><span class="vn">21</span> जदि तू पचे ओन गलत हुकुमन पइ चलब्या, तउ तोहरे पचन्क देस पइ विपत्ति आइ अउर भूखमरी फइली। लोग भूखा मरिहीं। फुन उ पचे कोहाइ जइहीं अउर आपन राजा अउर आपन देवतन क खिलाफ बातन कहिहीं। एकरे पाछे उ पचे मदद बरे परमेस्सर कइँती निहरिहीं।</div>
<div class="v" id="v22"><span class="vn">22</span> अगर आपन देस मँ उ पचे चारिहुँ तरफ लखिहीं तउ ओनका चारिहुँ कइँती विपत्ति अउर चिन्ताजनक अँधियारा ही देखाइ देइ। लोगन्क उ अंधकार स भरा दुःख ओनका देस तजइ पइ मजबूर करी अउर उ सबइ लोग जउन उ अँधेरे मँ फँसा होइहीं, आपन आपका ओहसे अजाद नाहीं कराइ पइहीं।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->रसीन <!--raw 1 bo --></em><!--endraw 1-->आराम क एक राजा। इ लगभग 740-731 इ. पू. सासन किहेस।</div>
</div>
<!-- PARSED ABOVE; EDITING MAY BREAK PARSER -->
</body></html>