<html><head>
<meta http-equiv="Content-Type" content="text/html;charset=utf-8" />
<title>Jer 10 &ndash; यिर्मयाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 10);">
<div id="navbar"><a href="../index.html">पवित्तर बाइबिल</a> &ndash; <b>यिर्मयाह</b> &ndash; <a href="Jer_1.html">1</a> ... <a href="Jer_8.html">8</a> <a href="Jer_9.html">9</a> <b>10</b> <a href="Jer_11.html">11</a> <a href="Jer_12.html">12</a> ... <a href="Jer_52.html">52</a> </div><hr>
<h1>Jer 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यहोवा अउर देव मूरतियन</h2><span class="vn">1</span> <span class="br-p"><br><br></span>इस्राएल क परिवार, यहोवा क सुना।</div>
<div class="v" id="v2"><span class="vn">2</span> जउन यहोवा कहत ह, उ इ अहइ: <span class="br-p"><br><br></span><span class="br-ind"><br><span class="indent">&nbsp;</span></span>“अन्य रास्ट्रन क लोगन क तरह जिन रहा।<br> <span class="br-ind"><br><span class="indent">&nbsp;</span></span>अकासे क खास संकेतन स जिन डेराअ।<br> <span class="br-ind"><br><span class="indent">&nbsp;</span></span>दूसर रास्ट्र ओन संकेतन स डेरात हीं जेनका उ पचे अकासे मँ लखत हीं।<br> <span class="br-ind"><br><span class="indent">&nbsp;</span></span>किन्तु तू पचन्क ओन चीजन स नाहीं डेराइ चाही।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>दूसर लोगन क रीति रिवाज ब्यर्थ अहइँ।<br> <span class="br-ind"><br><span class="indent">&nbsp;</span></span>ओनकर देव मूरतियन जंगल क लकड़ी क अलावा कछू नाहीं।<br> <span class="br-ind"><br><span class="indent">&nbsp;</span></span>ओनकर देव मूरतियन कारीगर क छैनी स बनी अहइँ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>उ पचे आपन देव मूरतियन क सोना चाँदी स सुन्नर बनावत हीं।<br> <span class="br-ind"><br><span class="indent">&nbsp;</span></span>उ पचे आपन देव मूरतियन क हथौड़न<br> <span class="br-ind"><br><span class="indent">&nbsp;</span></span>अउर कीलन स लटकावत हीं जेहसे उ सबइ लटके रहइँ, गिर न पड़इँ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>दूसर देसन क देव मूरतियो,<br> <span class="br-ind"><br><span class="indent">&nbsp;</span></span>ककड़ी क खेते मँ खड़े फूस क पुतले क समान अहइँ।<br> <span class="br-ind"><br><span class="indent">&nbsp;</span></span>उ सबइ न बोल सकत हीं,<br> <span class="br-ind"><br><span class="indent">&nbsp;</span></span>अउर न चल सकत हीं।<br> <span class="br-ind"><br><span class="indent">&nbsp;</span></span>ओनका उठाइके लइ जाब पड़त ह<br> <span class="br-ind"><br><span class="indent">&nbsp;</span></span>काहेकि उ सबइ चल नाहीं सकतिन।<br> <span class="br-ind"><br><span class="indent">&nbsp;</span></span>ओनसे जिन डेराअ।<br> <span class="br-ind"><br><span class="indent">&nbsp;</span></span>उ सबइ न तउ तू पचन्क चोट पहुँचाइ सकत हीं<br> <span class="br-ind"><br><span class="indent">&nbsp;</span></span>अउर न ही कउनो लाभ।”<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा तू जइसा कउनो दूसर नाहीं अहइ।<br> <span class="br-ind"><br><span class="indent">&nbsp;</span></span>तू महान अहा।<br> <span class="br-ind"><br><span class="indent">&nbsp;</span></span>तोहार नाउँ महान अउर सक्तितपूर्ण अहइ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>परमेस्सर, हर एक मनई क तोहार सम्मान करना चाही।<br> <span class="br-ind"><br><span class="indent">&nbsp;</span></span>तू सबहिं रास्ट्रन क राजा अहा।<br> <span class="br-ind"><br><span class="indent">&nbsp;</span></span>तू ओनके सम्मान क पात्र अहा।<br> <span class="br-ind"><br><span class="indent">&nbsp;</span></span>रास्ट्रन मँ अनेक बुद्धिमान मनई अहइँ।<br> <span class="br-ind"><br><span class="indent">&nbsp;</span></span>किन्तु कउनो मनई तोहरे समान बुद्धिमान नाहीं अहइ।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>दूसर रास्ट्रन क सबहिं लोग बेहुदा अउर मूरख अहइँ।<br> <span class="br-ind"><br><span class="indent">&nbsp;</span></span>ओनकर देवतन क सिच्छा केवल लकड़ी क टुकड़ा अहइँ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>उ पचे आपन मूरतियन क तर्सीस नगर क चाँदी<br> <span class="br-ind"><br><span class="indent">&nbsp;</span></span>अउर उफाज नगर क सोने क उपयोग कइके बनावत हीं।<br> <span class="br-ind"><br><span class="indent">&nbsp;</span></span>उ सबइ देव मूरतियन बढ़इयन अउ सुनारन क जरिये बनाई जात हीं।<br> <span class="br-ind"><br><span class="indent">&nbsp;</span></span>उ पचे ओन देव मूरतियन क अच्छा किसिम क कीमती नीले अउर बैंगनी वस्त्र पहिरावत हीं।<br> <span class="br-ind"><br><span class="indent">&nbsp;</span></span>इ सबइ “कुसल कारीगरन” दुआरा बनाए गए रहेन।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>किन्तु केवल यहोवा ही सच्चा परमेस्सर अहइ।<br> <span class="br-ind"><br><span class="indent">&nbsp;</span></span>उ एकमात्र परमेस्सर अहइ जउन चेतन अहइ।<br> <span class="br-ind"><br><span class="indent">&nbsp;</span></span>उ सास्वत सासक अहइ।<br> <span class="br-ind"><br><span class="indent">&nbsp;</span></span>जब परमेस्सर किरोध करत ह तउ धरती काँप जात ह।<br> <span class="br-ind"><br><span class="indent">&nbsp;</span></span>रास्ट्रन क लोग ओकरे किरोध क रोक नाहीं सकतेन।<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा कहत ह, “ओन लोगन क इ सँदेसा द्या:<br> <span class="br-ind"><br><span class="indent">&nbsp;</span></span>‘ओन लबार देवतन पृथ्वी अउ सरग नाहीं बनाएन<br> <span class="br-ind"><br><span class="indent">&nbsp;</span></span>अउर उ पचे देवता नस्ट कइ दीन्ह जइहीं,<br> <span class="br-ind"><br><span class="indent">&nbsp;</span></span>अउर पृथ्वी अउर सरग स लुप्त होइ जइही।’”<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>उ परमेस्सर एक ही अहइ जउन आपन सक्ति स पृथ्वी बनाएस।<br> <span class="br-ind"><br><span class="indent">&nbsp;</span></span>परमेस्सर आपन बुद्धि क उपयोग किहस अउर संसार क रचना कइ डाएस।<br> <span class="br-ind"><br><span class="indent">&nbsp;</span></span>आपन समुझ क अनुसार परमेस्सर पृथ्वी क ऊपर अकास क फइलाएस।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>परमेस्सर कड़कत बिजली बनावत ह<br> <span class="br-ind"><br><span class="indent">&nbsp;</span></span>अउर उ अकास स बड़े जल क बाढ़ क सिरावत ह।<br> <span class="br-ind"><br><span class="indent">&nbsp;</span></span>उ पृथ्वी क हर एक स्थान पइ, अकासे मँ मेघ क उठावत ह।<br> <span class="br-ind"><br><span class="indent">&nbsp;</span></span>उ बिजली क बर्खा क साथ पठवत ह।<br> <span class="br-ind"><br><span class="indent">&nbsp;</span></span>उ आपन गोदामन स पवन क निकारत ह।<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>लोग एतना बेवकूफ अहइँ।<br> <span class="br-ind"><br><span class="indent">&nbsp;</span></span>सुनार ओन देव मूरतियन स मूरख बनावा गएन ह जेनका उ पचे खुद बनाएन ह।<br> <span class="br-ind"><br><span class="indent">&nbsp;</span></span>इ सबइ मूरतियन झूठ क अलावा कछू नाहीं अहइँ,<br> <span class="br-ind"><br><span class="indent">&nbsp;</span></span>उ सबइ निस्कृय अहइँ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>उ सबइ देव मूरतियन कउनो काम क नाहीं।<br> <span class="br-ind"><br><span class="indent">&nbsp;</span></span>उ सबइ कछू अइसी अहइँ जेनकर मजाक उड़ावा जाइ सकइ।<br> <span class="br-ind"><br><span class="indent">&nbsp;</span></span>निआउ क समइ आवइ पइ उ सबइ देव मूरतियन नस्ट कइ दीन्ह जइहीं।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>किन्तु याकूब क परमेस्सर ओन देव मूरतियन क समान नाहीं अहइ।<br> <span class="br-ind"><br><span class="indent">&nbsp;</span></span>परमेस्सर सबहिं वस्तुअन क सृस्टि किहस,<br> <span class="br-ind"><br><span class="indent">&nbsp;</span></span>अउर इस्राएल उ परिवार अहइ जेका परमेस्सर आपन लोग क रूप मँ चुनेस।<br> <span class="br-ind"><br><span class="indent">&nbsp;</span></span>परमेस्सर क नाउँ, “सर्वसक्तिमान यहोवा” अहइ।<br></div>
<div class="v" id="v17"><h2>बिनास आवत अहइ</h2><span class="vn">17</span> <span class="br-ind"><br><span class="indent">&nbsp;</span></span>तू पचे जउन कि सहर रहत ह आपन सबहिं चिजियन जमा कइ ल्या<br> <span class="br-ind"><br><span class="indent">&nbsp;</span></span>अउर जाइ क तइयार हो जा।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>यहोवा कहत ह,<br> <span class="br-ind"><br><span class="indent">&nbsp;</span></span>“इ समय मइँ यहूदा क लोगन क इ देस स बाहेर लोकाइ देब।<br> <span class="br-ind"><br><span class="indent">&nbsp;</span></span>मइँ ओनका पीड़ा अउ परेसानी देब।<br> <span class="br-ind"><br><span class="indent">&nbsp;</span></span>मइँ अइसा करब जेहसे उ सबइ पाठ सीख सकइँ।”<br></div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>ओह, मइँ बुरी तरह घायल अहउँ।<br> <span class="br-ind"><br><span class="indent">&nbsp;</span></span>मइँ ठीक नाहीं होइ सकत।<br> <span class="br-ind"><br><span class="indent">&nbsp;</span></span>तउ भी मइँ खुद स कहेउँ,<br> <span class="br-ind"><br><span class="indent">&nbsp;</span></span>“इ मोर बेरामी अहइ, मोका एहसे पीड़ित होइ चाही।”<br></div>
<div class="v" id="v20"><span class="vn">20</span> <span class="br-p"><br><br></span><span class="br-ind"><br><span class="indent">&nbsp;</span></span>मोर डेरा बर्बाद होइ गवा।<br> <span class="br-ind"><br><span class="indent">&nbsp;</span></span>डेरे क सारी रस्सियन टूट गइन ह।<br> <span class="br-ind"><br><span class="indent">&nbsp;</span></span>मोर बच्चन मोका तजि गएन।<br> <span class="br-ind"><br><span class="indent">&nbsp;</span></span>उ पचे चला गएन।<br> <span class="br-ind"><br><span class="indent">&nbsp;</span></span>कउनो मनई मोर डेरा लगावइ क नाहीं बचा ह।<br> <span class="br-ind"><br><span class="indent">&nbsp;</span></span>कउनो मनई मोरे बरे सरण ठउर बनावइ क नाहीं बचा ह।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>गड़रियन (प्रमुख) मूर्ख अहइँ।<br> <span class="br-ind"><br><span class="indent">&nbsp;</span></span>उ पचे यहोवा क पावइ क जतन नाहीं करतेन।<br> <span class="br-ind"><br><span class="indent">&nbsp;</span></span>उ पचे बुद्धिमान नाहीं अहइँ,<br> <span class="br-ind"><br><span class="indent">&nbsp;</span></span>एह बरे ओनकर रेवड़न (लोग) बिखर गइन अउर नस्ट होइ गइन ह।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>धियान स सुना।<br> <span class="br-ind"><br><span class="indent">&nbsp;</span></span>एक कोलाहल, कोलाहल उत्तर स आवत अहइ।<br> <span class="br-ind"><br><span class="indent">&nbsp;</span></span>इ यहूदा क नगरन क नस्ट कइ देइ।<br> <span class="br-ind"><br><span class="indent">&nbsp;</span></span>यहूदा एक सुनसान रेगिस्तान बन जाइ।<br> <span class="br-ind"><br><span class="indent">&nbsp;</span></span>इ गीदड़न क माँद बन जाइ।<br></div>
<div class="v" id="v23"><span class="vn">23</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मइँ जानत हउँ कि मनई फुरइ आपन जिन्नगी क मालिक नाहीं अहइ।<br> <span class="br-ind"><br><span class="indent">&nbsp;</span></span>लोग फुरइ आपन भविस्स क जोजना नाहीं बनाइ सकत हीं।<br> <span class="br-ind"><br><span class="indent">&nbsp;</span></span>लोग फुरइ नाहीं जानतेन कि कइसे ठीक जिअत रहा जाइ।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>हे यहोवा, हमार अनुसान करा,<br> <span class="br-ind"><br><span class="indent">&nbsp;</span></span>किन्तु निआव स।<br> <span class="br-ind"><br><span class="indent">&nbsp;</span></span>किरोध मँ हमका सजा जिन द्या।<br> <span class="br-ind"><br><span class="indent">&nbsp;</span></span>नाहीं तउ तू मोका नस्ट कइ देब्या।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>जदि तू कोहान अहा तउ दूसर रास्ट्रन क सजा द्या।<br> <span class="br-ind"><br><span class="indent">&nbsp;</span></span>उ पचे, न तोहका जानत हीं न ही तोहार सम्मान करत हीं।<br> <span class="br-ind"><br><span class="indent">&nbsp;</span></span>उ सबइ लोग तोहार आराधना नाहीं करतेन।<br> <span class="br-ind"><br><span class="indent">&nbsp;</span></span>ओन रास्ट्रन याकूब क परिवारे क नस्ट किहन।<br> <span class="br-ind"><br><span class="indent">&nbsp;</span></span>उ पचे इस्राएल क पूरी तरह बर्बाद कइ दिहन।<br> <span class="br-ind"><br><span class="indent">&nbsp;</span></span>उ पचे इस्राएल क जन्मभूमि क नस्ट किहन।<br></div>
</div>
<!-- PARSED ABOVE; EDITING MAY BREAK PARSER -->
</body></html>