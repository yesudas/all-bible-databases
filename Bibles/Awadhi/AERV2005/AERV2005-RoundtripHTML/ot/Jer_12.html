<html><head>
<meta http-equiv="Content-Type" content="text/html;charset=utf-8" />
<title>Jer 12 &ndash; यिर्मयाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 12);">
<div id="navbar"><a href="../index.html">पवित्तर बाइबिल</a> &ndash; <b>यिर्मयाह</b> &ndash; <a href="Jer_1.html">1</a> ... <a href="Jer_10.html">10</a> <a href="Jer_11.html">11</a> <b>12</b> <a href="Jer_13.html">13</a> <a href="Jer_14.html">14</a> ... <a href="Jer_52.html">52</a> </div><hr>
<h1>Jer 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यिर्मयाह परमेस्सर स सिकाइत करत ह</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा। मइँ तोहसे तर्क करत हउँ,<br> <span class="br-ind"><br><span class="indent">&nbsp;</span></span>तू सदा सही निकरत ह।<br> <span class="br-ind"><br><span class="indent">&nbsp;</span></span>किन्तु मइँ तोहसे ओन सब क बारे मँ पूछइ चाहत हउँ जउन सही नाहीं लगतिन।<br> <span class="br-ind"><br><span class="indent">&nbsp;</span></span>दुट्ठ लोग सफल काहे अहइ?<br> <span class="br-ind"><br><span class="indent">&nbsp;</span></span>जउन तोह पइ बिस्सास नाहीं करतेन, ओनकर जीवन ऍतना सुखी काहे अहइ?<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>तू ओन दुट्ठ लोगन क हिआँ बसाया ह।<br> <span class="br-ind"><br><span class="indent">&nbsp;</span></span>जउन मजबूत जरवाले पौधे अहइँ जउन बढ़त अउ फल देत हीं।<br> <span class="br-ind"><br><span class="indent">&nbsp;</span></span>आपन मूँह स उ पचे तोहका आपन नजदीकी अउर प्रिय कहत हीं।<br> <span class="br-ind"><br><span class="indent">&nbsp;</span></span>किन्तु आपन हिरदइ स उ पचे असल मँ तोहसे बहोत दूर अहइँ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मुला मोर यहोवा, तू मोरे हिरदइ क जानत ह।<br> <span class="br-ind"><br><span class="indent">&nbsp;</span></span>तू मोका अउर मोरे मन क लखत अउर परखत अह,<br> <span class="br-ind"><br><span class="indent">&nbsp;</span></span>मोर हिरदइ तोहरे संग अहइ।<br> <span class="br-ind"><br><span class="indent">&nbsp;</span></span>ओन दुट्ठ लोगन क मारी जाइवाली भेड़ी क नाई घसीटा।<br> <span class="br-ind"><br><span class="indent">&nbsp;</span></span>बलि दिवस बरे ओनका चुना।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>कब तलक भुइँया पियासी पड़ी रहब?<br> <span class="br-ind"><br><span class="indent">&nbsp;</span></span>घास कब तलक झुरान अउ मरी रही?<br> <span class="br-ind"><br><span class="indent">&nbsp;</span></span>इ भूइँया क जनावर अउर पंछी मर चुका अहइँ<br> <span class="br-ind"><br><span class="indent">&nbsp;</span></span>अउर उ दुट्ठ लोगन क अपराध अहइ।<br> <span class="br-ind"><br><span class="indent">&nbsp;</span></span>काहेकि उ सबइ दुट्ठ लोग किहा,<br> <span class="br-ind"><br><span class="indent">&nbsp;</span></span>“उ हम लोगन क अन्त नाहीं लखिहीं।”<br></div>
<div class="v" id="v5"><h2>परमेस्सर क यिर्मयाह क जवाब</h2><span class="vn">5</span> <span class="br-ind"><br><span class="indent">&nbsp;</span></span>“यिर्मयाह, जदि तू मनइयन क गोड़ दौड़ मँ थक जात ह<br> <span class="br-ind"><br><span class="indent">&nbsp;</span></span>तउ तू घोड़न क मुकाबले मँ कइसे दउड़ब्या?<br> <span class="br-ind"><br><span class="indent">&nbsp;</span></span>जदि तू सुरच्छित देस मँ थक जात ह<br> <span class="br-ind"><br><span class="indent">&nbsp;</span></span>तउ तू यरदन नदी क किनारन पइ उहइ भयंकर कँटीली झाड़ियन मँ पहोंचिके का करब्य?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>इ सबइ लोग तोहार आपन भाई अहइँ।<br> <span class="br-ind"><br><span class="indent">&nbsp;</span></span>तोहरे आपन परिवार क सदस्य तोहरे खिलाफ जोजना बनावत अहइँ।<br> <span class="br-ind"><br><span class="indent">&nbsp;</span></span>तोहरे आपन परिवार क लोग तोह पइ चिचियात अहइँ।<br> <span class="br-ind"><br><span class="indent">&nbsp;</span></span>जदि उ सबइ मीत जइसा बोलइँ, ओन पइ बिस्सास जिन करा।”<br></div>
<div class="v" id="v7"><h2>यहोवा आपन लोगन अर्थात् यहूदा क तजत ह</h2><span class="vn">7</span> <span class="br-ind"><br><span class="indent">&nbsp;</span></span>“मइँ (यहोवा) आपन घर तजि दिहे हउँ।<br> <span class="br-ind"><br><span class="indent">&nbsp;</span></span>मइँ आपन बिरासत अस्वीकार कइ दिहे हउँ।<br> <span class="br-ind"><br><span class="indent">&nbsp;</span></span>मइँ जेहसे (यहूदा) पियार किहे हउँ,<br> <span class="br-ind"><br><span class="indent">&nbsp;</span></span>ओका ओकरे दुस्मनन क दइ दिहे हउँ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मोर आपन लोग मोरे बरे जंगली सेर बन गवा अहइँ।<br> <span class="br-ind"><br><span class="indent">&nbsp;</span></span>उ पचे मोह पइ गरजत हीं, एह बरे मइँ ओनसे घिना करत हउँ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मोर आपन लोग गीधन स घेरा भवा,<br> <span class="br-ind"><br><span class="indent">&nbsp;</span></span>मरत भवा जनावर बन गवा अहइँ।<br> <span class="br-ind"><br><span class="indent">&nbsp;</span></span>उ सबइ पंछी ओह पइ मँडरात अहइँ।<br> <span class="br-ind"><br><span class="indent">&nbsp;</span></span>जंगली जनावरो आवा।<br> <span class="br-ind"><br><span class="indent">&nbsp;</span></span>अगवा बढ़ा, खाइ क कछू पावा।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>अनेक गड़रियन मोरे अंगूरे क खेतन क नस्ट किहेन ह।<br> <span class="br-ind"><br><span class="indent">&nbsp;</span></span>अउ मोरे खेत क पौधन क रौंदेन ह।<br> <span class="br-ind"><br><span class="indent">&nbsp;</span></span>ओन गड़रियन मोर सुन्नर खेत क सुनसान रेगिस्तान मँ बदलेन ह।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>उ पचे मोरे खेत क रेगिस्तान मँ बदल दिहन ह।<br> <span class="br-ind"><br><span class="indent">&nbsp;</span></span>इ झुराइ गवा अउर मरि गवा।<br> <span class="br-ind"><br><span class="indent">&nbsp;</span></span>कउनो भी मनई हुवाँ नाहीं रहत।<br> <span class="br-ind"><br><span class="indent">&nbsp;</span></span>पूरा देस ही सुनसान रेगिस्तान अहइ।<br> <span class="br-ind"><br><span class="indent">&nbsp;</span></span>उ खेते क देखभाल करइवाला कउनो मनई नाहीं बचा ह।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>अनेक फउजी ओन सूनी पहाड़ियन क रौंदत गएन ह।<br> <span class="br-ind"><br><span class="indent">&nbsp;</span></span>यहोवा ओन फउजन क उपयोग उ देस क सजा देइ बरे किहस।<br> <span class="br-ind"><br><span class="indent">&nbsp;</span></span>समस्त देस बार्बाद रगिस्तान अहइ,<br> <span class="br-ind"><br><span class="indent">&nbsp;</span></span>किन्तु एकर देख-रेख करइवाला कउनो नाहीं अहइ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>लोग गोहूँ बोइहीं, किन्तु उ पचे सिरिफ काँटा ही कटिहीं।<br> <span class="br-ind"><br><span class="indent">&nbsp;</span></span>उ सबइ बहोत जियादा थकइ तलक काम करिहीं,<br> <span class="br-ind"><br><span class="indent">&nbsp;</span></span>किन्तु उ पचे आपन सारे कामन क बदले कछू भी नाहीं पइहीं।<br> <span class="br-ind"><br><span class="indent">&nbsp;</span></span>उ पचे आपन फसल पइ लजाइ जइहीं।<br> <span class="br-ind"><br><span class="indent">&nbsp;</span></span>यहोवा क किरोध इ सब कछू किहस।”<br></div>
<div class="v" id="v14"><h2>इस्राएल क पड़ोसियन क यहोवा क बचन</h2><span class="vn">14</span> <span class="br-p"><br><br></span>यहोवा जउन कहत ह, उ इ अहइ: “मइँ तू पचन्क बताउब कि मइँ इस्राएल देस क चारिहुँ कइँती रहइवाले सबहिं लोगन बरे का करब। उ सबइ लोग बहोत दुट्ठ अहइँ। उ पचे उ देस क नस्ट किहेन जेका मइँ इस्राएल क लोगन क दिहे रहेउँ। मइँ ओन दुट्ठ लोगन क उखाड़ब अउर ओनके देस स ओनका बाहेर लोकाइ देब। अउ मइँ यहूदा क ओकर बीच स उखाड़ देब।</div>
<div class="v" id="v15"><span class="vn">15</span> किन्तु ओन लोगन क ओनके देस स उखाड़ फेकइ क पाछे मइँ ओनके बरे अफसोस करब। मइँ हर एक परिवार क ओनकर आपन सम्पत्ति अउर आपन भुइँया पइ वापस लिआउब।</div>
<div class="v" id="v16"><span class="vn">16</span> मइँ चाहत हउँ कि उ सबइ लोग अब मोरे लोगन क तरह रहब सीख लेइँ। बीते समइ मँ ओन लोग हमरे लोगन क सपथ खाइ बरे बाल क नाउँ क उपयोग करब सिखाएन। अब, मइँ चाहत हउँ कि उ सबइ लोग सीखइ ल्या कि मोर नाउँ कइसे उपयोग करइ होइ। मइँ चाहत हउँ कि उ सबइ लोग कहइँ, ‘काहेकि यहोवा सास्वत अहइ।’ जदि उ सबइ लोग वइसा करत हीं तउ मइँ ओनका सफल होइ देब अउर ओनका आपन लोगन क बीच रहइ देब।</div>
<div class="v" id="v17"><span class="vn">17</span> किन्तु जदि कउनों रास्ट्र मोरे सँदेसा क अनसुना करत ह तउ मइँ ओका पूरी तरह नस्ट कइ देब।” यहोवा कहत ह।</div>
</div>
<!-- PARSED ABOVE; EDITING MAY BREAK PARSER -->
</body></html>