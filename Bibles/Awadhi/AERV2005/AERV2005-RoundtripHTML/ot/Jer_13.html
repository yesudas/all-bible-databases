<html><head>
<meta http-equiv="Content-Type" content="text/html;charset=utf-8" />
<title>Jer 13 &ndash; यिर्मयाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 13);">
<div id="navbar"><a href="../index.html">पवित्तर बाइबिल</a> &ndash; <b>यिर्मयाह</b> &ndash; <a href="Jer_1.html">1</a> ... <a href="Jer_11.html">11</a> <a href="Jer_12.html">12</a> <b>13</b> <a href="Jer_14.html">14</a> <a href="Jer_15.html">15</a> ... <a href="Jer_52.html">52</a> </div><hr>
<h1>Jer 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>अधो वस्त्र</h2><span class="vn">1</span> <span class="br-p"><br><br></span>जउन यहोवा मोहसे कहेस उ इ अहइ: “यिर्मयाह, आवा अउर एक ठु सन (कीमती सूती कपड़ा) क अधोवस्त्र बेसहा। तब एक आपन कमर मँ लपेटा। अधोवस्त्र क गीला न होइ द्या।”</div>
<div class="v" id="v2"><span class="vn">2</span> <span class="br-p"><br><br></span>एह बरे मइँ एक ठु सन क अधोवस्त्र बेसहेउँ, जइसा कि यहोवा करइ क कहे रहा अउर मइँ एका आपन कमर मँ लपेटेउँ।</div>
<div class="v" id="v3"><span class="vn">3</span> तब यहोवा क सँदेसा मोरे लगे दुबारा आवा।</div>
<div class="v" id="v4"><span class="vn">4</span> सँदेसा इ रहा: “यिर्मयाह आपन बेसहा गए अधोवस्त्र क ल्या अउर परात क जा। अधोवस्त्र क चट्टानन क दराइ मँ छिपाइ द्या।”</div>
<div class="v" id="v5"><span class="vn">5</span> <span class="br-p"><br><br></span>एह बरे मइँ परात गएउँ अउर जइसा यहोवा कहे रहा, मइँ अधोवस्त्र क हुवाँ छुपाइ दिहेउँ।</div>
<div class="v" id="v6"><span class="vn">6</span> कइउ दिनन बाद यहोवा मोहसे कहेस, “यिर्मयाह, अब तू परात जा। उ अधोवस्त्र क ल्या जेका मइँ छुपावइ क कहे रहेउँ।”</div>
<div class="v" id="v7"><span class="vn">7</span> <span class="br-p"><br><br></span>एह बरे मइँ परात क गएउँ अउर मइँ खोदके अधोवस्त्र क निकारेउँ, मइँ ओका चट्टानन क दरार स निकारेउँ जहाँ मइँ ओका छुपाइ राखे रहेउँ। किन्तु अब मइँ अधोवस्त्र क पहिर नाहीं सकत रहेउँ काहेकि उ गलि चुका रहा, उ कउनो भी काम क नाहीं रह गवा रहा।</div>
<div class="v" id="v8"><span class="vn">8</span> <span class="br-p"><br><br></span>तब यहोवा क सँदेसा मोका मिला।</div>
<div class="v" id="v9"><span class="vn">9</span> यहोवा जउन कहेस, उ इ अहइ: “अधोवस्त्र गल चुका बा अउर कउनो भी काम क नाहीं रह गवा ह। इहइ प्रकार मइँ यहूदा अउर यरूसलेम क घमण्डी लोगन क बर्बाद करब।</div>
<div class="v" id="v10"><span class="vn">10</span> उ पचे मोरे सँदेसन क सुनइ स इन्कार किहेन ह। उ पचे हठी अहइँ अउर उ पचे सिरिफ उ करत हीं जउन उ पचे करइ चाहत हीं। उ पचे दूसर देवतन क अनुसरण अउर ओनकर पूजा करत हीं। उ पचे यहूदा क लोग इ सने क अधोवस्त्र क तरह होइ जइहीं। उ पचे बर्बाद होइहीं अउर कउनो काम क नाहीं रइहीं।</div>
<div class="v" id="v11"><span class="vn">11</span> अधोवस्त्र मनई क कमर स कसिके लपेटा जात ह। उहइ तरह मइँ पूरे इस्राएल अउर यहूदा क परिवारन क आपने चारिहुँ कइँती लपेटेउँ।” इ सँदेसा यहोवा क हिआँ स अहइ। “मइँ वइसा एह बरे किहेउँ कि उ सबइ लोग मोर लोग होइहीं। तब मोर लोग मोका जस, तारीफ अउर प्रतिस्ठा प्रदान करिहीं। किन्तु मोर लोग मोर एक नाहीं सुनेन।”</div>
<div class="v" id="v12"><h2>यहूदा क चेताउनियन</h2><span class="vn">12</span> <span class="br-p"><br><br></span>“यिर्मयाह, यहूदा क लोगन स कहा: ‘इस्राएल क परमेस्सर यहोवा जउन कहत ह, उ इ अहइ: हर एक दाखरस क मसक दाखरस स भरी जाइ चाही।’ उ सबइ लोग हँसिहीं अउर तोहसे कहिहीं, ‘निहचय ही हम जानित ह कि हर एक दाखरस क मसक दाखरस स भरी जाइ चाही।’</div>
<div class="v" id="v13"><span class="vn">13</span> तब तू ओनसे कहब्या, ‘यहोवा जउन कहत ह उ इ बाटइ: मइँ इ देस क हर एक निवासी क ओन राजा क जउन दाऊद क सिंहासने पइ बइठत हीं, याजकन, नबियन अउर सबहिं लोगन क मदमत्त क नाई बेसहारा करब।</div>
<div class="v" id="v14"><span class="vn">14</span> मइँ यहूदा क लोगन क ठोकर खाइ अउर एक दूसरे पइ महराइ देब। पिता अउ पूत एक दूसर पइ भहरइहीं।’ इ सँदेसा यहोवा क अहइ। ‘मइँ ओनके बरे अफसोस नाहीं करब अउर न ओन पइ द्या। मइँ करूणा क, यहूदा क लोगन क नस्ट करइ स रोकइ नाहीं देब।’”</div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>सुना अउ धियान द्या।<br> <span class="br-ind"><br><span class="indent">&nbsp;</span></span>यहोवा तू पचन्क सँदेस दिहे अहइ।<br> <span class="br-ind"><br><span class="indent">&nbsp;</span></span>घमण्डी जिन बना।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>आपन परमेस्सर यहोवा क सम्मान करा,<br> <span class="br-ind"><br><span class="indent">&nbsp;</span></span>ओकर स्तुति करा नाहीं तउ उ अँधियारा लाई।<br> <span class="br-ind"><br><span class="indent">&nbsp;</span></span>अँधेरी पहाड़ियन पइ लड़खड़ाइ अउर गिरइ स पहिले ओकर स्तुति करा।<br> <span class="br-ind"><br><span class="indent">&nbsp;</span></span>यहूदा क लोगो, तू पचे प्रकास क आसा करत अहा।<br> <span class="br-ind"><br><span class="indent">&nbsp;</span></span>किन्तु यहोवा प्रकास क घोर अँधियारा मँ बदली।<br> <span class="br-ind"><br><span class="indent">&nbsp;</span></span>यहोवा प्रकास क बहोत गहिर आँधियारा स बदल देई।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>यहूदा क लोगो, जदि तू पचे यहोवा क अनसुनी करत अहा<br> <span class="br-ind"><br><span class="indent">&nbsp;</span></span>तउँ मइँ छुपि जाब अउर रोउब।<br> <span class="br-ind"><br><span class="indent">&nbsp;</span></span>तोहार पचन्क घमण्ड मोका रोवाई।<br> <span class="br-ind"><br><span class="indent">&nbsp;</span></span>मइँ फूटि-फूटिके रोउब।<br> <span class="br-ind"><br><span class="indent">&nbsp;</span></span>मोर आँखिन आँसुअन स भरि जइहीं।<br> <span class="br-ind"><br><span class="indent">&nbsp;</span></span>काहेकि यहोवा क रेवड़ धरी जाइ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>इ सबइ बातन राजा अउर ओकर रानी स कहा,<br> <span class="br-ind"><br><span class="indent">&nbsp;</span></span>“आपन सिंहासनन स उतरा।<br> <span class="br-ind"><br><span class="indent">&nbsp;</span></span>तोहार पचन्क सुन्नर मुकुट तोहरे पचन्क मूँड़न स गिर चुका अहइँ।”<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>नेगव रेगिस्ताने क नगरन मँ ताला पड़ चुका अहइ,<br> <span class="br-ind"><br><span class="indent">&nbsp;</span></span>ओनका कउनो खोल नाहीं सकत।<br> <span class="br-ind"><br><span class="indent">&nbsp;</span></span>यहूदा क लोगन क देस निकारा दिया जाइ चुका बाटइ।<br> <span class="br-ind"><br><span class="indent">&nbsp;</span></span>ओन सबहिं क बंदी क रूप मँ लइ जावा गवा अहइ।<br></div>
<div class="v" id="v20"><span class="vn">20</span> <span class="br-p"><br><br></span><span class="br-ind"><br><span class="indent">&nbsp;</span></span>यरूसलेम, धियान स लखा।<br> <span class="br-ind"><br><span class="indent">&nbsp;</span></span>दुस्मनन क उत्तर स आवत लखा।<br> <span class="br-ind"><br><span class="indent">&nbsp;</span></span>तोहार पचन्क रेवड़ कहाँ अहइँ?<br> <span class="br-ind"><br><span class="indent">&nbsp;</span></span>परमेस्सर तू पचन्क सुन्नर रेवड़ दिहे रहा।<br> <span class="br-ind"><br><span class="indent">&nbsp;</span></span>तू पचन्स उ रेवड़ क देखरेख क आसा रही।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>जब यहोवा उ रेवड़ क हिसाब तू पचन्स माँगी<br> <span class="br-ind"><br><span class="indent">&nbsp;</span></span>तउ तू पचे ओका का जवाब देब्या?<br> <span class="br-ind"><br><span class="indent">&nbsp;</span></span>तू पचन्स आसा रही कि तू पचे परमेस्सर क बारे मँ लोगन क सिच्छा देब्या।<br> <span class="br-ind"><br><span class="indent">&nbsp;</span></span>तोहरे पचन्क नेता लोगन स लोगन क अगुवई करइ क आसा रही।<br> <span class="br-ind"><br><span class="indent">&nbsp;</span></span>लेकिन उ पचे इ कारज नाहीं किहन।<br> <span class="br-ind"><br><span class="indent">&nbsp;</span></span>एह बरे तू पचन्क बहोत दुःख व पीरा भुगतइ होइ।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>तू पचे आपन स पूछ सकत अहा,<br> <span class="br-ind"><br><span class="indent">&nbsp;</span></span>“इ बुरी बिपत्ति मोह पइ काहे आइ?”<br> <span class="br-ind"><br><span class="indent">&nbsp;</span></span>इ सबइ बिपत्तियन तोहरे पचन्क अनेक अपराधन क कारण आई।<br> <span class="br-ind"><br><span class="indent">&nbsp;</span></span>तू पचन्क निर्वस्त्र कीन्ह गवा अउर तोहार संग<br> <span class="br-ind"><br><span class="indent">&nbsp;</span></span>हिसंक अउर सरमनाक बेउहार कीन्ह गवा।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>एक ठु करिया मनई आपन चमड़ी क रंग बदल दिहस।<br> <span class="br-ind"><br><span class="indent">&nbsp;</span></span>अउर कउनो चीता आपन धब्बन नाहीं बदल सकत।<br> <span class="br-ind"><br><span class="indent">&nbsp;</span></span>ओ यरूसलेम, उहइ तरह तू भी बदल नाहीं सकत्या, नीक काम नाहीं कइ सकत्या।<br> <span class="br-ind"><br><span class="indent">&nbsp;</span></span>तू सदा ही बुरे करम करत अहा।<br></div>
<div class="v" id="v24"><span class="vn">24</span> <span class="br-p"><br><br></span><span class="br-ind"><br><span class="indent">&nbsp;</span></span>“मइँ तू पचन्क आपन घर तजइ क मजबूर करब,<br> <span class="br-ind"><br><span class="indent">&nbsp;</span></span>जब तू पचे पराब्या तब हर दिसा मँ दउड़ब्या।<br> <span class="br-ind"><br><span class="indent">&nbsp;</span></span>तू पचे उ भूसे क तरह होब्या जेका रेगिस्ताने क हवा उड़ाइ लइ जात ह।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>इ सबइ उ सबइ चीजन अहइँ जउन तोहरे पचन्क संग होइहीं,<br> <span class="br-ind"><br><span class="indent">&nbsp;</span></span>इ मोर जोजना क तोहार पचन्क हींसा अहइ।”<br> <span class="br-ind"><br><span class="indent">&nbsp;</span></span>इ सँदेसा यहोवा क अहइ।<br> <span class="br-ind"><br><span class="indent">&nbsp;</span></span>“इ काहे होइ?<br> <span class="br-ind"><br><span class="indent">&nbsp;</span></span>काहेकि तू पचे मोका बिसरि गया,<br> <span class="br-ind"><br><span class="indent">&nbsp;</span></span>तू पचे लबार देवतन पइ बिस्सास किहा।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>यरूसलेम मँ, मइँ तोहरे पचन्क वस्त्र उतारब<br> <span class="br-ind"><br><span class="indent">&nbsp;</span></span>लोग तोहार नंगा होइ के देखिहीं<br> <span class="br-ind"><br><span class="indent">&nbsp;</span></span>अउर तू पचे लज्जा स गड़ जाब्या।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>मइँ ओन खउफनाक कामन क लखेउँ जउन तू किहा।<br> <span class="br-ind"><br><span class="indent">&nbsp;</span></span>मइँ तोहका हँसत अउर आपन पिरेमियन क संग तने क सम्बन्ध करत लखेउँ।<br> <span class="br-ind"><br><span class="indent">&nbsp;</span></span>मइँ जानत हउँ कि तू रण्डी क तरह दुस्कर्म किहे ह।<br> <span class="br-ind"><br><span class="indent">&nbsp;</span></span>मइँ तोहका पहाड़ियन अउर खेतन मँ लखेउँ ह।<br> <span class="br-ind"><br><span class="indent">&nbsp;</span></span>यरूसलेम, इ तोहरे बरे बहोत बुरा होइ।<br> <span class="br-ind"><br><span class="indent">&nbsp;</span></span>तू कब तलक आपन गंदे पापन क करत रहब्या?”<br></div>
</div>
<!-- PARSED ABOVE; EDITING MAY BREAK PARSER -->
</body></html>