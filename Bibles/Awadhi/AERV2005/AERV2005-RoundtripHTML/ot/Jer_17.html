<html><head>
<meta http-equiv="Content-Type" content="text/html;charset=utf-8" />
<title>Jer 17 &ndash; यिर्मयाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 17);">
<div id="navbar"><a href="../index.html">पवित्तर बाइबिल</a> &ndash; <b>यिर्मयाह</b> &ndash; <a href="Jer_1.html">1</a> ... <a href="Jer_15.html">15</a> <a href="Jer_16.html">16</a> <b>17</b> <a href="Jer_18.html">18</a> <a href="Jer_19.html">19</a> ... <a href="Jer_52.html">52</a> </div><hr>
<h1>Jer 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>हिरदय पइ लिखा अपराध</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“यहूदा क लोगन क पाप हुआँ लिखा अहइ जहाँ स ओका मिटावा नाहीं जाइ सकत।<br> <span class="br-ind"><br><span class="indent">&nbsp;</span></span>उ सबइ पाप लोहे क कलम स पाथरन पइ लिखे ग रहेन।<br> <span class="br-ind"><br><span class="indent">&nbsp;</span></span>ओनकर पाप हीरे क नोकवाली कलम स लिखा ग रहेन, अउर उ पाथर ओनकर हिरदय अहइ।<br> <span class="br-ind"><br><span class="indent">&nbsp;</span></span>उ सबइ पाप ओनकर वेदी क सीगंन क बीच काटे ग रहेन।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ओनकर बच्चन लबार देवतन क<br> <span class="br-ind"><br><span class="indent">&nbsp;</span></span>अर्पित कीन्ह गइ वेदिन क याद राखत हीं।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>उ पचे ओन चीजन क खुले ठउरे क पहाड़न पइ याद करत हीं।<br> <span class="br-ind"><br><span class="indent">&nbsp;</span></span>यहूदा क लोगन क लगे सम्पत्ति अउर खजानन अहइँ।<br> <span class="br-ind"><br><span class="indent">&nbsp;</span></span>मइँ ओन चीजन क दूसर लोगन क देब।<br> <span class="br-ind"><br><span class="indent">&nbsp;</span></span>मइँ तोहरे देस क सबहिं उच्च ठउरन क नस्ट करब।<br> <span class="br-ind"><br><span class="indent">&nbsp;</span></span>तू ओन ठउरन पइ पूजा कइके पाप किहा ह।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>तू उ भूइँया क खोउब्या जेका मइँ तोहका दिहेउँ ह।<br> <span class="br-ind"><br><span class="indent">&nbsp;</span></span>मइँ तोहरे दुस्मनन क तोहका ओनके दास क तरह<br> <span class="br-ind"><br><span class="indent">&nbsp;</span></span>उ भूइँया मँ लइ जाइ देब जेकरे बारे मँ तू नाहीं जानत्या।<br> <span class="br-ind"><br><span class="indent">&nbsp;</span></span>काहेकि मइँ बहोत कोहान हउँ।<br> <span class="br-ind"><br><span class="indent">&nbsp;</span></span>मोर किरोध तपत आगी जइसा अहइ,<br> <span class="br-ind"><br><span class="indent">&nbsp;</span></span>अउर जउन कि सदैव जरिहीं।”<br></div>
<div class="v" id="v5"><h2>जनता मँ बिस्सास एवं परमेस्सर मँ बिस्सास</h2><span class="vn">5</span> <span class="br-ind"><br><span class="indent">&nbsp;</span></span>यहोवा इ सब कहत ह,<br> <span class="br-ind"><br><span class="indent">&nbsp;</span></span>“जउन लोग केवल दूसर लोगन मँ बिस्सास करत हीं ओनकर बुरा होइ।<br> <span class="br-ind"><br><span class="indent">&nbsp;</span></span>जउन सक्ति बरे सिरिफ दूसर क सहारे रहत हीं ओनकर बुरा होइ।<br> <span class="br-ind"><br><span class="indent">&nbsp;</span></span>काहेकि ओन लोग यहोवा पइ बिस्सास करब तजि दिहन ह।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>उ सबइ लोग रेगिस्ताने क झाड़ी क तरह अहइँ।<br> <span class="br-ind"><br><span class="indent">&nbsp;</span></span>उ झाड़ी उ भूइँया पइ अहइ जहाँ कउनो नाहीं रहत।<br> <span class="br-ind"><br><span class="indent">&nbsp;</span></span>उ झाड़ी गरम अउ झुरान भुइँया मँ अहइ।<br> <span class="br-ind"><br><span class="indent">&nbsp;</span></span>उ झाड़ी खराब माटी मँ अहइ।<br> <span class="br-ind"><br><span class="indent">&nbsp;</span></span>उ झाड़ी ओन अच्छी चीजन क नाहीं जानत जेनका परमेस्सर दइ सकत ह।<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>“किन्तु जउन मनई यहोवा मँ बिस्सास करत ह, उ धन्य अहइ।<br> <span class="br-ind"><br><span class="indent">&nbsp;</span></span>सिरिफ यहोवा ही ओका बिस्सास होइहीं।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>उ मनई उ बृच्छ क तरह होइ जउन पानी क पास लगावा गवा होइ।<br> <span class="br-ind"><br><span class="indent">&nbsp;</span></span>उ बृच्छ क लम्बी जउन होत हीं जउन पानी पावत हीं।<br> <span class="br-ind"><br><span class="indent">&nbsp;</span></span>उ बृच्छ गर्मी क दिनन स नाहीं डरत।<br> <span class="br-ind"><br><span class="indent">&nbsp;</span></span>ऍकर पातियन सदा हरी रहत हीं।<br> <span class="br-ind"><br><span class="indent">&nbsp;</span></span>इ बरिस क ओन दिनन मँ परेसान नाहीं होत जब बर्खा नाहीं होत।<br> <span class="br-ind"><br><span class="indent">&nbsp;</span></span>उ बृच्छ मँ सदा फल आवत हीं।<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>मनई क दिमाग बड़ा कपटी होत ह।<br> <span class="br-ind"><br><span class="indent">&nbsp;</span></span>दिमाग बहोत बीमार भी होइ सकत ह<br> <span class="br-ind"><br><span class="indent">&nbsp;</span></span>अउर कउनो भी मनई दिमाग क ठीक-ठाक नाहीं समुझत।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>किन्तु मइँ यहोवा हउँ<br> <span class="br-ind"><br><span class="indent">&nbsp;</span></span>अउर मइँ मनई क हिरदय क जान सकत हउँ।<br> <span class="br-ind"><br><span class="indent">&nbsp;</span></span>मइँ मनई क दिमाग क जाँच कइ सकत हउँ।<br> <span class="br-ind"><br><span class="indent">&nbsp;</span></span>एह बरे मइँ निर्णय कइ सकत हउँ कि हर एक मनई क का मिलइ चाही।<br> <span class="br-ind"><br><span class="indent">&nbsp;</span></span>मइँ हर एक मनइ क ओकर बरे ठीक भुगतान कइ सकत हउँ जउन उ करत ह।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>कबहुँ कबहुँ उ एक ठु चिरइया उ अण्डे स बच्चा निकारत ह जेका उ नाहीं दिहस।<br> <span class="br-ind"><br><span class="indent">&nbsp;</span></span>उ मनई क आधी उमर खतम होइ तउ उ उ धने क खोइ देइ।<br> <span class="br-ind"><br><span class="indent">&nbsp;</span></span>आपन जिन्नगी क आखीर मँ इ स्पस्ट होइ जाई<br> <span class="br-ind"><br><span class="indent">&nbsp;</span></span>कि उ एक मूर्ख मनई रहा।”<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>सुरू ही स हमार मन्दिर परमेस्सर बरे<br> <span class="br-ind"><br><span class="indent">&nbsp;</span></span>एक ठु गौरवसाली सिंहासन रहा।<br> <span class="br-ind"><br><span class="indent">&nbsp;</span></span>इ एक बड़ा महत्व क स्थान अहइ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>हे यहोवा, तू इस्राएल क आसा अहा।<br> <span class="br-ind"><br><span class="indent">&nbsp;</span></span>हे यहोवा, तू अमृत जल क सोते क तरह अहा।<br> <span class="br-ind"><br><span class="indent">&nbsp;</span></span>जदि कउनो तोहार अनुसरण करब तजी<br> <span class="br-ind"><br><span class="indent">&nbsp;</span></span>तउ ओकर जिन्नगी बहोत घटि जाइ।<br></div>
<div class="v" id="v14"><h2>यिर्मयाह क तीसरी सिकाइत</h2><span class="vn">14</span> <span class="br-ind"><br><span class="indent">&nbsp;</span></span>हे यहोवा, जदि तू मोका तन्दुरूस्त करत ह, मइँ फुरइ तन्दुरूस्त होइ जाब।<br> <span class="br-ind"><br><span class="indent">&nbsp;</span></span>मोर रच्छा करा, अउर मोर फुरइ रच्छा होइ जाइ।<br> <span class="br-ind"><br><span class="indent">&nbsp;</span></span>हे यहोवा, मइँ तोहार स्तुति करत हउँ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>यहूदा क लोग मोहसे सवाल करत रहत हीं,<br> <span class="br-ind"><br><span class="indent">&nbsp;</span></span>“यिर्मयाह, यहोवा क हिआँ क सँदेसा कहाँ अहइ?<br> <span class="br-ind"><br><span class="indent">&nbsp;</span></span>हम लोग देखाइँ कि संदेसा फुरइ साबित होत ह?”<br></div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मइँ तोहसे दूर नाहीं भागा,<br> <span class="br-ind"><br><span class="indent">&nbsp;</span></span>मइँ तोहार अनुसरण किहेउँ ह।<br> <span class="br-ind"><br><span class="indent">&nbsp;</span></span>तू जइसा चाह्या वइसा गड़रिया मइँ बना।<br> <span class="br-ind"><br><span class="indent">&nbsp;</span></span>मइ नाहीं चाहत कि भयंकर दिन आवइ।<br> <span class="br-ind"><br><span class="indent">&nbsp;</span></span>यहोवा तू जानत अहा जउन कछू मइँ कहेउँ।<br> <span class="br-ind"><br><span class="indent">&nbsp;</span></span>जउन होत अहइ, तू सब लखत ह।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>हे यहोवा, तू मोका बर्बाद जिन करा।<br> <span class="br-ind"><br><span class="indent">&nbsp;</span></span>मइँ बिपत्ति क दिनन मँ तोहरे सहारे हउँ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>लोग मोका चोट पहोंचावत अहइँ।<br> <span class="br-ind"><br><span class="indent">&nbsp;</span></span>ओन लोगन क लज्जित करा।<br> <span class="br-ind"><br><span class="indent">&nbsp;</span></span>किन्तु मोका निरास जिन करा।<br> <span class="br-ind"><br><span class="indent">&nbsp;</span></span>ओन लोगन क भयभीत होइ द्या।<br> <span class="br-ind"><br><span class="indent">&nbsp;</span></span>मोर दुस्मनन पइ भयंकर बिनास क दिन लिआवा<br> <span class="br-ind"><br><span class="indent">&nbsp;</span></span>ओनका तोड़ा अउर ओनका फुन तोड़ा।<br></div>
<div class="v" id="v19"><h2>सबित दिवस क पवित्तर रखब</h2><span class="vn">19</span> <span class="br-p"><br><br></span>यहोवा मोहसे इ सबइ बातन कहेस, “यिर्मयाह, जा अउर यरूसलेम क जन-दुआरे पइ खड़ा होइ जा, जहाँ स यहूदा क राजा भीतर आवत अउर बाहेर जात हीं। मोर लोगन क मोर सँदेसा द्या अउर तब यरूसलेम सबहिं दुआरन पइ जा अउर इहइ काम करा।”</div>
<div class="v" id="v20"><span class="vn">20</span> <span class="br-p"><br><br></span>ओन लोगन स कहा: “यहोवा क सँदेसा सुना। यहूदा क राजा लोगो, सुना। यहूदा क तू सबहिं लोगो सुना। इ दुआर स यरूसलेम मँ आवइवाले सबहिं लोगो, मोर बात सुना।</div>
<div class="v" id="v21"><span class="vn">21</span> यहोवा इ बात कहत ह: ‘इ बात मँ सावधान रहा कि सबित क दिन बोझा लइके जिन चला अउर यरूसलेम क दुआरन स सबित क दिन बोझा न लिआवा।</div>
<div class="v" id="v22"><span class="vn">22</span> सबित क दिन आपन घरन स बोझा बाहेर न लइ जा। उ दिन कउनो काम न करा। मइँ इहइ आदेस तोहार पुरखन क दिहे रहेउँ।</div>
<div class="v" id="v23"><span class="vn">23</span> मुला तोहार पुरखन मोरे इ आदेस क पालन नाहीं किहन। उ पचे मोरी कइँती धियान नाहीं दिहन। तोहार पुरखन बहोत हठी रहेन। मइँ ओनका सजा दिहेउँ मुला एकर कउनो अच्छा फल नाहीं निकरा। उ पचे मोर एक नाहीं सुनेन।</div>
<div class="v" id="v24"><span class="vn">24</span> मुला तोहका मोर आग्या क पालन करइ मँ सावधान रहइ चाही।’” इ सँदेसा यहोवा क अहइ। “‘तोहका सबित क दिन यरूसलेम क दुआरन स बोझा नाहीं लिआवइ चाही। तोहका सबित क दिन क पवित्तर बनावइ चाही। तू इ, उ दिन कउनो भी काम न कइके, करब्या।</div>
<div class="v" id="v25"><span class="vn">25</span> <span class="br-p"><br><br></span>“‘जदि तू इ आदेस क पालन करब्या तउ राजा जउन दाऊद क सिहांसने पइ बइठिहीं, यरूसलेम क दुआरन स अइहीं। उ सबइ राजा आपन रथन अउर घोड़न पइ सवार होइके अइहीं। यहूदा अउर इस्राएल क लोगन क प्रमुख ओन राजा लोगन क साथ होइहीं। यरूसलेम नगर मँ सदैव रहइवाले लोग हिआँ होइहीं। अउर यरूसलेम क नगर हमेसा बरे रहब्या।</div>
<div class="v" id="v26"><span class="vn">26</span> यहूदा क नगरन स लोग यरूसलेम अइहीं। लोग यरूसलेम क ओन नान्ह-नान्ह गाँवन स अइहीं जउन एकरे चारिहुँ कइँती अहइँ। लोग उ पहँटा स अइहीं जहाँ बिन्यामीन क परिवार समूह रहत ह। लोग पच्छिमी पहाड़े क तराइयन अउर पहाड़ी प्रदेसन स अइहीं अउर लोग नेगव स अइहीं। उ पचे सबहिं लोग होमबलि, बलि अन्नबलि, सुगन्धि अउ धन्यवाद भेट लइके अहहीं। उ पचे ओन भेटन अउर बलियन क यहोवा क मन्दिर मँ लिअइहीं।</div>
<div class="v" id="v27"><span class="vn">27</span> <span class="br-p"><br><br></span>“‘किन्तु जदि तू मोर बात नाहीं सुनत्या अउर मोर आदेस क नाहीं मानत्या तउ बुरी घटनन होइहीं। जदि तू सबित क दिन यरूसलेम क दुआरे स बोझा लइ जात ह तब तू ओका पवित्तर दिन नाहीं रखत्या। इ दसा मँ मइँ अइसे आगी लगाउब जउन बुझाई नाहीं जाइ सकत। उ आगी यरूसलेम क दुआरन स सुरू होइ अउर महलन क भी जराइ देइ।’”</div>
</div>
<!-- PARSED ABOVE; EDITING MAY BREAK PARSER -->
</body></html>