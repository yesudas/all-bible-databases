<html><head>
<meta http-equiv="Content-Type" content="text/html;charset=utf-8" />
<title>Jer 18 &ndash; यिर्मयाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 18);">
<div id="navbar"><a href="../index.html">पवित्तर बाइबिल</a> &ndash; <b>यिर्मयाह</b> &ndash; <a href="Jer_1.html">1</a> ... <a href="Jer_16.html">16</a> <a href="Jer_17.html">17</a> <b>18</b> <a href="Jer_19.html">19</a> <a href="Jer_20.html">20</a> ... <a href="Jer_52.html">52</a> </div><hr>
<h1>Jer 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>कोमहार अउर माटी</h2><span class="vn">1</span> <span class="br-p"><br><br></span>इ यहोवा क उ सँदेसा अहइ जउन यिर्मयाह क मिला:</div>
<div class="v" id="v2"><span class="vn">2</span> “यिर्मयाह, कोमहारे क घरे जा। मइँ आपन सँदेसा तोहका कोमहारे क घर देब।”</div>
<div class="v" id="v3"><span class="vn">3</span> <span class="br-p"><br><br></span>एह बरे मइँ कोमहारे क घर गएउँ। मइँ कोमहार क चाके पइ माटी स बर्तन बनावत लखेउँ।</div>
<div class="v" id="v4"><span class="vn">4</span> उ एक ठु बर्तन माटी स बनावत रहा। मुला बर्तन मँ कछू दोख रहा। एह बरे कोमहार उ माटी क उपयोग फुन किहस अउर उ दूसर बर्तन बनाएस। उ आपन हाथन क उपयोग बर्तन क उ रूप देइ बरे किहस जउन रूप उ देइ चाहत रहा।</div>
<div class="v" id="v5"><span class="vn">5</span> <span class="br-p"><br><br></span>तब यहोवा स सँदेसा मोरे लगे आवा,</div>
<div class="v" id="v6"><span class="vn">6</span> “इस्राएल क परिवार, तू जानत अहा कि मइँ (परमेस्सर) वइसा ही तोहरे साथ कइ सकत हउँ। तू कोमहार क हाथ क माटी क समान अहा अउर मइँ कोमहार क तरह हउँ।</div>
<div class="v" id="v7"><span class="vn">7</span> अइसा समइ आइ सकत ह, जब मइँ एक रास्ट्र या राज्ज क बारे मँ बातन करउँ। मइँ इ कहि सकत हउँ कि मइँ उ रास्ट्र क उखाड़ फेकब या इ भी होइ सकत ह कि मइँ कहउँ कि मइँ उ रास्ट्र क उखाड़ गिराउब अउर उ रास्ट्र या राज्ज क नस्ट कइ देब।</div>
<div class="v" id="v8"><span class="vn">8</span> किन्तु उ रास्ट्र क लोग आपन हिरदय अउर जीवन क बदल सकत हीं। उ रास्ट्र क लोग बुरे करम करब तजि सकत हीं। तब मइँ आपन इरादे क बदल देब। मइँ उ रास्ट्र पइ बिपत्ति ढावइ क आपन जोजना क अनुसरण करब तजि सकत हउँ।</div>
<div class="v" id="v9"><span class="vn">9</span> कबहुँ अइसा दूसर आइ सकत ह जब मइँ कउनो रास्ट्र क बारे मँ बातन करउँ मइँ इ कहि सकत हउँ कि मइँ उ रास्ट्र क निर्माण करब अउर ओका स्थिर करब।</div>
<div class="v" id="v10"><span class="vn">10</span> किन्तु मइँ इ लख सकत हउँ कि मोर आग्या क पालन न कइके उ रास्ट्र बुरा करम करत अहइ। तब मइँ उ अच्छाई क बारे मँ फुन सोचब जेका देइ क जोजना मइँ उ रास्ट्र बरे बनाइ राखेउँ ह।</div>
<div class="v" id="v11"><span class="vn">11</span> <span class="br-p"><br><br></span>“एह बरे यहूदा अउ यरूसलेम मँ जउन लोग रहत हीं ओनसे कहा, ‘यहोवा जउन कहत ह उ इ अहइ: अब मइँ सोझ तू लोगन बरे बिपत्ति क निर्माण करत हउँ। मइँ तू लोगन क खिलाफ जोजना बनावत हउँ। एह बरे ओन बुरे करमन क करब बन्द करा जउन तू करत अहा। हर एक मनई क बदलइ चाही अउर अच्छा काम करब सुरू करइ चाही।’</div>
<div class="v" id="v12"><span class="vn">12</span> किन्तु क लोग जवाब देइहीं, ‘अइसी कोसिस करइ स कछू नाहीं होइ। हम उहइ करत रहब जउन हम करइ चाहित ह। हम लोगन मँ हर एक उहइ करी जउन हठी अउर बुरा हिरदय करइ चाहत ह।’”</div>
<div class="v" id="v13"><span class="vn">13</span> <span class="br-p"><br><br></span>ओन बातन क सुना जउन यहोवा कहत ह, <span class="br-p"><br><br></span><span class="br-ind"><br><span class="indent">&nbsp;</span></span>“दूसर रास्ट्र लोगन स इ सवाल करा:<br> <span class="br-ind"><br><span class="indent">&nbsp;</span></span>‘का तू कबहुँ कउनो क उ अइसा बुराई करत सुन्या ह जउन इस्राएल किहेस ह।’<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>तू जानत अहा कि चट्टानन कबहुँ खुद ही मैदान नाहीं तजितेन।<br> <span class="br-ind"><br><span class="indent">&nbsp;</span></span>तू जानत अहा कि लबानोन क पहाड़न ऊपर बर्फ कबहुँ नाहीं टेघरत।<br> <span class="br-ind"><br><span class="indent">&nbsp;</span></span>तू जानत अहा कि सीतल बहइवाले झरना कबहुँ नाहीं झुरातेन।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>मुला मोर लोग मोका बिसरि चुका अहइँ,<br> <span class="br-ind"><br><span class="indent">&nbsp;</span></span>उ पचे बियर्थ देवमूरतियन क बलि चढ़ावत हीं।<br> <span class="br-ind"><br><span class="indent">&nbsp;</span></span>मोरे लोगन क ऊबड़ खाबड़ सड़कियन अउर तुच्छ राजमार्गन पइ चलब जियादा पसन्द अहइ,<br> <span class="br-ind"><br><span class="indent">&nbsp;</span></span>एकरे अपेच्छा कि उ पचे मोर अनुसरण अच्छी सड़किया पइ करइँ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>एह बरे यहूदा देस एक सूना रेगिस्तान बनी।<br> <span class="br-ind"><br><span class="indent">&nbsp;</span></span>एकरे पास स गुजरत लोग हर दाई सीटी बजइहीं अउर मूँड़ि हिलइहीं।<br> <span class="br-ind"><br><span class="indent">&nbsp;</span></span>इ बात स चकित होइहीं कि देस कइसे बरबाद कीन्ह गवा।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>मइँ यहूदा क लोगन क ओनके दुस्मनन क समन्वा बिखराउब<br> <span class="br-ind"><br><span class="indent">&nbsp;</span></span>जइसा कि प्रबल पूर्वी आँधी बिखेरब।<br> <span class="br-ind"><br><span class="indent">&nbsp;</span></span>उ समइ उ पचे आपन मदद बरे कउनो क भी आवत नाहीं लखिहीं।<br> <span class="br-ind"><br><span class="indent">&nbsp;</span></span>नाहीं, उ पचे मोका आपन क तजत लखिहीं।”<br></div>
<div class="v" id="v18"><h2>यिर्मयाह क चउथी सिकाइत</h2><span class="vn">18</span> <span class="br-p"><br><br></span>तब यिर्मयाह क दुस्मनन कहेन, “आवा, हम यिर्मयाह क खिलाफ सड्यन्त्र रची। निहचय ही, याजक क जरिये दीन्ह गइ बिवस्था क सिच्छा मिटी नाहीं अउर बुद्धिमान लोगन क सलाह अब भी हम लोगन क मिली। हम लोगन क नबियन क सँदेस भी मिलिहीं। एह बरे हम लोग ओकरे बारे मँ झूठ बोली। ओहसे उ बर्बाद होइ। उ जउन कहत हम कउनो पर भी धियान नाहीं देब।”</div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मोर सुना अउर मोरे बिरोधियन क सुना,<br> <span class="br-ind"><br><span class="indent">&nbsp;</span></span>तब तय करा कि कउन ठीक अहइ।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>याद करा मइँ कइसन तोहार समन्वा खड़ा होइके<br> <span class="br-ind"><br><span class="indent">&nbsp;</span></span>यहूदा क निवासियन क भलाई बरे<br> <span class="br-ind"><br><span class="indent">&nbsp;</span></span>अउर ओहइ पइ स तोहार गुस्सा उतारइ बरे बोले रहा।<br> <span class="br-ind"><br><span class="indent">&nbsp;</span></span>किन्तु अब उ पचे उल्टे बदले मँ बुराई देत अहइँ।<br> <span class="br-ind"><br><span class="indent">&nbsp;</span></span>उ पचे मोका फँसावत अहइँ।<br> <span class="br-ind"><br><span class="indent">&nbsp;</span></span>उ पचे मोका धोखा दइके फँसावइ अउर मार डावइ क जतन करत अहइँ।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>एह बरे अब ओनके बच्चन क अकाले मँ भूखन मरइ द्या।<br> <span class="br-ind"><br><span class="indent">&nbsp;</span></span>ओनके दुस्मनन क ओनका तरवार स हराइ डावइ द्या।<br> <span class="br-ind"><br><span class="indent">&nbsp;</span></span>ओनकर मेहररूअन क बगैंर गदेला क होइ द्या।<br> <span class="br-ind"><br><span class="indent">&nbsp;</span></span>यहूदा क लोगन क मउत क घाट उतर जाइ द्या।<br> <span class="br-ind"><br><span class="indent">&nbsp;</span></span>ओनकर मेहररूअन क राँड़ होइ द्या।<br> <span class="br-ind"><br><span class="indent">&nbsp;</span></span>यहूदा क लोगन क मउत क घाट उतर जाइ द्या।<br> <span class="br-ind"><br><span class="indent">&nbsp;</span></span>नउ जवानन क जुद्ध मँ तरवार क घाट उतार दीन्ह जाइ द्या।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ओनकर घरन मँ रोउब-पिटब मचइ द्या।<br> <span class="br-ind"><br><span class="indent">&nbsp;</span></span>ओनका तब रोवइ द्या जब तू अचानक ओनके खिलाफ दुस्मनन क लिआया।<br> <span class="br-ind"><br><span class="indent">&nbsp;</span></span>एका होइ द्या काहेकि हमरे दुस्मनन मोका धोका दइके फँसावइ क कोसिस किहेन ह।<br> <span class="br-ind"><br><span class="indent">&nbsp;</span></span>उ पचे मोरे फँसइ बरे गुप्त जाल डाएन ह।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>हे यहोवा, मोका मार डावइ क ओनकर जोजना क तू जानत अहा।<br> <span class="br-ind"><br><span class="indent">&nbsp;</span></span>ओनकर अपराधन क तू छिमा जिन करा।<br> <span class="br-ind"><br><span class="indent">&nbsp;</span></span>ओनकर पापन क जिन धोवा। मोरे दुस्मनन क बर्बाद करा।<br> <span class="br-ind"><br><span class="indent">&nbsp;</span></span>किरोधित रहत समइ ही ओन लोगन क सजा द्या।<br></div>
</div>
<!-- PARSED ABOVE; EDITING MAY BREAK PARSER -->
</body></html>