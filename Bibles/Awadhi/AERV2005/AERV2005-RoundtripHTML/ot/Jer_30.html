<html><head>
<meta http-equiv="Content-Type" content="text/html;charset=utf-8" />
<title>Jer 30 &ndash; यिर्मयाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 30);">
<div id="navbar"><a href="../index.html">पवित्तर बाइबिल</a> &ndash; <b>यिर्मयाह</b> &ndash; <a href="Jer_1.html">1</a> ... <a href="Jer_28.html">28</a> <a href="Jer_29.html">29</a> <b>30</b> <a href="Jer_31.html">31</a> <a href="Jer_32.html">32</a> ... <a href="Jer_52.html">52</a> </div><hr>
<h1>Jer 30</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>आसा क प्रतिग्यन</h2><span class="vn">1</span> <span class="br-p"><br><br></span>इ सँदेसा यहोवा क अहइ जउन यिर्मयाह क मिलइ।</div>
<div class="v" id="v2"><span class="vn">2</span> इस्राएल क लोगन क परमेस्सर यहोवा इ कहेस, “यिर्मयाह, मइँ जउन सँदेसा दिहेउँ ह, ओनका एक ठु किताबे मँ लिख ड़ावा। इ किताबे क अपने बरे लिखा।”</div>
<div class="v" id="v3"><span class="vn">3</span> इ सँदेसा यहोवा क अहइ। “इ करा, काहेकि उ सबइ दिन अइहीं जब मइँ आपन लोगन इस्राएल अउर यहूदा क देस निकारइ स वापस लिआउब।” इ सँदेसा यहोवा क अहइ। “मइँ ओन लोगन क उ देस मँ वापस लि आउब जेका मइँ ओनके पुरखन क दिहे रहेउँ। तब मोर लोग उ देस क फुन अपना बनइहीं।”</div>
<div class="v" id="v4"><span class="vn">4</span> <span class="br-p"><br><br></span>यहोवा इ सँदेसा इस्राएल अउर यहूदा क लोगन क बारे मँ दिहस</div>
<div class="v" id="v5"><span class="vn">5</span> <span class="br-p"><br><br></span>यहोवा जउन कहेस, उ इ अहइ: <span class="br-p"><br><br></span><span class="br-ind"><br><span class="indent">&nbsp;</span></span>“हम भय स रोवत लोगन क रोउब सुनित ह।<br> <span class="br-ind"><br><span class="indent">&nbsp;</span></span>लोग डेरान अहइँ। कहूँ सान्ति नाहीं।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>“इ सवाल पूछा एह पइ विचार करा:<br> <span class="br-ind"><br><span class="indent">&nbsp;</span></span>का कउनो पुरूख बच्चा क जन्म दइ सकत ह निहचय ही नाहीं।<br> <span class="br-ind"><br><span class="indent">&nbsp;</span></span>तब मइँ हर एक सक्तिसाली मनई क पेट धरे काहे लखत हउँ<br> <span class="br-ind"><br><span class="indent">&nbsp;</span></span>माना उ पचे पइदा करइवाली मेहरारू क पीरा सहत होइँ?<br> <span class="br-ind"><br><span class="indent">&nbsp;</span></span>काहे हर एक मनई क मुँह ल्हास सा सफेद होत अहइ?<br> <span class="br-ind"><br><span class="indent">&nbsp;</span></span>काहेकि लोग बहोत भयभीत अहइँ?<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>“इ याकूब बरे बहोत महत्वपूर्ण समइ अहइ।<br> <span class="br-ind"><br><span class="indent">&nbsp;</span></span>इ बड़की बिपत्ति क समइ अहइ।<br> <span class="br-ind"><br><span class="indent">&nbsp;</span></span>इ तरह क समइ फुन कबहुँ नाहीं आइ।<br> <span class="br-ind"><br><span class="indent">&nbsp;</span></span>किन्तु याकुब बच पाइ।”<br></div>
<div class="v" id="v8"><span class="vn">8</span> <span class="br-p"><br><br></span>इ सँदेसा यहोवा क अहइ: “उ समइ, मइँ इस्राएल अउर यहूदा क लोगन क गटइ स जुआ क तोड़ डाउब अउर तोहका जकड़इवाली रस्सियन क मइँ तोड़ देब। विदेसन क लोग मोरे लोगन क फुन कबहुँ दास होइ बरे बिवस नाहीं करिहीं।</div>
<div class="v" id="v9"><span class="vn">9</span> इस्राएल अउर यहूदा क लोग दूसर देसन क भी सेवा नाहीं करिहीं। नाहीं, उ पचे तउ आपन परमेस्सर यहोवा क सेवा करिहीं अउर उ पचे आपन राजा दाऊद क सेवा करिहीं। मइँ उ राजा क ओनके लगे पठउब।</div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>“एह बरे मोर सेवक याकूब डेराअ नाहीं।”<br> <span class="br-ind"><br><span class="indent">&nbsp;</span></span>इ सँदेसा यहोवा क अहइ।<br> <span class="br-ind"><br><span class="indent">&nbsp;</span></span>“इस्राएल, डेराअ नाहीं।<br> <span class="br-ind"><br><span class="indent">&nbsp;</span></span>मइँ उ बहोत दूर क ठउरे स तोहका बचाउब।<br> <span class="br-ind"><br><span class="indent">&nbsp;</span></span>तू उ बहोत दूर क देस मँ बन्दी अहा,<br> <span class="br-ind"><br><span class="indent">&nbsp;</span></span>किन्तु मइँ तोहरी सन्तानन क उ देस स बचाउब।<br> <span class="br-ind"><br><span class="indent">&nbsp;</span></span>याकूब फुन सान्ति पाइ।<br> <span class="br-ind"><br><span class="indent">&nbsp;</span></span>याकूब क लोग तंग नाहीं करिहीं।<br> <span class="br-ind"><br><span class="indent">&nbsp;</span></span>मोरे लोगन क भयभीत करइवाला कउनो दुस्मन नाहीं होइ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>इस्राएल अउर यहूदा क लोगो, मइँ तोहरे संग हउँ।”<br> <span class="br-ind"><br><span class="indent">&nbsp;</span></span>यहोवा कहत ह,<br> <span class="br-ind"><br><span class="indent">&nbsp;</span></span>“अउर मइँ तोहका बचाउब।<br> <span class="br-ind"><br><span class="indent">&nbsp;</span></span>मइँ तोहका ओन रास्ट्रन मँ पठएउँ।<br> <span class="br-ind"><br><span class="indent">&nbsp;</span></span>किन्तु मइँ ओन सबहिं रास्ट्रन क पूरी तरह नस्ट करब।<br> <span class="br-ind"><br><span class="indent">&nbsp;</span></span>किन्तु मइँ तोहका नस्ट नाहीं करब।<br> <span class="br-ind"><br><span class="indent">&nbsp;</span></span>किन्तु मइँ तोहका निआवपूर्ण अनुसासित करब<br> <span class="br-ind"><br><span class="indent">&nbsp;</span></span>ओन बुरे कामन क सजा जरूर मिली जेनका तू किहा।”<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा कहत ह,<br> <span class="br-ind"><br><span class="indent">&nbsp;</span></span>“इस्राएल अउर यहूदा क तू लोगन क एक घाव अहइ जउन नीक नाहीं कीन्ह जाइ सकत।<br> <span class="br-ind"><br><span class="indent">&nbsp;</span></span>तोहका एक चोट अहइ जउन नीक नाहीं होइ सकत।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>तोहरे घावत क ठीक करइवाला कउनो मनई नाहीं अहइ।<br> <span class="br-ind"><br><span class="indent">&nbsp;</span></span>एह बरे तू तन्दुरूस्त नाहीं होइ सकत्या।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>तू अनेक रास्ट्रन क मीत बना अहा,<br> <span class="br-ind"><br><span class="indent">&nbsp;</span></span>किन्तु उ पचे रास्ट्र तोहार परवाह नाहीं करतेन।<br> <span class="br-ind"><br><span class="indent">&nbsp;</span></span>तोहार ‘मीत’ तोहका बिसरि गवा अहइँ।<br> <span class="br-ind"><br><span class="indent">&nbsp;</span></span>मइँ तोहका दुस्मन जइसी चोट पहोंचाएउँ।<br> <span class="br-ind"><br><span class="indent">&nbsp;</span></span>मइँ तोहका कठोर सजा दिहेउँ।<br> <span class="br-ind"><br><span class="indent">&nbsp;</span></span>मइँ इ तोहरे बड़के अपराध बरे किहेउँ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>इस्राएल अउर यहूदा तू आपन घाव क बरे मँ काहे चिल्लात अहा?<br> <span class="br-ind"><br><span class="indent">&nbsp;</span></span>तोहार घाव कस्ट देइवाला अहइ अउर एकर कउनो उपचार नाहीं अहइ।<br> <span class="br-ind"><br><span class="indent">&nbsp;</span></span>मइँ, यहोवा तोहार बड़के अपराधन क कारण तोहका इ सबइ किहेउँ।<br> <span class="br-ind"><br><span class="indent">&nbsp;</span></span>मइँ इ सबइ कछू तोहार अनेक पापन क कारण किहेउँ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ओन रास्ट्र तोहका नस्ट किहन।<br> <span class="br-ind"><br><span class="indent">&nbsp;</span></span>किन्तु अब उ सबइ नस्ट कीन्ह जइहीं।<br> <span class="br-ind"><br><span class="indent">&nbsp;</span></span>इस्राएल अउर यहूदा तोहार सत्रु बन्दी होइहीं।<br> <span class="br-ind"><br><span class="indent">&nbsp;</span></span>ओन लोग तोहार चिजियन चोराएन।<br> <span class="br-ind"><br><span class="indent">&nbsp;</span></span>किन्तु दूसर लोग ओनकर चिजियन चुराइहीं।<br> <span class="br-ind"><br><span class="indent">&nbsp;</span></span>ओन लोग तोहार चिजियन जुद्ध मँ लिहेन।<br> <span class="br-ind"><br><span class="indent">&nbsp;</span></span>किन्तु दूसर लोग ओनसे चिजियन जुद्ध मँ लेइहीं।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>मइँ तोहरी तन्दुरूस्ती क लउटाउब अउर मइँ तोहरे घावन क भरब।”<br> <span class="br-ind"><br><span class="indent">&nbsp;</span></span>इ सँदेसा यहोवा क अहइ।<br> <span class="br-ind"><br><span class="indent">&nbsp;</span></span>“काहेकि दूसर लोग कहेन कि तू जाति-बहिस्कृत अहा।<br> <span class="br-ind"><br><span class="indent">&nbsp;</span></span>ओन लोग कहेन, ‘कउनो भी सिय्योन क परवाह नाहीं करत।’”<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>यहोवा कहत ह:<br> <span class="br-ind"><br><span class="indent">&nbsp;</span></span>“याकूब क लोग अब बन्दी अहइँ।<br> <span class="br-ind"><br><span class="indent">&nbsp;</span></span>किन्तु उ पचे वापस अइहीं।<br> <span class="br-ind"><br><span class="indent">&nbsp;</span></span>अउर मइँ याकूब क परिवारन पइ दाया करब।<br> <span class="br-ind"><br><span class="indent">&nbsp;</span></span>सहर अब बर्बाद इमारतन स ढका एक पहाड़ी सिरिफ अहइ।<br> <span class="br-ind"><br><span class="indent">&nbsp;</span></span>किन्तु इ नगर फुन बनी<br> <span class="br-ind"><br><span class="indent">&nbsp;</span></span>अउर राजा क महल भी हुआँ फुन बनी जहाँ एका होइ चाही।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ओन ठउरन पइ लोग स्तुतिगान करिहीं।<br> <span class="br-ind"><br><span class="indent">&nbsp;</span></span>हुआँ हँसी ठठा भी सुनाइ पड़ी।<br> <span class="br-ind"><br><span class="indent">&nbsp;</span></span>मइँ ओनका बहोत सी सन्तानन देब।<br> <span class="br-ind"><br><span class="indent">&nbsp;</span></span>इस्राएल अउ यहूदा नान्ह नाहीं रहिहीं।<br> <span class="br-ind"><br><span class="indent">&nbsp;</span></span>मइँ ओनका सम्मान देब।<br> <span class="br-ind"><br><span class="indent">&nbsp;</span></span>कउनो मनई ओनकर अनादर नाहीं करी।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>याकूब क परिवार प्राचीनकाल क परिवारन सा होइ।<br> <span class="br-ind"><br><span class="indent">&nbsp;</span></span>मइँ इस्राएल अउर यहूदा क लोगन क सक्तिसाली<br> <span class="br-ind"><br><span class="indent">&nbsp;</span></span>बनाउब अउर मइँ ओन लोगन क सजा देब जउन ओन पइ चोट करिहीं।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ओनहीं मँ स एक ओनकर अगुवा होइ।<br> <span class="br-ind"><br><span class="indent">&nbsp;</span></span>उ सासक मोरे लोगन मँ स होइ।<br> <span class="br-ind"><br><span class="indent">&nbsp;</span></span>उ मोरे निचके तबइ आइ<br> <span class="br-ind"><br><span class="indent">&nbsp;</span></span>जब मइँ ओनसे अइसा करइ क कहब।<br> <span class="br-ind"><br><span class="indent">&nbsp;</span></span>एह बरे मइँ अगुवा क आपन लगे बोलाउब<br> <span class="br-ind"><br><span class="indent">&nbsp;</span></span>अउर उ मोरे निअरे होइ।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>तू पचे मोर लोग होब्या<br> <span class="br-ind"><br><span class="indent">&nbsp;</span></span>अउर मइँ तोहार पचन्क परमेस्सर होब।”<br></div>
<div class="v" id="v23"><span class="vn">23</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा बहोत कोहान रहा।<br> <span class="br-ind"><br><span class="indent">&nbsp;</span></span>उ लोगन क सजा दिहस<br> <span class="br-ind"><br><span class="indent">&nbsp;</span></span>अउर सजा प्रचण्ड आँधी क तरह आइ।<br> <span class="br-ind"><br><span class="indent">&nbsp;</span></span>सजा एक चववात सा, दुट्ठ लोगन क खिलाफ आइ।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>यहोवा तब तलक कोहान रही जब तलक उ पचे लोगन क सजा देब पूरा नाहीं करत<br> <span class="br-ind"><br><span class="indent">&nbsp;</span></span>उ तब तलक कोहान रही जब<br> <span class="br-ind"><br><span class="indent">&nbsp;</span></span>तलक उ आपन जोजना क अनुसार सजा नाहीं दइ लेत।<br> <span class="br-ind"><br><span class="indent">&nbsp;</span></span>जब उ दिन आइ तउ यहूदा क लोगो, तू पचे समुझ जाब्या।<br></div>
</div>
<!-- PARSED ABOVE; EDITING MAY BREAK PARSER -->
</body></html>