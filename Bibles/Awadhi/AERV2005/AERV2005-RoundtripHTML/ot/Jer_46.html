<html><head>
<meta http-equiv="Content-Type" content="text/html;charset=utf-8" />
<title>Jer 46 &ndash; यिर्मयाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 46);">
<div id="navbar"><a href="../index.html">पवित्तर बाइबिल</a> &ndash; <b>यिर्मयाह</b> &ndash; <a href="Jer_1.html">1</a> ... <a href="Jer_44.html">44</a> <a href="Jer_45.html">45</a> <b>46</b> <a href="Jer_47.html">47</a> <a href="Jer_48.html">48</a> ... <a href="Jer_52.html">52</a> </div><hr>
<h1>Jer 46</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>यिर्मयाह नबी क इ सँदेसन मिलेन। इ सँदेसन अलग-अलग रास्ट्रन बरे अहइँ।</div>
<div class="v" id="v2"><h2>मिस्र क बारे मँ सँदेसा</h2><span class="vn">2</span> <span class="br-p"><br><br></span>इ सँदेसा मिस्र क बारे मँ अहइ। इ सँदेसा निको फिरौन क फउज क बारे मँ अहइ। निको मिस्र क राजा रहा। ओकर फउज कर्कमीस नगर मँ पराजित भइ रही। कर्कमीस परात नदी पइ अहइ। यहोयाकीम क यहूदा पइ राज्जकाल क चउथे बरिस बाबुल क राजा नबूकदनेस्सर निको फिरौन क फउज क कर्कमीस मँ पराजित किहस। यहोयाकीम राजा योसिय्याह क पूत रहा। मिस्र बरे यहोवा क सँदेसा इ अहइ:</div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>“आपन बिसाल अउर छोटकी ढालन क तइयार करा।<br> <span class="br-ind"><br><span class="indent">&nbsp;</span></span>जुद्ध बरे कुच कइ द्या।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>घोड़न क तइयार करा।<br> <span class="br-ind"><br><span class="indent">&nbsp;</span></span>फउजियन, आपन घोड़न पइ बइठ।<br> <span class="br-ind"><br><span class="indent">&nbsp;</span></span>जुद्ध बरे आपन जगहिया जा<br> <span class="br-ind"><br><span class="indent">&nbsp;</span></span>अउर आपन टोप पहन ल्या।<br> <span class="br-ind"><br><span class="indent">&nbsp;</span></span>आपन भालन क तेज करा।<br> <span class="br-ind"><br><span class="indent">&nbsp;</span></span>आपन कवच पहिर ल्या।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मइँ इ का लखत हउँ? फउज डर गइ बाटइ।<br> <span class="br-ind"><br><span class="indent">&nbsp;</span></span>फउजी परात अहइँ।<br> <span class="br-ind"><br><span class="indent">&nbsp;</span></span>ओनकर वीर फउजी<br> <span class="br-ind"><br><span class="indent">&nbsp;</span></span>पराजित होइ ग अहइँ।<br> <span class="br-ind"><br><span class="indent">&nbsp;</span></span>उ पचे हाली परात अहइँ।<br> <span class="br-ind"><br><span class="indent">&nbsp;</span></span>उ पचे पाछे मुड़िके नाहीं लखतेन।<br> <span class="br-ind"><br><span class="indent">&nbsp;</span></span>सर्वत्र डर छावा अहइ।”<br> <span class="br-ind"><br><span class="indent">&nbsp;</span></span>यहोवा इ सबइ बातन कहेस।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>“तेज धावक पराइके निकरि नाहीं सकतेन।<br> <span class="br-ind"><br><span class="indent">&nbsp;</span></span>ताकतवर फउजी बचिके पराइ नाहीं सकत।<br> <span class="br-ind"><br><span class="indent">&nbsp;</span></span>उ पचे सबहिं ठोकर खइहीं<br> <span class="br-ind"><br><span class="indent">&nbsp;</span></span>अउर उत्तर मँ परात नदी क किनारे पइ गिरब्या।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>नील नदी क नाई कउन उमड़त आवत अहइ?<br> <span class="br-ind"><br><span class="indent">&nbsp;</span></span>उ बलवती अउ तेज नदी क नाई कउन बढ़त बाटइ?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>इ मिस्र अहइ जउन उमड़त नील नदी जइसा आवति अहइ।<br> <span class="br-ind"><br><span class="indent">&nbsp;</span></span>इ मिस्र अहइ जउन बलवती तेज नदी जइसा आवत अहइ।<br> <span class="br-ind"><br><span class="indent">&nbsp;</span></span>मिस्र कहत ह: ‘मइँ आउब अउर पृथ्वी क पाट देब,<br> <span class="br-ind"><br><span class="indent">&nbsp;</span></span>मइँ नगरन अउर ओनकर लोगन क बर्बाद कइ देब।’<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>घुड़सवारो, जुद्ध मँ टूट पड़ा।<br> <span class="br-ind"><br><span class="indent">&nbsp;</span></span>सारथियो, तेज हाँका।<br> <span class="br-ind"><br><span class="indent">&nbsp;</span></span>वीर फउजियो, अगवा बढ़।<br> <span class="br-ind"><br><span class="indent">&nbsp;</span></span>वूस अउर पूत क फउजियो, आपन ढालन ल्या।<br> <span class="br-ind"><br><span class="indent">&nbsp;</span></span>लूदीया क फउजियो, आपन धनुस सँभारा।<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>“किन्तु उ दिन, हमार सुआमी सर्वसक्तीमान यहोवा बिजयी होइ।<br> <span class="br-ind"><br><span class="indent">&nbsp;</span></span>उ समइ उ ओन लोगन क सजा देइ जेनका सजा मिलत ह।<br> <span class="br-ind"><br><span class="indent">&nbsp;</span></span>यहोवा क दुस्मन उ सजा पइहीं जउन ओनका मिलइ क अहइ।<br> <span class="br-ind"><br><span class="indent">&nbsp;</span></span>तरवार तब काटी जब तलक उ गोंठिल नाहीं होइ जात।<br> <span class="br-ind"><br><span class="indent">&nbsp;</span></span>तरवार तब तलक मारी जब तलक एकर खून क पियास बुझ नाहीं जात।<br> <span class="br-ind"><br><span class="indent">&nbsp;</span></span>इ होइ, काहेकि इ सबइ हमार सुआमी सर्वसक्तीमान यहोवा बरे बलि भेंट होत ह।<br> <span class="br-ind"><br><span class="indent">&nbsp;</span></span>उ बलि मिस्र क फउज अहइ जउन परात नदी क किनारे उत्तरी पहँटा मँ अहइ।<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>“मिस्र, गिलाद क जा अउर कछू दवाइयन लिआवा।<br> <span class="br-ind"><br><span class="indent">&nbsp;</span></span>तू अनेक दवाइयन बनउब्या, किन्तु उ सबइ सहायक नाहीं होइहीं।<br> <span class="br-ind"><br><span class="indent">&nbsp;</span></span>तू तन्दुरूस्त नाहीं होब्या।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>रास्ट्र तोहार सर्मनाक हार लखब्या।<br> <span class="br-ind"><br><span class="indent">&nbsp;</span></span>तोहार रोउब समूचइ पृथ्वी पइ सुना जाइ।<br> <span class="br-ind"><br><span class="indent">&nbsp;</span></span>एक ‘वीर सिपाही’ दूसर ‘सिपाही’ पइ टूट पड़ी<br> <span class="br-ind"><br><span class="indent">&nbsp;</span></span>अउर दुइनउँ ‘वीर’ फउजी साथ भहरइहीं।”<br></div>
<div class="v" id="v13"><span class="vn">13</span> <span class="br-p"><br><br></span>इ उ सँदेसा अहइ जेका यहोवा यिर्मयाह नबी क दिहस। इ सँदेसा नबूकदनेस्सर क बारे मँ अहइ जउन मिस्र पइ हमला करइ आवत अहइ।</div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>“मिस्र मँ इ सँदेसा क घोसणा करा,<br> <span class="br-ind"><br><span class="indent">&nbsp;</span></span>एकर उपदेस मिग्दोल नगर मँ द्या।<br> <span class="br-ind"><br><span class="indent">&nbsp;</span></span>एकर उपदेस नोप अउर तहपन्हेस नगर मँ भी द्या।<br> <span class="br-ind"><br><span class="indent">&nbsp;</span></span>‘जुद्ध बरे तइयार ह्वा।<br> <span class="br-ind"><br><span class="indent">&nbsp;</span></span>काहेकि तोहरे चारिहुँ ओर तरवारन स मारा जात अहइँ।’<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>मिस्र, तोहार ताकतवर फउजी काहे मारा जइहीं?<br> <span class="br-ind"><br><span class="indent">&nbsp;</span></span>उ पचे मुकाबले मँ नाहीं टिकिहीं<br> <span class="br-ind"><br><span class="indent">&nbsp;</span></span>काहेकि यहोवा ओनका खाले धक्का देइ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>उ सबइ फउजी बार-बार ठोकर खइहीं,<br> <span class="br-ind"><br><span class="indent">&nbsp;</span></span>उ पचे एक दूसर पइ भहरइहीं।<br> <span class="br-ind"><br><span class="indent">&nbsp;</span></span>उ पचे कहिहीं, ‘उठा, हम फुन आपन लोगन मँ चली,<br> <span class="br-ind"><br><span class="indent">&nbsp;</span></span>हम आपन देस चली।<br> <span class="br-ind"><br><span class="indent">&nbsp;</span></span>हमार दुस्मन हमका पराजित करत अहइ।<br> <span class="br-ind"><br><span class="indent">&nbsp;</span></span>हमका जरूर पराइ निकरइ चाही।’<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>उ सबइ फउजी आपन देस मँ कहिहीं,<br> <span class="br-ind"><br><span class="indent">&nbsp;</span></span>‘मिस्र क राजा फिरौन सिरिफ एक नाउँ क गूँज अहइ।<br> <span class="br-ind"><br><span class="indent">&nbsp;</span></span>ओकरे गौरव क समइ गवा।’”<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>राजा क इ सँदेसा अहइ।<br> <span class="br-ind"><br><span class="indent">&nbsp;</span></span>राजा सर्वसक्तीमान यहोवा अहइ।<br> <span class="br-ind"><br><span class="indent">&nbsp;</span></span>“जदि मोर जिअब फुर अहइ तउ एक ताकतवर पत्र दर्सक आइ।<br> <span class="br-ind"><br><span class="indent">&nbsp;</span></span>उ सगरे क निअरे ताबोर अउर कर्मेल पहाड़न क नाईं महान होइ।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>मिस्र क लोगो, आपन चिजियन क बाँधा,<br> <span class="br-ind"><br><span class="indent">&nbsp;</span></span>बन्दी होइ का तइयार होइ जा।<br> <span class="br-ind"><br><span class="indent">&nbsp;</span></span>काहेकि नोप एक बर्बाद सूना पहँटा बन जाइ<br> <span class="br-ind"><br><span class="indent">&nbsp;</span></span>नगर नस्ट होइहीं<br> <span class="br-ind"><br><span class="indent">&nbsp;</span></span>अउर कउनो भी मनई ओनमाँ नाहीं रही।<br></div>
<div class="v" id="v20"><span class="vn">20</span> <span class="br-p"><br><br></span><span class="br-ind"><br><span class="indent">&nbsp;</span></span>“मिस्र एक सुन्नर गइया जइसा अहइ।<br> <span class="br-ind"><br><span class="indent">&nbsp;</span></span>किन्तु ओका पीड़ित करइ क उत्तर स एक गोमक्खी आवति अहइ।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>मिस्र क फउज मँ भाड़े क फउजी मोटके बछवन जइसा अहइँ।<br> <span class="br-ind"><br><span class="indent">&nbsp;</span></span>उ सबइ सबहिं मुड़िके पराइ खड़ा होइहीं।<br> <span class="br-ind"><br><span class="indent">&nbsp;</span></span>उ पचे हमला क खिलाफ मजबूती स खड़ा नाहीं रहिहीं।<br> <span class="br-ind"><br><span class="indent">&nbsp;</span></span>ओनकर बर्बादी क समइ आवत अहइ।<br> <span class="br-ind"><br><span class="indent">&nbsp;</span></span>उ पचे हाली ही सजा पइहीं।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>मिस्र साँप क जइसा फुँफकार क आवाज करत ह<br> <span class="br-ind"><br><span class="indent">&nbsp;</span></span>अउ आगे बढ़त ह।<br> <span class="br-ind"><br><span class="indent">&nbsp;</span></span>दुस्मन निचके स निचके आवत जात अहइ<br> <span class="br-ind"><br><span class="indent">&nbsp;</span></span>अउर मिस्री फउज पराइ क जतन करति अहइ।<br> <span class="br-ind"><br><span class="indent">&nbsp;</span></span>दुस्मन मिस्र क खिलाफ कुल्हाड़ियन क संग आइ,<br> <span class="br-ind"><br><span class="indent">&nbsp;</span></span>उ सबइ लकड़हारन क तरह अहइ।”<br></div>
<div class="v" id="v23"><span class="vn">23</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा इ सबइ कहत ह,<br> <span class="br-ind"><br><span class="indent">&nbsp;</span></span>“दुस्मन मिस्र क बन क काट गिराइ।<br> <span class="br-ind"><br><span class="indent">&nbsp;</span></span>बन मँ असंख्य बृच्छ अहइँ,<br> <span class="br-ind"><br><span class="indent">&nbsp;</span></span>किन्तु उ सबइ काट डावा जइहीं।<br> <span class="br-ind"><br><span class="indent">&nbsp;</span></span>दुस्मन क सिपाही टिड्डी दल स भी जियादा अहइँ।<br> <span class="br-ind"><br><span class="indent">&nbsp;</span></span>उ पचे एतेन जियादा फउजी अहइँ कि ओनका कउनो गन नाहीं सकत।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>मिस्र लज्जित होइ<br> <span class="br-ind"><br><span class="indent">&nbsp;</span></span>उत्तर क दुस्मन ओका पराजित करी।”<br></div>
<div class="v" id="v25"><span class="vn">25</span> <span class="br-p"><br><br></span>इस्राएल क परमेस्सर सर्वसक्तीमान यहोवा कहत ह: “मइँ बहोत हाली, थीबिस क देवता आमोन क सजा देब अउर मइँ फिरौन, मिस्र अउर ओकर देवतन क सजा देब। मइँ मिस्र क राजा लोगन क सजा देब। मइँ फिरौन पइ आखित लोगन क सजा देब।</div>
<div class="v" id="v26"><span class="vn">26</span> मइँ ओन सबहिं लोगन क ओनकर दुस्मनन स पराजित होइ देब अउर उ पचे दुस्मन ओनका मार डावइ चाहत हीं। मइँ बाबुल क राजा नबूकदनेस्सर अउर ओकर सेवकन क हाथ मँ ओन लोगन क देब। <span class="br-p"><br><br></span>“बहोत पहिले मिस्र सान्ति स रहा अउर एन सब बिपत्तियन क समइ मिस्र फुन सान्तिपूर्वक रही।” यहोवा इ सबइ बातन कहेस।</div>
<div class="v" id="v27"><h2>उत्तरी इस्राएल बरे सँदेसा</h2><span class="vn">27</span> <span class="br-p"><br><br></span><span class="br-ind"><br><span class="indent">&nbsp;</span></span>“मोरे सेवक याकूब, भयभीत न ह्वा।<br> <span class="br-ind"><br><span class="indent">&nbsp;</span></span>इस्राएल, आतंकित न ह्वा।<br> <span class="br-ind"><br><span class="indent">&nbsp;</span></span>मइँ निहचइ ही तोहका ओन दूर-दराज क देसन स बचाउब।<br> <span class="br-ind"><br><span class="indent">&nbsp;</span></span>मइँ तोहरे बच्चन क हुआँ स बचाउब जहाँ उ पचे बन्दी अहइँ।<br> <span class="br-ind"><br><span class="indent">&nbsp;</span></span>याकूब क पुनःसुरच्छा अउर सान्ति मिली<br> <span class="br-ind"><br><span class="indent">&nbsp;</span></span>अउर कउनो मनई ओका भयभीत नाहीं करी।”<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>यहोवा इ सब कहत ह:<br> <span class="br-ind"><br><span class="indent">&nbsp;</span></span>“याकूब मोर सेवक, डेराअ जिन।<br> <span class="br-ind"><br><span class="indent">&nbsp;</span></span>मइँ तोहरे संग हउँ।<br> <span class="br-ind"><br><span class="indent">&nbsp;</span></span>मइँ तोहका अलग-अलग जगहन मँ दूर पठएउँ<br> <span class="br-ind"><br><span class="indent">&nbsp;</span></span>अउर मइँ ओन सबहिं रास्ट्रन क पूरी तरह बर्बाद करब।<br> <span class="br-ind"><br><span class="indent">&nbsp;</span></span>किन्तु मइँ तोहका पूरी तरह बर्बाद नाहीं करब।<br> <span class="br-ind"><br><span class="indent">&nbsp;</span></span>तोहका ओकर सजा मिलइ चाही जउन तू बुरे काम किहा ह।<br> <span class="br-ind"><br><span class="indent">&nbsp;</span></span>एह बरे मइँ तोहका सजा स बच निकारइ नाहीं देब।<br> <span class="br-ind"><br><span class="indent">&nbsp;</span></span>मइँ तोहका अनुसासन मँ लिआउब, किन्तु मइँ उचित ही करब।”<br></div>
</div>
<!-- PARSED ABOVE; EDITING MAY BREAK PARSER -->
</body></html>