<html><head>
<meta http-equiv="Content-Type" content="text/html;charset=utf-8" />
<title>Jer 5 &ndash; यिर्मयाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 5);">
<div id="navbar"><a href="../index.html">पवित्तर बाइबिल</a> &ndash; <b>यिर्मयाह</b> &ndash; <a href="Jer_1.html">1</a> ... <a href="Jer_3.html">3</a> <a href="Jer_4.html">4</a> <b>5</b> <a href="Jer_6.html">6</a> <a href="Jer_7.html">7</a> ... <a href="Jer_52.html">52</a> </div><hr>
<h1>Jer 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यहूदा क लोगन क पाप</h2><span class="vn">1</span> <span class="br-p"><br><br></span>यहूदा कहत ह: “यरूसलेम क सड़कियन पइ ऊपर नीचे जा। चारिहुँ कइँती लखा अउर एन चीजन क बारे मँ सोचा। सहर क सार्वजनिक चौराहन क खोजा, पता करा कि का तू कउनो एक नीक मनई क पाइ सकत ह? अइसे मनई क जउन ईमानदारी स काम करत होइ, अइसा जउन सच क खोज करत होइ। जदि तू एक नीक मनई क हेरिके निकरब्या तउ मइँ यरूसलेम क छिमा कइ देब।</div>
<div class="v" id="v2"><span class="vn">2</span> जब लोग प्रतिग्या करत हीं अउर कहत हीं, ‘जइसा कि यहोवा सास्वत अहइ।’ तउ तू निहचय कइ सकत ह कि उ पचे झूठ बोलत रहइ।”</div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मइँ जानत हउँ<br> <span class="br-ind"><br><span class="indent">&nbsp;</span></span>कि तू लोगन मँ सच्चाई लखइ चाहत अहा।<br> <span class="br-ind"><br><span class="indent">&nbsp;</span></span>तू यहूदा क लोगन क चोट पहोंचाया,<br> <span class="br-ind"><br><span class="indent">&nbsp;</span></span>मुला उ पचे कउनो पीरा क अनुभव नाहीं किहन।<br> <span class="br-ind"><br><span class="indent">&nbsp;</span></span>तू ओनका बर्बाद किहा,<br> <span class="br-ind"><br><span class="indent">&nbsp;</span></span>मुला उ पचे आपन पाठ सीखइ स इन्कार कइ दिहन।<br> <span class="br-ind"><br><span class="indent">&nbsp;</span></span>उ पचे बहोत हठी होइ गएन।<br> <span class="br-ind"><br><span class="indent">&nbsp;</span></span>उ पचे आपन पापन बरे पछताइ स इन्कार कइ दिहन।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>मुला मइँ (यिर्मयाह) आपन स कहेउँ,<br> <span class="br-ind"><br><span class="indent">&nbsp;</span></span>“उ पचे सिरिफ गरीब लोग ही अहइँ जउन मूरख अहइँ।<br> <span class="br-ind"><br><span class="indent">&nbsp;</span></span>इ सबइ उहइ लोग अहइँ जउन यहोवा क मारग क नाहीं सीख सकेन।<br> <span class="br-ind"><br><span class="indent">&nbsp;</span></span>गरीब लोग आपन परमेस्सर क सिच्छा क नाहीं जानतेन।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>एह बरे मइँ अमीर लोगन क लगे जाब।<br> <span class="br-ind"><br><span class="indent">&nbsp;</span></span>मइँ ओनसे बातन करब।<br> <span class="br-ind"><br><span class="indent">&nbsp;</span></span>निहचय ही प्रमुख यहोवा क मारग क समुझत हीं।<br> <span class="br-ind"><br><span class="indent">&nbsp;</span></span>मोका बिस्सास अहइ<br> <span class="br-ind"><br><span class="indent">&nbsp;</span></span>कि उ पचे आपन परमेस्सर क सिच्छा क जानत हीं।”<br> <span class="br-ind"><br><span class="indent">&nbsp;</span></span>किन्तु सबहिं अमीर लोगन यहोवा क सेवा करइ स इन्कार करइ देइन।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>उ पचे परमेस्सर क खिलाफ भएन,<br> <span class="br-ind"><br><span class="indent">&nbsp;</span></span>एह बरे जंगल स एक सेर ओन पइ हमला करी।<br> <span class="br-ind"><br><span class="indent">&nbsp;</span></span>रेगिस्तान मँ एक ठु बिगवा ओनका मारि डाई।<br> <span class="br-ind"><br><span class="indent">&nbsp;</span></span>एक ठु तेदुंआ ओनका सहरन क लगे घात लगाए अहइ।<br> <span class="br-ind"><br><span class="indent">&nbsp;</span></span>सहरन क बाहर जाइवाले कउनो क भी तेदुंआ टूकन मँ चीर डाइ।<br> <span class="br-ind"><br><span class="indent">&nbsp;</span></span>काहेकि यहूदा क लोग बहोत अपराध किहेन ह।<br> <span class="br-ind"><br><span class="indent">&nbsp;</span></span>उ पचे यहोवा स दूर भटक गवा अहइँ।<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>परमेस्सर कहेस, “यहूदा, मोका कारण बतावा कि मोका तोहका काहे छिमा देइ चाही?<br> <span class="br-ind"><br><span class="indent">&nbsp;</span></span>तोहार सन्तानन मोका तजि दिहेन ह।<br> <span class="br-ind"><br><span class="indent">&nbsp;</span></span>उ पचे ओन मूरतियन स प्रतिग्या किहन ह जउन परमेस्सर अहइँ ही नाहीं।<br> <span class="br-ind"><br><span class="indent">&nbsp;</span></span>मइँ तोहरी सन्तानन क हर एक चीज दिहेउँ जेकर जरूरत ओनका रही।<br> <span class="br-ind"><br><span class="indent">&nbsp;</span></span>किन्तु फुन भी उ पचे बिस्सासघाती रहेन।<br> <span class="br-ind"><br><span class="indent">&nbsp;</span></span>उ पचे रण्डी क कोठन मँ बहोत समइ बिताएन।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>उ पचे ओन घोड़न जइसे रहेन जेनका बहोत खाइ क अहइ, अउर जउन जोड़ा बनावइ क होइ।<br> <span class="br-ind"><br><span class="indent">&nbsp;</span></span>उ पचे ओन घोड़न जइसे रहेन जउन पड़ोसी क मेहररूअन पइ हिनहिनात रहेन ह।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>का मोका यहूदा क लोगन क इ सबइ काम करइ क कारण, सजा देइ चाही?”<br> <span class="br-ind"><br><span class="indent">&nbsp;</span></span>यहोवा कहत ह,<br> <span class="br-ind"><br><span class="indent">&nbsp;</span></span>“का मोका ओनका उ दण्ड देइ नाहीं चाही<br> <span class="br-ind"><br><span class="indent">&nbsp;</span></span>जउन ओका मिलइ चाही?<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>“आवा, अउर यहूदा क अंगूर क बेलन क कतारन नस्ट करी<br> <span class="br-ind"><br><span class="indent">&nbsp;</span></span>दिहा बेलन क काट डावा। (किन्तु ओनका पूरी तरह नस्ट जिन करा।)<br> <span class="br-ind"><br><span class="indent">&nbsp;</span></span>ओनकी सारी डारन क छाँट द्या काहेकि इ सबइ डारन यहोवा क नाहीं अहइँ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>इस्राएल अउर यहूदा क रास्ट्र<br> <span class="br-ind"><br><span class="indent">&nbsp;</span></span>हर तरह स मोरे बिस्सासघाती रहेन।”<br> <span class="br-ind"><br><span class="indent">&nbsp;</span></span>यहोवा कहत ह।<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>“ओ लोग यहोवा क बारे मँ झूठ कहेन ह।<br> <span class="br-ind"><br><span class="indent">&nbsp;</span></span>उ पचे कहेन ह, ‘यहोवा हमार कछू नाहीं करी।<br> <span class="br-ind"><br><span class="indent">&nbsp;</span></span>हम लोगन क कछू भी बुरा न होइ।<br> <span class="br-ind"><br><span class="indent">&nbsp;</span></span>हम कउनो फउज क हमला अपने ऊपर नाहीं लखब।<br> <span class="br-ind"><br><span class="indent">&nbsp;</span></span>हम कबहुँ भूखा नाहीं मरब।’<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>झूठे नबी मरे प्राण अहइँ।<br> <span class="br-ind"><br><span class="indent">&nbsp;</span></span>परमेस्सर क सँदेसा ओनमाँ नाहीं उतरा अहइ।<br> <span class="br-ind"><br><span class="indent">&nbsp;</span></span>विपत्तियन ओन पइ अइहीं।”<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>सर्वसवितमान परमेस्सर यहोवा इ सब कहेस,<br> <span class="br-ind"><br><span class="indent">&nbsp;</span></span>“ओ लोग कहेन कि मइँ ओनका दण्ड नाहीं देब।<br> <span class="br-ind"><br><span class="indent">&nbsp;</span></span>एह बरे यिर्मयाह, जउन सँदेसा मइँ तोहका देत रहत हउँ,<br> <span class="br-ind"><br><span class="indent">&nbsp;</span></span>उ आगी जइसा होइ अउर उ सबइ लोग काठे जइसे होइहीं<br> <span class="br-ind"><br><span class="indent">&nbsp;</span></span>अउ आगी सारी काठी क बार देइ।”<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>इस्राएल क रास्ट्र, यहोवा कहत ह,<br> <span class="br-ind"><br><span class="indent">&nbsp;</span></span>“तोह पइ आक्रमण बरे मइँ एक रास्ट्र क बहोत दूर स हाली ही लिआउब।<br> <span class="br-ind"><br><span class="indent">&nbsp;</span></span>इ एक ताकतवर रास्ट्र अहइ।<br> <span class="br-ind"><br><span class="indent">&nbsp;</span></span>इ एक पुरानी रास्ट्र अहइ।<br> <span class="br-ind"><br><span class="indent">&nbsp;</span></span>उ रास्ट्र क लोगन उ भासा बोलत हीं जेका तू नाहीं जानत्या।<br> <span class="br-ind"><br><span class="indent">&nbsp;</span></span>तू नाहीं समुझ सकत्या कि उ पचे का कहत हीं?<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ओनकर तरकस खुली कब्र अहइँ,<br> <span class="br-ind"><br><span class="indent">&nbsp;</span></span>ओनकर सबहिं लोग वीर सैनिक अहइँ।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>उ सबइ सैनिक तोहरे घरे लिआई फसल क खाइ जइहीं।<br> <span class="br-ind"><br><span class="indent">&nbsp;</span></span>उ पचे तोहार सारा भोजन खाइ जइहीं।<br> <span class="br-ind"><br><span class="indent">&nbsp;</span></span>उ पचे तोहार पूत-बिटियन क खाइ जइहीं (नस्ट कइ देइहीं)।<br> <span class="br-ind"><br><span class="indent">&nbsp;</span></span>उ पचे तोहार रेवड़ अउर गोरू क खरका क चट कइ जइहीं।<br> <span class="br-ind"><br><span class="indent">&nbsp;</span></span>उ पचे तोहार अंगूर अउर अंजीर क चार जइहीं।<br> <span class="br-ind"><br><span class="indent">&nbsp;</span></span>उ पचे तोहार मजबूत सहरन क आपन तरवारन स नस्ट कइ डइही।<br> <span class="br-ind"><br><span class="indent">&nbsp;</span></span>जउने सहरन पइ तोहार बिस्सास अहइ ओनका उ पचे नस्ट कइ देइही।”<br></div>
<div class="v" id="v18"><span class="vn">18</span> <span class="br-p"><br><br></span>इ सँदेसा यहोवा क अहइ। “किन्तु कब उ सबइ भयानक दिन आवत हीं, यहूदा मइँ तोहका पूरी तरह नस्ट नाहीं करब।</div>
<div class="v" id="v19"><span class="vn">19</span> यहूदा क लोग तोहसे पूछिहीं, ‘यिर्मयाह, हमार परमेस्सर यहोवा हमार अइसा बुरा काहे किहस?’ ओनका इ जवाब द्या, ‘यहूदा क लोगो तू पचे यहोवा क, अउर तू पचे ही आपन देस मँ बिदेसी देव मूरतियन क पूजा किहा ह। तू पचे उ सबइ काम किहा, एह बरे तू पचे अब उ देस मँ जउन तोहार नाहीं अहइ, बिदेसियन क सेवा करब्या।’”</div>
<div class="v" id="v20"><span class="vn">20</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा कहेस, “याकूब क परिवार मँ, इ सँदेसा क घोसणा करा।<br> <span class="br-ind"><br><span class="indent">&nbsp;</span></span>इ सँदेसा क यहूदा रास्ट्र मँ सुनावा।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>इ सँदेसा क सुना,<br> <span class="br-ind"><br><span class="indent">&nbsp;</span></span>तू सबइ मूरख लोगो, तू पचन्क समुझ नाहीं अहइ:<br> <span class="br-ind"><br><span class="indent">&nbsp;</span></span>तू पचे लोगन का आँखिन अहा, किन्तु तू पचे लखल्या नाहीं।<br> <span class="br-ind"><br><span class="indent">&nbsp;</span></span>तू पचे लोगन क कान अहा, किन्तु तू पचे सुनत्या नाहीं।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>का तू मोसे नाहीं डरत ह?”<br> <span class="br-ind"><br><span class="indent">&nbsp;</span></span>यहोवा कहत ह, “मोरे समन्वा तू पचन्क डर स काँपइ चाही।<br> <span class="br-ind"><br><span class="indent">&nbsp;</span></span>मइँ ही उ हउँ, जउन समुद्दर क तटन क मर्यादा बनाएउँ।<br> <span class="br-ind"><br><span class="indent">&nbsp;</span></span>मइँ बालू क अइसी सीमा बनाएउँ जेका पानी तोड़ सकत ह।<br> <span class="br-ind"><br><span class="indent">&nbsp;</span></span>लहरन तटे क कुचरि सकत ह,<br> <span class="br-ind"><br><span class="indent">&nbsp;</span></span>मुला उ एका बर्बाद नाहीं करी।<br> <span class="br-ind"><br><span class="indent">&nbsp;</span></span>चढ़त भइ लहरन गरज सकत हीं, मुला उ सबइ तटे क मर्यादा तोड़ नाहीं सकत।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>मुला यहूदा क लोग हठी अहइँ।<br> <span class="br-ind"><br><span class="indent">&nbsp;</span></span>उ सबइ हमेसा मोरे खिलाफ जाइ क जोजना बनावत हीं।<br> <span class="br-ind"><br><span class="indent">&nbsp;</span></span>उ पचे मोहसे मुड़ा अहइँ अउर मोहसे दूर चला गवा अहइँ।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>यहूदा क लोग कबहुँ आपन स नाहीं कहतेन,<br> <span class="br-ind"><br><span class="indent">&nbsp;</span></span>‘हमका आपन परमेस्सर यहोवा स डेराइ अउ ओकर सम्मान करइ चाही।<br> <span class="br-ind"><br><span class="indent">&nbsp;</span></span>उ हमका ठीक समइ पइ पतझड़ अउ बसन्त क बर्खा देत ह।<br> <span class="br-ind"><br><span class="indent">&nbsp;</span></span>उ इ निहचित करत ह कि हम ठीक समइ पइ फसिल काटि सकी।’<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>यहूदा क लोगो, तू पचे अपराध किहा ह।<br> <span class="br-ind"><br><span class="indent">&nbsp;</span></span>एह बरे इहाँ बर्खा अउर पकी भइ फसिल नाहीं अही।<br> <span class="br-ind"><br><span class="indent">&nbsp;</span></span>तोहार पचन्क पापन तू पचन्क यहोवा क ओन नीक चीजन क भोग नाहीं करइ दिहस ह।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>मोरे लोगन क बीच पापी लोग अहइँ।<br> <span class="br-ind"><br><span class="indent">&nbsp;</span></span>उ सबइ पापी लोग पंछियन क फँसावइ बरे जाल बनावइवालन क तरह अहइँ।<br> <span class="br-ind"><br><span class="indent">&nbsp;</span></span>उ पचे लोग आपन जाल बिछावत हीं,<br> <span class="br-ind"><br><span class="indent">&nbsp;</span></span>मुला उ पचे पंछी क बदले मनइयन क फँसावत हीं।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>एन मनइयन क घर झूठ स वइसेन भरा होत हीं,<br> <span class="br-ind"><br><span class="indent">&nbsp;</span></span>जइसे चिरइयन स भरे पिंजरा होइँ।<br> <span class="br-ind"><br><span class="indent">&nbsp;</span></span>ओनकर झूठ ओनका धनी अउ सक्तीसाली बनाएस ह।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>जउने पापन क उ पचे किहन ह ओनही स उ पचे बड़के अउर मोट भएन ह।<br> <span class="br-ind"><br><span class="indent">&nbsp;</span></span>जउने बुरे करमन क उ पचे करत हीं ओनकर कउनो अन्त नाहीं।<br> <span class="br-ind"><br><span class="indent">&nbsp;</span></span>उ पचे अनाथ बच्चन क मामले क पच्छ मँ बहस नाहीं करिहीं,<br> <span class="br-ind"><br><span class="indent">&nbsp;</span></span>उ पचे अनाथ क सहायता नाहीं करिहीं।<br> <span class="br-ind"><br><span class="indent">&nbsp;</span></span>उ पचे गरीब लोगन क उचित निआव नाहीं पावइ देइहीं।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>का मोका एन करमन क कारण यहूदा क दण्ड देइ चाहीं?”<br> <span class="br-ind"><br><span class="indent">&nbsp;</span></span>यहोवा कहत ह,<br> <span class="br-ind"><br><span class="indent">&nbsp;</span></span>“का मोका ओनका उ दण्ड देइ नाहीं चाही<br> <span class="br-ind"><br><span class="indent">&nbsp;</span></span>जउन ओनका मिलइ चाही?”<br></div>
<div class="v" id="v30"><span class="vn">30</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा कहत ह, “यहूदा देस मँ एक खउफनाक अउर हिरदय दहलावइ वाला घटना घटति अहइ।<br> <span class="br-ind"><br><span class="indent">&nbsp;</span></span>जउन भवा ह उ इ अहइ कि:<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>नबी झूठ बोलत हीं,<br> <span class="br-ind"><br><span class="indent">&nbsp;</span></span>याजक अपने हाथे मँ सक्ति लेत हीं।<br> <span class="br-ind"><br><span class="indent">&nbsp;</span></span>मोर लोग इहइ तरह खुस अहइँ।<br> <span class="br-ind"><br><span class="indent">&nbsp;</span></span>किन्तु लोगो, तू पचे का करब्या जब सजा दीन्ह जाइ?”<br></div>
</div>
<!-- PARSED ABOVE; EDITING MAY BREAK PARSER -->
</body></html>