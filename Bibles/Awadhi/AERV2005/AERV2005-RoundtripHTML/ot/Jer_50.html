<html><head>
<meta http-equiv="Content-Type" content="text/html;charset=utf-8" />
<title>Jer 50 &ndash; यिर्मयाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 50);">
<div id="navbar"><a href="../index.html">पवित्तर बाइबिल</a> &ndash; <b>यिर्मयाह</b> &ndash; <a href="Jer_1.html">1</a> ... <a href="Jer_48.html">48</a> <a href="Jer_49.html">49</a> <b>50</b> <a href="Jer_51.html">51</a> <a href="Jer_52.html">52</a> </div><hr>
<h1>Jer 50</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>बाबुल क बारे मँ सँदेसा</h2><span class="vn">1</span> <span class="br-p"><br><br></span>इ सँदेसा यहोवा क अहइ जेका उ बाबुल रास्ट्र अउ बाबुल क लोगन बरे दिहस। यहोवा इ सँदेसा यिर्मयाह क जरिये दिहस।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“हर एक रास्ट्र क इ घोसित कइ द्या।<br> <span class="br-ind"><br><span class="indent">&nbsp;</span></span>झण्डा उठावा अउर सँदेसा सुनावा।<br> <span class="br-ind"><br><span class="indent">&nbsp;</span></span>पूरा सँदेसा सुनावा अउर कहा,<br> <span class="br-ind"><br><span class="indent">&nbsp;</span></span>‘बाबुल रास्ट्र पइ अधिकार कीन्ह जाइ।<br> <span class="br-ind"><br><span class="indent">&nbsp;</span></span>बेल देवता लज्जा क पात्र बनी।<br> <span class="br-ind"><br><span class="indent">&nbsp;</span></span>मरोदेक देवता बहोत डेराइ जाइ।<br> <span class="br-ind"><br><span class="indent">&nbsp;</span></span>बाबुल क देवमूरतियन लज्जा क पात्र बनहीं<br> <span class="br-ind"><br><span class="indent">&nbsp;</span></span>ओकर मूर्ति देवता भयभीत होइ जइहीं।’<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>उत्तर स एक रास्ट्र बाबुल पइ हमला करी।<br> <span class="br-ind"><br><span class="indent">&nbsp;</span></span>उ रास्ट्र बाबुल क सूना रेगिस्तान स बनाइ देइ।<br> <span class="br-ind"><br><span class="indent">&nbsp;</span></span>कउनो मनई हुआँ नाहीं रही।<br> <span class="br-ind"><br><span class="indent">&nbsp;</span></span>मनई अउ पसु दुइनउँ हुआँ स पराइ जइहीं।”<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>यहोवा कहत ह, “उ समइ,<br> <span class="br-ind"><br><span class="indent">&nbsp;</span></span>इस्राएल क अउर यहूदा क लोग एक संग होइहीं।<br> <span class="br-ind"><br><span class="indent">&nbsp;</span></span>उ पचे एक संग बराबर रोवत रहिहीं<br> <span class="br-ind"><br><span class="indent">&nbsp;</span></span>अउर एक संग ही उ पचे आपन यहोवा परमेस्सर क खोजइ जइहीं।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>उ सबइ लोग पूछिहीं सिय्योन कइसे जाइँ<br> <span class="br-ind"><br><span class="indent">&nbsp;</span></span>उ पचे उ दिसा मँ चलब सुरू करिहीं।<br> <span class="br-ind"><br><span class="indent">&nbsp;</span></span>लोग कहिहीं, ‘आवा, हम यहोवा स जाइ मिलइँ,<br> <span class="br-ind"><br><span class="indent">&nbsp;</span></span>हम एक अइसी करार करी जउन सदा ही रहइ।<br> <span class="br-ind"><br><span class="indent">&nbsp;</span></span>हम लोग एक ठु अइसी करार करी जेका हम कबहुँ न बिसरी।’<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>“मोर लोग हेरान भेड़िन क तरह होइ ग अहइँ।<br> <span class="br-ind"><br><span class="indent">&nbsp;</span></span>ओनकर गड़रियन ओनका गलत राहे पइ लइ गवा अहइँ।<br> <span class="br-ind"><br><span class="indent">&nbsp;</span></span>ओनकर मार्गदर्सकन ओनका पहाड़न अउर पहाड़ियन मँ चारिहुँ कइँती भटकाएन ह।<br> <span class="br-ind"><br><span class="indent">&nbsp;</span></span>उ पचे बिसरि गएन कि ओनकर बिस्राम क ठउर कहाँ अहइ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>जउन भी मोरे लोगन क पाएस,<br> <span class="br-ind"><br><span class="indent">&nbsp;</span></span>चोट पहोंचाएस अउर ओन कहेन,<br> <span class="br-ind"><br><span class="indent">&nbsp;</span></span>‘हम कछू गलत नाहीं कीन्ह।<br> <span class="br-ind"><br><span class="indent">&nbsp;</span></span>वे लोग ही यहोवा क खिलाफ पाप किहेन।<br> <span class="br-ind"><br><span class="indent">&nbsp;</span></span>यहोवा ओनकर बिस्राम क ठउर अहइ।<br> <span class="br-ind"><br><span class="indent">&nbsp;</span></span>अउर परमेस्सर जेह पइ ओकर पुरखन पतियानेन।’<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>“बाबुल स पराइ निकरा।<br> <span class="br-ind"><br><span class="indent">&nbsp;</span></span>कसदी लोगन क देस क तजि द्या।<br> <span class="br-ind"><br><span class="indent">&nbsp;</span></span>ओन बोकरन क तरह बना जउन झूण्ड क राह देखावत हीं।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मइँ बहोत स रास्ट्रन क उत्तर स एक संग लिआउब।<br> <span class="br-ind"><br><span class="indent">&nbsp;</span></span>रास्ट्रन क इ समूह बाबुल क बिरुद्ध जुद्ध बरे तइयार होइ।<br> <span class="br-ind"><br><span class="indent">&nbsp;</span></span>बाबुल उत्तर क लोगन क जरिये अधिकार मँ लिआवा जाइ।<br> <span class="br-ind"><br><span class="indent">&nbsp;</span></span>उ सबइ रास्ट्र बाबुल पइ अनेक बाण चलइहीं<br> <span class="br-ind"><br><span class="indent">&nbsp;</span></span>अउर उ सबइ बाण ओन फउजियन क समान होइहीं<br> <span class="br-ind"><br><span class="indent">&nbsp;</span></span>जउन जुद्ध भूइँया स खाली हाथ नाहीं लउटेन।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>दुस्मन कसदी लोगन स सारा धन लेइ।<br> <span class="br-ind"><br><span class="indent">&nbsp;</span></span>उ सबइ दुस्मन फउजी जउन चहिहीं, लेइहीं।”<br> <span class="br-ind"><br><span class="indent">&nbsp;</span></span>इ सबइ यहोवा कहत ह।<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>“बाबुल, तू उत्तेजित अउ खुस ह्वा।<br> <span class="br-ind"><br><span class="indent">&nbsp;</span></span>तू मोर देस लिहा।<br> <span class="br-ind"><br><span class="indent">&nbsp;</span></span>तू अनाज क चारिहुँ कइँती<br> <span class="br-ind"><br><span class="indent">&nbsp;</span></span>गइया क तरह नाचत अहा।<br> <span class="br-ind"><br><span class="indent">&nbsp;</span></span>तोहार हँसी घोड़न क<br> <span class="br-ind"><br><span class="indent">&nbsp;</span></span>हिनहिनाहट जइसी अहइ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>अब तोहार महतारी बहित लजाइ<br> <span class="br-ind"><br><span class="indent">&nbsp;</span></span>तोहका जन्म देइवाली महतारी क ग्लानि होइ<br> <span class="br-ind"><br><span class="indent">&nbsp;</span></span>बाबुल सबहिं रास्ट्रन क तुलना मँ सब स कम महत्व क होइ।<br> <span class="br-ind"><br><span class="indent">&nbsp;</span></span>उ एक सूना रेगिस्तान होइ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>यहोवा आपन किरोध परगट करी।<br> <span class="br-ind"><br><span class="indent">&nbsp;</span></span>एह बरे कउनो मनई हुआँ नाहीं रही।<br> <span class="br-ind"><br><span class="indent">&nbsp;</span></span>बाबुल नगर पूरी तरह खाली रही।<br> <span class="br-ind"><br><span class="indent">&nbsp;</span></span>बाबुल स गुजरइवाला हर एक मनई डेराइ।<br> <span class="br-ind"><br><span class="indent">&nbsp;</span></span>उ पचे आपन मूँड़ हिलइहीं जब उ पचे लखिहीं कि इ कउने बुरी तरह नस्ट भवा ह।<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>“बाबुल क खिलाफ जुद्ध क तइयारी करा।<br> <span class="br-ind"><br><span class="indent">&nbsp;</span></span>सबहिं फउजियन आपन धनुस स बाबुल पइ बाण चलावा।<br> <span class="br-ind"><br><span class="indent">&nbsp;</span></span>आपन बाणन क न बचावा।<br> <span class="br-ind"><br><span class="indent">&nbsp;</span></span>बाबुल यहोवा क खिलाफ पाप किहस ह।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>बाबुल क चारिहुँ ओर क फउजियो, जुद्ध क उद्घोस करा।<br> <span class="br-ind"><br><span class="indent">&nbsp;</span></span>अब बाबुल आत्म समर्पण किहेस ह।<br> <span class="br-ind"><br><span class="indent">&nbsp;</span></span>ओकर दीवारन अउर गुम्बदन क गिराइ दीन्ह ग अहइ।<br> <span class="br-ind"><br><span class="indent">&nbsp;</span></span>यहोवा ओन लोगन क उ सजा देत अहइ जउन ओनका मिलइ चाही।<br> <span class="br-ind"><br><span class="indent">&nbsp;</span></span>रास्ट्रो तू बाबुल क उ सजा द्या जउन मिलइ चाही।<br> <span class="br-ind"><br><span class="indent">&nbsp;</span></span>ओकर संग उ करा जउन उ दूसर रास्ट्रन क संग किहस ह।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>बाबुल क लोगन क ओनकर फसलन न उगावइ द्या।<br> <span class="br-ind"><br><span class="indent">&nbsp;</span></span>ओनका फसलन न काटइ द्या।<br> <span class="br-ind"><br><span class="indent">&nbsp;</span></span>बाबुल क फउजी आपन नगर मँ अनेकन कैदी लियाएन ह।<br> <span class="br-ind"><br><span class="indent">&nbsp;</span></span>अब दुस्मन क फउजी आइ गवा अहइँ,<br> <span class="br-ind"><br><span class="indent">&nbsp;</span></span>एह बरे उ पचे कैदी आपन घर लउटत अहइँ।<br> <span class="br-ind"><br><span class="indent">&nbsp;</span></span>उ सबइ कैदी आपन देसन क वापस परात अहइँ।<br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>“इस्राएल भेड़ी क तरह अहइ जेका<br> <span class="br-ind"><br><span class="indent">&nbsp;</span></span>सेरन पाछा कइके भगाइ दिहन ह।<br> <span class="br-ind"><br><span class="indent">&nbsp;</span></span>ओका खाइवाला पहिला सेर अस्सूर क राजा रहा।<br> <span class="br-ind"><br><span class="indent">&nbsp;</span></span>ओकर हाड़न क चूर करइवाला आखिरी सेर बाबुल क राजा नबूकदनेस्सर रहा।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>एह बरे सर्वसक्तीमान यहोवा, इस्राएल क परमेस्सर कहत ह:<br> <span class="br-ind"><br><span class="indent">&nbsp;</span></span>‘मइँ हाली ही बाबुल क राजा अउर ओकर देस क सजा देब।<br> <span class="br-ind"><br><span class="indent">&nbsp;</span></span>मइँ ओका वइसे ही सजा देब जइसे मइँ अस्सूर क राजा क सजा दिहेउँ।<br></div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>“‘मुला इस्राएल क मइँ ओकरे खेतन मँ वापस लिआउब।<br> <span class="br-ind"><br><span class="indent">&nbsp;</span></span>उ उहइ भोजन करी जउन कर्मेल पर्वत अउर बासान क भुइँया क उपज अहइ।<br> <span class="br-ind"><br><span class="indent">&nbsp;</span></span>उ भोजन करी अउर भरा पूरा होइ।<br> <span class="br-ind"><br><span class="indent">&nbsp;</span></span>उ एप्रैम अउर गिलाद भुइँया मँ पहाड़ियन पइ खाइ।’”<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>यहोवा कहत ह, “उ समइ लोग इस्राएल क अपराध क जानइ चहिहीं।<br> <span class="br-ind"><br><span class="indent">&nbsp;</span></span>किन्तु कउनो अपराध नाहीं होइ।<br> <span class="br-ind"><br><span class="indent">&nbsp;</span></span>लोग यहूदा क पापन क जानइ चहिहीं<br> <span class="br-ind"><br><span class="indent">&nbsp;</span></span>किन्तु कउनो पाप नाहीं मिली।<br> <span class="br-ind"><br><span class="indent">&nbsp;</span></span>काहेकि मइँ इस्राएल अउ यहूदा क कछू बचे भएन क बचावत अहउँ<br> <span class="br-ind"><br><span class="indent">&nbsp;</span></span>अउर मइँ ओनकर सबहिं पापन बरे ओनका छिमा करत हउँ।”<br></div>
<div class="v" id="v21"><span class="vn">21</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा कहत ह, “मरातैम देस पइ हमला करा।<br> <span class="br-ind"><br><span class="indent">&nbsp;</span></span>पकोद क पहँटा क निवासियन पइ हमला करा।<br> <span class="br-ind"><br><span class="indent">&nbsp;</span></span>ओन पइ हमला करा,<br> <span class="br-ind"><br><span class="indent">&nbsp;</span></span>ओनका मार डावा अउर ओनका पूरी तरह नस्ट कइ द्या।<br> <span class="br-ind"><br><span class="indent">&nbsp;</span></span>उ सब करा जेकरे बरे मइँ आदेस देत हउँ।<br></div>
<div class="v" id="v22"><span class="vn">22</span> <span class="br-p"><br><br></span><span class="br-ind"><br><span class="indent">&nbsp;</span></span>“जुद्ध क घोस समूचइ देस मँ सुना जाइ सकत ह।<br> <span class="br-ind"><br><span class="indent">&nbsp;</span></span>इ बहोत जियादा बिध्वंस क सोर अहइ।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>बाबुल ‘पूरी भुइँया क हथौड़ा’ रहा।<br> <span class="br-ind"><br><span class="indent">&nbsp;</span></span>किन्तु अब हथौड़ा टूट गवा बिखराइ गवा अहइ।<br> <span class="br-ind"><br><span class="indent">&nbsp;</span></span>बाबुल सबन मँ सब स जियादा<br> <span class="br-ind"><br><span class="indent">&nbsp;</span></span>बर्बाद रास्ट्रन मँ स एक अहइ।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>बाबुल, तू एक जाल बिछाएउँ,<br> <span class="br-ind"><br><span class="indent">&nbsp;</span></span>किन्तु खुद ही तू एहमाँ आइ फँसा अउर तू लख भी नाहीं पाएस कि उ आवत रहा।<br> <span class="br-ind"><br><span class="indent">&nbsp;</span></span>तू यहोवा क खिलाफ लड़्या,<br> <span class="br-ind"><br><span class="indent">&nbsp;</span></span>एह बरे तू मिल गया अउर धरा गया।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>यहोवा आपन भण्डार खोल दिहस ह।<br> <span class="br-ind"><br><span class="indent">&nbsp;</span></span>अउर आपन किरोध क अस्त्र-सस्त्र निकारेस ह।<br> <span class="br-ind"><br><span class="indent">&nbsp;</span></span>सर्वसक्तीमान परमेस्सर यहोवा ओन अस्त्र-सस्त्र क निकारेस ह<br> <span class="br-ind"><br><span class="indent">&nbsp;</span></span>काहेकि ओका कसदी लोगन क देस मँ काम करब अहइ।<br></div>
<div class="v" id="v26"><span class="vn">26</span> <span class="br-p"><br><br></span><span class="br-ind"><br><span class="indent">&nbsp;</span></span>“बहोत दूर स बाबुल क खिलाफ आवा,<br> <span class="br-ind"><br><span class="indent">&nbsp;</span></span>ओकर अन्न भण्डार घरन क तोड़िके खोला।<br> <span class="br-ind"><br><span class="indent">&nbsp;</span></span>बाबुल क पूरी तरह नस्ट करा<br> <span class="br-ind"><br><span class="indent">&nbsp;</span></span>अउर कउनो क जिअत न छोड़ा।<br> <span class="br-ind"><br><span class="indent">&nbsp;</span></span>ओनकर ल्हासन क अनाजे क बड़के ढेर क तरह एक ढेर मँ लगावा।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>बाबुल क सबहिं नउ जवानन क मार डावा।<br> <span class="br-ind"><br><span class="indent">&nbsp;</span></span>ओनकर नरसंहार होइ द्या।<br> <span class="br-ind"><br><span class="indent">&nbsp;</span></span>ओनकर पराजय क समय आइ गवा अहइ।<br> <span class="br-ind"><br><span class="indent">&nbsp;</span></span>एह बरे ओनके बरे बहोत बुरा होइ।<br> <span class="br-ind"><br><span class="indent">&nbsp;</span></span>इ ओनके बरे दण्डित होइ क समइ अहइ।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>लोग बाबुल देस स परात अहइँ,<br> <span class="br-ind"><br><span class="indent">&nbsp;</span></span>उ पचे उ देस स बच निकरत अहइँ।<br> <span class="br-ind"><br><span class="indent">&nbsp;</span></span>उ सबइ लोग सिय्योन क आवत अहइँ अउर उ पचे सबहिं स उ सब कहत अहइँ जउन यहोवा करत अहइ।<br> <span class="br-ind"><br><span class="indent">&nbsp;</span></span>उ सबइ कहत अहइँ कि बाबुल क, जउन सजा मिलइ चाही यहोवा ओका देत अहइ।<br> <span class="br-ind"><br><span class="indent">&nbsp;</span></span>बाबुल यहोवा क मन्दिर क नस्ट किहस, एह बरे अब यहोवा बाबुल क नस्ट करत अहइ।<br></div>
<div class="v" id="v29"><span class="vn">29</span> <span class="br-p"><br><br></span><span class="br-ind"><br><span class="indent">&nbsp;</span></span>“धनुर्धारियन क बाबुल क खिलाफ बोलावा।<br> <span class="br-ind"><br><span class="indent">&nbsp;</span></span>ओन लोगन स नगर पइ हमला करइ क कहा।<br> <span class="br-ind"><br><span class="indent">&nbsp;</span></span>कउनो क बच निकरइ जिन द्या।<br> <span class="br-ind"><br><span class="indent">&nbsp;</span></span>जउन उ किहस ह ओकर उल्टा भुगतान करा।<br> <span class="br-ind"><br><span class="indent">&nbsp;</span></span>ओकरे संग उहइ करा<br> <span class="br-ind"><br><span class="indent">&nbsp;</span></span>जउन उ दूसर रास्ट्रन क संग किहेस ह।<br> <span class="br-ind"><br><span class="indent">&nbsp;</span></span>बाबुल यहोवा क सम्मान नाहीं किहेस।<br> <span class="br-ind"><br><span class="indent">&nbsp;</span></span>बाबुल इस्राएल क पवित्तरतम क बरे बड़ा घमण्डी रहा।<br> <span class="br-ind"><br><span class="indent">&nbsp;</span></span>एह बरे बाबुल क सजा द्या।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>बाबुल क नउ जवान सड़कन पइ मारा जइहीं,<br> <span class="br-ind"><br><span class="indent">&nbsp;</span></span>ओह दिन सबहिं फउजी मर जइहीं।”<br> <span class="br-ind"><br><span class="indent">&nbsp;</span></span>इ सबइ यहोवा कहत ह।<br></div>
<div class="v" id="v31"><span class="vn">31</span> <span class="br-p"><br><br></span><span class="br-ind"><br><span class="indent">&nbsp;</span></span>“बाबुल, तू बहोत गर्वीला अहा,<br> <span class="br-ind"><br><span class="indent">&nbsp;</span></span>अउर मइँ तोहरे खिलाफ हउँ।”<br> <span class="br-ind"><br><span class="indent">&nbsp;</span></span>हमार सुआमी सर्वसक्तीमान यहोवा इ सब कहत ह।<br> <span class="br-ind"><br><span class="indent">&nbsp;</span></span>“मइँ तोहरे खिलाफ हउँ<br> <span class="br-ind"><br><span class="indent">&nbsp;</span></span>अउर तोहरे दण्डित होइ क समइ आइ गवा ह।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>गर्वीला बाबुल ठोकर खाइ अउ गिरी<br> <span class="br-ind"><br><span class="indent">&nbsp;</span></span>अउर कउनो मनई ओका उठावइ मँ मदद नाहीं करी।<br> <span class="br-ind"><br><span class="indent">&nbsp;</span></span>मइँ ओकरे नगरन मँ आगी लगाउब,<br> <span class="br-ind"><br><span class="indent">&nbsp;</span></span>उ आगी ओकरे चारिहुँ कइँती क सबहिं क पुरी तरह बारि देइ।”<br></div>
<div class="v" id="v33"><span class="vn">33</span> <span class="br-p"><br><br></span><span class="br-ind"><br><span class="indent">&nbsp;</span></span>सर्वसक्तीमान यहोवा कहत ह,<br> <span class="br-ind"><br><span class="indent">&nbsp;</span></span>“इस्राएल अउ यहूदा क लोग दास अहइँ।<br> <span class="br-ind"><br><span class="indent">&nbsp;</span></span>दुस्मन ओनका लइ गवा अउर दुस्मन इस्राएल क निकरि जाइ नाहीं देइ।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>मुला परमेस्सर ओन लोगन क वापस लिआइ।<br> <span class="br-ind"><br><span class="indent">&nbsp;</span></span>ओकर नाउँ सर्वसक्तिमान परमेस्सर यहोवा अहइ।<br> <span class="br-ind"><br><span class="indent">&nbsp;</span></span>उ दृढ़ सक्ति स ओन लोगन क रच्छा करी।<br> <span class="br-ind"><br><span class="indent">&nbsp;</span></span>उ ओनकर रच्छा करी जेहसे उ पृथ्वी क बिस्राम दइ सकइ।<br> <span class="br-ind"><br><span class="indent">&nbsp;</span></span>किन्तु उ बाबुल क लोगन क बिस्राम नाहीं देइ।”<br></div>
<div class="v" id="v35"><span class="vn">35</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा कहत ह,<br> <span class="br-ind"><br><span class="indent">&nbsp;</span></span>“बाबुल क लोगन क तरवार स मार द्या।<br> <span class="br-ind"><br><span class="indent">&nbsp;</span></span>बाबुल क राजकीय अधिकारियन<br> <span class="br-ind"><br><span class="indent">&nbsp;</span></span>अउ ग्यानियन क भी तरवार स मर जाइ द्या।<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>बाबुल क याजकन क तरवार स मार द्या।<br> <span class="br-ind"><br><span class="indent">&nbsp;</span></span>उ सबइ याजक मूरख लोगन क तरह होइहीं।<br> <span class="br-ind"><br><span class="indent">&nbsp;</span></span>बाबुल क फउजियन क तरवार स मर जाइ द्या,<br> <span class="br-ind"><br><span class="indent">&nbsp;</span></span>उ सबइ फउजी त्रास स भरि जइहीं।<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>बाबुल क घोड़न अउर रथन क तरवार क घाट उतरइ द्या।<br> <span class="br-ind"><br><span class="indent">&nbsp;</span></span>दूसर देसन क भाड़े क फउजियन क तरवार स कट जाइ द्या।<br> <span class="br-ind"><br><span class="indent">&nbsp;</span></span>उ सबइ फउजी भयभीत अबला होइहीं।<br> <span class="br-ind"><br><span class="indent">&nbsp;</span></span>बाबुल क खजाने क खिलाफ तरवार उठइ द्या,<br> <span class="br-ind"><br><span class="indent">&nbsp;</span></span>उ सबइ खजानन लइ लीन्ह जइहीं।<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>बाबुल क नदियन सूख जाइँ।<br> <span class="br-ind"><br><span class="indent">&nbsp;</span></span>उ सबइ नदियन सूख जइहीं।<br> <span class="br-ind"><br><span class="indent">&nbsp;</span></span>बाबुल देस मँ असंख्य देवमूरतियन अहइँ।<br> <span class="br-ind"><br><span class="indent">&nbsp;</span></span>उ सबइ मूरतियन परगट करत हीं कि बाबुल क लोग मूरख अहइँ।<br> <span class="br-ind"><br><span class="indent">&nbsp;</span></span>एह बरे ओन लोगन क संग बुरी घटनन घटिहीं।<br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>बाबुल फुन लोगन स नाहीं भरी<br> <span class="br-ind"><br><span class="indent">&nbsp;</span></span>जंगली कुकुरन, सुतुरमुर्ग अउर दूसर रेगिस्तान क जनावर हुआँ रहिहीं।<br> <span class="br-ind"><br><span class="indent">&nbsp;</span></span>किन्तु हुआँ कबहुँ कउनो मनई नाहीं रही।<br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>परमेस्सर सदोम, अमोरा अउ ओनके चारिहुँ कइँती क नगरन<br> <span class="br-ind"><br><span class="indent">&nbsp;</span></span>क पूरी तरह स नस्ट किहे रहा<br> <span class="br-ind"><br><span class="indent">&nbsp;</span></span>अउर जब ओन नगरन मँ कउनो नाहीं रहत।<br> <span class="br-ind"><br><span class="indent">&nbsp;</span></span>इहइ तरह बाबुल मँ कउनों नाहीं रही<br> <span class="br-ind"><br><span class="indent">&nbsp;</span></span>अउर कउनो मनई हुआँ रहइ कबहुँ नाहीं जाइ।<br></div>
<div class="v" id="v41"><span class="vn">41</span> <span class="br-p"><br><br></span><span class="br-ind"><br><span class="indent">&nbsp;</span></span>“लखा, उत्तर स लोग आवत अहइँ,<br> <span class="br-ind"><br><span class="indent">&nbsp;</span></span>उ पचे एक सक्तीसाली रास्ट्र स आवत अहइँ।<br> <span class="br-ind"><br><span class="indent">&nbsp;</span></span>पूरे संसार क चारिहुँ ओर स एक संग बहोत स राजा आवत अहइँ।<br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>ओनकी फउज क लगे धनुस अउर भालन अहइँ,<br> <span class="br-ind"><br><span class="indent">&nbsp;</span></span>फउजी कूर अहइँ,<br> <span class="br-ind"><br><span class="indent">&nbsp;</span></span>ओनमाँ दाया नाहीं अहइ।<br> <span class="br-ind"><br><span class="indent">&nbsp;</span></span>फउजी आपन घोड़न पइ सवार आवत अहइँ,<br> <span class="br-ind"><br><span class="indent">&nbsp;</span></span>ओकर दोड़इ क आवाज समुद्दर क गरजन क तरह अहइ।<br> <span class="br-ind"><br><span class="indent">&nbsp;</span></span>उ पचे आपन जगहियन पइ जुद्ध बरे तइयार अहइँ।<br> <span class="br-ind"><br><span class="indent">&nbsp;</span></span>बाबुल नगर उ पचे तोह पइ हमला करइ क तत्पर अहइँ।<br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>बाबुल क राजा ओन फउजन क बारे मँ सुनेस,<br> <span class="br-ind"><br><span class="indent">&nbsp;</span></span>अउर उ आतंकित होइ गवा।<br> <span class="br-ind"><br><span class="indent">&nbsp;</span></span>उ एतना डर गवा ह कि ओकर हाथ हल नाहीं सकतेन।<br> <span class="br-ind"><br><span class="indent">&nbsp;</span></span>ओकरे डर स ओकरे पेट मँ अइसी पीरा होत अहइ, जइसे उ बच्चा पइदा करइवाली मेहरारू होइ।”<br></div>
<div class="v" id="v44"><span class="vn">44</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा कहत ह, “कबहुँ यरदन नदी क निचके क<br> <span class="br-ind"><br><span class="indent">&nbsp;</span></span>घनी झाड़ियन स एक ठु सेर निकरी।<br> <span class="br-ind"><br><span class="indent">&nbsp;</span></span>उ सेर ओन खेतन मँ आइ<br> <span class="br-ind"><br><span class="indent">&nbsp;</span></span>जहाँ लोग आपन जनावरन रखत हीं<br> <span class="br-ind"><br><span class="indent">&nbsp;</span></span>अउर सब जनावर पराइ जइहीं।<br> <span class="br-ind"><br><span class="indent">&nbsp;</span></span>मइँ उ सेर क तरह होब।<br> <span class="br-ind"><br><span class="indent">&nbsp;</span></span>मइँ बाबुल, स ओकर देस छोड़ाउब।<br> <span class="br-ind"><br><span class="indent">&nbsp;</span></span>इ करइ बरे मइँ केका चुनब?<br> <span class="br-ind"><br><span class="indent">&nbsp;</span></span>मइँ जेका चाहब चुनब।<br> <span class="br-ind"><br><span class="indent">&nbsp;</span></span>काहेकि अइसा कउनो मनई नाहीं जउन मोका चुनौती दइ सकइ।<br> <span class="br-ind"><br><span class="indent">&nbsp;</span></span>कउनो गड़रिया मोर समन्वा खड़ा नाहीं होइ सकत।”<br></div>
<div class="v" id="v45"><span class="vn">45</span> <span class="br-p"><br><br></span><span class="br-ind"><br><span class="indent">&nbsp;</span></span>बाबुल क संग यहोवा जउन कछू करइ क<br> <span class="br-ind"><br><span class="indent">&nbsp;</span></span>जोजना बनाएस ह, ओका सुना।<br> <span class="br-ind"><br><span class="indent">&nbsp;</span></span>“बाबुल लोगन बरे यहोवा जउन करइ क निर्णय लिहस ह ओका सुना।<br> <span class="br-ind"><br><span class="indent">&nbsp;</span></span>दुस्मन बाबुल क लोगन क खींच लेइ जाब्या<br> <span class="br-ind"><br><span class="indent">&nbsp;</span></span>जइसा एक बछड़ा क झुण्ड स खींच लइ जाइ जात ह।<br> <span class="br-ind"><br><span class="indent">&nbsp;</span></span>उ बाबुल क एक खाली खेत मँ बदल देब।<br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>बाबुल क पतन होइ,<br> <span class="br-ind"><br><span class="indent">&nbsp;</span></span>अउर उ पतन पृथ्वी क कँपकँपाइ देइ।<br> <span class="br-ind"><br><span class="indent">&nbsp;</span></span>सबहिं रास्ट्रन क लोग<br> <span class="br-ind"><br><span class="indent">&nbsp;</span></span>बाबुल क बिध्वंस होइ क बारे मँ सुनिहीं।”<br></div>
</div>
<!-- PARSED ABOVE; EDITING MAY BREAK PARSER -->
</body></html>