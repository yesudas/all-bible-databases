<html><head>
<meta http-equiv="Content-Type" content="text/html;charset=utf-8" />
<title>Job 13 &ndash; अय्यूब &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 13);">
<div id="navbar"><a href="../index.html">पवित्तर बाइबिल</a> &ndash; <b>अय्यूब</b> &ndash; <a href="Job_1.html">1</a> ... <a href="Job_11.html">11</a> <a href="Job_12.html">12</a> <b>13</b> <a href="Job_14.html">14</a> <a href="Job_15.html">15</a> ... <a href="Job_42.html">42</a> </div><hr>
<h1>Job 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“मोर आँखिन पहिले स ही उ सब चिजियन क गवाही अहा जउन तू कहया ह।<br> <span class="br-ind"><br><span class="indent">&nbsp;</span></span>मोर कानन पहिले ही सुन अउर समुझ चुका ह<br> <span class="br-ind"><br><span class="indent">&nbsp;</span></span>जउन कछू तू करत अहा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>मइँ भी ओतना ही जानत हउँ जेतना तू जानत अहा,<br> <span class="br-ind"><br><span class="indent">&nbsp;</span></span>मइँ तोहसे कम नाहीं हउँ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>किन्तु मइँ सर्वसक्तीमान परमेस्सर स बोलइ चाहत हउँ,<br> <span class="br-ind"><br><span class="indent">&nbsp;</span></span>अउर मइँ ओकर समन्वा<br> <span class="br-ind"><br><span class="indent">&nbsp;</span></span>आपन मुकद्दमा क सफ़ाइ देउँ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मुला तू तीनउँ लोग आपन छूठ बातन स फुरई क ढाँपइ चाहत अहा।<br> <span class="br-ind"><br><span class="indent">&nbsp;</span></span>तू उ बेकार क चिकित्सक नाई अहा जउन कउनो क नीक नाहीं कइ सकत।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मोर इ कामना अहइ कि तू पूरी तरह चुप होइ जा।<br> <span class="br-ind"><br><span class="indent">&nbsp;</span></span>इ तोहरे बरे बूद्धिमानी क बात होइ जउन तू कइ सकत ह।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>“अब मोर तर्क सुना।<br> <span class="br-ind"><br><span class="indent">&nbsp;</span></span>सुना जब मइँ आपन सफाई देउँ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>का तू परमेस्सर बरे झूठ बोलब्या?<br> <span class="br-ind"><br><span class="indent">&nbsp;</span></span>का तू सचमुच परमेस्सर क बारे मँ झूठ बोलब्या?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>का तू मोरे खिलाफ परमेस्सर क पच्छ लेब्या?<br> <span class="br-ind"><br><span class="indent">&nbsp;</span></span>का तू अदालत मँ<br> <span class="br-ind"><br><span class="indent">&nbsp;</span></span>परमेस्सर क बचावइ जात अहा?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>अगर परमेस्सर तोहका बहोत करीब स जाँच लिहस<br> <span class="br-ind"><br><span class="indent">&nbsp;</span></span>तउ का उ कछू भी नीक बात पाई?<br> <span class="br-ind"><br><span class="indent">&nbsp;</span></span>का तू सोचत अहा कि तू परमेस्सर क छल पउब्या,<br> <span class="br-ind"><br><span class="indent">&nbsp;</span></span>ठीक उहइ तरह जइसे तू लोगन क छलत अहा?<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>अगर तू अदालत मँ छुपा छुपा कउनो तरफ़दारी करब्या,<br> <span class="br-ind"><br><span class="indent">&nbsp;</span></span>तउ परमेस्सर निहचय ही तोहका लताड़ी।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ओकर तेज तोहका डरावत ह<br> <span class="br-ind"><br><span class="indent">&nbsp;</span></span>अउर तू डर जात ह।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>तोहार कहब धूलि जइसे बेकार अहइँ।<br> <span class="br-ind"><br><span class="indent">&nbsp;</span></span>तोहार तर्कन माटी जइसी दुर्बल अहइँ।<br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>“चुप रहा अउ मोका कहि लेइ दया।<br> <span class="br-ind"><br><span class="indent">&nbsp;</span></span>मोरे संग कछू बात होइ जाइ दया।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>मइँ खुद क संकट मँ डावत हउँ<br> <span class="br-ind"><br><span class="indent">&nbsp;</span></span>अउर मइँ खुद आपन जिन्नगी आपन हाथन मँ लेत हउँ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>होइ सकत ह परमेस्सर मोका मारि देइ।<br> <span class="br-ind"><br><span class="indent">&nbsp;</span></span>यद्यापि मोका जीत क कछू आसा नाहीं अहइ,<br> <span class="br-ind"><br><span class="indent">&nbsp;</span></span>तउ भी मइँ आपन मुकदमा क तर्क ओकरे समन्वा देब।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>परमेस्सर मोर मुक्ति अहइ,<br> <span class="br-ind"><br><span class="indent">&nbsp;</span></span>काहेकि कउनो दुट्ठ मनई ओकर आपने-सामने नाहीं आइ सकत।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ओका धियान स सुना जेका मइँ कहत हउँ,<br> <span class="br-ind"><br><span class="indent">&nbsp;</span></span>ओह पइ कान दया जेकर व्याख्या मइँ करइ चाहत हउँ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>अब मइँ आपन बचाव करइ क तैयार हउँ।<br> <span class="br-ind"><br><span class="indent">&nbsp;</span></span>इ मोका पता अहइ कि मोका निर्दोख सिद्ध कीन्ह जाइ।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>कउनो भी मनई इ प्रमाणित नाहीं कइ सकत कि मइँ गलत हउँ।<br> <span class="br-ind"><br><span class="indent">&nbsp;</span></span>अगर कउनो मनई इ सिद्ध कइ देइ तउ मइँ चुप होइ जाब अउर मरि जाब।<br></div>
<div class="v" id="v20"><span class="vn">20</span> <span class="br-p"><br><br></span><span class="br-ind"><br><span class="indent">&nbsp;</span></span>“हे परमेस्सर, तू मोका दुइ बातन दइ दया,<br> <span class="br-ind"><br><span class="indent">&nbsp;</span></span>फिन मइँ तोहसे नाहीं छुपब।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>मोका दण्ड देइ रोकि दया,<br> <span class="br-ind"><br><span class="indent">&nbsp;</span></span>अउर मोसा जियादा लड़इ छोड़ द्या।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>फिन तू मोका पुकारा अउर मइ तोहका जवाब देब,<br> <span class="br-ind"><br><span class="indent">&nbsp;</span></span>या मोका बोलइ दया अउर तू मोका जावब दया।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>केतँना पाप मइँ किए हउँ?<br> <span class="br-ind"><br><span class="indent">&nbsp;</span></span>कउन सा अपराध मोहसे होइ गवा?<br> <span class="br-ind"><br><span class="indent">&nbsp;</span></span>मोका मोर पाप अउर अपराध देखाँवा।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>हे परमेस्सर, तू मोहसे काहे बचत अहा?<br> <span class="br-ind"><br><span class="indent">&nbsp;</span></span>तू मोर संग दुस्मन जइसा बेउहार काहे करत अहा?<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>का तू मोका डेरउब्या?<br> <span class="br-ind"><br><span class="indent">&nbsp;</span></span>मइँ एक पत्ता जइसा हउँ जेका पवन उड़ावत ह।<br> <span class="br-ind"><br><span class="indent">&nbsp;</span></span>एक झुरान तिनका क तू खदेड़त अहा।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>हे परमेस्सर, तू मोरे विरोध मँ गंभीर दोसपूर्ण बात लिखत अहा।<br> <span class="br-ind"><br><span class="indent">&nbsp;</span></span>का तू मोका अइसे पापन बरे दुःख देत ह जउन मइँ आपन जवानी मँ किहे रहेउँ?<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>मोरे गोड़न मँ तू काठ डाइ दिहया ह।<br> <span class="br-ind"><br><span class="indent">&nbsp;</span></span>तू मोर हर कदम पइ आँखी गड़ए रखत ह।<br> <span class="br-ind"><br><span class="indent">&nbsp;</span></span>मोरे कदमन क तू सीमा बाँध दिहा ह।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>मइँ सड़ी चीज जइसा छीन होत जात हउँ<br> <span class="br-ind"><br><span class="indent">&nbsp;</span></span>कीरन स खाए भए ओढ़नन क टुका जइसा।<br></div>
</div>
<!-- PARSED ABOVE; EDITING MAY BREAK PARSER -->
</body></html>