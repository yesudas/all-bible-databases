<html><head>
<meta http-equiv="Content-Type" content="text/html;charset=utf-8" />
<title>Job 14 &ndash; अय्यूब &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 14);">
<div id="navbar"><a href="../index.html">पवित्तर बाइबिल</a> &ndash; <b>अय्यूब</b> &ndash; <a href="Job_1.html">1</a> ... <a href="Job_12.html">12</a> <a href="Job_13.html">13</a> <b>14</b> <a href="Job_15.html">15</a> <a href="Job_16.html">16</a> ... <a href="Job_42.html">42</a> </div><hr>
<h1>Job 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“उहइ दिना स जब हमार मताहरी हम पचन क जन्मेस ह,<br> <span class="br-ind"><br><span class="indent">&nbsp;</span></span>हमार जिन्नगी छोट अउ दुःख स भरी अहइ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>मनई क जिन्नगी फूल क नाई अहइ जउन हाली जमत ह अउर फुन खतम होइ जात ह।<br> <span class="br-ind"><br><span class="indent">&nbsp;</span></span>मनई क जिन्नगी अहइ जइसे कउनो छाया तनिक देर टोकत ह अउर बनी नाहीं रहत।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>हे परमेस्सर, का तू उ मनई पइ धियान देब्या जउन मरा भवा लागत ह<br> <span class="br-ind"><br><span class="indent">&nbsp;</span></span>का तू मोर निआउ करइ मोका समन्वा लिअउब्या?<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>“कउनो अइसी चीज स जउन खुद स्वच्छ नाहीं अहइ स्वच्छ चीज कउन पाइ सकत ह? कउनो नाहीं।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मनई क जिन्नगी सीमित अहइ।<br> <span class="br-ind"><br><span class="indent">&nbsp;</span></span>तू ओकर जीवन काल क सीमित कइ दिहेस ह।<br> <span class="br-ind"><br><span class="indent">&nbsp;</span></span>तू मनई बरे जउन सीमा बाँध्या ह, ओका कउनो भी नाहीं बदल सकत।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>तउ परमेस्सर, तू हम पइ आँखी रखब तजि दया।<br> <span class="br-ind"><br><span class="indent">&nbsp;</span></span>हम लोगन क अकेल्ला तजि दया।<br> <span class="br-ind"><br><span class="indent">&nbsp;</span></span>हम पचन्क क आपन जिन्नगी क उहइ तरह समाप्त करइ दया जे तरह मजदूरन आपन काम क समाप्त करत ह।<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>“मुला अगर बृच्छ क काटिके गिराइ दीन्ह जाइ<br> <span class="br-ind"><br><span class="indent">&nbsp;</span></span>तउ भी आसा ओका रहत ह कि उ फुन स पनप सकत ह,<br> <span class="br-ind"><br><span class="indent">&nbsp;</span></span>काहेकि ओहमा नई-नई डारन फूटत रइहीं।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>चाहे ओकर जड़न धरती मँ पुरान काहे न होइ जाँइ<br> <span class="br-ind"><br><span class="indent">&nbsp;</span></span>अउर ओकार तना चाहे माटी मँ गल जाइ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मुला पानी क सिरिफ गंध स उ नई बढ़त देत ह<br> <span class="br-ind"><br><span class="indent">&nbsp;</span></span>अउर एक पउध क तरह ओहसे डारन फूटत हीं।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>मुला एक मनई कमज़ोर होइ जात ह अउ मरि जात ह,<br> <span class="br-ind"><br><span class="indent">&nbsp;</span></span>अउर तब उ चला जात ह।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>समुद्दर स पानी गाएब होइ सकत ह<br> <span class="br-ind"><br><span class="indent">&nbsp;</span></span>अउर नदियन सूख कइ फट सकत ह,<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>अउर तउ भी जउन कउनो आपन कब्र मँ मरा भवा अहइ<br> <span class="br-ind"><br><span class="indent">&nbsp;</span></span>कबहुँ भी नाहीं जी उठब!<br> <span class="br-ind"><br><span class="indent">&nbsp;</span></span>ओकर नींद स जगाइ स पहिले ही<br> <span class="br-ind"><br><span class="indent">&nbsp;</span></span>आकास लुप्त होइ जाइ।<br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>“मोर इच्छा अहइ कि तू मोरी कब्र मँ तक तलक छुपाइ लेइ चाही<br> <span class="br-ind"><br><span class="indent">&nbsp;</span></span>जब तलक तोहार किरोध कम नाहीं होइ जाइ।<br> <span class="br-ind"><br><span class="indent">&nbsp;</span></span>अउर तोहका आदेस दीन्ह जाइतेन अउर मोका जगावा जातेन।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>अगर कउनो मनई मरि जाइ तउ का जिन्न कबहुँ पउब्या?<br> <span class="br-ind"><br><span class="indent">&nbsp;</span></span>मइँ तब तलक बाट जोहब, जब तलक मोर कर्तव्य पूरा नाहीं होइ जात अउर जब तलक मइँ अजाद न होइ जाऊँ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>हे परमेस्सर, तू मोका बोलउब्या<br> <span class="br-ind"><br><span class="indent">&nbsp;</span></span>अउर मइँ तोहका जवाब देब।<br> <span class="br-ind"><br><span class="indent">&nbsp;</span></span>उ तू ही अहइ जउन मोका बनाया ह<br> <span class="br-ind"><br><span class="indent">&nbsp;</span></span>यह बरे तोहका मोह पइ धियान देइ चाही।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>तब मोरी इच्छा अहइ कि तू मोर हर कदम क जाँच करा,<br> <span class="br-ind"><br><span class="indent">&nbsp;</span></span>मुला तोहका मोहमाँ कउनो गल्ती खोजइ क कोसिस नाहीं करइ चाही।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>तउ इ अइसा होइतेन कि मोर पापन क एक थइला मँ बन्दा कीन्ह जातेन।<br> <span class="br-ind"><br><span class="indent">&nbsp;</span></span>अउर तू मोरे पापन क हटाइ देतेन।<br></div>
<div class="v" id="v18"><span class="vn">18</span> <span class="br-p"><br><br></span><span class="br-ind"><br><span class="indent">&nbsp;</span></span>“एक नस्ट भवा पहाड़ क जइसा जेकर टूका ले लइ जात ह<br> <span class="br-ind"><br><span class="indent">&nbsp;</span></span>अउर एक चट्टान जउन आपन जगह स हटाइ लेइ जात ह।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>जइसे पानी पाथर क घाँसि डावत ह<br> <span class="br-ind"><br><span class="indent">&nbsp;</span></span>अउ माटी क पानी बहाइके तल मँ लइ जात ह।<br> <span class="br-ind"><br><span class="indent">&nbsp;</span></span>हे परमेस्सर, उहइ तरह मनई क आसा क तू नस्ट करत अहा।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>तू एक दाँइ मनई क हरावत अहा<br> <span class="br-ind"><br><span class="indent">&nbsp;</span></span>अउर उ खतम होइ जात ह।<br> <span class="br-ind"><br><span class="indent">&nbsp;</span></span>तू ओकरे मुँह बिगाड़त ह<br> <span class="br-ind"><br><span class="indent">&nbsp;</span></span>अउर ओका पठइ देत ह।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>अगर ओकर पूत कबहुँ सन्मान पावत हीं तउ ओका कबहुँ ओकर पता नाहीं चल पावत।<br> <span class="br-ind"><br><span class="indent">&nbsp;</span></span>अगर ओकर पूत कबहुँ अपमान भोगत हीं, तउ उ कबहुँ ओका लखि नाहीं पावत ह।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>तउ मनई क देह क कारण ही ओका पीड़ा होत ह<br> <span class="br-ind"><br><span class="indent">&nbsp;</span></span>अउर ओकर आतिमा ओकरे बरे सोक मनावत ह।”<br></div>
</div>
<!-- PARSED ABOVE; EDITING MAY BREAK PARSER -->
</body></html>