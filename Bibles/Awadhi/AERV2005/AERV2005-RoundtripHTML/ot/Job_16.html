<html><head>
<meta http-equiv="Content-Type" content="text/html;charset=utf-8" />
<title>Job 16 &ndash; अय्यूब &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 16);">
<div id="navbar"><a href="../index.html">पवित्तर बाइबिल</a> &ndash; <b>अय्यूब</b> &ndash; <a href="Job_1.html">1</a> ... <a href="Job_14.html">14</a> <a href="Job_15.html">15</a> <b>16</b> <a href="Job_17.html">17</a> <a href="Job_18.html">18</a> ... <a href="Job_42.html">42</a> </div><hr>
<h1>Job 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>अय्यूब एलीपज क जावाब देत ह</h2><span class="vn">1</span> <span class="br-p"><br><br></span>एह पइ अय्यूब जावाब देत भए कहेस:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“मइँ पहिले ही इ सबइ बातन क बहोत बार सुनेउँ ह।<br> <span class="br-ind"><br><span class="indent">&nbsp;</span></span>तू ‘आरामदेइवाला लोग’ सचमुच सिरिफ मोका तंग करत ह!<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>तोहार बेकार क लम्बी बातन कबहुँ खतम नाहीं होतिन।<br> <span class="br-ind"><br><span class="indent">&nbsp;</span></span>तू काहे तर्क करत ही रहत ह?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>जइसे तू कहत अहा वइसे बातन तउ मइँ भी कहइ सकत्या।<br> <span class="br-ind"><br><span class="indent">&nbsp;</span></span>अगर तू पचन्क मोर दुःख झेलइ क पड़त,<br> <span class="br-ind"><br><span class="indent">&nbsp;</span></span>मइँ भी तोहार खिलाफ तर्क देइ सकत हउँ<br> <span class="br-ind"><br><span class="indent">&nbsp;</span></span>अउर तोहार अपमान कइ सकत्या।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मुला मइँ आपन बचनन स तोहार हिम्मत बढ़ाइ सकत्या<br> <span class="br-ind"><br><span class="indent">&nbsp;</span></span>अउर तोहरे बरे आसा बँधाइ सकत्या।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>“मुला जउन कछू मइँ कहत हउँ ओहसे मोर दुःख दूर नाहीं होइ सकत।<br> <span class="br-ind"><br><span class="indent">&nbsp;</span></span>मुला अगर मइँ कछू भी न कहउँ तउ भी मोका चइन नाहीं पड़त।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>फुरइ हे परमेस्सर तू मोर सक्ती क हर लिहा ह।<br> <span class="br-ind"><br><span class="indent">&nbsp;</span></span>तू मोर सारा घराने क बर्बाद कइ दिहा ह।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>तू मोर सरीर क झूर्रीदार बनाइ दिहेस ह, अउर इ मोर खिलाफ गवाही दिहेस ह।<br> <span class="br-ind"><br><span class="indent">&nbsp;</span></span>मइँ खउफनाक देखाँत हउँ अउर लोग अइसा सोचत हीं कि मइँ बुराइ करइ क कारण अपराधी हउँ।<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>“परमेस्सर मोह पइ प्रहार करत ह।<br> <span class="br-ind"><br><span class="indent">&nbsp;</span></span>उ मोह पइ कोहान अहइ।<br> <span class="br-ind"><br><span class="indent">&nbsp;</span></span>उ मोरी देह क फारिके अलगाइ दिहस ह।<br> <span class="br-ind"><br><span class="indent">&nbsp;</span></span>परमेस्सर मोरे ऊपर दाँत पीसत ह।<br> <span class="br-ind"><br><span class="indent">&nbsp;</span></span>मोर दुस्मन घिना स भरी निगाह स घूरत हीं।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>लोग मोर हँसीं करत हीं।<br> <span class="br-ind"><br><span class="indent">&nbsp;</span></span>उ पचे सबहीं मोर खिलाफ इकट्ठा होत ह अउर मोरे मुँह क थपड़ावत ह।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>परमेस्सर मोका दुट्ठ लोगन क हाथे मँ अर्पण कइ दिहे अहइ।<br> <span class="br-ind"><br><span class="indent">&nbsp;</span></span>उ दुट्ठ मनई मोहे पइ सक्ती दिहस ह।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मोरे संग सब कछू भला चंगा रहा।<br> <span class="br-ind"><br><span class="indent">&nbsp;</span></span>तबहीं परमेस्सर मोका कुचर दिहस।<br> <span class="br-ind"><br><span class="indent">&nbsp;</span></span>हाँ, उ मोका गटई स धइ लिहेस<br> <span class="br-ind"><br><span class="indent">&nbsp;</span></span>अउर मोर चिथरा चिथरा कइ डाएस।<br> <span class="br-ind"><br><span class="indent">&nbsp;</span></span>परमेस्सर मोका निसाना बनाइ लिहस।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>परमेस्सर क तीरंदाज मोरे चारिहुँ कइँती अहइँ।<br> <span class="br-ind"><br><span class="indent">&nbsp;</span></span>उ मोरे गुर्दन क बाणन स बेधत ह।<br> <span class="br-ind"><br><span class="indent">&nbsp;</span></span>उ मोहे पइ दाया नाहीं देखावत ह।<br> <span class="br-ind"><br><span class="indent">&nbsp;</span></span>उ मोरे पित्त क धरती पइ बहाइ देत ह।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>परमेस्सर मोह पइ बार बार वार करत ह।<br> <span class="br-ind"><br><span class="indent">&nbsp;</span></span>उ मोह पइ अइसे झपटत ह जइसे कउनो फउजी जुद्ध मँ नाहीं झपटत ह।<br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>“मइँ बहोत ही दुःखी हउँ।<br> <span class="br-ind"><br><span class="indent">&nbsp;</span></span>एह बरे मइँ विलाप क ओढ़ना पहिरत हउँ।<br> <span class="br-ind"><br><span class="indent">&nbsp;</span></span>मइँ हिआँ धूलि मँ बइठा भवा हउँ अउर हरा भवा अनुभव करत हउँ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>मोरे मुँह रोवत बिलखत भए लाल भवा।<br> <span class="br-ind"><br><span class="indent">&nbsp;</span></span>मोरि आँखिन क खाले करिया घेरा अहइँ।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>मइँ कउनो क संग कबहुँ भी क्रूर नाहीं भएउँ।<br> <span class="br-ind"><br><span class="indent">&nbsp;</span></span>मुला इ सबइ बुरी बातन मोरे संग घटित भएन।<br> <span class="br-ind"><br><span class="indent">&nbsp;</span></span>मोरे पराथनन सही अहइँ।<br></div>
<div class="v" id="v18"><span class="vn">18</span> <span class="br-p"><br><br></span><span class="br-ind"><br><span class="indent">&nbsp;</span></span>“हे भुइयाँ, तू कबहुँ ओन अत्याचारन क जिन छिपाया जउन मोरे संग कीन्ह गवा अहइँ।<br> <span class="br-ind"><br><span class="indent">&nbsp;</span></span>मोर निआउ क बिनती क तू कबहुँ रुकइ जिन दया।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>अब तलक भी होइ सकत ह कि हुआँ आकास मँ कउनो तउ मोरे पच्छ मँ होइ।<br> <span class="br-ind"><br><span class="indent">&nbsp;</span></span>कउनो ऊपर अहइ जउन मोका दोख स रहित सिद्ध करी।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>मोर मीत मोर बारे मँ बोलत अहइँ,<br> <span class="br-ind"><br><span class="indent">&nbsp;</span></span>जब मइँ आसा स रोवत रही कि परमेस्सर मोर मदद करब।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>मोर इच्छा अहइ कि कउनो एक मोर अउर परमेस्सर क बिचउली करी<br> <span class="br-ind"><br><span class="indent">&nbsp;</span></span>जइसे कउनो एक मनई अउर परोसी क बीच बिचउली करत ही।<br></div>
<div class="v" id="v22"><span class="vn">22</span> <span class="br-p"><br><br></span><span class="br-ind"><br><span class="indent">&nbsp;</span></span>“कछू ही बरिस बाद<br> <span class="br-ind"><br><span class="indent">&nbsp;</span></span>मइँ हुआँ चला जाब जहाँ स फुन मइँ कबहुँ वापस न आउब।<br></div>
</div>
<!-- PARSED ABOVE; EDITING MAY BREAK PARSER -->
</body></html>