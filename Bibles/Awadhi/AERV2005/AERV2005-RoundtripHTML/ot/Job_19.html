<html><head>
<meta http-equiv="Content-Type" content="text/html;charset=utf-8" />
<title>Job 19 &ndash; अय्यूब &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 19);">
<div id="navbar"><a href="../index.html">पवित्तर बाइबिल</a> &ndash; <b>अय्यूब</b> &ndash; <a href="Job_1.html">1</a> ... <a href="Job_17.html">17</a> <a href="Job_18.html">18</a> <b>19</b> <a href="Job_20.html">20</a> <a href="Job_21.html">21</a> ... <a href="Job_42.html">42</a> </div><hr>
<h1>Job 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>अय्यूब क जवाब</h2><span class="vn">1</span> <span class="br-p"><br><br></span>तब अय्यूब जवाब देत भए कहेस।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“कब तलक तू पचे मोका सतावत रहब्या<br> <span class="br-ind"><br><span class="indent">&nbsp;</span></span>अउर सब्दन स मोका ताड़क रहब्या?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>अब लखा, तू पचे दसउ दाई मोका बेज्जत किहा ह।<br> <span class="br-ind"><br><span class="indent">&nbsp;</span></span>मोह पइ वार करत तू पचन्क सर्म नाहीं आवति ह।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>अउर जदि मइ कउनो बुराई किहेउँ<br> <span class="br-ind"><br><span class="indent">&nbsp;</span></span>तउ इ मोर गल्ती अहइ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>तू पचे इहइ चाहत अहा कि तू पचे मोहसे उत्तिम देखाँउन।<br> <span class="br-ind"><br><span class="indent">&nbsp;</span></span>तू पचे कहत अहा कि मोर कस्ट मोका दोखी साबित करत हीं।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>मुला उ तउ परमेस्सर अहइ जउन मोरे संग बुरा किहस ह<br> <span class="br-ind"><br><span class="indent">&nbsp;</span></span>अउर जउन मोरे चारिहुँ कइँती आपन फदां फइलाएस ह।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>मइँ गोहरावत हउँ ‘मोरे संग बुरा किहा ह’।<br> <span class="br-ind"><br><span class="indent">&nbsp;</span></span>मुला मोका कउनो जवाब नाहीं मिलत ह।<br> <span class="br-ind"><br><span class="indent">&nbsp;</span></span>चाहे मइँ निआउ क गुहार गोहरावउँ मोर कउनो नाहीं सुनत ह।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मोर रस्ता परमेस्सर रोकेस ह, एह बरे ओका मइँ पार नाहीं कइ सकत।<br> <span class="br-ind"><br><span class="indent">&nbsp;</span></span>उ अँधियारा मँ मोर रस्ता छुपाइ दिहस ह।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मोर सम्मान परमेस्सर छोर लिहस ह।<br> <span class="br-ind"><br><span class="indent">&nbsp;</span></span>उ मोरे मूँड़ स मुकुट छोर लिहस ह।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>परमेस्सर मोर पूरा सरीर मँ मोर प्राण निकरि तलक मारब।<br> <span class="br-ind"><br><span class="indent">&nbsp;</span></span>उ मोर आसन क अइसे उखाड़ देत ह<br> <span class="br-ind"><br><span class="indent">&nbsp;</span></span>जइसे कउनो जड़ स बृच्छ क उखाड़ि देइ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>मोरे खिलाफ परमेस्सर क किरोध भड़कत अहइ।<br> <span class="br-ind"><br><span class="indent">&nbsp;</span></span>उ मोका आपन दुस्मन कहत ह।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>परमेस्सर आपन फउज मोह पइ प्रहार करइ क पठवत ह।<br> <span class="br-ind"><br><span class="indent">&nbsp;</span></span>उ पचे मोरे चारिहुँ कइँती बुर्जियन खरा करत हीं।<br> <span class="br-ind"><br><span class="indent">&nbsp;</span></span>उ पचे मोरे तम्बू क चारिहुँ कइँती छावनी बनावत हीं।<br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>“परमेस्सर मोरे बन्धुअन क मोर दुस्मन बनाइ दिहेस।<br> <span class="br-ind"><br><span class="indent">&nbsp;</span></span>आपन मीतन बरे मइँ पराया होइ गएउँ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>मोर रिस्तेदारन मोका तजि दिहन।<br> <span class="br-ind"><br><span class="indent">&nbsp;</span></span>मोर मीतन मोका बिसराइ दिहन।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>मोर घरे क अतिथियन स लइके मेहरारु नउकरन तलक<br> <span class="br-ind"><br><span class="indent">&nbsp;</span></span>मोरे संग अइसा बेउहार करत ह जइसा मइँ कउनो अजनबी अहउँ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>मइँ आपन नउकर क बोलावत हउँ पर उ मोर नाहीं सुनत ह।<br> <span class="br-ind"><br><span class="indent">&nbsp;</span></span>उ पचे मोका मदद बरे भीख माँगाएस ह।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>मोर पत्नी मोरे साँस क गंध स घिना करत ह।<br> <span class="br-ind"><br><span class="indent">&nbsp;</span></span>मोर आपन ही गदेलन मोहसे घिना करत हीं।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>नान्ह गदेला तलक मोर हँसी उड़ावत हीं।<br> <span class="br-ind"><br><span class="indent">&nbsp;</span></span>जब कबहुँ मइँ जागत हउँ, तउ उ पचे मोरे खिलाफ बोलत हीं।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>मोर आपन मीत मोहसे घिना करत हीं।<br> <span class="br-ind"><br><span class="indent">&nbsp;</span></span>हिआँ तलक कि अइसे लोग जउन प्रिय अहइँ, मोर बिरोधी होइ गवा अहइँ।<br></div>
<div class="v" id="v20"><span class="vn">20</span> <span class="br-p"><br><br></span><span class="br-ind"><br><span class="indent">&nbsp;</span></span>“मइँ एँतना दुर्बल अहउँ जइसे मइँ सिरिफ खाल अउर हाड़न होइ गवा अहउँ।<br> <span class="br-ind"><br><span class="indent">&nbsp;</span></span>अब मइँ सिरिफ जिअत हउँ।<br></div>
<div class="v" id="v21"><span class="vn">21</span> <span class="br-p"><br><br></span><span class="br-ind"><br><span class="indent">&nbsp;</span></span>“हे मोर मीतो मोह पइ दाया करा, दाया करा मोह पइ<br> <span class="br-ind"><br><span class="indent">&nbsp;</span></span>काहेकि परमेस्सर क हाथ मोहका छू गवा अहइ।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>काहे मोका तू भी सतावत अहा जइसे मोका परमेस्सर सताएस ह<br> <span class="br-ind"><br><span class="indent">&nbsp;</span></span>काहे तू मोका दुख देत भए कबहुँ अघात्या नाहीं?<br></div>
<div class="v" id="v23"><span class="vn">23</span> <span class="br-p"><br><br></span><span class="br-ind"><br><span class="indent">&nbsp;</span></span>“जउन मइँ कहत हउँ ओका कउनो क याद राखइ चाही अउ किताबे मँ लिख देइ चाही!<br> <span class="br-ind"><br><span class="indent">&nbsp;</span></span>मोर सब्द कउनो क गोल पत्रक पइ लिख देइ चाही!<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>मइँ जउने बातन क कहत ओनका कउनो लोहा क कलम स सीसा पइ लिखा जाइ चाही<br> <span class="br-ind"><br><span class="indent">&nbsp;</span></span>या ओनका चट्टाने पइ खोद दीन्ह जाइ चाही ताकि उ हमेसा बरे रहइ जाइ।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>मोका इ जानत हउँ कि कउनो एक अइसा अहइ जउन मोर बरे बोलब्या अउर मोर रच्छा करब्या।<br> <span class="br-ind"><br><span class="indent">&nbsp;</span></span>मोका बिस्सास अहइ कि आखिर मँ उ धरती पइ खड़ा होब्या अउर मोरे बचाव करब्या।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>मोरे आपन देह छोड़इ अउर मोर चमड़ी तबाह होइक पाछे भी<br> <span class="br-ind"><br><span class="indent">&nbsp;</span></span>मइँ जानत हउँ कि मइँ परमेस्सर क लखब।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>मइँ परमेस्सर क खुद आपन आँखिन स लखब।<br> <span class="br-ind"><br><span class="indent">&nbsp;</span></span>खुद स कउनो दूसर नाहीं, परमेस्सर क लखब।<br> <span class="br-ind"><br><span class="indent">&nbsp;</span></span>मइँ बता नाहीं केतँना खुसी अनुभव करत हउँ।<br></div>
<div class="v" id="v28"><span class="vn">28</span> <span class="br-p"><br><br></span><span class="br-ind"><br><span class="indent">&nbsp;</span></span>“होइ सकत ह तू कहा, ‘हम अय्यूब क तंग करब।<br> <span class="br-ind"><br><span class="indent">&nbsp;</span></span>मइँ मामला क जड़ तलक जाब।’<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>मुला तोहका तरवारे स डरइ चाहीं,<br> <span class="br-ind"><br><span class="indent">&nbsp;</span></span>काहेकि परमेस्सर किरोधित होब्या अउर तोहका तरवार स सजा देब्या।<br> <span class="br-ind"><br><span class="indent">&nbsp;</span></span>अउर तब तू पचन्क समझब्या कि हुआँ निआउ क एक निहचित समइ अहइ।”<br></div>
</div>
<!-- PARSED ABOVE; EDITING MAY BREAK PARSER -->
</body></html>