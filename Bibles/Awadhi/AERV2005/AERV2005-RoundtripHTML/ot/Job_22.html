<html><head>
<meta http-equiv="Content-Type" content="text/html;charset=utf-8" />
<title>Job 22 &ndash; अय्यूब &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 22);">
<div id="navbar"><a href="../index.html">पवित्तर बाइबिल</a> &ndash; <b>अय्यूब</b> &ndash; <a href="Job_1.html">1</a> ... <a href="Job_20.html">20</a> <a href="Job_21.html">21</a> <b>22</b> <a href="Job_23.html">23</a> <a href="Job_24.html">24</a> ... <a href="Job_42.html">42</a> </div><hr>
<h1>Job 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>एलीपज क जवाब</h2><span class="vn">1</span> <span class="br-p"><br><br></span>फुन तेमान क एलीपज जवाब देत भए कहेस।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“परमेस्सर क कउनो भी मनई सहारा नाहीं दइ सकत,<br> <span class="br-ind"><br><span class="indent">&nbsp;</span></span>हिआँ तलक कि उ भी जउन बहोत बुद्धिमान मनई होइ परमेस्सर बरे हितकर नाहीं होइ सकत।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>अगर तू उहइ किहा जउन उचित रहा एहसे सर्वसक्तीमान परमेस्सर क आनन्द नाहीं मिली,<br> <span class="br-ind"><br><span class="indent">&nbsp;</span></span>अउर अगर तू खरा रहा हवा तउ एहसे ओका पछू नाहीं मिली।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>अय्यूब तोहका परमेस्सर काहे सजा देत ह अउर काहे तोह पइ दोख लगावत ह?<br> <span class="br-ind"><br><span class="indent">&nbsp;</span></span>का इ एह बरे कि तू भक्त अहा।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>नाहीं, इ सबइ एह बरे कि तू बहोत स पाप किहा ह, अय्यूब,<br> <span class="br-ind"><br><span class="indent">&nbsp;</span></span>तोहार पाप नाहीं रुकत अहइँ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>अय्यूब, होइ सकत ह कि तू आपन कउनो भाई क कछू चिज बिना कउनो कारण क गिरवी रख सकत ह।<br> <span class="br-ind"><br><span class="indent">&nbsp;</span></span>होइ सकत ह कि तू कउनो दीन मनइ क ओढ़ना रख लिहे ह्वा अउर ओनका नंगा बना किहे हवा्।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>तू थके-माँदे लोगन क पानी नाहीं दिहा,<br> <span class="br-ind"><br><span class="indent">&nbsp;</span></span>तू भुखान मनइयन क भोजन नाहीं दिहा।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>अय्यूब, अगर तू सक्तीसाली अउ धनी रह्या, तू ओन लोगन क सहारा नाहीं दिहा।<br> <span class="br-ind"><br><span class="indent">&nbsp;</span></span>तू बड़का जमींदार अउ समरथ वाला मनई रह्या।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मुला तू राँड़ अउरतन क बगइर कछू दिहे लउटाइ दिहा।<br> <span class="br-ind"><br><span class="indent">&nbsp;</span></span>अय्यूब, तू अनाथ गदेलन क लूट लिहा अउर ओनसे बुरा बेउहार किहा।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>एह बरे तोहरे चारिहुँ कइँती जाल बिछा भवा अहइँ<br> <span class="br-ind"><br><span class="indent">&nbsp;</span></span>अउर तोहका एकाएक आवत विपत्तियन डेरावत हीं।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>एह बरे घना अँधियारा तोहका ढाँक लिहस ह<br> <span class="br-ind"><br><span class="indent">&nbsp;</span></span>अउर एह बरे बाढ़ क पानी तोहका लीलत बाटइ।<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>“परमेस्सर अकास क सब स ऊँच हींसा मँ रहत ह।<br> <span class="br-ind"><br><span class="indent">&nbsp;</span></span>उ आपन जगह स सबन स ऊँच तारन क लखइ बरे खाले लखत ह।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>मुला अय्यूब, तू का करत ह, ‘परमेस्सर कछू नाहीं जानत,<br> <span class="br-ind"><br><span class="indent">&nbsp;</span></span>करिया बदरन स कइसे परमेस्सर हमका जाँच सकत ह<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>धना बादर ओका छुपाइ लेइ हीं,<br> <span class="br-ind"><br><span class="indent">&nbsp;</span></span>एह बरे जब उ आकास क सबन ऊँच हींसा मँ बिचरत ह तउ हमका ऊपर अकासे स लखि नाहीं सकत।’<br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, तू उ ही पुरानी राह पइ<br> <span class="br-ind"><br><span class="indent">&nbsp;</span></span>जेन पइ दुस्ट लोग चला करत हीं, चलत अहा।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>आपन मउत क समइ स पहिले ही दुट्ठ लोग मर गएन।<br> <span class="br-ind"><br><span class="indent">&nbsp;</span></span>बाढ़ ओनका बहाइके लइ गइ रही।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>इ सबइ उहइ लोग अहइँ जउन परमेस्सर स कहत हीं, ‘हमका अकेल्ले तजि द्या।’<br> <span class="br-ind"><br><span class="indent">&nbsp;</span></span>उ पचे सोचेन कि ‘सर्वसक्तीमान परमेस्सर हमार कछू नाहीं कइ सकत ह।’<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>मुला परमेस्सर ओन लोगन क कामयाब बनाएस ह अउर ओनका धनवान बनाइ दिहा।<br> <span class="br-ind"><br><span class="indent">&nbsp;</span></span>मुला मइँ उ ढंग स जेहसे दुस्ट सोचत हीं, अपनाइ नाहीं सकत हउँ।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>सज्जन जब बुरे लोगन क नास देखत हीं, तउ उ पचे खुस होत हीं।<br> <span class="br-ind"><br><span class="indent">&nbsp;</span></span>पाप स रहीत लोग दुस्टन पइ हँसत हीं, अउर कहा करत हीं।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>‘हमार दुस्मन फुरइ नस्ट होइ गएन।<br> <span class="br-ind"><br><span class="indent">&nbsp;</span></span>आगी ओनके धने क बारि देत ह।’<br></div>
<div class="v" id="v21"><span class="vn">21</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, अब खुद क तू परमेस्सर क अर्पित कइ दया, तब तू सान्ति पउब्या।<br> <span class="br-ind"><br><span class="indent">&nbsp;</span></span>अगर तू अइसा करा तउ तू धन्य अउर कामयाब होइ जाब्या।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ओकर सीख अपनाइ ल्या<br> <span class="br-ind"><br><span class="indent">&nbsp;</span></span>अउर ओकरे सब्द आपन मने मँ सुरच्छित रखा।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>अय्यूब, अगर तू फुन सर्वसक्तीमान परमेस्सर क लगे आवा तउ फिन स पहिले जइसा होइ जाइ।<br> <span class="br-ind"><br><span class="indent">&nbsp;</span></span>तोहका अपने घरे स पाप क बहोत दूर करइ चाही।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>तोहका सोना क धूरि क नाई<br> <span class="br-ind"><br><span class="indent">&nbsp;</span></span>अउर ओफीर क सोना क नदी क तराई क चट्टान क नाई समझइ चाही।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>तब सर्वसक्तीमान परमेस्सर तोहरे बरे सोना<br> <span class="br-ind"><br><span class="indent">&nbsp;</span></span>अउर चाँदी बन जाइ।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>तब तू बहोत खुस होब्या अउर तोहका सुख मिली।<br> <span class="br-ind"><br><span class="indent">&nbsp;</span></span>परमेस्सर क समन्वा तू बिना कउनो सर्म क मूँड़ि उठाइ सकब्या।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>जब तू ओकर बिनती करब्या तउ उ तोर सुना करी,<br> <span class="br-ind"><br><span class="indent">&nbsp;</span></span>जउन प्रतिग्या तू ओहसे किहे रह्या, तू ओका पूरा कइ सकब्या।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>जउन कछू तू करब्या ओहमाँ तोहका कामयाबी मिली,<br> <span class="br-ind"><br><span class="indent">&nbsp;</span></span>तोहरे रास्ते पइ प्रकास चमकी।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>परमेस्सर अहंकारी जन क लज्जित करी,<br> <span class="br-ind"><br><span class="indent">&nbsp;</span></span>मुला परमेस्सर नम्र मनई क रच्छा करी।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>परमेस्सर जउन मनई भोला नाहीं अहइ ओकर भी रच्छा करी,<br> <span class="br-ind"><br><span class="indent">&nbsp;</span></span>तोहरे हाथन क सफाई स ओका उद्धार मिली।”<br></div>
</div>
<!-- PARSED ABOVE; EDITING MAY BREAK PARSER -->
</body></html>