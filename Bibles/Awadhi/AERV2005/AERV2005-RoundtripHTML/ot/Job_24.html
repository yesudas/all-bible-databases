<html><head>
<meta http-equiv="Content-Type" content="text/html;charset=utf-8" />
<title>Job 24 &ndash; अय्यूब &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 24);">
<div id="navbar"><a href="../index.html">पवित्तर बाइबिल</a> &ndash; <b>अय्यूब</b> &ndash; <a href="Job_1.html">1</a> ... <a href="Job_22.html">22</a> <a href="Job_23.html">23</a> <b>24</b> <a href="Job_25.html">25</a> <a href="Job_26.html">26</a> ... <a href="Job_42.html">42</a> </div><hr>
<h1>Job 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“सर्वसक्तीमान परमेस्सर काहे नाहीं निआउ करइ बरे समइ मुकर्रर करत ह?<br> <span class="br-ind"><br><span class="indent">&nbsp;</span></span>लोग जउन परमेस्सर क मानत हीं ओनका काहे निआउ क समइ क बेकार बाट जोहइ क पड़त ह?<br></div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“लोग आपन धन दौलत क चीन्हन क, जउन ओकर चउहद्दी बतावत हीं, सरकावत रहत हीं ताकि आपन पड़ोसी क थोड़ी अउर धरती हड़प लेइँ।<br> <span class="br-ind"><br><span class="indent">&nbsp;</span></span>लोग पसु क चोराइ लेत हीं अउर ओनका दूसर चरागाहन मँ हाँक लइ जात हीं।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>अनाथ बच्चन क गदहन क उ पचे चोराइ लइ जात हीं।<br> <span class="br-ind"><br><span class="indent">&nbsp;</span></span>उ पचे राँड़ मेहरारुअन क बर्धन खोल लइ जात हीं जब तलक कि उ ओनकर कर्ज नाहीं चुकावत हीं।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>उ पचे दीन जन क मजबूर करत ही कि उ तजिके दूर हटि जाइके मजबूर होइ जात ह,<br> <span class="br-ind"><br><span class="indent">&nbsp;</span></span>एन दुस्टन स खुद क छुपावइ क।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>“उ सबइ दीन लोग ओन जंगली गदहन जइसे अहइँ जउन मरु भूमि मँ आपन चारा हेरा करत हीं।<br> <span class="br-ind"><br><span class="indent">&nbsp;</span></span>गरीबन अउ ओनकर बच्चन क मरुभूमि भोजन देत रहत ह।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>गरीब लोगन क कउनो दूसर क खेत मँ अनाज काटइ चाही।<br> <span class="br-ind"><br><span class="indent">&nbsp;</span></span>दुस्टन क अंगूरन क बगियन स बच भवा फलन उ पचे चुना करत हीं।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>दीन लोगन क बगइर ओढ़नन क सबइ रात बितावइ क होइ।<br> <span class="br-ind"><br><span class="indent">&nbsp;</span></span>सर्दी मँ ओनके लगे आपन क ढाँकइ बरे कछू नाहीं होइ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>उ पचे बर्खा स पहाड़न मँ भिज गवा अहइँ, ओनका बड़की चट्टानन स लिपट क रहइ क होइ,<br> <span class="br-ind"><br><span class="indent">&nbsp;</span></span>काहेकि ओनके लगे कछू नाहीं जउन ओनका मौसम स बचाइ लेइ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>बूरे लोग ओन गदेलन क जेकर बाप नाहीं अहइ ओनकर महतारी स छिन लेत हीं।<br> <span class="br-ind"><br><span class="indent">&nbsp;</span></span>उ पचे गरीब लोगन क आपन दास बनावत हीं।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>गरीब लोगन क लगे ओढ़ना नाहीं होत हीं।<br> <span class="br-ind"><br><span class="indent">&nbsp;</span></span>यह बरे ओन लोगन क नंगा ही घूमइ क होइ।<br> <span class="br-ind"><br><span class="indent">&nbsp;</span></span>उ पचे दुस्टन क गठरी क भार ढोवत हीं, मुला फुन भी उ पचे भुखान रहत हीं।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>गरीब लोग जइतून क तेल पेरिके निकारत हीं।<br> <span class="br-ind"><br><span class="indent">&nbsp;</span></span>उ पचे कुंडन मँ अगूर सूँदत हीं फुन भी उ पचे पिआसा रहत हीं।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मरत भए लोग जउन आहें भरत हीं उ सबइ सहर मँ सुनाइ पड़त ह।<br> <span class="br-ind"><br><span class="indent">&nbsp;</span></span>सतावा भवा लोग सहारा क पुकारत हीं, मुला परमेस्सर नाहीं सुनत ह।<br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>“कछू अइसे लोग अहइँ जउन प्रकास क खिलाफ होत हीं।<br> <span class="br-ind"><br><span class="indent">&nbsp;</span></span>उ पचे नाहीं जानइ चाहत हीं कि परमेस्सर ओनसे का करवावइ चाहत ह।<br> <span class="br-ind"><br><span class="indent">&nbsp;</span></span>परमेस्सर क राह पइ उ पचे नाहीं चलत हीं।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>हत्यारा भिंसारे जाग जात ह गरीबन अउ जरुरतवाले लोगन क हत्या करत ह।<br> <span class="br-ind"><br><span class="indent">&nbsp;</span></span>उ राति मँ चोर क नाई बन जात ह।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>उ मनई जउन बिभिचार करत ह, रात आवइ क बाट जोहा करत ह,<br> <span class="br-ind"><br><span class="indent">&nbsp;</span></span>उ सोचत ह, ‘ओका कउनो नाहीं लखी’ अउर उ आपन मुँह ढाँपि लेत ह।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>दुटठ मनई जब रात मँ अँधेरा होत ह तउ सेंधे लगाइके घरे मँ घुसत हीं।<br> <span class="br-ind"><br><span class="indent">&nbsp;</span></span>मुला दिन मँ उ पचे आपन हि घरन मँ छुपा रहत हीं।<br> <span class="br-ind"><br><span class="indent">&nbsp;</span></span>उ पचे प्रकास स बचत हीं।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ओन दुट्ठ लोग्गन क आँधियारा सबुह क नाई होत ह,<br> <span class="br-ind"><br><span class="indent">&nbsp;</span></span>उ पचे आतंक अउ आँधियारा क मीत होत हीं।<br></div>
<div class="v" id="v18"><span class="vn">18</span> <span class="br-p"><br><br></span><span class="br-ind"><br><span class="indent">&nbsp;</span></span>“‘दुट्ठ लोग अइसे बाहइ दीन्ह जात हीं जइसे झाग बाढ़ क पानी पाइ।<br> <span class="br-ind"><br><span class="indent">&nbsp;</span></span>उ धरती अभीसाप स ढकी बा जेकर उ पचे मालिक अहइँ।<br> <span class="br-ind"><br><span class="indent">&nbsp;</span></span>कउनो भी अंगूर क बगियन मँ अंगुर जमा करइ बरे नाहीं जात ह।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>जइसे गरम व सूखा मौसम पिघलत बरफ क पानी क सोख लेत ह,<br> <span class="br-ind"><br><span class="indent">&nbsp;</span></span>वइसे ही दुस्ट लोग कब्र क जरिये लील जइहीं।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>दुस्ट मनइयन मरइ क पाछे ओकर महतारी तलक ओका बिसरि जाइ।<br> <span class="br-ind"><br><span class="indent">&nbsp;</span></span>दुस्ट लोगन क देह क कीरा खाइ जइहीं।<br> <span class="br-ind"><br><span class="indent">&nbsp;</span></span>कउनो भी ओन लोगन क याद नाहीं रखइहीं।<br> <span class="br-ind"><br><span class="indent">&nbsp;</span></span>दुस्ट जन गिरे भए बृच्छ क नाई नष्ट कीन्ह जइहीं।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>दुस्ट मनई बाँझ मेहरारुअन क सतावा करत हीं।<br> <span class="br-ind"><br><span class="indent">&nbsp;</span></span>उ पचे उ तरह क मेहरारु क दुःख देत हीं।<br> <span class="br-ind"><br><span class="indent">&nbsp;</span></span>उ पचे कउनो भी राँड़ अउरत बरे<br> <span class="br-ind"><br><span class="indent">&nbsp;</span></span>दाया नाहीं देखाँवत हीं।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>दुस्ट मनई आपन सक्ती क उपयोग बलसाली क नस्ट करइ बरे करत हीं।<br> <span class="br-ind"><br><span class="indent">&nbsp;</span></span>बुरे लोग सक्तीसाली होइ जइहीं मुला आपन ही जन्नगी क भरोसा नाहीं होइ<br> <span class="br-ind"><br><span class="indent">&nbsp;</span></span>कि उ पचे जियादा दिन जी पइहीं।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>होइ सकत ह कि तनिक समइ बरे परमेस्सर सक्तीसाली क सुरच्छित रहइ देइ,<br> <span class="br-ind"><br><span class="indent">&nbsp;</span></span>मुला परमेस्सर सदा ओन पइ आँखी रखत ह।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>दुस्ट मनई तनिक समइ बरे कामयाबी पाइ जात हीं, मुला फुन उ पचे नस्ट होइ जात हीं।<br> <span class="br-ind"><br><span class="indent">&nbsp;</span></span>दूसर लोगन क तरह उ पचे भी मुर्झा जात हीं अउर उदास होइ जात हीं।<br> <span class="br-ind"><br><span class="indent">&nbsp;</span></span>अनाजे क कटी भइ बाले क नाई उ पचे गिर जात हीं।’<br></div>
<div class="v" id="v25"><span class="vn">25</span> <span class="br-p"><br><br></span><span class="br-ind"><br><span class="indent">&nbsp;</span></span>“अगर इ सबइ बातन फुरइ नाहीं अहइँ<br> <span class="br-ind"><br><span class="indent">&nbsp;</span></span>तउ कउन सिध्द कइ सकत ह कि मइँ झूठ कहेउँ ह?<br> <span class="br-ind"><br><span class="indent">&nbsp;</span></span>कउन देखाँइ सकत ह कि मोर सब्द सत्तय नाहीं अहइँ?”<br></div>
</div>
<!-- PARSED ABOVE; EDITING MAY BREAK PARSER -->
</body></html>