<html><head>
<meta http-equiv="Content-Type" content="text/html;charset=utf-8" />
<title>Job 28 &ndash; अय्यूब &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 28);">
<div id="navbar"><a href="../index.html">पवित्तर बाइबिल</a> &ndash; <b>अय्यूब</b> &ndash; <a href="Job_1.html">1</a> ... <a href="Job_26.html">26</a> <a href="Job_27.html">27</a> <b>28</b> <a href="Job_29.html">29</a> <a href="Job_30.html">30</a> ... <a href="Job_42.html">42</a> </div><hr>
<h1>Job 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“हुआँ चाँदी क खान बाटइ जहाँ लोग चाँदी पावत हीं,<br> <span class="br-ind"><br><span class="indent">&nbsp;</span></span>हुआँ अइसे ठउर अहइँ लोग सोना देघराइके ओका सुद्ध करत हीं।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>लोग धरती स खनिके तोहा निकारत हीं,<br> <span class="br-ind"><br><span class="indent">&nbsp;</span></span>अउर चट्टानन स टेघाराइके ताँबा निकारत हीं।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>लोग सबइ गुफा मँ प्रकास लिआवत हीं उ पचे सबइ गुफा क गहिराइ मँ हेरा करत हीं,<br> <span class="br-ind"><br><span class="indent">&nbsp;</span></span>घना अँधियारा मँ उ पचे खनिज क चट्टानन हेरत हीं।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>जहाँ लोग रहत हीं ओहसे बहोत दूर लोग गहिर गड़हा खना करत हीं<br> <span class="br-ind"><br><span class="indent">&nbsp;</span></span>कबहुँ कउनो अउर एँन गड़हन क नाहीं छुएस।<br> <span class="br-ind"><br><span class="indent">&nbsp;</span></span>जब मनई गहिरे गड़हन मँ रस्सन लटकत ह, तउ उ दूसरन बहोत दूर होत ह।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>भोजन धरती क सतह स मिला करत ह,<br> <span class="br-ind"><br><span class="indent">&nbsp;</span></span>मुला धरती क भीतर उ बढ़त जावा करत ह<br> <span class="br-ind"><br><span class="indent">&nbsp;</span></span>जइसे आगी चिजियन क बदल देत ह।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>धरती क भीतरे चट्टानन क खाले नीलम मिलि जात हीं,<br> <span class="br-ind"><br><span class="indent">&nbsp;</span></span>अउर धरती क खाले माटी आपन आप मँ सोना राखत ह।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>जंगली पंछी धरती क खाले क राहन नाहीं जानत हीं<br> <span class="br-ind"><br><span class="indent">&nbsp;</span></span>न हीं कउनो बाज इ मारग लखत ह।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>उ राहन पइ कउनो बड़का डीलडोल वाला पसु नाहीं चलेन,<br> <span class="br-ind"><br><span class="indent">&nbsp;</span></span>कबहुँ सेर इ राहे पइ नाहीं विचरेन।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मजदूर सब स कठोर चट्टानन क खनत हीं<br> <span class="br-ind"><br><span class="indent">&nbsp;</span></span>अउर उ पचे पहाड़न क ओकार जड़ स खनिके गिरा देत हीं।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>काम करइवालन चट्टानन स सुरंग काटत हीं<br> <span class="br-ind"><br><span class="indent">&nbsp;</span></span>उ पचन्क आँखन हुआँ खजानन क लखि लेत हीं।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>काम करइवालन बाँध बनवा करत हीं कि पानी ऊपर स होइके न बहइ।<br> <span class="br-ind"><br><span class="indent">&nbsp;</span></span>उ पचे छिपी भइ चिजियन क ऊपर प्रकास मँ लिआवत हीं।<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>“मुला कउनो मनई विवेक कहाँ पाइ सकत ह<br> <span class="br-ind"><br><span class="indent">&nbsp;</span></span>अउर हम कहाँ जाइ सकित ह समुझ पावइ क?<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>गियान कहाँ रहत ह लोग नाहीं जानत हीं<br> <span class="br-ind"><br><span class="indent">&nbsp;</span></span>लोग जउन धरती पइ रहत हीं, ओमाँ इ नाहीं पाइ जात ह।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>सागरे क गहराइ बतावत ह, ‘मोह माँ गियान नाहीं।’<br> <span class="br-ind"><br><span class="indent">&nbsp;</span></span>अउर समुद्दर कहत ह, ‘हिआँ मोहमाँ गियान नाहीं अहइ।’<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>गियान क बहोत कीमती सोना भी मोल नाहीं लइ सकत ह,<br> <span class="br-ind"><br><span class="indent">&nbsp;</span></span>गियान क दाम चाँदी स नाहीं गना जाइ सकत ह।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>गियान ओपरी देस क सोना स<br> <span class="br-ind"><br><span class="indent">&nbsp;</span></span>या कीमती सुलैमानी पाथर या नीलमणियन स नाहीं बेसहा जाइ सकत ह।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>गियान सोना अउ स्फटिक ल जियादा कीमती बाटइ,<br> <span class="br-ind"><br><span class="indent">&nbsp;</span></span>कउनो मनई बहोत कीमती सोना स जड़े भए रलन स गियान नाहीं बेसहि सकत ह।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>गियान मूँगा अउ सूर्यकान्त मणि स जियादा कीमती बा।<br> <span class="br-ind"><br><span class="indent">&nbsp;</span></span>गियान क कनोउ मनई सिद्ध सोने मँ जुरे कीमती रतन स नाहीं बेसहा सकत ह।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>जेतना उत्तिम गियान अहइ कूस देस क पद्मराग भी ओतना उत्तिम नाहीं अहइ।<br> <span class="br-ind"><br><span class="indent">&nbsp;</span></span>गियान क तू चोख सोना स मोल नाहीं लइ सकत्या।<br></div>
<div class="v" id="v20"><span class="vn">20</span> <span class="br-p"><br><br></span><span class="br-ind"><br><span class="indent">&nbsp;</span></span>“तउ फुन हम कहाँ गियान क पावइ जाइ?<br> <span class="br-ind"><br><span class="indent">&nbsp;</span></span>हम कहाँ समुझ सीखइ जाइ?<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>गियान धरती क हर मनई स लुका भवा अहइ।<br> <span class="br-ind"><br><span class="indent">&nbsp;</span></span>हिआँ तलक कि ऊँच अकास क पंछी भी गियान क नाहीं लखि पावत हीं।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>मउत अउ विनास कहा करत हीं,<br> <span class="br-ind"><br><span class="indent">&nbsp;</span></span>‘हम तउ बस<br> <span class="br-ind"><br><span class="indent">&nbsp;</span></span>गियान क बातन सुनी ह।’<br></div>
<div class="v" id="v23"><span class="vn">23</span> <span class="br-p"><br><br></span><span class="br-ind"><br><span class="indent">&nbsp;</span></span>“मुला बस परमेस्सर गियान तलक पहोंचइ क राहे क जानत ह।<br> <span class="br-ind"><br><span class="indent">&nbsp;</span></span>परमेस्सर जानत ह गियान कहाँ रहत ह।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>परमेस्सर गियान क जानत ह काहेकि उ धरती क अखिरी छोर तलक लखा करत ह।<br> <span class="br-ind"><br><span class="indent">&nbsp;</span></span>परमेस्सर उ हर वस्तु क जउन अकास क खाले अहइ लखा करत ह।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>जब परमेस्सर हवा क ओकर सक्ती दइ दिहस<br> <span class="br-ind"><br><span class="indent">&nbsp;</span></span>अउर इ निहचित किहस कि समुद्दरन क केतना बड़का बनावइ क अहइ।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>अउर जब परमेस्सर निहचय किहस कि ओका कहाँ स बर्खा पठवइ क अहइ,<br> <span class="br-ind"><br><span class="indent">&nbsp;</span></span>अउर बउड़रन क कहाँ तलक जात्रा करइ क अहइ।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>तब परमेस्सर गियान क लखे रहा।<br> <span class="br-ind"><br><span class="indent">&nbsp;</span></span>उ ओका मापेस, ओका साबित किहेस अउर इका परखेस।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>अउर लोगन स परमेस्सर कहे रहा कि<br> <span class="br-ind"><br><span class="indent">&nbsp;</span></span>‘यहोवा क भय माना अउर ओका आदर दया।<br> <span class="br-ind"><br><span class="indent">&nbsp;</span></span>बुराइयन स मुहँ मोड़ि लेब ही गियान अहइ, इहइ समझदारी अहइ।’”<br></div>
</div>
<!-- PARSED ABOVE; EDITING MAY BREAK PARSER -->
</body></html>