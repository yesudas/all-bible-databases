<html><head>
<meta http-equiv="Content-Type" content="text/html;charset=utf-8" />
<title>Job 32 &ndash; अय्यूब &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 32);">
<div id="navbar"><a href="../index.html">पवित्तर बाइबिल</a> &ndash; <b>अय्यूब</b> &ndash; <a href="Job_1.html">1</a> ... <a href="Job_30.html">30</a> <a href="Job_31.html">31</a> <b>32</b> <a href="Job_33.html">33</a> <a href="Job_34.html">34</a> ... <a href="Job_42.html">42</a> </div><hr>
<h1>Job 32</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>एलीहू क वचन</h2><span class="vn">1</span> <span class="br-p"><br><br></span>फुन अय्यूब क तीनउँ मीत अय्यूब क जवाब देइ क जतन करब तजि दिहेन। काहे कि उ अपने नजर मँ सच्चा रहेन।</div>
<div class="v" id="v2"><span class="vn">2</span> हुआँ एलीहू नाउँ क एक मनई भी रहा। एलीहू बारकेल क पूत रहा। बारकेल बुज क निवासी रहा। एलीहू राम क परिवारे स रहा। एलीहू क अय्यूब पइ बहोत किरोध आवा काहेकि अय्यूब अपने आप क सही ठहराएस बजाए परमेस्सर क सही ठहरइ क।</div>
<div class="v" id="v3"><span class="vn">3</span> एलीहू अय्यूब क तीनउँ मीतन स भी कोहान रहा काहेकि उ पचे तीनउँ ही अय्यूब क सवालन क जुक्ति संगत जवाब नाहीं दइ पाए रहेन अउर इ साबित नाहीं कइ सकन कि अय्यूब कसूरवार अहइ।</div>
<div class="v" id="v4"><span class="vn">4</span> हुआँ जउन लोग रहेन ओनमाँ एलीहू सबसे लहुरा रहा। एह बरे उ तब तलक बाट जोहत रहा जब तलक हर कउनो आपन-आपन बात पूरी नाहीं कइ चुका।</div>
<div class="v" id="v5"><span class="vn">5</span> एलीहू जब इ लखेस कि अय्यूब क तीनहुँ मीतन क लगे कहइ क अउर कछू नाहीं अहइ तउ ओका बहोत किरोध आवा।</div>
<div class="v" id="v6"><span class="vn">6</span> तउ बुज क निवासी बारकेल क पूत एलीहू आपन बात कहब सुरु किहस। उ बोला: <span class="br-p"><br><br></span><span class="br-ind"><br><span class="indent">&nbsp;</span></span>“मइँ लहुरा अहउँ अउर तू लोग मोहसे जेठ अहा,<br> <span class="br-ind"><br><span class="indent">&nbsp;</span></span>मइँ एह बरे तोहका उ बतावइ मँ डेरात रहेउं जउन मइँ सोचत रहेउँ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>मइँ मन मँ सोचेउँ, ‘बड़के क पहले बोलइ चाही,<br> <span class="br-ind"><br><span class="indent">&nbsp;</span></span>अउर ओका बुद्धि सिखाइ चाही।’<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मुला मनई मँ परमेस्सर क आतिमा बुद्धि देत ह<br> <span class="br-ind"><br><span class="indent">&nbsp;</span></span>अउर सर्वसक्तीसाली परमेस्सर क जरिये दिया भवा साँस मनई क गियान देत ह।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>उमर मँ ज़ेठ मनई ही नाहीं गियानी होत हीं।<br> <span class="br-ind"><br><span class="indent">&nbsp;</span></span>का बस बड़ी उम्र क लोग ही इ जानत हीं कि उचित का अहइ?<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>“एँह बरे मइँ जउन कछू जानत हउँ तोहका कहत हउँ।<br> <span class="br-ind"><br><span class="indent">&nbsp;</span></span>तू पचे मोर बात सुना मइँ तू पचन्क बताउब कि मइँ का सोचत हउँ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>जब तलक तू लोग बोलत रह्या, मइँ बाट जोहत रहा।<br> <span class="br-ind"><br><span class="indent">&nbsp;</span></span>मइँ तोहार बुद्धि सुनइ चाही रहा।<br> <span class="br-ind"><br><span class="indent">&nbsp;</span></span>मइँ खामूस रह्या जब तू पचे बोलइ बरे सोच बिचार किहस।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मइँ तोहरे मर्म स भरे सब्दन क अय्यूब क उत्तर देइ खातिर धियान स सुनत रहेउँ।<br> <span class="br-ind"><br><span class="indent">&nbsp;</span></span>मुला तीनउँ ही इ सिद्ध नाहीं कइ पाया कि अय्यूब बुरा अहइ।<br> <span class="br-ind"><br><span class="indent">&nbsp;</span></span>तोहमाँ स कउनो भी अय्यूब क तर्कन क जवाब नाहीं दइ पावा।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>तू लोगन क इहइ नाहीं कहइ चाही कि तू पचे गियान क पाइ लिहा ह।<br> <span class="br-ind"><br><span class="indent">&nbsp;</span></span>लोग नाहीं, परमेस्सर निहचय ह अय्यूब क तर्कन क जवाब देइ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>मुला अय्यूब मोरे खिलाफत मँ नाहीं बोलत रहा,<br> <span class="br-ind"><br><span class="indent">&nbsp;</span></span>एह बरे मइँ ओन तर्कन क प्रयोग नाहीं करब जेकर प्रयोग तू पचे तीनहुँ किहा ह।<br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, तोहरे तीनहुँ मीत असमंजस मँ पड़ा अहइँ,<br> <span class="br-ind"><br><span class="indent">&nbsp;</span></span>ओनके लगे कछू भी अउर कहइ क नाहीं अहइ,<br> <span class="br-ind"><br><span class="indent">&nbsp;</span></span>ओनके लगे जवाब दइ बरे अउर कछु नाहीं अहइ<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>इ सबइ तीनहुँ लोग हिआँ चुप खड़ा अहइँ<br> <span class="br-ind"><br><span class="indent">&nbsp;</span></span>अउर ओनके लगे जवाब नाहीं अहइ।<br> <span class="br-ind"><br><span class="indent">&nbsp;</span></span>तउ का अबहिं भी मोका प्रतीच्छा करइ चाही?<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>नाहीं! मइँ भी आपन जवाब देब।<br> <span class="br-ind"><br><span class="indent">&nbsp;</span></span>मइँ भी बताउब तू पचन्क कि मइँ का सोचत हउँ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>काहेकि मोरे लगे कहइ क बहोत अहइ।<br> <span class="br-ind"><br><span class="indent">&nbsp;</span></span>मोरे भितरे जउन आतिमा अहइ, उ मोका बोलइ क मजबूर करत ह।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>मइँ आपन भितरे अइसी नई दाखरस सा हउँ, जउन हाली ही बाहेर उफनइ क अहइ।<br> <span class="br-ind"><br><span class="indent">&nbsp;</span></span>मइँ उ नई दाखरस मसक जइसा हउँ जउन हाली ही फट जाइ क अहइ।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>तउ निहचय ही मोका बोलइ चाही, तबहीं मोका नीक लागी।<br> <span class="br-ind"><br><span class="indent">&nbsp;</span></span>आपन मुँह मोका खोलइ चाही अउर मोका अय्यूब क सिकाइतन क जवाब देइ चाही।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>इ बहस मँ मइँ कउनो क पच्छ नाहीं लेबइँ अउ अय्यूब क वइसे ही पच्छ लेबउँ जइसे दूसर क होइ चाहीं।<br> <span class="br-ind"><br><span class="indent">&nbsp;</span></span>मइँ कउनो क खुसामद न करब।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>मइँ नाहीं जानत हउँ कि कइसे कउनो क खुसामद कीन्ह जात ह।<br> <span class="br-ind"><br><span class="indent">&nbsp;</span></span>अगर मइँ कउनो क खुसामद करइ जानत तउ हाली ही परमेस्सर ओका सजा देत।<br></div>
</div>
<!-- PARSED ABOVE; EDITING MAY BREAK PARSER -->
</body></html>