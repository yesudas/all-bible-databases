<html><head>
<meta http-equiv="Content-Type" content="text/html;charset=utf-8" />
<title>Job 34 &ndash; अय्यूब &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 34);">
<div id="navbar"><a href="../index.html">पवित्तर बाइबिल</a> &ndash; <b>अय्यूब</b> &ndash; <a href="Job_1.html">1</a> ... <a href="Job_32.html">32</a> <a href="Job_33.html">33</a> <b>34</b> <a href="Job_35.html">35</a> <a href="Job_36.html">36</a> ... <a href="Job_42.html">42</a> </div><hr>
<h1>Job 34</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>फिन एलीहू बात क जारी रखत भए कहेस:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“अरे ओ गियानी मनइयो।<br> <span class="br-ind"><br><span class="indent">&nbsp;</span></span>तू पचे धियान स सुना जउन बातन मइँ कहत हउँ।<br> <span class="br-ind"><br><span class="indent">&nbsp;</span></span>अरे ओ चतुर लोगो, मोह पइ धियान दया।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>कान ओन सबन्क परखत ह जेनका उ सुनत ह,<br> <span class="br-ind"><br><span class="indent">&nbsp;</span></span>जइसेन जीभ जउने खइया क छुअति ह, ओकार सुआद पता करत ह।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>तउ आवा इ परिस्थिति क परखा अउर खुद फइसला करा कि उचित का बाटइ।<br> <span class="br-ind"><br><span class="indent">&nbsp;</span></span>हम संग संग सीखब कि का खरा बाटइ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>अय्यबू कहेस: ‘मइँ निर्दोख हउँ,<br> <span class="br-ind"><br><span class="indent">&nbsp;</span></span>मुला परमेस्सर मोरे बरे निस्पच्छ नाहीं अहइ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>मइँ निरीह अहउँ मुला लोग सोचत हीं कि मइँ बुरा अहउँ।<br> <span class="br-ind"><br><span class="indent">&nbsp;</span></span>उ पचे सोचत हीं कि मइँ एक झूठा हउँ अउर चाहे मइँ निर्दोख भी होउँ फुन भी मोर घाव नाहीं भरि सकत।’<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब क नाई कउनो भी मनई नाहीं अहइ जेकर मुँह परमेस्सर क निन्दा स भरा रहत ह।<br> <span class="br-ind"><br><span class="indent">&nbsp;</span></span>अय्यूब बरे परमेस्सर क बेज्जती करइ मँ आसानी स पानी क पीवइ जइसा अहइ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>अय्यूब बुरे लोगन क साथी अबइ<br> <span class="br-ind"><br><span class="indent">&nbsp;</span></span>अउर अय्यूब क बुरे लोगन क संगत भावत ह।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>काहेकि अय्यूब कहत ह,<br> <span class="br-ind"><br><span class="indent">&nbsp;</span></span>‘अगर कउनो मनई परमेस्सर क हुकुम मानई क जतन करत ह तउ एहसे उ मनई क कछू भी भला न होइ।’<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>“अरे ओ लोगो जउन समुझ सकत हवा, तउ मोर बात सुना,<br> <span class="br-ind"><br><span class="indent">&nbsp;</span></span>परमेस्सर कबहुँ भी बुरा नाहीं करत ह।<br> <span class="br-ind"><br><span class="indent">&nbsp;</span></span>सर्वसक्तीमान परमेस्सर कबहुँ भी बुरा नाहीं करी।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>परमेस्सर मनई क ओकर कीन्ह करमन क फल देइ।<br> <span class="br-ind"><br><span class="indent">&nbsp;</span></span>उ मनइयन क जउन मिलइ चाही, देइ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>उ फुरइ अहइ परमेस्सर कबहुँ बुरा कारज नाहीं करत ह।<br> <span class="br-ind"><br><span class="indent">&nbsp;</span></span>सर्वसक्तीसाली परमेस्सर सदा निस्पच्छ रही।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>कउनो इनसान ओका धरती क प्रभारी नाहीं बनाएस।<br> <span class="br-ind"><br><span class="indent">&nbsp;</span></span>कउनो भी मनई ओका इ सचमुच जगत क जिम्मेदारी नाहीं दिहस।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>अगर परमेस्सर ठान लेत<br> <span class="br-ind"><br><span class="indent">&nbsp;</span></span>तउ उ लोगन स जिन्नगी क साँस लइ लेत ह।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>तउ धरती क सबहिं मनई मर जातेन,<br> <span class="br-ind"><br><span class="indent">&nbsp;</span></span>फिन सबहिं लोग माटी बन जातेन।<br></div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>“अगर तू पचे विवेकी अहा<br> <span class="br-ind"><br><span class="indent">&nbsp;</span></span>तउ तू पचे ओका सुनब्या जेका मइँ कहत हउँ।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>अइसा कउनो मनई जउन निआउ स घिना राखत ह<br> <span class="br-ind"><br><span class="indent">&nbsp;</span></span>सासक नाहीं बन सकत ह।<br> <span class="br-ind"><br><span class="indent">&nbsp;</span></span>अय्यूब, का तू सोचत अहा कि तू परमेस्सर क दोखी साबित कइ सकत अहइ?<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>सिरिफ परमेस्सर अइसा अहइ जउन राजा लोगन स कहत रहत ह कि ‘तू पचे बेकार अहइ।’<br> <span class="br-ind"><br><span class="indent">&nbsp;</span></span>परमेस्सर नेता लोगन स कहत रहत ह कि ‘तू पचे दुस्ट अहा।’<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>परमेस्सर प्रमुखन स दूसर मनइयन क अपेच्छा अधिक पिरेम नाहीं करत,<br> <span class="br-ind"><br><span class="indent">&nbsp;</span></span>अउर परमेस्सर धन्नासेठन क अपेच्छा गरीबन स जियादा पिरेम नाहीं करत ह।<br> <span class="br-ind"><br><span class="indent">&nbsp;</span></span>काहेकि सबहिं क परमेस्सर रचेस ह।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>होइ सकत ह रात मँ अचानक कउनो मनई मरि जाइ।<br> <span class="br-ind"><br><span class="indent">&nbsp;</span></span>परमेस्सर बहोत जल्दी ही लोगन क रोगी करत ह अउर उ पचे प्राण तउ देत हीं।<br> <span class="br-ind"><br><span class="indent">&nbsp;</span></span>परमेस्सर बगइर कउनो जतन क सक्तीसाली लोगन क उठाइ लइ जात ह।<br></div>
<div class="v" id="v21"><span class="vn">21</span> <span class="br-p"><br><br></span><span class="br-ind"><br><span class="indent">&nbsp;</span></span>“मनई जउन करत ह परमेस्सर ओका देखत ह।<br> <span class="br-ind"><br><span class="indent">&nbsp;</span></span>मनई जउन भी चरण उठावत ह परमेस्सर ओका जानत ह।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>कउनो जगहिया अइसी अँधियारा नाहीं अहइ, चाहे उ जगह कइसा भी अँधियारा होइ,<br> <span class="br-ind"><br><span class="indent">&nbsp;</span></span>जेह मँ कि कउनो भी दुस्ट मनई अपने क परमेस्सर स छुपाइ पावइस।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>कउनो मनई बरे इ उचित नाहीं<br> <span class="br-ind"><br><span class="indent">&nbsp;</span></span>कि उ परमेस्सर स निआउ क अदालत मँ मिलइ क समइ निहचित करइ।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>परमेस्सर क प्रस्नन क पूछइ क जरुरत नाहीं,<br> <span class="br-ind"><br><span class="indent">&nbsp;</span></span>मुला परमेस्सर बरिआरन क नस्ट करी<br> <span class="br-ind"><br><span class="indent">&nbsp;</span></span>अउर ओनकर जगह पइ<br> <span class="br-ind"><br><span class="indent">&nbsp;</span></span>कउनो अउर क बइठाई।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>तउ परमेस्सर जानत ह कि लोग का कर हीं।<br> <span class="br-ind"><br><span class="indent">&nbsp;</span></span>एह बरे परमेस्सर राति मँ दुस्टन क हराई, अउर ओनका नस्ट कइ देइ।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>परमेस्सर बुरे लोगन क ओनके बुरे करमन क कारण नस्ट कइ देइ<br> <span class="br-ind"><br><span class="indent">&nbsp;</span></span>अउर बुरे मनई क सजा क सब लखइ देइ।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>काहेकि बुरे लोग परमेस्सर क आग्या मनाइ क तजि दिहेन<br> <span class="br-ind"><br><span class="indent">&nbsp;</span></span>अउर उ पचे बुरे लोग परवाह नाहीं करत हीं ओन कामन क करइ क जेनका परमेस्सर चाहत ह।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ओन बुरे लोग गरीबन क दुःख दिहन अउर ओनका मजबूर किहन परमेस्सर क मदद बरे गोहरावइ क।<br> <span class="br-ind"><br><span class="indent">&nbsp;</span></span>गरीब मदद बरे गोहरावत ह, तउ परमेस्सर ओकर सुनत ह।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>जब परमेस्सर खामोस रही क फइसला करत ह<br> <span class="br-ind"><br><span class="indent">&nbsp;</span></span>तउ कउनो मनई परमेस्सर क दोखी नाहीं ठहराइ सकत ह।<br> <span class="br-ind"><br><span class="indent">&nbsp;</span></span>अगर परमेस्सर आपना मुख छिपा लेत ह<br> <span class="br-ind"><br><span class="indent">&nbsp;</span></span>तउ कउनो भी रास्ट्र या कउनो मनई ओका नाहीं पाइ सकत ह।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>तउ फुन एक ठु अइसा मनई अहइ जउन परमेस्सर क खिलाफ अहइ अउर लोगन पइ जुलम करत ह।<br> <span class="br-ind"><br><span class="indent">&nbsp;</span></span>तउ परमेस्सर ओका राजा बनइ नाहीं गइ सकत ह।<br></div>
<div class="v" id="v31"><span class="vn">31</span> <span class="br-p"><br><br></span><span class="br-ind"><br><span class="indent">&nbsp;</span></span>“होइ सकत ह कि कउनो परमेस्सर स कहइ,<br> <span class="br-ind"><br><span class="indent">&nbsp;</span></span>‘मइँ अपराधी हउँ अउर फुन मइँ पाप नाहीं करब।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>हे परमेस्सर, तू मोका उ सबइ बातन सिखावा जउन मइँ नाहीं जानत हउँ।<br> <span class="br-ind"><br><span class="indent">&nbsp;</span></span>अगर मइँ कछू बुरा किहेउँ तउ फुन, मइँ ओका नाहीं करबउँ।’<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>मुला अय्यूब, जब तू बदलइ क मना करत अहा,<br> <span class="br-ind"><br><span class="indent">&nbsp;</span></span>तउ क परमेस्सर तोहका वइसा प्रतिफल देइ, जइसा तू चाहत अहा?<br> <span class="br-ind"><br><span class="indent">&nbsp;</span></span>इ तोहार फइसला अहइ इ मोर नाहीं अहइ।<br> <span class="br-ind"><br><span class="indent">&nbsp;</span></span>तू ही बतावा कि तू का सोचत अहा?<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>कउनो भी मनई जेहमाँ विवेक अहइ अउर जउन समझत ह उ मोरे संग सहमत होइ।<br> <span class="br-ind"><br><span class="indent">&nbsp;</span></span>कउनो भी विवेकवाला मनई जउन मोर सुनत, उ कही,<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>‘अय्यूब, अबोध मनई क जइसी बातन करत अहा,<br> <span class="br-ind"><br><span class="indent">&nbsp;</span></span>जउन बातन अय्यूब करत ह ओऩमाँ कउनो सच्चाइ नाहीं।’<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>मोर इ इच्छा अहइ कि अय्यूब क परखइ क अउर भी जियादा कस्ट दीन्ह जाइँ।<br> <span class="br-ind"><br><span class="indent">&nbsp;</span></span>काहेकि अय्यूब हमका अइसा जवाब देत ह, जइसा कउनो दुस्ट मनई जवाब देत होइ।<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>अय्यूब पाप पइ किए जात ह अउर ओह पइ उ बगावत किहेस।<br> <span class="br-ind"><br><span class="indent">&nbsp;</span></span>तोहरे ही समन्वा उ परमेस्सर क खिलाफ बहोत सारे इलाजाम लगावत रहत ह।”<br></div>
</div>
<!-- PARSED ABOVE; EDITING MAY BREAK PARSER -->
</body></html>