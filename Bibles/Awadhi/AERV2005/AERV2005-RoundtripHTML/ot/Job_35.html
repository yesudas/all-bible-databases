<html><head>
<meta http-equiv="Content-Type" content="text/html;charset=utf-8" />
<title>Job 35 &ndash; अय्यूब &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 35);">
<div id="navbar"><a href="../index.html">पवित्तर बाइबिल</a> &ndash; <b>अय्यूब</b> &ndash; <a href="Job_1.html">1</a> ... <a href="Job_33.html">33</a> <a href="Job_34.html">34</a> <b>35</b> <a href="Job_36.html">36</a> <a href="Job_37.html">37</a> ... <a href="Job_42.html">42</a> </div><hr>
<h1>Job 35</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>एलीहू कहत चला गवा। उ बोल।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“मइँ अय्यूब, इ तोहरे बरे कहब उचित नाहीं कि<br> <span class="br-ind"><br><span class="indent">&nbsp;</span></span>‘मइँ अय्यूब, परमेस्सर क खिलाफ निआउ पइ हउँ।’<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>अय्यूब, तू परमेस्सर स पूछत अहा,<br> <span class="br-ind"><br><span class="indent">&nbsp;</span></span>‘मनई परमेस्सर क खुस कइके का पाई?<br> <span class="br-ind"><br><span class="indent">&nbsp;</span></span>अगर मइँ पाप न करउँ तउ मोका का फायदा होइ?’<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, मइँ तोहका अउ तोहरे मीतन क जउन हिआँ तोहरे संग अहइँ जवाब देइ चाहत हउँ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>अय्यूब! ऊपर लख अकासे मँ निगाह उठाइके<br> <span class="br-ind"><br><span class="indent">&nbsp;</span></span>कि बादर तोहसे जियादा ऊँचा अहइँ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>अय्यूब, अगर तू पाप करा तउ परमेस्सर क कछू नाहीं बिगड़त,<br> <span class="br-ind"><br><span class="indent">&nbsp;</span></span>अउर अगर तोहार पाप बहोत होइ जाइँ तउ ओहसे परमेस्सर क कछू नाहीं बिगड़त।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>अय्यूब, अगर तू भला अहा तउ एहसे परमेस्सर क भला नाहीं होत,<br> <span class="br-ind"><br><span class="indent">&nbsp;</span></span>तोहसे परमेस्सर क कछु नाहीं मिलत।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>अय्यूब, तोहार पाप खुद तोहरे जइसे मनई क नोस्कान पहुँचावत हीं,<br> <span class="br-ind"><br><span class="indent">&nbsp;</span></span>तोहार नीक करम बस तोहरे जइसे मनई क हीं भला करत हीं।<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>“अगर बुरे मनइयन क संग अनिआउ होत ह अउर बुरा बेउहार कीन्ह जात ह, तउ उ पचे मदद क पुकारत हीं,<br> <span class="br-ind"><br><span class="indent">&nbsp;</span></span>उ पचे बड़के बड़के बरिआर क मदद पावइ क दोहाइ देत हीं।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>मुला बुरे मनइयन परमेस्सर स मदद नाहीं माँगतेन।<br> <span class="br-ind"><br><span class="indent">&nbsp;</span></span>उ पचे नाहीं कहत हीं, ‘परमेस्सर जउन हमका रचेस ह उ कहाँ बा?<br> <span class="br-ind"><br><span class="indent">&nbsp;</span></span>परमेस्सर हम लोगन क रात मँ गावइ बरे गीत देत ह।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>उ बुरे मनइयन इ नाहीं कहा करतेन कि, परमेस्सर जउन गोरु<br> <span class="br-ind"><br><span class="indent">&nbsp;</span></span>अउ चिरइयन स जियादा बुध्दिमान मनई क बनाएस ह उ कहाँ बा?’<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>“अगर बुरे लोग परमेस्सर क मदद पावइ क दुहाइ देत हीं तउ परमेस्सर ओनका जवाब नाहीं देत ह।<br> <span class="br-ind"><br><span class="indent">&nbsp;</span></span>काहेकि उ पचे बहोत घमंडी अउर बुरा होत हीं।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>इ सच अहइ कि परमेस्सर ओनकर बेकार क दुहाइ क नाहीं सुनी।<br> <span class="br-ind"><br><span class="indent">&nbsp;</span></span>सर्वसक्तीमान परमेस्सर ओनँ पइ धियान नाहीं देत।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>अय्यूब, इहइ तरह जब तू परमेस्सर क समन्वा आपन मामला पइ<br> <span class="br-ind"><br><span class="indent">&nbsp;</span></span>बहस कइ बरे इन्तजार करत ह,<br> <span class="br-ind"><br><span class="indent">&nbsp;</span></span>अउर अगर तू सिकायत करत ह कि उ तोहरे समन्वा प्रकट नाहीं होइही,<br> <span class="br-ind"><br><span class="indent">&nbsp;</span></span>तउ परमेस्सर तोहका जवाब नाहीं देब्या।<br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, तू सोचत अहा कि परमेस्सर दुस्टन क सजा नाहीं देत ह<br> <span class="br-ind"><br><span class="indent">&nbsp;</span></span>अउर परमेस्सर पाप पइ धियान नाहीं देत ह।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>एह बरे अय्यूब आपन बेकार क बातन करत रहत ह।<br> <span class="br-ind"><br><span class="indent">&nbsp;</span></span>अय्यूब बहोत बोलतह मुला उ नाहीं जानत कि उ का कहत रहत ह।”<br></div>
</div>
<!-- PARSED ABOVE; EDITING MAY BREAK PARSER -->
</body></html>