<html><head>
<meta http-equiv="Content-Type" content="text/html;charset=utf-8" />
<title>Job 36 &ndash; अय्यूब &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 36);">
<div id="navbar"><a href="../index.html">पवित्तर बाइबिल</a> &ndash; <b>अय्यूब</b> &ndash; <a href="Job_1.html">1</a> ... <a href="Job_34.html">34</a> <a href="Job_35.html">35</a> <b>36</b> <a href="Job_37.html">37</a> <a href="Job_38.html">38</a> ... <a href="Job_42.html">42</a> </div><hr>
<h1>Job 36</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>एलीहू बात जारी राखत भए कहेस।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, मोरे संग तनिक देर अउर धीरा धरा।<br> <span class="br-ind"><br><span class="indent">&nbsp;</span></span>मइँ तोहका देखाँउब कि परमेस्सर क पच्छ मँ अबहिं कहइ क अउर अहइ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मइँ आपन गियान क सब स बाँटब।<br> <span class="br-ind"><br><span class="indent">&nbsp;</span></span>मोका परमेस्सर रचेस ह।<br> <span class="br-ind"><br><span class="indent">&nbsp;</span></span>मइँ जउन कछू भी जानत हउँ मइँ ओकर प्रयोग तोहका इ देखाँवइ बरे करब कि परमेस्सर निस्पच्छ अहइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>अय्यूब, मइँ तोहका फुरइ कहत हउँ कि मइँ झूट नाहीं कहत हउँ।<br> <span class="br-ind"><br><span class="indent">&nbsp;</span></span>मइँ जानत कि मइँ का बात करत हउँ।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>“परमेस्सर महान अहइ मुला उ आम लोगन क तुच्छ नाहीं समुझत ह।<br> <span class="br-ind"><br><span class="indent">&nbsp;</span></span>परमेस्सर बहोत सामर्थी बाटइ अउ विवेक स पूर्ण बाटइ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>परमेस्सर दुट्ठ लोगन क जिअइ नाहीं देइ<br> <span class="br-ind"><br><span class="indent">&nbsp;</span></span>अउर परमेस्सर हमेसा गरीब लोगन क संग खरा बेउहार करत ह।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>उ सबइ लोग जउन मुनासिब बेउहार करत हीं, परमेस्सर ओनकर धियान राखत ह।<br> <span class="br-ind"><br><span class="indent">&nbsp;</span></span>उ राजा लोगन क संग ओनका सिंहासन देत ह अउर उ पचे सदा आदर पावत हीं।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मुला अगर लोग सजा पावत होइँ अउर अउर बेड़ियन मँ जकरि गवा होइँ।<br> <span class="br-ind"><br><span class="indent">&nbsp;</span></span>अगर उ पचे पीरा भोगत रहत होइँ अउर संकटे मँ होइँ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>तउ परमेस्सर ओनका बताई कि उ पचे कउन सा बुरा करम किहेन ह।<br> <span class="br-ind"><br><span class="indent">&nbsp;</span></span>परमेस्सर ओनका बताई कि उ पचे पाप किहेन ह अउर उ पचे अहंकारी रहेन।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>परमेस्सर ओनका ओकर चिताउनी सुनइ क मजबूर करी।<br> <span class="br-ind"><br><span class="indent">&nbsp;</span></span>उ ओनका पाप करइ स रोकइ खातिर आदेस देइ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>जदि लाग परमेस्सर क सुनिहीं अउर ओकर अनुसरण करिहीं<br> <span class="br-ind"><br><span class="indent">&nbsp;</span></span>तउ परमेस्सर ओनका खुसहाल दिन आनन्दित बरिस देब्या।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मुला अगर उ पचे परमेस्सर क आग्या क नकारिहीं<br> <span class="br-ind"><br><span class="indent">&nbsp;</span></span>तउ उ पचे बिना जाने ही मउत क दुनिया मँ चला जइहीं।<br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>“अइसे लोग जेनका परमेस्सर क परवाह नाहीं अहइ उ पचे सदा कडुवाहट स भरा रहत हीं।<br> <span class="br-ind"><br><span class="indent">&nbsp;</span></span>हिआँ तलक कि जब परमेस्सर ओनका सजा देत ह, उ पचे परमेस्सर स सहारा पावइ क विनती नाहीं करतेन।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>अइसे लोग जवान होत ही मरि जइहीं।<br> <span class="br-ind"><br><span class="indent">&nbsp;</span></span>उ पचे भ्रस्ट लोगन क संग सर्म स मरिहीं।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>मुला परमेस्सर दुखिन लोगन क बचाब।<br> <span class="br-ind"><br><span class="indent">&nbsp;</span></span>परमेस्सर लोगन क जगावइ बरे विपत्ति पठवत ह ताकि लोग ओकर सुनइँ।<br></div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>“सचमुच मँ परमेस्सर तोहार दुख-मुसीबत मँ तोहार मदद करइ चाहत ह।<br> <span class="br-ind"><br><span class="indent">&nbsp;</span></span>उ तोहार बोझन क दुर करइ चाहत ह जउन तोहका कुचरत ह।<br> <span class="br-ind"><br><span class="indent">&nbsp;</span></span>उ तोहार मेजे पइ भरपूर खइया रखइ चाहत ह।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>किन्तु तू दोख, निर्णय अउर निआव क बातन स भरा भवा अहा!<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>अय्यूब, तू आपन किरोध क परमेस्सर बरे संका क कारण जिन बना द्या।<br> <span class="br-ind"><br><span class="indent">&nbsp;</span></span>मुक्ति क बड़ा मूल्य तोहका राह स दुर भटकावइ क कारण जिन बना दया।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>तू इ जान ल्या कि न तउ जब तोहार समूचा धन<br> <span class="br-ind"><br><span class="indent">&nbsp;</span></span>अउर न ही तोहार सक्ती तोहार मदद कइ सकत ह।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>तू राति क अवाई क इच्छा जिन करा।<br> <span class="br-ind"><br><span class="indent">&nbsp;</span></span>जब लोग आपन ठउरन स गाइब हो जात ह।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>अय्यूब बुरा करम करइ स तू होसियार रहा।<br> <span class="br-ind"><br><span class="indent">&nbsp;</span></span>तोह पइ मुसीबतन पठइ गइ अहइँ ताकि तू पापे क ग्रहण न करा।<br></div>
<div class="v" id="v22"><span class="vn">22</span> <span class="br-p"><br><br></span><span class="br-ind"><br><span class="indent">&nbsp;</span></span>“लखा, परमेस्सर क सक्ती ओेका महान बनावत ह।<br> <span class="br-ind"><br><span class="indent">&nbsp;</span></span>परमेस्सर सबहिं स महानतम सिच्छक अबइ।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>कउनो भी मनई परमेस्सर स नाहीं कह सकत ह कि का करब।<br> <span class="br-ind"><br><span class="indent">&nbsp;</span></span>कउनो भी परमेस्सर स नाहीं कहिं सकत, ‘परमेस्सर तू बुरा किहा ह।’<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>परमेस्सर क कर्मन क बड़कइ करब तू जिन बिसरा।<br> <span class="br-ind"><br><span class="indent">&nbsp;</span></span>लोग गीत गाइके परमेस्सर क सबइ काम क बड़कइ किहेन ह।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>परमेस्सर क करम क हर कउनो मनई लखि सकत ह।<br> <span class="br-ind"><br><span class="indent">&nbsp;</span></span>दूर देसन क लोग ओन कर्मन क लखि सकत हीं।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>इ फुरइ अहइ कि परमेस्सर महान अहइ।<br> <span class="br-ind"><br><span class="indent">&nbsp;</span></span>ओकरी महिमा क हम नाहीं समुझ सकित ह।<br> <span class="br-ind"><br><span class="indent">&nbsp;</span></span>परमेस्सर क उमर क बरिसन क गनती क कउनो गन नाहीं सकत।<br></div>
<div class="v" id="v27"><span class="vn">27</span> <span class="br-p"><br><br></span><span class="br-ind"><br><span class="indent">&nbsp;</span></span>“परमेस्सर पानी क धरती स ऊपर उठावत ह<br> <span class="br-ind"><br><span class="indent">&nbsp;</span></span>अउर ओका बर्खा अउ कुहरा क रुप मँ बदल देत ह।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>परमेस्सर बादरन स लोगन पइ<br> <span class="br-ind"><br><span class="indent">&nbsp;</span></span>भरपूर पानी बरसावत ह।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>का कउनो मनइ इ ब्यान कइ सकत ह कि परमेस्सर कइसे बादरन क फैलावत ह,<br> <span class="br-ind"><br><span class="indent">&nbsp;</span></span>या ओकर घर, आकास मँ बिजुरि क गरज क समझ सकत ह<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>लखा, परमेस्सर कइसे आपन बिजुरि क अकासे मँ चारिहुँ कइँती बिखेरत ह<br> <span class="br-ind"><br><span class="indent">&nbsp;</span></span>अउर कइसे समुझदार क गहिरे हींसा क ढाँपि लेत ह।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>परमेस्सर रास्ट्रन क नियंत्रण मँ रखइ<br> <span class="br-ind"><br><span class="indent">&nbsp;</span></span>अउर ओनका भरपूर भोजन देइ बरे बादरन क उपयोग करत ह।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>परमेस्सर आपन हाथे स बिजरी क पकरि लेत ह<br> <span class="br-ind"><br><span class="indent">&nbsp;</span></span>अउर जहाँ, उ चाहत ह, हुआँ बिजुरि क गिरइ क हुकुम देत ह।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>गर्जन लोगन क तूफाने क अवाइ क चिताउनी देत ह।<br> <span class="br-ind"><br><span class="indent">&nbsp;</span></span>इ गर्जन दिखावत ह कि इ दुस्टता क खिलाफ किरोध मँ अहइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>