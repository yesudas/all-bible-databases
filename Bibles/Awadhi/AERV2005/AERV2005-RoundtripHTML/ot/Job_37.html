<html><head>
<meta http-equiv="Content-Type" content="text/html;charset=utf-8" />
<title>Job 37 &ndash; अय्यूब &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 37);">
<div id="navbar"><a href="../index.html">पवित्तर बाइबिल</a> &ndash; <b>अय्यूब</b> &ndash; <a href="Job_1.html">1</a> ... <a href="Job_35.html">35</a> <a href="Job_36.html">36</a> <b>37</b> <a href="Job_38.html">38</a> <a href="Job_39.html">39</a> ... <a href="Job_42.html">42</a> </div><hr>
<h1>Job 37</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“हे अय्यूब, जब एँन बातन क बारे मँ मइँ सोचत हउँ,<br> <span class="br-ind"><br><span class="indent">&nbsp;</span></span>मोर हिरदइ बड़े जोर स धक धक करत ह।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>हर कउनो सुनइ, परमेस्सर क वाणी बादर क गर्जन जइसी सुनाई देत ह।<br> <span class="br-ind"><br><span class="indent">&nbsp;</span></span>अनका गरजत भी ध्वनि क जउन परमेस्सर क मुँहे स आवति अहइ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>परमेस्सर आपन बिजुरी क सारे अकासे स होइके चमकइ क पठवत ह।<br> <span class="br-ind"><br><span class="indent">&nbsp;</span></span>उ सारी धरती क ऊपर चमका करत ह।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>बिजुरी क कौंधइ क पाछे परमेस्सर क गर्जन भरी वाणी क सुना जाइ सकत ह।<br> <span class="br-ind"><br><span class="indent">&nbsp;</span></span>जब परमेस्सर आपन अदभुत वाणी क संग गरजत ह।<br> <span class="br-ind"><br><span class="indent">&nbsp;</span></span>तब परमेस्सर क वाणी गरजत ह तउ बिजुरी कौधत ह तब।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>परमेस्सर क गरजत भइ वाणी अदभुत अहइ।<br> <span class="br-ind"><br><span class="indent">&nbsp;</span></span>उ अइसे बड़े करम करत ह, जेनका हम समुझ नाहीं पावत अही।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>परमेस्सर बर्फ स हुकुम देत ह,<br> <span class="br-ind"><br><span class="indent">&nbsp;</span></span>‘तू धरती पइ गिरा’<br> <span class="br-ind"><br><span class="indent">&nbsp;</span></span>अउर परमेस्सर बर्खा स कहत ह<br> <span class="br-ind"><br><span class="indent">&nbsp;</span></span>‘तू धरती पइ जोर स बरसा।’<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>परमेस्सर अइसा एह बरे कहत ह कि सबहिं मनई जेनका उ बनाएस ह जान लेइ कि उ का कइ सकत ह।<br> <span class="br-ind"><br><span class="indent">&nbsp;</span></span>उ ओकर प्रमाण अहइ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>पसु आपन खोहन मँ पराइ जात हीं, अउर हुआँ ठहरा रहत हीं।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ओनका कमरन स आँधी आवत हीं,<br> <span class="br-ind"><br><span class="indent">&nbsp;</span></span>अउ हवा सर्दि मौसम लियावत ह।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>परमेस्सर क साँस बर्फ बनवत ह,<br> <span class="br-ind"><br><span class="indent">&nbsp;</span></span>अउर समुद्दरन क जमाइ देत ह।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>परमेस्सर बादरन क जल स भरा करत ह,<br> <span class="br-ind"><br><span class="indent">&nbsp;</span></span>अउ बिजुरी क बादर क जरिये बिखेर देत ह।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>परमेस्सर बादरन क चारिहुँ कइँती मोड़ देत ह<br> <span class="br-ind"><br><span class="indent">&nbsp;</span></span>ताकि उ पचे उहइ कइ सकइ जेका उ ओनका करइ क हुकुम दिहेस ह उ पचे पूरी धरती पइ छाइ जात ह।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>परमेस्सर लोगन क सजा देइ बरे कबहुँ बाढ़ लिआवत ह।<br> <span class="br-ind"><br><span class="indent">&nbsp;</span></span>कबहुँ आपन सहानुभूती देखावइ बरे बादरन क पठवत ह अउर धरती पइ पानी बरसावत ह।<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, तू छिन बरे रुका अउ सुना।<br> <span class="br-ind"><br><span class="indent">&nbsp;</span></span>रुक जा अउ सोचा ओन अदभुत कारजन क बारे मँ जेनका परमेस्सर किया करत ह।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>अय्यूब, का तू जानत अहा कि परमेस्सर बादरन पइ कइसे काबू राखत ह?<br> <span class="br-ind"><br><span class="indent">&nbsp;</span></span>का तू जानत ह कि परमेस्सर आपन बिजुरी क काहे चमकावत ह?<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>का तू जानत ह कि आकास मँ बादर कइसे लटका रहत हीं?<br> <span class="br-ind"><br><span class="indent">&nbsp;</span></span>इ सबइ बादरन एक ठु उदाहरण अहइँ।<br> <span class="br-ind"><br><span class="indent">&nbsp;</span></span>परमेस्सर क गियान संपूर्ण अहइ अउर इ सबइ बादर परमेस्सर क अदभुत कारज अहइँ।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>मुला अय्यूब, तू इ सबइ बातन क नाहीं जानत ह।<br> <span class="br-ind"><br><span class="indent">&nbsp;</span></span>तू बस एँतना जानत अहा कि तोहका पसीना आवत ह अउर तोहार ओढ़ना तोहसे चिपका रहत हीं<br> <span class="br-ind"><br><span class="indent">&nbsp;</span></span>जब सब कछू आराम करत रहत होत ह अउर दक्खिन स गरम हवा बहत ह।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>अय्यूब, का तू परमेस्सर क मदद आकास मण्डल क तानइ मँ<br> <span class="br-ind"><br><span class="indent">&nbsp;</span></span>अउर ओका झलकत भए दर्पण क नाई चमकावइ मँ कइ सकत अहा?<br></div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, हमका बतावा कि हम परमेस्सर स का कहीं?<br> <span class="br-ind"><br><span class="indent">&nbsp;</span></span>हम ओसे कछू भी कहइ क सोच नाहीं पाइत काहेकि हम पर्याप्त कछू भी नाहीं जानित।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>का परमेस्सर क बतावा जाइ कि मइँ ओकरे खिलाफ बोलइ चाहत हउँ।<br> <span class="br-ind"><br><span class="indent">&nbsp;</span></span>इ वइसे ही होइ जइसे आपन विनास माँगबा।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>लखा, कउनो भी मनई चमकत भए सूरज क नाहीं लख सकत ह।<br> <span class="br-ind"><br><span class="indent">&nbsp;</span></span>जब हवा बादरन क उड़ाइ देत ह ओकरे पाछे उ बहोतइ उज्जवर अउ चमचमात भवा होत ह।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>अउ परमेस्सर भी ओकरे समान अबइ।<br> <span class="br-ind"><br><span class="indent">&nbsp;</span></span>परमेस्सर क सुनहरी महिमा चमकत ह।<br> <span class="br-ind"><br><span class="indent">&nbsp;</span></span>परमेस्सर अदभुत महिमा क संग उत्तर कइँती स आवत ह।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>सर्वसक्तीमान परमेस्सर सचमुच महान अहइ, हम परमेस्सर क नाहीं जान सकित।<br> <span class="br-ind"><br><span class="indent">&nbsp;</span></span>परमेस्सर सदा ही लोगन क संग निआउ, अउ निस्पच्छ होइके बेउहार करत ह।<br> <span class="br-ind"><br><span class="indent">&nbsp;</span></span>उ कउनो लोग क संग ना इनसाफी क संग पीड़ा नाहीं देत ह।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>एह बरे लोग परमेस्सर क आदर करत हीं,<br> <span class="br-ind"><br><span class="indent">&nbsp;</span></span>मुला परमेस्सर ओन अभिमानी लोगन क आदर नाहीं देत ह जउन खुद क बुध्दिमान समुझत हीं।”<br></div>
</div>
<!-- PARSED ABOVE; EDITING MAY BREAK PARSER -->
</body></html>