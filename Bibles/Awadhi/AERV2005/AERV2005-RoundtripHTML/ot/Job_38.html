<html><head>
<meta http-equiv="Content-Type" content="text/html;charset=utf-8" />
<title>Job 38 &ndash; अय्यूब &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 38);">
<div id="navbar"><a href="../index.html">पवित्तर बाइबिल</a> &ndash; <b>अय्यूब</b> &ndash; <a href="Job_1.html">1</a> ... <a href="Job_36.html">36</a> <a href="Job_37.html">37</a> <b>38</b> <a href="Job_39.html">39</a> <a href="Job_40.html">40</a> ... <a href="Job_42.html">42</a> </div><hr>
<h1>Job 38</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>परमेस्सर अय्यूब स बोलत ह</h2><span class="vn">1</span> <span class="br-p"><br><br></span>फिन यहोवा बौडंर मँ स अय्यूब क जवाब दिहस। परमेस्सर कहेस।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“इ कउन मनई अहइ<br> <span class="br-ind"><br><span class="indent">&nbsp;</span></span>जउन मूर्खता स भरी भइ बातन करत अहइ?”<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>अय्यूब, तू मनई क तरह सुदृढ़ बना।<br> <span class="br-ind"><br><span class="indent">&nbsp;</span></span>जउन सवाल मइँ पूछउँ ओकर जवाब देइ क तइयार होइ जा।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, बतावा तू कहाँ रह्या, जब मइँ भुइँया क रचना किहे रहेउँ?<br> <span class="br-ind"><br><span class="indent">&nbsp;</span></span>अगर तू एँतना समुझदार अहा तउ मोका जवाब दया।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>अय्यूब, अगर तू एँतना हाज़िर जवाब अहा तउ मोका बता कि इ संसारे क विस्तार कउन तय किहेस?<br> <span class="br-ind"><br><span class="indent">&nbsp;</span></span>कउन इ संसार क नापइ वाला सूत स नापेस?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>इ धरती क नींव काहे पइ धरी गइ अहइ?<br> <span class="br-ind"><br><span class="indent">&nbsp;</span></span>कउन धरती क नींव क रुप मँ सवन त जियादा महत्व क पाथर क धरेस ह<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>जब परमेस्सर अइसा करत रहेन तउ भोर क तारन एक संग खुस होइके गाना गाएन।<br> <span class="br-ind"><br><span class="indent">&nbsp;</span></span>अउर सरगदूतन खुस होअके चिल्ला उठेन।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, जब सागर धरती क गरम स फूट बहत निकरा,<br> <span class="br-ind"><br><span class="indent">&nbsp;</span></span>तउ कउन ओका रोकइ बरे दुआर क बँद किहे रहा।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>उ समइ मइँ बादरन स समुददर क ढाँपि दिहेउँ<br> <span class="br-ind"><br><span class="indent">&nbsp;</span></span>अउ अंधियारा मँ सागर क लपेट दिहे रहेउँ (जइसे गदेला क चादर मँ लपेटा जात ह।)<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>सागर क चउहद्दी मइँ निहचित किहे रहेउँ<br> <span class="br-ind"><br><span class="indent">&nbsp;</span></span>अउर ओहमाँ ताला डाइके दुआरन क पाछे रख दिहे रहेउँ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>मइँ समुददरे स कहेउँ, ‘तू हिआँ तलक आइ सकत ह मुला अउर जियादा आगो नाहीं।<br> <span class="br-ind"><br><span class="indent">&nbsp;</span></span>तोहार घमण्डी लहरन हिआँ पइ रुकि जइहीं।’<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, का तू कबहुँ आपन जिन्नगी मँ भोर क हुकुम दिहा ह निकरि आवइ<br> <span class="br-ind"><br><span class="indent">&nbsp;</span></span>अउर दिन क सुरु करइ क?<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>अय्यूब, का तू कबहुँ भिन्सारे क प्रकास क धरती पइ छाइ जाइ क कह्या ह<br> <span class="br-ind"><br><span class="indent">&nbsp;</span></span>अउर का कबहुँ ओहसे दुस्टन क लुकाइ क जगहिया क तजि देइ क मजबूर करइ क कह्या ह?<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>जब भिंसारे क प्रकास धरती पइ पड़त ह<br> <span class="br-ind"><br><span class="indent">&nbsp;</span></span>तउ धरती क रूप व आकृति अइसा प्रगट होत ह<br> <span class="br-ind"><br><span class="indent">&nbsp;</span></span>जइसे नरम मिट्टी क मुहर स दबाइ स होत ह।<br> <span class="br-ind"><br><span class="indent">&nbsp;</span></span>एकर रूप रेखा ओढ़नन क सलवटन क नाईं उभरत ह।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>दुस्ठ लोगन स प्रकास लइ लीन्ह गवा ह।<br> <span class="br-ind"><br><span class="indent">&nbsp;</span></span>नीक अउर ओन बाजूअन क जउन कि उ पचे बुरा करम करइ बरे उठाएस तोड़ दीन्ह ग रहेन।<br></div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, बतावा का तू कबहुँ सागर क गहिर तहे मँ गवा अहा<br> <span class="br-ind"><br><span class="indent">&nbsp;</span></span>जहाँ स सुरु होत हका तू कबहुँ सागर क स्त्रितों पइ चला अहा?<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>अय्यूब, का तू कबहुँ उ फाटकन क लख्या ह, जउन मउते क लोक लइ जात हीं?<br> <span class="br-ind"><br><span class="indent">&nbsp;</span></span>का तू कबहुँ ओन फाटकन क लख्या जउन मउत क अँधियार जगह क लइ जात हीं?<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>अय्यूब, तू जानत अही कि इ धरती केतँनी बड़ी अहइ?<br> <span class="br-ind"><br><span class="indent">&nbsp;</span></span>तू मोका बतावा अउर तू इ सब कछु जानत अहा।<br></div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, प्रकास कहाँ स आवत अहइ?<br> <span class="br-ind"><br><span class="indent">&nbsp;</span></span>अउर अँधियारा कहा स आवत ह?<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>अय्यूब, का तू प्रकास अउ अँधियारा क अइसी जगह लइ जाइ सकत ह जहाँ स उ सबइ आए होइँ?<br> <span class="br-ind"><br><span class="indent">&nbsp;</span></span>जहाँ उ सबइ रहत हीं हुआँ पइ जाइ क मारग का तू जानत अहा?<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>अय्यूब, मोका निहचय अहइ कि तोहका सारी बातन मालूम अइँ काहेकि तू बहोत ही बूढ़ा अहा।<br> <span class="br-ind"><br><span class="indent">&nbsp;</span></span>जब वस्तुअन क रचना भइ रही तब तू हुआँ रह्या।<br></div>
<div class="v" id="v22"><span class="vn">22</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, का तू कबहुँ ओन भण्डार क कोठरियन मँ गना अहा<br> <span class="br-ind"><br><span class="indent">&nbsp;</span></span>जहाँ मइँ बरफ अउ ओलन क धरा करत हउँ?<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>मइँ बरफ अउ ओलन क विपत्ति क समइ मँ अउ जुद्ध<br> <span class="br-ind"><br><span class="indent">&nbsp;</span></span>अउर लड़ाई क समइ मँ उपयोग करइ बरे बचाए राखत हउँ।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>अय्यूब, का तू कबहुँ अइसी जगह गवा अहा, जहाँ स सूरज उगत ह<br> <span class="br-ind"><br><span class="indent">&nbsp;</span></span>अउ जहाँ स पुरवइया सारी धरती पइ छाइ जाइ बरे आवत ह<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>अय्यूब, भारी बर्खा बरे अकास मँ कउन नहर खोदेस ह,<br> <span class="br-ind"><br><span class="indent">&nbsp;</span></span>अउर कउन गरजनवाले बिजली क रस्ता बनाएस ह<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>अय्यूब, कउन हुआँ भी पानी बरसाएस,<br> <span class="br-ind"><br><span class="indent">&nbsp;</span></span>जहाँ कउनो भी नाहीं रहत ह<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>उ बर्खा उ खानी भुइँया क खूब देर क पानी देत ह<br> <span class="br-ind"><br><span class="indent">&nbsp;</span></span>अउ घास जामब सुरु होइ जात ह।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>अय्यूब, का बर्खा क कउनो बाप अहइ?<br> <span class="br-ind"><br><span class="indent">&nbsp;</span></span>ओस क बूँदन क कउन बनावत अहइ?<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>अय्यूब, बरफ क महतारी कउन अहइ?<br> <span class="br-ind"><br><span class="indent">&nbsp;</span></span>आकास क पाला क कउन पइदा करत ह?<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>पानी जमिके चट्टान जइसा कठोर बन जात ह,<br> <span class="br-ind"><br><span class="indent">&nbsp;</span></span>अउर सागर क ऊपर क सतह जम जावा करत ह।<br></div>
<div class="v" id="v31"><span class="vn">31</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, सप्तर्षि तारन क का तू बाँध सकत ह?<br> <span class="br-ind"><br><span class="indent">&nbsp;</span></span>का तू मिरगसरा का बन्धन खोल सकत ह?<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>अय्यूब, का तू तारा समूहन (कहकसाँ) क ठीक वेला पइ निकार सकत ह?<br> <span class="br-ind"><br><span class="indent">&nbsp;</span></span>का तू भालू क ओकरे बच्चन क संग अगुअइ कइ सकत ह?<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>का तू ओन नेमन क जानत ह, जउन नभ पइ सासन करत हीं?<br> <span class="br-ind"><br><span class="indent">&nbsp;</span></span>का तू ओन नेमन क धरती पइ लागू कइ सकत ह?<br></div>
<div class="v" id="v34"><span class="vn">34</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, का तू गोहराइके बादरन क आदेस दइ सकत ह,<br> <span class="br-ind"><br><span class="indent">&nbsp;</span></span>कि उ पचे भारी बर्खा क साथ घेरि लेइँ।<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>अय्यूब बतावा, का तू बिजुरी क जहाँ चाहत्या पठइ सकत अहा?<br> <span class="br-ind"><br><span class="indent">&nbsp;</span></span>अउर का तोहरे निअरे आइके बिजुरी कही अय्यूब,<br> <span class="br-ind"><br><span class="indent">&nbsp;</span></span>‘हम हिआँ अही बतावा तू का चाहत ह?’<br></div>
<div class="v" id="v36"><span class="vn">36</span> <span class="br-p"><br><br></span><span class="br-ind"><br><span class="indent">&nbsp;</span></span>“मनई क मन मँ विवेक क कउन राखत ह?<br> <span class="br-ind"><br><span class="indent">&nbsp;</span></span>लोगन क चिजियन क समझइ बरे छमता कउन देत ह?<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>अय्यूब कउन आपन बुद्धि स बादरन क गनेस ह?<br> <span class="br-ind"><br><span class="indent">&nbsp;</span></span>कउन आकास क पानी क चाम थेले क उंडेल सकत ह?<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>बर्खा धूरि क कीचंड़ बनाइ देत ह<br> <span class="br-ind"><br><span class="indent">&nbsp;</span></span>अउर माटी क लौदा आपुस मँ चिपक जात हीं।<br></div>
<div class="v" id="v39"><span class="vn">39</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, का तू सिंह क आहार पाइ सकत ह?<br> <span class="br-ind"><br><span class="indent">&nbsp;</span></span>का तू मुखान सेरनी क बच्चन क पेट भरि सकत ह?<br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>उ सबइ सेर आपन खोहन मँ पड़ा रहत हीं<br> <span class="br-ind"><br><span class="indent">&nbsp;</span></span>अउर सिकार बरे झाड़ी मँ दुबक क घात लगनवइ बरे बइठा रहत हीं।<br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>अय्यूब, कउआ क कबेला चारा पाए बगइर एहर ओहर भटकत भए परमेस्सर क दुहाइ देत हीं।<br> <span class="br-ind"><br><span class="indent">&nbsp;</span></span>कउन ओनका चारा देत ह?<br></div>
</div>
<!-- PARSED ABOVE; EDITING MAY BREAK PARSER -->
</body></html>