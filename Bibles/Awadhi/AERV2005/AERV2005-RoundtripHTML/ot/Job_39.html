<html><head>
<meta http-equiv="Content-Type" content="text/html;charset=utf-8" />
<title>Job 39 &ndash; अय्यूब &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 39);">
<div id="navbar"><a href="../index.html">पवित्तर बाइबिल</a> &ndash; <b>अय्यूब</b> &ndash; <a href="Job_1.html">1</a> ... <a href="Job_37.html">37</a> <a href="Job_38.html">38</a> <b>39</b> <a href="Job_40.html">40</a> <a href="Job_41.html">41</a> <a href="Job_42.html">42</a> </div><hr>
<h1>Job 39</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब का तू जानत अहा कि कब पहाड़ी बोकरियन बियात हीं?<br> <span class="br-ind"><br><span class="indent">&nbsp;</span></span>का तू कबहुँ लख्या जब हिरणी बियात ह<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>अय्यूब, का तू जानत ह पहाड़ी बोकरियन अउ महतारी हरिणियन केतँने महीने आपन बच्चन क गर्भ मँ राखत हीं?<br> <span class="br-ind"><br><span class="indent">&nbsp;</span></span>का तोहका पता अहइ कि ओनकर बियाइ क उचित समइ का अहइ?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>का तू जानत ह क उ पचे बच्चा क जनम दइ बरे कब झुकत ह।<br> <span class="br-ind"><br><span class="indent">&nbsp;</span></span>का तू जानत ह कि उ पचे आपन बच्चन क कब जनम देत ह।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>पहाड़ी बोकरियन अउर हरिणि महतारी क बच्चन खेतन मँ हट्टा कट्टा होइ जात हीं।<br> <span class="br-ind"><br><span class="indent">&nbsp;</span></span>फुन उ पचे आपन महतारी क तजि देत हीं, अउर फुन लउटिके वापस नाहीं अउतेन।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, जंगली गदहन क कउन अजाद छोड़ देत ह?<br> <span class="br-ind"><br><span class="indent">&nbsp;</span></span>कउन ओनकर रस्सन क खोलेस अउर ओनका बन्धन स अजाद किहेस?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>इ मइँ परमेस्सर हउँ जउन बनेर गदहा क घर क रुप मँ रेगिस्तान दिहेउँ।<br> <span class="br-ind"><br><span class="indent">&nbsp;</span></span>मइँ ओनका रहइ बरे उजाड़ धरती दिहेउँ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>बनेर गदहा सोर स भरा भवा सहरन क लगे नाहीं जात ह<br> <span class="br-ind"><br><span class="indent">&nbsp;</span></span>अउर कउनो भी मनई ओका काम करवावइ बरे नाहीं साधत ह।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>बनेर गदहन पहाड़न मँ घूमत हीं<br> <span class="br-ind"><br><span class="indent">&nbsp;</span></span>अउर उ पचे हुअँइ घास चरत रहत हीं।<br> <span class="br-ind"><br><span class="indent">&nbsp;</span></span>उ पचे हुअँइ पर हरिअर घास चरइ क हेरत रहत हीं।<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, बतावा, का कउनो जंगली साँड़ तोहरी सेवा बरे राजी होइ?<br> <span class="br-ind"><br><span class="indent">&nbsp;</span></span>का उ तोहरे चरही मँ राति क रुकी?<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>अय्यूब, का तू जंगली बर्धा पइ जुआ रख पइ आपन खेत जोतँवाइ सकत ह?<br> <span class="br-ind"><br><span class="indent">&nbsp;</span></span>का घाटी क तोहरे वास्ते जोतँइ बरे उ पचन पइ जुआ रखइ जाब्या?<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>जंगली साँड़ बहोत मजबूत होत ह।<br> <span class="br-ind"><br><span class="indent">&nbsp;</span></span>मुला का तू आपन काम करइ बरे ओन पइ भरोसा कइ सकत ह?<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>का तू ओह पइ भरोसा कइ सकत ह कि उ तोहार अनाज बटोरइ<br> <span class="br-ind"><br><span class="indent">&nbsp;</span></span>अउर ओका दाँवइ मँड़ाइ<sup class="fnm"><a name="fnm1" href="#fn1">1</a></sup> क खरिहाने मँ लिआवइ।<br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>“सुतुरमुर्ग जब खुस होत ह उ आपन पंख फड़फड़ावत ह।<br> <span class="br-ind"><br><span class="indent">&nbsp;</span></span>मुला ओकर पंख सारस क पंख जइसे नाहीं होतेन।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>मादा सुतुरमुर्ग धरती पइ अण्डा देत ह।<br> <span class="br-ind"><br><span class="indent">&nbsp;</span></span>सबइ अण्डा रेत मँ गरम होइ जात ह।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>मुला सुतुरमुर्ग बिसरि जात ह कि कउनो ओकरे अण्डन पइ चलिके कुचर सकत ह,<br> <span class="br-ind"><br><span class="indent">&nbsp;</span></span>या कउनो बनेर पसु ओनका तोड़ सकत ह।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>मादा सुतुरमुर्ग आपन नान्ह बच्चन पइ कठोर होइ जात ह<br> <span class="br-ind"><br><span class="indent">&nbsp;</span></span>जइसे उ पचे ओकर बच्चन नाहीं अहइँ।<br> <span class="br-ind"><br><span class="indent">&nbsp;</span></span>अगर ओकर बच्चन मरि भी जाइँ तउ भी ओका चिन्ता नाहीं होतह, अउर ओकर सब काम अकारथ होत ह।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>परमेस्सर सुतुरमुर्ग क विवेक नाहिं दिहेस,<br> <span class="br-ind"><br><span class="indent">&nbsp;</span></span>अउर उ ओका कउनो समझदारी नाहीं दिहस ह।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>मुला जब सुतुरमुर्ग दउड़इ क उठत ह<br> <span class="br-ind"><br><span class="indent">&nbsp;</span></span>तब ध्धोड़न अउ ओकरे सवार पइ हँसत ह।<br></div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, बतावा का तू ध्धोड़न क बल दिहा<br> <span class="br-ind"><br><span class="indent">&nbsp;</span></span>अउर का तू ही ओकर गटई पइ फहरती अयाल जमाया ह?<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>अय्यूब, बतावा जइसे टिड्डी कूद जात ह तू वइसे धोड़ा क कुदाया ह<br> <span class="br-ind"><br><span class="indent">&nbsp;</span></span>घोड़ा ऊँची अवाजे मँ हिनहिनात ह अउर लोग डेराइ जात हीं।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>घोड़ा घुस अहइ कि उ बहोत बलवान बाटइ अउर आपन खुरे स धरती क खतन रहत ह।<br> <span class="br-ind"><br><span class="indent">&nbsp;</span></span>जुदध मँ जात भवा घोड़ा तेज दौड़ जात ह।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>घोडा डरे क हँसी उड़ावत ह काहेकि उ कबहुँ नाहीं डेरात।<br> <span class="br-ind"><br><span class="indent">&nbsp;</span></span>घोड़ा कबहुँ भी जुदध स मुँह नाही मोड़त ह।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>घोड़ा क बगल मँ तरकस थिरकत रहत हीं।<br> <span class="br-ind"><br><span class="indent">&nbsp;</span></span>घोड़सवारन क भलन अउ हथियार धूपे मँ चमचामत रहत हीं।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>घोड़ा बहोत उत्तेजित अहइ, मैदान पइ उ तेज चाल स दउड़त ह।<br> <span class="br-ind"><br><span class="indent">&nbsp;</span></span>घोड़ा जब बिगुल क आवाज सुनत ह तब उ सान्त खड़ा नाहीं रहि सकत।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>बिगुल क ध्वनी पइ घोड़ा हिन ‘हिनावत’ ह।<br> <span class="br-ind"><br><span class="indent">&nbsp;</span></span>उ बहोत ही दूर स जुद्ध क सूँघ लेत ह।<br> <span class="br-ind"><br><span class="indent">&nbsp;</span></span>उ सेना क सनापती क आदेस अउर जुध्या क हाहाकार अउ जयजयकार क सुन लेत ह।<br></div>
<div class="v" id="v26"><span class="vn">26</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, का तू बाज क सिखाया आपन पखनन क फइलाउब अउर दक्खिन कइँती उड़ि जाब।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>अय्यूब का तू उकाब क उड़इ क<br> <span class="br-ind"><br><span class="indent">&nbsp;</span></span>अउर ऊँच पहाड़न मँ आपन झोंझ बनावइ क आग्या देत ह।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>उकाब चट्टाने पइ रहा करत ह।<br> <span class="br-ind"><br><span class="indent">&nbsp;</span></span>ओकर किला चट्टान होत ह।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>उकाब किला स आपन सिकार पइ निगाह राखत ह।<br> <span class="br-ind"><br><span class="indent">&nbsp;</span></span>उ बहोत दूर स आपन सिकार क लखि लेत ह।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>गिद्ध क बच्चन लहु चाटा करत हीं।<br> <span class="br-ind"><br><span class="indent">&nbsp;</span></span>जहाँ भी ल्हासन पड़ा होत हीं हुवाँ गिद्ध बटुर जात हीं।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->दाँवइ मँड़ाइ <!--raw 1 bo --></em><!--endraw 1-->खेले क काठे क पाछे झुरान दाना ओर पउधा क खरिहाने मँ लिआवइ क बाद दाना क धिलका स अलग कीन्ह जात ह। पिटना सा या बर्धा क वँर्धा क मँड़ाइ अउ दवाँइ कीन्ह जात ह।</div>
</div>
<!-- PARSED ABOVE; EDITING MAY BREAK PARSER -->
</body></html>