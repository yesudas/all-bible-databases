<html><head>
<meta http-equiv="Content-Type" content="text/html;charset=utf-8" />
<title>Job 4 &ndash; अय्यूब &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 4);">
<div id="navbar"><a href="../index.html">पवित्तर बाइबिल</a> &ndash; <b>अय्यूब</b> &ndash; <a href="Job_1.html">1</a> <a href="Job_2.html">2</a> <a href="Job_3.html">3</a> <b>4</b> <a href="Job_5.html">5</a> <a href="Job_6.html">6</a> ... <a href="Job_42.html">42</a> </div><hr>
<h1>Job 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>एलीपज क कथन</h2><span class="vn">1</span> <span class="br-p"><br><br></span>तब तेमान क एलीपज जवाब दिहेस:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“अगर मइँ तोहका कउनो राय देउँ<br> <span class="br-ind"><br><span class="indent">&nbsp;</span></span>तउ का तू नाराज़ होब्या? अगर अइसा अहइ तउ भी मोका बोलइ चाही।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>हे अय्यूब, तू बहोत स लोगन क सिच्छा दिहा<br> <span class="br-ind"><br><span class="indent">&nbsp;</span></span>अउर दुर्बल हाथन क तू सक्ती दिहा।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>जउन लोग लड़खड़ात रहत रहेन तोहार सब्दन ओनका हिम्मत बँधाए रहेन<br> <span class="br-ind"><br><span class="indent">&nbsp;</span></span>तू निर्बल गोड़न क आपन उत्साह स सबल किहा।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मुला अब तोह पइ विपत्ति क पहाड़ टूट पड़ा बाटइ<br> <span class="br-ind"><br><span class="indent">&nbsp;</span></span>अउर तोहार हिम्मत टूट गइ अहइ।<br> <span class="br-ind"><br><span class="indent">&nbsp;</span></span>विपदा क मार तोह पइ पड़ी<br> <span class="br-ind"><br><span class="indent">&nbsp;</span></span>अउर तू ब्याकुल होइ उठ्या।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>तोहका उ परमेस्सर पइ बिस्सास करइ चाही<br> <span class="br-ind"><br><span class="indent">&nbsp;</span></span>जेका तू उपासना करत ह।<br> <span class="br-ind"><br><span class="indent">&nbsp;</span></span>आपन ईमानदारी क<br> <span class="br-ind"><br><span class="indent">&nbsp;</span></span>आपन आसा बनने दया।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>अय्यूब, इ बात क याद राखा कि कउनो भी निर्दोख कबहुँ नाही नस्ट कीन्ह गएन।<br> <span class="br-ind"><br><span class="indent">&nbsp;</span></span>नीक मनई कबहुँ नाहीं तबाह कीन्ह गवा अहइ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मइँ अहसे लोगन क लखेउँ ह जउन कस्टन क बढ़ावत हीं<br> <span class="br-ind"><br><span class="indent">&nbsp;</span></span>अउर जउन जिन्नगी क कठिन करत हीं।<br> <span class="br-ind"><br><span class="indent">&nbsp;</span></span>मुला उ पचे सदा ही दण्ड भोगत हीं।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>परमेस्सर क दण्ड ओन लोगन क मारि डावत ह,<br> <span class="br-ind"><br><span class="indent">&nbsp;</span></span>अउर ओकर किरोध ओनका नस्ट करत ह।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>दुर्जन सेर क तरह गुर्रात अउ दहाड़त हीं।<br> <span class="br-ind"><br><span class="indent">&nbsp;</span></span>मुला परमस्सर ओन दुर्जनन क चुप करावत ह।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>बुरे लोग ओन सेरन क तरह होत हीं जेनके लगे सिकार बरे कछू नाहीं होत।<br> <span class="br-ind"><br><span class="indent">&nbsp;</span></span>उ पचे मरि जात हीं अउर ओनकर गदेलन एहर-ओहर बिखराइ जात हीं।<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>“मोरे लगे एक सँदेसा चुपचाप पहुँचावा गवा,<br> <span class="br-ind"><br><span class="indent">&nbsp;</span></span>अउर मोरे काने मँ ओकर भनक पड़ी।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>जउने तरह राति क बुरा सपना<br> <span class="br-ind"><br><span class="indent">&nbsp;</span></span>नींद क उड़ाइ देत ह,<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>मइँ डेराइ गएउँ अउ काँपते लगेउँ।<br> <span class="br-ind"><br><span class="indent">&nbsp;</span></span>मोर सबइ हडिडयन हिल गइन।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>मोरे समन्वा स एक आतिमा जइसी गुजरी<br> <span class="br-ind"><br><span class="indent">&nbsp;</span></span>जेहसे मोरे बदन मँ रोंगटा खड़ा होइ गएन।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>उ आतिमा मोर समन्वा उठेस,<br> <span class="br-ind"><br><span class="indent">&nbsp;</span></span>मुला मइँ एका नाहीं पहिचान सकउँ।<br> <span class="br-ind"><br><span class="indent">&nbsp;</span></span>मोरी आँखिन क समन्वा एक सरुप खड़ा रहा।<br> <span class="br-ind"><br><span class="indent">&nbsp;</span></span>हुवाँ सन्नाटा स छावा रहा।<br> <span class="br-ind"><br><span class="indent">&nbsp;</span></span>फुन मइँ एक बहोत स सान्त आवाज सुनेउँ।<br> <span class="br-ind"><br><span class="indent">&nbsp;</span></span>उ पचे कहेस,<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>‘का एक मनई परमेस्सर क समन्वा दोखरहित होइ सकत ह?<br> <span class="br-ind"><br><span class="indent">&nbsp;</span></span>का एक मनई आपन सृजनहार स जियादा सुद्ध होइ सकत ह?<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>परमेस्सर आपन सरग क सेवकन तक पइ भरोसा नाहीं कइ सकत।<br> <span class="br-ind"><br><span class="indent">&nbsp;</span></span>परमेस्सर क आपन दूतन तलक मँ दोख मिलि जात हीं।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>तउ मनई तउ अउर भी जियादा गवा गुजरा बा।<br> <span class="br-ind"><br><span class="indent">&nbsp;</span></span>मनई तउ कच्ची माटा क घरौंदा मँ रहत हीं।<br> <span class="br-ind"><br><span class="indent">&nbsp;</span></span>एँन माटी क घरौंदन क नींव धूरि मँ रखी गइ अहइ।<br> <span class="br-ind"><br><span class="indent">&nbsp;</span></span>इ सबइ लोगन क ओहसे भी जियादा आसानी स मसलिके मार दीन्ह जात ह,<br> <span class="br-ind"><br><span class="indent">&nbsp;</span></span>जउने तरह भुनगन मसलिके मार दीन्ह जात ह।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>लोग भोर स साँझ क बीच मँ मर जात हीं<br> <span class="br-ind"><br><span class="indent">&nbsp;</span></span>मुला ओन पइ कउनो धियान तलक नाहीं देत ह।<br> <span class="br-ind"><br><span class="indent">&nbsp;</span></span>उ पचे मरि जात हीं अउर सदा बरे चला जात हीं।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ओनके तम्बूअन क खूंटी उखाड़ दीन्ह जात हीं<br> <span class="br-ind"><br><span class="indent">&nbsp;</span></span>अउर इ सबइ लोग बिना बुद्धि क मरि जात हीं।’<br></div>
</div>
<!-- PARSED ABOVE; EDITING MAY BREAK PARSER -->
</body></html>