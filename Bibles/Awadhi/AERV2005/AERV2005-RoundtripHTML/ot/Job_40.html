<html><head>
<meta http-equiv="Content-Type" content="text/html;charset=utf-8" />
<title>Job 40 &ndash; अय्यूब &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 40);">
<div id="navbar"><a href="../index.html">पवित्तर बाइबिल</a> &ndash; <b>अय्यूब</b> &ndash; <a href="Job_1.html">1</a> ... <a href="Job_38.html">38</a> <a href="Job_39.html">39</a> <b>40</b> <a href="Job_41.html">41</a> <a href="Job_42.html">42</a> </div><hr>
<h1>Job 40</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>यहोवा अय्यूब स कहत ह:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब तू सर्वसक्तीमान परमेस्सर स तर्क किहा।<br> <span class="br-ind"><br><span class="indent">&nbsp;</span></span>तू मोर निन्दा किहस।<br> <span class="br-ind"><br><span class="indent">&nbsp;</span></span>अब तोहका जवाब दइ चाही।”<br></div>
<div class="v" id="v3"><span class="vn">3</span> <span class="br-p"><br><br></span>एह पइ अय्यूब कहइ बरे देत भए परमेस्सर स कहेस:</div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>“मइँ तउ कछू कहइ बरे बहोत ही तुच्छ हुउँ।<br> <span class="br-ind"><br><span class="indent">&nbsp;</span></span>मइँ तोहसे का कहि सकत हउँ?<br> <span class="br-ind"><br><span class="indent">&nbsp;</span></span>मइँ आपन हाथ<br> <span class="br-ind"><br><span class="indent">&nbsp;</span></span>आपन मुँहे पइ रख लेब।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मइँ एक दाई कहेउँ मुला अब मइँ जवाब नाहीं देबउँ।<br> <span class="br-ind"><br><span class="indent">&nbsp;</span></span>फुन मइँ दुबारा कहेउँ मुला अब अउर कछू नाहीं बोलब।”<br></div>
<div class="v" id="v6"><span class="vn">6</span> <span class="br-p"><br><br></span>एकरे पाछे यहोवा आँधी मँ बोलत भए अय्यूब स कहेस।</div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, तू मनई क तरह तइयार होइ ज।<br> <span class="br-ind"><br><span class="indent">&nbsp;</span></span>मइँ तोहसे कछू सवाल पूँछब अउर तू ओन सवालन क जवाब मोका देब्य़ा।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब का तू सोचत अहा कि मइँ निआउ स पूरा नाहीं हउँ।<br> <span class="br-ind"><br><span class="indent">&nbsp;</span></span>का तू मोका बुरा काम करइ क दोखी मानत अहा ताकि तू इ देखाँइ सका कि तू उचित अहा?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>अय्यूब, बतावा का मोर सस्त्र एँतना सक्तीसाली अहइँ जेतँना कि मोर (परमेस्सर) सस्त्र अहइ!?<br> <span class="br-ind"><br><span class="indent">&nbsp;</span></span>का तू आपन वाणी क ओतँना ऊँच गरजिके बोल सकत ह जेतँना मोर वाणी अहइ!?<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>अगर तू वइसा कइ सकत ह तउ तू खुद क आदर अउर महिमा द्या<br> <span class="br-ind"><br><span class="indent">&nbsp;</span></span>अउ ओढ़ना क तरह वफादारी क सान क ओढ़ ल्या।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>अय्यूब, अगर तू मोरे समान अहा, तउ अभिमानी लोगन स घिना करा।<br> <span class="br-ind"><br><span class="indent">&nbsp;</span></span>अय्यूब तू ओन अंहकारी लोगन पइ आपन किरोध बरसावा अउ तू ओनका विनम्र बनाइ दया।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>हाँ, अय्यूब, ओन अंहकारी लोगन क लखा अउर तू ओनका विनम्र बनाइ दया।<br> <span class="br-ind"><br><span class="indent">&nbsp;</span></span>ओन दुस्टन क तू कुचर दया जहाँ भी उ पचे खड़ा होइँ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>तू सबहिं घमण्डियन क माटी मँ गाड़ दया<br> <span class="br-ind"><br><span class="indent">&nbsp;</span></span>अउर ओनकइ देहन पइ कफन लपेटिके तू कब्रन मँ धइ दया।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>अय्यूब, अगर तू एँन सबइ बातन क कइ सकत ह तउ मइँ तहार परसंसा करब<br> <span class="br-ind"><br><span class="indent">&nbsp;</span></span>काहेकि तू खुद क बचाइ सकत ह।<br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, लखा मइँ उ बहमोथ (जलगजे)<sup class="fnm"><a name="fnm1" href="#fn1">1</a></sup> क पैदा किहेउँ।<br> <span class="br-ind"><br><span class="indent">&nbsp;</span></span>अउर उ मइँ ही ह जउऩ तोहका बनाएउँ ह।<br> <span class="br-ind"><br><span class="indent">&nbsp;</span></span>उ बहमोथ उहइ तरह घास खात ह, जइसे गइया घास खात ह।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>बहमोथ क बदन मँ बहोत ताकत होत ह।<br> <span class="br-ind"><br><span class="indent">&nbsp;</span></span>ओकरे पेटे क माँसपेसियन बहोत ताकतवर होत हीं।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>बहमोथ क पूँछ मजबूत अइसी होत ह जइसे देवदार क बृच्छ खड़ा रहत ह।<br> <span class="br-ind"><br><span class="indent">&nbsp;</span></span>ओकरे गोड़े क माँसपेसियन बहोत मजबूत होत हीं।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>बहमोथ क हाड़न काँसा क तरह मजबूत होत हीं,<br> <span class="br-ind"><br><span class="indent">&nbsp;</span></span>अउर गोड़ ओकरे लोहे क ढूड़न जइसे।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>बहमोथ महानतम पसु अहइ जेका मइँ बनाएउँ ह।<br> <span class="br-ind"><br><span class="indent">&nbsp;</span></span>हिआँ तलक कि ओकर सिरजनहार भी ओका लगे तरवार लइ क जात ह।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>बहमोथ ओन घासे क खात ह जउन पहाड़े पइ उपजात ह<br> <span class="br-ind"><br><span class="indent">&nbsp;</span></span>जहाँ बनेर पसु खेलत हीं।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>बहमोथ कमल क पउधन क नीचे सोवत रहत ह<br> <span class="br-ind"><br><span class="indent">&nbsp;</span></span>अउ कीचंड़ मँ सरकणडन क आड़ मँ छूपा रहत ह।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>कमल क पउधन बहमोथ क आपन छाया मँ छिपावत हीं।<br> <span class="br-ind"><br><span class="indent">&nbsp;</span></span>उ बेंत क पेड़न क खाले रहत ह, जउन नदी क निचके उगत हीं।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>अगर नदी मँ बाढ़ आइ जाइ तउ भी जलगज परात नाहीं ह।<br> <span class="br-ind"><br><span class="indent">&nbsp;</span></span>अगइ यरदन नदी भी ओकरे मुँहे पइ थपड़ियावइ तउ भी उ डेरात नाहीं ह।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>बहमोथ क कउनो भी हुक लगाइ क नाहीं पकड़ सकत ह।<br> <span class="br-ind"><br><span class="indent">&nbsp;</span></span>कउनो भी ओका जाली मँ नाहीं फँसाइ सकत।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->बहमोथ (जलगजे) <!--raw 1 bo --></em><!--endraw 1-->इ स्पसट नाहीं अहइ कि इ कउन तरह क जानेबर अहइ। होइ सकत ह कि इ दरियाइ घोड़ा अहइ या हाथी।</div>
</div>
<!-- PARSED ABOVE; EDITING MAY BREAK PARSER -->
</body></html>