<html><head>
<meta http-equiv="Content-Type" content="text/html;charset=utf-8" />
<title>Job 41 &ndash; अय्यूब &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 41);">
<div id="navbar"><a href="../index.html">पवित्तर बाइबिल</a> &ndash; <b>अय्यूब</b> &ndash; <a href="Job_1.html">1</a> ... <a href="Job_39.html">39</a> <a href="Job_40.html">40</a> <b>41</b> <a href="Job_42.html">42</a> </div><hr>
<h1>Job 41</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब बतावा, का तू लिब्यातान क कउनो मछरी क काँटा स धइ सकत ह<br> <span class="br-ind"><br><span class="indent">&nbsp;</span></span>का तू एकर जिभ क रसी स बंध सकत ह?<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>अय्यूब, का तू लिव्यातान क नाक मँ नकेल डाइ सकत हया<br> <span class="br-ind"><br><span class="indent">&nbsp;</span></span>ओकरे जबड़न मँ काँटा फँसाइ सकत ह<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>अय्यूब, का तू लिव्यातान क अजाद होइके बरे तोहसे बिनती करी?<br> <span class="br-ind"><br><span class="indent">&nbsp;</span></span>का उ तोहसे मीठी मीठी बातन करीं?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>अय्यूब, का तू लिब्यातान तोहसे सन्धि करी<br> <span class="br-ind"><br><span class="indent">&nbsp;</span></span>अउर सदा तोहरी सेवा क तोहका वचन देइ?<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>अय्यूब, का तू लिब्यातान क वइसे ही खेलब्या जइसे तू कउनो चिड़िया स खेलत ह<br> <span class="br-ind"><br><span class="indent">&nbsp;</span></span>का तू ओका रस्सा स बँधब्या जेहसे तोहार दासियन ओहसे खेल सकइँ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>अय्यूब, का तू मछुआरा लिब्यातान क तोहसे बेसहइ क कोसिस करिहीं?<br> <span class="br-ind"><br><span class="indent">&nbsp;</span></span>का उ पचे ओका कटिहीं अउर ओनका बइपारियन क हाथे बेचि सकहीं?<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>अय्यूब, का तू लिब्यातान क खाल मँ अउर माथे पइ भाला फेंक हमला कइ सकत ह?<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब, लिब्यातान पइ अगर तू हाथ डावा तउ जउन भयंकर जुदध होइ,<br> <span class="br-ind"><br><span class="indent">&nbsp;</span></span>तू कबहुँ भी बिसाहि नाहीं पउब्या अउर फुन तू ओहसे कबहुँ जुद्ध न करब्या।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>अउर अगर तू सोचत ह कि तू लिब्यातान क पकड़ सकत ह, तउ इ बात क तू भूल जा।<br> <span class="br-ind"><br><span class="indent">&nbsp;</span></span>काहेकि ओका पकड़इ बरे कउनो आसा नाहीं अहइ।<br> <span class="br-ind"><br><span class="indent">&nbsp;</span></span>तू तो बस ओका लखइ भर सही डेराइ जाब्या।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>कउनो भी एतना वीर नाहीं अहइ,<br> <span class="br-ind"><br><span class="indent">&nbsp;</span></span>जउन लिब्यातान क जगाइके भड़कावइ। <span class="br-p"><br><br></span>“तउ फुन अय्यूब बतावा, मोरे विरोध मँ कउन टिक सकत ह!<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>कउनो भी मनई जउन कि मोहे स मुकाबला करह उ सुउच्छित नाहीं रब्या।<br> <span class="br-ind"><br><span class="indent">&nbsp;</span></span>सारे अकासे क खाले जउन कछू भी अहइ, उ सब कछू मोर ही अहइ।<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>“अय्यूब मइँ तोहका लिब्यातान क सक्ती क बारे मँ बताउब।<br> <span class="br-ind"><br><span class="indent">&nbsp;</span></span>मइँ ओकर सक्ती अउर रुप क सोभा क बारे मँ बताउब।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>कउनो भी मनई ओकर बाहरी आवरण (खाल) क भेद नाहीं सकत।<br> <span class="br-ind"><br><span class="indent">&nbsp;</span></span>ओकर खाल दोहरी कवच क नाई अहइ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>लिव्यातान क कउनो भी मनई मुँह खोलइ बरे मजबूर नाहीं कइ सकत ह।<br> <span class="br-ind"><br><span class="indent">&nbsp;</span></span>ओकरे भी जबडे क दाँत सबहिं क भयभीत करत हीं।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>लिव्यातान क पिठिया पइ ढालन क कतार होत हीं,<br> <span class="br-ind"><br><span class="indent">&nbsp;</span></span>जउन आपुस मँ जुड़ी होत हीं।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>इ सबइ ढालन आपुस मँ एँतनी सटी होत हीं<br> <span class="br-ind"><br><span class="indent">&nbsp;</span></span>कि हवा तलक ओहमाँ प्रवेस नाहीं कइ पावत ह।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>इ सबइ ढालन एक दूसर स जुड़ी होत हीं।<br> <span class="br-ind"><br><span class="indent">&nbsp;</span></span>उ सबइ मजबूती स एक दूसरे स जुड़ी भई अहइ कि कउऩो भी ओनका उखाड़िके अलग नाहीं कइ सकत।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>लिव्यातान जब छींकत ह तउ अइसा लागत ह जइसे बिजली सी कौधं गइ होइ।<br> <span class="br-ind"><br><span class="indent">&nbsp;</span></span>आँखी ओकर अइसी चमकत हीं जइसे कउनो तेज प्रकास होइ।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ओकरे मुँहना स बरत भइ मसान निकरत हीं,<br> <span class="br-ind"><br><span class="indent">&nbsp;</span></span>अउर ओहसे आगी क चिनगारियन बिखत हीं।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>लिब्यातान क नथुनन स धुआँ अइसा नकरत ह,<br> <span class="br-ind"><br><span class="indent">&nbsp;</span></span>जइसे उबलत भइ हाँड़ी स भाप निकलत होइ।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>लिब्यातान क फूँक स कोयला सुलग उठत हीं<br> <span class="br-ind"><br><span class="indent">&nbsp;</span></span>अउर ओकरे मुँहे स लपक निकरत हीं।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>लिब्यातान क गटई बड़ी जबरदस्त अहइ,<br> <span class="br-ind"><br><span class="indent">&nbsp;</span></span>अउर लोग ओसे उरिके दूर पराइ जात हीं।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>ओकरे खाल मँ कहीं भी कोमल जगह नाहीं अहइ।<br> <span class="br-ind"><br><span class="indent">&nbsp;</span></span>उ लोहा क तरह कठोर अहइ।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>लिब्यातान क हिरदइ चट्टान क तरह होत ह।<br> <span class="br-ind"><br><span class="indent">&nbsp;</span></span>ओकर हिरदइ चक्की क नीचे क पाट क तरह सख्त अहइ।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>लिब्यातान स सरगदूत भी डर जात हीं।<br> <span class="br-ind"><br><span class="indent">&nbsp;</span></span>लिब्यातान जब पूँछ फटकारत ह, तउ ओन सबइ भाग जात हीं।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>लिब्यातार पइ जइसे ही भालन,<br> <span class="br-ind"><br><span class="indent">&nbsp;</span></span>तीर अउ तरवार पड़त हीं उ सबइ उछरिके दूर होइ जात ह।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>लोहा क मोटी छड़न क उ तिनका जइसा<br> <span class="br-ind"><br><span class="indent">&nbsp;</span></span>अउर काँसा क सड़ी लकड़ी क तरह तोड़ देत ह।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>बाण लिब्यातान क नाहीं भगाइ पावत हीं।<br> <span class="br-ind"><br><span class="indent">&nbsp;</span></span>ओह पइ पाथर फेंकना, एक सुखा तिन्का फेंकन क नाई अहइ।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>लिब्यातान पइ जब मुगदर पड़त ह तउ ओका अइसा लागत ह माना उ कउनो बिनका होइ।<br> <span class="br-ind"><br><span class="indent">&nbsp;</span></span>जब लोग ओह पइ भालन फेंकत हीं, तब उ हँसा करत ह।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>विब्यातान क पेट क नीचे सिरा टूटा भए मट्टी क बासन क नाई तेज अहइ।<br> <span class="br-ind"><br><span class="indent">&nbsp;</span></span>जब उ चलत ह तउ कीचड़ मँ अइसा निसान छोड़त ह माना कि खेतन मँ हेगा लगावा गवा होइ।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>लिब्यातान पानी क अइसे मथत ह, माना कउनो हाड़न उबलत होइँ।<br> <span class="br-ind"><br><span class="indent">&nbsp;</span></span>उ अइसे बुलबुले बनावत ह माना बासन मँ खउलत भवा तेल होइ।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>लिब्यातान जब सागर मँ तैरत ह तउ आपन पीछे उ सफेद झागन जइसी राह छोड़त ह,<br> <span class="br-ind"><br><span class="indent">&nbsp;</span></span>जइसे कउनो उज्जर बारे क सफेद बिसाल पूँछ होइ।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>लिब्यातान सा कउनो अउर जन्तु धरती पइ नाहीं अहइ।<br> <span class="br-ind"><br><span class="indent">&nbsp;</span></span>उ अइसा पसु अहइ जेका निडर बनावा गवा।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>उ हर एक घमण्डी जानेबर क ऊपर नजर रखत ह<br> <span class="br-ind"><br><span class="indent">&nbsp;</span></span>सबहिं जंगली पसुअन क उ राजा अहइ।”<br></div>
</div>
<!-- PARSED ABOVE; EDITING MAY BREAK PARSER -->
</body></html>