<html><head>
<meta http-equiv="Content-Type" content="text/html;charset=utf-8" />
<title>Job 42 &ndash; अय्यूब &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 42);">
<div id="navbar"><a href="../index.html">पवित्तर बाइबिल</a> &ndash; <b>अय्यूब</b> &ndash; <a href="Job_1.html">1</a> ... <a href="Job_40.html">40</a> <a href="Job_41.html">41</a> <b>42</b> </div><hr>
<h1>Job 42</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>अय्यूब क यहोवा क जवाब</h2><span class="vn">1</span> <span class="br-p"><br><br></span>एँह पइ अय्यूब यहोवा क जवाब दे भए कहेस।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“यहोवा, मइँ जानत हउँ कि तू सब कछू कइ सकत अहा।<br> <span class="br-ind"><br><span class="indent">&nbsp;</span></span>तू सबइ जोजना बनाइ सकत अहा अउर तोहर सबइ जोजना क कउनो भी नाहीं बदल सकत अउर न ही एका रोका जाइ सकत ह।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>यहोवा, तू इ सवाल पूछ्‌या कि ‘इ अबोध मनई कउन अहइ? जउन इ सबइ मूर्खता स भरी बातन कहत अहइ?’<br> <span class="br-ind"><br><span class="indent">&nbsp;</span></span>यहोवा, मइँ ओन चीजन क बारे मँ बातन किहेउँ जेनका मइँ समझत नाहीं रहेउँ।<br> <span class="br-ind"><br><span class="indent">&nbsp;</span></span>यहोवा, मइँ ओन चीजन क बारे मँ बातन किहेउँ जउन मोरे समुझ पावइ बरे बहोत अचरज भरी रहिन।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>“यहोवा, तू मोस् कहया, ‘हे अय्यूब सुना अउर मइँ बोलब।<br> <span class="br-ind"><br><span class="indent">&nbsp;</span></span>मइँ तोहसे सवाल पूँछब अउर तू मोका जवाब देब्या।’<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>यहोवा, बीते भए काल मँ मइँ तोहरे बारे मँ सुने रहेउँ<br> <span class="br-ind"><br><span class="indent">&nbsp;</span></span>मुला खुद आपन आँखिन स मइँ तोहका देखि लिहेउँ ह।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>एह बरे अब मइँ खुद आपन बरे लज्जात हउँ।<br> <span class="br-ind"><br><span class="indent">&nbsp;</span></span>मइँ आपन जिन्नगी क राह बदलइ क इच्छा दिखावइ बरे<br> <span class="br-ind"><br><span class="indent">&nbsp;</span></span>धूर अउर राखी मँ बैठा करत हउँ।”<br></div>
<div class="v" id="v7"><h2>यहोवा क अय्यूब क संपत्ति क लउटाउब</h2><span class="vn">7</span> <span class="br-p"><br><br></span>यहोवा जब अय्यूब स आपन बात कइ चुका तउ यहोवा तेमान क निवासी एलीपज स कहेस: “मइँ तोहसे अउर तोहरे दुइनउ दोस्तन स कोहान हउँ काहेकि तू मोरे बारे मँ उचित बातन नाहीं कहे रहया। मुला अय्यूब मोरे बारे मँ उचित बात कहे रहा। अय्यूब मोर दास अहइ।</div>
<div class="v" id="v8"><span class="vn">8</span> एह बरे अब एलीपज तू सात बर्धा अउऱ सात ठु भेडिंन लइके मोर दास अय्यूब क लगे जा अउर आपन बरे होमबलि क रुप मँ ओनकर भेंट चढ़ावा। मोर सेवक अय्यूब तोहरे बरे परथना करी। तब निहचइ ही मइँ ओकरी परथना क जवाब देहउँ। फुन मइँ तोहका वइसी सजा नाहीं देब जइसे सजा दीन्ह जाइ चाही रही काहेकि तू बहोतइ मूरख रहया। मोरे बारे मँ उचित बातन नाहीं किह्या जबकि मोरे सेवक अय्यूब मोरे बारे मँ उचित बातन कहे रहा।”</div>
<div class="v" id="v9"><span class="vn">9</span> <span class="br-p"><br><br></span>तउ तेमान क निवासी एलीपज, सूह क निवासी बिल्दद अउर नामात क निवासी सोपर यहोवा क आग्या क मानेस एँह पइ यहोवा अय्यूब क पराथना सुन लिहस।</div>
<div class="v" id="v10"><span class="vn">10</span> <span class="br-p"><br><br></span>इ तरह जब अय्यूब आपन मीतन बरे परथना कइ चुका तउ यहोवा अय्यूब क फुन स कामयाब किहेस। परमेस्सर जेतना ओकरे लगे पहिले रहा, ओहसे भी दुगुना ओका दइ दिहस।</div>
<div class="v" id="v11"><span class="vn">11</span> अय्यूब क सबहिं भाई अउ बहिनियन अय्यूब क घर वापस आइ गएन अउर कउनो जउन अय्यूब क पहिले जानत रहा, ओकरे घरे आवा। अय्यूब क संग उ सबइ एक बड़की दावत मँ खाना खाएन। काहेकि यहोवा अय्यूब क बहोत कस्ट दिहे रहा, एह बरे उ पचे अय्यूब क दिलासा दिहेन। ओन मँ स हर कउनो अय्यूब क सोने क सिक्का अउर सोना क कान क बाली भेटं मँ दिहस।</div>
<div class="v" id="v12"><span class="vn">12</span> <span class="br-p"><br><br></span>यहोवा अय्यूब क जिन्नगी क पहिले हींसा स भी जियादा ओकरी जिन्नगी क पिछला हींसा क आपन आसीरर्वाद दिहस। अय्यूब क लगे चौदह हजार भेड़, छ: हजार ऊँट, दो हजार बैल जउर एक हजार गदहिन होइ गइन।</div>
<div class="v" id="v13"><span class="vn">13</span> अय्यूब क सात पूत अउ तीन बिटियन भी होइ गइन।</div>
<div class="v" id="v14"><span class="vn">14</span> अय्यूब आपन सब स बड़की बिटिया क नाउँ राखेस यामीना। दुसर की बिटिया क नाउँ धेरस कसीआ। अउर तीसरी क नाउँ राखेस केरेन्हप्पूक।</div>
<div class="v" id="v15"><span class="vn">15</span> सारे प्रदेस मँ अय्यूब क बिटियन सब स सुन्नर मेहररुअन रहिन। अय्यूब आपन पूतन क साथ आपन दौलत क एक हींसा आपन बिटियन क भी वसीयत मँ दिहस।</div>
<div class="v" id="v16"><span class="vn">16</span> <span class="br-p"><br><br></span>एकरे पाछे अय्यूब एक सौ चालीस साल तलक अउर जिअउ रहा। उ आपन बच्चन, आपन पोतन, आपन परपोतन अउर परपोतन क भी संतानन यानी चार पीढ़ियन क लखइ बरे जिअत रहा।</div>
<div class="v" id="v17"><span class="vn">17</span> जब अय्यूब क मउत भइ, उ समइ उ बहोत बुढ़ान रहा। ओका बहोत नीक अउर लम्बी जिन्नगी प्राप्त भइ रही।</div>
</div>
<!-- PARSED ABOVE; EDITING MAY BREAK PARSER -->
</body></html>