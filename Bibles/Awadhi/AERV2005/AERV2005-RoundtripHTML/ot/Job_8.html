<html><head>
<meta http-equiv="Content-Type" content="text/html;charset=utf-8" />
<title>Job 8 &ndash; अय्यूब &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 8);">
<div id="navbar"><a href="../index.html">पवित्तर बाइबिल</a> &ndash; <b>अय्यूब</b> &ndash; <a href="Job_1.html">1</a> ... <a href="Job_6.html">6</a> <a href="Job_7.html">7</a> <b>8</b> <a href="Job_9.html">9</a> <a href="Job_10.html">10</a> ... <a href="Job_42.html">42</a> </div><hr>
<h1>Job 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>बिलदद अय्यूब स बोलत ह</h2><span class="vn">1</span> <span class="br-p"><br><br></span>एकरे पाछे सूह प्रदेस क बिलदद जवाब देत भए कहेस</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“तू कब तलक अइसी बातन करत रहब्या?<br> <span class="br-ind"><br><span class="indent">&nbsp;</span></span>तोहार सब्द तेज आँधी क तरह बहत अहइँ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>परमेस्सर सदा स्वच्छ रहत ह।<br> <span class="br-ind"><br><span class="indent">&nbsp;</span></span>निआउवाली बातन क सर्वसक्तीवाला परमेस्सर कबहुँ नाहीं बदलत ह।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>एह बरे अगर तोहार सन्तानन परमेस्सर क खिलाफ पाप किहन ह तउ ओनका राजा दिहस ह।<br> <span class="br-ind"><br><span class="indent">&nbsp;</span></span>आपन पापन खातिर ओनका भोगइ क पड़ा ह।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मुला अब अय्यूब, परमेस्सर कइँती निगाह करा,<br> <span class="br-ind"><br><span class="indent">&nbsp;</span></span>अउर सर्वसक्तीमान परमेस्सर स ओकर दाया पावइ खातिर बिनती करा।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>अगर तू पवित्तर अउर ईमानदार अहा,<br> <span class="br-ind"><br><span class="indent">&nbsp;</span></span>तउ उ हाली तोहार मदद बरे आइ।<br> <span class="br-ind"><br><span class="indent">&nbsp;</span></span>उ तोहार नीक घरे क रच्छा करब।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>जउन कछू भी खोया उ तोहका नान्ह स बात लगी।<br> <span class="br-ind"><br><span class="indent">&nbsp;</span></span>काहेकि तोहार भविस्स बड़ा सुफल होइ।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>“ओन बुढ़वा लोगन स पूछा<br> <span class="br-ind"><br><span class="indent">&nbsp;</span></span>अउर पता करा कि ओनकर पुरखन क सीखे रहेन।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>काहेकि अइसा लागत ह जइसा कि हम तउ बस काल्ह ही पइदा भएन ह,<br> <span class="br-ind"><br><span class="indent">&nbsp;</span></span>हम कछू नाहीं जानित।<br> <span class="br-ind"><br><span class="indent">&nbsp;</span></span>परछाई क तरह हमार उमर भुइँया पइ बहोत छोट क अहइ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>होइ सकत ह कि बूढ़वा लोग तोहका कूछ सिखाइ सकइँ।<br> <span class="br-ind"><br><span class="indent">&nbsp;</span></span>होइ सकत ह जउन उ पचे सीखेन ह उ पचे मोका सिखाइ सकइँ।”<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>बिलदद कहेस, “का भोजपत्र क बृच्छ दलदल भुइँया क इलावा कहुँ बढ़ सकत ह<br> <span class="br-ind"><br><span class="indent">&nbsp;</span></span>का नरकट बे पानी क बाढ़ि सकत ह?<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>नाहीं, अगर पानी झुराइ जात ह तउ उ पचे भी मुरझाइ जइहीं।<br> <span class="br-ind"><br><span class="indent">&nbsp;</span></span>ओनका काटा जाइ जोग्ग काटिके काम मँ लिआवइ क उ पचे बहोत छोट रहि जइहीं।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>उ मनई जउन परमेस्सर क बिसारि जात ह, नरकट क तरह होत ह।<br> <span class="br-ind"><br><span class="indent">&nbsp;</span></span>उ मनई जउन परमेस्सर क बिसारि जात ह ओकरे बरे कउनो आसा नाहीं अहइ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>उ मनई क बिस्सास बहोत दुर्बल होत ह।<br> <span class="br-ind"><br><span class="indent">&nbsp;</span></span>उ मनई मकड़ी क जाला क सहारे रहत ह।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>अगर कउनो मनई मकड़ी क जाले क सहारा लेत ह,<br> <span class="br-ind"><br><span class="indent">&nbsp;</span></span>इ टुटि जाइ।<br> <span class="br-ind"><br><span class="indent">&nbsp;</span></span>अगर उ मकड़ी क जाल क पकरत ह,<br> <span class="br-ind"><br><span class="indent">&nbsp;</span></span>इ नस्ट होइ जाइ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>उ मनई उ पौधे क नाई अहइ जेकरे लगे पानी अउ सूरज क रोसनी बहोतइ अहइ।<br> <span class="br-ind"><br><span class="indent">&nbsp;</span></span>ओकर डारियन बगिया मँ हर कइँती सँचरत हीं।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>उ पाथर क टीला क चारिहुँ कइँती आपन जड़न क फइलावत ह<br> <span class="br-ind"><br><span class="indent">&nbsp;</span></span>अउ चटटान मँ जमइ बरे कउनो ठउर हेरत ह।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>जब पौधा आपन जगह स उखाड़ दीन्ह जात ह,<br> <span class="br-ind"><br><span class="indent">&nbsp;</span></span>तउ कउनो भि नाहीं जान पात ह कि हुआँ कबहुँ कउनो पौधा रहा।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>मुला उ पौधा हुआँ खुस रहा,<br> <span class="br-ind"><br><span class="indent">&nbsp;</span></span>अब दूसर पउधन हुआँ जमिहीं, जहाँ कबहुँ उ पउधा रहा।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>मुला परमेस्सर कबहुँ भी निर्दोख मनई का नाहीं तजी<br> <span class="br-ind"><br><span class="indent">&nbsp;</span></span>अउर उ बुरे मनई क सहारा नाहीं देइ।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>अबहुँ भी परमेस्सर तोहरे मुँह क हँसी स भरि देइ।<br> <span class="br-ind"><br><span class="indent">&nbsp;</span></span>तोहरे ओंठन क खुसी स चहकाइ देइ।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>परमेस्सर तोहरे दुट्ठ दुस्मनन क लज्जा स झुकाइ देइ।<br> <span class="br-ind"><br><span class="indent">&nbsp;</span></span>अउर ओनकर घरन क नास कइ देइ।”<br></div>
</div>
<!-- PARSED ABOVE; EDITING MAY BREAK PARSER -->
</body></html>