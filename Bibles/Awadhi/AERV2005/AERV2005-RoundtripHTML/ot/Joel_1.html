<html><head>
<meta http-equiv="Content-Type" content="text/html;charset=utf-8" />
<title>Joel 1 &ndash; योएल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Joel', 1);">
<div id="navbar"><a href="../index.html">पवित्तर बाइबिल</a> &ndash; <b>योएल</b> &ndash; <b>1</b> <a href="Joel_2.html">2</a> <a href="Joel_3.html">3</a> </div><hr>
<h1>Joel 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>टिड्डियन फसलन क खाइ लेइहीं</h2><span class="vn">1</span> <span class="br-p"><br><br></span>पतूएल क पूत योएल यहोवा स इ सँदेसा क पाएस:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>मुखिया लोगो, इ सँदेसा क सुना।<br> <span class="br-ind"><br><span class="indent">&nbsp;</span></span>हे इ देस क बसइया लोगो, तू पचे सबहिं मोर बात सुना।<br> <span class="br-ind"><br><span class="indent">&nbsp;</span></span>का तु पचन्क सारी जिन्नगी मँ पहिले कबहुँ कउनो अइसी बात घटी ह<br> <span class="br-ind"><br><span class="indent">&nbsp;</span></span>का तू पचन्क पुरखन क जिन्नगी मँ कबहुँ कउनो अइसी बात घटी ह<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>इ बातन क बारे मँ तू पचे आपन लरिकन क बतावा करब्या<br> <span class="br-ind"><br><span class="indent">&nbsp;</span></span>अउर तोहार पचन्क लरिकन इ सबइ बातन आपन लरिकन क बतइहहीं<br> <span class="br-ind"><br><span class="indent">&nbsp;</span></span>अउर तोहार पचन्क नाती पोतन इ सबइ बातन अगवा क पीढ़िन क बतइहीं।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>कुतरत भइ टिड्डियन स जउन कछू भी बच गवा,<br> <span class="br-ind"><br><span class="indent">&nbsp;</span></span>ओका भिन्नात भइ टिड्डियन खाइ लिहन<br> <span class="br-ind"><br><span class="indent">&nbsp;</span></span>अउर भिन्नात भइ टिड्डियन स जउन कछू बचा,<br> <span class="br-ind"><br><span class="indent">&nbsp;</span></span>ओका फुदकत भइ टिड्डियन खाइ लिहन ह<br> <span class="br-ind"><br><span class="indent">&nbsp;</span></span>अउर फुदकत भइ टिड्डियन स जउन कछू रहि गवा,<br> <span class="br-ind"><br><span class="indent">&nbsp;</span></span>ओका बिनास करइवाली टिड्डियन चट कइ डाइन ह।<br></div>
<div class="v" id="v5"><h2>टिड्डियन क आउब</h2><span class="vn">5</span> <span class="br-ind"><br><span class="indent">&nbsp;</span></span>ओ नसाबाज लोगो, जाग्ग, उठा अउ विलाप करा।<br> <span class="br-ind"><br><span class="indent">&nbsp;</span></span>ओ सबहिं दाखमधु पिवइया लोगो, विलाप करा।<br> <span class="br-ind"><br><span class="indent">&nbsp;</span></span>काहेकि तू लोगन क लगे अब अउर कबहुँ पिवइ बरे<br> <span class="br-ind"><br><span class="indent">&nbsp;</span></span>मीठ दाखमधु नाहीं होब्या।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>एक सक्तिसाली रास्ट्र क नाईं जउन<br> <span class="br-ind"><br><span class="indent">&nbsp;</span></span>आपन अंगिनत सिपाहियन क संग होइ भयंकर टिड्डियन क मोरे देस पइ हमला करइ बरे आएस।<br> <span class="br-ind"><br><span class="indent">&nbsp;</span></span>ओनकर दाँत सेर क दाँत क नाई रहेन,<br> <span class="br-ind"><br><span class="indent">&nbsp;</span></span>ओनकर जबरा सेरनी क जबरा क नाई रहेन।<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>उ सबइ “टिड्डन” मोर अंगूरे क बगियन क बर्बाद कइ दिहस।<br> <span class="br-ind"><br><span class="indent">&nbsp;</span></span>उ पचे मोरे अंजीरे क बृच्छ क तोड़ दिहस।<br> <span class="br-ind"><br><span class="indent">&nbsp;</span></span>उ पचे मोरे बृच्छन टहनियन क छाल लक उधेड़ लिहेस<br> <span class="br-ind"><br><span class="indent">&nbsp;</span></span>अउर ओनका भुइँया पइ लोकाइ दिहेस।<br></div>
<div class="v" id="v8"><h2>लोगन क विलाप</h2><span class="vn">8</span> <span class="br-ind"><br><span class="indent">&nbsp;</span></span>अब तू उ जवान दुलहन जइसा जउन आपन होइवाली मनसेधू (मंगेतर) जउन कि सादी स पहिले ही मारा गएस ह<br> <span class="br-ind"><br><span class="indent">&nbsp;</span></span>क कारण सोक क ओढ़ना पहिरे होइ अहइ, रोआ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>हे याजक लोगो!<br> <span class="br-ind"><br><span class="indent">&nbsp;</span></span>हे यहोवा क सेवक लोगो, विलाप करा।<br> <span class="br-ind"><br><span class="indent">&nbsp;</span></span>काहेकि यहोवा क मंदिर मँ स तू अब अउर न तउ अन्न क भेंट अउर न ही पेय भेंट पाउब्या।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>खेत बर्बाद होइ गवा अहइँ।<br> <span class="br-ind"><br><span class="indent">&nbsp;</span></span>हिआँ तलक कि धरती भी रोअत ह<br> <span class="br-ind"><br><span class="indent">&nbsp;</span></span>काहेकि अन्न बर्बाद होइ गवा ह।<br> <span class="br-ind"><br><span class="indent">&nbsp;</span></span>नवा दाखमधु नाहीं होब्या काहेकि अंगूर क फसल बर्बाद होइ गवा ह<br> <span class="br-ind"><br><span class="indent">&nbsp;</span></span>अउर जइतून क बृछ तेल दइ क काबिल नाहीं होब्या।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>हे किसान लोगो, तू पचे लाज करा।<br> <span class="br-ind"><br><span class="indent">&nbsp;</span></span>हे अंगूरे क बागबान लोगो, जोर स विलाप करा।<br> <span class="br-ind"><br><span class="indent">&nbsp;</span></span>तू पचे गोहूँ अउर जउ बरे भी विलाप करा।<br> <span class="br-ind"><br><span class="indent">&nbsp;</span></span>काहेकि खेते क फसल बर्बाद होइ गवा ह।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>अंगूरे क बेलन झुराइ गइ अहइँ<br> <span class="br-ind"><br><span class="indent">&nbsp;</span></span>अउर अंजीर क बृच्छ मुरझात अहइँ।<br> <span class="br-ind"><br><span class="indent">&nbsp;</span></span>अनारे क बृच्छ, खजूरे क बृच्छ अउ सेब क बृच्छ,<br> <span class="br-ind"><br><span class="indent">&nbsp;</span></span>बगियन क इ सबइ बृच्छ झुराइ ग अहइँ।<br> <span class="br-ind"><br><span class="indent">&nbsp;</span></span>लोगन क बीच खुसी मरि गइ अहइ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>हे याजक लोगो, सोक क ओढ़ना पहिरा, जोर स बिलाप करा।<br> <span class="br-ind"><br><span class="indent">&nbsp;</span></span>हे वेदी क सेवक लोगो, जोर स बिलाप करा।<br> <span class="br-ind"><br><span class="indent">&nbsp;</span></span>हे मोरे परमेस्सर क दास लोगो, आपन सोक ओढ़ना मँ तू पचे सोइ जाब्या।<br> <span class="br-ind"><br><span class="indent">&nbsp;</span></span>काहेकि अब हुआँ अन्न अउ पेय भेंटन परमेस्सर क मंदिर मँ नाहीं होइहीं।<br></div>
<div class="v" id="v14"><h2>टिड्डियन स खउफनाक बिनास</h2><span class="vn">14</span> <span class="br-p"><br><br></span>उपवास करइ बरे रास्ट्र क कहा, सभी लोगन क एक खास सभा बुलाइ ल्या। सभी बुर्जुग लोगन अउर देस क सभी निवासियन क एक साथ बटोर ल्या। ओनका आपन यहोवा परमेस्सर क मंदिर मँ बटोर ल्या।</div>
<div class="v" id="v15"><span class="vn">15</span> <span class="br-p"><br><br></span>यहोवा क भयंकर दिन हम लोगन क नजदीक आ गवा ह। उ दिन सर्वसक्तिमान परमेस्सर तबाही लाइ। यह बरे तोहका जरुर सोक मनाइ चाही।</div>
<div class="v" id="v16"><span class="vn">16</span> हमार खइया क हमरे लखत-लखत चट होइ ग अहइ। हमरे परमेस्सर क मंदिर स आन्नद अउ खुसी जात अहइ।</div>
<div class="v" id="v17"><span class="vn">17</span> हम पचे खेत मँ बिया तउ बोए रहे, मुला उ झुराइके मरि गवा अहइँ यह बरे कोठियन खाली अहइ। हमार खिलहान खाली पड़ा अहइँ काहेकि फसल झुराइ गवा अहइँ।</div>
<div class="v" id="v18"><span class="vn">18</span> <span class="br-p"><br><br></span>हमार गोरू भूख स कराहत अहइँ। हमार गोरू खोवा-खोवा ऍह कइँती ओह कइँती भटकत अहइँ। ओनके लगे खाइ क घास नाहीं अहइ। भेड़िन मरति अहइँ।</div>
<div class="v" id="v19"><span class="vn">19</span> हे यहोवा, मइँ तोहार दोहाइ देत अहउँ। काहेकि हमरी चरागाहन क आगी रेगिस्तान बनाइ दिहे अहइ। बगियन क सबहिं बृच्छन लपटन स झउँसि गवा अहइँ।</div>
<div class="v" id="v20"><span class="vn">20</span> जंगली पसु भी तोहार लगे हाँपत भवा आइहीं काहेकि नदियन झुराइ ग अहइँ। आगी हमार हरी-भरी चरागाहन क रेगिस्ताने मँ बदल दिहस ह।</div>
</div>
<!-- PARSED ABOVE; EDITING MAY BREAK PARSER -->
</body></html>