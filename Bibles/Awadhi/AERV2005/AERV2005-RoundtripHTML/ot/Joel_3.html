<html><head>
<meta http-equiv="Content-Type" content="text/html;charset=utf-8" />
<title>Joel 3 &ndash; योएल &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Joel', 3);">
<div id="navbar"><a href="../index.html">पवित्तर बाइबिल</a> &ndash; <b>योएल</b> &ndash; <a href="Joel_1.html">1</a> <a href="Joel_2.html">2</a> <b>3</b> </div><hr>
<h1>Joel 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यहूदा क दुस्मनन क यहोवा क जरिये सजा दीन्ह जाइ क बचन</h2><span class="vn">1</span> <span class="br-p"><br><br></span>“हाँ इ सच अहइ कि मइँ उ समइ, मइँ यहूदा अउ यरूसलेम क लोगन क बंधन स आजाद कराइके वापिस लइ आउबउँ।</div>
<div class="v" id="v2"><span class="vn">2</span> मइँ सबहिं रास्ट्रन यहोसापात क घाटी मँ बटोरब। अउर हुअँइ मइँ ओनका निआब करबउँ। काहेकि ओन रास्ट्रन मोरे इस्राएली लोगन क तितर-बितर कइ दिहे रहा अउर ओनका दूसर रास्ट्रन क बीच रहइ बरे मजबूर किहे रहेन। मइँ ओन रास्ट्रन क सजा देबउँ जउन मोर धरती क बँटवारा कइ दिहे रहेन।</div>
<div class="v" id="v3"><span class="vn">3</span> उ पचे मोर धरती क आपन लोगन क बीच बँटवारा करइ बरे पाँसा लोकाए रहेन। उ पचे लरिकन क बेंचिके ओकरे बदले रण्डी खरीदेन अउर दाखमधु खरीदइ बरे लड़कियन बेंचि डाएन अउर इ दाखमधु पी लिहेन।</div>
<div class="v" id="v4"><span class="vn">4</span> <span class="br-p"><br><br></span>“हे सोर, सीदोन अउर पलिस्तीन क सबहिं प्रदेसो। तू पचे मोरे बरे कउनो महत्व नाहीं राखत्या। का तू पचे मोरे कउनो बुरे करम बरे सजा देत रहत अहा? होइ सकत ह तू पचे इ सोचत अहा कि तू पचे मोका सजा देत रहत अहा मुला हाली ही मइँ तू पचन्क सजा देइवाला अहउँ।</div>
<div class="v" id="v5"><span class="vn">5</span> तू पचे मोर चाँदी, सोना लूट लिहा। मोर बहोतइ कीमती खजानन क लइके तू पचे आपन मन्दिरे मँ धइ दिहा।</div>
<div class="v" id="v6"><span class="vn">6</span> <span class="br-p"><br><br></span>“यहूदा अउ यरूसलेम क लोगन क तू पचे यूनानियन क हाथे बेंच दिहा अउ इ तरह तू पचे ओनका धरती स बहोतइ दूर लइ गया।</div>
<div class="v" id="v7"><span class="vn">7</span> तू पचे मोरे लोगन क सुदूर देस मँ बेच दिहा। मुला मइँ ओनका लउटाइके वापिस लिआउब अउर तू पचे जउन कछू किहा ह, ओकर बरे तू पचन्क सजा देब।</div>
<div class="v" id="v8"><span class="vn">8</span> मइँ यहूदा क लोगन्क लगे तू पचन्क बेटवन-बिटियन क बेच देबउँ। अउर फुन उ पचे ओनका सबाइ लोगन्क बेच देइहीं जउन कि बहोत दूर रहत एहेन” इ सबइ बात होब्या काहेकि यहोवा इ सबइ बातन कहे रहा।</div>
<div class="v" id="v9"><h2>जुद्ध क तइयारी करा</h2><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>लोगन क इ बताइ द्या<br> <span class="br-ind"><br><span class="indent">&nbsp;</span></span>जुद्ध क तइयार रहा।<br> <span class="br-ind"><br><span class="indent">&nbsp;</span></span>सपहसालार लोगन क जगावा,<br> <span class="br-ind"><br><span class="indent">&nbsp;</span></span>सारे जोधन क नजदीक आइ द्या।<br> <span class="br-ind"><br><span class="indent">&nbsp;</span></span>ओनका हियाँ आइ द्या।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>आपन हरे क फारन क पीटिके तरवार बनावा<br> <span class="br-ind"><br><span class="indent">&nbsp;</span></span>अउ आपन हँसुआ क भाला मँ बदल द्या।<br> <span class="br-ind"><br><span class="indent">&nbsp;</span></span>दुर्बल लोग जरुर कहइ लागइँ कि<br> <span class="br-ind"><br><span class="indent">&nbsp;</span></span>“मइँ एक ठु सूरबीर हउँ।”<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>हे सबहिं रास्ट्र क लोगो, हाली आवा।<br> <span class="br-ind"><br><span class="indent">&nbsp;</span></span>एक ठु जगह पइ बटुर जा।<br> <span class="br-ind"><br><span class="indent">&nbsp;</span></span>ये यहोवा, तू भी आपन बरिआर सिपाहियन क लइ आवा।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>हे रास्ट्र जागा!<br> <span class="br-ind"><br><span class="indent">&nbsp;</span></span>यहोसापात क घाटी मँ आ जा।<br> <span class="br-ind"><br><span class="indent">&nbsp;</span></span>मइँ सबहिं रास्ट्रन क जउन कि मोरे धरती क आसपास रहत अहइँ<br> <span class="br-ind"><br><span class="indent">&nbsp;</span></span>क निआउ करइ बरे बइठिहीं।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>तू पचे आपन संग हँसुआ लइ आवा,<br> <span class="br-ind"><br><span class="indent">&nbsp;</span></span>काहेकि फसल पक गवा ह।<br> <span class="br-ind"><br><span class="indent">&nbsp;</span></span>आवा, तू पचे अंगूर रौंदा<br> <span class="br-ind"><br><span class="indent">&nbsp;</span></span>काहेकि अगूंर क कोल्हू भरा भवा अहइ।<br> <span class="br-ind"><br><span class="indent">&nbsp;</span></span>घड़न भरि भवा अइहीं अउर बाहेर उफनिहीं<br> <span class="br-ind"><br><span class="indent">&nbsp;</span></span>काहेकि रास्ट्रन क पाप बहोत बड़का अहइ।<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>उ फैसला क घाटी मँ बहोत-बहोत सारे लोग अहइँ<br> <span class="br-ind"><br><span class="indent">&nbsp;</span></span>काहेकि उ फैसले क घाटी मँ यहोवा क दिन आवइवाला अहइ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>सूरज चाँद करिया पड़ि जइहीं।<br> <span class="br-ind"><br><span class="indent">&nbsp;</span></span>तारे चमकब तजि देइहीं।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>परमेस्सर यहोवा सिय्योन स गरजी।<br> <span class="br-ind"><br><span class="indent">&nbsp;</span></span>उ यरूसलेम स गरजी,<br> <span class="br-ind"><br><span class="indent">&nbsp;</span></span>अकास अउ धरती काँप-काँप जइहीं<br> <span class="br-ind"><br><span class="indent">&nbsp;</span></span>मुला आपन लोगन बरे परमेस्सर यहोवा सरण क ठउर होइ।<br> <span class="br-ind"><br><span class="indent">&nbsp;</span></span>उ इस्राएल क लोगन क सुरच्छा ठउर होइ।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>“तब तू पचे जान जाब्या कि मइँ तोहार पचन्क परमेस्सर यहोवा हउँ।<br> <span class="br-ind"><br><span class="indent">&nbsp;</span></span>मइँ सिय्योन पइ बसत हउँ जउन मोर पवित्तर पर्वत अहइ।<br> <span class="br-ind"><br><span class="indent">&nbsp;</span></span>यरूसलेम पवित्तर बनि जाइ।<br> <span class="br-ind"><br><span class="indent">&nbsp;</span></span>फुन पराये लोग कबहुँ भी ओहमाँ स होइके नाहीं जाइ पइहीं।<br></div>
<div class="v" id="v18"><h2>यहूदा बरे नई जिन्नगी क वचन</h2><span class="vn">18</span> <span class="br-ind"><br><span class="indent">&nbsp;</span></span>“उ दिन मधुर दाखमधु पहाड़न स टपकी।<br> <span class="br-ind"><br><span class="indent">&nbsp;</span></span>पहाड़न स दूधे क नदियन बहइहीं अउर<br> <span class="br-ind"><br><span class="indent">&nbsp;</span></span>यहूदा क सबहिं झुराइ नदियन बहत भए जले स भरि जइहीं।<br> <span class="br-ind"><br><span class="indent">&nbsp;</span></span>यहोवा क मन्दिर स एक फौआरा फूटी<br> <span class="br-ind"><br><span class="indent">&nbsp;</span></span>जउन सित्तीम क घाटी क पानी स सींची।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>मिस्र उजाड़ होइ जाइ<br> <span class="br-ind"><br><span class="indent">&nbsp;</span></span>अउर एदोम एक उजाड़ भुइँया मँ बदल जाइ।<br> <span class="br-ind"><br><span class="indent">&nbsp;</span></span>काहेकि उ पचे यहूदा क लोगन क संग निर्दयी रहेन।<br> <span class="br-ind"><br><span class="indent">&nbsp;</span></span>उ पचे ओनके ही देस मँ निरपराध लोगन क जान स मारि रहेन।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>मुला यहूदा मँ लोग हमेसा ही बसा रइहीं<br> <span class="br-ind"><br><span class="indent">&nbsp;</span></span>अउर यरूसलेम मँ लोग पीढ़ी दर पीढ़ियन तलक रइहीं।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ओ लोग मरे लोगन क बध किहे रहेन एह बरे निहचय ही मइँ ओन लोगन स बदला लेब।<br> <span class="br-ind"><br><span class="indent">&nbsp;</span></span>मइँ कसूरवार लोगन क सजा दइ बिना नाहीं जाइ देब!” <span class="br-p"><br><br></span>काहेकि सिय्योन यहोवा क निवासे क ठउर अहइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>