<html><head>
<meta http-equiv="Content-Type" content="text/html;charset=utf-8" />
<title>Jonah 1 &ndash; योना &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jonah', 1);">
<div id="navbar"><a href="../index.html">पवित्तर बाइबिल</a> &ndash; <b>योना</b> &ndash; <b>1</b> <a href="Jonah_2.html">2</a> <a href="Jonah_3.html">3</a> <a href="Jonah_4.html">4</a> </div><hr>
<h1>Jonah 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>परमेस्सर क बोलाउब अउ योना क भागब</h2><span class="vn">1</span> <span class="br-p"><br><br></span>अमित्तै क पूत योना स यहोवा कहेस। यहोवा कहेस,</div>
<div class="v" id="v2"><span class="vn">2</span> “नीनवे<sup class="fnm"><a name="fnm1" href="#fn1">1</a></sup> एक ठु बड़का नगर अहइ। हुआँ क लोग जउन पाप करम करत अहइँ, ओनमाँ बहोत स पापन क बारे मँ मइँ सुनेउँ ह। एह बरे तू उ सहरे मँ जा अउर हुआँ क लोगन्क बतावा कि उ पचे ओन बुरे पापन करब तजि देइँ।”</div>
<div class="v" id="v3"><span class="vn">3</span> <span class="br-p"><br><br></span>योना परमेस्सर क बात नाहीं मानइ चाहत रहा, तउ योना परमेस्सर स कहूँ दूरि पराइ बरे जतन किहेस। तउ योना यापो<sup class="fnm"><a name="fnm2" href="#fn2">2</a></sup> कइँती चला गवा। योना एक ठु नाव लिहेस जउन सुदूर सहर तर्सीस<sup class="fnm"><a name="fnm3" href="#fn3">3</a></sup> कइँती जात रही। योना आपन जात्रा बरे धन दिहस अउर उ नाव पइ जाइके चढ़ा। योना चाहत रहा कि इ नाव पइ उ लोगन्क संग तसीर्स चला जाइ अउर कहूँ दूरि पराइ जाइ।</div>
<div class="v" id="v4"><h2>खउफनाक तूफान</h2><span class="vn">4</span> <span class="br-p"><br><br></span>मुला यहोवा सागरे मँ एक ठु खउफनाक तूफान उठाइ दिहस। आँधी सागरे क बहोत असान्त कइ दिहेन इ अइसा लागत रहा कि जहाज क टूका-टूका होइ जाब्या।</div>
<div class="v" id="v5"><span class="vn">5</span> तूफान ऍतना प्रबल रहा कि नाव क बूड़इ स बचावइ बरे ओका तनिक हलका कइ दीन्ह जाइके निर्णय कीन्ह गएस। तउ मल्लाह नाव क सामान क उठाइके सागरे मँ बहावइ लागेन। उ पचे बहोतइ ससाइ ग रहेन। हर मनई अपने अपने देवतन स पराथना करइ लागेन। <span class="br-p"><br><br></span>योना सोवइ बरे नाव मँ खाले तलघरा चला गवा रहा, अउर उ सोवत रहा।</div>
<div class="v" id="v6"><span class="vn">6</span> नाव क प्रमुख खेवइया योना क इ रूपे मँ लखिके कहेस, “उठा! तू काहे सोवत अहा? आपन परमेस्सर स पराथना करा। होइ सकत ह, तोहार परमेस्सर तोहार पराथना सुनि लेइ अउर हम पचन्क बचाइ लेइ।”</div>
<div class="v" id="v7"><h2>इ तूफान काहे आवा?</h2><span class="vn">7</span> <span class="br-p"><br><br></span>मनइयन फुन आपुस मँ कहइ लागेन, “हम पचन्क इ जानइ बरे कि हम पचन्पइ बिपदा कउने कारण पड़ति अहइँ, हम पचन्क पाँसन लोकाँवइ चाही।” <span class="br-p"><br><br></span>तउ लोगन पासन्क लोकाँएन। पाँसन्स इ परगट भवा कि बिपदन योना क कारण आइ अहइँ।</div>
<div class="v" id="v8"><span class="vn">8</span> एह पइ मनइयन योना स कहेन, “इ केकर दोख अहइ, जेकरे कारण इ सबइ बिपदन हम पचन पइ पड़ी अहइँ? हम पचन्क बतावा तोहार काम धंधा का अहइ? तू कहाँ स आवत अहा? तोहार देस कउन स बाटइ? तोहार आपन लोग कउन अहइँ?”</div>
<div class="v" id="v9"><span class="vn">9</span> <span class="br-p"><br><br></span>योना मनइयन स कहेस, “मइँ एक ठु हिब्रू अहउँ अउर सरगे क परमेस्सर यहोवा क उपासना करत हउँ, उ उहइ परमेस्सर अहइ, जउन सागरे अउ धरती क दुइनउँ क रचेस ह।”</div>
<div class="v" id="v10"><span class="vn">10</span> <span class="br-p"><br><br></span>योना मनइयन स कहेस कि उ यहोवा स दूरि भागत अहइ। जब मनइयन क इ क पता लगि तउ उ पचे बहोतइ ससाइ गएन। मनइयन योना स कहेन, “तू इ पाप आपन परमेस्सर क खिलाफ काहे किह्या ह”<sup class="fnm"><a name="fnm4" href="#fn4">4</a></sup></div>
<div class="v" id="v11"><span class="vn">11</span> <span class="br-p"><br><br></span>ओहर आँधी अउ तूफान अउर समुद्दर क लहरियन तेज स तेज होत भइ जात रहिन। तउ मनइयन योना स कहेन, “समुद्दर क सान्त करइ बरे हम पचन्क तोहरे संग का करइ चाही?”</div>
<div class="v" id="v12"><span class="vn">12</span> <span class="br-p"><br><br></span>योना मनइयन स कहेस, “मइँ जानत हउँ कि मोरे कारण ही समुद्दर मँ इ तूफान आवा ह। तउ तू पचे मोका समुद्दरे मँ लोकाइ द्या। एहसे तूफान सान्त होइ जाइ।”</div>
<div class="v" id="v13"><span class="vn">13</span> <span class="br-p"><br><br></span>मुला उ पचे योना क समुद्दर मँ लोकावइ नाहीं चाहत रहेन। मल्लाह नइया क किनारे वापस लिआवइ बरे ओका खेवइ क जतन करइ लागेन। मुला उ पचे वइसा नाहीं कइ पाएन, काहेकि आँधी, तूफान अउ समुद्दर क लहरियन बहोत ताकतवर रहिन। अउर उ सबइ तेज स तेज होत जात रहिन।</div>
<div class="v" id="v14"><h2>योना क सजा</h2><span class="vn">14</span> <span class="br-p"><br><br></span>तउ मनइयन यहोवा क गोहँरावत भए कहेस, “हे यहोवा, इ मनई क हम पचे एकर ओन बुरे करमन बरे समुद्दर मँ लोकावत अही, जउन इ किहेस ह। किरपा कइके, तू हम पचन्क कउनो बेकसूर मनई क हत्तियारा जिन कहया। एकरे हत्तिया बरे तू हम पचन्क जिन मारि डाया। हम पचे जानित ह कि तू यहोवा अहा अउर तू जइसा चहब्या, वइसा ही करब्या। मुला किरपा कइके तू हम पचन्प दयालु ह्वा।”</div>
<div class="v" id="v15"><span class="vn">15</span> <span class="br-p"><br><br></span>तउ मनइयन योना क समुद्दरे मँ लोकाँइ दिहन। तूफान थम गवा, समुद्दर सान्त होइ गवा।</div>
<div class="v" id="v16"><span class="vn">16</span> जब मनइयन इ लखेन, तउ पचे यहोवा स डेराइ लागेन अउ ओकर सम्मान करइ लागेन। मनइयन एक ठु बलि दिहन, अउर यहोवा स बिसेस मन्नतन क माँगेन।</div>
<div class="v" id="v17"><span class="vn">17</span> <span class="br-p"><br><br></span>योना जब समुद्दर मँ गिरा, तउ यहोवा योना क लील जाइ बरे एक ठु बहोत बड़की मछरी पठएस। योना तीन दिन अउ तीन राति तलक ओ मछरी क पेटे मँ रहा।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> नीनवे असीरिया क राजधानी। असीरिया क फउज उत्तरी इस्राएल क बर्बाद 722–721 ई. पू. मँ किहस।</div>
<div class="fn"><sup class="fnt"><a name="fn2" href="#fnm2">2</a></sup> यापो भूमध्य सागर स लगा इस्राएल क समुदरी तट क एक ठु कसबा।</div>
<div class="fn"><sup class="fnt"><a name="fn3" href="#fnm3">3</a></sup> तर्सीस साइद इ स्पेन मँ एक सहर। इ पच्छिम मँ बहोतइ दूर रहा जहाँ योना पहोंच सका। नीनवे इस्राएल क पूरब मँ रहा।</div>
<div class="fn"><sup class="fnt"><a name="fn4" href="#fnm4">4</a></sup> तू इ … किह्या ह साब्दिक “तू का किहस ह।”</div>
</div>
<!-- PARSED ABOVE; EDITING MAY BREAK PARSER -->
</body></html>