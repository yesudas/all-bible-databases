<html><head>
<meta http-equiv="Content-Type" content="text/html;charset=utf-8" />
<title>Josh 15 &ndash; यहोसू &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 15);">
<div id="navbar"><a href="../index.html">पवित्तर बाइबिल</a> &ndash; <b>यहोसू</b> &ndash; <a href="Josh_1.html">1</a> ... <a href="Josh_13.html">13</a> <a href="Josh_14.html">14</a> <b>15</b> <a href="Josh_16.html">16</a> <a href="Josh_17.html">17</a> ... <a href="Josh_24.html">24</a> </div><hr>
<h1>Josh 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यहूदा बरे प्रदेस</h2><span class="vn">1</span> <span class="br-p"><br><br></span>यहूदा क जउन प्रदेस दीन्ह गवा उ ओकरे सारे कबिलन क बीच मँ बँटा। उ प्रदेस एदोम क छेत्र तलक अउर सीन क रेगिस्तान मँ ऍका सबइ त दक्खिन छेत्र तलक फइला रहा।</div>
<div class="v" id="v2"><span class="vn">2</span> यहूदा क प्रदेस क दक्खिनी सीमा मृत सागर क दक्खिनी छोर स सुरु होत रही।</div>
<div class="v" id="v3"><span class="vn">3</span> इ सीमा बिच्छू दर्रा क दक्खिन तलक जात रही अउर सीन तलक बढ़ी भइ रही। तब इ सीमा कादेसबर्ने क दक्खिन तलक लगातार गइ रही। इ सीमा हेस्रोन क आगे अद्दार तलक चलत चली गइ रही। अद्दार स चउहद्दी मुड़त रही अउर कर्काआ तलक गइ रही।</div>
<div class="v" id="v4"><span class="vn">4</span> इ सीमा अम्मोन स होत भइ मिस्र क नहर तलक लगातार चलिके अन्त मँ भूमध्य सागर तलक पहोंचत रही। उ प्रदेस, प्रदेस क दक्खिनी सीमा बनावत रही।</div>
<div class="v" id="v5"><span class="vn">5</span> <span class="br-p"><br><br></span>उ प्रदेस क पूर्बी सीमा मृत सागर (खारा समुद्दर) क किनारे स सुरू होत रही जहाँ पइ यरदन नदी समुद्र मँ गिरत रही। <span class="br-p"><br><br></span>उत्तरी सीमा उ छेत्र स सुरू होत रही जहाँ यरदन नदी मृत सागर मँ गिरत रही।</div>
<div class="v" id="v6"><span class="vn">6</span> तब उत्तरी सीमा बेथोग्ला स होत भइ गएन अउर बोहन चट्टान (बोहन रूबेन क पूत रहा।) होत भइ उत्तरी बेतराबा तलक चली गइ रही।</div>
<div class="v" id="v7"><span class="vn">7</span> तब उत्तरी सीमा आकोर क घाटी स होइके दबीर तलक गइ रही। हुआँ सीमा उत्तर क मुड़ि जात रही अउर गिलगाल तलक जात रही। गिलगाल उ सड़क क पार अहइ जउन अदुम्मीम पहाड़े स होइके जात ह जउन कि घाटी क दक्खिन कइँती अहइ। इ सीमा एनसेमेस पानी क बहाव क संग लगातार गइ रही। एन रोगेल पइ सीमा खतम रही।</div>
<div class="v" id="v8"><span class="vn">8</span> तब इ सीमा यबूसी सहर क दक्खिन कइँती स बेन हिन्नोम घाटी स होइके गइ रही। उ यबूसी सहर क यरूसलेम कहा जात रहा। (उ जगह पइ सीमा हिन्नोम घाटी क उतरी छोर प रही।)</div>
<div class="v" id="v9"><span class="vn">9</span> तब सीमा पहाड़ क चोटी पइ स नेप्तोह क पानी क झील तलक जात रही। ओकरे पाछे सीमा एप्रोन पहाड़े क निचके क सहरन तलक जात रही। उ जगह पइ सीमा मुड़त रही अउर बाला क जात रही जो कि किर्यत-यारीम अहइ।</div>
<div class="v" id="v10"><span class="vn">10</span> बाला स सीमा पच्छिम कइँती मुड़ी अउर सेईर क पहाड़ी देस क गइ। यारीम पहाड़े क उत्तर क छोर तलक सीमा चलत रही (एका कासालोन भी कहा जात ह) अउर बेतसमेस तलक गइ। हुआँ स सीमा तिम्ना क पार गइ।</div>
<div class="v" id="v11"><span class="vn">11</span> तब इकरोन क उत्तरी छोर मँ क गइ। तब उ जगह स सीमा सिक्करोन क मुड़ी अउर बाला पर्वत क पार गइ। इ सीमा लगातार यब्नेल तलक गइ अउर भूमध्य सागर पइ खतम भइ।</div>
<div class="v" id="v12"><span class="vn">12</span> भूमध्य सागर यहूदा प्रदेस क पच्छिमी सीमा पइ रहा। इ सबइ यहूदा क प्रदेस सीमा रहेन। यहूदा क परिवार समूह इ प्रदेस मँ रहत रहा।</div>
<div class="v" id="v13"><span class="vn">13</span> <span class="br-p"><br><br></span>यहोवा यहोसू क आदेस दिहे रहा कि उ यपुन्ने क पूत कालेब क यहूदा क भुइँया मँ स हींसा देइ। ऍह बरे यहोसू कालेब क उ प्रदेस दिहस जेकरे बरे परमेस्सर आदेस दिहे रहा। यहोसू ओका किर्यत-अर्बा क सहर दिहस (जउन हेब्रोन भी कहा जात रहा)। (अर्बा अनाक क बाप रहा।)</div>
<div class="v" id="v14"><span class="vn">14</span> कालेब तीन अनाक परिवारन क हेब्रोन, जहाँ उ पचे रहत रहेन, छोड़ देइ क मजबूर किहस। उ सबइ परिवार रहेन: सेसाइ, अहीमन अउ तल्मै। उ सबइ अनाक क परिवार क रहेन।</div>
<div class="v" id="v15"><span class="vn">15</span> कालेब दबीर मँ रहइवाले लोगन स लड़ा। (पुराने जमाना मँ दबीर भी किर्यत्सेपेर कहा जात रहा।)</div>
<div class="v" id="v16"><span class="vn">16</span> कालेब कहेस, “कउनो मनई जउन किर्यत्सेपेर पइ हमला करी अउर उ सहर क जीत लइ, उहइ मोर बिटिया अकसा स बियाह कइ सकी। इ ओकरे बरे एक भेंट होब्य।”</div>
<div class="v" id="v17"><span class="vn">17</span> <span class="br-p"><br><br></span>कालेब क भाई कनजी क पूत ओत्नीएल उ सहर क हराएस। ऍह बरे कालेब आपन बिटिया अकसा क ओका आपन पत्नी होइ बरे कन्यादान दिहस।</div>
<div class="v" id="v18"><span class="vn">18</span> ओत्नीएल अकसा स कहेस कि उ आपन बाप स कछू जियादा भुइँया माँगइ। अकसा आपन बाप क लगे गइ। जब उ आपन गदहा स उतरी तउ ओकर बाप ओहसे पूछेस, “तू का चाहति अहा?”</div>
<div class="v" id="v19"><span class="vn">19</span> <span class="br-p"><br><br></span>अकसा जवाब दिहस, “मइँ आपन एक ठु आसीर्बाद पावइ चाहत हउँ। मइँ पानीवाली भुइँया चाहत हउँ जउन भुइँया आप मोका जेगेब मँ दिहा ह, उ बहोत झुरान अहइ, ऍह बरे मोका अइसी भुइँया द्या जेहमाँ पानी क सोता होइँ।” ऍह बरे कालेब ओका भुइँया क ऊपरी अउ खाले क हींसा मँ सोतन क साथ भुइँया दिहस।</div>
<div class="v" id="v20"><span class="vn">20</span> <span class="br-p"><br><br></span>यहूदा क परिवार समूह उ भुइँया पाएस जेका परमेस्सर ओका देइ क वचन दिहे रहा। हर एक कबीला समूह भुइँया क हींसा पाएस।</div>
<div class="v" id="v21"><span class="vn">21</span> <span class="br-p"><br><br></span>यहूदा क कबीला दक्खिन मँ सबइ सहरन क पाएस। इ सबइ सहर एदोम क प्रदेस क निचके रहेन। इ सबइ रहेन: <span class="br-p"><br><br></span>कबसेल, एदेर, यागूर,</div>
<div class="v" id="v22"><span class="vn">22</span> कीना, दीमोना, अदादा,</div>
<div class="v" id="v23"><span class="vn">23</span> केदेस, हासोर, यित्नान,</div>
<div class="v" id="v24"><span class="vn">24</span> जीप, तेलेम, बालोत,</div>
<div class="v" id="v25"><span class="vn">25</span> हासोर्हदत्ता, करिय्योत-हेस्रोन (हासोर भी कहा जात रहा।),</div>
<div class="v" id="v26"><span class="vn">26</span> अमाम, समा, मोलादा,</div>
<div class="v" id="v27"><span class="vn">27</span> हर्सगद्दा, हेसमोन, बेत्पालेत,</div>
<div class="v" id="v28"><span class="vn">28</span> हसर्सूआल, बेर्सबा, बिज्योत्या,</div>
<div class="v" id="v29"><span class="vn">29</span> बाला, इय्यीम, एसेम,</div>
<div class="v" id="v30"><span class="vn">30</span> एलतोलद, कसील, होर्मा,</div>
<div class="v" id="v31"><span class="vn">31</span> सिकलग, मदमन्ना, सनसन्ना,</div>
<div class="v" id="v32"><span class="vn">32</span> लबाओत, सिल्हीम ऐन अउ रिम्मोंन। सब मिलाइके उन्तीस सहर अउर ओनके सबहिं खेत रहेन।</div>
<div class="v" id="v33"><span class="vn">33</span> <span class="br-p"><br><br></span>पच्छिमी पहाड़ियन क तलहटी क सहरन: <span class="br-p"><br><br></span>एसताओल, सोरा, असना,</div>
<div class="v" id="v34"><span class="vn">34</span> जानोह, एनगन्नीम, तप्पूह, एनाम,</div>
<div class="v" id="v35"><span class="vn">35</span> यर्मूत, अदुल्लाम, सोको, अजेका,</div>
<div class="v" id="v36"><span class="vn">36</span> सारैम, अदीतैम अउ गदेरा (गदेरोतैम भी कहा जात रहा)। सब मिलाइके हुआँ चोदह सहर अउ ओनकर सारे खेत रहेन।</div>
<div class="v" id="v37"><span class="vn">37</span> <span class="br-p"><br><br></span>सनान, हदासा, मिगदलगाद,</div>
<div class="v" id="v38"><span class="vn">38</span> दिलान, मिस्पे, योक्तेल,</div>
<div class="v" id="v39"><span class="vn">39</span> लाकीस, बोस्कत, एग्लोन,</div>
<div class="v" id="v40"><span class="vn">40</span> कब्बोन, लहमास, कितलीस,</div>
<div class="v" id="v41"><span class="vn">41</span> गेदोरेत, बेतदागोन, नामा, अउर मक्केदा, सब मिलाइके हुआँ सोलह सहर अउर ओनकर सारा खेत रहेन।</div>
<div class="v" id="v42"><span class="vn">42</span> <span class="br-p"><br><br></span>लिब्ना, ऐतेर, आसान,</div>
<div class="v" id="v43"><span class="vn">43</span> यिप्ताह, असना, नसीब,</div>
<div class="v" id="v44"><span class="vn">44</span> कीला, अकजीब अउ मारेसा। सब मिलाइके इ सबइ नौ सहर अउर ओनकर सारा खेत रहेन।</div>
<div class="v" id="v45"><span class="vn">45</span> एकोन अउर ऍकर चारिहुँ कइँती क गाँव, अउर खेतन। सहर अउ निचके क नान्ह सहर सारा खेतन क संग पाएन।</div>
<div class="v" id="v46"><span class="vn">46</span> एकोन क पच्छिम क छेत्र, सारा खेत अउर असदोद क निअरे क सहरन।</div>
<div class="v" id="v47"><span class="vn">47</span> असदोद क चारिहुँ कइँती क छेत्र अउर हुआँ क नान्ह नगर जउन कि यहूदा प्रदेस क हींसा रहेन, ऍकर संग चारिहुँ ओर क खेतन अउर सहरन समेत। गाजा क सबइ कइँती क छेत्र ओनकर प्रदेस मिस्र क नदी अउर आगे लगातार भूमध्य सागर क किनारे तलक फइला रहा।</div>
<div class="v" id="v48"><span class="vn">48</span> <span class="br-p"><br><br></span>पहाड़ी देस सहरन: <span class="br-p"><br><br></span>सामीर, यत्तीर, सोको,</div>
<div class="v" id="v49"><span class="vn">49</span> दन्ना, किर्यत्सन्ना (एका दबीर भी कहत रहेन),</div>
<div class="v" id="v50"><span class="vn">50</span> अनाब, एसतमो, आनीम,</div>
<div class="v" id="v51"><span class="vn">51</span> गोसेन, होलोन अउर गीलो सब मिलाइके ग्यारह सहर अउर ओनकर खेत रहेन।</div>
<div class="v" id="v52"><span class="vn">52</span> <span class="br-p"><br><br></span>अराब, दूमा, एसान,</div>
<div class="v" id="v53"><span class="vn">53</span> यानीम, बेत्तप्पूह, अपेका,</div>
<div class="v" id="v54"><span class="vn">54</span> हुमता, किर्यतर्बा (हेब्रोन) अउर सीओर इ सबइ नौ सहर अउर एनकर सारा खेत रहेन।</div>
<div class="v" id="v55"><span class="vn">55</span> <span class="br-p"><br><br></span>माओन, कर्मेल, जीप, यूता,</div>
<div class="v" id="v56"><span class="vn">56</span> यिज्रेल, योकदाम, जानोह,</div>
<div class="v" id="v57"><span class="vn">57</span> कैन, गिबा अउर तिम्जा। इ सबहिं दस सहर अउर ओनकर सारा खेत रहेन।</div>
<div class="v" id="v58"><span class="vn">58</span> <span class="br-p"><br><br></span>हलहूल, बेतसूर, गदोर,</div>
<div class="v" id="v59"><span class="vn">59</span> मरात, बेतनोत अउर एलतकोन सबहिं छ: सहर अउ ओनकर सारा खेत रहेन।</div>
<div class="v" id="v60"><span class="vn">60</span> <span class="br-p"><br><br></span>रब्बा अउर किर्यत-बाल, जेका किर्यत-यारीम भी कहा जात रहा।</div>
<div class="v" id="v61"><span class="vn">61</span> <span class="br-p"><br><br></span>यहूदा क लोगन क रेगस्तिन मँ सहर दीन्ह ग रहेन। ओन सहरन क सूची इ अहइ। <span class="br-p"><br><br></span>बेतराबा, मिद्दीन, सकाका,</div>
<div class="v" id="v62"><span class="vn">62</span> निबसान, लवण सहर अउर एनगदी। सब मिलाइके छ: सहर अउ ओनकर सारा खेत रहेन।</div>
<div class="v" id="v63"><span class="vn">63</span> <span class="br-p"><br><br></span>यहूदा क फउज यरूसलेम मँ बसइयन यबूसी लोगन क जबरदस्ती बाहेर करइ मँ समरथ नाहीं भइ। ऍह बरे अब तलक यबूसी लोग यरुसलेम मँ यहूदा लोगन क बचि रहत हीं।</div>
</div>
<!-- PARSED ABOVE; EDITING MAY BREAK PARSER -->
</body></html>