<html><head>
<meta http-equiv="Content-Type" content="text/html;charset=utf-8" />
<title>Josh 19 &ndash; यहोसू &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 19);">
<div id="navbar"><a href="../index.html">पवित्तर बाइबिल</a> &ndash; <b>यहोसू</b> &ndash; <a href="Josh_1.html">1</a> ... <a href="Josh_17.html">17</a> <a href="Josh_18.html">18</a> <b>19</b> <a href="Josh_20.html">20</a> <a href="Josh_21.html">21</a> ... <a href="Josh_24.html">24</a> </div><hr>
<h1>Josh 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>सिमोन बरे प्रदेस</h2><span class="vn">1</span> <span class="br-p"><br><br></span>सिमोन क परिवार बरे दूसर पाँसा डावा गवा रहा। जउन ओनका मिली, यहूदा क अधिकार-छेत्र क भीतर रही।</div>
<div class="v" id="v2"><span class="vn">2</span> इ उ भुइँया क विवरण रही जउन ओनका मिली: बेर्सबा जउन सेबा भी कहलावत ह। मोलादा,</div>
<div class="v" id="v3"><span class="vn">3</span> हसर्सूआल, बाला, एसेम,</div>
<div class="v" id="v4"><span class="vn">4</span> एलन्तोलद, बतूल, होर्मा,</div>
<div class="v" id="v5"><span class="vn">5</span> सिक्लग, बेत्मर्काबोत, हसर्सूसा,</div>
<div class="v" id="v6"><span class="vn">6</span> बेतलबाओत अउ सारुहने, इ सबइ तेरह सहर अउर ओनकर सारा खेत सिमोन क रहेन।</div>
<div class="v" id="v7"><span class="vn">7</span> <span class="br-p"><br><br></span>ओनका ऐन, रिम्मोन, एतेर अउ आसान सहर भी एकर खेतन क साथ पाए रहेन।</div>
<div class="v" id="v8"><span class="vn">8</span> उ पचे उ सबइ सारा खेत सहरन क साथे पाएन जउन बालत्बेर तलक फइला रहेन। (इ नेगव छेत्र मँ रामा ही अहइ।) इ तरह इ उ प्रदेस रहा, जउन सिमोनी लोगन क परिवार समूह क दीन्ह गवा। हर एक इ भुइँया क पाएस।</div>
<div class="v" id="v9"><span class="vn">9</span> सिमोनी लोगन क भुइँया यहूदा क प्रदेस क भाग स लीन्ह गइ रही। यहूदा क लगे ओनँ लोगन क जरुरत स जियादा भुइँया रही। ऍह बरे सिमोनी लोगन क ओनकी भुइँया क हींसा मिला।</div>
<div class="v" id="v10"><h2>जबूलूनी बरे प्रदेस</h2><span class="vn">10</span> <span class="br-p"><br><br></span>जबूलून क परिवार समूह अउर ओकरे कबीलन बरे तीसर पाँसा डावा गवा रहा। जबूलून क प्रदेस सारीद तलक जात रही।</div>
<div class="v" id="v11"><span class="vn">11</span> फिन उ पच्छिम मँ दब्बेसेत स होत भइ मरला क छेत्र क निचके तलक पहोंचत रहा। तब इ चउहद्दी संकरी घाटी स होत भए योकनाम क छेत्र तलक जात रही।</div>
<div class="v" id="v12"><span class="vn">12</span> तब इ चउहद्दी पूरब कइँती मुड़ी रही। इ सारीद स किसलोत्ताबोर क छेत्र तलक पहोंचत रही। तब इ चउहद्दी दाबरत अउ यापी तलक चलत गइ रही।</div>
<div class="v" id="v13"><span class="vn">13</span> तब चउहद्दी पूरब मँ गथेपेर अउर इत्कासीन तलक लगातार रही। इ चउहद्दी रिम्मोन पइ खतम भइ। तब चउहद्दी मुड़ी अउर नेआ तलक गइ।</div>
<div class="v" id="v14"><span class="vn">14</span> नेआ पइ फिन चउहद्दी मुड़ी अउ उत्तर कइँती गइ। इ चउहद्दी हन्नातोन तलक पहोंची अउर लगातार यिप्तहेल क घाटी तलक गइ।</div>
<div class="v" id="v15"><span class="vn">15</span> इ चउहद्दी क भीतर कत्तात, नहलाल, सिम्रोन यिदला अउर बेतलेहेम सहर रहेन। सब मिलाइके इ सबइ बारह सहर आपन खेतन क साथे रहेन।</div>
<div class="v" id="v16"><span class="vn">16</span> <span class="br-p"><br><br></span>ऍह बरे इ सबइ सहर अउ छेत्र अहइँ जउन जबूलून क कबीलन क दीन्ह गएन।</div>
<div class="v" id="v17"><h2>इस्साकार बरे प्रदेस</h2><span class="vn">17</span> <span class="br-p"><br><br></span>चउथा पाँसा इस्साकार क परिवार समूह क कबिलन बरे डावा गवा रहा।</div>
<div class="v" id="v18"><span class="vn">18</span> उ परिवार समूह क जउन भुइँया दीन्ह गइ रही उ इ अहइ: यिज्रेल, कसुल्लोत, सूनेम</div>
<div class="v" id="v19"><span class="vn">19</span> हपारैम, सीओन, अनाहरत,</div>
<div class="v" id="v20"><span class="vn">20</span> रब्बीत, किस्योन, एबेस,</div>
<div class="v" id="v21"><span class="vn">21</span> रेमेत, एनगन्नीम, एन हददा अउर बेतपस्सेस।</div>
<div class="v" id="v22"><span class="vn">22</span> <span class="br-p"><br><br></span>ओनकर प्रदेस क चउहद्दी ताबोरसहसूसा अउर बेतसेमेस क छुअत रही। इ चउहद्दी यरदन छेत्र पइ खतम होत रही। सब मिलाइके सोहाह सहर अउर ओनकर खेत रहेन।</div>
<div class="v" id="v23"><span class="vn">23</span> इ सबइ सहर अउर कस्बा इस्साकार परिवार समूह अउर ओनकइ कबीलन क दीन्ह गएन प्रदेस क हींसा रहेन।</div>
<div class="v" id="v24"><h2>आसेर बरे प्रदेस</h2><span class="vn">24</span> <span class="br-p"><br><br></span>पाँचवाँ पाँसा आसेर क परिवार समूह अउर ओनकइ कबीलन बरे डावा गवा रहेन।</div>
<div class="v" id="v25"><span class="vn">25</span> उ परिवार समूह क जउन भुइँया दीन्ह गइ उ इ अहइ: हेल्कत, हली, बेतेन, अच्छाप,</div>
<div class="v" id="v26"><span class="vn">26</span> अलाम्मेल्लेक, अमाद अउ मिसाल। <span class="br-p"><br><br></span>पच्छिमी चउहद्दी लगातार कर्मेल पहाड़ अउ सीहोलिब्नात तलक रही।</div>
<div class="v" id="v27"><span class="vn">27</span> तब चउहद्दी पूरब कइँती मुड़ी। इ चउहद्दी बेतदागोन तलक गइ। इ चउहद्दी जबूलून अउ यिप्तहेल क घाटी क छुअत रही। तब इ चउहद्दी बेतेमेक अउ नीएल क उत्तर क गइ। इ चउहद्दी काबुल क उत्तर स गइ रही।</div>
<div class="v" id="v28"><span class="vn">28</span> तब इ चउहद्दी एब्रोन, रहोब अउर हम्मोन होत भइ काना तलक गइ रही। इ प्रदेस लगातार एक सक्तीसाली सहर सिदोन तलक गइ रही।</div>
<div class="v" id="v29"><span class="vn">29</span> इ चउह्ददी रामा कइँती मुड़ी अउर फुन किलाबन्द सहर सूर तलक गइ। तब फुन मुड़ी अउर होसा तलक गइ। इ चउहद्दी अकज़ीब,</div>
<div class="v" id="v30"><span class="vn">30</span> उम्मा, अपेक अउर रहोब क छेत्र मँ समुद्दर पइ खतम होत रही। <span class="br-p"><br><br></span>सब मिलाइके हुआँ बाईस सहर अउ ओनकर खेत रहेन।</div>
<div class="v" id="v31"><span class="vn">31</span> इ सबइ सहर अउ ओनके खेत आसेर परिवार समूह क दीन्ह गए भुइँया क हींसा रहेन। उ परिवार समूह क हर एक कबिला इ भुइँया क कछू हींसा पाएस।</div>
<div class="v" id="v32"><h2>नप्ताली बरे प्रदेस</h2><span class="vn">32</span> <span class="br-p"><br><br></span>छठा पाँसा नप्ताली क परिवार समूह अउर ओनकर कबीलन बरे डावा गवा रहेन।</div>
<div class="v" id="v33"><span class="vn">33</span> ओनकर प्रदेस क चउहद्दी सानन्नीम क छेत्र मँ बिसाल बृच्छ स सुरू भइ। इ हेलेप क निअरे रहा। तब इ चउहद्दी अदानीमेकेब अउ यब्नेल स होइके गइ। इ चउहद्दी लक्कूम पइ खतम भइ।</div>
<div class="v" id="v34"><span class="vn">34</span> तब इ चउहद्दी पच्छिम क अजनोत्ताबोर होइके गइ। इ चउहद्दी हुक्कोक पइ खतम भइ। इ चउहद्दी दक्खिन क जबूलून छेत्र तलक गइ। इ चउहद्दी पच्छिम मँ आसेर क छेत्र तलक पहोंचत रही। इ चउहद्दी पूरब मँ यरदन नदी पइ यहूदा क जात रही।</div>
<div class="v" id="v35"><span class="vn">35</span> इ चउहद्दी क भीतर कछू बहोत सक्तीसाली सहर रहेन। इ सबइ सहर सिद्दीम, सेर, हम्मत, रक्कत, किन्नेरेत,</div>
<div class="v" id="v36"><span class="vn">36</span> अदामा, रामा, हासोर,</div>
<div class="v" id="v37"><span class="vn">37</span> केदेस, एद्रेइ, अन्हासेर,</div>
<div class="v" id="v38"><span class="vn">38</span> यिरोन, मिगदलेल, होरेम, बेतनात अउ बेतसेमेस रहेन, सब मिलाइके हुआँ उन्नीस सहर अउर ओनकर खेत रहेन।</div>
<div class="v" id="v39"><span class="vn">39</span> <span class="br-p"><br><br></span>इ सबइ सहर अउर ओनकर चारिहुँ कइँती क कस्बन उ प्रदेस क हींसा रहेन, जउन नप्ताली क परिवार समूह क ओनकइ कबीलन क अनुसार दीन्ह ग रहेन।</div>
<div class="v" id="v40"><h2>दान बरे प्रदेस</h2><span class="vn">40</span> <span class="br-p"><br><br></span>तब सताएँ पाँसा दान क परिवार समूह अउर ओनकर कबीलन बरे डावा गवा रहेन।</div>
<div class="v" id="v41"><span class="vn">41</span> ओनका जउन कछू प्रदेस दीन्ह गवा उ इ अहइ: सोरा, एस्ताओल, ईरसेमेस,</div>
<div class="v" id="v42"><span class="vn">42</span> सालब्बीन, अय्यालोन, यितला,</div>
<div class="v" id="v43"><span class="vn">43</span> एलोन, तिम्ना, एकोन,</div>
<div class="v" id="v44"><span class="vn">44</span> एलतके, गिब्बतोन, बालात,</div>
<div class="v" id="v45"><span class="vn">45</span> यहूद, बेनेबराक, गत्रिम्मोन,</div>
<div class="v" id="v46"><span class="vn">46</span> मेयर्कोन, रक्कोन अउ यापो क निचके क छेत्र।</div>
<div class="v" id="v47"><span class="vn">47</span> <span class="br-p"><br><br></span>मुला दान क लोगन क आपन प्रदेस लेइ मँ परेसानी उठावइ क पड़ी। हुआँ सक्तीवाला दुस्मन रहेन अउर दान क लोग ओनका आसानी स हराइ नाहीं सकत रहेन। ऍह बरे दान क लोग गएन अउर लेसेम क खिलाफ लड़ेन। उ पचे लेसेम क हराएन अउ जउन लोग हुआँ रहत रहेन, ओनका मार डाएन। ऍह बरे दान क लोग लेसेम सहर मँ रहेन। उ पचे ओकर नाउँ बदलिके दान कइ दिहन काहेकि इ नाउँ ओनके परिवार समूह क पुरखा क रहा।</div>
<div class="v" id="v48"><span class="vn">48</span> इ सबइ सबहिं सहरन अउर खेत उ भुइँया मँ रहेन जउन दान क परिवार समूह क ओनकर कबीलन क अनुसार दीन्ह ग रहेन।</div>
<div class="v" id="v49"><h2>यहोसू बरे प्रदेस</h2><span class="vn">49</span> <span class="br-p"><br><br></span>इ तरह प्रदेसन क बँटवारा करब अउर अलग-अलग परिवार समूहन क ओनका देब पूरा किहन। तब इस्राएल क सब लोग नून क पूत यहोसू क भी कछू प्रदेस देइ क निहचय किहन।</div>
<div class="v" id="v50"><span class="vn">50</span> यहोवा हुकुम दिहस कि ओका उ भुइँया मिलइ। ऍह बरे उ पचे एप्रैम क पहाड़ी प्रदेस मँ यहोसू क विम्नत्सेरह सहर दिहन। इहइ उ सहर रहा, जेकरे बरे यहोसू कहे रहा कि मइँ ओका चाहत हउँ। यहोसू उ सहर क फुन: बनाएस अउर उ ओहमाँ रहइ लाग।</div>
<div class="v" id="v51"><span class="vn">51</span> <span class="br-p"><br><br></span>इ तरह इ सबइ प्रदेस इस्राएल क अलग-अलग परिवार समूहन क दीन्ह गएन। याजक एलीआजार, नून क पूत यहोसू अउ हर एक परिवार समूह क नेता लोग सिलोह मँ मिलापवाला तम्बू क दुआर पइ यहोवा क मौजूदगी मँ बटुरा रहेन। इ तरह उ पचे प्रदेस क बँटवारा पूरा कइ लिहन।</div>
</div>
<!-- PARSED ABOVE; EDITING MAY BREAK PARSER -->
</body></html>