<html><head>
<meta http-equiv="Content-Type" content="text/html;charset=utf-8" />
<title>Judg 5 &ndash; निआवाधीसन &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Judg', 5);">
<div id="navbar"><a href="../index.html">पवित्तर बाइबिल</a> &ndash; <b>निआवाधीसन</b> &ndash; <a href="Judg_1.html">1</a> ... <a href="Judg_3.html">3</a> <a href="Judg_4.html">4</a> <b>5</b> <a href="Judg_6.html">6</a> <a href="Judg_7.html">7</a> ... <a href="Judg_21.html">21</a> </div><hr>
<h1>Judg 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>दबोरा क गीत</h2><span class="vn">1</span> <span class="br-p"><br><br></span>जउने दिन इस्राएल क लोग सीसरा क हराएन उ दिन दबोरा अउर अबीनोअम क पूत बाराक इ गीत क गाएस:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“इस्राएल क लोग अपने क जुद्ध बरे तइयार किहन।<br> <span class="br-ind"><br><span class="indent">&nbsp;</span></span>उ पचे जुद्ध मँ भाग लेइ बरे खुद आएन।<br> <span class="br-ind"><br><span class="indent">&nbsp;</span></span>यहोवा क बखान करा!<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>“राजा लोग, सुना।<br> <span class="br-ind"><br><span class="indent">&nbsp;</span></span>सासक लोगो, धियान द्या।<br> <span class="br-ind"><br><span class="indent">&nbsp;</span></span>मइँ गाउब।<br> <span class="br-ind"><br><span class="indent">&nbsp;</span></span>मइँ खुद यहोवा क बरे गाउब।<br> <span class="br-ind"><br><span class="indent">&nbsp;</span></span>मइँ यहोवा, इस्राएल क लोगन<br> <span class="br-ind"><br><span class="indent">&nbsp;</span></span>क परमेस्सर क स्तुति करब।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>“हे यहोवा, अतीत मँ तू सेईर देस स आया।<br> <span class="br-ind"><br><span class="indent">&nbsp;</span></span>तू एदोम प्रदेस स चलकर आया,<br> <span class="br-ind"><br><span class="indent">&nbsp;</span></span>अउर धरती काँप उठी।<br> <span class="br-ind"><br><span class="indent">&nbsp;</span></span>गगर बरसा किहेस,<br> <span class="br-ind"><br><span class="indent">&nbsp;</span></span>मेघन जल गिराएन।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>पर्वत, यहोवा सिनाई पर्वत क परमेस्सर क समन्वा,<br> <span class="br-ind"><br><span class="indent">&nbsp;</span></span>यहोवा, इस्राएल क लोगन क परमेस्सर क समन्वा काँप उठेन।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>“अनात क पूत समगर क समइ मँ<br> <span class="br-ind"><br><span class="indent">&nbsp;</span></span>अउर याएल क समइ मँ, राजमार्गन सूना रहेन।<br> <span class="br-ind"><br><span class="indent">&nbsp;</span></span>काफिले अउ राही, गौण पथन स चलत रहेन।<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>“इस्राएल मँ कउनो जोधा नाहीं रहा,<br> <span class="br-ind"><br><span class="indent">&nbsp;</span></span>हे दबोरा, जब तलक तू नाहीं आएस रहा,<br> <span class="br-ind"><br><span class="indent">&nbsp;</span></span>जब तलक तू इस्राएल क महतारी बनिके न खड़ी भइउ रहा हुआँ कउनो फउजी नाहीं रहा।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>“परमेस्सर नवे प्रमुखन क चुनेस कि<br> <span class="br-ind"><br><span class="indent">&nbsp;</span></span>उ पचे नगर-द्वार पइ जुद्ध करइँ।<br> <span class="br-ind"><br><span class="indent">&nbsp;</span></span>इस्राएल क चालीस हजार फउजियन मँ,<br> <span class="br-ind"><br><span class="indent">&nbsp;</span></span>कउनो ढाल अउ भाला नाहीं पाइ सका।<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>“मोर हिरदय इस्राएल क सेनापतियन क संग अहइ।<br> <span class="br-ind"><br><span class="indent">&nbsp;</span></span>इ सबइ सेनापति खुद आपन इच्छा स जुद्ध मँ गएन।<br> <span class="br-ind"><br><span class="indent">&nbsp;</span></span>यहोवा प्रसंसा करा।<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>“सफेद गदहन पइ सवार होइवाले लोगो तू पचे,<br> <span class="br-ind"><br><span class="indent">&nbsp;</span></span>जउन कम्बले क काठी पइ बइठत अहा<br> <span class="br-ind"><br><span class="indent">&nbsp;</span></span>अउर तु जउन राजपथे पइ अहा, धियान द्या।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>घुंघरुअन क छमछम संगीत, गोरुअन बरे<br> <span class="br-ind"><br><span class="indent">&nbsp;</span></span>पानी वाले कुअँन पइ, सुना जा सकत ह।<br> <span class="br-ind"><br><span class="indent">&nbsp;</span></span>लोग यहोवा क विजय गीत गावत ह।<br> <span class="br-ind"><br><span class="indent">&nbsp;</span></span>उ पचे इस्राएल मँ यहोवा अउ ओकर वीरन क विजय-कथा कहत हीं।<br> <span class="br-ind"><br><span class="indent">&nbsp;</span></span>उ जब समइ यहोवा क लोग<br> <span class="br-ind"><br><span class="indent">&nbsp;</span></span>नगर दुआरन पइ लड़ेन अउर विजयी भएन।<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>“दबोरा जागा, जागा!<br> <span class="br-ind"><br><span class="indent">&nbsp;</span></span>जागा, जागा गीत गावा जागा,<br> <span class="br-ind"><br><span class="indent">&nbsp;</span></span>बाराक! जा, हे अबीनोअम के पूत<br> <span class="br-ind"><br><span class="indent">&nbsp;</span></span>आपन दुस्मनन क धरा!<br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>“तउ कछू मनइयन ताकतवर मनइयन स लड़इ बरे गएन।<br> <span class="br-ind"><br><span class="indent">&nbsp;</span></span>यहोवा क लोगो, सक्तीसाली सिपाहियन क खिलाफ मोरे संग आवा।<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>“एप्रैम क कछू लोग अमालेक क पहाड़ी प्रदेस स आएन।<br> <span class="br-ind"><br><span class="indent">&nbsp;</span></span>हे बिन्यामीन, तू अउर तोहार लोग ओन मनइयन क अनुसरण किहन।<br> <span class="br-ind"><br><span class="indent">&nbsp;</span></span>माकीर क परिवार समूह स सेनापतियन आगे आएन।<br> <span class="br-ind"><br><span class="indent">&nbsp;</span></span>कॉसे क दण्ड क संग जबूलून परिवार समूह स नेता लोग आएन।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>इस्साकार क नेता दबोरा क संग रहेन।<br> <span class="br-ind"><br><span class="indent">&nbsp;</span></span>इस्साकार क परिवार समूह बाराक क बरे सच्चा रहा।<br> <span class="br-ind"><br><span class="indent">&nbsp;</span></span>उ सबइ मनई पैदल ही घाटी मँ पठवा गएन। <span class="br-p"><br><br></span>“रूबेन तोहार फउज मँ बहोत सारे बहादुर सिपाही अहइ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>एह बरे आपन भेड़वाले देवार स लगे तू सबहिं काहे बइठा अहा?<br> <span class="br-ind"><br><span class="indent">&nbsp;</span></span>रूबेन क वीर फउजियन जुद्ध बरे बहोत जियादा सोचेन।<br> <span class="br-ind"><br><span class="indent">&nbsp;</span></span>किन्तु उ पचे घर बइठेन भेड़िन बरे बजाइ जा रहेन संगीत क अनकत रहेन।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>गिलाद क लोग यरदन नदी क पार आपन डेरन मँ पड़ा रहेन।<br> <span class="br-ind"><br><span class="indent">&nbsp;</span></span>ऐ, दान क लोगो, जहाँ तलक बात तोहार पचन्क अहइ तू पचे जहाजन क संग काहे चिपका रह्या?<br> <span class="br-ind"><br><span class="indent">&nbsp;</span></span>आसेर क लोग सागर तट पइ पड़ा रहेन।<br> <span class="br-ind"><br><span class="indent">&nbsp;</span></span>उ पचे आपन सुरच्छित बन्दरगाहन मँ डेरा डाएन।<br></div>
<div class="v" id="v18"><span class="vn">18</span> <span class="br-p"><br><br></span><span class="br-ind"><br><span class="indent">&nbsp;</span></span>“किन्तु जबूलून क लोग अउर नप्ताली क लोग,<br> <span class="br-ind"><br><span class="indent">&nbsp;</span></span>मैदान क ऊच छेत्रन मँ जुद्ध क खतरे मँ जीवन क डाएन।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>राजा लोग आएन, उ पचे लड़ेन,<br> <span class="br-ind"><br><span class="indent">&nbsp;</span></span>उ समइ कनान क राजा लोगन,<br> <span class="br-ind"><br><span class="indent">&nbsp;</span></span>तानक सहर मँ मगिद्दो क जलासय पइ लड़ा<br> <span class="br-ind"><br><span class="indent">&nbsp;</span></span>किन्तु उ पचे इस्राएल क लोगन क कउनो सम्पति नाहीं लइ जाइ सकेन।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>गगन क नछत्रन जुद्ध किहेन।<br> <span class="br-ind"><br><span class="indent">&nbsp;</span></span>नछत्रन आपन पथ स, सीसरा स जुद्ध किहन।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>कीसोन नदी, सीसरा क फउजियन क बहाइ लइ गइ,<br> <span class="br-ind"><br><span class="indent">&nbsp;</span></span>उ पुरानी नदी-कीसोन नदी।<br> <span class="br-ind"><br><span class="indent">&nbsp;</span></span>मोर आतिमा, सक्ती स आगे बढ़ा!<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>उ समइ घोड़न क खरन भुइँया क पीटेन।<br> <span class="br-ind"><br><span class="indent">&nbsp;</span></span>सीसरा क सक्तीसाली घोड़न भागत गएन, भागत गएन।<br></div>
<div class="v" id="v23"><span class="vn">23</span> <span class="br-p"><br><br></span><span class="br-ind"><br><span class="indent">&nbsp;</span></span>“यहोवा क दूत कहेस, ‘मेरोज नगर क अभिसाप द्या।<br> <span class="br-ind"><br><span class="indent">&nbsp;</span></span>लोगन क अभिसाप द्या।<br> <span class="br-ind"><br><span class="indent">&nbsp;</span></span>लोगन क अभिसाप द्या जोधन क संग उ पचे<br> <span class="br-ind"><br><span class="indent">&nbsp;</span></span>यहोवा क मदद करइ नाहीं आएन।’<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>केनी हेबेर क मेहरारू याएल सबहिं<br> <span class="br-ind"><br><span class="indent">&nbsp;</span></span>मेहररूअन मँ स सब स जियादा धन्य होइ।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>सीसरा जल माँगेस,<br> <span class="br-ind"><br><span class="indent">&nbsp;</span></span>किन्तु याएल दूध दिहस,<br> <span class="br-ind"><br><span class="indent">&nbsp;</span></span>उ सासक क बरे एक ठु उपयुक्त पिआला मँ<br> <span class="br-ind"><br><span class="indent">&nbsp;</span></span>मलाई लिआएस।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>याएल बाहेर गइ अउर तम्बू क खूँटी लिआएस।<br> <span class="br-ind"><br><span class="indent">&nbsp;</span></span>ओकर दाहिने हाथे मँ हथौ़डा रहा जेका मजदूर काम लिअवतेन।<br> <span class="br-ind"><br><span class="indent">&nbsp;</span></span>अउर उ सीसरा पइ हथौरा चलाएस।<br> <span class="br-ind"><br><span class="indent">&nbsp;</span></span>उ ओकरे मूँड़ चूर किहेस।<br> <span class="br-ind"><br><span class="indent">&nbsp;</span></span>उ ओकरे मूँड़ क एक कइँती स बेधेस।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>उ याएल क गोड़न क बीच बूड़ा।<br> <span class="br-ind"><br><span class="indent">&nbsp;</span></span>उ मर गवा।<br> <span class="br-ind"><br><span class="indent">&nbsp;</span></span>उहुवँइ पड़ गवा।<br> <span class="br-ind"><br><span class="indent">&nbsp;</span></span>उ ओकरे गो़ड़न क बीच बूड़ा।<br> <span class="br-ind"><br><span class="indent">&nbsp;</span></span>उ मर गवा जहाँ सीसरा बूड़ा।<br> <span class="br-ind"><br><span class="indent">&nbsp;</span></span>हुवँइ उ गिरा, मर गवा।<br></div>
<div class="v" id="v28"><span class="vn">28</span> <span class="br-p"><br><br></span><span class="br-ind"><br><span class="indent">&nbsp;</span></span>“सीसरा क महतारी, खिड़की स लखत<br> <span class="br-ind"><br><span class="indent">&nbsp;</span></span>अउर पर्दन स झाँकत भइ चिचियाइ उठी।<br> <span class="br-ind"><br><span class="indent">&nbsp;</span></span>‘सीसरा क रथ क आवई मँ देरी काहे भवा?<br> <span class="br-ind"><br><span class="indent">&nbsp;</span></span>सीसरा क रथ क घोड़न क हिनहिनाइ मँ देरी काहे भवा?’<br></div>
<div class="v" id="v29"><span class="vn">29</span> <span class="br-p"><br><br></span><span class="br-ind"><br><span class="indent">&nbsp;</span></span>“सब स चतुर ओकर सेविकन जवाब ओका देतिन,<br> <span class="br-ind"><br><span class="indent">&nbsp;</span></span>हाँ सेविका ओका जवाब देत।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>‘निहचइ ही उ पचे विजय पाएन ह,<br> <span class="br-ind"><br><span class="indent">&nbsp;</span></span>निहचय ही पराजितन क चिजियन उ पचे हड़पत अहइँ<br> <span class="br-ind"><br><span class="indent">&nbsp;</span></span>निहचय ही उ पचे आपुस मँ चिजियन क बाँटत हीं।<br> <span class="br-ind"><br><span class="indent">&nbsp;</span></span>एक ठु या दुइ लड़की, हर फउजी क दीन्ह जात हीं।<br> <span class="br-ind"><br><span class="indent">&nbsp;</span></span>संभव अहइ सीसरा कउनो रंगा ओढ़ना लेत अहइ,<br> <span class="br-ind"><br><span class="indent">&nbsp;</span></span>संभव अहइ इ एक कढ़े ओढ़ना क टूका होइ,<br> <span class="br-ind"><br><span class="indent">&nbsp;</span></span>या संभव अहइ, विजय सीसरा क पहिरइ बरे दुइ हुका होइ।’<br></div>
<div class="v" id="v31"><span class="vn">31</span> <span class="br-p"><br><br></span><span class="br-ind"><br><span class="indent">&nbsp;</span></span>“हे यहोवा, इ तरह तोहार, दुस्मन मर-मिट जाइँ।<br> <span class="br-ind"><br><span class="indent">&nbsp;</span></span>किन्तु उ सबइ लोग जउन तोहका पियार करत हीं उदय होत भवा चमकीला क समान सक्तीसाली बनइ।”<br> <span class="br-p"><br><br></span>तउ देस मँ चालीस बरिस तक सान्ति रही।</div>
</div>
<!-- PARSED ABOVE; EDITING MAY BREAK PARSER -->
</body></html>