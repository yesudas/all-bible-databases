<html><head>
<meta http-equiv="Content-Type" content="text/html;charset=utf-8" />
<title>Lam 3 &ndash; विलापगीत &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lam', 3);">
<div id="navbar"><a href="../index.html">पवित्तर बाइबिल</a> &ndash; <b>विलापगीत</b> &ndash; <a href="Lam_1.html">1</a> <a href="Lam_2.html">2</a> <b>3</b> <a href="Lam_4.html">4</a> <a href="Lam_5.html">5</a> </div><hr>
<h1>Lam 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>एक मनई क जरिये आपन सबइ यातना पइ विचार</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ एक अइसा मनई हउँ जउन बहोतेरी यातना भोगी हउँ,<br> <span class="br-ind"><br><span class="indent">&nbsp;</span></span>यहोवा क किरोध क तले मइँ बहोतेरी दण्ड यातना भोगी हउँ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>यहोवा मोका लइके चला<br> <span class="br-ind"><br><span class="indent">&nbsp;</span></span>अउर उ मोका अँधियारा क भीतर लावा न कि प्रकासे मँ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>यहोवा आपन हाथ मोरे बिरोध मँ कइ दिहस।<br> <span class="br-ind"><br><span class="indent">&nbsp;</span></span>अइसा उ बारम्बार सारे दिन किहस।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>उ मोर आस, मोर चाम नस्ट कइ दिहस।<br> <span class="br-ind"><br><span class="indent">&nbsp;</span></span>उ मोर हाड़न क तोड़ दिहस।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>यहोवा मोरे विरोध मँ, कडुआहट अउ आपदा फइलाएस ह।<br> <span class="br-ind"><br><span class="indent">&nbsp;</span></span>उ मोरे चारिहुँ कइँती कड़ुआहट अउ बिपत्ति फइलाइ दिहस।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>उ मोका अधियारा मँ बइठाइ दिहे रहा।<br> <span class="br-ind"><br><span class="indent">&nbsp;</span></span>उ मोका उ उ मनई सा बनाइ दिहे रहा जउन कउनो बहोत दिनन पहिले मरि चुका होइ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>यहोवा मोका भितरे बंद किहेस, एहसे मइँ बाहेर आइ न सकेउँ।<br> <span class="br-ind"><br><span class="indent">&nbsp;</span></span>उ मोह पइ भारी जंजीरन घेर रहा।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>हिआँ तलक कि जब मइँ चिल्लाइके दोहाइ देत हउँ,<br> <span class="br-ind"><br><span class="indent">&nbsp;</span></span>यहोवा मोर विनती क नाहीं अनकत ह।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>उ पथरे स मोरी राह क मुँद दिहस ह।<br> <span class="br-ind"><br><span class="indent">&nbsp;</span></span>उ मोर राह क टेढ़ा कइ दिहेस ह।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>यहोवा उ भालू सा भवा जउन मोह पइ आक्रमण करइ क तत्पर अहइ।<br> <span class="br-ind"><br><span class="indent">&nbsp;</span></span>उ उ सिंहसा भवा ह जउन कउनो ओटे मँ छिपा भवा अहइ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>यहोवा मोका मोरी राहे स हटाइ दिहस।<br> <span class="br-ind"><br><span class="indent">&nbsp;</span></span>उ मोर धज्जियन उड़ाइ दिहस।<br> <span class="br-ind"><br><span class="indent">&nbsp;</span></span>उ मोका बर्बाद कइ दिहस ह।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>उ आपन धनुस तैयार किहस।<br> <span class="br-ind"><br><span class="indent">&nbsp;</span></span>उ मोका आपन बाणन क निसाना बनाइ दिहे रहा।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>मोरे पेट मँ बाण मार दिहस।<br> <span class="br-ind"><br><span class="indent">&nbsp;</span></span>मोह पइ आपन बाणन स प्रहार किहे रहा।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>मइँ आपन लोगन क बीच हँसी क यात्र बन गएउँ।<br> <span class="br-ind"><br><span class="indent">&nbsp;</span></span>उ पचे दिन भइ मोर गीत गाइ-गाइके मोर मजाक बनावत हीं।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>यहोवा मोका करवाहट स भर दिहेस ह।<br> <span class="br-ind"><br><span class="indent">&nbsp;</span></span>उ मोका जहर पिलवाएस ह।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>उ मोर दाँत पाथरे क भुइँया मँ गडाइ दिहेस।<br> <span class="br-ind"><br><span class="indent">&nbsp;</span></span>उ मोका माटी मँ मिलाइ दिहस।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>मइँ अब अउर सान्ति योग्य नाहीं अहउँ।<br> <span class="br-ind"><br><span class="indent">&nbsp;</span></span>अच्छी भली बातन क मइँ बिसरि गवा रहेउँ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>खुद अपने आप स मइँ कहइ लागे रहेउँ, “मोका तउ बस अब अउर आस नाहीं अहइ<br> <span class="br-ind"><br><span class="indent">&nbsp;</span></span>कि यहोवा कबहुँ मोका सहारा देइ।”<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>मइँ आपन दुखिया पन क,<br> <span class="br-ind"><br><span class="indent">&nbsp;</span></span>मोर घर नहीं अहइ<br> <span class="br-ind"><br><span class="indent">&nbsp;</span></span>एका कड़वे जहर क,<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>अउर मोर सारी यातना क याद कइ क<br> <span class="br-ind"><br><span class="indent">&nbsp;</span></span>मइँ बहोत ही दुःखी हउँ।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>किन्तु उहइ समइ जब मइँ सोचत हउँ,<br> <span class="br-ind"><br><span class="indent">&nbsp;</span></span>तउ मोका आसा होइ लागत ह।<br> <span class="br-ind"><br><span class="indent">&nbsp;</span></span>मइँ अइसा सोचा करत हउँ।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>यहोवा क पिरेम अउ करूणा क अंत कबहूँ नाहीं होत।<br> <span class="br-ind"><br><span class="indent">&nbsp;</span></span>यहोवा क सबइ कृपा कबहुँ खतम नाहीं होत।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>हर भिन्सारे उ सबइ नवा होइ जात हीं।<br> <span class="br-ind"><br><span class="indent">&nbsp;</span></span>हे यहोवा, तोर सच्चाई महान अहइ।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>मइँ आपन स कहा करत हउँ, “यहोवा मोरे हीसां मँ अहइ।<br> <span class="br-ind"><br><span class="indent">&nbsp;</span></span>इहइ कारण स मइँ आसा रखब।”<br></div>
<div class="v" id="v25"><span class="vn">25</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा ओनके बरे उत्तिम अहइ जउन ओकर बाट जोहत हीं।<br> <span class="br-ind"><br><span class="indent">&nbsp;</span></span>यहोवा ओनके बरे उत्तिम अहइ जउन ओकर खोज मँ रहा करत हीं।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>इ उत्तिम अहइ कि कउनो मनई चुपचाप यहोवा क प्रतीच्छा करइ<br> <span class="br-ind"><br><span class="indent">&nbsp;</span></span>कि उ ओकर रच्छा करी।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>इ उत्तिम अहइ कि कउनो मनई यहोवा क जुए क धारण करइ,<br> <span class="br-ind"><br><span class="indent">&nbsp;</span></span>उ समइ स ही जब उ युवक होइ।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>मनई क चाही कि उ अकेल्ला चुप बइठे ही रहइ<br> <span class="br-ind"><br><span class="indent">&nbsp;</span></span>जब यहोवा आपन जुए क ओह पइ धरत ह।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>उ मनई क चाही कि यहोवा क समन्वा उ दण्डवत प्रणाम करइ।<br> <span class="br-ind"><br><span class="indent">&nbsp;</span></span>होइ सकत ह कि कउनो आस बची होइ।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>उ मनई क चाही कि उ आपन गाल कइ देइ, उ मनई क समन्वा जउन ओह पइ प्रहार करत होइ।<br> <span class="br-ind"><br><span class="indent">&nbsp;</span></span>उ मनई क चाही कि उ अपमान झेलइ क तत्पर रहइ।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>उ मनई क चाही उ याद राखइ<br> <span class="br-ind"><br><span class="indent">&nbsp;</span></span>कि यहोवा कउनो क भी सदा-सदा बरे नाहीं बिसरावत।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>यहोवा दण्ड दण्ड देत भए भी आपन कृपा बनाए राखत ह।<br> <span class="br-ind"><br><span class="indent">&nbsp;</span></span>उ आपन पिरेम अउ दया क कारण आपन कृपा राखत ह।<br></div>
<div class="v" id="v33"><span class="vn">33</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा कबहुँ भी नाहीं चाहत कि लोगन क दण्ड देइ।<br> <span class="br-ind"><br><span class="indent">&nbsp;</span></span>ओका नाहीं भावत कि लोगन क दुःखी करइ।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>यहोवा क इ सबइ बातन नाहीं भावत हीं: ओका नाहीं भावत कि<br> <span class="br-ind"><br><span class="indent">&nbsp;</span></span>कउनो मनई आपन गोड़न क तले धरती क सबहिं बंदियन क कुचरी डावइ।<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>ओका नाहीं भावत ह कि कउनो मनई कउनो मनई क छलइ।<br> <span class="br-ind"><br><span class="indent">&nbsp;</span></span>कछु लोग ओकरे मुकदमे मँ परम प्रधान परमेस्सर क समन्वा ही अइसा किया करत हीं।<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>ओका नाहीं भावत कि कउनो मनई अदालत मँ कउनो स छल भरइ।<br> <span class="br-ind"><br><span class="indent">&nbsp;</span></span>यहोवा क एनमाँ स कउनो भी बात नाहीं भावत ह।<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>जब तलक खुद यहोवा ही कउनो बात क होइ क आग्या नाहीं देत,<br> <span class="br-ind"><br><span class="indent">&nbsp;</span></span>तब तलक अइसा कउनो भी मनई नाहीं अहइ कि कउनो बात कहइ अउर ओका पूरा करवाइ लेइ।<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>बुरी-भली बातन सबहिं<br> <span class="br-ind"><br><span class="indent">&nbsp;</span></span>सर्वोच्च परमेस्सर क मुँहे स ही आवत हीं।<br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>कउनो जिअत मनई सिकाइत कइ नाहीं सकत<br> <span class="br-ind"><br><span class="indent">&nbsp;</span></span>जब यहोवा उहइ क पापन क दण्ड ओका देत ह।<br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>आवा, हम आपन करमन क परखइँ अउर लखइँ,<br> <span class="br-ind"><br><span class="indent">&nbsp;</span></span>फुन यहोवा क सरन मँ लौट आवइँ।<br></div>
<div class="v" id="v41"><span class="vn">41</span> <span class="br-p"><br><br></span><span class="br-ind"><br><span class="indent">&nbsp;</span></span>आवा, अपना पराथना करइ बरे<br> <span class="br-ind"><br><span class="indent">&nbsp;</span></span>सरग क परमेस्सर क समन्वा हम आपना हाथ उठाइ।<br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>आवा, हम ओहसे कही, “हम पाप कीन्ह ह अउर हम जिद्दी बना रही<br> <span class="br-ind"><br><span class="indent">&nbsp;</span></span>अउर एह बरे तू छमा नाहीं किहा।<br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>तू किरोध स अपने क ढाँप लिहा,<br> <span class="br-ind"><br><span class="indent">&nbsp;</span></span>हमार पीछा तू करत रहा ह,<br> <span class="br-ind"><br><span class="indent">&nbsp;</span></span>तू हम पचन्क बेरहमी स मार दिहा।<br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>तू आपन क बदरे स ढाँप लिहा।<br> <span class="br-ind"><br><span class="indent">&nbsp;</span></span>तू अइसा एह बरे किहे रहया कि कउनो भी विनती तोह तलक पहोंचे ही नाहीं।<br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>तू हम पचन्क दूसर देसन क तुलना मँ<br> <span class="br-ind"><br><span class="indent">&nbsp;</span></span>कुड़ा करकट क नाईं बना दिहेस।<br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>हम पचन्क सबहिं दुस्मन<br> <span class="br-ind"><br><span class="indent">&nbsp;</span></span>हम पचन स घमण्ड मँ बोलत ही।<br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>हम डेरान भए अही,<br> <span class="br-ind"><br><span class="indent">&nbsp;</span></span>हम गर्त मँ गिर गवा ही।<br> <span class="br-ind"><br><span class="indent">&nbsp;</span></span>हम बुरी तरह नोस्कान पावा ह।<br> <span class="br-ind"><br><span class="indent">&nbsp;</span></span>हम पचे टूटि चुका ही।”<br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>मोर नैन स आसूँअन क नदी बही ही।<br> <span class="br-ind"><br><span class="indent">&nbsp;</span></span>मइँ विलाप करत हउँ काहेकि मोर लोग तबाह होइ गवा ह।<br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>मोर नैन बिना रुके बहत रहिहीं।<br> <span class="br-ind"><br><span class="indent">&nbsp;</span></span>मइँ हमेसा विलाप करत रहब।<br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>हे यहोवा, मइँ तब तलक विलाप करत रहब<br> <span class="br-ind"><br><span class="indent">&nbsp;</span></span>जब तलक तू दृस्टि न करा अउ हमका लखा।<br> <span class="br-ind"><br><span class="indent">&nbsp;</span></span>मइँ तब तलक विलाप हो करत रहब<br> <span class="br-ind"><br><span class="indent">&nbsp;</span></span>जब तलक तू सरग स हम पइ दृस्टि न करा।<br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>जब मइँ लखा करत हउँ जउन कछू मोर नगरी क जुवतियन क संग घटा<br> <span class="br-ind"><br><span class="indent">&nbsp;</span></span>तब मोर नैन मोका दुखी करत हीं।<br></div>
<div class="v" id="v52"><span class="vn">52</span> <span class="br-ind"><br><span class="indent">&nbsp;</span></span>जउन लोग बियर्थ मँ ही मोर दुस्मन बना हीं,<br> <span class="br-ind"><br><span class="indent">&nbsp;</span></span>उ पचे घूमत हीं मोरे सिकारे क फिराक मँ, माना मइँ कउनो चिड़िया हउँ।<br></div>
<div class="v" id="v53"><span class="vn">53</span> <span class="br-ind"><br><span class="indent">&nbsp;</span></span>जिअत जी उ पचे मोका गढ़ा मँ लोकाएन<br> <span class="br-ind"><br><span class="indent">&nbsp;</span></span>अउर मोह पइ पाथर लुढ़काए रहेन।<br></div>
<div class="v" id="v54"><span class="vn">54</span> <span class="br-ind"><br><span class="indent">&nbsp;</span></span>मोरे मूँड़े पइ पानी गुजर गवा।<br> <span class="br-ind"><br><span class="indent">&nbsp;</span></span>मइँ आपन आप मँ कहाँ, “मोर नास भवा।”<br></div>
<div class="v" id="v55"><span class="vn">55</span> <span class="br-ind"><br><span class="indent">&nbsp;</span></span>हे यहोवा, मइँ तोहार नाउँ गोहराएउँ।<br> <span class="br-ind"><br><span class="indent">&nbsp;</span></span>उ गड़हा क तल स मइँ तोहार नाउँ गोहराएउँ।<br></div>
<div class="v" id="v56"><span class="vn">56</span> <span class="br-ind"><br><span class="indent">&nbsp;</span></span>तू मोर अवाज क सुन्या।<br> <span class="br-ind"><br><span class="indent">&nbsp;</span></span>तू कान नाहीं मूँद लिहा।<br> <span class="br-ind"><br><span class="indent">&nbsp;</span></span>तू बचावइ स अउर मोर रच्छा करइ स नकार्या नाहीं।<br></div>
<div class="v" id="v57"><span class="vn">57</span> <span class="br-ind"><br><span class="indent">&nbsp;</span></span>जब मइँ तोहार दोहाइ दिहेउँ, उहइ दिन तू मोरे लगे आइ गवा रह्या।<br> <span class="br-ind"><br><span class="indent">&nbsp;</span></span>तू मोहसे कहे रह्या, “भयभीत जिन ह्वा।”<br></div>
<div class="v" id="v58"><span class="vn">58</span> <span class="br-ind"><br><span class="indent">&nbsp;</span></span>हे यहोवा, मोरे अभियोग मँ तू मोर पच्छ लिहा।<br> <span class="br-ind"><br><span class="indent">&nbsp;</span></span>मोरे बरे तू मोर प्राण वापस लइ आया।<br></div>
<div class="v" id="v59"><span class="vn">59</span> <span class="br-ind"><br><span class="indent">&nbsp;</span></span>हे यहोवा, तु मोर विपत्तियन लख्या ह,<br> <span class="br-ind"><br><span class="indent">&nbsp;</span></span>अब मोरे बरे तू मोर नियाव करा<br></div>
<div class="v" id="v60"><span class="vn">60</span> <span class="br-ind"><br><span class="indent">&nbsp;</span></span>तू खुद लख्या ह कि दुस्मनन मोरे संग केतन अनियाव किहन।<br> <span class="br-ind"><br><span class="indent">&nbsp;</span></span>तू खुद लख्या ह ओन समूचइ सड्यंत्रन क जउन उ पचे मोहसे बदला लेइ क मोरे खिलाफ रचे रहेन।<br></div>
<div class="v" id="v61"><span class="vn">61</span> <span class="br-ind"><br><span class="indent">&nbsp;</span></span>हे यहोवा, तु सुन्या ह कि मोर अपमान कइसे करत हीं<br> <span class="br-ind"><br><span class="indent">&nbsp;</span></span>तू सुन्या ह ओन सड्यंत्रन क जउन उ पचे मोरे खिलाफ रचाएन।<br></div>
<div class="v" id="v62"><span class="vn">62</span> <span class="br-ind"><br><span class="indent">&nbsp;</span></span>मोरे दुस्मनन क बचन अउ बिचार<br> <span class="br-ind"><br><span class="indent">&nbsp;</span></span>सारे दिन ही मोरे खिलाफ रहेन।<br></div>
<div class="v" id="v63"><span class="vn">63</span> <span class="br-ind"><br><span class="indent">&nbsp;</span></span>लखा यहोवा, चाहे उ पचे बइठे होइँ, चाहे उ पचे खड़ा होइँ,<br> <span class="br-ind"><br><span class="indent">&nbsp;</span></span>कइसे उ पचे हँसी उड़ावत हीं।<br></div>
<div class="v" id="v64"><span class="vn">64</span> <span class="br-ind"><br><span class="indent">&nbsp;</span></span>हे यहोवा, ओनके संग वइसा ही करा जइसा ओनके संग करइ चाही।<br> <span class="br-ind"><br><span class="indent">&nbsp;</span></span>ओनके करमन क फल ओनका दइ द्या।<br></div>
<div class="v" id="v65"><span class="vn">65</span> <span class="br-ind"><br><span class="indent">&nbsp;</span></span>ओनकर मन हठीला कइ द्या।<br> <span class="br-ind"><br><span class="indent">&nbsp;</span></span>फिन आपन अभिसाप ओन पइ डाइ द्या।<br></div>
<div class="v" id="v66"><span class="vn">66</span> <span class="br-ind"><br><span class="indent">&nbsp;</span></span>किरोध मँ भरिके तू ओनकर पाछा करा।<br> <span class="br-ind"><br><span class="indent">&nbsp;</span></span>ओनका बर्बाद कइ द्या।<br> <span class="br-ind"><br><span class="indent">&nbsp;</span></span>हे यहोवा, तू ओनका इ धरती स खतम कइ द्या।<br></div>
</div>
<!-- PARSED ABOVE; EDITING MAY BREAK PARSER -->
</body></html>