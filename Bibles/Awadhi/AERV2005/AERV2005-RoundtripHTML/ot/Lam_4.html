<html><head>
<meta http-equiv="Content-Type" content="text/html;charset=utf-8" />
<title>Lam 4 &ndash; विलापगीत &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lam', 4);">
<div id="navbar"><a href="../index.html">पवित्तर बाइबिल</a> &ndash; <b>विलापगीत</b> &ndash; <a href="Lam_1.html">1</a> <a href="Lam_2.html">2</a> <a href="Lam_3.html">3</a> <b>4</b> <a href="Lam_5.html">5</a> </div><hr>
<h1>Lam 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यरूसलेम पइ हमले क आतंक</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>लखा, कउने तरह सोना चमक रहित होइ गवा।<br> <span class="br-ind"><br><span class="indent">&nbsp;</span></span>लखा, सारा सोना कइसे खोट होइ गवा।<br> <span class="br-ind"><br><span class="indent">&nbsp;</span></span>चारिहुँ कइँती हीरा-जवाहरात बिखड़ा पड़ा अहइँ।<br> <span class="br-ind"><br><span class="indent">&nbsp;</span></span>हर गली क सिर पइ इ सबइ रतन पसरा अहइँ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>सिय्योन क लोग अइसे ही मुल्यवान रहेन,<br> <span class="br-ind"><br><span class="indent">&nbsp;</span></span>जइसे ओनका वजन सोना क बराबर रहा।<br> <span class="br-ind"><br><span class="indent">&nbsp;</span></span>किन्तु अब ओनके संग दुस्मन अइसे बर्ताव करत हीं<br> <span class="br-ind"><br><span class="indent">&nbsp;</span></span>जइसे उ पचे कोमहार क बनाए माटी क पात्र होइँ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>हिआँ तलक कि सियार भी आपन बच्चन क थन देत ह,<br> <span class="br-ind"><br><span class="indent">&nbsp;</span></span>उ आपन बच्चन क दूध पिअइ देत ह।<br> <span class="br-ind"><br><span class="indent">&nbsp;</span></span>किन्तु मोर लोग निर्दय होइ ग अहइँ।<br> <span class="br-ind"><br><span class="indent">&nbsp;</span></span>उ पचे अइसे होइ गएन जइसे मरुभूमि मँ निवासी-सुतुर्मुग।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>पिआस क मारे<br> <span class="br-ind"><br><span class="indent">&nbsp;</span></span>आबोध गदेलन क जीभ तालु स चिपकति अहइ।<br> <span class="br-ind"><br><span class="indent">&nbsp;</span></span>इ सबइ नान्ह लरिकन रोटी क तरिसत हीं।<br> <span class="br-ind"><br><span class="indent">&nbsp;</span></span>किन्तु कउनो भी ओनका कछू भी खाई क बरे देत नाहीं।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>अइसे लोग जउन सुआदिस्ट भोजन खावा करत रहेन,<br> <span class="br-ind"><br><span class="indent">&nbsp;</span></span>आजु भूख स गलियन मँ मरत अहइँ।<br> <span class="br-ind"><br><span class="indent">&nbsp;</span></span>अइसे लोग जउन उत्तिम ओढ़ना पहिरत भए पले बढ़े रहेन,<br> <span class="br-ind"><br><span class="indent">&nbsp;</span></span>अब कुड़न क ढेरन पइ बिनत फिरत अहइँ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>मोरे लोगन क पाप<br> <span class="br-ind"><br><span class="indent">&nbsp;</span></span>सदोम अउ अमोरा क पापन स बड़ा रहा।<br> <span class="br-ind"><br><span class="indent">&nbsp;</span></span>सदोम अउ अमोरा क एकाएक नस्ट कीन्ह गवा।<br> <span class="br-ind"><br><span class="indent">&nbsp;</span></span>ओनके बिनासे मँ कउनो भी मानव क हाथ नाहीं रहा।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>यहूदा क लोग<br> <span class="br-ind"><br><span class="indent">&nbsp;</span></span>परमेस्सर क समर्पित रहेन,<br> <span class="br-ind"><br><span class="indent">&nbsp;</span></span>उ पचे बरफ स उज्जर रहेन,<br> <span class="br-ind"><br><span class="indent">&nbsp;</span></span>दूधे स धोवा रहेन।<br> <span class="br-ind"><br><span class="indent">&nbsp;</span></span>ओनकर तन मूँगा स जियादा लात रहिन।<br> <span class="br-ind"><br><span class="indent">&nbsp;</span></span>ओनकर डाढ़ी नीलम स करिया रहिन।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>किन्तु ओनकर मुहँ अब धुआँ स करिआ होइ गवा अहइँ।<br> <span class="br-ind"><br><span class="indent">&nbsp;</span></span>हिआँ तलक कि गलियन मँ ओनका कउनो भी नाहीं पहिचान सकत ह।<br> <span class="br-ind"><br><span class="indent">&nbsp;</span></span>ओनकर ठठरी पइ अब झुर्रियन पड़ि गइ अहइँ।<br> <span class="br-ind"><br><span class="indent">&nbsp;</span></span>ओनकर चाम अब लकड़ी जइसा होइ गवा अहइ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>अइसे लोग जेनका तरवारे क घाट उतावा गवा ओनसे जियादा भाग्गवान रहेन<br> <span class="br-ind"><br><span class="indent">&nbsp;</span></span>जउन लोग भूख-मरी क मउत मरेन।<br> <span class="br-ind"><br><span class="indent">&nbsp;</span></span>खइया क कमी स मरिइ स<br> <span class="br-ind"><br><span class="indent">&nbsp;</span></span>खून क कमी स मरि जान बहतर अहइ<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ओन दिन अइसी मेहररुअन भी जउन बहोत अच्छी हुवा करत रहिन,<br> <span class="br-ind"><br><span class="indent">&nbsp;</span></span>आपन ही बच्चन क माँस पकाए रहिन।<br> <span class="br-ind"><br><span class="indent">&nbsp;</span></span>उ सबइ गदेलन आपन महतारी क आहार बनेन।<br> <span class="br-ind"><br><span class="indent">&nbsp;</span></span>अइसा तब भवत रहा जब मोरे प्रिय लोगन क बिनास भवा रहा।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>यहोवा आपन सब किरोध क प्रयोग किहेस;<br> <span class="br-ind"><br><span class="indent">&nbsp;</span></span>आपन समूचा किरोध उ उड़ेर दिहस।<br> <span class="br-ind"><br><span class="indent">&nbsp;</span></span>सिय्योन मँ जउन आग भड़काएस,<br> <span class="br-ind"><br><span class="indent">&nbsp;</span></span>सिय्योन क नेवन क खाले तलक बार दिहे रहेन।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>जउन कछू घटा रहा, धरती क कउनो भी राजा क ओकर बिस्सास नाहीं रहा।<br> <span class="br-ind"><br><span class="indent">&nbsp;</span></span>जउन कछु घटा रहा, धरती क कउनो भी लोगन क ओकर बिस्सास नाहीं रहा।<br> <span class="br-ind"><br><span class="indent">&nbsp;</span></span>यरूसलेम क दुआरन स होइके कउनो भी दुस्मन भीतर आइ सकत ह,<br> <span class="br-ind"><br><span class="indent">&nbsp;</span></span>एकर कउनो क भी बिस्सास नाहीं रहा।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>किन्तु अइसा ही भवा,<br> <span class="br-ind"><br><span class="indent">&nbsp;</span></span>काहेकि यरूसलेम क नबी लोग पाप किहे रहेन।<br> <span class="br-ind"><br><span class="indent">&nbsp;</span></span>अइसा भवा काहेकि यरूसलेम क याजक<br> <span class="br-ind"><br><span class="indent">&nbsp;</span></span>बुरे काम किया करत रहेन।<br> <span class="br-ind"><br><span class="indent">&nbsp;</span></span>यरूसलेम क नगर मँ<br> <span class="br-ind"><br><span class="indent">&nbsp;</span></span>उ पचे नीक लोगन क खून बहावा करत रहेन।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>याजक अउ नबी गलियन मँ<br> <span class="br-ind"><br><span class="indent">&nbsp;</span></span>आँधे लोगन जइसे घुमत रहेन।<br> <span class="br-ind"><br><span class="indent">&nbsp;</span></span>उ पचे रकत स रिती क अनुसार गंदे होइ ग रहेन।<br> <span class="br-ind"><br><span class="indent">&nbsp;</span></span>यह बरे कउनो भी ओनकर ओढ़ना तलक नाहीं छुअत रहा।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>लोग ओन लोगन पइ चिचिआइके कहत रहेन, “दूर हटा!<br> <span class="br-ind"><br><span class="indent">&nbsp;</span></span>तू पचे अपवित्तर अहा, दूर हटा, दूर हटा! हमका जिन छुआ!”<br> <span class="br-ind"><br><span class="indent">&nbsp;</span></span>उ सबइ लोग बिना घर-बार क भटकत रहेन।<br> <span class="br-ind"><br><span class="indent">&nbsp;</span></span>दूसर देसन क लोग कहा करत रहेन,<br> <span class="br-ind"><br><span class="indent">&nbsp;</span></span>“हम नाहीं चाहि कि उ पचे हमरे लगे रहेन।”<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>उ सबइ लोग खुद यहोवा क जरिये ही बिखेर दीन्ह गए रहेन।<br> <span class="br-ind"><br><span class="indent">&nbsp;</span></span>उ ओनकी कइँती फुन कबहुँ नाहीं लखेन।<br> <span class="br-ind"><br><span class="indent">&nbsp;</span></span>उ याजकन क आदर नाहीं दिहन।<br> <span class="br-ind"><br><span class="indent">&nbsp;</span></span>यहूदा क मुखिया लोगन क संग उ दोस्ती स नाहीं रहा।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>मदद पावइ क बाट जोहत-जोहत आपन आँखिन काम करब बंद किहन, अउर अब हमार आँखिन थक गइन ह।<br> <span class="br-ind"><br><span class="indent">&nbsp;</span></span>किन्तु कउनो भी सहायता नाहीं आई।<br> <span class="br-ind"><br><span class="indent">&nbsp;</span></span>हम प्रतीच्छा करत रहे कि कउनो अइसी जाति आवइ तउ हमका बचाइ लेइ।<br> <span class="br-ind"><br><span class="indent">&nbsp;</span></span>हम आपन निगरानी बुर्जा स लखत रहि गए।<br> <span class="br-ind"><br><span class="indent">&nbsp;</span></span>किन्तु कउनो भी हमका बचाएस नाहीं।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>हर समइ दुस्मन हमरे पाछे पड़े रहेन हिआँ तलक कि हम बाहेर गली मँ भी निकर नाहीं पाए।<br> <span class="br-ind"><br><span class="indent">&nbsp;</span></span>हमार अंत निअरे आवा।<br> <span class="br-ind"><br><span class="indent">&nbsp;</span></span>हमार समय पुरा होइ चुका रहा।<br> <span class="br-ind"><br><span class="indent">&nbsp;</span></span>हमार अंत आइ गवा।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>हम लोगन क पाछा करइवालन क गति<br> <span class="br-ind"><br><span class="indent">&nbsp;</span></span>उकाब क गति स तेज रही।<br> <span class="br-ind"><br><span class="indent">&nbsp;</span></span>ओ लोग पहाड़न क भीतर हम पचन्क पाछा किहना।<br> <span class="br-ind"><br><span class="indent">&nbsp;</span></span>उ पचे हमका धरइ क रेगिस्तान मँ लुका-छिपा रहेन।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>उ राजा जउन हमरी नाकन क भीतर हमार प्राण रहा,<br> <span class="br-ind"><br><span class="indent">&nbsp;</span></span>गडढा मँ फँसाइ लीन्ह गवा रहा,<br> <span class="br-ind"><br><span class="indent">&nbsp;</span></span>उ राजा अइसा मनई रहा<br> <span class="br-ind"><br><span class="indent">&nbsp;</span></span>जेका यहोवा खुद चुने रहा।<br> <span class="br-ind"><br><span class="indent">&nbsp;</span></span>राजा क बारे मँ हम कहे रहे,<br> <span class="br-ind"><br><span class="indent">&nbsp;</span></span>“ओकरी छत्र-छाया मँ हम जिअत रहब,<br> <span class="br-ind"><br><span class="indent">&nbsp;</span></span>ओकरी छाया मँ हम जातियन क बीच जिअत रहब।”<br></div>
<div class="v" id="v21"><span class="vn">21</span> <span class="br-p"><br><br></span><span class="br-ind"><br><span class="indent">&nbsp;</span></span>एदोम क लोगो, खुस रहा अउर आनन्द मँ रहा।<br> <span class="br-ind"><br><span class="indent">&nbsp;</span></span>हे ऊज क निवासी लोगो, खुस रहा।<br> <span class="br-ind"><br><span class="indent">&nbsp;</span></span>किन्तु सदा याद रखा, तोहरे पास भी यहोवा क किरोध क पियाला आइ।<br> <span class="br-ind"><br><span class="indent">&nbsp;</span></span>जब तू ओका पीब्या,<br> <span class="br-ind"><br><span class="indent">&nbsp;</span></span>धुत होइ जाब्या अउर खुद क नंगा कइ डउब्या।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>सिय्योन, तोहार दण्ड पुरा भावा।<br> <span class="br-ind"><br><span class="indent">&nbsp;</span></span>अब फुन स तू कबहुँ बंधन मँ नाहीं पड़बिउ।<br> <span class="br-ind"><br><span class="indent">&nbsp;</span></span>किन्तु हे एदोम क लोगो, यहोवा तोहरे पापन क दण्ड देइ।<br> <span class="br-ind"><br><span class="indent">&nbsp;</span></span>तोहरे पापन क उ उघाड़ देइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>