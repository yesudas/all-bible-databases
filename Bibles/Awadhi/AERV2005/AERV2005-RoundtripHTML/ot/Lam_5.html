<html><head>
<meta http-equiv="Content-Type" content="text/html;charset=utf-8" />
<title>Lam 5 &ndash; विलापगीत &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lam', 5);">
<div id="navbar"><a href="../index.html">पवित्तर बाइबिल</a> &ndash; <b>विलापगीत</b> &ndash; <a href="Lam_1.html">1</a> ... <a href="Lam_3.html">3</a> <a href="Lam_4.html">4</a> <b>5</b> </div><hr>
<h1>Lam 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यहोवा स विनती</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, हमरे संग जउन घटा ह ओका याद राखा।<br> <span class="br-ind"><br><span class="indent">&nbsp;</span></span>हे यहोवा, हमरे तिरस्कार क लखा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>हमार धरती परायन क हाथन मँ दइ दीन्ह गइ।<br> <span class="br-ind"><br><span class="indent">&nbsp;</span></span>हमार घर परदेसियन क हाथन मँ दीन्ह गएन।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>हम अनाथ होइ गएन।<br> <span class="br-ind"><br><span class="indent">&nbsp;</span></span>हमार कउनो पिता नाहीं।<br> <span class="br-ind"><br><span class="indent">&nbsp;</span></span>हमार महतरियन विधवा स होइ गइन ह।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>पानी पिअइ तलक हमका मोल देब पड़त ह,<br> <span class="br-ind"><br><span class="indent">&nbsp;</span></span>ईधन क लकड़ी तलक बेसहब पड़त ह।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>आपन काँधन पइ हमका जुए क बोझा उठाउब पड़त ह।<br> <span class="br-ind"><br><span class="indent">&nbsp;</span></span>हम थकिके चूर होत ह किन्तु अराम तनिकउ हमका नाहीं मिलत।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>हम पचन्क मिस्र अउर अस्सुर स खइया लेइ होब्या<br> <span class="br-ind"><br><span class="indent">&nbsp;</span></span>काहेकि हम पचन्क लगे खइया नाहीं अहइ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>हमार पुरखन तोहरे खिलाफ मँ पाप किहे रहेन। आजु उ पचे मर चुका अहइँ।<br> <span class="br-ind"><br><span class="indent">&nbsp;</span></span>किन्तु ओनका बदले मँ हम पचन विपत्तयन भोगत अहइँ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>हमार दास हो सुआमी बना अहइँ।<br> <span class="br-ind"><br><span class="indent">&nbsp;</span></span>हिआँ कउनो अइसा मनई नाहीं जउन हमका ओनसे बचाइ लेइ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>बस भोजन पावइ क हमका आपन जिन्नगी दाँव पइ लगावइ पड़त ह।<br> <span class="br-ind"><br><span class="indent">&nbsp;</span></span>रेगिस्तान मँ अइसे लोगन क कारण, जेनके लगे तरवार अहइ हमका आपन जिन्नगी दाँव पइ लगाउब पड़त ह।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>हमार खाल तन्दूर सी तपत अहइ,<br> <span class="br-ind"><br><span class="indent">&nbsp;</span></span>हमार खाल तपत रही उ भूख क कारण जउन हमका लगी ह।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>सिय्योन क मेहररुअन क संग कुकर्म कीन्ह गवा ह।<br> <span class="br-ind"><br><span class="indent">&nbsp;</span></span>यहुदा क नगरियन क कुँवरियन क संग कुकर्म कीन्ह गवा अहइँ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>हमार राज कुमार फाँसी पइ चढ़ावा गएन,<br> <span class="br-ind"><br><span class="indent">&nbsp;</span></span>उ पचे हमरे अग्रजन क आदर नाहीं किहन।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>हमार दुस्मनन हमरे नउजवान मनसेधुअन स चक्की मँ आटा पिसवाएन।<br> <span class="br-ind"><br><span class="indent">&nbsp;</span></span>हमार नउजवान मनसेधुअन काठे क बोझ तरे ठोकर खाएन।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>हमार बुजुर्गन अब नगर क दुआरन पइ बइठा नाहीं करतेन।<br> <span class="br-ind"><br><span class="indent">&nbsp;</span></span>हमार युवक अब संगीत मँ हींसा नाहीं लेतेन।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>हमरे मने मँ अब कउनो खुसी नाहीं अहइ।<br> <span class="br-ind"><br><span class="indent">&nbsp;</span></span>हमार खुसी मरे भए लोगन क विलाप मँ बदल गवा अहइ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>हमार महिमा अउर हमरार मान संमान खतम होइ गवा अहइ।<br> <span class="br-ind"><br><span class="indent">&nbsp;</span></span>हम पचन्क सज़ा दीन्ह गएन ह।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>एह बरे हमार मन रोगी भए हँ,<br> <span class="br-ind"><br><span class="indent">&nbsp;</span></span>एन ही बातन स हमार आँखिन मधिम भई हँ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>सिय्योन क पहाड़ वीरान होइ गवा ह।<br> <span class="br-ind"><br><span class="indent">&nbsp;</span></span>सिय्योन क पहाड़े पइ अब सियार घूमत हीं।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>किन्तु हे यहोवा, तोहार राज्ज तउ अमर अहइ।<br> <span class="br-ind"><br><span class="indent">&nbsp;</span></span>तोहार महिमा स पूर सिंहासन सदा-सदा बना रहत ह।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>हे यहोवा, तू हम पचन्क क सदा बरे काहे भूला देब्या?<br> <span class="br-ind"><br><span class="indent">&nbsp;</span></span>तू हम पचन्क क अकेल्ला लम्बे समइ बरे काहे तजि देब्या?<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>हे यहोवा, हम लोगन क तू अपनी कइँती वापिस ल्या,<br> <span class="br-ind"><br><span class="indent">&nbsp;</span></span>अउर हम लोग लउटि आउब।<br> <span class="br-ind"><br><span class="indent">&nbsp;</span></span>हमार दिन फेर द्या जइसे उ पहिले रहेन।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>का तू हम लोगन क पूरी तरह नकार दिहा ह?<br> <span class="br-ind"><br><span class="indent">&nbsp;</span></span>तू हम लोगन स बहोत कोहान रहा ह।<br></div>
</div>
<!-- PARSED ABOVE; EDITING MAY BREAK PARSER -->
</body></html>