<html><head>
<meta http-equiv="Content-Type" content="text/html;charset=utf-8" />
<title>Lev 11 &ndash; लैव्यव्यवस्था &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 11);">
<div id="navbar"><a href="../index.html">पवित्तर बाइबिल</a> &ndash; <b>लैव्यव्यवस्था</b> &ndash; <a href="Lev_1.html">1</a> ... <a href="Lev_9.html">9</a> <a href="Lev_10.html">10</a> <b>11</b> <a href="Lev_12.html">12</a> <a href="Lev_13.html">13</a> ... <a href="Lev_27.html">27</a> </div><hr>
<h1>Lev 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>माँस भोजन क नेम</h2><span class="vn">1</span> <span class="br-p"><br><br></span>यहोवा मूसा अउ हारून स कहेस,</div>
<div class="v" id="v2"><span class="vn">2</span> “इस्राएल क लोगन स कहा: इ सबइ पसु अहइँ जेनका तू खाइ सकत ह:</div>
<div class="v" id="v3"><span class="vn">3</span> अगर पसु क खुर दुइ हिस्सा मँ बँटा होइ अउ उ पसु जुगाली करत होइ तउ तू उ पसु क गोस खाइ सकत ह।</div>
<div class="v" id="v4"><span class="vn">4</span> <span class="br-p"><br><br></span>“कछू पसु जुगाली<sup class="fnm"><a name="fnm1" href="#fn1">1</a></sup> करत हीं, मुला ओनकइ खुर नाहीं फाट होतेन। तउ अइसे पसु क जिन खा। ऊँट, सापान अउ खरहा वइसेन दर्जा क अहइँ। एह बरे उ सबइ तोहरे बरे असुद्ध अहइँ।</div>
<div class="v" id="v7"><span class="vn">7</span> दुसर पसु दुइ हिस्सा मँ बँटा भवा खुरवाला अहइँ, मुला उ पचे जुगाली नाहीं करतेन। ओन पसुअन क जिन खा। सुअर वाइसेन ही अहइँ, एह बरे उ सबइ असुद्ध अहइँ।</div>
<div class="v" id="v8"><span class="vn">8</span> ओन पुसुअन क गोस जिन खा। ओनके ल्हासे क जिन छुआ। उ सबइ तोहरे बरे असुद्ध अहइँ।</div>
<div class="v" id="v9"><h2>समुद्री भोजन क नेम</h2><span class="vn">9</span> <span class="br-p"><br><br></span>“अगर कउनो जनावर समुद्दर या नदी मँ बसत ह अउ ओकरे पखना अउ परत होत हीं तउ तू उ जनावर क खाइ सकत ह।</div>
<div class="v" id="v10"><span class="vn">10</span> मुला जदि जनवार समुद्दर या नदी मँ बसत ह अउ ओकरे पखना अउ परत नाहीं होतिन तउ उ जनावर क तोहका नाहीं खाइ चाही। तोहका उ तरह जनावरन क घिनौना समुझइ चाही। उ तरह क पसु क गोस जिन खा। इहाँ तक कि ओकर ल्हासे क जिन छुआ।</div>
<div class="v" id="v12"><span class="vn">12</span> तोहका पानी क हर एक पसु क जेकरे पखना अउ परत नाहीं होतिन असुद्ध जनावर मँ समझइ चाही। तोहका उ तरह क समुद्दर क जनावरन क घिनौना चिजियन मँ स समुझइ चाही।</div>
<div class="v" id="v13"><h2>अभोज्य पंछिन</h2><span class="vn">13</span> <span class="br-p"><br><br></span>“तोहका नीचे लिखे भए पंछिन क भी घिनौना पंछी समझइ चाही। इन पंछिन मँ स कउनो क जिन खा: उकाब, गीध, सिकारी पंछी,</div>
<div class="v" id="v14"><span class="vn">14</span> चील, सबहिं तरह क बाज नाउँ क पंछी,</div>
<div class="v" id="v15"><span class="vn">15</span> सब तरह क काला पंछी,</div>
<div class="v" id="v16"><span class="vn">16</span> सुतुर्मुर्ग, सीगंवाला कुचकुचवा, समुद्री जलमुर्गा, सबहिं प्रकार क बाज,</div>
<div class="v" id="v17"><span class="vn">17</span> कुचकुचवा, समुद्री कौआ, बड़का कुचकुचवा,</div>
<div class="v" id="v18"><span class="vn">18</span> जलमुर्गी, मछरी खाइवाला पेलिकन नाउँ क खेत जल पंछी, समुद्री गीध,</div>
<div class="v" id="v19"><span class="vn">19</span> हंस, सब तरह क सारस, कठफोड़वा अउ चमगादड़।</div>
<div class="v" id="v20"><h2>कीड़ा पतंगा खाइ क नेम</h2><span class="vn">20</span> <span class="br-p"><br><br></span>“अउ सबहिं अइसे उड़इवाला कीड़ा पतंग जउन चार गोड़े प चलत इ सबइ तोहार लइ घिनौना अहइ।</div>
<div class="v" id="v21"><span class="vn">21</span> मुला अगर उड़इवाला कीड़ा पतंगा क पखना होत हीं अउ चार गोड़े प चलत ह अगर ओकरे गोड़े क ऊपर टांगन मँ अइसे जोड़ अहइँ कि उ जमीन प उछरि सकइ तउ तू ओन पतंगन क खाइ सकत ह।</div>
<div class="v" id="v22"><span class="vn">22</span> इ सबइ बाटेन जेनका तू खाइ सकत ह: हर किसिम क टिड्यिन, हर किसिम क उड़इवाला टिड्डियन, हर तरह क झीगुंर, हर तरह क घास चट कइ देइवाला टिड्डन।</div>
<div class="v" id="v23"><span class="vn">23</span> <span class="br-p"><br><br></span>“मुला दूसर उ सबहिं उड़इवाला कीड़ा पतंगन जउन चार गोड़े प चलि सकत हीं, तोहरे बरे घिनौना प्राणी अहइ।</div>
<div class="v" id="v24"><span class="vn">24</span> उ सबइ कीड़ा पतंगन तोहका सबन क असुद्ध करिहीं। कउनो मनई जउन मरे भए कीड़ा पतंगन क छुई, साँझ तलक असुद्ध रही।</div>
<div class="v" id="v25"><span class="vn">25</span> अगर कउनो मनई ओन मरे भए किरवन मँ स कउनो क उठावत ह तउ उ मनई क आपन ओढ़ना धोइ लेइ चाही। उ मनई साँझ तलक असुद्ध रही।</div>
<div class="v" id="v26"><h2>घिनौना पसुअन क किसय मँ अन्य नेम</h2><span class="vn">26</span> <span class="br-p"><br><br></span>“कछू जनावरन क खुर होत ह मुला उ खुर दुइ भाग मँ फटि नाहीं होतेन। कछू जनावर जुगाली नाहीं करतेन। कछू जनावरन क खुर नाहीं होतेन, उ आपन पंजे पइ चलतहीं। इ सबइ प्रकार क जनावरन असुद्ध अहइँ। अगर एक व्यक्ति ओकर ल्हासे क छुअत ह तउ उ व्यक्ति साँझ तलक असुद्ध रहीं।</div>
<div class="v" id="v28"><span class="vn">28</span> अगर एक व्यक्ति ओकर ल्हासे क उठावत ह तउ उ व्यक्ति क आपन ओढ़ना क जरूर धोवइ चाही। उ व्यक्ति साँझ तलक असुद्ध रहीं। उ सबइ जनावरन तू पचन्क बरे असुद्ध अहइ।</div>
<div class="v" id="v29"><h2>रेगंइवालन पसुअन क बारे मँ नेम</h2><span class="vn">29</span> <span class="br-p"><br><br></span>“इ सबइ रेगंइवालन पसु तू पचन बरे असुद्ध अहइँ: छछून्दर, चूहा, सबहिं तरह क गिरगिट,</div>
<div class="v" id="v30"><span class="vn">30</span> छिपकली, मगरमच्छ, गिरगिट, रेगिस्तानी गोहेर, अउ रंग बदलत गिरगिट।</div>
<div class="v" id="v31"><span class="vn">31</span> इ सबइ रेगंइवाला पसु तोहरे बरे असुद्ध अहइँ। कउनो मनई जउन ओन मरे भएन क छुई साँझ तलक असुद्ध रही।</div>
<div class="v" id="v32"><h2>घिनौना पसुअन क बारे मँ नेम</h2><span class="vn">32</span> <span class="br-p"><br><br></span>“अगर कउनो असुद्ध पसुअन मँ स एक मरा भवा पसु कउनो चीज प गिर पड़इ तउ उ चीज असुद्ध होइ जाइ। इ काठ, चाम, कपड़ा, सोक ओढ़ना या कउनो भी औजार होइ सकत ह। जउन कछू भी उ होइ ओका पानी स धोवइ चाही। इ साँझ तलक असुद्ध रही। तबहिं इ फुन सुद्ध होइ जाइ।</div>
<div class="v" id="v33"><span class="vn">33</span> अगर कउनो असुद्ध पसुअन मँ स एक मरा भवा माटी क कटोरा मँ गिर जाइ तउ कटोरा क कउनो भी चीज असुद्ध होइ जाइ। तू पचन क कटोरा जरुर तोड़ देइ चाही।</div>
<div class="v" id="v34"><span class="vn">34</span> अगर असुद्ध माटी क कटोरा क पानी कउनो खइया या पेय खोरा पइ पड़इ तउ उ असुद्ध होइ जाइ।</div>
<div class="v" id="v35"><span class="vn">35</span> अगर कउनो मरे भए घिनौने पसु क कउनो हिस्सा कउनो चीजे पइ आइ पड़इ तउ उ चीज सुद्ध नाहीं रही। एका टूका टूका कइ देइ चाही। चाहे उ चूल्हा होइ या कड़ाही। उ सबइ तू पचन क बरे हमेसा असुद्ध रइहीं।</div>
<div class="v" id="v36"><span class="vn">36</span> <span class="br-p"><br><br></span>“कउनो सोता या कुआँ, जेहमाँ पानी रहत ह, सद्ध बना रही। मुला कउनो व्यक्ति जउन कउनो मरे भए असुद्ध जनवार क छुइ उ असुद्ध होइ जाइ।</div>
<div class="v" id="v37"><span class="vn">37</span> अगर ओन घिनौने मरे पसुअन क कउनो हिस्खा बोवा जाइवाला बिआ पइ आइ पड़इ तउ भी उ सुद्ध ही रही।</div>
<div class="v" id="v38"><span class="vn">38</span> मुला बोवइ बरे तू पचे कउनो बिआ प पानी डावत ह अउ तब अगर मरे असुद्ध पसु क कउनो हिस्सा ओन बिअन पइ आइ पड़इ तउ उ सबइ बिआ तोहरे बरे असुद्ध अहइँ।</div>
<div class="v" id="v39"><span class="vn">39</span> <span class="br-p"><br><br></span>“अउर भी, अगर भोजन बरे कउनो पसु जेका तू बइपरत ह अपने आप मरि जाइ तउ जउन मनई उसके मरे सरीर क छुअइ, साँझ तलक असुद्ध रही।</div>
<div class="v" id="v40"><span class="vn">40</span> जउन व्यक्ति मरे भए पसु क गोस खाइ, ओका आपन ओढ़ना जरूर धोवइ चाही। उ मनई साँझ तलक असुद्ध रही। जउन व्यक्ति मरे पसु क सरीर उठावइ ओका भी आपन ओढ़ना जरूर धोवइ चाही। इ व्यक्ति साँझ तलक असुद्ध रही।</div>
<div class="v" id="v41"><span class="vn">41</span> <span class="br-p"><br><br></span>“हर एक अइसा पसु जउन धरती प रेंगत ह, उ ओन पसुअन मँ स एक बाटइ, जेका यहोवा खाइ क मना किहे अहइ।</div>
<div class="v" id="v42"><span class="vn">42</span> तू पचन क अइसे कउनो रेगंइवाले पसुअन क जरूर खाइ नाहीं चाही जउन पेटे क बल रेगंत ह या चारउँ गोड़न प चलत ह, या जेकरे बहोत स गोड़ अहइँ। उ पचे तोहरे बरे असुद्ध पसु अहइँ।</div>
<div class="v" id="v43"><span class="vn">43</span> ओन पसुअन स आपन क गन्दा जिन बनावा अउ ओनके बरे आपन क असुद्ध जिन बनावा।</div>
<div class="v" id="v44"><span class="vn">44</span> काहेकि मइँ यहोवा तोहार परमेस्सर अहउँ। मइँ पवित्तर अहउँ। एह बरे तू पचन क आपन क पवित्तर राखइ चाही। ओन घिनौने रेगंइवाला पसुअन स आपन क घिनौना जिन बनावा।</div>
<div class="v" id="v45"><span class="vn">45</span> मइँ तू लोगन क मिस्र स लइ आवा अहउँ। मइँ इ एह बरे किहेउँ कि तू लोग मोर खास जन बना रहि सका। मइँ इ एह बरे किहेउँ कि मइँ तोहार परमेस्सर बन सकउँ। मइँ पवित्तर अहउँ, एह बरे तोहे सबन क पवित्तर रहब अहइ।”</div>
<div class="v" id="v46"><span class="vn">46</span> <span class="br-p"><br><br></span>उ सबइ नेम सबहिं गोरुअन, पंछियन अउ भुइँया क दूसर पसुअन बरे अहइ। उ सबइ नेम समुद्दर मँ रहइवालन सबहिं पसुअन अउ भुइँया पइ रेगंइवालन सब पसुअन बरे अहइँ।</div>
<div class="v" id="v47"><span class="vn">47</span> उ सबइ उपदेस एह बरे अहइँ कि लोग सुद्ध अउ असुद्ध पसुअन मँ अन्तर कइ सकइँ। इ तरह लोग जनिहीं कि उ पचे कउन सा पसु खाइ सकत हीं अउर कउन सा नाहीं खाइ सकत हीं।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->जुगाली <!--raw 1 bo --></em><!--endraw 1-->कछू पसु गाइ क तरह एक स जियादा पेट वाला होत हीं। पहिले पेट मँ चारा लील लीन्ह जात ह अउ ओकर कछू हिस्सा बचि जात ह। पाछे उ हिस्सा पसु आपन मुँहे मँ लिआवत ह अउ फुन चबात ह। इ चारा क चबाब जुगाली कहा जात ह।</div>
</div>
<!-- PARSED ABOVE; EDITING MAY BREAK PARSER -->
</body></html>