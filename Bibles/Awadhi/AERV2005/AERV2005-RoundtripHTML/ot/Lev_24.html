<html><head>
<meta http-equiv="Content-Type" content="text/html;charset=utf-8" />
<title>Lev 24 &ndash; लैव्यव्यवस्था &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 24);">
<div id="navbar"><a href="../index.html">पवित्तर बाइबिल</a> &ndash; <b>लैव्यव्यवस्था</b> &ndash; <a href="Lev_1.html">1</a> ... <a href="Lev_22.html">22</a> <a href="Lev_23.html">23</a> <b>24</b> <a href="Lev_25.html">25</a> <a href="Lev_26.html">26</a> <a href="Lev_27.html">27</a> </div><hr>
<h1>Lev 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>डीबट अउ पवित्तर रोटी</h2><span class="vn">1</span> <span class="br-p"><br><br></span>यहोवा मूसा स कहेस,</div>
<div class="v" id="v2"><span class="vn">2</span> “इस्राएल क लोगन क कुचला भवा जइतून स जइतून क तेल अपने लगे लिआवइ क आदेस द्या। उ तेल दीपकन बरे अहइँ। इ सबइ दीपक बेबुझे भए लगातार बरत रहइ चाही।</div>
<div class="v" id="v3"><span class="vn">3</span> हारून यहोवा क मिलापवाला तम्बू मँ करार क सन्दूख क पर्दा क आगे साँझ बेला स भिन्सारे तलक दीपकन क बारे राखी। इ नेम सदा बरे अहइ।</div>
<div class="v" id="v4"><span class="vn">4</span> हारून क सोना क डीबट पइ यहोवा क समन्वा दीपकन क सदा बरत भवा रखइ चाही।</div>
<div class="v" id="v5"><span class="vn">5</span> <span class="br-p"><br><br></span>“नीक महीन आटा ल्या अउ ओकर बारह रोटी बनावा। हर एक रोटी बरे एपा क दुइ दसवाँ हींसा आटा क प्रयोग करा।</div>
<div class="v" id="v6"><span class="vn">6</span> ओनका दुइ लाइन मँ सुनहरी मेजे पइ यहोवा क समन्वा धरा। हर एक लाइन मँ छ: रोटी होइहीं।</div>
<div class="v" id="v7"><span class="vn">7</span> हर एक लाइन पइ सुद्ध लोहबान धरा। इ यहोवा बरे भेंट, भोजन क स्मृति हींसा होइ।</div>
<div class="v" id="v8"><span class="vn">8</span> हर एक सबित दिवस क उ रोटियन क यहोवा क समन्वा एक करार क रूप मँ क्रम मँ इस्राएल क लोगन क संग हमेसा बरे राखि।</div>
<div class="v" id="v9"><span class="vn">9</span> उ रोटी हारून अउ ओकरे पूतन क होइ। उ पचे रोटियन क पवित्तर ठउर मँ खइहीं। काहेकि उ रोटी यहोवा क चढ़ाई गइ भेंटन मँ स एक अहइ। उ रोटी सदा हारून का हींसा होइ।”</div>
<div class="v" id="v10"><h2>उ मनई जउन यहोवा क सराप दिहेस</h2><span class="vn">10</span> <span class="br-p"><br><br></span>एक इस्राएली स्त्री क पूत रहा। ओकर बाप मिस्री रहा। इस्राएली स्त्री क इ पूत इस्राएली रहा। उ इस्राएली लोगन क बीच मँ घूमत रहा अउ उ डेरा मँ लड़ब सुरु किहस।</div>
<div class="v" id="v11"><span class="vn">11</span> इस्राएली मेहरारु क लरिका यहोवा क नाउँ क सरापेस ह। एह बरे लोग उ लरिका क मूसा क समन्वा लिआएन। (लरिका क महतारी क नाउँ सलोमीत रहा जउन दान क परिवार समूह स दिब्री क बिटिया रही।)</div>
<div class="v" id="v12"><span class="vn">12</span> लोग लरिका क कैदी क तरह धरे रहेन अउ तब तलक जोहत रहेन, जब तलक यहोवा क हुकुम ओनका साफ़ तरीका स मालूम नाहीं होइ गवा।</div>
<div class="v" id="v13"><span class="vn">13</span> <span class="br-p"><br><br></span>तब यहोवा मूसा स कहेस,</div>
<div class="v" id="v14"><span class="vn">14</span> “उ मनई क डेरा स बाहेर एक ठउरे पइ लिआवा, जउन सराप दिहस ह। तब ओन सबहिं लोगन क एक संग बोलावा जउन ओका सराप देत सुनेन ह। उ पचे लोग आपन हाथ ओकरे मूँड़े प धरिहीं।<sup class="fnm"><a name="fnm1" href="#fn1">1</a></sup> अउर तब सब लोग ओह पइ पाथर स मरिहीं अउ ओका मार डइहीं।</div>
<div class="v" id="v15"><span class="vn">15</span> तोहका पचन्क इस्राएल क लोगन स कहइ चाही: अगर कउनो मनई आपन परमेस्सर क सरापत ह तउ उ मनई क सजा मिलइ चाही।</div>
<div class="v" id="v16"><span class="vn">16</span> कउनो मनई, जउन यहोवा क नाउँ क सरापत ह, जरुर मार दीन्ह जाइ चाही। सब लोगन क ओका पाथर स मारइ चाही। बिदेसी क वइसे भी ही सजा मिलइ चाही जइसे इस्राएल मँ जन्म लेइवाला मनई क मिलत ह। अगर कउनो मनई यहोवा क नाउँ क सरापत ह तउ ओका जरुर मार देइ चाही।</div>
<div class="v" id="v17"><span class="vn">17</span> <span class="br-p"><br><br></span>“अउर अगर कउनो मनई कउनो दूसर क मार डावत ह तउ ओका जरुर मार डावइ चाही।</div>
<div class="v" id="v18"><span class="vn">18</span> अगर कउनो मनई कउनो मनई क गोरु क मार डावत ह तउ ओकरे बदले मँ ओका दूसर गोरु देइ चाही।<sup class="fnm"><a name="fnm2" href="#fn2">2</a></sup></div>
<div class="v" id="v19"><span class="vn">19</span> <span class="br-p"><br><br></span>“अगर कउनो मनई अपने पड़ोस मँ कउनो क चोट पहुँचावत ह तउ उ मनई क उहइ तरह क चोट उ मनई क पहुँचावइ चाही।<sup class="fnm"><a name="fnm3" href="#fn3">3</a></sup></div>
<div class="v" id="v20"><span class="vn">20</span> एक टूटी हड्डी बरे एक टूटी हड्डी, एक आँखी बरे एक ठु आँखी, अउर एक दाँत बरे एक ठु दाँत। उहइ तरह क चोट उ मनई क पहुँचावइ चाही, जइसा उ दूसर क पहुँचाएस ह।</div>
<div class="v" id="v21"><span class="vn">21</span> एह बरे जउन मनई कउनो दूसर मनई क गोरु क मारइ तउ एकरे बदले मँ ओका दूसर गोरु देइ चाही। मुला जउन मनई कउनो दूसर मनई क मार डावत ह उ जरुर मार डावा जाइ चाही।</div>
<div class="v" id="v22"><span class="vn">22</span> <span class="br-p"><br><br></span>“इहइ नेम तू सबइ लोगन बरे लागू होइ: इ तोहार बीच मँ रहइवालन बिदेसी अउ तोहरे आपन देसबासियन बरे समान होइ। काहेकि मइँ तोहर परमेस्सर अहउँ!”</div>
<div class="v" id="v23"><span class="vn">23</span> <span class="br-p"><br><br></span>तब मूसा इस्राएल क लोगन स बात किहस अउर उ पचे उ मनई क डेरा क बाहेर एक ठउर पर लिआएन, जउन सराप दिहे रहा। तब उ पचे ओका पाथर स मार डाएन। इ तरह इस्राएल क लोग उहइ किहन जउन यहोवा मूसा क हुकुम दिहे रहा।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->हाथ ओकरे मूँड़े प धरिहीं <!--raw 1 bo --></em><!--endraw 1-->एहसे पता चलत ह कि उ पचे सब लोग लरिका क सजा देइ मँ हाथ बटावत रहेन।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><em><!--endraw 1-->दूसर गोरु देइ चाही <!--raw 1 bo --></em><!--endraw 1-->सब्द क अरथ एकरे बरे भुगतान करा “जीवन बरे जीवन।”</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><em><!--endraw 1-->अगर … चाही <!--raw 1 bo --></em><!--endraw 1-->इ नेम समाज बरे अपराधन क निहचित करइ बरे एक दिसा निदोर्स अहइ। निजी तरीका स बदला लेइ क बजाय अपराध क मुताबिक सजा समाज क निहचित करब अहइ।</div>
</div>
<!-- PARSED ABOVE; EDITING MAY BREAK PARSER -->
</body></html>