<html><head>
<meta http-equiv="Content-Type" content="text/html;charset=utf-8" />
<title>Lev 27 &ndash; लैव्यव्यवस्था &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 27);">
<div id="navbar"><a href="../index.html">पवित्तर बाइबिल</a> &ndash; <b>लैव्यव्यवस्था</b> &ndash; <a href="Lev_1.html">1</a> ... <a href="Lev_25.html">25</a> <a href="Lev_26.html">26</a> <b>27</b> </div><hr>
<h1>Lev 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>बचन क महत्व बाटइ</h2><span class="vn">1</span> <span class="br-p"><br><br></span>यहोवा मूसा स कहेस,</div>
<div class="v" id="v2"><span class="vn">2</span> “इस्राएल क लोगन स कहा: कउनो मनई यहोवा क खास बचन दइ सकत ह। उ मनई यहोवा क कउनो मनई क अर्पित करइ क बचन दइ सकत ह। उ मनई यहोवा क सेवा खास तरीका स करी। याजक उ मनई बरे बिसेस दाम निहचित करी। अगर लोग ओका यहोवा स वापस बेसहइ चाहत हीं तउ उ पचे दाम देइहीं।</div>
<div class="v" id="v3"><span class="vn">3</span> बीस स साठ बरिस उमिर तलक क मनसेधू क दाम पचास सेकेल चाँदी होइ। तू पचन क चाँदी क तौलइ बरे पवित्तर ठउर क सेकेल क अनुसार उपयोग करइ चाही।</div>
<div class="v" id="v4"><span class="vn">4</span> बीस स साठ बरिस उमिर तलक क मेहरारु क दाम तीस सेकेल होइ।</div>
<div class="v" id="v5"><span class="vn">5</span> पाँच स बीस बरिस उमिर तलक क मनसेधू क दाम बीस सेकेल होइ। पाँच स बीस बरिस उमिर तलक क मेहरारु क दाम दस सेकेल होइ।</div>
<div class="v" id="v6"><span class="vn">6</span> एक महीना स पाँच बरिस क उमिर तलक क बालक क दाम पाँच सेकेल होइ। एक लरिकी क दाम तीन सेकेल होइ।</div>
<div class="v" id="v7"><span class="vn">7</span> साठ या साठ स जियादा अवस्था क मनसेधू क दाम पन्द्रह सेकेल होइ। एक मेहरारु क दाम दस सेकेल होइ।</div>
<div class="v" id="v8"><span class="vn">8</span> <span class="br-p"><br><br></span>“अगर मनई ऍतना गरीब अहइ कि दाम देइ मँ समर्थ नाहीं अहइ तउ उ मनई क याजक समन्वा लिआवा। याजक इ निहचित करी कि उ मनई केतॅना दाम भुगतान मँ दइ सकत ह।</div>
<div class="v" id="v9"><h2>यहोवा क भेंट</h2><span class="vn">9</span> <span class="br-p"><br><br></span>“कछू गोरुअन क उपयोग यहोवा क बलि क रुप मँ कीन्ह जाइ सकत ह। अगर कउनो मनई ओन गोरुअन मँ स कउनो क लिआवत ह तउ उ गोरु पवित्तर होइ जाइ।</div>
<div class="v" id="v10"><span class="vn">10</span> उ मनई यहोवा क उ गोरु क देइ क बचन देत ह। एह बरे उ मनई क उ गोरु क जगह पइ दूसर गोरु रखइ क कोसिस नाहीं करइ चाही। ओका नीक गोरु क बुरे गोरु स नाहीं बदलइ चाही। ओका बुरे गोरु क नीक गोरु स नाहीं बदलइ चाही। अगर उ मनई दुइनउँ गोरुअन क बदलइ चाहत ह तउ दुइनउँ, उ गोरु अउ बदलइ भइ गोरु पवित्तर होइ जइहीं।</div>
<div class="v" id="v11"><span class="vn">11</span> <span class="br-p"><br><br></span>“कछू गोरुअन यहोवा क बलि क रुप मँ नाहीं भेंट कीन्ह जाइ सकतेन। अगर कउनो मनई ओन असुद्ध गोरुअन मँ स कउनो क यहोवा बरे लिआवत ह तउ उ गोरु याजक क समन्वा लिआवा जाइ चाही।</div>
<div class="v" id="v12"><span class="vn">12</span> याजक उ गोरु क दाम उ नीक या बुरे अहइ क अनुसार निहचित करी। जउन दाम याजक निहचित करत ह उहइ मकान क दाम अहइ।</div>
<div class="v" id="v13"><span class="vn">13</span> अगर मनई गोरु क वापस बेसहइ चाहत ह<sup class="fnm"><a name="fnm1" href="#fn1">1</a></sup> तउ ओका दाम मँ पाँचवाँ हींसा अउर जोड़इ चाही।</div>
<div class="v" id="v14"><h2>यहोवा क भेंट कीन्ह गए मकान क दाम</h2><span class="vn">14</span> <span class="br-p"><br><br></span>“अगर कउनो मनई आपन मकान क पवित्तर मकान क रुप मँ यहोवा क आपिर्त करत ह, तउ याजक क एकर दाम नीक या बुरा अहइ क अनुसार निहचित करी। जउन दाम याजक निहचित करत ह उहइ मकान क दाम अहइ।</div>
<div class="v" id="v15"><span class="vn">15</span> मुला उ मनई जउन मकान अर्पित करत ह अगर ओका वापस खरीदइ चाहत ह तउ ओका दाम मँ पाँचवाँ हींसा जोड़इ चाही। तब घर उ मनई क होइ जाइ।</div>
<div class="v" id="v16"><h2>सम्पत्ति क दाम</h2><span class="vn">16</span> <span class="br-p"><br><br></span>“अगर कउनो मनई अपने खेते क कउनो हींसा यहोवा क अर्पित करत ह तउ ओन खेतन क दाम ओनका बोवइ बरे जरुरी बिआ पइ टिका होइ। एक होमेर<sup class="fnm"><a name="fnm2" href="#fn2">2</a></sup> जौ क बिआ क कीमत चाँदी क पचास सेकेल होइ।</div>
<div class="v" id="v17"><span class="vn">17</span> अगर मनई जुबली क बरिस खेत क दान करत ह तब दाम उ होइ जउन याजक निहचित करी।</div>
<div class="v" id="v18"><span class="vn">18</span> मुला मनई अगर जुबली क पाछे खेत क दान करत ह तउ याजक क असली दाम तय करइ चाही। ओका अगले जुबली बरिस तलक क बरिसन क गनइ चाही। तब उ गणना उपयोग दाम निहचित करइ बरे करी।</div>
<div class="v" id="v19"><span class="vn">19</span> अगर खेत क दानी मनई खेत क वापस बेसहा चाहउ तउ ओकरे दाम मँ पाँचवाँ हींसा अउर जोड़ा जाइ।</div>
<div class="v" id="v20"><span class="vn">20</span> अगर उ मनई खेत क वापस नाहीं बेसहत ह तउ खेत सदा याजकन क होइ। अगर खेत कउनो दूसर क बेचा जात ह तउ पहिला मनई ओका वापस नाहीं बेसहि सकत।</div>
<div class="v" id="v21"><span class="vn">21</span> अगर उ मनई खेत क वापस नाहीं बेसहत ह तउ जुबली क बरिस खेत सिरिफ यहोवा बरे पवित्तर रही। इ सदा ही याजकन क रही। इ उ भूँइ क तरह होइ जउन पूरी तरह यहोवा क दइ दीन्ह गइ होइ।</div>
<div class="v" id="v22"><span class="vn">22</span> <span class="br-p"><br><br></span>“अगर कउनो आपन खेते क यहोवा क अर्पित करत ह जउन ओकरी निजी सम्पत्ति क हींसा नाहीं अहइ।</div>
<div class="v" id="v23"><span class="vn">23</span> तब याजक क जुबली क बरिस तलक बरिसन क जरूर गनइ चाही। अउ ओका खेत क दाम भी जरूर निहचित करइ चाही। तब उ खेत यहोवा क होइ।</div>
<div class="v" id="v24"><span class="vn">24</span> जुबिली क बरिस उ खेत मूल भू सुआमी क पास चला जाइ। उ ओह परिवार क जाइ जउन ओकर सुआमी अहइ।</div>
<div class="v" id="v25"><span class="vn">25</span> <span class="br-p"><br><br></span>“तोहका पवित्तर स्थान क सेकेल क अनुसार उपयोग ओन दाम क अदा करइ बरे करइ चाही। पवित्तर ठउर क प्रमाण क सेकेल क तउल बीस गेरा<sup class="fnm"><a name="fnm3" href="#fn3">3</a></sup> अहइ।</div>
<div class="v" id="v26"><h2>गोरुअन क दाम</h2><span class="vn">26</span> <span class="br-p"><br><br></span>“लोग गोरुअन अउ भेड़न क यहोवा क दान दइ सकत हीं, मुला अगर गोरु पहिला पइदा भवा अहइ तउ उ गोरु जन्म स ही यहोवा क अहइ। एह बरे लोग पहिला पइदा भवा गोरु क दान नाहीं दइ सकतेन।</div>
<div class="v" id="v27"><span class="vn">27</span> लोगन क पहिला पइदा भवा गोरु यहोवा क जरूर देइ चाही। मुला अगर पहिला पइदा भवा गोरु असुद्ध अहइ, तउ मनई क उ गोरु क वापस जरूर बेसहइ चाही। याजक उ गोरु क दाम निहचित करी अउर मनई क उ दाम क पँचवाँ हींसा ओहमाँ जोरि देइ। अगर मनई गोरु क वापस नाहीं खरीदत तउ याजक क आपन निहचित कीन्ह गए दाम पइ ओका जरूर बेंच देइ चाही।</div>
<div class="v" id="v28"><h2>बिसेस भेंटन</h2><span class="vn">28</span> <span class="br-p"><br><br></span>“एक ठु बिसेस तरह क भेंट<sup class="fnm"><a name="fnm4" href="#fn4">4</a></sup> अहइ जेका लोग यहोवा क चढ़ावत हीं। उ भेंट न वापस खरीदी जाइ सकत ह न तउ बेची जाइ सकत ह। उ भेंट यहोवा क अहइ। इ बहोत पवित्तर अहइ। उ तरह क भेंटन अइसे लोग, गोरु अउर खेत अहइँ, जउन परिवारे क सम्पत्ति अहइ।</div>
<div class="v" id="v29"><span class="vn">29</span> अगर उ बिसेस प्रकार क यहोवा क भेंट कउनो मनई अहइ तउ ओका वापस बेसहा नाहीं जाइ सकत। ओका जरुर मार दीन्ह जाइ चाही।</div>
<div class="v" id="v30"><span class="vn">30</span> <span class="br-p"><br><br></span>“सबहिं पइदावारन क दसवाँ हींसा यहोवा क अहइ। एहमाँ खेतन, फसलन अउ बृच्छन क फल सामिल अहइँ। उ दसवाँ हींसा यहोवा क अहइ।</div>
<div class="v" id="v31"><span class="vn">31</span> एह बरे कउनो मनई आपन दसवाँ हींसा वापस लेइ चाहत ह तउ ओकरे दाम क पाँचवाँ हींसा ओहमाँ जोड़इ चाही अउ वापस खरीदइ चाही।</div>
<div class="v" id="v32"><span class="vn">32</span> <span class="br-p"><br><br></span>“याजक मनइयन क गोरुअन अउ भेड़िन मँ स हर दसवाँ जनावर लेइ। हर दसवाँ जनावर यहोवा क होइ।</div>
<div class="v" id="v33"><span class="vn">33</span> मालिक क इ चिन्ता नाहीं करइ चाही कि उ जनावर नीक अहइ या बुरा। ओका जनावर क दूसर जनावर स नाहीं बदलइ चाही। अगर उ बदलइ क निहचय करत ह तउ दुइनउँ जनावर यहोवा क होइहीं। उ जनावर वापस नाहीं बेसहा जाइ सकत।”</div>
<div class="v" id="v34"><span class="vn">34</span> <span class="br-p"><br><br></span>इ सबइ उ आदेसन अहइँ जेनका यहोवा सिनाइ पहाड़ पइ मूसा क दिहस। इ सबइ आदेस इस्राएल क लोगन बरे अहइँ।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->वापस बेसहइ चाहत ह <!--raw 1 bo --></em><!--endraw 1-->पहिलौठा बच्चा या गोरु यहोवा क दीन्ह जात रहेन। मुला गधन क तरह बच्चन क बलि नाहीं दीन्ह जात रही। इ तरह मनई पहिला पइदा भए क याजक क देत रहा। याजक दाम निहचित करत रहा, अउर मनई पहिले पइदा भए क धन या बलि चढ़ावइ जोग्ग गोरु स वापस बेसहत रहा।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><em><!--endraw 1-->एक होमेर <!--raw 1 bo --></em><!--endraw 1-->माप वाली झुरान बिअन क तउल। इ लगभग छ: बुसल।</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><em><!--endraw 1-->गेरा <!--raw 1 bo --></em><!--endraw 1-->अरथात एक गेरा 1/50 ओसं।</div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><em><!--endraw 1-->बिसेस तरह क भेंट <!--raw 1 bo --></em><!--endraw 1-->इ सबइ अक्सर उ सबइ चीजन अहइँ जउन जुद्ध मँ लीन्ह जात रहिन। उ सबइ भेंट पूरी तरह पर्भू क अहइँ। एह बरे दूसर कउनो काम बरे ओनकइ उपयोग नाहीं होइ सकत। अगर जुद्ध मँ धरा गवा मनई भेंट कीन्ह गवा रहा तउ उ मनई मार दीन्ह जात रहा।</div>
</div>
<!-- PARSED ABOVE; EDITING MAY BREAK PARSER -->
</body></html>