<html><head>
<meta http-equiv="Content-Type" content="text/html;charset=utf-8" />
<title>Mic 1 &ndash; मीका &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mic', 1);">
<div id="navbar"><a href="../index.html">पवित्तर बाइबिल</a> &ndash; <b>मीका</b> &ndash; <b>1</b> <a href="Mic_2.html">2</a> <a href="Mic_3.html">3</a> ... <a href="Mic_7.html">7</a> </div><hr>
<h1>Mic 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>सोमरोन अउ इस्राएल क सजा दीन्ह जाइ</h2><span class="vn">1</span> <span class="br-p"><br><br></span>यहोवा क सँदेस मीका लगे राजा योताम, आहाज अउ हिजकिय्याह क समइ मँ आवा। इ सबइ पुरुस यहूदा क राजा रहेन। मीका मोरेसेती स रहा। मीका सोमरोन अउर यरूसलेम क बारे मँ इ सबइ दर्सन देखेन।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>हे लोगो, तू पचे सबहिं सुन ल्या!<br> <span class="br-ind"><br><span class="indent">&nbsp;</span></span>हे धरती अउर जउन कछू धरती पइ अहइ, सुना।<br> <span class="br-ind"><br><span class="indent">&nbsp;</span></span>मोर सुआमी यहोवा इ पवित्तर मन्दिर स आइ।<br> <span class="br-ind"><br><span class="indent">&nbsp;</span></span>मोर सुआमी तोहरे विरोध मँ एक साच्छी क रूप मँ आइ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>लखा, यहोवा आपन जगह स बाहेर जात अहइ।<br> <span class="br-ind"><br><span class="indent">&nbsp;</span></span>उ धरती क ऊँच जगहियन पइ चलइ बरे उतरिके तरखाले आवत अहइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>परमेस्सर यहोवा क गोड़े क नीचे पहाड़ टेघर जइहीं,<br> <span class="br-ind"><br><span class="indent">&nbsp;</span></span>घाटियन चरमराइ जइहीं।<br> <span class="br-ind"><br><span class="indent">&nbsp;</span></span>जइसे आगी क समन्वा मोम टेघर जात ह,<br> <span class="br-ind"><br><span class="indent">&nbsp;</span></span>जइसे ढालू जगह स पानी उतरत भवा बहत ह।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>अइसा काहे होई? इ एह बरे होई कि याकूब अपराध किहेस ह।<br> <span class="br-ind"><br><span class="indent">&nbsp;</span></span>काहेकि इस्राएल क लोग पाप किहेस ह।<br> <span class="br-ind"><br><span class="indent">&nbsp;</span></span>कउन याकूब स पाप कराए रहेन?<br> <span class="br-ind"><br><span class="indent">&nbsp;</span></span>इ सोमरोन अहइ!<br> <span class="br-ind"><br><span class="indent">&nbsp;</span></span>यहूदा मँ कउन ऊँच ठउरन अहइ?<br> <span class="br-ind"><br><span class="indent">&nbsp;</span></span>उ सबइ यरूसलेम मँ अहइ।<br></div>
<div class="v" id="v6"><h2>सोमरोन, पापे क कारण</h2><span class="vn">6</span> <span class="br-ind"><br><span class="indent">&nbsp;</span></span>एह बरे मइँ सोमरोन क खाली मइदान अउर खंडहरन क ढेर बनाउब।<br> <span class="br-ind"><br><span class="indent">&nbsp;</span></span>इ अइसी जगह क नाईं होइ जब जेहमाँ अंगूर क बाग लगावा जात हीं।<br> <span class="br-ind"><br><span class="indent">&nbsp;</span></span>मइँ सोमरोन क पाथरन क घाटी मँ फेंकि देब।<br> <span class="br-ind"><br><span class="indent">&nbsp;</span></span>मइँ ओकरी सबहिं नेंव क प्रदर्सित कइ देब।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ओकर सबइ मूरतियन टूकन मँ तोरि दीन्ह जइहीं।<br> <span class="br-ind"><br><span class="indent">&nbsp;</span></span>सारा धन जेका इ रण्डीबाज़ी दुआर कमाएस ह,<br> <span class="br-ind"><br><span class="indent">&nbsp;</span></span>आगी स भसम होइ<br> <span class="br-ind"><br><span class="indent">&nbsp;</span></span>अउर मइँ एकर लबार देवतन क मूरतियन क नस्ट कइ देब।<br> <span class="br-ind"><br><span class="indent">&nbsp;</span></span>काहेकि उ सबइ लाभ रण्डीबाज़ी दुआरा हासिल किहेन ह,<br> <span class="br-ind"><br><span class="indent">&nbsp;</span></span>अउर ठीक वइसा ही रण्डी क मजूरी मँ खर्च कीन्ह जाब।<br></div>
<div class="v" id="v8"><h2>मीका क महान दुःख</h2><span class="vn">8</span> <span class="br-ind"><br><span class="indent">&nbsp;</span></span>मइँ इ हाली आवइवाला बिनास क कारण बियाकूल होबउँ अउर हाय-हाय करिहउँ।<br> <span class="br-ind"><br><span class="indent">&nbsp;</span></span>मइँ पनही न पहिरब अउर न ओढ़ना धारण करब।<br> <span class="br-ind"><br><span class="indent">&nbsp;</span></span>सियारन क जइसे मइँ जोर स चिल्लाब।<br> <span class="br-ind"><br><span class="indent">&nbsp;</span></span>मइँ विलाप करब जइसे सुतुर्मुर्ग करत हीं।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>सोमरोन क घाव नाहीं भर सकत ह।<br> <span class="br-ind"><br><span class="indent">&nbsp;</span></span>ओकर बियाधि यहूदा तलक फइलि गवा अहइ।<br> <span class="br-ind"><br><span class="indent">&nbsp;</span></span>इ मोर लोगन्क नगर-दुआर तलक पहोंच गवा<br> <span class="br-ind"><br><span class="indent">&nbsp;</span></span>बल्कि इ तउ यरूसलेम तलक आइ गवा ह।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>एकर बात गात क नगरी मँ जिन करा।<br> <span class="br-ind"><br><span class="indent">&nbsp;</span></span>अको मँ जिन रोआ।<br> <span class="br-ind"><br><span class="indent">&nbsp;</span></span>विलाप करा<br> <span class="br-ind"><br><span class="indent">&nbsp;</span></span>अउर बेत-आप्रा क माटी मँ लोटा।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>हे सापीर क निवासिन,<br> <span class="br-ind"><br><span class="indent">&nbsp;</span></span>तू अपने राहे नंगी अउर लज्जा होइके चली जा।<br> <span class="br-ind"><br><span class="indent">&nbsp;</span></span>उ सबइ लोग, जउन सानान क बसइया अहइँ,<br> <span class="br-ind"><br><span class="indent">&nbsp;</span></span>बाहेर नाहीं निकरिहीं।<br> <span class="br-ind"><br><span class="indent">&nbsp;</span></span>बेतेसेल क लोग रोवत बिलखिहीं<br> <span class="br-ind"><br><span class="indent">&nbsp;</span></span>अउर तू पचन्स सहारा लेइहीं।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>अइसा उ मनई जउन मारोत क बसइया अहइ,<br> <span class="br-ind"><br><span class="indent">&nbsp;</span></span>सुसमाचार आवइ क बाट जोहत भवा दुर्बल होत जात अहइ।<br> <span class="br-ind"><br><span class="indent">&nbsp;</span></span>काहेकि यहोवा स तरखाले यरूसलेम क<br> <span class="br-ind"><br><span class="indent">&nbsp;</span></span>मगर-दुआर पइ विपद उतरि अहइ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>हे लाकीस क बसइयो,<br> <span class="br-ind"><br><span class="indent">&nbsp;</span></span>तेज घोड़न क रथन मँ जोरा।<br> <span class="br-ind"><br><span class="indent">&nbsp;</span></span>सिय्योन क पाप लाकीस मँ सुरू भए रहेन।<br> <span class="br-ind"><br><span class="indent">&nbsp;</span></span>काहेकि तू इस्राएल क पापन्क पाछे चलति अहा।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>तउ तोहका गात मँ मोरेसेत क<br> <span class="br-ind"><br><span class="indent">&nbsp;</span></span>बिदाई क उपहार देइ क अहइ।<br> <span class="br-ind"><br><span class="indent">&nbsp;</span></span>अकजीब क घराना<br> <span class="br-ind"><br><span class="indent">&nbsp;</span></span>इस्राएल क राजा लोगन क निरास करिहीं।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>हे मारेसा क बसइयो,<br> <span class="br-ind"><br><span class="indent">&nbsp;</span></span>तू पचन्क विरोध मँ मइँ एक ठु मनई क लिआउब जउन तू पचन्क सबइ चिजियन्क छोरि लेइ।<br> <span class="br-ind"><br><span class="indent">&nbsp;</span></span>इस्राएल क महिमा<br> <span class="br-ind"><br><span class="indent">&nbsp;</span></span>अदुल्लाम मँ आइ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>एह बरे तू पचे आपन बार कटवाइ ल्या अउर तू गंजा बनि जा।<br> <span class="br-ind"><br><span class="indent">&nbsp;</span></span>काहेकि तू पचे आपन गदेलन बरे जेनसे तू पचे पियार करत रह्या रोउब्या चिल्लउब्या।<br> <span class="br-ind"><br><span class="indent">&nbsp;</span></span>आपन मुड़ँन क गिद्ध क नाईं गंजा होइ द्या।<br> <span class="br-ind"><br><span class="indent">&nbsp;</span></span>काहेकि उ पचे तू पचन्क छोड़ि देइ अउर बाहेर निकरि जाइ बरे मजबूर होइ जइहीं।<br></div>
</div>
<!-- PARSED ABOVE; EDITING MAY BREAK PARSER -->
</body></html>