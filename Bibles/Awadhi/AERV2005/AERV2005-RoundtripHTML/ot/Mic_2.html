<html><head>
<meta http-equiv="Content-Type" content="text/html;charset=utf-8" />
<title>Mic 2 &ndash; मीका &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mic', 2);">
<div id="navbar"><a href="../index.html">पवित्तर बाइबिल</a> &ndash; <b>मीका</b> &ndash; <a href="Mic_1.html">1</a> <b>2</b> <a href="Mic_3.html">3</a> <a href="Mic_4.html">4</a> ... <a href="Mic_7.html">7</a> </div><hr>
<h1>Mic 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>लोगन्क बुरी योजनन</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ओन लोगन क बुरा होइ, जउन पाप स भरी योजना क बनावत हीं।<br> <span class="br-ind"><br><span class="indent">&nbsp;</span></span>अइसे लोग बिछउना मँ सोवत भए सड्यंत्र रचत हीं<br> <span class="br-ind"><br><span class="indent">&nbsp;</span></span>अउर पौ फाटत ही आपन सड्यंत्रन पइ चलइ लागत हीं।<br> <span class="br-ind"><br><span class="indent">&nbsp;</span></span>काहेकि ओनके लगे ओनका पूरा करइ क सक्ति अहइ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ओनका खेत चाही तउ उ पचे ओन सबन्क लइ लेत हीं।<br> <span class="br-ind"><br><span class="indent">&nbsp;</span></span>ओनका घर चाही तउ उ पचे ओन सबन्क लइ लेत हीं।<br> <span class="br-ind"><br><span class="indent">&nbsp;</span></span>उ पचे कउनो मनई क छलत हीं अउ ओकर घर छोरि लेत हीं।<br> <span class="br-ind"><br><span class="indent">&nbsp;</span></span>उ पचे कउनो मनई क छलत हीं अउ ओसे ओकर चिजियन छोरि लेत हीं।<br></div>
<div class="v" id="v3"><h2>लोगन्क सजा देइ क यहोवा क जोजनन</h2><span class="vn">3</span> <span class="br-ind"><br><span class="indent">&nbsp;</span></span>इहइ कारण अहइ कि यहोवा इ बातन क कहत ह:<br> <span class="br-ind"><br><span class="indent">&nbsp;</span></span>“देखा, मइँ इ परिवारे पइ बिपदन ढावइ क योजना रचत हउँ।<br> <span class="br-ind"><br><span class="indent">&nbsp;</span></span>तू पचे आपन सुरच्छा नाहीं कइ पउब्या।<br> <span class="br-ind"><br><span class="indent">&nbsp;</span></span>तू पचे घमण्ड स चलि छोड़ देब्या।<br> <span class="br-ind"><br><span class="indent">&nbsp;</span></span>काहेकि उ एक बुरा समइ होइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>उहइ समइ लोग तू पचन्क हँसी उड़इहीं।<br> <span class="br-ind"><br><span class="indent">&nbsp;</span></span>तू तोहार बारे मँ लोग करुणा क गीत गइहीं अउर उ पचे कइहीं:<br> <span class="br-ind"><br><span class="indent">&nbsp;</span></span>‘हम पचे बर्बाद होइ गए।<br> <span class="br-ind"><br><span class="indent">&nbsp;</span></span>यहोवा मोरे लोगन्क धरती छोरि लिहस ह अउर ओका दूसर लोगन्क दइ दिहस ह।<br> <span class="br-ind"><br><span class="indent">&nbsp;</span></span>हाँ उ मोर धरती क मोसे छोरि लिहस ह।<br> <span class="br-ind"><br><span class="indent">&nbsp;</span></span>यहोवा हमार धरती हमरे दुस्मनन क बीच बाँटि दिहस ह।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>यहोवा क परिसद मँ कउनो मनई अइसा नाहीं होइ<br> <span class="br-ind"><br><span class="indent">&nbsp;</span></span>जउन भुइँया क बाँटइ बरे पासा फेंकिहीं।’”<br></div>
<div class="v" id="v6"><h2>मीका क उपदेस देइ क मना करब</h2><span class="vn">6</span> <span class="br-ind"><br><span class="indent">&nbsp;</span></span>लोग कहा करत हीं, “तू हम पचन्क उपदेस जिन द्या।<br> <span class="br-ind"><br><span class="indent">&nbsp;</span></span>ओनका अइसे नाहीं कहइ चाही,<br> <span class="br-ind"><br><span class="indent">&nbsp;</span></span>हम पइ कउनो भी बात बुरी नाहीं परी।”<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>याकूब क लोगो,<br> <span class="br-ind"><br><span class="indent">&nbsp;</span></span>का तू आपन-आप स कहत अहइ,<br> <span class="br-ind"><br><span class="indent">&nbsp;</span></span>का यहोवा हमार संग आपन सब्र खो रहा अहइ?<br> <span class="br-ind"><br><span class="indent">&nbsp;</span></span>अगर उ सही मँ अइसा करत ही?<br> <span class="br-ind"><br><span class="indent">&nbsp;</span></span>किन्तु मोर सब्द उ लोगन बरे नीक होइ<br> <span class="br-ind"><br><span class="indent">&nbsp;</span></span>जउन उचित तरीका स जिअत ह।<br> <span class="br-ind"><br><span class="indent">&nbsp;</span></span>का उ नाहीं अहइँ?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मुला अबहीं अबहीं, मोर ही लोग मोर दुस्मन होइ गवा अहइँ।<br> <span class="br-ind"><br><span class="indent">&nbsp;</span></span>तू पचे राहगीरन क ओढ़ना उतारत अहा।<br> <span class="br-ind"><br><span class="indent">&nbsp;</span></span>जउन लोग सोचत हीं कि उ पचे सुरच्छित अहइँ,<br> <span class="br-ind"><br><span class="indent">&nbsp;</span></span>मुला तू पचे ओनसे ही चिजियन क छोरि लेत ह जइसे उ पचे जुद्ध बंदी होइँ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मोरे मनइयन क मेहररूअन क तू पचे ओनके घरन स निकरि जाइके मजबूर किहा<br> <span class="br-ind"><br><span class="indent">&nbsp;</span></span>जउन घर सुन्नर अउ आरामदेह रहेन।<br> <span class="br-ind"><br><span class="indent">&nbsp;</span></span>तू पचे मोरी महिमा क<br> <span class="br-ind"><br><span class="indent">&nbsp;</span></span>ओनके नान्ह नान्ह गदेलन स हमेसा-हमेसा बरे छोरि लिहा ह।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>उठा अउर हिआँ स भागा।<br> <span class="br-ind"><br><span class="indent">&nbsp;</span></span>इ आराम क जगह नाहीं अहइ।<br> <span class="br-ind"><br><span class="indent">&nbsp;</span></span>काहेकि इ ठउर असुद्ध होइ ग अहइ, इ बर्बाद होइ जाइ।<br> <span class="br-ind"><br><span class="indent">&nbsp;</span></span>इ खउफनाक विनास होइ।<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>अगर कउनो लबार नबी आवइ अउर उ लबार बोलइ,<br> <span class="br-ind"><br><span class="indent">&nbsp;</span></span>“तउ मइँ तोहका दाखरस<br> <span class="br-ind"><br><span class="indent">&nbsp;</span></span>अउर मदिरा क बारे मँ उपदेस देब<br> <span class="br-ind"><br><span class="indent">&nbsp;</span></span>तउ उ तरह उ ओकर नबी बन जाइ।”<br></div>
<div class="v" id="v12"><h2>यहोवा अपने लोगन्क बटोरी</h2><span class="vn">12</span> <span class="br-ind"><br><span class="indent">&nbsp;</span></span>हे याकूब क लोगो, मइँ तू सबन्क बटोरब।<br> <span class="br-ind"><br><span class="indent">&nbsp;</span></span>मइँ निहिचइ ही तू सबन क एक जगह बटोरब।<br> <span class="br-ind"><br><span class="indent">&nbsp;</span></span>मइँ इस्राएल क बचे भए लोगन क बटोरब।<br> <span class="br-ind"><br><span class="indent">&nbsp;</span></span>मइँ ओनका वइसा बटोरब<br> <span class="br-ind"><br><span class="indent">&nbsp;</span></span>जइसे बाड़ा मँ भेड़िन बटोरी जात हीं।<br> <span class="br-ind"><br><span class="indent">&nbsp;</span></span>तउ उ पचे एक बड़ा भीड़ स जियादा हल्ला-गुल्ला करिहीं।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>तब कउनो एक जउन रास्ता खोलत ह लोगन क समन्वा जाइ।<br> <span class="br-ind"><br><span class="indent">&nbsp;</span></span>उ दुआरन तोड़ब अउर इ सबइ लोगन क नेतृत्व करब।<br> <span class="br-ind"><br><span class="indent">&nbsp;</span></span>उ सबइ लोग अजाद होइके उ सहर क तजिके निकरिहीं।<br> <span class="br-ind"><br><span class="indent">&nbsp;</span></span>ओनके समन्वा ओनकर राजा चली।<br> <span class="br-ind"><br><span class="indent">&nbsp;</span></span>लोगन्क समन्वा ओनकर यहोवा होइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>