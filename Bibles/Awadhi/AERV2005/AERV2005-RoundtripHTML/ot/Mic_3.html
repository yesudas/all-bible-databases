<html><head>
<meta http-equiv="Content-Type" content="text/html;charset=utf-8" />
<title>Mic 3 &ndash; मीका &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mic', 3);">
<div id="navbar"><a href="../index.html">पवित्तर बाइबिल</a> &ndash; <b>मीका</b> &ndash; <a href="Mic_1.html">1</a> <a href="Mic_2.html">2</a> <b>3</b> <a href="Mic_4.html">4</a> <a href="Mic_5.html">5</a> ... <a href="Mic_7.html">7</a> </div><hr>
<h1>Mic 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>इस्राएल क मुखिया बुराई क अपराधी अहइँ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>फुन मइँ कहेउँ, “हे याकूब क मुखिया लोगो, अब सुन ल्या।<br> <span class="br-ind"><br><span class="indent">&nbsp;</span></span>हे इस्राएल क प्रजा क सासक लोगो, अब सुन ल्या।<br> <span class="br-ind"><br><span class="indent">&nbsp;</span></span>तू पचन्क जानइ चाही कि निआव का होत ह।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>किन्तु तू पचन्क नेकी स घिना अहइ<br> <span class="br-ind"><br><span class="indent">&nbsp;</span></span>अउर तू पचे लोगन्क खाल तलक उतारि लेत अहा।<br> <span class="br-ind"><br><span class="indent">&nbsp;</span></span>तू पचे लोगन्क हाड़न स माँस नोच लइ लेत अहा।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>तू पचे मोरे लोगन्क बर्बाद करत अहा।<br> <span class="br-ind"><br><span class="indent">&nbsp;</span></span>तू पचे ओनकर खाल तलक ओनसे उतारत अहा अउर ओनकर हाड़ तलक तोड़त अहा।<br> <span class="br-ind"><br><span class="indent">&nbsp;</span></span>तू पचे ओनकर हाड़न अइसे तोड़त अहा जइसे हाँड़ी मँ माँस चढ़ावइ बरे।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>तू पचे यहोवा स बिनती करब्या<br> <span class="br-ind"><br><span class="indent">&nbsp;</span></span>मुला उ तू पचन्क जवाब नाहीं देइ।<br> <span class="br-ind"><br><span class="indent">&nbsp;</span></span>नाहीं, यहोवा आपन मुँहना तू पचन्स छुपाइ।<br> <span class="br-ind"><br><span class="indent">&nbsp;</span></span>काहेकि तू पचे बुरा करम किहे अहा।”<br></div>
<div class="v" id="v5"><h2>लबार नबी</h2><span class="vn">5</span> <span class="br-p"><br><br></span>इ उ अहइ जेका यहोवा लबार नबियन क बारे मँ बतावत ह जउन ओकर लोगन क गलत तरीका स निर्देसित करत ह: <span class="br-p"><br><br></span><span class="br-ind"><br><span class="indent">&nbsp;</span></span>“अगर लोग ऍन नबियन क खाइ क देत हीं,<br> <span class="br-ind"><br><span class="indent">&nbsp;</span></span>उ पचे ओकरे बरे सान्ति क कामना करी।<br> <span class="br-ind"><br><span class="indent">&nbsp;</span></span>मुला अगर लोग ओनका खाइके नाहीं देतेन, तउ उ पचे ओकरे बरे जुद्ध क कामना करी।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>“एह बरे इ तू पचन बरे राति सा होइ।<br> <span class="br-ind"><br><span class="indent">&nbsp;</span></span>तू पचे कउनो दर्सन नाहीं लख पउब्या।<br> <span class="br-ind"><br><span class="indent">&nbsp;</span></span>तउ तू पचे इ अचरज कारज<br> <span class="br-ind"><br><span class="indent">&nbsp;</span></span>नाहीं करइ पाउब्या।<br> <span class="br-ind"><br><span class="indent">&nbsp;</span></span>एह बरे इ तू पचन्क अँधियारा जइसा लागी।<br> <span class="br-ind"><br><span class="indent">&nbsp;</span></span>नबियन पइ सूरज छुप जाइ<br> <span class="br-ind"><br><span class="indent">&nbsp;</span></span>अउर ओनके ऊपर दिन करिया पड़ि जाइ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>भविस्स क द्रस्टा लजाइ जइहीं।<br> <span class="br-ind"><br><span class="indent">&nbsp;</span></span>उ सबइ लोग, जउन भविस्स लखत हीं, ओनकर मुँहना करिया होइ जइहीं।<br> <span class="br-ind"><br><span class="indent">&nbsp;</span></span>हाँ, उ सबइ सबहिं आपन मुँहना बंद कइ लेइहीं<br> <span class="br-ind"><br><span class="indent">&nbsp;</span></span>काहेकि हुआँ परमेस्सर कइँती स कउनो जवाब नाहीं होइ!”<br></div>
<div class="v" id="v8"><h2>मीका परमेस्सर क सच्चा नबी अहइ</h2><span class="vn">8</span> <span class="br-ind"><br><span class="indent">&nbsp;</span></span>मुला यहोवा क आतिमा मोका सक्ति,<br> <span class="br-ind"><br><span class="indent">&nbsp;</span></span>नेकी अउर सामरथ स भरि दिहेस रहा।<br> <span class="br-ind"><br><span class="indent">&nbsp;</span></span>मइँ याकूब क ओकर अपराधन क बताउब।<br> <span class="br-ind"><br><span class="indent">&nbsp;</span></span>मइँ इस्राएल क ओकरे पापन क बारे मँ कहब।<br></div>
<div class="v" id="v9"><h2>इस्राएल क मुखिया दोखी अहइँ</h2><span class="vn">9</span> <span class="br-ind"><br><span class="indent">&nbsp;</span></span>हे याकूब क मुखिया लोगो, इस्राएल क सासक लोगो, तू पचे मोर बात सुना!<br> <span class="br-ind"><br><span class="indent">&nbsp;</span></span>तू पचे निआव स घिना करत अहा।<br> <span class="br-ind"><br><span class="indent">&nbsp;</span></span>जउन चीज सोझ होइ<br> <span class="br-ind"><br><span class="indent">&nbsp;</span></span>तू पचे ओका टेढ़ी कइ देत अहा।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>तू पचे सिय्योन क निर्माण लोगन क हत्तिया कइके किहा;<br> <span class="br-ind"><br><span class="indent">&nbsp;</span></span>तू पचे यरूसलेम क भयंकर अपराधन क जरिये बनाए रह्या।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>यरूसलेम क निआवधीस झूठे फैसले देइ बरे घूस लेत रहेन।<br> <span class="br-ind"><br><span class="indent">&nbsp;</span></span>यरूसलेम क याजकन क धन देइ पड़त ह,<br> <span class="br-ind"><br><span class="indent">&nbsp;</span></span>ऍकरे पहिले कि उ पचे लोगन्क सीख देइँ।<br> <span class="br-ind"><br><span class="indent">&nbsp;</span></span>लोगन्क नबी लोगन्क धन देइ पड़त ह।<br> <span class="br-ind"><br><span class="indent">&nbsp;</span></span>ऍकरे पहिले कि उ पचे भविस्स मँ झाँकइ<br> <span class="br-ind"><br><span class="indent">&nbsp;</span></span>अउर फुन भी उ सबइ मुखिया सोचत हीं कि ओन पइ कउनो दण्ड नाहीं पड़ सकत।<br> <span class="br-ind"><br><span class="indent">&nbsp;</span></span>उ सबइ सोचा करत हीं, यहोवा ओनका बचाइ लेइ<br> <span class="br-ind"><br><span class="indent">&nbsp;</span></span>अउर उ पचे कहत हीं, “यहोवा हमरे बीच मँ रहत ह।<br> <span class="br-ind"><br><span class="indent">&nbsp;</span></span>एह बरे हमरे संग कउनो बुरी बात नाहीं घटि सकत ह।”<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>हे मुखिया लोगो, तू पचन्क कारण सिय्योन क बिनास होइ।<br> <span class="br-ind"><br><span class="indent">&nbsp;</span></span>इ कउनो जोते भए खेत क तरह सपाट होइ जाइ।<br> <span class="br-ind"><br><span class="indent">&nbsp;</span></span>यरूसलेम पाथरन क टीला बन जाइ<br> <span class="br-ind"><br><span class="indent">&nbsp;</span></span>अउर मन्दिर क पहाड़ झाड़ियन स ढका भवा एक ठु सूनी पहाड़ी होइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>