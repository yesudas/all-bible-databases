<html><head>
<meta http-equiv="Content-Type" content="text/html;charset=utf-8" />
<title>Mic 7 &ndash; मीका &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mic', 7);">
<div id="navbar"><a href="../index.html">पवित्तर बाइबिल</a> &ndash; <b>मीका</b> &ndash; <a href="Mic_1.html">1</a> ... <a href="Mic_5.html">5</a> <a href="Mic_6.html">6</a> <b>7</b> </div><hr>
<h1>Mic 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>लोगन्क पाप आचरण पइ मीका क बियाकुल होब</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ बियाकुल अहइँ।<br> <span class="br-ind"><br><span class="indent">&nbsp;</span></span>काहेकि मइँ गरमी क उ फले जइसा अहउँ जेका अबहुँ तलक बिन लीन्ह ग अहइ।<br> <span class="br-ind"><br><span class="indent">&nbsp;</span></span>मइँ ओन अंगूरन जइसा अहउँ जेनका तोरि लीन्ह ग अहइ।<br> <span class="br-ind"><br><span class="indent">&nbsp;</span></span>अब हुआँ कउनो अंगूर खाइ क नाहीं बचा अहइ।<br> <span class="br-ind"><br><span class="indent">&nbsp;</span></span>सुरूआती क अंजीर जउन मोका भावत हीं, एक भी नाहीं बची अहइँ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>एकर इ अरथ अहइ सबहिं सच्चे लोग जात रहत अहइँ।<br> <span class="br-ind"><br><span class="indent">&nbsp;</span></span>कउनो भी सज्जन मनई इ पहँटा मँ नाहीं बचा अहइ।<br> <span class="br-ind"><br><span class="indent">&nbsp;</span></span>हर मनई कउनो दूसर क मारइ क घात मँ रहत ह।<br> <span class="br-ind"><br><span class="indent">&nbsp;</span></span>हर मनई आपन ही भाई क फँदा मँ फँसावइ क जतन करत बाटइ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>लोग दुइनउ हाथन स बुरा करइ मँ होसियार अहइँ। अधिकारी लोग रिसवत माँगत हीं।<br> <span class="br-ind"><br><span class="indent">&nbsp;</span></span>निआव क जज अदालतन मँ फइसला बदलइ बरे घूस लेत रहत हीं।<br> <span class="br-ind"><br><span class="indent">&nbsp;</span></span>“महत्वपूर्ण मुखिया” खरा अउ निस्पच्छ निर्णय नाहीं लेतेन।<br> <span class="br-ind"><br><span class="indent">&nbsp;</span></span>ओनका जइसा भावत ह उ पचे वइसा ही काम करत हीं।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>हिआँ तलक कि ओनकर सर्वोच्च काँटन क झाड़ी जइसा होत ह।<br> <span class="br-ind"><br><span class="indent">&nbsp;</span></span>हिआँ तलक कि ओनकर सबन त जियादा धर्मी मनई भी काँटन क झाड़ी स जियादा टेंढ़ होत ह।<br> <span class="br-ind"><br><span class="indent">&nbsp;</span></span>उ दिना जेका तू अपेच्छा किहे रहा<br> <span class="br-ind"><br><span class="indent">&nbsp;</span></span>जउन तोहार सज़ा बरे होइ,<br> <span class="br-ind"><br><span class="indent">&nbsp;</span></span>आवत हीं।<br> <span class="br-ind"><br><span class="indent">&nbsp;</span></span>अब तू पचन उलझ जाब्या।<br></div>
<div class="v" id="v5"><h2>सजा क दिन आवत बा</h2><span class="vn">5</span> <span class="br-ind"><br><span class="indent">&nbsp;</span></span>तू पचे आपन पड़ोसी क भरोसा जिन करा।<br> <span class="br-ind"><br><span class="indent">&nbsp;</span></span>तू पचे मित्र क भरोसा जिन करा<br> <span class="br-ind"><br><span class="indent">&nbsp;</span></span>आपन पत्नी तलक स<br> <span class="br-ind"><br><span class="indent">&nbsp;</span></span>खुलिके बात जिन करा।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>आपन ही घरे क लोग एक दूसरे क संग दुस्मन जइसा बेउहार करिहीं।<br> <span class="br-ind"><br><span class="indent">&nbsp;</span></span>पूत आपन बाप क आदर नाहीं करी।<br> <span class="br-ind"><br><span class="indent">&nbsp;</span></span>बिटिया आपन मताहरी क खिलाफ होइ जाइ।<br> <span class="br-ind"><br><span class="indent">&nbsp;</span></span>पतोहू आपन सास क खिलाफ होइ जाइ।<br></div>
<div class="v" id="v7"><h2>यहोवा बचइया अहइ</h2><span class="vn">7</span> <span class="br-ind"><br><span class="indent">&nbsp;</span></span>मइँ मदद बरे यहोवा क निहारब।<br> <span class="br-ind"><br><span class="indent">&nbsp;</span></span>मइँ परमेस्सर क इंतजार करब कि उ मोका बचाइ लेइ।<br> <span class="br-ind"><br><span class="indent">&nbsp;</span></span>मोर परमेस्सर मोर सुनी।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मोर पतन भवा ह।<br> <span class="br-ind"><br><span class="indent">&nbsp;</span></span>मुला हे मोरे दुस्मन, मोर हँसी जिन उड़ावा।<br> <span class="br-ind"><br><span class="indent">&nbsp;</span></span>मइँ फुन स खड़ा होइ जाबउँ।<br> <span class="br-ind"><br><span class="indent">&nbsp;</span></span>यदपि आजु मइँ अँधियारा मँ बइठा हउँ यहोवा मोरे बरे प्रकास होइ।<br></div>
<div class="v" id="v9"><h2>यहोवा छिमा करत ह</h2><span class="vn">9</span> <span class="br-ind"><br><span class="indent">&nbsp;</span></span>यहोवा क खिलाफ मइँ पाप किहे रहेउँ।<br> <span class="br-ind"><br><span class="indent">&nbsp;</span></span>एँह बरे उ मोह पइ कोहान रहा।<br> <span class="br-ind"><br><span class="indent">&nbsp;</span></span>मुला अदालत मँ उ मोरे अभियोग क वकालत करी।<br> <span class="br-ind"><br><span class="indent">&nbsp;</span></span>उ, इ सबइ ही काम करी जउन मोरे बरे उचित अहइ।<br> <span class="br-ind"><br><span class="indent">&nbsp;</span></span>फुन उ मोका बाहेर प्रकास मँ लइ आइ<br> <span class="br-ind"><br><span class="indent">&nbsp;</span></span>अउर मइँ ओकरे छुटकारा का लखब।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>फुन मोर बैरिन इ लखी अउर लजाइ जाइ।<br> <span class="br-ind"><br><span class="indent">&nbsp;</span></span>मोर बैरिन इ मोसे कहे रही,<br> <span class="br-ind"><br><span class="indent">&nbsp;</span></span>“तोहार परमेस्सर यहोवा कहाँ बा?”<br> <span class="br-ind"><br><span class="indent">&nbsp;</span></span>उ समइ, मइँ ओह पइ हँसब।<br> <span class="br-ind"><br><span class="indent">&nbsp;</span></span>लोग ओका अइसे कुचरि डइहीं<br> <span class="br-ind"><br><span class="indent">&nbsp;</span></span>जइसे गलियन मँ कीचं कुचरि डाइ जात हीं।<br></div>
<div class="v" id="v11"><h2>यहूदी लउटइ क अहइँ</h2><span class="vn">11</span> <span class="br-ind"><br><span class="indent">&nbsp;</span></span>उ समइ आइ, जब तोहरे देवारन क फुन निर्माण होइ।<br> <span class="br-ind"><br><span class="indent">&nbsp;</span></span>एक दिना तोहार देवार बहोत दूर तलक बढ़िहीं।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>तोहार लोग तोहरी धरती पइ लउटि अइहीं।<br> <span class="br-ind"><br><span class="indent">&nbsp;</span></span>उ सबइ लोग अस्सूर स अइहीं<br> <span class="br-ind"><br><span class="indent">&nbsp;</span></span>अउर उ सबइ लोग मिस्र क सहरन स अइहीं।<br> <span class="br-ind"><br><span class="indent">&nbsp;</span></span>तोहार लोग मिस्र स अउर परात नदी क दूसरी छोर स अइहीं।<br> <span class="br-ind"><br><span class="indent">&nbsp;</span></span>उ सबइ पच्छिम क समुद्दर स<br> <span class="br-ind"><br><span class="indent">&nbsp;</span></span>अउर पूरब क पहाड़ी स अइहीं।<br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>धरती ओन लोगन क कारण जउन एकर बसइयन रहेन बर्बाद भइ रही,<br> <span class="br-ind"><br><span class="indent">&nbsp;</span></span>ओन करमन क कारण जेनका उ पचे करत रहेन।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>आपन लोगन ऊपर आपन साही राजदण्ड स हुकूमत करा।<br> <span class="br-ind"><br><span class="indent">&nbsp;</span></span>आपन लोगन क रेवड़ पई हुकूमत करा।<br> <span class="br-ind"><br><span class="indent">&nbsp;</span></span>लोगन क उ रेवड़ जंगलन मँ<br> <span class="br-ind"><br><span class="indent">&nbsp;</span></span>अउर कर्मेल क पहाड़े पइ अकेल्ले रहत ह।<br> <span class="br-ind"><br><span class="indent">&nbsp;</span></span>उ रेवड़ बासान मँ रहत ह<br> <span class="br-ind"><br><span class="indent">&nbsp;</span></span>अउर गिलाद मँ बसत ह जइसे उ पहिले रहा करत रहा।<br></div>
<div class="v" id="v15"><h2>इस्राएल आपन दुस्मनन क हराइ</h2><span class="vn">15</span> <span class="br-ind"><br><span class="indent">&nbsp;</span></span>जब मइँ तू पचन्क मिस्र स निकारिके लइ आए रहेउँ, तउ मइँ बहोत स चमत्कार किहे रहेउँ।<br> <span class="br-ind"><br><span class="indent">&nbsp;</span></span>वइसेन ही अउर चमत्कार मइँ तू पचन्क देखाँउब।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>उ सबइ चमत्कारन क सबइ जाति लखिहीं<br> <span class="br-ind"><br><span class="indent">&nbsp;</span></span>अउर लजाइ जइहीं<br> <span class="br-ind"><br><span class="indent">&nbsp;</span></span>उ सबइ जातियन लखिहीं<br> <span class="br-ind"><br><span class="indent">&nbsp;</span></span>कि ओनकर “सक्ति” मोरे समन्वा कछू नाहीं अहइ।<br> <span class="br-ind"><br><span class="indent">&nbsp;</span></span>उ सबइ चकित रहि जइहीं<br> <span class="br-ind"><br><span class="indent">&nbsp;</span></span>अउर उ सबइ आपन मुँहे पइ हाथ रखिहीं।<br> <span class="br-ind"><br><span class="indent">&nbsp;</span></span>उ पचे कान क ढाँपि लेइहीं<br> <span class="br-ind"><br><span class="indent">&nbsp;</span></span>अउर कछू नाहीं अनकिहीं।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>उ पचे धूरि चाटत साँपन क नाईं<br> <span class="br-ind"><br><span class="indent">&nbsp;</span></span>अउर रेंगत भए जीव क नाईं धरती पइ रहइँ।<br> <span class="br-ind"><br><span class="indent">&nbsp;</span></span>उ पचे अइसे किरवन नाईं रेगंत रहइँ आपन बिलन स निकरत हीं।<br> <span class="br-ind"><br><span class="indent">&nbsp;</span></span>उ पचे डेरात-काँपत भए<br> <span class="br-ind"><br><span class="indent">&nbsp;</span></span>हमरे परमेस्सर यहोवा क लगे जइहीं।<br> <span class="br-ind"><br><span class="indent">&nbsp;</span></span>परमेस्सर, उ पचे तोहरे समन्वा डेरइहीं।<br></div>
<div class="v" id="v18"><h2>यहोवा क स्तुति</h2><span class="vn">18</span> <span class="br-ind"><br><span class="indent">&nbsp;</span></span>तोहरी नाई कउनो परमेस्सर नाहीं अहइ।<br> <span class="br-ind"><br><span class="indent">&nbsp;</span></span>तू पापी लोगन्क छिमा कइ देत अहा।<br> <span class="br-ind"><br><span class="indent">&nbsp;</span></span>तू आपन बचे भए लोगन क पापन क छिमा करत अहा।<br> <span class="br-ind"><br><span class="indent">&nbsp;</span></span>यहोवा सदा कोहान नाहीं रही,<br> <span class="br-ind"><br><span class="indent">&nbsp;</span></span>काहेकि ओका तउ दयालु ही रहब भावत ह।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ओका हम पचन पई फुन दया करि द्या।<br> <span class="br-ind"><br><span class="indent">&nbsp;</span></span>ओका हमरे पापन स छुटकारा पावइ द्या।<br> <span class="br-ind"><br><span class="indent">&nbsp;</span></span>उ हमरे पापन क दूर गहिर सागरे मँ लोकाइ देब्या।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>याकूब बरे तू फुरइ रहब्या।<br> <span class="br-ind"><br><span class="indent">&nbsp;</span></span>इब्राहीम बरे तू दयालु रहब्या।<br> <span class="br-ind"><br><span class="indent">&nbsp;</span></span>तू अइसी ही प्रतिग्या बहोत पहिले हमरे पुरखन क संग किहे रह्या।<br></div>
</div>
<!-- PARSED ABOVE; EDITING MAY BREAK PARSER -->
</body></html>