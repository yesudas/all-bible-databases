<html><head>
<meta http-equiv="Content-Type" content="text/html;charset=utf-8" />
<title>Nah 1 &ndash; नहूम &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Nah', 1);">
<div id="navbar"><a href="../index.html">पवित्तर बाइबिल</a> &ndash; <b>नहूम</b> &ndash; <b>1</b> <a href="Nah_2.html">2</a> <a href="Nah_3.html">3</a> </div><hr>
<h1>Nah 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>इ नीनवे क बारे मँ एक ठु दुःखद समाचार अहइ। इ किताब नहूम क दर्सन क किताब अहइ। नहूम एल्कोस स रहा।</div>
<div class="v" id="v2"><h2>यहोवा नीनवे स कोहान अहइ</h2><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा ईस्यालु अउर प्रतिसोधी परमेस्सर अहइ।<br> <span class="br-ind"><br><span class="indent">&nbsp;</span></span>यहोवा बदला लेत ह।<br> <span class="br-ind"><br><span class="indent">&nbsp;</span></span>यहोवा बहोतइ कोहान अहइ।<br> <span class="br-ind"><br><span class="indent">&nbsp;</span></span>यहोवा आपन दुस्मनन क खिलाफ बदला लेत ह।<br> <span class="br-ind"><br><span class="indent">&nbsp;</span></span>उ आपन दुस्मनन पइ कोहात रहत ह।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>यहोवा धीरा राखत ह।<br> <span class="br-ind"><br><span class="indent">&nbsp;</span></span>मुला उ बहोतइ सक्तीसाली अहइ।<br> <span class="br-ind"><br><span class="indent">&nbsp;</span></span>यहोवा अपराधी लोगन क सजा देत ह।<br> <span class="br-ind"><br><span class="indent">&nbsp;</span></span>उ ओनका आजाद चला जाइ नाहीं देइ।<br> <span class="br-ind"><br><span class="indent">&nbsp;</span></span>लखा, यहोवा दुट्ठ लोगन क सजा देइ आवत ह।<br> <span class="br-ind"><br><span class="indent">&nbsp;</span></span>उ आपन सक्ति देखॉवइ बरे चक्रवात अउर तूफानन क काम मँ लिआब।<br> <span class="br-ind"><br><span class="indent">&nbsp;</span></span>बादर ओकरे गोड़न क नीचे धूरि क समान अहइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>जदि यहोवा सागर क घुड़कइ तउ सागर भी झुराइ जाइ।<br> <span class="br-ind"><br><span class="indent">&nbsp;</span></span>उ सारी नदियन क झुराइ सकत ह।<br> <span class="br-ind"><br><span class="indent">&nbsp;</span></span>बासान अउ कर्मेल क हरी-भरी भुइँया झुराइके मरि जात हीं।<br> <span class="br-ind"><br><span class="indent">&nbsp;</span></span>लबानोन क फूल मुरझाइके गिरि पड़त हीं।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>यहोवा क अवाई होइ<br> <span class="br-ind"><br><span class="indent">&nbsp;</span></span>अउर पहाड़ डर स कँपिहीं<br> <span class="br-ind"><br><span class="indent">&nbsp;</span></span>अउर इ सबइ पहाड़ियन टेघराइके बहि जइहीं।<br> <span class="br-ind"><br><span class="indent">&nbsp;</span></span>यहोवा क अवाई होइ<br> <span class="br-ind"><br><span class="indent">&nbsp;</span></span>अउर इ धरती डर स काँपि उठी।<br> <span class="br-ind"><br><span class="indent">&nbsp;</span></span>इ जगत अउर जउन कछू एहमाँ अहइ<br> <span class="br-ind"><br><span class="indent">&nbsp;</span></span>जउन जिअत अहइ, डर स काँपी।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>यहोवा क महाकोप क मुकाबला कउनो नाहीं कइ सकत,<br> <span class="br-ind"><br><span class="indent">&nbsp;</span></span>कउनो भी ओकर भयानक कोप नाहीं सहि सकत।<br> <span class="br-ind"><br><span class="indent">&nbsp;</span></span>ओकर किरोध आगी क नाई धधकी।<br> <span class="br-ind"><br><span class="indent">&nbsp;</span></span>जबहिं उ पधारी तबहिं चट्टानन चटकि जइहीं।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>यहोवा संकट क काले मँ उत्तिम अहइ।<br> <span class="br-ind"><br><span class="indent">&nbsp;</span></span>उ सुरच्छित सरन अइसे ओन लोगन क अहइ जउन ओकरे भरोसे अहइँ।<br> <span class="br-ind"><br><span class="indent">&nbsp;</span></span>उ ओनकर देख-रेख करत ह।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मुला उ आपन दुस्मनन क पूरी तरह बर्बाद कइ देइ।<br> <span class="br-ind"><br><span class="indent">&nbsp;</span></span>उ ओनक बाढ़ क तरह बहाइ के लइ जाइ।<br> <span class="br-ind"><br><span class="indent">&nbsp;</span></span>अँधियारा क बीच उ आपन दुस्मनन क पाछा करी।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>का तू पचे यहोवा क खिलाफ सड्यंत्र रचत अहा?<br> <span class="br-ind"><br><span class="indent">&nbsp;</span></span>उ तोहार पचन क अंत कइ देइ।<br> <span class="br-ind"><br><span class="indent">&nbsp;</span></span>फुन अउर कउनो दूसरी दाईं कबहुँ यहोवा का खिलाफत नाहीं करी।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>तोहरे पचन्क दुस्मन<br> <span class="br-ind"><br><span class="indent">&nbsp;</span></span>अरझ गए काँटन स बर्बाद होइहीं।<br> <span class="br-ind"><br><span class="indent">&nbsp;</span></span>उ पचे झुरान घासे जइसे<br> <span class="br-ind"><br><span class="indent">&nbsp;</span></span>हाली ही जरि जइहीं।<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>हे अस्सूर, एक मनई तोहसे ही आवा अहइ।<br> <span class="br-ind"><br><span class="indent">&nbsp;</span></span>जउन यहोवा क खिलाफ सड्यंत्र रचेस अउर पापे स भरी सलाह दिहस।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>यहोवा यहूदा स इ सबइ बातन कहे रहा:<br> <span class="br-ind"><br><span class="indent">&nbsp;</span></span>“अस्सूर क जनता पूरी सक्तीसाली अहइ।<br> <span class="br-ind"><br><span class="indent">&nbsp;</span></span>ओकरे लगे बहोत स फउजी अहइँ।<br> <span class="br-ind"><br><span class="indent">&nbsp;</span></span>मुला ओन सबन्क काटिके लोकाइ दीन्ह जाइ।<br> <span class="br-ind"><br><span class="indent">&nbsp;</span></span>सबन्क अन्त कीन्ह जाइ।<br> <span class="br-ind"><br><span class="indent">&nbsp;</span></span>हे मोर लोगो, मइँ तू पचन्क बहोत स कस्ट दिहेउँ<br> <span class="br-ind"><br><span class="indent">&nbsp;</span></span>मुला अब आगे तू पचन्क अउर कस्ट नाहीं देबउँ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>अब मइँ तोहरे पचन क काँधे स उ जुआ उतारि देब।<br> <span class="br-ind"><br><span class="indent">&nbsp;</span></span>तोहार सबन्क जंजीरन जेनमाँ मँ तू पचे बँधा अहा<br> <span class="br-ind"><br><span class="indent">&nbsp;</span></span>मइँ अब तोरि देब।”<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>हे अस्सूर क राजा, तोहरे बारे मँ यहोवा इ आदेस दिहस ह:<br> <span class="br-ind"><br><span class="indent">&nbsp;</span></span>“तोहार नाउँ लेवइया कउनो भी संतान न रही।<br> <span class="br-ind"><br><span class="indent">&nbsp;</span></span>तोहार खुदी भइ मूर्तियन अउ धातु क मूर्तियन क मइँ बर्बाद कइ देब<br> <span class="br-ind"><br><span class="indent">&nbsp;</span></span>जउन तोहरे देवतन क मन्दिरन मँ रखा भवा अहइँ।<br> <span class="br-ind"><br><span class="indent">&nbsp;</span></span>मइँ तोहरे बरे कब्र बनावत हउँ<br> <span class="br-ind"><br><span class="indent">&nbsp;</span></span>काहेकि तोहार अंत आवति अहइ।”<br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>लखा यहूदा।<br> <span class="br-ind"><br><span class="indent">&nbsp;</span></span>लखा हुआँ, पहाड़े क ऊपर स कउनो आवत अहइ।<br> <span class="br-ind"><br><span class="indent">&nbsp;</span></span>कउनो हरकारा सुसंदेस लइकि आवत अहइ।<br> <span class="br-ind"><br><span class="indent">&nbsp;</span></span>लखा उ कहत अहइ कि हिआँ पइ सान्ति अहइ।<br> <span class="br-ind"><br><span class="indent">&nbsp;</span></span>यहूदा, तू आपन खास छुट्टी क दिन मनाइ ल्या।<br> <span class="br-ind"><br><span class="indent">&nbsp;</span></span>यहूदा, तू आपन मन्नतन मनाइ ल्या।<br> <span class="br-ind"><br><span class="indent">&nbsp;</span></span>अब फुन कबहुँ दुर्जन तोह पइ वार न करिहीं अउर उ पचे फुन तोहका हराइ न पइहीं।<br> <span class="br-ind"><br><span class="indent">&nbsp;</span></span>ओन सबहिं दुर्जनन क अन्त कइ दीन्ह ग अहइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>