<html><head>
<meta http-equiv="Content-Type" content="text/html;charset=utf-8" />
<title>Nah 2 &ndash; नहूम &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Nah', 2);">
<div id="navbar"><a href="../index.html">पवित्तर बाइबिल</a> &ndash; <b>नहूम</b> &ndash; <a href="Nah_1.html">1</a> <b>2</b> <a href="Nah_3.html">3</a> </div><hr>
<h1>Nah 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>नीनवे क विनास होइ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>नीनवे, बिनासकारी तोहरे खिलाफ जुद्ध करइ बरे आवत अहइ।<br> <span class="br-ind"><br><span class="indent">&nbsp;</span></span>आपन सहर क मज़बूत ठउर सुरच्छित कइ ल्या!<br> <span class="br-ind"><br><span class="indent">&nbsp;</span></span>राहन पइ आँखी धरा,<br> <span class="br-ind"><br><span class="indent">&nbsp;</span></span>जुद्ध बरे तइयार रहा,<br> <span class="br-ind"><br><span class="indent">&nbsp;</span></span>लड़ाई क तइयारी करा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>काहेकि यहोवा याकूब क महिमा लउटावत अहइ<br> <span class="br-ind"><br><span class="indent">&nbsp;</span></span>जइसे इस्राएल क महिमा।<br> <span class="br-ind"><br><span class="indent">&nbsp;</span></span>अस्सूर क लोग इस्राएल क प्रजा क नास किहेन<br> <span class="br-ind"><br><span class="indent">&nbsp;</span></span>अउर ओनकर अंगूरे क बेलन क रौंदि डाएन ह।<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>ओन जोधन क ढार लाल बाटइ।<br> <span class="br-ind"><br><span class="indent">&nbsp;</span></span>ओकरे फउजियन क वदिर्यन चमकीला लाल कपड़ा स बना अहइँ।<br> <span class="br-ind"><br><span class="indent">&nbsp;</span></span>जब उ जुद्ध बरे तइयार होत हीं,<br> <span class="br-ind"><br><span class="indent">&nbsp;</span></span>ओकरे रथन पौलिस कीन्ह भवा लोहा क जइसा चमकत अहइँ।<br> <span class="br-ind"><br><span class="indent">&nbsp;</span></span>ओनकर भालन जुद्ध बरे तइयार रहत अहइँ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ओनकर रथन गलियन मँ बहोत तेजी स भागत परात अहइँ।<br> <span class="br-ind"><br><span class="indent">&nbsp;</span></span>उ सबइ नगर क चउराहन मँ आगे पीछे भागत हीं।<br> <span class="br-ind"><br><span class="indent">&nbsp;</span></span>उ सुलगत मसालन स देखाँत हीं<br> <span class="br-ind"><br><span class="indent">&nbsp;</span></span>अउर अइसे लगात हीं जइसे बिजुरी हिआँ-हुवाँ चमकत होइ।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>राजा आपन ओन फउजियन क बोलावत अहइ जउन सर्वश्रेष्ठ अहइँ।<br> <span class="br-ind"><br><span class="indent">&nbsp;</span></span>मुला उ पचे आपन रास्ते मँ ठोकर खात अहइँ।<br> <span class="br-ind"><br><span class="indent">&nbsp;</span></span>उ पचे किला क कइँती दउड़त अहइँ,<br> <span class="br-ind"><br><span class="indent">&nbsp;</span></span>अउर उ पचे सुरच्छा अवरण बनावत अहइँ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>मुला उ सबइ दुआर जउन नदियन क किनारे अहइँ, खुला अहइँ।<br> <span class="br-ind"><br><span class="indent">&nbsp;</span></span>दुस्मन ओनमाँ स जात अहइ अउर राजा क महल क गलाइके बैठाइ देत ह।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>लखा, इ दुस्मन रानी क उठाइ लइ जात ह<br> <span class="br-ind"><br><span class="indent">&nbsp;</span></span>अउर ओकर दासियन बिलखत हीं जइसेन दुःखे स भरी भइन कबूतरिन होइँ।<br> <span class="br-ind"><br><span class="indent">&nbsp;</span></span>उ पचे आपन दुःख परगट करइ बरे आपन छाती पीटति अहइँ।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>नीनवे अइसे तलाब जइसा होइ ग अहइ जेकर पानी बहिके बाहेर निकरत होइ।<br> <span class="br-ind"><br><span class="indent">&nbsp;</span></span>उ सबइ लोग पुकारिके कहत अहइँ,<br> <span class="br-ind"><br><span class="indent">&nbsp;</span></span>“रुका! रुका! ठहरे रहा, कहूँ पराइ जिन जा।”<br> <span class="br-ind"><br><span class="indent">&nbsp;</span></span>मुला कउनो न ही रुकत बाटइ अउर न ही कउनो ओन पइ धियान देत ह!<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>हे फउजियो, तू पचे जउन नीनवे क बिनास करत अहा।<br> <span class="br-ind"><br><span class="indent">&nbsp;</span></span>तू पचे चाँदी लइ ल्या अउर इ सोना लइ ल्या।<br> <span class="br-ind"><br><span class="indent">&nbsp;</span></span>हिआँ पइ लेइके बहुतेरी चिजियन अहइँ।<br> <span class="br-ind"><br><span class="indent">&nbsp;</span></span>हिआँ पइ बहोत स खजाना भी अहइँ!<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>अब नीनवे खाली अहइ,<br> <span class="br-ind"><br><span class="indent">&nbsp;</span></span>सब कछू लुटि ग अहइ।<br> <span class="br-ind"><br><span class="indent">&nbsp;</span></span>सहर बर्बाद होइ ग अहइ।<br> <span class="br-ind"><br><span class="indent">&nbsp;</span></span>लोग आपन हिम्मत खोइ दिहे बाटेन।<br> <span class="br-ind"><br><span class="indent">&nbsp;</span></span>ओनकर मन डर स टेघरत बाटेन,<br> <span class="br-ind"><br><span class="indent">&nbsp;</span></span>ओनकर घुटना आपुस मँ टकरात अहइँ।<br> <span class="br-ind"><br><span class="indent">&nbsp;</span></span>ओनकर तन काँपत अहइ,<br> <span class="br-ind"><br><span class="indent">&nbsp;</span></span>ओनकर मुँहना डरे स पिअर पड़ि गवा अहइँ।<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>नीनवे जउन कबहुँ सिंह क माँद रहा,<br> <span class="br-ind"><br><span class="indent">&nbsp;</span></span>अब उ कहाँ अहइ?<br> <span class="br-ind"><br><span class="indent">&nbsp;</span></span>जहाँ सिंह अउ सिंहिनी रहा करत रहेन।<br> <span class="br-ind"><br><span class="indent">&nbsp;</span></span>ओनकर बच्चन बेडर रहेन।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>जउन सिंह (नीनवे क राजा) आपन बच्चन<br> <span class="br-ind"><br><span class="indent">&nbsp;</span></span>अउ सबइ मादा क तृप्ति देइ बरे केतना ही सिकार मारे रहा।<br> <span class="br-ind"><br><span class="indent">&nbsp;</span></span>उ माँद अउर आपन गुफा क<br> <span class="br-ind"><br><span class="indent">&nbsp;</span></span>ओसे भरेस जेनका मारे रहा।<br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>सर्वसक्तीमान यहोवा कहत ह,<br> <span class="br-ind"><br><span class="indent">&nbsp;</span></span>“नीनवे, मइँ तोहरे खिलाफ हउँ।<br> <span class="br-ind"><br><span class="indent">&nbsp;</span></span>मइँ तोहरे रथन क जुद्ध मँ बारि देब।<br> <span class="br-ind"><br><span class="indent">&nbsp;</span></span>जुद्ध मँ मइँ तोहरे ‘जवान सिंहन’ क हत्या करब।<br> <span class="br-ind"><br><span class="indent">&nbsp;</span></span>तू फुन कबहुँ इ धरती पइ कउने भी आपन सिकार नाहीं मारि पाइ।<br> <span class="br-ind"><br><span class="indent">&nbsp;</span></span>लोग फुन कबहुँ तोहरे सँदेसवाहकन क<br> <span class="br-ind"><br><span class="indent">&nbsp;</span></span>वाणियन क नाहीं सुनिहीं।”<br></div>
</div>
<!-- PARSED ABOVE; EDITING MAY BREAK PARSER -->
</body></html>