<html><head>
<meta http-equiv="Content-Type" content="text/html;charset=utf-8" />
<title>Nah 3 &ndash; नहूम &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Nah', 3);">
<div id="navbar"><a href="../index.html">पवित्तर बाइबिल</a> &ndash; <b>नहूम</b> &ndash; <a href="Nah_1.html">1</a> <a href="Nah_2.html">2</a> <b>3</b> </div><hr>
<h1>Nah 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>नीनवे बरे बुरा समाचार</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>उ हत्तियारन क सहर क धिक्कार अहइ।<br> <span class="br-ind"><br><span class="indent">&nbsp;</span></span>नीनवे अइसा सहर अहइ, जउन लबारन स भरा अहइ।<br> <span class="br-ind"><br><span class="indent">&nbsp;</span></span>इ दूसर देसन क लूट क माले स भरा अहइ।<br> <span class="br-ind"><br><span class="indent">&nbsp;</span></span>इ ओन बहोत सारे लोगन स भरा अहइ जेनकर उ पाछा किहस अउर जेनका इ मारि डाएस ह!<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>लखा, कोड़न क फटकार, पहियन क सोर,<br> <span class="br-ind"><br><span class="indent">&nbsp;</span></span>अउर घोड़न क टाप सुर्नाइ देति अहइँ,<br> <span class="br-ind"><br><span class="indent">&nbsp;</span></span>अउर साथ-साथ उछरत रथन क<br> <span class="br-ind"><br><span class="indent">&nbsp;</span></span>सब्द सुनाइ देत अहइ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>घोड़सवार हमला करत अहइँ<br> <span class="br-ind"><br><span class="indent">&nbsp;</span></span>अउर ओनकर तरवारन चमचमाति अहइँ।<br> <span class="br-ind"><br><span class="indent">&nbsp;</span></span>केतॅना ही लोग मरि गएन।<br> <span class="br-ind"><br><span class="indent">&nbsp;</span></span>ल्हासन क ढेर लगि गवा अहइँ।<br> <span class="br-ind"><br><span class="indent">&nbsp;</span></span>लोग अनगिनत ल्हासन पइ<br> <span class="br-ind"><br><span class="indent">&nbsp;</span></span>भहराइ भहराइके चलत बाटेन।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>इ सब कछू नीनवे क कारण घटा अहइ।<br> <span class="br-ind"><br><span class="indent">&nbsp;</span></span>नीनवे उ रण्डी जइसी अहइ जउन कबहुँ अघात नाहीं,<br> <span class="br-ind"><br><span class="indent">&nbsp;</span></span>ओका अउर जियादा, अउर जियादा चाहे रहा।<br> <span class="br-ind"><br><span class="indent">&nbsp;</span></span>उ आपन क ढेर सारे देसन क बोचे दिहे रहा<br> <span class="br-ind"><br><span class="indent">&nbsp;</span></span>अउर उ ओनका आपन दास बनावइ क जादू चलाए रहा।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>सर्वसक्तीमान यहोवा कहत ह,<br> <span class="br-ind"><br><span class="indent">&nbsp;</span></span>“हे नीनवे, मइँ तोहरे खिलाफ अहउँ।<br> <span class="br-ind"><br><span class="indent">&nbsp;</span></span>मइँ तोहरे ओढ़ना क तोहरे मुँहना तलक उठाइ देब।<br> <span class="br-ind"><br><span class="indent">&nbsp;</span></span>तोहरी नंगी देह क सारे देसन क देखाउब।<br> <span class="br-ind"><br><span class="indent">&nbsp;</span></span>मइँ तोहार लज्जा राज्जन क देखाउब।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>मइँ तोहरे ऊपर घिनौनी चीज लोकाउब।<br> <span class="br-ind"><br><span class="indent">&nbsp;</span></span>मइँ तोहसे घिना क संग बर्ताव करब।<br> <span class="br-ind"><br><span class="indent">&nbsp;</span></span>लोग तोहका लखिहीं अउर तोह पइ हँसिही।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>जउन कउनो भी तोहका लखी तोहसे दूर पराई।<br> <span class="br-ind"><br><span class="indent">&nbsp;</span></span>उ पचे कहब, ‘नीनवे नस्ट होइ गवा,<br> <span class="br-ind"><br><span class="indent">&nbsp;</span></span>मुला कउन ओकरे बरे रोब्या?’<br> <span class="br-ind"><br><span class="indent">&nbsp;</span></span>मइँ कहाँ देखउँ जउन तोहका सुख चैन देइ?”<br></div>
<div class="v" id="v8"><span class="vn">8</span> <span class="br-p"><br><br></span>नीनवे, का तू नील नदी क किनारे पइ बसी नौ अमोन<sup class="fnm"><a name="fnm1" href="#fn1">1</a></sup> स उत्तिम अहा? नाहीं अमोन क चारिहुँ कइँती भी पानी हुआ करत रहा। नाहीं अमोन इ पानी क इस्तेमाल खुद क दुस्मन स बचावइ बरे खाई क रूप मँ करत रहत रहा। इ पानी क उपयोग उ एक ठु किला क रूप मँ भी करत रहा।</div>
<div class="v" id="v9"><span class="vn">9</span> क्रूस अउ मिस्र अमोन क बहोत सक्ति प्रदान करत रहा। ओका पूत अउ लोबी क भी समर्थन मिला रहा।</div>
<div class="v" id="v10"><span class="vn">10</span> मुला नाहीं अमोन हार गवा। ओकरे लोगन क बंदी बनाइके कउनो पराए देस मँ लइ जावा गवा। गली क हर कोना पइ फउजियन ओकरे नान्ह गदेलन क पीटि पीटिके मार डाएन। उ पचे पाँसा लोकाइ इ लखेन कि कउन महत्वपूर्ण मनई क कउन अपने हिआँ दास बनाइके राखइ। उ पचे सबहिं महत्वपूर्ण मनइयन क जंजीरन डाइ दिहे रहेन।</div>
<div class="v" id="v11"><span class="vn">11</span> <span class="br-p"><br><br></span>तउ नीनवे, तोहार भी कउनो नसे मँ धुत मनई क तरह, पतन होइ। तू लुकात फिरब्या। दुस्मन स दूर, तू कउनो सुरच्छित जगह हेरत फिरब्या।</div>
<div class="v" id="v12"><span class="vn">12</span> मुला नीनवे, तोहार सबहिं मजबूत गढ़ अंजीरे क पेड़े जइसा होइ जइहीं। नई अंजीरन पाकत हीं। एक ठु मनई आवत ह अउर पेड़ क झकझोर देत ह तउ अंजीरन उ मनई क मुँहे मँ गिरत हीं।</div>
<div class="v" id="v13"><span class="vn">13</span> <span class="br-p"><br><br></span>नीनवे, तोहार लोग तउ मेहररूअन जइसे अहइँ अउर दुस्मन क फउजी ओनका लइ लेइके बरे तइयार बइठा अहइँ। तोहरी धरती क दुआर खुला पड़ा अहइँ कि तोहार दुस्मन भितरे आइ जाइ। तोहरे दुआरन मँ काठे स बनी आँगल क आगी बारिके बर्बाद कइ दिहस ह।</div>
<div class="v" id="v14"><span class="vn">14</span> <span class="br-p"><br><br></span>आपन सहरे क भितरे पानी जमा कइ ल्या, काहेकि दुस्मन क फउजी तोहरे सहर क घेरि लेइहीं। आपन सुरच्छा क मजबूत बनावा। ईंटा बनावइ बरे जियादा माटी लिआवा। गारा बनावा अउर ईंटा बनावइ बरे साँचा लिआवा।</div>
<div class="v" id="v15"><span class="vn">15</span> तू पचे इ सबइ काम कइ सकत ह। मुला फुन भी आगी तोहका पूरी तरह बर्बाद कइ देइ अउर तरवार तोहका मारि डाइ। तोहार धरती अइसे देखाँइ देइ जइसे कउनो टिड्डियन क दल ओका चट कइ गवा ह। <span class="br-p"><br><br></span>आपन आप क टिड्डियन क दल जइसा बढ़ावा। फुन अइसा होइ जा जइसे टिड्डियन क झुण्ड।</div>
<div class="v" id="v16"><span class="vn">16</span> तोहरे हिआँ अनेक अनेक बइपारी होइ गएन जउन अनेक ठउरन पइ जाइके चिजियन खरीदा करत रहेन। उ पचे ऍतना अनगिनत होइ गएन जेतना अकास मँ तारा अहइँ। उ पचे टिड्डी दल क जइसे होइ गएन, जउन खात ह, अउर सब कछू क उ समइ तलक खात रहत ह जब तलक उ खतम नाहीं होइ जातिन अउर फुन छोड़िके चला जात ह।</div>
<div class="v" id="v17"><span class="vn">17</span> तोहरे सरकारी अधिकारी भी टिड्डियन जइसा ही अहइँ। इ पचे ओन टिड्डियन क नाई अहइँ जउन ठण्डा क दिन एक ठु चट्टाने पइ बइठि जात हीं, मुला जब सूरज चढ़इ लागत ह अउर चट्टान गरम होइ लागत ह तउ उ कहूँ दूरि उड़ जात ह। कउनो नाहीं जानत, उ पचे कहाँ चली गइन। तोहार अधिकारी भी अइसा होइहीं।</div>
<div class="v" id="v18"><span class="vn">18</span> <span class="br-p"><br><br></span>हे अस्सूर क राजा, तोहार चरवाहन (मुखिया लोग) सोइ गएन। उ सबइ सक्तीसाली मनई नीदं मँ पड़ा अहइँ। अउर तोहार भेड़िन (परजा) अब पहाड़न पइ भटकत अहइँ। ओनका वापस लिआवइवाला कउनो नाहीं अहइ।</div>
<div class="v" id="v19"><span class="vn">19</span> नीनवे, तू बुरी तरह घायल भवा ह अउर अइसा कछू नाहीं अहइ जउन तोहरे घाव क भरि सकइ। हर कउनो जउन तोहरे बिनास क खबर सुनत ह, ताली बजावत ह। उ पचे सबइ खुस अहइँ। काहेकि ओ सबइ उ पीरा क महसूस किहन ह, जेका तू सदा ओनका पहोंचावा करत रह्या।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> नौ अमोन ऊपरी मिस्र क प्राचीन राजधानी जउन कि येबेस भी कहलावत ह।</div>
</div>
<!-- PARSED ABOVE; EDITING MAY BREAK PARSER -->
</body></html>