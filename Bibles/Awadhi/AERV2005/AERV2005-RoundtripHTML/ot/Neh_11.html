<html><head>
<meta http-equiv="Content-Type" content="text/html;charset=utf-8" />
<title>Neh 11 &ndash; नहेमायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Neh', 11);">
<div id="navbar"><a href="../index.html">पवित्तर बाइबिल</a> &ndash; <b>नहेमायाह</b> &ndash; <a href="Neh_1.html">1</a> ... <a href="Neh_9.html">9</a> <a href="Neh_10.html">10</a> <b>11</b> <a href="Neh_12.html">12</a> <a href="Neh_13.html">13</a> </div><hr>
<h1>Neh 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यरूसलेम मँ नवे लोगन क प्रवेस</h2><span class="vn">1</span> <span class="br-p"><br><br></span>लखा अब इस्राएल क लोगन क मुखिया यरूसलेम मँ बस गएन। इस्राएल क दूसरे लोगन क इ निहचित करब रहा कि नगर मँ अउर कउन लोग बसिहीं। एह बरे उ पचे पासे लोकाएन जेकरे मुताबिक हर दस मनइयन मँ स एक क यरूसलेम क पवित्तर नगर मँ रहब रहा अउर दुसर नौ मनइयन क अपने-अपने मूल नगरन मँ बसब रहा।</div>
<div class="v" id="v2"><span class="vn">2</span> यरूसलेम मँ रहइ क बरे कछू लोग खुद अपने आप क प्रस्तुत किहन। अपने आप क खुद प्रस्तुत करइ क बरे दूसर मनइयन ओनका धन्नवाद देत भए आसीर्बाद दिहन।</div>
<div class="v" id="v3"><span class="vn">3</span> <span class="br-p"><br><br></span>इ सबइ प्रांतन क उ सबइ मुखिया अहइँ जउन यरूसलेम मँ बस गएन। (कछू इस्राएल क निवासी कछू याजक लेवीबंसी मन्दिर क सेवक अउर सुलैमान क ओन सेवकन क संतान अलग-अलग नगरन मँ अपनी निजी धरती पइ यहूदा मँ रहा करत रहेन,</div>
<div class="v" id="v4"><span class="vn">4</span> अउर यहूदा अउर बिन्यामीन क परिवारन क दूसर लोग यरूसलेम मँ ही रहत रहे रहेन।) <span class="br-p"><br><br></span>यहूदा क उ सबइ संतानन जउन यरूसलेम मँ बस गए रहेन, उ सबइ इ सब अहइँ: <span class="br-p"><br><br></span>अतायाह। (अतायाह उज्जियाह क पूत रहा। उज्जिया जकर्याह क पूत रहा। जकर्याह अमर्याह क पूत रहा अउर अमर्याह सपत्याह क पूत रहा। सपत्याह महललेल क पूत रहा अउर महललेल पेरेस क संतान रहा।)</div>
<div class="v" id="v5"><span class="vn">5</span> मासेयाह बारूक क पूत रहा (अउर बारूक कोल-होजे क पूत रहा। कोल-होजे हजायाह क पूत रहा। हजायाह अदायाह क पूत रहा। अदायाह योयारीब क पूत रहा। योयारीब जकर्याह क पूत रहा। जकर्याह सिलोई क संतान रहा।)</div>
<div class="v" id="v6"><span class="vn">6</span> पेरेस क संतान यरूसलेम मँ रहत रहिन, ओनकर गनती रही चार सौ अडसठ। उ पचे सबहिं लोग सूरवीर रहेन।</div>
<div class="v" id="v7"><span class="vn">7</span> <span class="br-p"><br><br></span>बिन्यामीन क जउन संतान यरूसलेम मँ आइन उ सबइ इ सब रहिन: <span class="br-p"><br><br></span>सल्लू। (सल्लू मसुल्लाम क पूत रहा। मसूल्लाम योएद क पूत रहा। योएद पदायाह क पूत रहा अउर पदायाह कोलायाह क पूत रहा। कोलायाह मासेयाह क पूत रहा, मासेयाह इतीएह क पूत रहा अउर इतीएह यसायाह क पूत रहा।)</div>
<div class="v" id="v8"><span class="vn">8</span> जउन लोग यसायाह क अनुसरण किहन उ पचे रहेन गब्बै अउर सल्लै। एनके संग नौ सौ अटाईस मनसेधू रहेन।</div>
<div class="v" id="v9"><span class="vn">9</span> जिक्री क पूत योएल एनकर प्रधान रहा अउर हस्सनूआ क पूत यहूदा नगर क दूसर प्रधान रहा।</div>
<div class="v" id="v10"><span class="vn">10</span> <span class="br-p"><br><br></span>यरूसलेम मँ जउन याजक बस गएन, उ सबइ अहइँ; <span class="br-p"><br><br></span>योयारीब क पूत यदायाह अउ याकीन,</div>
<div class="v" id="v11"><span class="vn">11</span> अउर सरायाह हिलकियाह क पूत रहा। (हिल्किय्याह मसुल्लाम क पूत रहा। मसुल्लाम सादोक क पूत रहा। सादोक मरायोत क पूत रहा। मरायोत अहीतूब क पूत रहा।) अहीतूब परमेस्सर क भवन क देखरेख करइ वाला रहा।</div>
<div class="v" id="v12"><span class="vn">12</span> ओनके भाइयन क आठ सौ बाइस मनसेधू जउन मन्दिर क बरे काम किहे रहेन अउर यरोहाम क पूत अदायाह। (यरोहाम पलल्याह क पूत रहा। पलल्याह अम्सी क पूत रहा। अम्सी जकर्याह क पूत रहा। जकर्याह पसहूर क पूत रहा। पसहूर मल्किय्याह क पूत रहा।)</div>
<div class="v" id="v13"><span class="vn">13</span> मलकियाह क भाइयन क संख्या दुई सौ बियालीस रही। इ सबइ लोग अपने-अपने परिवारन क मुखिया रहेन। अमसै अजरेल क पूत रहा। (अजरेल अहजै क पूत रहा। अहजै मसिल्लेमोत क पूत रहा। मसिल्लेमोत इम्मेर क पूत रहा),</div>
<div class="v" id="v14"><span class="vn">14</span> अमसै अउर ओकर साथी वीर जोधा रहेन। (उ पचे गनती मँ एक सौ चौबीस रहेन। हग्गदोलीन क पूत जब्दिएल ओनकर अधिकारी हुआ करत रहा।)</div>
<div class="v" id="v15"><span class="vn">15</span> <span class="br-p"><br><br></span>इ सबइ उ सब लेवीबंसी अहइँ, जउन यरूसलेम मँ जाइ बसे रहेन: <span class="br-p"><br><br></span>समायाह हस्सूब क पूत रहा। (हस्सूब अज्रीकाम क पूत रहा। अज्रीकाम हुसब्याह क पूत रहा। हुसब्याह बुन्नी क पूत रहा।)</div>
<div class="v" id="v16"><span class="vn">16</span> सब्बत अउर योजाबाद (इ सबइ दुइ मनई लेवीबंसियन क मुखिया रहेन। उ पचे परमेस्सर क मन्दिर क बाहरी कामन देखरेख करइवालन रहेन।)</div>
<div class="v" id="v17"><span class="vn">17</span> मत्तन्याह, (मत्तन्याह मीका क पूत रहा, अउर मीका जब्दी क पूत रहा, अउ जब्दी आसाप क पूत रहा। आसाप स्तुति गीत अउर पराथनन क गायन मँ लोगन क धन्यवाद देइवालन क अगुवाई किया करत रहा।) बकबुकियाह अपने भाइयन क ऊपर (दूसरे दर्जे क अधीकारी रहा।) अउर अब्दा सम्मू क पूत रहा। (सम्मू गालाल क पूत रहा। गालाल यदूतून क पूत रहा।)</div>
<div class="v" id="v18"><span class="vn">18</span> इ तरह दुइ सौ चौरासी लेवीबंसी यरूसलेम क पवित्तर नगर मँ जाइ बसे रहेन।</div>
<div class="v" id="v19"><span class="vn">19</span> <span class="br-p"><br><br></span>जउन दुआरपाल यरूसलेम चले गए रहेन, ओनकर नाउँ इ सबइ रहेन: <span class="br-p"><br><br></span>अक्कूब, तलमोन, अउर ओनकर साथी। इ सबइ लोग नगर दुआरन पइ नजर रखत भए ओनकर रखवारी किया करत रहेन। इ सबइ गनती मँ एक सौ बहत्तर रहेन।</div>
<div class="v" id="v20"><span class="vn">20</span> <span class="br-p"><br><br></span>इस्राएल क दूसर लोग, दूसर याजक अउर लेवीबंसी यहूदा क सबहिं नगरन मँ रहइ लागेन। हर कउनो मनई उ धरती पइ रहा करत रहा जउन ओनकर पुरखन क रही।</div>
<div class="v" id="v21"><span class="vn">21</span> मन्दिर मँ सेवकन ओपेल क पहाड़ी पइ बस गएन। सीहा अउ गिस्पा मन्दिर क ओन सेवकन क निगराँ कार रहेन।</div>
<div class="v" id="v22"><span class="vn">22</span> <span class="br-p"><br><br></span>यरूसलेम मँ लेवीबंसियन क ऊपर उज्जी क अधिकारी बनावा गवा। उज्जी बानी क पूत रहा। (बानी, मीका क पड़पोता, मत्तन्याह क पोता, अउर हसब्याह क पूत रहा।) उज्जी आसाप क संतान रहा। आसाप क संतान उ सबइ गायक रहेन जउने पइ परमेस्सर क मन्दिर क सेवा क भार रहा।</div>
<div class="v" id="v23"><span class="vn">23</span> इ सबइ गायक राजा क आग्यन क पालन किया करत रहेन। राजा क आग्यन एन गायकर क बतावत रहिन कि ओनका हर रोज का करब अहइ।</div>
<div class="v" id="v24"><span class="vn">24</span> मसेजबेल क पूत पतहियाह, लोगन स सम्बन्धित मामलन क बिसय मँ राजा क प्रतिनिधि रहा। (मसेजबेल जेरह क पूत रहा। जेरह यहूदा क पूत रहा।)</div>
<div class="v" id="v25"><span class="vn">25</span> <span class="br-p"><br><br></span>यहूदा क लोग एन कस्बन मँ बस गएन: किर्यतर्बा अउर ओकरे आस-पास क नान्ह-नान्ह गाँव, दिबोन अउर ओकरे आस-पास क नान्ह-नान्ह गाँव यकब्सेल अउर ओकरे आस-पास क नान्ह-नान्ह गाँव</div>
<div class="v" id="v26"><span class="vn">26</span> अउर येसू, मोलादा, बेतपेलेत,</div>
<div class="v" id="v27"><span class="vn">27</span> हसर्यूयाल बेरसेबा अउर ओकरे आस-पास क नान्ह गाँव</div>
<div class="v" id="v28"><span class="vn">28</span> अउर सिकलग, मकोना अउर ओकरे आस-पास क नान्ह गाँव।</div>
<div class="v" id="v29"><span class="vn">29</span> एन्निम्मोन, सोरा, यर्मूत,</div>
<div class="v" id="v30"><span class="vn">30</span> जानोह अउर यदुल्लाम अउ ओकरे आस-पास क नान्ह-नान्ह गाँव। लाकीस अउर ओकरे आस-पास क खेतन, अजेका अउर ओकरे आस-पास क नान्ह-नान्ह गाँव। इ तरह बरसेवा स लइके हिन्नौम क तराई तलक क इलाके मँ यहूदा क लोग रहइ लागेन।</div>
<div class="v" id="v31"><span class="vn">31</span> <span class="br-p"><br><br></span>जउने जगहन मँ बिन्यामीन क संतान रहइ लागे रहेन, उ सबइ इ सब रहिन: गेबा मिकमस, अय्या, बेतेल अउर ओकरे आस-पास क नान्ह-नान्ह गाँव,</div>
<div class="v" id="v32"><span class="vn">32</span> अनातोत, नोब, अनन्याह</div>
<div class="v" id="v33"><span class="vn">33</span> हासोर रामा, गित्तैम,</div>
<div class="v" id="v34"><span class="vn">34</span> हादीद, सबोईम, नबल्लत,</div>
<div class="v" id="v35"><span class="vn">35</span> लोद, ओनो अउर कारीगरन क तराई।</div>
<div class="v" id="v36"><span class="vn">36</span> लेवीबंसियन क कछू समुदाय जउन यहूदा मँ रहा करत रहेन बिन्यामीन क धरती पइ बस गए रहेन।</div>
</div>
<!-- PARSED ABOVE; EDITING MAY BREAK PARSER -->
</body></html>