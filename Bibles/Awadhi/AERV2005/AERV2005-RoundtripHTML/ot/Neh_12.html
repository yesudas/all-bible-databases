<html><head>
<meta http-equiv="Content-Type" content="text/html;charset=utf-8" />
<title>Neh 12 &ndash; नहेमायाह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Neh', 12);">
<div id="navbar"><a href="../index.html">पवित्तर बाइबिल</a> &ndash; <b>नहेमायाह</b> &ndash; <a href="Neh_1.html">1</a> ... <a href="Neh_10.html">10</a> <a href="Neh_11.html">11</a> <b>12</b> <a href="Neh_13.html">13</a> </div><hr>
<h1>Neh 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>याजक अउर लेवीबंसी</h2><span class="vn">1</span> <span class="br-p"><br><br></span>जउन याजक अउर लेवीबंसी यहूदा क धरती पइ लउटिके वापस आए रहेन, उ सबइ इ सब रहेन। उ सबइ सालतीएल क पूत जरूब्बाबेल अउ येसू क संग लउटे रहेन, ओनके नाउँन क सूची इ अहइ: <span class="br-p"><br><br></span>सरायाह, यिर्मयाह, एज्रा,</div>
<div class="v" id="v2"><span class="vn">2</span> <span class="br-p"><br><br></span>अमर्याह, मल्लूक, हत्तूस,</div>
<div class="v" id="v3"><span class="vn">3</span> <span class="br-p"><br><br></span>सकन्याह, रहूम, मरेमोत,</div>
<div class="v" id="v4"><span class="vn">4</span> <span class="br-p"><br><br></span>इद्दो, गिन्तोई, अबियाह,</div>
<div class="v" id="v5"><span class="vn">5</span> <span class="br-p"><br><br></span>मिन्यामीन, माद्याह, बिल्गा,</div>
<div class="v" id="v6"><span class="vn">6</span> <span class="br-p"><br><br></span>समायाह, योआरीब, यदायाह,</div>
<div class="v" id="v7"><span class="vn">7</span> <span class="br-p"><br><br></span>सल्लू, आमोक, हिल्किय्याह अउर यदायाह। <span class="br-p"><br><br></span>इ सबइ लोग याजकन अउर ओनके सम्बन्धियन क मुखिया रहेन। येसू क दिनन मँ इ सबइ ही ओनके मुखिया हुआ करत रहेन।</div>
<div class="v" id="v8"><span class="vn">8</span> <span class="br-p"><br><br></span>लेवीबंसी लोग इ सबइ रहेन: येसू, बिन्नूई, कदमिएल, सेरेब्याह, यहूदा अउर मत्तन्याह भी। मत्तन्याह क सम्बन्धियन समेत इ सबइ लोग परमेस्सर क धन्यवाद गीतन क अधिकारी रहेन।</div>
<div class="v" id="v9"><span class="vn">9</span> बकबुकियाह अउ उन्नो एन लेवीबंसियन क सम्बन्धी रहेन। इ दुइनउँ आराधना सेवा क अवसरन पइ ओनके समन्वा खड़े रहा करत रहेन।</div>
<div class="v" id="v10"><span class="vn">10</span> येसू योयाकीम क बाप रहा अउर योयाकीम एल्यासीब क बाप रहा अउर एल्यासीब योयादा क बाप रहा।</div>
<div class="v" id="v11"><span class="vn">11</span> योयादा योनातान क बाप रहा। योनातान यहूदा बाप रहा।</div>
<div class="v" id="v12"><span class="vn">12</span> <span class="br-p"><br><br></span>योयाकीम क दिनन मँ इ सबइ मनसेधू याजकन क परिवारन क मुखिया हुआ करत रहेन: <span class="br-p"><br><br></span>सरायाह क घराने क मुखिया मरायाह रहा <span class="br-p"><br><br></span>यिर्मयाह क घराने क मुखिया हनन्याह रहा।</div>
<div class="v" id="v13"><span class="vn">13</span> <span class="br-p"><br><br></span>मस्सूलाम एज्रा क घराने क मुखिया रहा <span class="br-p"><br><br></span>अर्मयाह क घराने क मुखिया रहा यहोहानान।</div>
<div class="v" id="v14"><span class="vn">14</span> <span class="br-p"><br><br></span>योनातान मल्लूक क घराने क मुखिया रहा <span class="br-p"><br><br></span>योसेप सबन्याह क घराने क मुखिया रहा।</div>
<div class="v" id="v15"><span class="vn">15</span> <span class="br-p"><br><br></span>अदना हारीम क घराने क मुखिया रहा। <span class="br-p"><br><br></span>हेलैक मेरेमोत क घराने क मुखिया रहा।</div>
<div class="v" id="v16"><span class="vn">16</span> <span class="br-p"><br><br></span>जकर्याह इद्दो क घराने क मुखिया रहा। <span class="br-p"><br><br></span>मसुल्लाम गिन्नतोन क घराने क मुखिया रहा।</div>
<div class="v" id="v17"><span class="vn">17</span> <span class="br-p"><br><br></span>जिक्री अबियाह क घराने क मुखिया रहा। <span class="br-p"><br><br></span>पिलतै मिन्यामीन अउर मोअद्याह क घराने क मुखिया रहा।</div>
<div class="v" id="v18"><span class="vn">18</span> <span class="br-p"><br><br></span>सम्मू बिल्गा क घराने क मुखिया रहा। <span class="br-p"><br><br></span>यहोनातान सामायह क घराने क मुखिया रहा।</div>
<div class="v" id="v19"><span class="vn">19</span> <span class="br-p"><br><br></span>मतैन योयारीब क घराने क मुखिया रहा। <span class="br-p"><br><br></span>उजी, यदायाह क घराने क मुखिया रहा।</div>
<div class="v" id="v20"><span class="vn">20</span> <span class="br-p"><br><br></span>कल्लै सल्लै क घराने क मुखिया रहा। <span class="br-p"><br><br></span>एबेर आमोक क घराने क मुखिया रहा।</div>
<div class="v" id="v21"><span class="vn">21</span> <span class="br-p"><br><br></span>हसब्याह हिल्किय्याह क घराने क मुखिया रहा। <span class="br-p"><br><br></span>अउर नतनेल यदायाह क घराने क मुखिया रहा।</div>
<div class="v" id="v22"><span class="vn">22</span> <span class="br-p"><br><br></span>फारस क राजा दारा क सासन काल मँ लेवी परिवारन क मुखिया लोगन अउर याजक घरानन क मुखिया लोगन क नाउँ एल्यासीब, योयादा, योहानान अउ यहूदा क दिनन मँ लिखे गएन।</div>
<div class="v" id="v23"><span class="vn">23</span> लेवी परिवार क संतानन क बीच जउन परिवार क मुखिया रहेन, ओनकर नाउँ एल्यासीब क पूत योहानान तलक इतिहास क पुस्तक मँ लिखे गएन।</div>
<div class="v" id="v24"><span class="vn">24</span> <span class="br-p"><br><br></span>लेवियन क मुखिया लोगन क नाउँ इ सबइँ अहइँ: हसब्याह, सेरेब्याह, कदमिएल क पूत येसू ओकर भाईयन। ओनके भाईयन स्तुतिगान अउ धन्यवाद-गीत क वास्ते ओनके समन्वा खड़ा रहत रहेन। उ पचे आमने-सामने इ तरह खड़े होत रहेन कि एक गायक समूह दूसरे गायक समूह क जवाब मँ गीत गावत रहा। परमेस्सर क भक्त दाऊद क अइसी ही आग्या रही।</div>
<div class="v" id="v25"><span class="vn">25</span> <span class="br-p"><br><br></span>जउन दुआरपाल दुआरन क लगे क कोठियारन पइ पहरा देत रहेन, उ पचे इ सब रहेन: मत्तन्याह, बकबुकियाह, ओबाद्याह, मसुल्लाम, तलमोन अउर अक्ककूब।</div>
<div class="v" id="v26"><span class="vn">26</span> इ सबइ दुआरपालक येसू क पूत योयाकीम क दिनन मँ सेवा कार्य किया करत रहेन। येसू जउन कि योसादाक क पूत रहा। एन दुआरपालन ही राज्जपाल नहेमायाह अउर याजक अउ विद्वान एज्रा क दिनन मँ सेवा कार्य किहे रहेन।</div>
<div class="v" id="v27"><h2>यरूसलेम क देवार क समर्पित किया जाब</h2><span class="vn">27</span> <span class="br-p"><br><br></span>लोग यरूसलेम क देवार क समर्पित किहन। उ पचे सबहिं लेवीबंसियन क बोलाएन। तउ लेवी जउने नगर मँ रहत रहेन, हुवाँ स उ पचे आएन। यरूसलेम क देवार क समर्पण क मनावइ क बरे उ पचे यरूसलेम आएन। परमेस्सर क धन्नवाद देइ अउ स्तुतिगीत गावइ क बरे लेवीबंसी हुवाँ आएन उ पचे आपन झाँझ, सारंगी अउर वीणन बजाएन।</div>
<div class="v" id="v28"><span class="vn">28</span> <span class="br-p"><br><br></span>दूसर सबइ गायकन भी यरूसलेम आएन। उ पचे गायक यरूसलेम क आसपास क नगरन स आए रहेन। उ पचे नतोपतियन क गाँवन स,</div>
<div class="v" id="v29"><span class="vn">29</span> बेत-गिलगाल, गेबा अउर अजमाबेत क नगरन स आए रहेन। गायकन, यरूसलेम क इर्द-गिर्द नान्ह-नान्ह बस्तियन बनाइ रखी रहिन।</div>
<div class="v" id="v30"><span class="vn">30</span> <span class="br-p"><br><br></span>इ तरह याजकन अउ लेवियन एक समारोह क जरिये अपने अपने क सुद्ध किहन। फुन एक सभारोह क जरिये उ पचे लोगन, दुआरन अउर यरूसलेम क देवार क भी सुद्ध किहन।</div>
<div class="v" id="v31"><span class="vn">31</span> <span class="br-p"><br><br></span>फुन मइँ यहूदा क मुखिया लोगन स कहेउँ कि उ पचे ऊपर जाइके देवार क सिखर पइ खड़े होइ जाइँ। मइँ परमेस्सर क धन्नवाद देइ क बरे दुइ बडकी गायक मण्डलियन क चुनाव भी किहेउँ। एनमाँ स एक गायक मण्डली क कुरडी दुआर कइँती दाहिनी तरफ देवार क सिखर पइ जाब सुरू रहा।</div>
<div class="v" id="v32"><span class="vn">32</span> होसायाह अउर यहूदा क आधे मुखिया ओन गायकन क पाछे होइ लिहन।</div>
<div class="v" id="v33"><span class="vn">33</span> अजर्याह, एज्रा मसुल्लाम,</div>
<div class="v" id="v34"><span class="vn">34</span> यहूदा बिन्यामीन, समायाह, अउर यिर्मयाह भी ओनके पाछे होइ लिहे रहेन।</div>
<div class="v" id="v35"><span class="vn">35</span> तुरही बरे कछू याजक भी देवार पइ ओनकर अनुसरण करत भए गएन। जकर्याह भी ओनके पाछे पाछे रहा। (जकर्याह योहानान क पूत रहा। योहानान समायाह क पूत रहा। समायाह मत्तन्याह क पूत रहा। मत्तन्याह मीकायाह क पूत रहा। मीकायाह जक्कूर क पूत रहा। जक्कूर आसाप क पूत रहा।)</div>
<div class="v" id="v36"><span class="vn">36</span> हुवाँ जकरिया क भाई समायाह, अजरेल, मिल्लै, गिल्लै, माऐ, नतनेल, यहूदा अउर हनानी भी मौजूद रहेन। ओनके लगे परमेस्सर क मनसेधू, दाऊद क बनाए भए बाजन रहेन। देवार क समर्पित करइ क बरे जउन लोग हुवाँ रहेन, ओनके समूह क अगुवाई, विद्वान एज्रा किहस।</div>
<div class="v" id="v37"><span class="vn">37</span> अउर उ पचे स्रोत दुआर पइ चले गएन। फुन उ पचे सामने क सीढ़ियन स होत भए दाऊद क नगर पैदल ही गएन। फुन उ पचे नगर देवार क सिखर पइ जाइ पहोचेन अउर इ तरह दाऊद क घर पइ स होत भए उ पचे पूर्बी जल दुआर पइ पहोंच गएन।</div>
<div class="v" id="v38"><span class="vn">38</span> <span class="br-p"><br><br></span>गायकन क दूसर मण्डली बाई कइँती दूसर दिसा मँ चल पड़ी। उ पचे जब देवार क सिखर कइँती जात रहेन, मइँ ओनके पाछे होइ लिहेउँ। आधे लोग भी ओनके पाछे होइ लिहन। भट्ठन क मीनारन क पाछे छोड़त भए उ पचे चौड़े देवार पइ चले गएन।</div>
<div class="v" id="v39"><span class="vn">39</span> एकरे पाछे उ पचे एन दुआरन पइ गएन एप्रैम दुआर, पुरान दरवाजा अउर मछरी फाटक अउर फुन उ पचे हननेल अउ हम्मेआ क बुर्जन पइ गएन। उ पचे भेड दुआर तलक जाइ पहोचेन अउर पहरेदारन क दुआर पइ जाइके रुक गएन।</div>
<div class="v" id="v40"><span class="vn">40</span> फुन गायकन क उ सबइ दुइनउँ मण्डलियन परमेस्सर क मन्दिर मँ अपने-अपने जगहन क चली गइन अउर मइँ अपने जगह पइ खड़ा होइ गवा अउ आधे हाकिम मन्दिर मँ अपने अपने जगहन पइ जा खड़े भएन।</div>
<div class="v" id="v41"><span class="vn">41</span> फुन एकरे पाछे अपने-अपने जगहन पइ जउन याजक जाइ खड़े भए रहेन, ओनकर नाउँ अहइँ एल्याकीम, मासेयाह, मिन्यामीन, मीकायाह, एल्योएनै, जकर्याह अउर हनन्याह। ओन याजकन अपनी अपनी तुर्रुहियन लइ रखे रहेन।</div>
<div class="v" id="v42"><span class="vn">42</span> एकरे पाछे इ सबइ याजक मन्दिर मँ अपने-अपने जगहन पइ आइ खड़े भएन: मासेयाह, समायाह, एलियाजर, उज्जी, यहोहानाम, मल्कियाह, एलाम अउ एजेर। <span class="br-p"><br><br></span>फुन दुइनउँ, गायक मण्डलियन यिज्रहियाह क अगुवाई मँ गाना सुरू किहन।</div>
<div class="v" id="v43"><span class="vn">43</span> तउ उ बिसेस दिन, याजकन बहोत स बलियन चढ़ाएन। हर कउनो बहोत खुस रहा। परमेस्सर हर कउनो क आनंदित किहे रहा। हिआँ तलक कि मेहररूअन अउर बच्चन तलक बहोत उल्लास मँ भरे अउ खुस रहेन। दूर दराज क लोग भी यरूसलेम स आवत भए आनन्दपूर्ण सोर क सुन सकत रहेन।</div>
<div class="v" id="v44"><span class="vn">44</span> <span class="br-p"><br><br></span>उ दिन मुखिया लोग कोठियारन क अधिकारियन क नियुक्ति किहन। इ सबइ कोठियार ओन उपहार क रखइ क बरे रहेन जेनका लोग अपने पहिले फलन अउर अपनी फसल अउर आय क दसवें हीसे क रूप मँ लिआवा करत रहेन। ब्यवस्था क विधान क अनुसार लोगन क नगर क चारिहुँ ओर क खेतन अउ बगीचन स उपज क एक हीसा, याजकन अउ लेवियन बरे लिआवइ चाही। यहूदा क लोग जउन याजक अउ लेवी सेवा कार्य करत रहेन ओनके बरे अइसा करइ मँ खुसी क अनुभव करत रहेन।</div>
<div class="v" id="v45"><span class="vn">45</span> याजकन अउ लेवियन अपने परमेस्सर बरे अपना कर्त्तव्य पालन किहे रहेन। उ पचे उ सबइ समारोह किहे रहेन जेनसे लोग पवित्तर भएन। गायकरन अउर दुआरपालन भी अपने हीसे क काम किहन। दाऊद अउर ओकर पूत सुलैमान जउन भी आग्यन दिहे रहा, उ पचे सब कछू वइसा ही किहे रहेन।</div>
<div class="v" id="v46"><span class="vn">46</span> (बहोत दिनन पहिले दाऊद अउर आसाप क दिनन मँ उ धन्नवाद क गीतन अउर परमेस्सर क स्तुतियन अउ गायकन क मुखिया हुवा करत रहेन।)</div>
<div class="v" id="v47"><span class="vn">47</span> <span class="br-p"><br><br></span>तउ जरूब्बबेल अउ नहेमायाह क दिनन मँ गायकन अउर दुआरपालन क रखरखाव बरे इस्राएल क सबहिं लोग हर रोज दान दिया करत रहेन। दूसरे लेवियन क बरे भी उ पचे बिसेस दान दिया करत रहेन अउर फुन लेवी ओहमाँ स हारून क संतानन अउ याजकन क बरे बिसेस योगदान दिया करत रहेन।</div>
</div>
<!-- PARSED ABOVE; EDITING MAY BREAK PARSER -->
</body></html>