<html><head>
<meta http-equiv="Content-Type" content="text/html;charset=utf-8" />
<title>Num 1 &ndash; गनती &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 1);">
<div id="navbar"><a href="../index.html">पवित्तर बाइबिल</a> &ndash; <b>गनती</b> &ndash; <b>1</b> <a href="Num_2.html">2</a> <a href="Num_3.html">3</a> ... <a href="Num_36.html">36</a> </div><hr>
<h1>Num 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>मूसा इस्राएल क मनईयन क गनत ह</h2><span class="vn">1</span> <span class="br-p"><br><br></span>यहोवा मूसा क संग मिलापवाला तम्बू मँ बात किहस। इ बात सीनै रेगिस्तान मँ भइ। इस्राएल क मनइयन जब मिस्र तजि दिहन ओकरे पाछे इ बात दूसर बरिस क दूसर महीना क पहिले दिन क रही। यहोवा मूसा स कहेस,</div>
<div class="v" id="v2"><span class="vn">2</span> “इस्राएल क सब मनइयन क गना। हर मनई क सूची ओकर परिवार अउ ओकर परिवार-समूह क संग बनावा।</div>
<div class="v" id="v3"><span class="vn">3</span> तू अउ हारून इस्राएल क सबहिं मनइयन क गनब्या। ओन मनसेधुअन क गना जउन बीस बरिस या ओसे जिआदा उमर क अहइँ। (इ सबइ उ पचे अहइँ जउन इस्राएल क फउज मँ सेवा करत हीं।) एनकइ सूची ऍनके समूह प बनी तइयार करा।</div>
<div class="v" id="v4"><span class="vn">4</span> हर परिवार दल स एक मनई तोहार मदद करी। उ मनई आपन परिवार दल क अगुआ होइ।</div>
<div class="v" id="v5"><span class="vn">5</span> तोहरे साथे रहइ अउ तोहार मदद करइ वाला मनइयन क नाउँ इ अहइँ: <span class="br-p"><br><br></span>रूबेन क परिवार समूह मँ स सदेऊर क पूत एलीसूर;</div>
<div class="v" id="v6"><span class="vn">6</span> <span class="br-p"><br><br></span>सिमोन परिवार समूह स सूरीसद्दै क पूत सलूमीएल;</div>
<div class="v" id="v7"><span class="vn">7</span> <span class="br-p"><br><br></span>यहूदा क परिवार समूह स अम्मीनादाब क पूत नहसोन;</div>
<div class="v" id="v8"><span class="vn">8</span> <span class="br-p"><br><br></span>इस्साकार क समूह मँ स सूआर क पूत नतनेल;</div>
<div class="v" id="v9"><span class="vn">9</span> <span class="br-p"><br><br></span>जबूलून क परिवार समूह स हेलोन क पूत एलीआब;</div>
<div class="v" id="v10"><span class="vn">10</span> <span class="br-p"><br><br></span>यूसुफ क सन्तानन स, <span class="br-p"><br><br></span>एप्रैम क परिवार समूह स अम्मीहूद क पूत एलीसामा <span class="br-p"><br><br></span>अउ मनस्से क परिवार समूह स पदासूर क पूत गमलिएल;</div>
<div class="v" id="v11"><span class="vn">11</span> <span class="br-p"><br><br></span>बिन्यामीन क परिवार समूह स गिदोनी क पूत अबीदान;</div>
<div class="v" id="v12"><span class="vn">12</span> <span class="br-p"><br><br></span>दान क समूह मँ स अम्मीसद्दै क पूत अहीएजेर;</div>
<div class="v" id="v13"><span class="vn">13</span> <span class="br-p"><br><br></span>आसेर क परिवार समूह स आक्रोन क पूत पगीएल;</div>
<div class="v" id="v14"><span class="vn">14</span> <span class="br-p"><br><br></span>गाद क परिवार समूह स दूएल क पूत एल्यासाप;</div>
<div class="v" id="v15"><span class="vn">15</span> <span class="br-p"><br><br></span>नप्ताली क परिवार समूह स एनाम क पूत अहीरा दल क।”</div>
<div class="v" id="v16"><span class="vn">16</span> <span class="br-p"><br><br></span>इ सब मनइयन आपन लोगन क जरिए आपन परिवार समूह क अगुआ चुना गएन। इ पचे आपन मनइयन क जरिए परिवार समूह क नेता चुना गएन। इ सबइ आपन परिवार समूह क नेता अहइँ।</div>
<div class="v" id="v17"><span class="vn">17</span> ऐ बरे मूसा अउर हारून उ मनइयन क लिहस जे नाउँ दुआरा चुना गएस अउ एह बरे दूसर महीना क पहिले दिन रहा। मूसा अउ हारून इ मनइयन अउ इस्राएल क लोगन क एक संग बोलाएस। तब मनइयन क सूची ओन कई परिवार अउ परिवार समूह क मुताबिक बनी। बीस बरिस या ओसे जिआदा उमर क सबहिं मनइयन क सूची बनी।</div>
<div class="v" id="v19"><span class="vn">19</span> मूसा ठीक वइसा ही किहेस जइसा यहोवा क हुकुम रहा। मूसा मनइयन क तब गनेस जब उ पचे सीनै क रेगिस्तान मँ रहेन।</div>
<div class="v" id="v20"><span class="vn">20</span> <span class="br-p"><br><br></span>रूबेन क परिवार समूह क गना गवा। (रूबेन इस्राएल क पहिलौटी पूत रहा।) ओन सबहिं मनइयन क जउन फउज मँ सेवा करइ क जोग्ग अहइ सूची बनी जेकर उमिर बीस बरिस या ओसे जिआदा रहेन। ओनकइ सूची ओनके परिवार अउ ओनकइ परिवार समूह क संग बनी।</div>
<div class="v" id="v21"><span class="vn">21</span> रूबेन क परिवार समूह स गना भए मनसेधुअन क गनती 46,500 रही।</div>
<div class="v" id="v22"><span class="vn">22</span> <span class="br-p"><br><br></span>सिमोन क परिवार समूह क गना गवा। बीस बरिस या ओसे जिआदा उमर अउर फउज मँ सेवा करइ क जोग्ग सबहिं मनसेधुअन क सूची बनी। ओनकइ सूची ओनके परिवार अउ ओनकइ परिवार समूहन क संग बनी।</div>
<div class="v" id="v23"><span class="vn">23</span> सिमोन क परिवार समूह क गने प सारे मनसेधुअन क गनती 59,300 रही।</div>
<div class="v" id="v24"><span class="vn">24</span> <span class="br-p"><br><br></span>उ पचे गाद क परिवार समूह क गनेन। बीस बरिस या ओसे जिआदा उमर क सबइ मनइयन जउन कि फउज मँ सेवा करइ जोग्ग सबहिं मनसेधुअन क नाउँ क सूची बनी। ओनकइ सूची ओनके परिवार समूहन क संग बनी।</div>
<div class="v" id="v25"><span class="vn">25</span> गाद क परिवार समूह क गने प मनसेधुअन क सब गिनती 45,650 रही।</div>
<div class="v" id="v26"><span class="vn">26</span> <span class="br-p"><br><br></span>यहूदा क परिवार समूह क गना गवा। बीस बरिस या ओसे जिआदा उमर अउ फउज मँ सेवा करइ क जोग्ग मनसेधुअन क नाउँ क सूची बनी। ओनकइ सूची ओनकइ परिवार अउ ओनके परिवार समूहन क संग बनी।</div>
<div class="v" id="v27"><span class="vn">27</span> यहूदा क परिवार समूह क गने प सब क गनती 74,600 रही।</div>
<div class="v" id="v28"><span class="vn">28</span> <span class="br-p"><br><br></span>इस्साकार क परिवार समूह क गना गवा। बीस बरिस या ओसे जिआदा उमर अउ फउज मँ सेवा करइ क जोग्ग सबहिं मनसेधुअन क नाउँ क सूची बनी। ओनकइ सूची ओनके परिवार अउ ओनकइ परिवार समूहन क संग बनी।</div>
<div class="v" id="v29"><span class="vn">29</span> इस्साकार क परिवार समूह क गने प मनसेधुअन क गनती 54,400 रही।</div>
<div class="v" id="v30"><span class="vn">30</span> <span class="br-p"><br><br></span>जबूलून क परिवार समूह क गना गवा। बीस बरिस या ओसे जिआदा उमर अउ फउज मँ सेवा करइ जोग्ग सबहिं मनसेधुअन क नाउँ क सूची बनी। ओनकइ सूची ओनके परिवार अउ ओनके परिवार समूहन क संग बनी।</div>
<div class="v" id="v31"><span class="vn">31</span> जबूलून क परिवार समूह क गने प मनसेधुअन क सब गनती 57,400 रही।</div>
<div class="v" id="v32"><span class="vn">32</span> <span class="br-p"><br><br></span>यूसुफ क पूतन स एप्रैम क परिवार समूह क गना गवा। बीस बरिस या ओसे जिआदा उमर अउ फउज मँ सेवा करइ जोग्ग सबहिं मनसेधुअन क नाउँ क सूची बनी। ओनकइ सूची ओनके परिवार अउर परिवार समूहन क संग बनी।</div>
<div class="v" id="v33"><span class="vn">33</span> एप्रैम क परिवार समूह क गने प सब गनती 40,500 रही।</div>
<div class="v" id="v34"><span class="vn">34</span> <span class="br-p"><br><br></span>मनस्से क परिवार समूह क गना गवा। बीस बरिस या ओसे जिआदा उमर अउ फउज मँ सेवा करइ जोग्ग सबहिं मनसेधुअन क नाउँ क सूची बनी। ओनकइ सूची ओनके परिवार समूहन क संग बनी।</div>
<div class="v" id="v35"><span class="vn">35</span> मनस्से क परिवार समूह क गने प मनसेधुअन क सब गनती 32,200 रही।</div>
<div class="v" id="v36"><span class="vn">36</span> <span class="br-p"><br><br></span>बिन्यामीन क परिवार समूह क गना गवा। बीस बरिस या ओसे जिआदा उमर अउ फउज मँ सेवा करइ जोग्ग सबहिं मनसेधुअन क नाउँ क सूची बनी। ओनकी सूची ओनके परिवार अउ ओनके परिवार समूहन क संग बनी।</div>
<div class="v" id="v37"><span class="vn">37</span> बिन्यामीन क परिवार समूह क गने प मनसेधुअन क सब गनती 35,400 रही।</div>
<div class="v" id="v38"><span class="vn">38</span> <span class="br-p"><br><br></span>दान क परिवार समूह क गना गवा। बीस बरिस या ओसे जिआदा उमर अउ फउज मँ सेवा करइ जोग्ग सबहिं मनसेधुअन क नाउँ क सूची बनी। ओनकी सूची ओनके परिवार अउ परिवार समूहन क संग बनी।</div>
<div class="v" id="v39"><span class="vn">39</span> दान क परिवार अउ ओनका परिवार समूहन क गने प सब गनती 62,700 रही।</div>
<div class="v" id="v40"><span class="vn">40</span> <span class="br-p"><br><br></span>आसेर क परिवार समूह क गना गवा। बीस बरिस या ओसे जिआदा उमर अउ फउज मँ सेवा करइ जोग्ग सबहिं मनसेधुअन क नाउँ क सूची बनी। ओनकी सूची ओनके परिवार अउ परिवार समूहन क संग बनी।</div>
<div class="v" id="v41"><span class="vn">41</span> आसेर क परिवार समूह क गने प मनसेधुअन क सब गनती 41,500 रही।</div>
<div class="v" id="v42"><span class="vn">42</span> <span class="br-p"><br><br></span>नप्ताली क परिवार समूह क गना गवा। बीस बरिस या ओसे जिआदा उमर अउ फउज मँ सेवा करइ जोग्ग सबहिं मनसेधुअन क नाउँ क सूची बनी। ओनकी सूची ओनके परिवार अउ ओनके परिवार समूहन क संग बनी।</div>
<div class="v" id="v43"><span class="vn">43</span> नप्ताली क परिवार समूह क गने प मनसेधुअन क सब गनती 53,400 रही।</div>
<div class="v" id="v44"><span class="vn">44</span> <span class="br-p"><br><br></span>मूसा, हारून अउ इस्राएल क बारह नेता लोग इ सब मनसेधुअन क गनेन। (हर परिवार समूह स एक ठु नेता रहा।)</div>
<div class="v" id="v45"><span class="vn">45</span> इस्राएल क हर एक मनसेधू जउन बीस बरिस या ओसे जिआदा उमर अउ फउज मँ सेवा करइ जोग्ग रहा, गना गवा। इ मनसेधुअन क सूची ओनके परिवार क संग बनी।</div>
<div class="v" id="v46"><span class="vn">46</span> मनसेधुअन क सब गनती 6,03,550 रही।</div>
<div class="v" id="v47"><span class="vn">47</span> <span class="br-p"><br><br></span>लेवी क परिवार समूह स परिवारे क सूची इस्राएल क दूसर मनसेधुअन क संग नाहीं बनी।</div>
<div class="v" id="v48"><span class="vn">48</span> यहोवा मूसा स कहे रहा:</div>
<div class="v" id="v49"><span class="vn">49</span> “लेवी क परिवार समूह क मनइयन क जिन गना। उ क गन्ती इस्राएल क बचा भवा लोगन क संग जिन करा।</div>
<div class="v" id="v50"><span class="vn">50</span> लेवी क मनइयन स कहा कि उ पचे करार क पवित्तर तम्बू क जिम्मेदार अहइँ। उ पचे ओकर अउर ओहमाँ स जउन चीजन अहइँ, ओनका देखा-भाला। उ पचे पवित्तर तम्बू मँ अउ ओकर सबहिं चीजन लइके चलिहीं। उ पचे आपन सिबिर ओकरे चारिहुँ कइँती डइहीं अउ ओकर देख भाल करिहीं।</div>
<div class="v" id="v51"><span class="vn">51</span> जब कबहुँ भी पवित्तर तम्बू क जात्रा पइ लइ जावइ जाइ तउ लेवी क मनइयन क ही तम्बू क निचे उतारइ चाही। जब कबहुँ पवित्तर तम्बू कउनो ठउरे प लगाइ जाइ तउ लेवी क मनसेधुअन क ही तम्बू क लगाइ चाही। उ पचे अइसा ही लोगन अहइँ जउन पवित्तर तम्बू क देख-रेख करत हीं। जदि कउनो अइसा दूसर मनई जउन कि लेवी नाहीं अहइ, पवित्तर तम्बू क निअरे ओका देख-रेख करइ बरे आवत ह तउ उ मारि डावा जाइ चाही।</div>
<div class="v" id="v52"><span class="vn">52</span> इस्राएल क मनइयन आपन तम्बू आपन समूहन क अनुसार लगइहीं। हर एक मनई क अनुसार आपन सिबिर आपन परिवार समूह क झण्डा क लगे लगावइ चाही।</div>
<div class="v" id="v53"><span class="vn">53</span> मुला लेवी क मनइयन क आपन सिबिर पवित्तर तम्बू क चारिहुँ कइँती डावइ चाही। लेवी क मनई करार क पवित्तर तम्बू क रच्छा करिहीं। उ पचे पवित्तर तम्बू क रच्छा करिहीं उ पचे पवित्तर तम्बू क रच्छा करिहीं जेसे इस्राएल क मनइयन क कछू बुरा न होइ।”</div>
<div class="v" id="v54"><span class="vn">54</span> <span class="br-p"><br><br></span>एह बरे इस्राएल क मनइयन ओन सबहिं बांतन क किहेन जेकर हुकुम यहोवा मूसा क दिहन</div>
</div>
<!-- PARSED ABOVE; EDITING MAY BREAK PARSER -->
</body></html>