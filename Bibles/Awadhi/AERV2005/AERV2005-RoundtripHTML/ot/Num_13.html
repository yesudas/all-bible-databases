<html><head>
<meta http-equiv="Content-Type" content="text/html;charset=utf-8" />
<title>Num 13 &ndash; गनती &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 13);">
<div id="navbar"><a href="../index.html">पवित्तर बाइबिल</a> &ndash; <b>गनती</b> &ndash; <a href="Num_1.html">1</a> ... <a href="Num_11.html">11</a> <a href="Num_12.html">12</a> <b>13</b> <a href="Num_14.html">14</a> <a href="Num_15.html">15</a> ... <a href="Num_36.html">36</a> </div><hr>
<h1>Num 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>खुफिया कनान क गएन</h2><span class="vn">1</span> <span class="br-p"><br><br></span>यहोवा मूसा स कहेस,</div>
<div class="v" id="v2"><span class="vn">2</span> “कछू मनइयन क कनान देस क बारे मँ गहराइ स जानइ बरे पठवा। इ उहइ देस अहइ जेका मइँ इस्राएल क मनइयन क देब। हर एक बारहु परिवार समूहन स एक नेता पठवा।”</div>
<div class="v" id="v3"><span class="vn">3</span> <span class="br-p"><br><br></span>एह बरे मूसा यहोवा क हुकुम मानेस। उ पारान क रेगिस्तान स नेता लोगन क पठाएस।</div>
<div class="v" id="v4"><span class="vn">4</span> इ सबइ ओनकइ नाउँ अहइँ: <span class="br-p"><br><br></span>जककूर क पूत सम्मू — रूबेन परिवार समूह स।</div>
<div class="v" id="v5"><span class="vn">5</span> <span class="br-p"><br><br></span>होरी क पूत सापात — सिमोन क परिवार समूह स।</div>
<div class="v" id="v6"><span class="vn">6</span> <span class="br-p"><br><br></span>योपुन्ने क पूत कालेब — यहूदा क परिवार समूह स।</div>
<div class="v" id="v7"><span class="vn">7</span> <span class="br-p"><br><br></span>योसेप क पूत यिगास — इस्साकार क परिवार समूह स।</div>
<div class="v" id="v8"><span class="vn">8</span> <span class="br-p"><br><br></span>नून क पूत होसे — एप्रैम क परिवार समूह स।</div>
<div class="v" id="v9"><span class="vn">9</span> <span class="br-p"><br><br></span>रापू क पूत पलती — बिन्यामीन क परिवार समूह स।</div>
<div class="v" id="v10"><span class="vn">10</span> <span class="br-p"><br><br></span>सोदी क पूत गद्दीएल — जबूलून क परिवार समूह स।</div>
<div class="v" id="v11"><span class="vn">11</span> <span class="br-p"><br><br></span>सूसी क पूत गद्दी — यूसुफ क (जउन मनस्से स) परिवार समूह स।</div>
<div class="v" id="v12"><span class="vn">12</span> <span class="br-p"><br><br></span>गमल्ली क पूत अम्मीएल — दान क परिवार समूह स।</div>
<div class="v" id="v13"><span class="vn">13</span> <span class="br-p"><br><br></span>मीकाएल क पूत सतूर — आसेर क परिवार समूह स।</div>
<div class="v" id="v14"><span class="vn">14</span> <span class="br-p"><br><br></span>वोप्सी क पूत नहूबी — नप्ताली परिवार समूह स।</div>
<div class="v" id="v15"><span class="vn">15</span> <span class="br-p"><br><br></span>माकी क पूत गूएल — गाद क परिवार समूह स।</div>
<div class="v" id="v16"><span class="vn">16</span> <span class="br-p"><br><br></span>उ नाउँ ओन मनइयन क अहइँ जेनका मूसा पहँटा क लखइ अउ जाँच करइ बरे पठाएस। (मूसा नून क पूत होसे क दूसर नाउँ स पुकारेस। मूसा ओका यहोसू कहेस।)</div>
<div class="v" id="v17"><span class="vn">17</span> <span class="br-p"><br><br></span>मूसा जब ओनका कनान क खोज-बीन बरे पठावत रहा, तब उ कहेस, “नेगेव स होइके जा तब पहाड़ी देस मँ जाब्या</div>
<div class="v" id="v18"><span class="vn">18</span> इ लखा कि भूइयाँ कइसा अहइ अउर तब तू उ मनइ क बारे जानकारी ल्या जउन हुमाँ रहत हीं। उ पचे सक्तीवाला अहइँ या कमजोर बाटेन। उ पचे तनिक अहइँ या जियादा तदाद मँ बाटेन?</div>
<div class="v" id="v19"><span class="vn">19</span> उ पहँटा क बारे मँ जानकारी ल्या जेहमाँ उ पचे रहत हीं। का उ नीक प्रदेस अहइ या बुरा? कउने तरह क सहर मँ उ पचे रहत हीं? का उ नगरन क चहरदेवार बाटेन? क एन गाँव क देवारन नाहीं अहइ?</div>
<div class="v" id="v20"><span class="vn">20</span> प्रदेस क बारे मँ अउर जानकारी ल्या। का भुइयाँ उपज बरे नीक बाटइ या बंजर जमीन अहइ? का धरती प बृच्छ उगा बाटेन? साहसी बना अउ उ धरती स कछू फल लइ आवा।” (इ अंगूर क पहली फसल क टेम होइ।)</div>
<div class="v" id="v21"><span class="vn">21</span> <span class="br-p"><br><br></span>तब उ पचे पहँटा क छान-बीन किहेन। उ पचे जिन नाउँ क रेगिस्तान स रहोब अउ लेबो हमात तलक गएन।</div>
<div class="v" id="v22"><span class="vn">22</span> उ पचे नेगव स होइके तब तलक जात्रा करत रहेन जब तलक उ पचे हेब्रोन नगर पहोंच गएन। (हेब्रोन मिस्र मँ सोअन नगर क बसइ क सात बरिस पहिले बना रहा।) अहीमन, सेसै अउ तल्मै हुवाँ रहत रहेन। इ सबइ अनाक क सन्तानन रहेन।</div>
<div class="v" id="v23"><span class="vn">23</span> तब उ पचे एस्कोल क घाटी मँ गएन। उ सबइ हुवाँ अंगूरे क बेल काटेन। उ साखा मँ अंगूर क गुच्छा रहा। मनइयन मँ स दुइ मनई आपन बीच एक डंडा प धइके ओका लइ आएन। उ पचे कछू अनार अउ अंजीर भी लइ आएन।</div>
<div class="v" id="v24"><span class="vn">24</span> उ ठउरे क नाउँ एस्कोल क घाटी रहा। काहेकी इ उहइ ठउर अहइ जहाँ इस्राएल क मनइयन अंगूरे क गुच्छा काटेन।</div>
<div class="v" id="v25"><span class="vn">25</span> <span class="br-p"><br><br></span>उ मनइयन उ पहँटा क छानबीन चालीस दिन तलक किहेन। तब उ पचे सिबिर क लउटेन।</div>
<div class="v" id="v26"><span class="vn">26</span> उ पचे मूसा, हारून अउ दूसर इस्राएल क लोगन क लगे कादेस मँ लउटि गएन। इ पारान रेगिस्तान मँ रहा। तब उ पचे मूसा, हारून अउ सबहिं मनइयन क, जउन कछू लखेन, सब कछू सुनाएन। अउर उ पचे ओनका उ प्रदेस क फल क देखाएन।</div>
<div class="v" id="v27"><span class="vn">27</span> उ पचे मूसा स इ कहेन, “हम पचे उ पहँटा मँ गए जहाँ आप हमका पठएन। उ प्रदेस बहोत नीक बाटइहिआँ दूध अउ मधु क नदी बहत हीं। इ सबइ उ कछू फल अहइँ जेका हम पचे हुआँ पावा ह।</div>
<div class="v" id="v28"><span class="vn">28</span> मुला हुवाँ जउन मनइयन रहत हीं उ पचे बहोतइ सक्तीवाला अउ मजबूत बाटेन। ओनकइ सहर क मजबूती स रच्छा कीन्ह ग अहइ। हम पचे हुवाँ अनाक बंसी मनइयन क लखा।</div>
<div class="v" id="v29"><span class="vn">29</span> अमालेकी लोग नेगेव मँ रहत हीं। हित्ती, यबूसी अउ एमोरी पहाड़ी प्रदेस मँ रहत हीं। कनानी लोग समुद्दर क किनारे अउ यरदन नदिया क तीरे रहत हीं।”</div>
<div class="v" id="v30"><span class="vn">30</span> <span class="br-p"><br><br></span>तब कालेब मूसा क नचिके मनइयन क सान्त होइके कहेस। कालेब कहेस, “हम पचन क हुवाँ जाइ चाही अउ उ प्रदेस क आपन बरे लेइ चाही। हम पचे उ प्रदेस क आसानी स लइ सकित ही।”</div>
<div class="v" id="v31"><span class="vn">31</span> <span class="br-p"><br><br></span>मुला जउन मनई ओकरे संग गवा उ बोला, “हम पचे उ मनइयन क खिलाफ नाहीं लड़ि सकित। उ पचे हम लोगन स जियादा सक्तीसाली अहइँ।”</div>
<div class="v" id="v32"><span class="vn">32</span> अउर उ मनइयन सबहिं इस्राएली लोगन स कहेन कि उ पहँटा क लोगन क हरावइ बरे उ पचे जियादा ताकतवर नाहीं रहेन। उ पचे कहेन, “जउने पहँटा क हम पचे लखा उ ताकतवर मनइयन स भरा बाटइ। उ पचे ऍतना जियादा सक्तीवाला अहइँ कि जउन कउनो मनई हुवाँ जाइ ओका आसनी स हराइ सकत हीं।</div>
<div class="v" id="v33"><span class="vn">33</span> हम सबइ हुवाँ देत्य नेपीलियन लोगन क लखा। (अनाक सन्तानन नपीली लोगन मँ स अहइ।) उ पचे हम पचन क लखेन जइसे हम पचे टिड्डा रहेन। हाँ हम पचे झींगुर क नाईं ओनकइ बरे रहे।”</div>
</div>
<!-- PARSED ABOVE; EDITING MAY BREAK PARSER -->
</body></html>