<html><head>
<meta http-equiv="Content-Type" content="text/html;charset=utf-8" />
<title>Num 2 &ndash; गनती &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 2);">
<div id="navbar"><a href="../index.html">पवित्तर बाइबिल</a> &ndash; <b>गनती</b> &ndash; <a href="Num_1.html">1</a> <b>2</b> <a href="Num_3.html">3</a> <a href="Num_4.html">4</a> ... <a href="Num_36.html">36</a> </div><hr>
<h1>Num 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>सिबिर क सरंजाम</h2><span class="vn">1</span> <span class="br-p"><br><br></span>यहोवा मूसा अउ हारून स कहेस,</div>
<div class="v" id="v2"><span class="vn">2</span> “इस्राएल क मनइयन क मिलापवाला तम्बू क चारिहु कइँती आपन तम्बू लगावइ चाही। हरेक दल क आपन झण्डा होइ अउ हरेक मनई क आपन समूह क झण्डा क लगे आपन तम्बू लगावइ चाही।</div>
<div class="v" id="v3"><span class="vn">3</span> <span class="br-p"><br><br></span>“यहूदा क सिबिर झण्डा क पूरब मँ होइ जेहर सूरज निकरत ह। यहूदा क मनई हुवँइ सिबिर लगइहीं। यहूदा क मनइयन क अगुआ अम्मीनादाब क पूत नहसोन अहइ।</div>
<div class="v" id="v4"><span class="vn">4</span> इ दल मँ 74,600 मनसेधू रहेन।</div>
<div class="v" id="v5"><span class="vn">5</span> <span class="br-p"><br><br></span>“इस्साकार क परिवार समूह यहूदा क मनइयन क ठीक पाछे होइ। इस्साकार क मनइयन क नेता सूआर क पूत नतनेल अहइ।</div>
<div class="v" id="v6"><span class="vn">6</span> इ दल मँ 54,400 मनसेधू रहेन।</div>
<div class="v" id="v7"><span class="vn">7</span> <span class="br-p"><br><br></span>“जबूलून क परिवार समूह भी यहूदा क परिवार समूह स ठीक आगे आपन सिबिर लगाइ। जबूलून क मनइयन क नेता हेलोन क पूत एलीआब अहइ।</div>
<div class="v" id="v8"><span class="vn">8</span> इ दल मँ 57,400 मनसेधू रहेन।</div>
<div class="v" id="v9"><span class="vn">9</span> <span class="br-p"><br><br></span>“यहूदा क सिबिर मँ 1,86,400 मनसेधू रहेन। इ सबइ आपन अलग-अलग परिवार समूहन मँ बँटा भवा रहेन। यहूदा पहिला समूह होइ जउन उ टेमॅ अगवा चली। जब लोग एक ठउर स दूसर ठउर क जात्रा करिहीं।</div>
<div class="v" id="v10"><span class="vn">10</span> <span class="br-p"><br><br></span>“रूबेन क झण्डा पवित्तर तम्बू क दक्खिन मँ होइ। हरके समूह आपन झण्डा क लगे आपन सिबिर लगाइ। रूबेन क लोगन क प्रधान सदेऊर क पूत एलीसूर बाटइ।</div>
<div class="v" id="v11"><span class="vn">11</span> इ दले मँ 46,500 मनसेधू रहेन।</div>
<div class="v" id="v12"><span class="vn">12</span> <span class="br-p"><br><br></span>“सिमोन क परिवार समूह क रूबेन क परिवार समूह क ठीक पाछे आपन सिबिर लगाइ। सिमोन क मनइयन क अगुआ सूरीसद्दल क पूत सलूमीएल अहइ।</div>
<div class="v" id="v13"><span class="vn">13</span> इ दले मँ 59,300 मनसेधू रहेन।</div>
<div class="v" id="v14"><span class="vn">14</span> <span class="br-p"><br><br></span>“गद क परिवार समूह भी रूबेन क मनइयन क ठीक पाछे आपन सिबिर लगाइ। गाद क लोगन क प्रधान रूएल क पूत एल्यासाप अहइ।</div>
<div class="v" id="v15"><span class="vn">15</span> इ दले मँ 45,650 लोगन रहेन।</div>
<div class="v" id="v16"><span class="vn">16</span> <span class="br-p"><br><br></span>“रूबेन क सिबिर मँ सब दलन क 1,51,450 मनसेधू रहेन। रूबेन क सिबिर दूसर समूह होइ जउन उ समइ चली। जब मनई एक ठउर स दूसर ठउर क जात्रा करिहीं।</div>
<div class="v" id="v17"><span class="vn">17</span> <span class="br-p"><br><br></span>“जब मनई जात्रा करिहीं तउ लेवी क सिबिर ठीक ओकरे, पाछे चली। मिलापवाला तम्बू दूसर सिबिरन क बीचउ बीच ओनके संग रही। मनइयन आपन सिबिर उहइ सिलसिला मँ लगइहीं जउने क्रम मँ उ पचे चलिहीं। हरेक मनई आपन परिवार क झण्डा क संग रही।</div>
<div class="v" id="v18"><span class="vn">18</span> <span class="br-p"><br><br></span>“एप्रैम क झण्डा पच्छिम कइँती रही। एप्रैम क परिवार-दलन हुवँइ सिबिर लगइहीं। एप्रैम क लोगन क प्रधान अम्मीहूद क पूत एलीसामा अहइ।</div>
<div class="v" id="v19"><span class="vn">19</span> इ दल मँ 40,500 लोगन रहेन।</div>
<div class="v" id="v20"><span class="vn">20</span> <span class="br-p"><br><br></span>“मनस्से क परिवार समूह एप्रैम क परिवार क ठीक पाछे आपन सिबिर लगाइ। मनस्से क मनइयन क नेता पदासूर क पूत गम्लीएल अहइ।</div>
<div class="v" id="v21"><span class="vn">21</span> इ दल मँ 32,200 मनसेधू रहेन।</div>
<div class="v" id="v22"><span class="vn">22</span> <span class="br-p"><br><br></span>“बिन्यामीन क परिवार समूह भी एप्रैम क परिवार क ठीक आगे आपन सिबिर लगाइ। बिन्यामीन क लोगन क नेता गिदोनी क पूत अबीदान अहइ।</div>
<div class="v" id="v23"><span class="vn">23</span> इ दले मँ 35,400 मनसेधू रहेन।</div>
<div class="v" id="v24"><span class="vn">24</span> <span class="br-p"><br><br></span>“एप्रैम क सिबिर मँ 1,08,100 मनसेधू रहेन। इ तीसर परिवार होइ जउन तब चली जब मनईं एक ठउर स दूसर ठउर क जात्रा करिहीं।</div>
<div class="v" id="v25"><span class="vn">25</span> <span class="br-p"><br><br></span>“दान क सिबिर क निसान उत्तर कइँती होइ। दान क परिवार दलन हुवँइ सिबिर जमाई। दान क मनइयन क प्रधान अम्मीसद्दै क पूत अहीएजेर अहइ।</div>
<div class="v" id="v26"><span class="vn">26</span> इ दले मँ 62,700 मनसेधू रहेन।</div>
<div class="v" id="v27"><span class="vn">27</span> <span class="br-p"><br><br></span>“आसेर क परिवार समूह दान क परिवार समूह क ठीक पाछे आपन सिबिर डाइ। आसेर क मनइयन क नेता ओक्रान क पूत पगीएल बाटइ।</div>
<div class="v" id="v28"><span class="vn">28</span> इ दले मँ 41,500 मनसेधू रहेन।</div>
<div class="v" id="v29"><span class="vn">29</span> <span class="br-p"><br><br></span>“नप्ताली क परिवार समूह दान क परिवार समूह क ठीक पाछे आपन सिबिर लगाइ। नप्ताली क मनइयन क प्रधान एनान क पूत अहीरा अहइ।</div>
<div class="v" id="v30"><span class="vn">30</span> इ दले मँ 53,400 मनसेधू रहेन।</div>
<div class="v" id="v31"><span class="vn">31</span> <span class="br-p"><br><br></span>“दान क सिबिर मँ 1,57,600 मनसेधू रहेन। जब मनइयन एक ठउर स दूसर ठउर क जात्रा करिहीं तउ इ काफिला आखिरी परिवार समूह होइ। हर एक मनई आपन झण्डा क अनुसार आपन परिवार क संग होइ।”</div>
<div class="v" id="v32"><span class="vn">32</span> <span class="br-p"><br><br></span>सबहिं डेरन मँ अलग-अलग दलन क सब परिवारन क मनसेधुअन क समूचइ गिनती रही 6,03,550।</div>
<div class="v" id="v33"><span class="vn">33</span> मूसा इस्राएल क दूसर मनइयन मँ लेवी क मनइयन क नाहीं गनेस। इ यहोवा क हुकुम रहा।</div>
<div class="v" id="v34"><span class="vn">34</span> <span class="br-p"><br><br></span>यहोवा मूसा क जउन कछू करइ क कहेस उ सब क इस्राएलियन मान लिहेन। इस्सर क कहइ क मुताबिक इस्राएल क मनइयन आपन झण्डा तरे आपन सिबिर लगाएन। यहोवा क कहे क मुताबिक इस्राएल क मनइयन जात्रा किहन। हरेक मनई आपन परिवार अउ आपन परिवार समूह क संग रहा।</div>
</div>
<!-- PARSED ABOVE; EDITING MAY BREAK PARSER -->
</body></html>