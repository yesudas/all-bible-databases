<html><head>
<meta http-equiv="Content-Type" content="text/html;charset=utf-8" />
<title>Num 21 &ndash; गनती &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 21);">
<div id="navbar"><a href="../index.html">पवित्तर बाइबिल</a> &ndash; <b>गनती</b> &ndash; <a href="Num_1.html">1</a> ... <a href="Num_19.html">19</a> <a href="Num_20.html">20</a> <b>21</b> <a href="Num_22.html">22</a> <a href="Num_23.html">23</a> ... <a href="Num_36.html">36</a> </div><hr>
<h1>Num 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>कनानीयन स जुद्ध</h2><span class="vn">1</span> <span class="br-p"><br><br></span>एक कनानी अराद क राजा रहा। उ नेगेव रेगिस्तान मँ रहत रहा। अराद क राजा सुनेस कि इस्राएल क मनइयन अथारीम कइँती जाइवाली सड़क स आवत अहइँ। एह बरे राजा बाहेर निकरा अउ इस्राएल क मनइयन प हमला किहस। उ ओहमाँ स कछू क धइ लिहस अउ ओनका बंदी बनाएस।</div>
<div class="v" id="v2"><span class="vn">2</span> तब इस्राएल क मनइयन यहोवा क इ बचन दिहन, “हे यहोवा! इ मनइयन क हरावइ मँ हमार मदद करा। ऍनका हमरे मातहत कइ द्या। जदि तू अइसा करब्या तउ हम पचे ओनके सहरन क पूरी तरह बरबाद कइ देब।”</div>
<div class="v" id="v3"><span class="vn">3</span> <span class="br-p"><br><br></span>यहोवा इस्राएल क मनइयन क बिनती सुनेस। अउर यहोवा इस्राएल क लोगन स कनानी मनइयन क हरवाइ दिहस। इस्राएल क मनइयन कनानी लोगन अउ ओनके सहरन क पूरी तरह नास कइ दिहन। एह बरे उ ठउरे क नाउँ होरगा पड़ा।</div>
<div class="v" id="v4"><h2>काँसा क साँप</h2><span class="vn">4</span> <span class="br-p"><br><br></span>इस्राएल क मनइयन होर पहाड़े क तजेन अउ लाल सागर क जाइवाली सड़क स जात्रा प गएन। उ पचे अइसा एदोम क देस क चारिहुँ कइँती जाइ बरे किहेन। मुला मनइयन क धीरा नाहीं रहा।</div>
<div class="v" id="v5"><span class="vn">5</span> उ सबइ परमेस्सर अउ मूसा क खिलाफ ओराहना सुरु किहन। मनइयन कहेन, “तू हम सबन क मिस्र स बाहेर काहे लिआया ह? हम पचे हिआँ रेगिस्तान मँ मरि जाब! हिआँ रोटी नाहीं मिलत! हिआँ पानी नाहीं! अउर हम पचे इ सड़ाइंध खइया स घिना करित ह।”</div>
<div class="v" id="v6"><span class="vn">6</span> <span class="br-p"><br><br></span>एह बरे यहोवा मनइयन क बीच बिखैला साँपन पठाएस। साँपन ओन मनइयन क डस लिहस अउ बहोत स लोग मरि गएन।</div>
<div class="v" id="v7"><span class="vn">7</span> लोग मूसा क लगे आएन अउ ओसे कहेन, “हम पचे जानित ह कि जब हम पचे यहोवा अउ तोहरे खिलाफ बोलइ क पाप किहे अहउँ। यहोवा स पराथना करा अउ ओसे कहा कि इ साँपन क दूर करइ।” एह बरे मूसा लोगन बरे पराथना किहस।</div>
<div class="v" id="v8"><span class="vn">8</span> <span class="br-p"><br><br></span>यहोवा मूसा स कहेस, “एक ठु काँसा क साँप बनावा अउ ओका एक ठु खम्बा प धरा। अगर कउनो मनई क साँप डसइ तउ उ मनई क खम्बा क ऊपर काँसा क साँप लखइ चाही। तब इ तरह उ मनई मरी नाहीं।”</div>
<div class="v" id="v9"><span class="vn">9</span> एह बरे मूसा यहोवा क हुकुम मानेस अउ एक काँसा क साँप बनाएस अउ ओका एक खम्बा प धरेस। तब जब कबहुँ कउनो मनई क साँप डसत रहा तउ ओका खम्बा पइ काँसा क साँप क लखइ क होइ रहा। अउ जिअत रहत रहा।</div>
<div class="v" id="v10"><h2>होर पहाड़े स मोआब क घाटी तलक क जात्रा</h2><span class="vn">10</span> <span class="br-p"><br><br></span>इस्राएल क लोग उ जगह क तजि दिहेन अउ ओबोत नाउँ क जहग प सिबिर डाएन।</div>
<div class="v" id="v11"><span class="vn">11</span> तब मनइयन ओबोत स इये अबारीम तलक क जात्रा किहन। अउर हुआँ सिबिर डाएन। इ मोअब क पूरब रेगिस्तान मँ रहा।</div>
<div class="v" id="v12"><span class="vn">12</span> तब मनइयन उ ठउर क छोड़ दिहन अउर जेरेद घाटी क जात्रा किहन। उ पचे हुवाँ सिबिर डाएन।</div>
<div class="v" id="v13"><span class="vn">13</span> तब उ पचे चलेन अउ रेगिस्तान क अर्नोन नदी क ओह पार सिबिर डाएन। इ नदी एमोरियन क चउहद्दी स सुरु होत रही। घाटी मोआब क चउहद्दी अउ एमोरी क बीचउ बीच रही।</div>
<div class="v" id="v14"><span class="vn">14</span> इहइ कारन अहइ कि <b>यहोवा क जुद्ध किताबे</b> मँ नीचे लिखा भवा हाल मिलत ह। <span class="br-p"><br><br></span>“अउर सूपा मँ बाहेब, अनोर्न क घाटी।</div>
<div class="v" id="v15"><span class="vn">15</span> अउर अर क बस्ती तलक पहोंचावइ वाली घाटी क किनारे क पहाड़ी। इ ठउर मोआब क चउहद्दी प अहइँ।”</div>
<div class="v" id="v16"><span class="vn">16</span> <span class="br-p"><br><br></span>इस्राएल क मनइयन उ ठउर क तजेन अउर उ पचे बीर क जात्रा किहन। इ ठउर प एक ठु इनार रहा। यहोवा मूसा स कहेस, “हिआँ सबहिं मनइयन क बटोरा अउर मइँ ओनका पानी देब।”</div>
<div class="v" id="v17"><span class="vn">17</span> तब इस्राएल क मनइयन गीत गाएन: <span class="br-p"><br><br></span><span class="br-ind"><br><span class="indent">&nbsp;</span></span>“ए नारा! उमड़िके पानी बहाउ।<br> <span class="br-ind"><br><span class="indent">&nbsp;</span></span>एकर गीत गावा।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>महा पुरखन इ नारा क खोदेन।<br> <span class="br-ind"><br><span class="indent">&nbsp;</span></span>सज्जन लोग इ नारा क खोदेन।<br> <span class="br-ind"><br><span class="indent">&nbsp;</span></span>उ पचे आपन राज-दण्डियन अउर लाठियन स ऍका खोदेन।<br> <span class="br-ind"><br><span class="indent">&nbsp;</span></span>इ रेगिस्तान मँ एक ठु भेंट अहइ।”<br> <span class="br-p"><br><br></span>(तउ मनइयन ऍका “मत्ताना” नाउँ क इनारा कहेन।)</div>
<div class="v" id="v19"><span class="vn">19</span> <span class="br-p"><br><br></span>तब मनइयन मत्ताना स नहलीएल क जात्रा किहेन। फुन उ पचे नहलीएल स बामोत क जात्रा किहन।</div>
<div class="v" id="v20"><span class="vn">20</span> मनइयन बामोत स मोआब मँ घाटी तलक क जात्रा किहन। इ ठउरे प पिसगा पहड़ क चोटी रेगिस्तान क ऊपर देखाँइ पड़त ह।</div>
<div class="v" id="v21"><h2>सिहोन अउ ओगँ</h2><span class="vn">21</span> <span class="br-p"><br><br></span>इस्राएल क मनइयन कछू मनइयन क एमोरी लोगन क राजा सीहोन क लगे पठाएस। इ मनइयन राजा स कहेन,</div>
<div class="v" id="v22"><span class="vn">22</span> <span class="br-p"><br><br></span>“आपन देस स होइ के हमका जात्रा करइ द्या। हम पचे कउनो खेत या अंगूरे क बगिया स होइके न जाब। हम पचे तोहरे कउनो इनारा क पानी न पिअब। हम सबइ सिरिफ राज-पथ स होइके जात्रा करब। हम सबइ तब तलक उ सड़क प ठहरब जब तलक हम पचे तोहरे देसे स होइके जात्रा पूरी नाहीं कइ लेइत।”</div>
<div class="v" id="v23"><span class="vn">23</span> <span class="br-p"><br><br></span>मुला राजा सीहोन इस्राएल क लोगन क आपन देस स होइके जात्रा करइ क रजामन्दी नाहीं दिहस। राजा आपन फउज बटोरेस अउ रेगिस्ताने कइँती चल पड़ा। उ इस्राएल क खिलाफ हमला करत रहा। यहज नाउँ क एक ठउरे प राजा क फउज इस्राएल क लोगन क संग लड़ाई लड़ेस।</div>
<div class="v" id="v24"><span class="vn">24</span> <span class="br-p"><br><br></span>मुला इस्राएल क लोगन राजा क मारि डाएन। तब उ पचे अनोर्न घाटी स लइके यब्बाक इलाका तलक ओकरे पहँटा प कब्जा कइ लिहेन। इस्राएल क मनइयन अम्मोनी लोगन क हद तक क पहँटा प कब्जा किहन। उ पचे अउर जियादा इलाका प कब्जा नाहीं किहन काहे की उ हद अम्मोनी लोगन क जरिए सुरच्छित रही।</div>
<div class="v" id="v25"><span class="vn">25</span> मुला इस्राएल अम्मोनी लोगन क सबहिं सहरन प कब्जा कइ लिहन। उ पचे हेसबोन नगर तलक अउ ओकरे चारिहुँ कइँती क छोटके सहरन क भी हराइ दिहन।</div>
<div class="v" id="v26"><span class="vn">26</span> हेसबोन उ सहर रहा जेहमा राजा सीहोन रहत रहा। ऍकरे पहिले सीहोन मोआब क राजा क हराए रहा अउ सीहोन अनोर्न घाटी ताईं सब पहँटन प कब्जा कइ लिहे रहा।</div>
<div class="v" id="v27"><span class="vn">27</span> इहइ कारण अहइ कि गवइया इ गीत गावत हीं: <span class="br-p"><br><br></span><span class="br-ind"><br><span class="indent">&nbsp;</span></span>“आवा हेसबोन क ऍका फुन स बसावइ क बाटइ।<br> <span class="br-ind"><br><span class="indent">&nbsp;</span></span>सीहोन क सहरन क फुन स बनइ द्या।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>काहेकि आगी हेसबोन सहर स बाहेर चले गएस,<br> <span class="br-ind"><br><span class="indent">&nbsp;</span></span>अउर सोला सीहोन सहर स बाहेर चला गवा।<br> <span class="br-ind"><br><span class="indent">&nbsp;</span></span>आगी मोआब मँ आर क नस्ट कइ दिहस।<br> <span class="br-ind"><br><span class="indent">&nbsp;</span></span>इ अनोर्न नदी क ऊपरी पहाड़ियन क सासकन क बार दिहस।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>हे मोआब! इ तोहरे बरे बुरा बाटइ, कामोस क मनई बरबाद कइ दीन्ह ग बाटेन।<br> <span class="br-ind"><br><span class="indent">&nbsp;</span></span>ओकर पूतन भाग पराइ गएन।<br> <span class="br-ind"><br><span class="indent">&nbsp;</span></span>ओकर बिटियन बन्दी बनाइ गइन।<br> <span class="br-ind"><br><span class="indent">&nbsp;</span></span>अमानीत लोगन क राजा सीहोन क जरिये।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>मुला हम पचे ओनॅ एमोरियन क हरावा,<br> <span class="br-ind"><br><span class="indent">&nbsp;</span></span>हम सबइ ओनका हेसबोन स दिबान तलक सहरन क, नसिम स नोपह तलक जउन मेदाब क निचके अहइ मिटाइ द्या।”<br></div>
<div class="v" id="v31"><span class="vn">31</span> <span class="br-p"><br><br></span>एह बरे इस्राएल क मनइयन एमोरियन लोगन क देस मँ रहेन।</div>
<div class="v" id="v32"><span class="vn">32</span> <span class="br-p"><br><br></span>मूसा कछू खुफिया लोगन क याजेर प नजर धरइ बरे पठाएस। मूसा क अइसा करइ क पाछे इस्राएल क मनइयन उ सहर प कब्जा कइ लिहन। उ पचे ओकरे चारिहुँ कइॅती क छोटके सहरन प भी कब्जा कइ लिहन। इस्राएल क मनइयन उ ठउरे प बसइया एमोरी लोगन क उ ठउर तजि देइ क मजबूर किहन।</div>
<div class="v" id="v33"><span class="vn">33</span> <span class="br-p"><br><br></span>तब इस्राएल क लोग बासान कइँती जाइवाली सड़क प जात्रा किहन। बासान क राजा ओग आपन फउज लिहस अउ इस्राएल क लोगन क मुकाबाला करइ निकरा। उ एद्रेइ नाउँ क पहँटा मँ ओनके खिलाफ लड़ा।</div>
<div class="v" id="v34"><span class="vn">34</span> <span class="br-p"><br><br></span>मुला यहोवा मूसा स कहेस, “उ राजा स जिन सिबिरअ। मइँ तोहका ओका हरावइ देब। तू ओकर पूरी फउज अउ पहॅटा क पउब्या। तू ओकरे संग उहइ करा जउन तू एमोरी लोगन क राजा सिहोन क संग किहा ह।”</div>
<div class="v" id="v35"><span class="vn">35</span> <span class="br-p"><br><br></span>एह बरे इस्राएल क लोगन ओग अउ ओकर फउज क हाराया। उ सबइ ओका, ओकर बेटवन अउ ओकर सारी फउज क हराएन। तब इस्राएल क मनइयन ओकरे पूरे देस क कउनो क बिना जिउत छोड़इ क कब्जा कइ लिहन।</div>
</div>
<!-- PARSED ABOVE; EDITING MAY BREAK PARSER -->
</body></html>