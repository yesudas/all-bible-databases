<html><head>
<meta http-equiv="Content-Type" content="text/html;charset=utf-8" />
<title>Num 22 &ndash; गनती &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 22);">
<div id="navbar"><a href="../index.html">पवित्तर बाइबिल</a> &ndash; <b>गनती</b> &ndash; <a href="Num_1.html">1</a> ... <a href="Num_20.html">20</a> <a href="Num_21.html">21</a> <b>22</b> <a href="Num_23.html">23</a> <a href="Num_24.html">24</a> ... <a href="Num_36.html">36</a> </div><hr>
<h1>Num 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>बिलाम अउ मोअब क राजा</h2><span class="vn">1</span> <span class="br-p"><br><br></span>तब इस्राएल क मनइयन मोआब क समतल स होइ के यरदन नदी क पार यरीहो तलक जात्रा किहेन।</div>
<div class="v" id="v2"><span class="vn">2</span> सिप्पोर क पूत बालाक उ सब लखेस जेका इस्राएल क मनइयन एमोरी मनइयन क संग किहे रहेन। मोआब बहोतइ जियादा डेराइ ग रहा काहे की हुवाँ इस्राएल क बहोत मनई रहेन। मोआब इस्राएल क लोगन स बहोत ससान रहा।</div>
<div class="v" id="v4"><span class="vn">4</span> <span class="br-p"><br><br></span>मोआब क राजा मिद्यान क नेता लोगन स कहेस, “मनइयन क इ बड़का झुण्ड हमरे चारिहुँ कइँती क सब चीज क वइसे ही बरबाद कइ देइ जइसे कउनो गइया खेते क घास चरि जात ह।” <span class="br-p"><br><br></span>इ टेमॅ सिपोर क पूत बालाक मोआब क राजा रहा।</div>
<div class="v" id="v5"><span class="vn">5</span> उ कछू मनइयन क बोर क पूत बिलाम क बोलावइ बरे पठाएस। बिलाम फरात नदी क निअरे पतोर नाउँ क पहँटा मँ रहा। बालाक कहेस, <span class="br-p"><br><br></span>“मनइयन क एक नवा रास्ट्र मिस्र स आवा ह। उ पचे ऍतना जियादा अहइँ कि समूचइ प्रदेस मँ संचर सकत हीं। उ पचे ठीक हमरे निअरे सिबिर डाए अहइँ।</div>
<div class="v" id="v6"><span class="vn">6</span> आवा अउ इ मनइयन क संग भिड़इ मँ मोर मदद करा। उ पचे मोर ताकत स जियादा बरिआर ताकत वाला अहइँ। इ होइ सकत ह कि तब मइँ ऍनका हराइ सकउँ। तब मइँ ओनका आपन देस छोड़इ क मजबूर कइ सकउँ। मइँ जानत अहउँ कि तू बड़की ताकत धरत ह। अगर तू कउनो मनई क आसीर्बाद देइ तउ उ आसीसित होइ, अगर तू कउनो मनई क सराप देइ तउ उ मनई सापित होइ।<sup class="fnm"><a name="fnm1" href="#fn1">1</a></sup> एह बरे आवा अउ इ मनइयन क सराप देइ।”</div>
<div class="v" id="v7"><span class="vn">7</span> <span class="br-p"><br><br></span>मोआब अउ मिद्यान क नेतन बालाम स मिलइ बरे गएन अउर आपन संग जादूइ सेवा क फीस भी लइ गएन। तब उ पचे, बालाक जउन कछू कहे रहा, ओसे कहेन।</div>
<div class="v" id="v8"><span class="vn">8</span> <span class="br-p"><br><br></span>बिलाम ओनसे कहेस, “हिआँ रात भइ ठहरा। मइँ यहोवा स बात करब अउर जउन जवाब, उ पचे मोका देइहीं, उ तोहसे कहब।” एह बरे उ रात मोआबियन क नेता ओनके संग ठहरेन।</div>
<div class="v" id="v9"><span class="vn">9</span> <span class="br-p"><br><br></span>परमेस्सर बिलाम क लगे आवा अउ उ पूछेस, “तोहरे संग इ सबइ कउन लोग अहइँ?”</div>
<div class="v" id="v10"><span class="vn">10</span> <span class="br-p"><br><br></span>बिलाम परमेस्सर स कहेस, “मोआब क राजा सिपोर क पूत बालाक एक संदेसा मोका देइ बरे ओनका पठए अहइ।</div>
<div class="v" id="v11"><span class="vn">11</span> सँदेसा इ अहइ: मनइयन क एक ठु नवा रास्ट्र मिस्र स आवा अहइ। उ पचे ऍतना जियादा अहइँ कि समूचइ देस मँ फइलि सकत हीं। एह बरे आवा अउ इ मनइयन क खिलाफ कछू कहा। इ होइ सकत ह ओनसे लड़इ मँ मइँ समर्थ होइ सकउँ अउ आपन देस तजि देइ क ओनका मजबूर कइ सकउँ।”</div>
<div class="v" id="v12"><span class="vn">12</span> <span class="br-p"><br><br></span>मुला परमेस्सर बिलाम स कहेस, “ओनके संग जिन जा। तू ओनका सराप नाहीं देइ चाही, काहेकि उ आसीर्बाद पाएस ह।”</div>
<div class="v" id="v13"><span class="vn">13</span> <span class="br-p"><br><br></span>दूसर दिन बिलाम उठा अउ बालाक क नेता स कहेस, “अपने देस क लउटि जा। यहोवा मोका तोहरे संग नाहीं जाइ देइहीं।”</div>
<div class="v" id="v14"><span class="vn">14</span> <span class="br-p"><br><br></span>एह बरे मोआबी नेता बालाक क लगे लउटि गएन अउ ओसे इ बात किहेन। उ पचे कहेन, “बिलाम हम सबन क संग आवइ स मना कइ दिहे अहइ।”</div>
<div class="v" id="v15"><span class="vn">15</span> <span class="br-p"><br><br></span>एह बरे बालाक दूसर नेता लोगन क बिलाम क लगे पठाएस। इ दाई उ पहिली दाई क अपेच्छा बहोत ढेर क मनई पठाएस। अउर इ नेता लोग पहिली दाई क अपेच्छा जियादा सम्मान्न रहेन।</div>
<div class="v" id="v16"><span class="vn">16</span> उ सबइ बिलाम क निअरे गएन अउ कहेन: “जिपोर क पूत बालाक तोहसे कहत ह: कृपा कइके आपन क हिआँ आवइ स कउनो क रोकइ जिन द्या।</div>
<div class="v" id="v17"><span class="vn">17</span> जउन मइँ तोहसे माँगत अहउँ जदि तू उ करब्या तउ मइँ तोहका बहोत जियादा भुगतान करब। आवा अउ इ मनइयन क खिलाफ मोरे बरे कछू कहा।”</div>
<div class="v" id="v18"><span class="vn">18</span> <span class="br-p"><br><br></span>मुला बिलाम उ मनइयन क जवाब दिहस। उ कहेस, “मोका यहोवा मोरे परमेस्सर क आग्या मानइ चाही। मइँ ओकरे हुकुम क खिलाफ कछू नाहीं कइ सकत हउँ। मइँ बड़का-छोटका कछू भी तब तलक नाहीं कइ सकत जब तलक परमेस्सर नाहीं कहत कि मइँ ओका कइ सकत हउँ। अगर राजा बालाक आपन सोना चाँदी भी सुन्दर घर क भी दइ देइ तउ भी मइँ आपन परमेस्सर यहोवा क हुकुम क खिलाफ कछू नाहीं करब।</div>
<div class="v" id="v19"><span class="vn">19</span> मुला तू भी ओन दूसर लोगन क तरह आज क रात हिआँ ठहर सकत ह। अउ रात मँ मइँ जान जाब कि यहोवा मोहसे क कहवावइ चाहत ह।”</div>
<div class="v" id="v20"><span class="vn">20</span> <span class="br-p"><br><br></span>उ रात परमेस्सर बिलाम क लगे आवा। परमेस्सर कहेस, “इ लोग अपने संग लइ जाइ बरे कहइ खातिर फुन आवा अहइँ। एह बरे तू ओनके संग जाइ सकत ह मुला सिरिफ उहइ करा जउन मइँ तोहसे करइ क कहउँ।”</div>
<div class="v" id="v21"><h2>बिलाम अउ ओकर गदहा</h2><span class="vn">21</span> <span class="br-p"><br><br></span>दूसरे भिन्सारे बिलाम उठा अउ अपने गदहा प काठी धरेस। तब उ भी मोआबी नेता लोगन क संग गवा।</div>
<div class="v" id="v22"><span class="vn">22</span> बिलाम आपन गदहा प सवार रहा। ओकरे नउकरन मँ स दुइ ठु ओकर संग रहेन। जब बिलाम जात्रा करत रहा तउ परमेस्सर ओन प कोहाइ गवा। एह बरे यहोवा क सरगदूत बिलाम क समन्वा सड़के प खड़ा होइ गवा। सरगदूत बिलाम क रोकइ जात रहा।</div>
<div class="v" id="v23"><span class="vn">23</span> <span class="br-p"><br><br></span>बिलाम क गदहा यहोवा क सरगदूत क सड़क प खड़ा देखेस। सरगदूत क हाथ मँ एक तरवार रही। एह बरे सड़क स मुड़ा अउ खेत मँ चला गवा। बिलाम सरगदूत क नाहीं लख सकत रहा। एह बरे उ गदहा प बहोत कोहान। उ गदहा क पीटेस अउ ओका सड़क प लउटइ क मजबूर किहस।</div>
<div class="v" id="v24"><span class="vn">24</span> <span class="br-p"><br><br></span>पाछे यहोवा क सरगदूत अइसी जगह प खड़ा भवा जहाँ सड़क संकरी होइ गइ रही। इ दुइ अंगूर क बगियन क बीच क ठउर रहा। हुवाँ सड़क क दुइनउँ ओर देवार रहिन।</div>
<div class="v" id="v25"><span class="vn">25</span> गदहा यहोवा क सरगदूत क फुन निहारेस। एह बरे गदहा एक देवारे स चिपकिके निकरा। ऍहसे बिलाम क गोड़ देवारे स पिचक गवा। एह बरे आपन गदहा क फुन स पीटेस।</div>
<div class="v" id="v26"><span class="vn">26</span> ऍकरे पाछे यहोवा क सरगदूत दूसर ठउर प खड़ा भवा। इ दूसर जहग रही जहाँ सड़क सॅकराइ ग रही। हुवाँ कउनो अइसी जगह नाहीं रही जहाँ गदहा मुड़ सकइ।</div>
<div class="v" id="v27"><span class="vn">27</span> गदहा यहोवा क सरगदूत क लखेस। एह बरे गदहा बिलाम क आपन पीठ प लइके जमिन प बइठि गवा। बिलाम गदहा पर बहोतइ कोहान रहा। एह बरे उ ओका लाठी स पीटि डाएस।</div>
<div class="v" id="v28"><span class="vn">28</span> <span class="br-p"><br><br></span>तब यहोवा गदहा क बोलइवाला बनाएस। गदहा बिलाम स कहेस, “तू मोहे प काहे कोहान अहा। मइँ तोहरे संग का किहउँ ह? तू मोका तीन दाई मार्या ह।”</div>
<div class="v" id="v29"><span class="vn">29</span> <span class="br-p"><br><br></span>बिलाम गदहा क उत्तर दिहस, “तू मोर मज़ाक उड़ाएस ह, तू मोका गलत ठहराएस ह। जदि मोरे हाथे मँ अबहिं सिरिफ एक तरवार होत तउ मइँ अबहिं तोहका मारि डाइत।”</div>
<div class="v" id="v30"><span class="vn">30</span> <span class="br-p"><br><br></span>मुला गदहा बिलाम स कहेस, “मइँ तोहार आपन गदहा अहउँ, जेह प तू आपन सारा जिन्नगी सवार भवा ह। अउर तू जानत ह कि मइँ अइसा ऍकरे पहिले कबहुँ नाहीं किहेउँ ह।” <span class="br-p"><br><br></span>“इ सही अहइ।” बिलाम कहेस।</div>
<div class="v" id="v31"><span class="vn">31</span> <span class="br-p"><br><br></span>तब यहोवा बिलाम क सड़क प खड़ा सरगदूत क लखइ दिहस। बिलाम सरगदूत अउ ओकर तरवारि निहारेस। तब बिलाम निहुरिके पैलगी किहस।</div>
<div class="v" id="v32"><span class="vn">32</span> <span class="br-p"><br><br></span>तब यहोवा क सरगदूत बिलाम स पूछेस, “तू आपन गदहा क तीन दाई काहे मार्या ह? मइँ तोहका रोकइ बरे हिआँ आवा अहउँ। काहेकि तोहार जात्रा मोर आदेस क खिलाफ अहइ।</div>
<div class="v" id="v33"><span class="vn">33</span> गधा मोका लखेस। अगर गदहा न मुड़ा होत तउ मइँ तोहका मारि डाए होतेउँ। मुला मोका तोहरे गदहा क नाहीं मारइ क रहा।”</div>
<div class="v" id="v34"><span class="vn">34</span> <span class="br-p"><br><br></span>तब बिलाम यहोवा क सरगदूते स कहेस, “मइँ पाप किहेउँ ह। मइँ इ नाहीं जानत रहेउँ कि तू सड़क प खड़ा अहा। अगर मइँ बुरा करत अहउँ तउ मइँ घर लउटि जाब।”</div>
<div class="v" id="v35"><span class="vn">35</span> <span class="br-p"><br><br></span>यहोवा क सरगदूत बिलाम स कहेस, “नाहीं, तू इ मनइयन क संग जाइ सकत ह। मुला होसियार रहा। सिरिफ उ बातन क कहा जउन मइँ तोहसे कहइ बरे कहुब।” एह बरे बिलाम बालाक क जरिये पठए गए नेता लोगन क संग गवा।</div>
<div class="v" id="v36"><span class="vn">36</span> <span class="br-p"><br><br></span>बालाक सुनेस कि बिलाम आवत अहइ। एह बरे बालाक ओसे मिलइ बरे अर्नोन नदी क निअरे मोआबी सहर गवा। इ ओकरे देस क उत्तरी छोरे प रहा।</div>
<div class="v" id="v37"><span class="vn">37</span> जब बालाक बिलाम क लखेस तउ उ बिलाम स कहेस, “मइँ एकरे पहिले आप स आवइ क कहेउँ रहा अउर इ भी बताएउँ रहा कि इ बहोत जियादा महत्व स भरा बाटइ। आप हमरे लगे काहे नाहीं आएन? का मइँ तोहका धन देइ क जोग्य नाहीं अहइ?”</div>
<div class="v" id="v38"><span class="vn">38</span> <span class="br-p"><br><br></span>मुला बिलाम उत्तर दिहस, “मइँ अब तोहरे लगे आवा अहउँ। मुला मइँ, जउन तू करइ क कहे रहा ओहमाँ स, साइद, कछू भी न कइ सकउँ। मइँ सिरिफ उहइ बातन तोहसे कइ सकत हउँ जउन यहोवा परमेस्सर मोसे कहइ क बताएस ह।”</div>
<div class="v" id="v39"><span class="vn">39</span> <span class="br-p"><br><br></span>तब बिलाम बालाक क किर्यथूसोत गवा।</div>
<div class="v" id="v40"><span class="vn">40</span> बालाक कछू गोरु अउ कछू भेड़िन ओकरे भेंट क रूप मँ मारेस। उ कछू गोस बिलाम अउ कछू ओकरे संग क नेता लोगन क दिहस।</div>
<div class="v" id="v41"><span class="vn">41</span> <span class="br-p"><br><br></span>दूसरे भिन्सारे बालाक बिलाम क बमोत बाल नगर लइ गवा। उ सहर स उ पचे इस्राएली मनइयन क कछू सिबिर क लखि सकत रहेन।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->अगर तू … होइ <!--raw 1 bo --></em><!--endraw 1-->इ उ वाचा क कइँती इसारा करत ह जउन परमेस्सर इब्राहीम क संग <!--raw 1 bo --><a class='B' href='B:10 12:3'><!--endraw 1-->उत्पत्ति 12:3<!--raw 1 bo --></a><!--endraw 1--> मँ किहेस ह “मइँ ओका आसिस देब जउन तोहका आसिस देत ह, मइँ ओका सराप देब जउन तोहका सराप देत ह।”</div>
</div>
<!-- PARSED ABOVE; EDITING MAY BREAK PARSER -->
</body></html>