<html><head>
<meta http-equiv="Content-Type" content="text/html;charset=utf-8" />
<title>Num 23 &ndash; गनती &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 23);">
<div id="navbar"><a href="../index.html">पवित्तर बाइबिल</a> &ndash; <b>गनती</b> &ndash; <a href="Num_1.html">1</a> ... <a href="Num_21.html">21</a> <a href="Num_22.html">22</a> <b>23</b> <a href="Num_24.html">24</a> <a href="Num_25.html">25</a> ... <a href="Num_36.html">36</a> </div><hr>
<h1>Num 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>बिलाम क पहिली भविस्सबाणी</h2><span class="vn">1</span> <span class="br-p"><br><br></span>बिलाम कहेस, “हिआँ सात ठु वेदी बनावा। अउ मोरे बरे सात ठु बर्धा अउ सात भेड़ा तइयार करा।”</div>
<div class="v" id="v2"><span class="vn">2</span> बालाक उ सब किहस जउन बिलाम कहेस। तब बिलाम अउ बालाक हर एक वेदी प एक ठु बर्धा अउ एक भेड़ा मारेस।</div>
<div class="v" id="v3"><span class="vn">3</span> <span class="br-p"><br><br></span>तब बिलाम बालाक स कहेस, “इ वेदी क लगे ठहरा। मइँ दूसर जगह जाब। तब साइद यहोवा मोरे लगे अहहीं अउर बतइहीं कि मइँ का कहउँ।” तब बिलाम एक ऊँचा जगह प गवा।</div>
<div class="v" id="v4"><span class="vn">4</span> <span class="br-p"><br><br></span>परमेस्सर उ ठउर प बिलाम क लगे आवा। अउर बिलाम कहेस, “मइँ सात ठु वेदी तइयार किहेउँ ह। अउर मइँ हर एक वेदी प एक ठु बर्धा अउ एक भेड़ा मारेउँ ह।”</div>
<div class="v" id="v5"><span class="vn">5</span> <span class="br-p"><br><br></span>तब यहोवा बिलाम क इ बताएस जउन ओका कहइ चाही। तब यहोवा कहेस, “बालाक क लगे जा अउ इ बातन क कहा जउन मइँ कहइ बरे बताएउँ ह।”</div>
<div class="v" id="v6"><span class="vn">6</span> <span class="br-p"><br><br></span>एह बरे बिलाम बालाक क लगे लउटा। बालाक तब तलक वेदी क निचके खड़ा रहा। अउर मोआब क सबहिं नेता लोग ओकरे संग खड़ा रहेन।</div>
<div class="v" id="v7"><span class="vn">7</span> तब बिलाम इ सब बातन क कहेस: <span class="br-p"><br><br></span><span class="br-ind"><br><span class="indent">&nbsp;</span></span>“मोआब क राजा बालाक<br> <span class="br-ind"><br><span class="indent">&nbsp;</span></span>मोका अरम स बोलाएस पूरबिया पहाड़न स।<br> <span class="br-ind"><br><span class="indent">&nbsp;</span></span>बालाक मोसे कहेस:<br> <span class="br-ind"><br><span class="indent">&nbsp;</span></span>‘आवा अउ मोरे बरे याकूब क खिलाफ कहा आवा<br> <span class="br-ind"><br><span class="indent">&nbsp;</span></span>अउ इस्राएल क लोगन क खिलाफ कहा।’<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>परमेस्सर ओन मनइयन क खिलाफ नाहीं अहइ,<br> <span class="br-ind"><br><span class="indent">&nbsp;</span></span>एह बरे मइँ भी ओनके खिलाफ नाहीं कहि सकत हउँ।<br> <span class="br-ind"><br><span class="indent">&nbsp;</span></span>यहोवा ओनका बुरा होइ बरे नाहीं कहेस ह।<br> <span class="br-ind"><br><span class="indent">&nbsp;</span></span>एह बरे मइँ भी वइसा नाहीं कइ सकत हउँ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मइँ ओन सबन क पहाड़े स लखत हउँ।<br> <span class="br-ind"><br><span class="indent">&nbsp;</span></span>मइँ अइसे मनइयन क लखत हउँ<br> <span class="br-ind"><br><span class="indent">&nbsp;</span></span>जउन अकेले रहत हीं।<br> <span class="br-ind"><br><span class="indent">&nbsp;</span></span>इ मनइयन कउनो दूसरे रास्ट्र क अंग नाहीं अहइँ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>कउन याकूब क मनइयन क गन सकत ह?<br> <span class="br-ind"><br><span class="indent">&nbsp;</span></span>उ सबइ बालू क कणे क तरह ढेर क बाटेन।<br> <span class="br-ind"><br><span class="indent">&nbsp;</span></span>इस्राएल क मनइयन क एक चउथाई क भी<br> <span class="br-ind"><br><span class="indent">&nbsp;</span></span>कउनो गन नाहीं सकत।<br> <span class="br-ind"><br><span class="indent">&nbsp;</span></span>मोका एक ठु नीक मनई क तरह मरइ द्या,<br> <span class="br-ind"><br><span class="indent">&nbsp;</span></span>मोका ओन मनइयन क तरह मरइ द्या।”<br></div>
<div class="v" id="v11"><span class="vn">11</span> <span class="br-p"><br><br></span>बालाक बिलाम स कहेस, “तू हमरे बरे का किहा ह? मइँ तोहका आपन दुस्मनन प सारप देइ बरे बोलाएउँ रहा। तू आपन सबन क आसीर्बाद दिहा ह।”</div>
<div class="v" id="v12"><span class="vn">12</span> <span class="br-p"><br><br></span>मुला बिलाम जवाब दिहस, “यहोवा मोहसे जउन कहइ क चाहत ह ओका मोका जरुर कहइ चाही।”</div>
<div class="v" id="v13"><span class="vn">13</span> <span class="br-p"><br><br></span>तब बालाक ओसे कहेस, “तउ मोरे संग कउनो दूसर ठउर प आवा। जहाँ तू ओन लोगन क लखि सकत ह। मुला तू ओनके एक हिंसा क लखि सकत ह, सबहिं क नाहीं लखि सकत ह। अउर उ ठउर स मोरे बरे ओनका सराप दइ सकत ह।”</div>
<div class="v" id="v14"><span class="vn">14</span> एह बरे बालाक बिलाम क जोफिम क मइदान<sup class="fnm"><a name="fnm1" href="#fn1">1</a></sup> मँ लइ गवा। इ पिसगा पहाड़े क चोटी प रहा। बालाक उ ठउर प सात वेदी बनाएस। तब बालाक हर एक वेदी प बलि क रूप मँ एक ठु बर्धा अउ एक भेड़ा मारेस।</div>
<div class="v" id="v15"><span class="vn">15</span> <span class="br-p"><br><br></span>एह बरे बिलाम बालाक स कहेस, “इ वेदी प खड़ा रहा। मइँ उ ठउरे प परमेस्सर स भेंटइ जाब।”</div>
<div class="v" id="v16"><span class="vn">16</span> <span class="br-p"><br><br></span>तउ यहोवा बिलाम क लगे आवा अउ उ बिलाम क बताएस कि उ का कहइ। तब यहोवा बिलाम क बालाक क लगे लउटि आवइ अउ ओन बातन क कहइ बरे कहेस।</div>
<div class="v" id="v17"><span class="vn">17</span> एह बरे बिलाम बालाक क लगे गवा। बालाक तब वेदी क लगे खड़ा रहा। मोअँब क नेता ओकरे संग रहेन। बालाक बिलाम क आवत भवा लखेस अउ ओसे पूछेस, “यहोवा का कहेस ह?”</div>
<div class="v" id="v18"><h2>बिलाम क दूसर भविस्सबाणी</h2><span class="vn">18</span> <span class="br-p"><br><br></span>तब बिलाम इ बातन क कहेस: <span class="br-p"><br><br></span><span class="br-ind"><br><span class="indent">&nbsp;</span></span>“खड़ा ह्वा अउ मोर बात सुना।<br> <span class="br-ind"><br><span class="indent">&nbsp;</span></span>सिप्पार क पूत बालाक! मोरउ सुना।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>परमेस्सर मनई नाहीं;<br> <span class="br-ind"><br><span class="indent">&nbsp;</span></span>उ लबार न बोली।<br> <span class="br-ind"><br><span class="indent">&nbsp;</span></span>परमेस्सर मनई स पइदा पूत नाहीं,<br> <span class="br-ind"><br><span class="indent">&nbsp;</span></span>ओकर फइसला बदली नाहीं।<br> <span class="br-ind"><br><span class="indent">&nbsp;</span></span>अगर यहोवा कहत ह कि उ कछू करी<br> <span class="br-ind"><br><span class="indent">&nbsp;</span></span>तउ उ ओका जरूर करी।<br> <span class="br-ind"><br><span class="indent">&nbsp;</span></span>जदि यहोवा बचन देत ह<br> <span class="br-ind"><br><span class="indent">&nbsp;</span></span>तउ आपन बचन क जरूर पूरा करी।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>यहोवा मोका ओनका आसीर्बाद देइ क हुकुम दिहेस ह।<br> <span class="br-ind"><br><span class="indent">&nbsp;</span></span>यहोवा ओनका आसीर्बाद दिहेस ह, एह बरे मइँ ओका नाहीं बदल सकित।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>परमेस्सर याकूब क मनइयन मँ कउनो दोख नाहीं पाएस।<br> <span class="br-ind"><br><span class="indent">&nbsp;</span></span>इस्राएल क लोगन मँ कउनो पाप नाहीं रहा।<br> <span class="br-ind"><br><span class="indent">&nbsp;</span></span>यहोवा ओनकइ परमेस्सर अहइ अउ ओनके संग बाटइ।<br> <span class="br-ind"><br><span class="indent">&nbsp;</span></span>महाराजा क पुकार ओनके संग अहइ।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>परमेस्सर ओनका मिस्र स बाहेर लिआवा।<br> <span class="br-ind"><br><span class="indent">&nbsp;</span></span>इस्राएल क उ सबइ लोग जंगली साँड़े क तरह बलवान अहइँ।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>कउनो ताकत नाहीं जउन याकूब क लोगन क हराइ सकइ।<br> <span class="br-ind"><br><span class="indent">&nbsp;</span></span>कउनो जादू इस्राएल क लोगन क नाहीं रोकइ सकत ह।<br> <span class="br-ind"><br><span class="indent">&nbsp;</span></span>याकूब क बारे मँ अउ इस्राएल क लोगन क बारे मँ भी मनइयन इ बात कहब्या,<br> <span class="br-ind"><br><span class="indent">&nbsp;</span></span>‘परमेस्सर जउन महान काम किहे अहइ ओन पइ धियान द्या।’<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>मनई सेर क नाई सक्तीवाला होइहीं।<br> <span class="br-ind"><br><span class="indent">&nbsp;</span></span>उ सबइ सेर जइसे लड़िहीं।<br> <span class="br-ind"><br><span class="indent">&nbsp;</span></span>अउर इ सेर कबहुँ नाहीं आराम करी, जब तलक उ सिकार क खाइ नाहीं लेअत।<br> <span class="br-ind"><br><span class="indent">&nbsp;</span></span>जब तलक उ ओनकइ खून नाहीं पिअत जउन जुद्ध मइँ मारा गवा ह।”<br></div>
<div class="v" id="v25"><span class="vn">25</span> <span class="br-p"><br><br></span>तब बालाक बिलाम स कहेस, “तू नाहीं ओका सराप द्या अउर नाहीं ओका आसीर्बाद।”</div>
<div class="v" id="v26"><span class="vn">26</span> <span class="br-p"><br><br></span>बिलाम जवाब दिहस, “मइँ पहिले तोहसे कहि दिहेउँ ह कि मइँ सिरिफ उहइ करब जउन यहोवा मोका करइ बरे कहत ह।”</div>
<div class="v" id="v27"><span class="vn">27</span> <span class="br-p"><br><br></span>तब बालाक बिलाम स कहेस, “एह बरे तू मोर संग दूसर ठउर प चला। साइद कि ओनका उ जगह स सराप देइ स परमेस्सर खुस होइ।”</div>
<div class="v" id="v28"><span class="vn">28</span> एह बरे बालाक बिलाम क पेऑर पहाड़े प लइ गवा। इ पहाड़ रेगिस्तान मँ दिखाँइ देत रहा।</div>
<div class="v" id="v29"><span class="vn">29</span> <span class="br-p"><br><br></span>बिलाम कहेस, “हिआँ सात वेदी बनावा। तब सात ठु साँड़ अउ सात भेड़ा क वेदी प बलि बरे तइयार करा।”</div>
<div class="v" id="v30"><span class="vn">30</span> बालाक उहइ किहस जउन बिलाम कहेस। बालाक बलि क रूप मँ हरेक वेदी प एक ठु साँड़ अउ एक भेड़ा भारेस।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->जोफिम क मइदान <!--raw 1 bo --></em><!--endraw 1-->पहाड़ा पइ उ जगह जहाँ स चोकीदार दूर क चिजियन क लख सकत ह।</div>
</div>
<!-- PARSED ABOVE; EDITING MAY BREAK PARSER -->
</body></html>