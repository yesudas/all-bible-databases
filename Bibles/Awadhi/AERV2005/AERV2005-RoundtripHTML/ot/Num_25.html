<html><head>
<meta http-equiv="Content-Type" content="text/html;charset=utf-8" />
<title>Num 25 &ndash; गनती &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 25);">
<div id="navbar"><a href="../index.html">पवित्तर बाइबिल</a> &ndash; <b>गनती</b> &ndash; <a href="Num_1.html">1</a> ... <a href="Num_23.html">23</a> <a href="Num_24.html">24</a> <b>25</b> <a href="Num_26.html">26</a> <a href="Num_27.html">27</a> ... <a href="Num_36.html">36</a> </div><hr>
<h1>Num 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>पेऑर मँ इस्राएल</h2><span class="vn">1</span> <span class="br-p"><br><br></span>इस्राएल क लोग अबहिं सित्तीम क इलाका मँ सिबिर डाए रहेन। उ समई इस्राएली मनसेधूअन मोआबी मेहररुअन क संग वेस्यावृत्ति करइ लागेन।</div>
<div class="v" id="v2"><span class="vn">2</span> मोआबी मेहररुअन मनसेधुअन क आवइ अउ आपन मिथ्य देवतन क भेंट चढ़ावइ मँ मदद करइ क न्यौतेन। इस्राएली लोगन हुवाँ भोजन किहन अउ देवतन क पूजन। उ ठउरे प इस्राएल क लोग इ तरह लबार देवता-पोर क बाल क पूजा सुरु किहन। यहोवा इ लोगन प किरोध किहेस।</div>
<div class="v" id="v4"><span class="vn">4</span> <span class="br-p"><br><br></span>यहोवा मूसा स कहेस, “इ मनइयन क नेता लोगन क लिआवा। ओनका धूप मँ यहोवा क समन्वा लट्काइ द्या। तब यहोवा इस्राएल क मनइयन प न कोहाइ।”</div>
<div class="v" id="v5"><span class="vn">5</span> <span class="br-p"><br><br></span>तउ मूसा इस्राएल क जजन स कहेस, “तू पचन मँ स हर एक क आपन परिवार समूह मँ ओन लोगन क हेरिके निकारब अहइ जउन मनइयन क पेऑर क लबार देवता बाँल क आराधना खातिर अगुअइ किहन ह। तब तोहका उ मनइयन क जरुर मारि डावइ चाही।”</div>
<div class="v" id="v6"><span class="vn">6</span> <span class="br-p"><br><br></span>उ समइ मूसा अउ सबहिं इस्राएल क नेतन मिलापवाला तम्बू क दुआरे प एक संग बटुरा रहेन। एक इस्राएली मनई एक मिद्यानी मेहरारु क आपन परिवारे मँ आपन घरे लिआवा। उ इ हुवाँ किहेस जहाँ ओका मूसा अउ सारे देवता लखि सकत रहेन। मूसा अउ नेतन मिलापवाला तम्बू क समन्वा रोवत रहेन।</div>
<div class="v" id="v7"><span class="vn">7</span> याजक हारून क पोता अउ एलीआज़ार क पूत पीनहास ऍका लखेन। एह बरे बइठक क तजि दिहस अउ आपन भाला उठाएस।</div>
<div class="v" id="v8"><span class="vn">8</span> उ इस्राएली मनई क पाछे पाछे ओकरे तम्बू मँ गवा। तब उ इस्राएली मनसेधू अउ मिद्यानी मेहरारु क आपन भाला स मारि डाएस। उ तम्बू मँ आपन भाला क दुइनउँ क बदन स भोंकि के पार कइ दिहस। उ टेमॅ इस्राएल क लोगन मँ एक बड़की बेरामी सँचरी रही। मुला जब पीनाहास इ दुइनउँ मनइयन क मारि डाएस तउ बेरामी रुकि गइ।</div>
<div class="v" id="v9"><span class="vn">9</span> इ बेरामी स 24,000 मनई मरि गवा रहेन।</div>
<div class="v" id="v10"><span class="vn">10</span> <span class="br-p"><br><br></span>यहोवा मूसा स कहेस,</div>
<div class="v" id="v11"><span class="vn">11</span> “याजक हारून क पोता अउ एलीआज़ार क पूत फिनहस इस्राएल क लोगन क मोरे किरोध स बचाइ लिहस। उ लोगन क बीच मँ मोर बरे व्यग्रसील रहा। एह बरे मइँ लोगन क आपन व्यग्रता मँ नाहीं मारब्या।</div>
<div class="v" id="v12"><span class="vn">12</span> एह बरे फिनहम स कहा कि मइँ ओकरे संग एक सान्ति क करार करइ चाहत हउँ।</div>
<div class="v" id="v13"><span class="vn">13</span> उ अउ ओकरे पाछे बंसे मँ जन्मा मोरे संग एक करार करिहीं। उ पचे सदा याजकन रइहीं। काहे की उ आपन परमेस्सर क सम्मान बरे व्यग्रसील रहा उ इस्राएल क लोगन क पाप बरे प्रायस्चित किहेस।”</div>
<div class="v" id="v14"><span class="vn">14</span> <span class="br-p"><br><br></span>जउन इस्राएली मनई मिद्यानी मेहरारु क संग मारा गवा रहा ओकर नाउँ ज़िम्रि रहा। उ साल क पूत रहा। उ सिमोन क परिवार समूह क नेता रहा।</div>
<div class="v" id="v15"><span class="vn">15</span> अउर मिद्यानी मेहरारु क मारी गइ रही ओकर नाउँ कोजबी रहा। उ जूर क बिटिया रही। उ अपने परिवार क मुखिया रहा। अउर उ मिद्यानी परिवार समूह क नेता रहा।</div>
<div class="v" id="v16"><span class="vn">16</span> <span class="br-p"><br><br></span>यहोवा मूसा स कहेस,</div>
<div class="v" id="v17"><span class="vn">17</span> “मिद्यानी लोग तोहार दुस्मन अहइँ। तोहका ओनका मारि डावइ चाही।</div>
<div class="v" id="v18"><span class="vn">18</span> उ पचे पहिले ही तोहका आपन दुस्मन बनाइ लिहे अहइँ। उ पचे तोहका ललचाएस अउ तू आपन लबार देवतन क पोर मँ पूजवाया। उ पचे तोहमाँ स एक मनई क कोजबी क संग वेस्यावृत्ति क अपराध करइ बरे बहकाएस। उ मिद्यानी नेता क बिटिया रही। मुला इहइ मेहरारु तब मारी गइ जब इस्राएली लोगन मँ महामारी फइली। इ महामारी एह बरे सँचर गइ काहेकि लोगन क संग लबार देवता बाल-पेऑर क आराधना करइ बरे छल कीन्ह ग रहा।”</div>
</div>
<!-- PARSED ABOVE; EDITING MAY BREAK PARSER -->
</body></html>