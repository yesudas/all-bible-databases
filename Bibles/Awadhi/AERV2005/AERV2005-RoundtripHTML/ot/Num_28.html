<html><head>
<meta http-equiv="Content-Type" content="text/html;charset=utf-8" />
<title>Num 28 &ndash; गनती &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 28);">
<div id="navbar"><a href="../index.html">पवित्तर बाइबिल</a> &ndash; <b>गनती</b> &ndash; <a href="Num_1.html">1</a> ... <a href="Num_26.html">26</a> <a href="Num_27.html">27</a> <b>28</b> <a href="Num_29.html">29</a> <a href="Num_30.html">30</a> ... <a href="Num_36.html">36</a> </div><hr>
<h1>Num 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>रोज क भेंट</h2><span class="vn">1</span> <span class="br-p"><br><br></span>तब यहोवा मूसा स बात किहेस। उ कहेस,</div>
<div class="v" id="v2"><span class="vn">2</span> “इस्राएल क मनइयन क इ हुकुम द्या। ओनसे कहा कि उ पचे मोर बलिदानन अउर अन्नबलि क भोजन जेकर सुगन्ध मोका प्रसन्न करत हीं क भेंट बारी गइ भेंट दुआरा चढ़ावइँ। इ निहिचित करा कि ओका उचित समइ मँ भेंट करइ चाही।</div>
<div class="v" id="v3"><span class="vn">3</span> इ होमबलि क ओनका यहोवा बरे चढ़ावइ चाही। ओनका दोख क बिना एक बरिस का दुइ ठु मेमना रोज भेंट क रूप मँ चढ़ावइ चाही।</div>
<div class="v" id="v4"><span class="vn">4</span> मेमनन मँ स एक क भिन्सारे चढ़ावा अउ दूसर मेमना क सर्यास्त क टेमॅ।</div>
<div class="v" id="v5"><span class="vn">5</span> ऍकरे अलावा एपा क दसवाँ हींसा अन्नबलि हीन क चौथाई जइतून क तेल क संग मिला भवा आटा क द्या।”</div>
<div class="v" id="v6"><span class="vn">6</span> (इ रोज क होम बलि अहइ जउन सीनै पहाड़ प प्रथम दाईं सरू किहे गवा रहेन। इ बारी गइ भेंट रही जउन यहोवा बरे सुहावना सुगन्ध अहइ।)</div>
<div class="v" id="v7"><span class="vn">7</span> “मनइयन क बारी गइ भेंट क संग पयेबलि करइ चाही। ओनका हर एक भेड़ क संग हीन क एक चौथाई दाखरस देइ चाही। उ पयेबलि क पवित्तर ठउरे मँ वेदी प डावा। इ यहोवा क भेंट अहइ।</div>
<div class="v" id="v8"><span class="vn">8</span> दूसरे भेड़ा क भेंट गोधूरि क टेमॅ चढ़ावा। ऍका भिन्सारे क भेंट क तरह चढ़ावा। अन्नबलि अउ दाखरस क एक ही तरीका स भेंट करिहीं। इ बारी गइ भेंट रही जउन यहोवा बरे सुहावना सुगन्ध अहइ।</div>
<div class="v" id="v9"><h2>सबित भेंट</h2><span class="vn">9</span> <span class="br-p"><br><br></span>“सबित क दिन एक बरिस क बेदोखे क दुइ मेमना जइतून क तेल क संग मिला एपा क दुइ दसवाँ हींसा बढ़िया आटा क अन्नबलि अउ पयेबलि अउ दाखरस भी चढ़ावा।</div>
<div class="v" id="v10"><span class="vn">10</span> इ हरेक सबित क दिन क खास भेंट अहइ। इ भेंट रोजाना राजे क भेंट अउ दाखरस क भेंट क अलावा अहइ।”</div>
<div class="v" id="v11"><h2>नवा चन्द्रिमा क भेंट</h2><span class="vn">11</span> <span class="br-p"><br><br></span>“हर एक महीना क पहिले दिन तू यहोवा क होमबलि चढ़उब्या। इ भेंट बेदोखे क दुइ बर्धा, एक भेड़ा अउ एक बरिस क सात मेमना होइ।</div>
<div class="v" id="v12"><span class="vn">12</span> हर एक बर्धा क संग जइतून क तेल क संग जेहमा एपा क तीन दसवाँ हींसा बढ़िया आटा क भेंट भी चढ़ावा। हर एक भेड़ा क संग जइतून क तेल क संग मिला एपा क दुइ दसवाँ हींसा बढ़िया आटा क भेंट भी चढ़ावा।</div>
<div class="v" id="v13"><span class="vn">13</span> हर एक भेड़ क बच्चा क संग जइतून क तेल क संग मिला भवा एपा क दसवाँ हींसा बढ़िया आटा क भेंट भी चढ़ावा। इ होमबलि अहइ जे आगी मँ तइयार भवा अहइ इ यहोवा बरे सुहावना सुगन्ध अहइ।</div>
<div class="v" id="v14"><span class="vn">14</span> पयेबलि मँ आधा हीन दाखरस हर एक बर्धा क संग, तिहाई हीन दाखरस हर एक भेड़ा क संग अउ चौथाई हीन दाखरस हर एक मेमना क संग होइ चाही। इ होमबलि अहइ जउन बरिस क हर एक महीना चढ़ावइ जाइ चाही।</div>
<div class="v" id="v15"><span class="vn">15</span> हमेसा रोजाना क होमबलि अउ पयेबलि क अलावा तोहका यहोवा क एक बोकरा देइ चाही। उ बोकरा पापबलि होइ।</div>
<div class="v" id="v16"><h2>फसह त्यौहार</h2><span class="vn">16</span> <span class="br-p"><br><br></span>“पहले महीना नीसान क चउदहवाँ दिन यहोवा क सम्मान मँ फसह पर्व होइ।</div>
<div class="v" id="v17"><span class="vn">17</span> उ महीना क पन्द्रहवाँ दिन बे खमीरे क रोटी क दावत सुरु होत ह। इ पवित्तर जलसा सात दिनाँ तलक रहत ह। तू सिरिफ उहइ रोटी खाइ जउन बे खमीरे क होइ।</div>
<div class="v" id="v18"><span class="vn">18</span> इ पवित्तर जलसा क पहिले दिन तोहका खास बइठक बोलावइ चाही। उ दिन तोहका कउनो काम नाहीं करइ चाही।</div>
<div class="v" id="v19"><span class="vn">19</span> तू यहोवा क होमबलि देब्या। इ होमबलि दोख क बिना दुइ बर्धा, एक ठु भेड़ा अउ एक बरिस क सात ठु मेमना होइ।</div>
<div class="v" id="v20"><span class="vn">20</span> हर एक बर्धा क साथ जइतून क तेल क साथ साना भवा एपा क तीन दसवाँ हींसा बढ़िया आटा, भेड़ा क संग जइतून क तेल क संग साना भवा एपा क दुइ दसवाँ हींसा बढ़िया आटा अउर हर एक मेमना क संग एपा क दसवाँ हींसा जइतून क तेल क संग साना भवा बढ़िया आटा क अन्नबलि भी होइ।</div>
<div class="v" id="v22"><span class="vn">22</span> तोहका एक बोकरा भी देइ चाही। उ बोकरा तोहरे बरे पापबलि होइ। इ तोहरे पाप क ढाँपि देइ।</div>
<div class="v" id="v23"><span class="vn">23</span> तू पचन क ओन भेंटन क अलवा देइ चाही जउन तू हर एक भिन्सारे होमबलि क रूप मँ देत रहत ह।</div>
<div class="v" id="v24"><span class="vn">24</span> <span class="br-p"><br><br></span>“उहइ तरह तोहका सात दिनाँ तलक बलि भेंट देइ चाही। इ आगी क दुआरा होमबलि क रूप मँ अन्न भेंटन होइ। इ यहोवा बरे सुहावना सुगन्ध अहइ। तू नेमॅ स होमबलि अउ ऍकर दाखरस भेंट चढ़उब्या। ऍकरे अलावा तू भोजन चढ़उब्या। होमबलि क अलावा इ भेंट क तोहका देइ चाही जउन तू रोज देत ह।</div>
<div class="v" id="v25"><span class="vn">25</span> <span class="br-p"><br><br></span>“तब फसह क सतऍ दिन तू एक पवित्तर सभा बुलाउब्या, अउर उ दिन तू कउनो काम नाहीं करब्या।</div>
<div class="v" id="v26"><h2>हफ्ता क त्यौहार (पिन्तेकुस्त)</h2><span class="vn">26</span> <span class="br-p"><br><br></span>“पहिले फल क उत्सव क अवसर पइ तोहका यहोवा क एक नवा अनाज क भेंट जरूर देइ चाहीं। उ टेमॅ प तोहका एक खास बइठक बोलावइ चाही। तू उ दिन कउनो काम नाहीं करब्या।</div>
<div class="v" id="v27"><span class="vn">27</span> तू पचे होमबलि चढ़उब्या। उ बलि यहोवा बरे सुहावानी सुगन्ध होइ। तू सबइ बे दोखे क दुइ साँड़, एक-एक बरिस क भेड़ा अउ सात मेमना क भेंट चढ़उब्या।</div>
<div class="v" id="v28"><span class="vn">28</span> तू हर एक साँड़ क संग जइतून क तेल क संग साना भवा एपा क तीन दसवाँ हींसा बढ़िया आटा, हर एक भेड़ा क संग एपा क दुइ दसवाँ हींसा</div>
<div class="v" id="v29"><span class="vn">29</span> अउ हर एक मेमना क संग एपा क दसवाँ हींसा आटा क भेंट चढ़उब्या।</div>
<div class="v" id="v30"><span class="vn">30</span> तोहका आपन पापे क ढाँपइ बरे एक ठु बैंकरा क बलि चढ़ावइ चाही।</div>
<div class="v" id="v31"><span class="vn">31</span> तोहका इ भेंट रोजाना क दग्ध-भेंट अउ ऍकर अन्नबलि क अलावा चढ़ावइ चाही। ठान ल्या कि गोरुअन मँ कउनो दोख नाहीं हो। अउर इ निहचय करि ल्या कि पयेबलि ठीक बाटइ।</div>
</div>
<!-- PARSED ABOVE; EDITING MAY BREAK PARSER -->
</body></html>