<html><head>
<meta http-equiv="Content-Type" content="text/html;charset=utf-8" />
<title>Num 31 &ndash; गनती &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 31);">
<div id="navbar"><a href="../index.html">पवित्तर बाइबिल</a> &ndash; <b>गनती</b> &ndash; <a href="Num_1.html">1</a> ... <a href="Num_29.html">29</a> <a href="Num_30.html">30</a> <b>31</b> <a href="Num_32.html">32</a> <a href="Num_33.html">33</a> ... <a href="Num_36.html">36</a> </div><hr>
<h1>Num 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>इस्राएल मिदियनन क खिलाफ फुन हमला किहेस</h2><span class="vn">1</span> <span class="br-p"><br><br></span>यहोवा मूसा स बात किहेस। उ कहेस,</div>
<div class="v" id="v2"><span class="vn">2</span> “‘मइँ इस्राएल क लोगन क संग मिद्यानी लोग जउन किहे बाटइँ, ओकरे बरे मइँ सजा देब।’ ओकरे पाछे मूसा तू मरि जाब्या।”</div>
<div class="v" id="v3"><span class="vn">3</span> <span class="br-p"><br><br></span>एह बरे मूसा मनइयन स बात किहेस। उ कहेस, “आपन कछू मनइयन क जुद्ध बरे तइयार करा। यहोवा ओन मनइयन क प्रयोग मिदयानी लोगन क सजा देइ मँ करिहीं।</div>
<div class="v" id="v4"><span class="vn">4</span> अइसे 1,000 मनइयन क इस्राएल क परिवार समूहन स चुना।</div>
<div class="v" id="v5"><span class="vn">5</span> इस्राएल क सबहिं परिवार समूहन स 12,000 सिपाही होइहीं।”</div>
<div class="v" id="v6"><span class="vn">6</span> <span class="br-p"><br><br></span>मूसा ओन 12,000 मनइयन क जुद्ध बरे पठाएस। उ याजक एलीआज़ार क पूत पनीहास क ओनके संग पठाएस। पनीहास आपन संग पवित्तर चीजन, सीगं अउ तुरहियन लइ लिहेस।</div>
<div class="v" id="v7"><span class="vn">7</span> इस्राएल क लोग मिदियानी लोगन क नरसिंग वइसेन ही लड़ेन जइसा यहोवा मूसा क हुकुम दिहे रहा। उ पचे सबहिं मिद्यानी मनइयन क मारि डाएन।</div>
<div class="v" id="v8"><span class="vn">8</span> जउन मनइयन क उ पचे मारि डाएन ओहमाँ एवी, रकैम, सूर, हूर अउ रेबा इ सबइ पाँच मिद्यानी राजा रहेन। उ पचे बेआँर क पूत बिलाम क भी तरवारे स मारि डाएस।</div>
<div class="v" id="v9"><span class="vn">9</span> <span class="br-p"><br><br></span>इस्राएल क लोग मिद्यानी मेहररुअन अउ गदेलन, ओनकइ सब भेड़ी, गइयन अउ सब चीजन क बन्दी बनाइ लिहन।</div>
<div class="v" id="v10"><span class="vn">10</span> तब उ पचे ओनके सब डेरन मँ अउ सहरन मँ आगी लगाइ दिहन जहाँ उ पचे रहत रहेन।</div>
<div class="v" id="v11"><span class="vn">11</span> उ पचे सब मनइयन अउ गोरुअन क लइ लिहन,</div>
<div class="v" id="v12"><span class="vn">12</span> अउर ओनका मूसा, याजक एलीआज़ार अउ इस्राएल क सब लोगन क लगे लइ गएन। उ पचे ओन सबहिं इस्राएल क सिबिर मँ लाएन जेनका उ पचे हुवाँ पाइ लिहन। इस्राएल क लोग मोआब क समतल मँ बसा यरदन घाटी मँ सिबिर डाए रहेन। इ यरीहो क निचके यरदन नदी क पूरब कइँती रहा।</div>
<div class="v" id="v13"><span class="vn">13</span> तब मूसा, याजक एलीआज़ार अउ मनइयन क नेता, सिपाहियन स मिलइ बरे डेरन स बाहेर गएन।</div>
<div class="v" id="v14"><span class="vn">14</span> <span class="br-p"><br><br></span>मूसा सेनापति लोगन प बहोत कोहान रहा। उ ओन 1,000 क फउज क संचालक लोगन अउ एक सौ क फउज क संचालक लोगन प कोहान रहा जउन जुद्ध स लौटिके आए रहेन।</div>
<div class="v" id="v15"><span class="vn">15</span> मूसा ओनसे कहेस, “तू आदमी लोग मेहररुअन क काहे जिअत रहइ दिहा?</div>
<div class="v" id="v16"><span class="vn">16</span> लखा इ अउरत ही रही जेकरे वजह स बिलाम क घरना मँ इस्राएलियन बरे समस्या पइदा भइन अउ पेऑर मँ यहोवा क खिलाफ होइ गएन जेहसे इस्राएल क मनइयन क महामारी भोगइ क पड़ी।</div>
<div class="v" id="v17"><span class="vn">17</span> तउ अब मिद्यानी नर गदेलन क मारि डावा। अउर ओन सबहिं मिद्यानी मेहररुअन क मारि डावा जउन कउनो मनई क संग रही होइँ। ओन सब मेहररुअन क मारि डावा जेकर कउनो मनई क संग सारीरिक सम्बंध होइ।</div>
<div class="v" id="v18"><span class="vn">18</span> तू सिरिफ ओन सबहिं बिटियन क जिअइ द्या जेकर कउनो मनई क संग सारीरिक सम्बंध नाहीं भइ।</div>
<div class="v" id="v19"><span class="vn">19</span> तब एकर बाद तू सबइ सिपाहियन क जउन लोगन क मारेस या ल्हास क छुएस सात दिना तलक सिबिर क बाहर रहइ क पड़ी। तीसरे अउ सताएँ दिनन तू अउर तोहार बन्दी सुद्ध होब्या।</div>
<div class="v" id="v20"><span class="vn">20</span> तोहका उहइ काम सातवें दिन फिर करइ क होइ। तोहका आपन सबहिं ओढ़ना धोवइ चाही। तोहका चाम क बनी हर चीज ऊनी अउ काठे क बनी चीजन क भी धोवइ चाही। तोहका सुद्ध होइ जाइ चाही।”</div>
<div class="v" id="v21"><span class="vn">21</span> <span class="br-p"><br><br></span>तब याजक एलीआज़ार सिपाहियन स कहेस कउन जुद्ध क लउटेस ह। उ कहेस, “इ उहइ नेम बाटेन जेका यहोवा मूसा क दिहे रहा।</div>
<div class="v" id="v22"><span class="vn">22</span> मुला जउन चीजन आगी मँ डाइ जाइ सकत हीं ओकरे बारे मँ अलग-अलग नेमॅ अहइँ। तोहका सोना, चाँदी, काँसा, लोहा, टिन या सीसा क आगी मँ डावइ चाही। जब तू ओनका सुद्धीकरण बरे लाल गाय क राख मिला भवा पानी स धोवा उ सबइ सुद्ध होइ जइहीं। जदि चीजन आगी मँ न नाई जाइ सकइँ तउ तोहका ओनका पानी स धोवइ चाही।</div>
<div class="v" id="v24"><span class="vn">24</span> सतऍ दिन तोहका आपन सारा ओढ़ना धोवइ चाही। जब तू सुद्ध होइ जाब्या। ओकरे बाद तू पचे सिबिर मँ आइ सकत ह।”</div>
<div class="v" id="v25"><span class="vn">25</span> <span class="br-p"><br><br></span>तब यहोवा मूसा स कहेस,</div>
<div class="v" id="v26"><span class="vn">26</span> “मूसा तोहका याजक एलीआज़ार अउ सबहिं नेता लोगन क चाही कि तू पचे ओन बन्दियन, गोरुअन अउ सबहिं चीजन क गना जेनका फउजी लोग जुद्ध स लाए होइँ।</div>
<div class="v" id="v27"><span class="vn">27</span> तब ओन सबहिं चिजियन क जुद्ध मँ भाग लेइ वालन आधा फउजी लोगन अउ बाकी आधा इस्राएल क मनइयन मँ बाँटि देइ चाही।</div>
<div class="v" id="v28"><span class="vn">28</span> जउन सिपाही जुद्ध मँ भाग लेइ ग रहेन ओनसे ओन चीजन क कर ल्या। उ हींसा यहोवा क होइ। हर एक पाँच सौ चीजन मँ स एक यहोवा क हींसा होइ। एहमाँ मनई, गाय, गदहन अउ भेड़ी सामिल अहइँ।</div>
<div class="v" id="v29"><span class="vn">29</span> जउन फउजी जुद्ध मँ जउन चीजन क पाएन ह, ओनका आधी हींसा कर क रूप मँ ल्या। तब ओन चीजन क (प्रति एक पाँच सौ मँ स एक) याजक एलीआज़ार क द्या। तब हींसा यहोवा क होइ।</div>
<div class="v" id="v30"><span class="vn">30</span> अउर तब बाकी लोगन क आधा मँ स हर एक पचास चीजन मँ स एक चीज ल्या। एहमाँ मनई, गाय, गदहन, भेड़ी या दूसर जनावर सामिल बाटेन। इ हींसा लेवी बंसी मनइयन क द्या। काहे? काहेकी लेवी बंसी यहोवा क पवित्तर तम्बू क देखत रेखत हीं।”</div>
<div class="v" id="v31"><span class="vn">31</span> <span class="br-p"><br><br></span>इ तरह मूसा अउ एलीआज़ार उहइ किहन जउन मूसा क यहोवा क हुकुम रहा।</div>
<div class="v" id="v32"><span class="vn">32</span> फउजी सिपाही 6,75,000 भेड़ीन,</div>
<div class="v" id="v33"><span class="vn">33</span> बहत्तर हजार गोरु,</div>
<div class="v" id="v34"><span class="vn">34</span> इक्सठ हजार गदहन,</div>
<div class="v" id="v35"><span class="vn">35</span> बत्तीस हजार मेहररुअन लूटे रहेन। (इ सबइ अइसी मेहररुअन रहिन जेनकइ कउनो मनई क संग सारीरिक सम्बंध नाहीं रहा।)</div>
<div class="v" id="v36"><span class="vn">36</span> जउन सिपाही जुद्ध मँ गए रहेन उ सबइ आपन हींसा क 3,37,500 भेड़िन क पाइ लिहन।</div>
<div class="v" id="v37"><span class="vn">37</span> फउजियन स लीन्ह ग यहोवा क कर 675 भेंड़ रहा।</div>
<div class="v" id="v38"><span class="vn">38</span> फउजियन क 36,000 गाइयन मिलि गएन। उ पचे बहत्तर यहोवा क दिहेन।</div>
<div class="v" id="v39"><span class="vn">39</span> फउजी 30,500 गदहा पाइ गएन। उ पचे यहोवा क इकसठ दिहेन।</div>
<div class="v" id="v40"><span class="vn">40</span> फउजियन क 16,000 मेहरारु मिलिन। उ सबइ यहोवा क बत्तीस दिहेन।</div>
<div class="v" id="v41"><span class="vn">41</span> यहोवा क हुकुम क मुताबिक मूसा यहोवा बरे दीन्ह गइ ओन सारी भेंटन क याजक एलीआज़ार क दिहस।</div>
<div class="v" id="v42"><span class="vn">42</span> <span class="br-p"><br><br></span>तब मूसा मनइयन स मिला भवा आधा हींसा क गनेस। इ उ हींसा रहा जेका मूसा जुद्ध मँ जाइवालन फउजियन स लिहे रहा।</div>
<div class="v" id="v43"><span class="vn">43</span> मनइयन 3,37,500 भेड़ी,</div>
<div class="v" id="v44"><span class="vn">44</span> छत्तीस हजार गाइयन,</div>
<div class="v" id="v45"><span class="vn">45</span> तीस हजार पाँच सौ गदहा</div>
<div class="v" id="v46"><span class="vn">46</span> अउ 16,000 मेहरारु पाएन।</div>
<div class="v" id="v47"><span class="vn">47</span> मूसा हर एक पचास चीजन प एक चीज यहोवा बरे लिहस। एहमा गोरु अउ मनई दुइनऊ सामिल रहेन। तब ओन चीजन क उ लेवी बंसी लोगन क दिहेस। काहेकि उ यहोवा क पवित्तर तम्बू क देखत रेखत रहेन। मूसा इ यहोवा क हुकुम क मुताबिक किहेस।</div>
<div class="v" id="v48"><span class="vn">48</span> <span class="br-p"><br><br></span>तब सेना क संचालक (1,000 सिपाहियन क सेनापति अउ एक सौ सिपाहियन क सेनापति) मूसा क निअरे गएन।</div>
<div class="v" id="v49"><span class="vn">49</span> उ पचे मूसा स कहेन, “हम पचे आपन फउजियन क गना ह। हम पचन मँ स कउनो भी कम नाहीं अहइ।</div>
<div class="v" id="v50"><span class="vn">50</span> एह बरे हम लोग हर एक ठु सिपाही स यहोवा क भेंट लइ आवत अही। हम पचे सोना क चीज बाजूबन्द, कड़ा, मुँदरी, बाली अउ हबेल लइ आवत अही। इ सब भेंट यहोवा क समन्वा हमार पाप बरे प्रायस्चित बरे होइ।”</div>
<div class="v" id="v51"><span class="vn">51</span> <span class="br-p"><br><br></span>एह बरे मूसा उ सबइ सोना क चीज लिहस अउ याजक एलीआज़ार क ओन चीजन्क दिहस।</div>
<div class="v" id="v52"><span class="vn">52</span> एक हजार फउजियन क सेनापतियन अउ एक सौ मनइ क सेनापातियन जउन सोना बटोरेन ओकर वजन 16,750 सेकेल रहा।</div>
<div class="v" id="v53"><span class="vn">53</span> हर एक फउजी लड़ाई मँ मिली भइ बाकी चीजन क हींसा अपने लगे रख लिहस।</div>
<div class="v" id="v54"><span class="vn">54</span> मूसा अउ याजक एलीआज़ार एक हजार फउजियन क सेनापतियन अउर एक सौ मनइयन क सेनापातियन स सोना अंगीकार किहस। तब उ पचे सोना क मिलापवाला तम्बू मँ धरेस। इ भेंट एक यादगार क रूप मँ इस्राएल क लोगन बरे यहोवा क समन्वा रहिन।</div>
</div>
<!-- PARSED ABOVE; EDITING MAY BREAK PARSER -->
</body></html>