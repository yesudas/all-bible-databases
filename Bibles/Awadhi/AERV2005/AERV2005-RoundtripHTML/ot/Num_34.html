<html><head>
<meta http-equiv="Content-Type" content="text/html;charset=utf-8" />
<title>Num 34 &ndash; गनती &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 34);">
<div id="navbar"><a href="../index.html">पवित्तर बाइबिल</a> &ndash; <b>गनती</b> &ndash; <a href="Num_1.html">1</a> ... <a href="Num_32.html">32</a> <a href="Num_33.html">33</a> <b>34</b> <a href="Num_35.html">35</a> <a href="Num_36.html">36</a> </div><hr>
<h1>Num 34</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>कनान क चउहद्दी</h2><span class="vn">1</span> <span class="br-p"><br><br></span>यहोवा मूसा स बात किहस। उ कहेस,</div>
<div class="v" id="v2"><span class="vn">2</span> “इस्राएल क लोगन क इ हुकुम द्या: तू पचे कनान देस मँ आवत अहा। तू लोग इ देस क हरउब्या। तू पचे पूरा कनान देस लइ लेब्या।</div>
<div class="v" id="v3"><span class="vn">3</span> दक्खिनी अउ तू लोग एदोम क निअरे सीन रेगिस्तान क हींसा पाइ लेब्या। दक्खिनी सिवान मृत-सागर क दक्खिनी छोर स सुरु होइ।</div>
<div class="v" id="v4"><span class="vn">4</span> इ बिच्छूदरे क दक्खिन कइँती स गुजरी। इ सीन रेगिस्तान स होइके कादेसबर्ने तलक जाइ, अउर तब हसरद्दार तथा तब इ अस्मोन स होइके चली।</div>
<div class="v" id="v5"><span class="vn">5</span> अस्मोन स सिवान मिस्र नदी तलक जाइ अउ एकर आखिर भूमध्य सागर प होइ।</div>
<div class="v" id="v6"><span class="vn">6</span> तोहार पच्छिउ क सिवान भूमध्य सागर होइ।</div>
<div class="v" id="v7"><span class="vn">7</span> तोहार उत्तरी सीमा भूमध्य सागर प सुरु होइ अउ होर पहाड़े तलक जाइ। लबानोन मँ</div>
<div class="v" id="v8"><span class="vn">8</span> इ लबानोन मँ हाँर पहाड़े स लबोहामात तलक जाइ क प्रवेस दुआर अहइ। एकर बाद इ सदद तक जाइ।</div>
<div class="v" id="v9"><span class="vn">9</span> तब इ चउहद्दी जिप्रोन क जाइ अउर इ हसेरनान प खतम होइ। इ तरह इ तोहार उत्तरी चउहद्दी होइ।</div>
<div class="v" id="v10"><span class="vn">10</span> तोहार पुर्बिहा चउहद्दी एनान प सुरु होइ अउर इ सपान तक जाइ।</div>
<div class="v" id="v11"><span class="vn">11</span> सपान स चउहद्दी ऐन क पूरब रिबला तलक जाइ। किन्नरेत समुद्दर गलील क सागर क संग क पहाड़ियन क संग सिवान चलत रही।</div>
<div class="v" id="v12"><span class="vn">12</span> तब सिवान यरदन नदी क संग संग चली। ऍकर अन्त मृत-सागर प होइ। तोहरे देस क चारिहुँ कइँती क चउहद्दी हिअँइ बा।”</div>
<div class="v" id="v13"><span class="vn">13</span> <span class="br-p"><br><br></span>मूसा इस्राइल क लोगन क हुकुम दिहस, “इहइ उ देस अहइ जेका तू पउब्या। तू लोग नौ परिवार समूहन अउ मनस्से परिवार समूह क आधा मनइयन बरे धरती बाँटइ खातिर ओनके नाउँ क गोटी डउब्या।</div>
<div class="v" id="v14"><span class="vn">14</span> रूबेन, गाद अउ क परिवार समूहन मनस्से क आधा परिवार समूह क मनइयन पहिलेन ही आपन प्रदेस लइ लिहे अहइँ।</div>
<div class="v" id="v15"><span class="vn">15</span> उ अढ़ाई परिवार समूहन यरीहो क निचके यरदन नदी क पूरब आपन पहँटा लइ लिहे अहइ।”</div>
<div class="v" id="v16"><span class="vn">16</span> <span class="br-p"><br><br></span>तब यहोवा मूसा स बात किहेस। उ कहेस,</div>
<div class="v" id="v17"><span class="vn">17</span> “इ सबइ उहइ लोग अहइँ जउन भुइँया बाँटइ मँ तोहार मदद करिहीं: याजक एलीआज़ार, नून क पूत यहोसू,</div>
<div class="v" id="v18"><span class="vn">18</span> अउ हर एक परिवार समूहन स तू पचे एक ठु नेता चुनब्या। इ लोग भुइँया क बँटवारा करिहीं।</div>
<div class="v" id="v19"><span class="vn">19</span> नेता लोगन क नाउँ इ अहइँ: <span class="br-p"><br><br></span>यहूदा क परिवार समूह स युपुन्ने क पूत कालेब।</div>
<div class="v" id="v20"><span class="vn">20</span> <span class="br-p"><br><br></span>सिमोन क परिवार समूह स, अम्मीहूद क पूत समूएल।</div>
<div class="v" id="v21"><span class="vn">21</span> <span class="br-p"><br><br></span>बिन्यामीन क परिवार समूह स, किसलेस क पूत एलीहदद।</div>
<div class="v" id="v22"><span class="vn">22</span> <span class="br-p"><br><br></span>दान क परिवार समूह स, योगिल क पूत बुक्की।</div>
<div class="v" id="v23"><span class="vn">23</span> <span class="br-p"><br><br></span>मनस्से (यूसुफ क पूते) क परिवार समूह स, एपोद क पूत हन्नीएल।</div>
<div class="v" id="v24"><span class="vn">24</span> <span class="br-p"><br><br></span>एप्रैम (यूसुफ क पूते) क परिवार समूह स, सिप्तानी क पूत कमूएल।</div>
<div class="v" id="v25"><span class="vn">25</span> <span class="br-p"><br><br></span>जबूलून क परिवार समूह स, पर्नाक क पूत एलीसापान।</div>
<div class="v" id="v26"><span class="vn">26</span> <span class="br-p"><br><br></span>इस्साकार क परिवार समूह स, अज्ज़ान क पूत पलतीएल।</div>
<div class="v" id="v27"><span class="vn">27</span> <span class="br-p"><br><br></span>आसर क परिवार समूह स, सलोमी क पूत अहीदूद।</div>
<div class="v" id="v28"><span class="vn">28</span> <span class="br-p"><br><br></span>नपताली क परिवार समूह स, अम्मीहूद क पूत पदहेल।”</div>
<div class="v" id="v29"><span class="vn">29</span> <span class="br-p"><br><br></span>यहोवा इ मनइयन क इस्राएल क लोगन मँ कनान क भुइँया बाँटइ बरे चुनेस।</div>
</div>
<!-- PARSED ABOVE; EDITING MAY BREAK PARSER -->
</body></html>