<html><head>
<meta http-equiv="Content-Type" content="text/html;charset=utf-8" />
<title>ओबद्याह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Obad', 1);">
<div id="navbar"><a href="../index.html">पवित्तर बाइबिल</a> &ndash; <b>ओबद्याह</b></div><hr>
<h1>Obad</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>एदोम दण्डित होइ</h2><span class="vn">1</span> <span class="br-p"><br><br></span>इ ओबद्याह क दर्सन अहइ। मोर सुआमी यहोवा एदोम क बारे मँ इ कहत ह: <span class="br-p"><br><br></span><span class="br-ind"><br><span class="indent">&nbsp;</span></span>हम यहोवा परमेस्सर स इ संदेस पाइ गए ह।<br> <span class="br-ind"><br><span class="indent">&nbsp;</span></span>रास्ट्रन क एक ठु दूत पठवा गवा ह।<br> <span class="br-ind"><br><span class="indent">&nbsp;</span></span>उ कहेस, “हम पचन क एदोम क खिलाफ लड़इ बरे चलइ द्या।”<br></div>
<div class="v" id="v2"><h2>यहोवा एदोम स कहत ह</h2><span class="vn">2</span> <span class="br-ind"><br><span class="indent">&nbsp;</span></span>“एदोम, मइँ तोहार सबन त नान्ह रास्ट्र बनाइ देब।<br> <span class="br-ind"><br><span class="indent">&nbsp;</span></span>लोग तोहसे बहोत घिना करिहीं।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>तू आपन घमण्ड क जरिये छला गवा अहा।<br> <span class="br-ind"><br><span class="indent">&nbsp;</span></span>तू उँचकी पहाड़ियन क गुफन मँ रहत बाट्या।<br> <span class="br-ind"><br><span class="indent">&nbsp;</span></span>तोहार घर पहाड़ियन मँ उँचाई प बाटइ।<br> <span class="br-ind"><br><span class="indent">&nbsp;</span></span>तू आपन मने मँ कहत अहा,<br> <span class="br-ind"><br><span class="indent">&nbsp;</span></span>‘मोका कउनो भी धूरी नाहीं चटाइ सकत।’”<br></div>
<div class="v" id="v4"><h2>एदोम नीच कीन्ह जाइ</h2><span class="vn">4</span> <span class="br-ind"><br><span class="indent">&nbsp;</span></span>परमेस्सर यहोवा इ कहत ह:<br> <span class="br-ind"><br><span class="indent">&nbsp;</span></span>“जदपि तू उकाब क तरह ऊपर उड़ा,<br> <span class="br-ind"><br><span class="indent">&nbsp;</span></span>अउर आपन घोसला तारन क बीच बनाइ ल्या,<br> <span class="br-ind"><br><span class="indent">&nbsp;</span></span>तउ भी मइँ तोहका हुआँ स खाले उतारबउँ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>तू फुरइ बरबाद होइ जाब्या। देखा।<br> <span class="br-ind"><br><span class="indent">&nbsp;</span></span>कउनो चोर तोहरे हिआँ आवत हीं।<br> <span class="br-ind"><br><span class="indent">&nbsp;</span></span>जब, राति मँ डाकू आवत ही।<br> <span class="br-ind"><br><span class="indent">&nbsp;</span></span>तउ उ पचे भी ओतना ही चोराइके या लूटिके लइ जात ही जेतँना लइ जाइ सकत ही।<br> <span class="br-ind"><br><span class="indent">&nbsp;</span></span>तोहार बगियन मँ जब मजदूर अंगूर तोरइ आवत हीं<br> <span class="br-ind"><br><span class="indent">&nbsp;</span></span>तउ अंगूर तोरइ क पाछे उ पचे कछू न कछू अंगूर छोड़िके जात हीं।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>मुला हे एदोम।<br> <span class="br-ind"><br><span class="indent">&nbsp;</span></span>तोहसे तोहार सब कछू छोर लीन्ह जाइ।<br> <span class="br-ind"><br><span class="indent">&nbsp;</span></span>लोग तोहरे सबहिं खजानन क हेरि लेइहीं अउर हथियाइ लेइही।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>उ सबइ लोग जउन तोहार मीत अहइँ,<br> <span class="br-ind"><br><span class="indent">&nbsp;</span></span>तोहका देस स बाहेर जाइ का मजबूर करिहीं।<br> <span class="br-ind"><br><span class="indent">&nbsp;</span></span>तोहार संग सान्ति स रहइवालन<br> <span class="br-ind"><br><span class="indent">&nbsp;</span></span>तोहका धोखा देइही अउर तोहका हरइहीं।<br> <span class="br-ind"><br><span class="indent">&nbsp;</span></span>उ सबइ लोग जउन तोहार रोटिन्क तोहार संग खावात ह<br> <span class="br-ind"><br><span class="indent">&nbsp;</span></span>तोहार बरे फंदा डावइ क जोजना बनात ह।<br> <span class="br-ind"><br><span class="indent">&nbsp;</span></span>‘तू ऍका नाहीं समुझ सकब्या।’”<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा कहत ह: “ओह दिन,<br> <span class="br-ind"><br><span class="indent">&nbsp;</span></span>मइँ सदोम क बुद्धिमान लोगन्क बरबाद करब<br> <span class="br-ind"><br><span class="indent">&nbsp;</span></span>अउ मइँ एसाव पहाड़े स समुझदारी क नास करब।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>तबहिं, हे तेमान, तोहार सक्तीसली लोग भयभीत होइहीं<br> <span class="br-ind"><br><span class="indent">&nbsp;</span></span>अउर एसाव पहाड़े क हर मनई मारि जाब्या।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>तू सरम स धँसि जाब्या,<br> <span class="br-ind"><br><span class="indent">&nbsp;</span></span>अउर तू हमेसा बरे बरबाद होइ जाब्या।<br> <span class="br-ind"><br><span class="indent">&nbsp;</span></span>काहेकि आपन भाई याकूब बरे तू पचे ऍतना क्रूर निकरया।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ओह समइ, तू इस्राएल क दुस्मन होइ गवा।<br> <span class="br-ind"><br><span class="indent">&nbsp;</span></span>अजनबी याकूब क खजाना लइ गया।<br> <span class="br-ind"><br><span class="indent">&nbsp;</span></span>बिदेसी लोग इस्राएल क नगर-दुआर मँ घुसेन।<br> <span class="br-ind"><br><span class="indent">&nbsp;</span></span>उ बिदेसी लोग गोट डाइके इ निहचय किहेन कि उ पचे यरूसलेम क कउन स हींसा लेइही।<br> <span class="br-ind"><br><span class="indent">&nbsp;</span></span>तउ उ समइ तू ओन लोगन क दुस्मनन क नाईं रह्या।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>तू आपन भाई क बिपत काल मँ हँस्या,<br> <span class="br-ind"><br><span class="indent">&nbsp;</span></span>तू इ नाही करइ चाही रह्या<br> <span class="br-ind"><br><span class="indent">&nbsp;</span></span>तू पचे तबहिं खुस रह्या<br> <span class="br-ind"><br><span class="indent">&nbsp;</span></span>जबहिं लोग यहूदा क बरबाद किहेन।<br> <span class="br-ind"><br><span class="indent">&nbsp;</span></span>तू वइसा नाहीं करइ चाही रह्या।<br> <span class="br-ind"><br><span class="indent">&nbsp;</span></span>ओनकर बिपत क समइ तू ओनकर खिल्ली ओड़ॉया।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>तू मोरे लोगन्क नगर-दुआर मँ घुस्या<br> <span class="br-ind"><br><span class="indent">&nbsp;</span></span>अउर ओनकर समस्यन पइ हँस्या।<br> <span class="br-ind"><br><span class="indent">&nbsp;</span></span>अउर तोहका अइसा नाहीं करइ क चाही रहा।<br> <span class="br-ind"><br><span class="indent">&nbsp;</span></span>तोहका ओकरे खजानन क दूसर दुस्मनन क नाईं नाहीं लेइ चाही रहा।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>तोहका ओन लोगन्क चोराहे पइ नाहीं धइ चाही<br> <span class="br-ind"><br><span class="indent">&nbsp;</span></span>जउन बचिके निकरत चाहत रहा<br> <span class="br-ind"><br><span class="indent">&nbsp;</span></span>अउर तोहका ओका ओकरे दुस्मनन क वापिस नाहीं देइ चाही रहा।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>सबहिं रास्ट्रन पइ हाली ही यहोवा क दिन आवत अहइ।<br> <span class="br-ind"><br><span class="indent">&nbsp;</span></span>तू दूसर लोगन क संग बुरा किहा।<br> <span class="br-ind"><br><span class="indent">&nbsp;</span></span>उ सबइ ही बुरइयन तोहार संग घटिहीं।<br> <span class="br-ind"><br><span class="indent">&nbsp;</span></span>उ सबइ बुरइयन तू तोहार कपारे पइ उतरि अइही।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>काहेकि तू दाखरस पीके मोरे पवित्तर पहाडे पइ खुसी मनाया।<br> <span class="br-ind"><br><span class="indent">&nbsp;</span></span>वइसेन ही सबहिं जातियन लगातार मोरे सजा क पीइहीं<br> <span class="br-ind"><br><span class="indent">&nbsp;</span></span>अउर ओका निगरि जइही<br> <span class="br-ind"><br><span class="indent">&nbsp;</span></span>अउ ओनकर लोप होइ जाइ।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>सिय्योन पहाड़ी पइ रहत रहा<br> <span class="br-ind"><br><span class="indent">&nbsp;</span></span>जिअत बचा भवा लोग मोर खास लोग होब्या।<br> <span class="br-ind"><br><span class="indent">&nbsp;</span></span>याकूब क रास्ट्र ओन चिजियन क वापस पाई<br> <span class="br-ind"><br><span class="indent">&nbsp;</span></span>जउन ओकर रहिन।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>याकूब क परिवार बरत आगी जइसा होई।<br> <span class="br-ind"><br><span class="indent">&nbsp;</span></span>यूसुफ क रास्ट्र बरत लपटन जइसा बनि जाइ।<br> <span class="br-ind"><br><span class="indent">&nbsp;</span></span>सिरिफ एसाव क रास्ट्र राखी क नाई होइ।<br> <span class="br-ind"><br><span class="indent">&nbsp;</span></span>यहूदा क लोग<br> <span class="br-ind"><br><span class="indent">&nbsp;</span></span>एदोमी लोगन क बरबाद करिहीं।<br> <span class="br-ind"><br><span class="indent">&nbsp;</span></span>एसाव क रास्ट्रन मँ कउनो जिअत नाही रही।”<br> <span class="br-ind"><br><span class="indent">&nbsp;</span></span>काहेकि परमेस्सर यहोवा अइसे कहेस।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>तब नेगव क लोग एसाव पर्वते पइ रइही<br> <span class="br-ind"><br><span class="indent">&nbsp;</span></span>अउर पर्वतन क तराइयन क लोग पलिस्ती प्रदेस क लइ लेइही।<br> <span class="br-ind"><br><span class="indent">&nbsp;</span></span>परमेस्सर क उ सबइ लोग एप्रैम अउ सोमरोन क भुइँया पइ रइही।<br> <span class="br-ind"><br><span class="indent">&nbsp;</span></span>गिलाद, बिन्यामीन क होइ।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>इसाएल क लोग जउन आपन घर तजि देइ क मजबूर कीन्ह ग रहेन<br> <span class="br-ind"><br><span class="indent">&nbsp;</span></span>कनान क भूइँया पइ सारपत तलक कब्जा करिहीं।<br> <span class="br-ind"><br><span class="indent">&nbsp;</span></span>यरूसलेम क लोगन जउन कैद कीन्ह ग रहेन अउर सपाराद लई गए रहेन<br> <span class="br-ind"><br><span class="indent">&nbsp;</span></span>उ पचे नेगेव सहर पइ कब्जा करिहीं।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>बिजयी लोग सिय्योन पर्वते पइ होइही।<br> <span class="br-ind"><br><span class="indent">&nbsp;</span></span>उ सबइ लोग एसाव पहाड़े क बसइयन पइ सासन करिही<br> <span class="br-ind"><br><span class="indent">&nbsp;</span></span>अउर राज्ज यहोवा क होइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>