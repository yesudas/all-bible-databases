<html><head>
<meta http-equiv="Content-Type" content="text/html;charset=utf-8" />
<title>Prov 1 &ndash; नीतिवचन &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 1);">
<div id="navbar"><a href="../index.html">पवित्तर बाइबिल</a> &ndash; <b>नीतिवचन</b> &ndash; <b>1</b> <a href="Prov_2.html">2</a> <a href="Prov_3.html">3</a> ... <a href="Prov_31.html">31</a> </div><hr>
<h1>Prov 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>प्रस्तावना</h2><span class="vn">1</span> <span class="br-p"><br><br></span>दाऊद क पूत अउ इस्राएल क राजा सुलैमान क नीतिवचन (कहावतन)।</div>
<div class="v" id="v2"><span class="vn">2</span> इ सबइ बातन क मनइ क बुद्धि क पावइ, अनुसासन क ग्रहण करइ, जेनसे समुझ स भरी बातन क गियान होइ,</div>
<div class="v" id="v3"><span class="vn">3</span> मनई धरम स पूर्ण, निआव स पूर्ण सत्त्य स पूर्ण क करम करइ क विवेकसील अउर अनुसासन मँ रहइ क जिन्नगी पावइ,</div>
<div class="v" id="v4"><span class="vn">4</span> सहल सोझवाले लोगन क इ सिखावाइ बरे कि विवेकसील जिन्नगी कइसे बिताइ जाइ, अउर जवान लोगन क गियान अउर बुद्धीमत्ता सिखावइ बरे, लिखा गवा अहइँ।</div>
<div class="v" id="v5"><span class="vn">5</span> बुद्धिमान लोगन क ओनका सुनिके आपन बुद्धि अउर समुझदारी बढ़ावइ द्या।</div>
<div class="v" id="v6"><span class="vn">6</span> एह बरे लिखा गवा, ताकि मनई नीतिवचन, गियानी क दृष्टान्तन क अउर पहेली भरी बातन क समुझ सकइँ।</div>
<div class="v" id="v7"><span class="vn">7</span> <span class="br-p"><br><br></span>यहोवा क डर मानब गियान क प्रारम्भ अहइ। मुला मूरख जन तउ बुद्धि अउ सिच्छा क निरर्थक मानत हीं।</div>
<div class="v" id="v8"><h2>विवेकपूर्ण बना चिताउनी: प्रलोभन स बचा</h2><span class="vn">8</span> <span class="br-p"><br><br></span>हे मोर पूत, आपन बाप क सिच्छा पइ धियान द्या अउर आपन महतारी क नसीहत क जिन बिसरा।</div>
<div class="v" id="v9"><span class="vn">9</span> उ पचे तोहार मूँड़ सजावइ क मुकुट अउ सोभा स जोरइ तोहरे गले क हार बनिहीं। चिताउनी: बुरी संगत स बचा</div>
<div class="v" id="v10"><span class="vn">10</span> <span class="br-p"><br><br></span>हे मोर पूत, अगर पापी लोग तोहका बहलावइ फुसलावइ आवइँ ओनकर कबहुँ जिन मान्या।</div>
<div class="v" id="v11"><span class="vn">11</span> अउर अगर उ पचे कहइँ, “आवा हमरे संग। आ, हम पचे कउनो क घाते मँ बइठी। आ, निर्दोख पइ छुपिके वार करी।</div>
<div class="v" id="v12"><span class="vn">12</span> आ, हम पचे ओनका जिअत ही सारा क सारा लील जाइ वइसे ही जइसे कब्र लील लेत हीं। जइसे खाले पाताल मँ कहूँ फिसरत चला जात ह।</div>
<div class="v" id="v13"><span class="vn">13</span> हम सबहिं बहोत कीमती चिजियन पाइ जाब अउर आपन इ लूट स घरवा भरि लेब।</div>
<div class="v" id="v14"><span class="vn">14</span> आपन भाग्य क पाँसा हम लोग आपन बीच लोकावा, हम पचे सामुहिक बटुआ क सहभागी होब।”</div>
<div class="v" id="v15"><span class="vn">15</span> <span class="br-p"><br><br></span>हे मोर पूत, तू ओनकर राहन पइ जिन चला, तू आपन गोड़ ओन लोगन क राहे पइ जिन रखा।</div>
<div class="v" id="v16"><span class="vn">16</span> <span class="br-p"><br><br></span>काहेकि ओनकर गोड़ बुराई क ओर बढ़त हीं। उ पचे रकत बहावइ क बहोत सन्नध रहत हीं।</div>
<div class="v" id="v17"><span class="vn">17</span> <span class="br-p"><br><br></span>उ समइ जाल क फइलाना केतना बेकार अहइ जबकि पंछी पूरी तरह स लखत हीं।</div>
<div class="v" id="v18"><span class="vn">18</span> जउन कउनो क रकत बहावइ क इंतजार मँ बइठा अहइँ उ पचे अपने आप जालि मँ फँसि जइहीं।</div>
<div class="v" id="v19"><span class="vn">19</span> उ सबइ जउन बेइमानी क धन हासिल करइ क जतन करत ह उ पचे आपन जिन्नगी उहइ मँ खो देत हीं।</div>
<div class="v" id="v20"><h2>चिताउनी: बुद्धि हीन जिन बना</h2><span class="vn">20</span> <span class="br-p"><br><br></span>बुद्धि, गलियन मँ गोहरावत ह, उ सर्वजनिक जगहन मँ आपन आवाज उठावत ह।</div>
<div class="v" id="v21"><span class="vn">21</span> सोर स भरी गलियन क नोक्कड़ पइ गोहरावत ह, सहर क फाटक पइ आपन भासण देत ह:</div>
<div class="v" id="v22"><span class="vn">22</span> <span class="br-p"><br><br></span>“अरे नादान लोगन! तू कब तलक आपन नादानी स पिरेम करत रहब्या? हँसी ठ्टाकरइवालन, तू कब तलक ठटा करइ मँ आनन्द लेब्या? अरे मूर्खो, तू कब तलक गियान स घिना करब्या?</div>
<div class="v" id="v23"><span class="vn">23</span> अगर मोर फटकार तोह पइ असर डावत तउ मइँ तोह पइ आपन हिरदय उड़ेर देत अउर तोहका अपने सबहिं विचार देखाइ देतेउँ।</div>
<div class="v" id="v24"><span class="vn">24</span> <span class="br-p"><br><br></span>“मुला काहेकि तू तउ मोका नकार दिहा जब मइँ तोहका गोहराएउँ, अउर कउनो धियान नाहीं दिहस, जब मइँ आपन हथवा बढ़ाए रहेउँ।</div>
<div class="v" id="v25"><span class="vn">25</span> तू मोर सबहि उपदेस क उपेच्छा किहा अउर मोर फटकार कबहुँ नाहीं स्वीकार किहा।</div>
<div class="v" id="v26"><span class="vn">26</span> एह बरे, बदले मँ, मइँ तोहरे नासे पइ हँसब। मइँ हँसी ठट्टा करब जब तोहार बिनास तोहका घेरी।</div>
<div class="v" id="v27"><span class="vn">27</span> जब बिनास तोहका वइसे ही घेरी जइसे खउफनाक बबूला क चक्रवाद घेरत ह, जब बिनास जकड़ी, अउर जब बिनास अउ संकट तोहका बोर देइहीं।</div>
<div class="v" id="v28"><span class="vn">28</span> <span class="br-p"><br><br></span>“तब, उ पचे मोका गोहरइहीं किंतु मइँ कउनो भी जवाब नाहीं देबउँ। उ पचे मोका हेरत फिरिहीं मुला नाहीं पइहीं।</div>
<div class="v" id="v29"><span class="vn">29</span> काहेकि उ पचे हमेसा गियान स घिना करत रहेन, अउर उ पचे कबहुँ नाहीं चाहेन कि उ पचे यहोवा स डेराइँ।</div>
<div class="v" id="v30"><span class="vn">30</span> काहेकि उ पचे, मोर उपदेस कबहुँ धारन नाहीं किहन, अउर मोर डाट-फटकार क रद्द करिहीं।</div>
<div class="v" id="v31"><span class="vn">31</span> उ पचे अपन जीवन क करमन क फल जरूर भोगिहीं, उ पचे आपन बुरे जोजना स खुद आपन पेट भरिहीं।</div>
<div class="v" id="v32"><span class="vn">32</span> <span class="br-p"><br><br></span>“नादान लोगन क हटी ओनका ही बिनास करिहीं मूरखन लोगन क लापरवाही वाला रवैया ओनका नस्ट कइ देइ।</div>
<div class="v" id="v33"><span class="vn">33</span> मुला जउन मोर सुनी उ सुरच्छित रही, उ बगैर कउनो नोस्कान अउर कउनो डर क हमेसा चैन स रही।”</div>
</div>
<!-- PARSED ABOVE; EDITING MAY BREAK PARSER -->
</body></html>