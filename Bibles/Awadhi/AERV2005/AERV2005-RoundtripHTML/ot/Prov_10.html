<html><head>
<meta http-equiv="Content-Type" content="text/html;charset=utf-8" />
<title>Prov 10 &ndash; नीतिवचन &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 10);">
<div id="navbar"><a href="../index.html">पवित्तर बाइबिल</a> &ndash; <b>नीतिवचन</b> &ndash; <a href="Prov_1.html">1</a> ... <a href="Prov_8.html">8</a> <a href="Prov_9.html">9</a> <b>10</b> <a href="Prov_11.html">11</a> <a href="Prov_12.html">12</a> ... <a href="Prov_31.html">31</a> </div><hr>
<h1>Prov 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>सुलेमान क कहावत</h2><span class="vn">1</span> <span class="br-p"><br><br></span>इ सबइ सुलैमान क नीतिवचन (कहावतन) अहइ। <span class="br-p"><br><br></span>एक बुद्धिमान पूत अपने बाप क आनन्द देत ह। मुला एकठु मूरख पूत, महतारी क दुःख देत ह।</div>
<div class="v" id="v2"><span class="vn">2</span> <span class="br-p"><br><br></span>बुराई स कमाए भए धन क खजाना हमेसा बियर्थ रहत हीं। जबकि धार्मिकता मउत स छोड़ावत ह। सत्य क मारग हम लोगन क मउत स बचावत ह।</div>
<div class="v" id="v3"><span class="vn">3</span> <span class="br-p"><br><br></span>यहोवा कउनो भी नेक व्यक्ति क भूखा नाहीं रहइ देत ह। मुला दुट्ठ क लालसा पइ पानी फेरि देत ह।</div>
<div class="v" id="v4"><span class="vn">4</span> <span class="br-p"><br><br></span>सुस्त हाथ मनई क दरिद्र कइ देत ह, मुला मेहनती हाथ सम्पत्ति लिआवत हीं।</div>
<div class="v" id="v5"><span class="vn">5</span> <span class="br-p"><br><br></span>ग्रीस्मकाल मँ जउन उपज क बटोरके राखत ह, उहइ पूत बुद्धिमान अहइ; किन्तु जउन कटनी क समइ मँ सोवत ह उ पूत सर्मनाक होत ह।</div>
<div class="v" id="v6"><span class="vn">6</span> <span class="br-p"><br><br></span>नीक लोगन क मूँड़ पइ आसीसन क मुकुट होत ह मुला दुद्ठ क मुँह हिंसा स भरा होत ह।</div>
<div class="v" id="v7"><span class="vn">7</span> <span class="br-p"><br><br></span>नीक लोगन क यादगार आसीस होत ह, मुला दुट्ठ लोगन क नाउँ मिट जाहीं।</div>
<div class="v" id="v8"><span class="vn">8</span> <span class="br-p"><br><br></span>उ आग्या मानी जेकर मन विवेकसील अहइ, जबकि बकवास मूरख नस्ट होइ जाइ।</div>
<div class="v" id="v9"><span class="vn">9</span> <span class="br-p"><br><br></span>विवेकवाला मनई सुरच्छित रहत ह, मुला टेंढ़ी चाल चलइवाले क भण्डा फूटी।</div>
<div class="v" id="v10"><span class="vn">10</span> <span class="br-p"><br><br></span>जउन बुरे इरादे स आँखी क इसारा करइ, तउ ओका ओहसे दुःख ही मिली। अउर बकवासी मूरख नस्ट होइ जाइ।</div>
<div class="v" id="v11"><span class="vn">11</span> <span class="br-p"><br><br></span>धर्मी व्यक्ति क मुँह तउ जिन्नगी क सोता अहइ, मुला दुट्ठ व्यक्ति क मुँहे हिंसा स भरा पड़त ह।</div>
<div class="v" id="v12"><span class="vn">12</span> <span class="br-p"><br><br></span>घिना वाद-विवाद क कारण अहइ। जबकि पिरेम सबइ अपराध क ढाँपि लेत ह।</div>
<div class="v" id="v13"><span class="vn">13</span> <span class="br-p"><br><br></span>बुद्धि क निवास हमेसा समुझदार ओंठन पइ होत ह, मुला जेनमाँ नीक बुरा क बोध नाहीं होत, ओकरे पिठिया पइ डंडा होत ह।</div>
<div class="v" id="v14"><span class="vn">14</span> <span class="br-p"><br><br></span>बुद्धिमान लोग, गियान क संचित करत रहेन, भुला मूरख क बाणी विपत्ति क बोलावत ह।</div>
<div class="v" id="v15"><span class="vn">15</span> <span class="br-p"><br><br></span>धनिक क धन, ओनकर मजबूत किला होत, दीन क दीनता पइ ओकर बिनास अहइ।</div>
<div class="v" id="v16"><span class="vn">16</span> <span class="br-p"><br><br></span>धर्मी मनइ क कमाई ओनका जिन्नगी प्रदान करत ह। मुला दुट्ठ मनइ आपन पाप बरे कीमत चुकावत ह।</div>
<div class="v" id="v17"><span class="vn">17</span> <span class="br-p"><br><br></span>उ जउन अनुसासन स सीखत ह उ दूसर क जिन्नगी क मारग बरे निर्देस दे सकत ह। मुला उ जउन हिदायत क उपेच्छा करत ह अइसा मनई दूसर क भटकावा करत ह।</div>
<div class="v" id="v18"><span class="vn">18</span> <span class="br-p"><br><br></span>जउन मनई बैर पइ परदा डाए राखत ह, उ मिथ्यवादी अहइ अउर उ जउन निन्दा फइलावत ह, मूरख अहइ।</div>
<div class="v" id="v19"><span class="vn">19</span> <span class="br-p"><br><br></span>जियादा बोलइ स, कबहुँ पाप दूर नाहीं होत मुला जउन आपन जवान क लगाम देता ह, उहइ बुद्धिमान अहइ।</div>
<div class="v" id="v20"><span class="vn">20</span> <span class="br-p"><br><br></span>धर्मी क वाणी विसुद्ध चाँदी अहइ, मुला दुट्ठ क हिरदय क कउनो मोल नाहीं।</div>
<div class="v" id="v21"><span class="vn">21</span> <span class="br-p"><br><br></span>धर्मी जन क बातन चाँदी क नाई होत ह। मुला दुट्ठ मनइ क सुझाव क कउनो कीमत नाहीं होत ह।</div>
<div class="v" id="v22"><span class="vn">22</span> <span class="br-p"><br><br></span>यहोवा क वरदान स जउन धन मिलत ह, ओकरे संग उ कउनो दुःख नाहीं जोड़त।</div>
<div class="v" id="v23"><span class="vn">23</span> <span class="br-p"><br><br></span>बुरे आचार मँ मूरख क सुख मिलत ह, मुला एक समुझदार विवेक मँ सुख लेत ह।</div>
<div class="v" id="v24"><span class="vn">24</span> <span class="br-p"><br><br></span>जेहसे मूरख भयभीत होत ह ओका उहइ क कस्ट झेलइ क होइ। किन्तु एक धर्मी मनइ आपन इच्छा स आसिसित कीन्ह जाइ।</div>
<div class="v" id="v25"><span class="vn">25</span> <span class="br-p"><br><br></span>आँधी जब गुजरत ह, दुट्ठ उड़ जात हीं, मुला धर्मी लोग तउ सदा ही बिना हिले डुले खड़ा रहत हीं।</div>
<div class="v" id="v26"><span class="vn">26</span> <span class="br-p"><br><br></span>काम पइ जउन कउनो आलसी क पठवत ह, उ बन जात ह जइसे अम्ल सिरका दाँत क खटावत ह, अउर धुआँ आँखिन क तड़पावत दुःख देत ह।</div>
<div class="v" id="v27"><span class="vn">27</span> <span class="br-p"><br><br></span>यहोवा क भय उमिर बढ़ावत ह। मुला एक दुट्ठ मनई क उमिर तउ घट जात ह।</div>
<div class="v" id="v28"><span class="vn">28</span> <span class="br-p"><br><br></span>धमीर् क भविस्स आनन्द-उल्लास अहइ। मुला दुट्ठ क आसा तउ बियर्थ रहि जात ह।</div>
<div class="v" id="v29"><span class="vn">29</span> <span class="br-p"><br><br></span>इमानदार लोगन बरे यहोवा क मारग सरणस्थल अहइ; मुला जउन बुरा जन अहइँ, ओनकर इ बिनास अहइ।</div>
<div class="v" id="v30"><span class="vn">30</span> <span class="br-p"><br><br></span>धर्मी जन क कबहुँ उखाड़ा न जाइ, मुला दुट्ठ धरती पइ कबहुँ टिक नाहीं पाइ।</div>
<div class="v" id="v31"><span class="vn">31</span> <span class="br-p"><br><br></span>धर्मी क मुँहे स बुद्धि क धार बहत ह, मुला कुटिल जीभ क तउ काटिके लोकावा जाइ।</div>
<div class="v" id="v32"><span class="vn">32</span> <span class="br-p"><br><br></span>धर्मी क ओंठ जउन उचित अहइ जानत हीं, मुला दुट्ठ क मुँह बस कुटिल बातन बोलन ह।</div>
</div>
<!-- PARSED ABOVE; EDITING MAY BREAK PARSER -->
</body></html>