<html><head>
<meta http-equiv="Content-Type" content="text/html;charset=utf-8" />
<title>Prov 12 &ndash; नीतिवचन &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 12);">
<div id="navbar"><a href="../index.html">पवित्तर बाइबिल</a> &ndash; <b>नीतिवचन</b> &ndash; <a href="Prov_1.html">1</a> ... <a href="Prov_10.html">10</a> <a href="Prov_11.html">11</a> <b>12</b> <a href="Prov_13.html">13</a> <a href="Prov_14.html">14</a> ... <a href="Prov_31.html">31</a> </div><hr>
<h1>Prov 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>जउन अनुसासन स पिरेम करत ह, उ तउ गियान स भी पिरेम करत ह। किन्तु जउन सुधार स घिना करत ह तउ उ निरा मूरख अहइ।</div>
<div class="v" id="v2"><span class="vn">2</span> <span class="br-p"><br><br></span>सज्जन मनई यहोवा क किरपा पावत ह, मुला छल छछंदी क यहोवा सजा देत ह।</div>
<div class="v" id="v3"><span class="vn">3</span> <span class="br-p"><br><br></span>दुट्ठता, कउनो जने क थिर नाहीं कइ सकत किन्तु धर्मी जन कबहुँ उखड़ नाहीं पावत ह।</div>
<div class="v" id="v4"><span class="vn">4</span> <span class="br-p"><br><br></span>एक उत्तिम पत्नी क संग पति खुस अउर अभिमानी होत ह। किंतु उ पत्नी जउन आपन मनसेधू क लजावत ह उ ओका तने क बेरामी जइसे होत ह।</div>
<div class="v" id="v5"><span class="vn">5</span> <span class="br-p"><br><br></span>धर्मी मनई क सबइ जोजना निआव स पूर्ण होत हीं जबकि दुट्ठ क सलाह कपट स भरी होत हीं।</div>
<div class="v" id="v6"><span class="vn">6</span> <span class="br-p"><br><br></span>दुट्ठ क सब्द लोगन क मारइ बरे घात मँ रहत हीं। मुला सज्जन क मुहँ ओनका बचावत ह।</div>
<div class="v" id="v7"><span class="vn">7</span> <span class="br-p"><br><br></span>जउन खोट होत हीं उखाड़ पेंका जात हीं, मुला धर्मी मनई क घराना टिका रहत ह।</div>
<div class="v" id="v8"><span class="vn">8</span> <span class="br-p"><br><br></span>मनई आपन अच्छा बातन जउन उ बोलत ह क मुताबिक तारीफ पावत ह। मुला उ जउन मुरख अहइ ओका तुच्छ जाना जात ह।</div>
<div class="v" id="v9"><span class="vn">9</span> <span class="br-p"><br><br></span>सामान्य मनई बनिके मेहनत करब उत्तिम अहइ एकरे कि भूखा रहिके महत्वपूर्ण मनई स सुआँग भरब।</div>
<div class="v" id="v10"><span class="vn">10</span> <span class="br-p"><br><br></span>धर्मी मनई आपन जानाबरन तलक क धियान रखत ह; किन्तु दुट्ठ मनइ सदा ही जालिम होत ह।</div>
<div class="v" id="v11"><span class="vn">11</span> <span class="br-p"><br><br></span>जउन अपने खेते मँ काम करत ह ओकरे लगे खाइके इफरात होइ। मुला जउन बियर्थ बिचारन क पाछा करत ह ओकरे लगे विवेक क अभाव रहत ह।</div>
<div class="v" id="v12"><span class="vn">12</span> <span class="br-p"><br><br></span>दुट्ठ जन बुरे जोजना क इच्छा करत ह। मुला धर्मी जन क जड़ फल लावत ह।</div>
<div class="v" id="v13"><span class="vn">13</span> <span class="br-p"><br><br></span>पापी मनई क ओकर आपन ही सब्द ओका जाल मँ फँसाइ लेत ह। किंतु खरा मनई बिपत्ति स बच निकरत ह।</div>
<div class="v" id="v14"><span class="vn">14</span> <span class="br-p"><br><br></span>आपन अच्छी बातन स जउन उ कहत ह मनइ अच्छा प्रतिफल पावत ह। इहइ तरह स एक मनइ आपन कार्य क अनुसार लाभ पावत ह।</div>
<div class="v" id="v15"><span class="vn">15</span> <span class="br-p"><br><br></span>मूरख क आपन मारग ठीक जान पड़त ह, मुला बुद्धिमान मनई सम्मति सुनत ह।</div>
<div class="v" id="v16"><span class="vn">16</span> <span class="br-p"><br><br></span>मूरख जन आपन झुँझलाहट झटपट देखावत ह मुला बुद्धिमान अपमान क उपेच्छा करत ह।</div>
<div class="v" id="v17"><span class="vn">17</span> <span class="br-p"><br><br></span>फुरइ स पूर्ण गवाह खरी गवाही देत ह, मुला लबार साच्छी झूठी बातन बनावत ह।</div>
<div class="v" id="v18"><span class="vn">18</span> <span class="br-p"><br><br></span>बिन बिचारे वाणी तरवार स छेदत, मुला विवेकी क वाणी घावन क भरत ह।</div>
<div class="v" id="v19"><span class="vn">19</span> <span class="br-p"><br><br></span>फुरइ स भरी वाणी हमेसा हमेसा टिकी रहत ह, मुला झूठी जीभ बस छिन भर क टिकत ह।</div>
<div class="v" id="v20"><span class="vn">20</span> <span class="br-p"><br><br></span>ओनके मने मँ छल-कपट भरा रहत ह, जउन कुचके स भरी जोजना रचत हीं। मुला जउन सान्ति क बढ़ावा देत हीं, आनन्द पावत हीं।</div>
<div class="v" id="v21"><span class="vn">21</span> <span class="br-p"><br><br></span>धर्मी जने पइ कबहँ विपत्ति नाहीं पड़ी, मुला दुट्ठन क तउ विपत्तियन घेरिहीं।</div>
<div class="v" id="v22"><span class="vn">22</span> <span class="br-p"><br><br></span>अइसे ओंठन क यहोवा घिना करत ह जउन झूठ बोलत हीं; मुला ओन लोगन स जउन सच स पूर्ण अहइँ, उ खुस रहत ह।</div>
<div class="v" id="v23"><span class="vn">23</span> <span class="br-p"><br><br></span>गियानी जियादा बोलत नाहीं ह, चुप रहत ह मुला मूरख जियादा बोलिके आपन अगियानी क देखावत ह।</div>
<div class="v" id="v24"><span class="vn">24</span> <span class="br-p"><br><br></span>मेहनती हाथ तउ सासन करिहीं, मुला आलस क परिणाम बेगार होइ।</div>
<div class="v" id="v25"><span class="vn">25</span> <span class="br-p"><br><br></span>चिंता स भरा मन मनई क दबोच लेत ह। किंतु सुभ समाचार ओका हर्स स भरि देत हीं।</div>
<div class="v" id="v26"><span class="vn">26</span> <span class="br-p"><br><br></span>धर्मी मनई आपन पड़ोसी क मार्गदर्सन करत ह। मुला दुट्ठन क चाल ओनहीं क भटकावत ह।</div>
<div class="v" id="v27"><span class="vn">27</span> <span class="br-p"><br><br></span>आलसी मनई आपन आलस क कारण आपन काम पूरा नाही कर सकत ह। मुला एक मेहनती मनइ आपन सखत मेहनत स धन दोलत पावत ह।</div>
<div class="v" id="v28"><span class="vn">28</span> <span class="br-p"><br><br></span>नेकी क मारग मँ जिन्नगी रहत ह, अउर उ राहे क किनारे अमरता बसत ह।</div>
</div>
<!-- PARSED ABOVE; EDITING MAY BREAK PARSER -->
</body></html>