<html><head>
<meta http-equiv="Content-Type" content="text/html;charset=utf-8" />
<title>Prov 13 &ndash; नीतिवचन &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 13);">
<div id="navbar"><a href="../index.html">पवित्तर बाइबिल</a> &ndash; <b>नीतिवचन</b> &ndash; <a href="Prov_1.html">1</a> ... <a href="Prov_11.html">11</a> <a href="Prov_12.html">12</a> <b>13</b> <a href="Prov_14.html">14</a> <a href="Prov_15.html">15</a> ... <a href="Prov_31.html">31</a> </div><hr>
<h1>Prov 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>समुझदार पूत आपन बाप क सिच्छा पइ कान देत ह। मुला बिद्रोह पूत झिड़की पइ भी धियान नाहीं देत ह।</div>
<div class="v" id="v2"><span class="vn">2</span> सज्जन आपन वाणी क सुफल क आनंद लेत हीं मुला दुर्जन तउ सदा हिंसा चाहत ह।</div>
<div class="v" id="v3"><span class="vn">3</span> <span class="br-p"><br><br></span>जउन आपन वाणी क बरे चौकस रहत ह, उ आपन जिन्नगी क रच्छा करत ह। पर जउन गाल बजावत रहत ह, आपन बिनास क पावत ह।</div>
<div class="v" id="v4"><span class="vn">4</span> <span class="br-p"><br><br></span>आलसी मनइ चिजियन क लालसा करत ह पर कछू नाहीं पावत, मुला एक ठू परिस्रमी क जेतनी भी इच्छी अहइ, पूर्ण होइ जात ह।</div>
<div class="v" id="v5"><span class="vn">5</span> <span class="br-p"><br><br></span>धर्मी मनई ओहसे घिना करत ह, जउन झूठ अहइ जबकि दुट्ठ लज्जा अउ अपमान लिआवत हीं।</div>
<div class="v" id="v6"><span class="vn">6</span> <span class="br-p"><br><br></span>सच्चरित्र मनई क रच्छा करइवाली नेकी अहइ; जबकि दुट्ठता पापी मनइयन क नास करत ह।</div>
<div class="v" id="v7"><span class="vn">7</span> <span class="br-p"><br><br></span>एक ठु मनई जउन धन क देखावा करत ह, किंतु ओकरे लगे कछु भी नाहीं होत ह। किन्तु एक दूसर जउन गरीबी क जिन्नगी गुजारत ह ओकरे लगे बहोत धन होत ह।</div>
<div class="v" id="v8"><span class="vn">8</span> धनवान क आपन जिन्नगी बचावइ ओकर धन फिरौती मँ लगावइ पड़ी मुला दीन जन कउनो धमकी क भय स अजाद अहइ।</div>
<div class="v" id="v9"><span class="vn">9</span> <span class="br-p"><br><br></span>धर्मी मनई क जिन्नगी प्रकास क नाईं चमचमात ह। किंतु दुट्ठ मनई क दिया बुझाइ दीन्ह जात ह।</div>
<div class="v" id="v10"><span class="vn">10</span> <span class="br-p"><br><br></span>अहंकार सिरिफ झगड़न क पनपावत ह। मुला विवेक उ अहइ जउन दूसर क राय क मानत ह।</div>
<div class="v" id="v11"><span class="vn">11</span> <span class="br-p"><br><br></span>बेइमानी क धन यूँ ही धूरि होइ जाता ह मुला जउन परिस्रम कइके धन संचित करत ह, ओकर धन बाढ़त ह।</div>
<div class="v" id="v12"><span class="vn">12</span> <span class="br-p"><br><br></span>जदि कउनो आसा नाही होइ तउ मन उदास होइ जात ह, मुला कामना क पूर्ति खुसी देत ह।</div>
<div class="v" id="v13"><span class="vn">13</span> <span class="br-p"><br><br></span>जउन जन सिच्छा क निरादर करत ह, ओका एकर कीमत चुकावइ क पड़ी। मुला जउन सिच्छा क आदर करत ह, उ तउ एकर प्रतिफल पावत ह।</div>
<div class="v" id="v14"><span class="vn">14</span> <span class="br-p"><br><br></span>विवेक क सिच्छा जिन्नगी क उद्गम सोता बाटइ, उ लोगन क मउत क फंदे स बचावत ह।</div>
<div class="v" id="v15"><span class="vn">15</span> <span class="br-p"><br><br></span>उ जउन अच्छा समुझ बूझ रखत ह खियाती अर्जित करत ह, पर विस्सासघात सिरफ विस्साघात ही लावत ह।</div>
<div class="v" id="v16"><span class="vn">16</span> <span class="br-p"><br><br></span>हर एक विवेकी गियान क साथ काम करत ह, मुला एक मूरख आपन बेवकूफी परगट करत ह।</div>
<div class="v" id="v17"><span class="vn">17</span> <span class="br-p"><br><br></span>दुट्ठ सन्देसवाहक बिपत्ति मँ पड़त ह, मुला बिस्सास क जोग्ग दूत सांति देत ह।</div>
<div class="v" id="v18"><span class="vn">18</span> <span class="br-p"><br><br></span>अइसा मनई जउन सिच्छा क उपेच्छा करत ह, ओह पइ लज्जा अउ गरीबी आइ पड़त ह। मुला जउन डाँट फटकार पइ कान देत ह, उ महत्व वाला मनइ होइ जाइ।</div>
<div class="v" id="v19"><span class="vn">19</span> <span class="br-p"><br><br></span>कउनो इच्छा क पूर होइ जाब मने क मधुर लागत ह। किन्तु मूरखन क बुरा क तजब नाहीं भावत ह।</div>
<div class="v" id="v20"><span class="vn">20</span> <span class="br-p"><br><br></span>बुद्धिमान क संगति, मनई क बुद्धिमान बनावत ह। किंतु मूरखन क साथी नस्ट होइ जात ह।</div>
<div class="v" id="v21"><span class="vn">21</span> <span class="br-p"><br><br></span>दुर्भाग्य पापियन क पाछा करत रहत ह; किंतु धर्मियन प्रतिफले मँ खुसहाली पावत हीं।</div>
<div class="v" id="v22"><span class="vn">22</span> <span class="br-p"><br><br></span>सज्जन आपन नाती-पोतन क धन सम्पत्ति छोड़तह जबकि पापी क धन धर्मियन क खातिर संचित होत रहत ह।</div>
<div class="v" id="v23"><span class="vn">23</span> <span class="br-p"><br><br></span>दीन जन क खेत भरपूर फसल देत ह, मुला अनिआव ओका बुहार लइ जात ह।</div>
<div class="v" id="v24"><span class="vn">24</span> <span class="br-p"><br><br></span>जउन आपन पूते क कबहुँ नाहीं दण्डित करत, उ आपन पूत क दुसमन अहइ। मुला जउन आपन पूत स पिरेम करत ह तउ उ ओका अनुसासन मँ राखत ह।</div>
<div class="v" id="v25"><span class="vn">25</span> <span class="br-p"><br><br></span>धमीर् जन, मने स खात अउर पूरी तरह तृप्त होत हीं किन्तु दुट्ठ क पास प्रयाप्त भोजन नाही होत ह।</div>
</div>
<!-- PARSED ABOVE; EDITING MAY BREAK PARSER -->
</body></html>