<html><head>
<meta http-equiv="Content-Type" content="text/html;charset=utf-8" />
<title>Prov 14 &ndash; नीतिवचन &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 14);">
<div id="navbar"><a href="../index.html">पवित्तर बाइबिल</a> &ndash; <b>नीतिवचन</b> &ndash; <a href="Prov_1.html">1</a> ... <a href="Prov_12.html">12</a> <a href="Prov_13.html">13</a> <b>14</b> <a href="Prov_15.html">15</a> <a href="Prov_16.html">16</a> ... <a href="Prov_31.html">31</a> </div><hr>
<h1>Prov 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>बुद्धिमान मेहरारू आपन घर बनावत ह; मुला मूरख मेहरारू आपन ही हाथन स आपन घर उजाड़ देत ह।</div>
<div class="v" id="v2"><span class="vn">2</span> उ लोग जउन सच्ची राह पइ चलत ह आदर क संग उ यहोवा स डेरात ह। मुला ओकर जेका राह टेढ़ी अहइ उ यहोवा स घिना करत ह।</div>
<div class="v" id="v3"><span class="vn">3</span> <span class="br-p"><br><br></span>मूरख क बातन ओकरे बरे मुसीबत लावत ह। किंतु बुद्धिमानन क वाणी ओकर रच्छा करत ह।</div>
<div class="v" id="v4"><span class="vn">4</span> <span class="br-p"><br><br></span>जहाँ बर्धा नाहीं होतेन, खरिहान खाली रहत हीं, बर्धा क बल पइ ही भरपूर फसल होत ह।</div>
<div class="v" id="v5"><span class="vn">5</span> <span class="br-p"><br><br></span>एक सच्चा साच्छी कबहुँ नाहीं छलत ह मुला झूठा गवाह, झूठ उगलत रहत ह।</div>
<div class="v" id="v6"><span class="vn">6</span> <span class="br-p"><br><br></span>एक अनुसासनहीन मनइ बुद्धि तलास करत ह किन्तु एका नाहीं पावत ह। मुला जउन सिखइ क इच्छा करत ह आसानी स गियान पावत ह।</div>
<div class="v" id="v7"><span class="vn">7</span> <span class="br-p"><br><br></span>मूरख क संगत स दूरी बनाए राखा, काहेकि ओकरी वाणी मँ तू गियान नाहीं पउब्या।</div>
<div class="v" id="v8"><span class="vn">8</span> <span class="br-p"><br><br></span>गियानी जनन क गियान इहइ मँ अहइ कि उ पचे आपन राहन क चिंतन करइँ। किन्तु मूरखन आपन मूरखता स धोका खात ह।</div>
<div class="v" id="v9"><span class="vn">9</span> <span class="br-p"><br><br></span>एक मूरख आपन कीन्ह भवा बुरा करम क दण्ड पइ जेका ओका देइ होइ हसँत ह। किन्तु एक बुद्धि मान मनइ छमा पावइ क जतन करत ह।</div>
<div class="v" id="v10"><span class="vn">10</span> <span class="br-p"><br><br></span>हर मन आपन निजी पीड़ा क जानत ह, अउर ओकर दुःख कउनो नाहीं बाँटि पावत ह।</div>
<div class="v" id="v11"><span class="vn">11</span> <span class="br-p"><br><br></span>दुट्ठ क इमारत क ढहाइ दीन्ह जाइ, मुला सज्जन क डेरा फूली फली।</div>
<div class="v" id="v12"><span class="vn">12</span> <span class="br-p"><br><br></span>अइसी ही राह होत ह जउन मनई क उचित जान पड़त ह; मुला परिणाम मँ उ मउत क लइ जात ह।</div>
<div class="v" id="v13"><span class="vn">13</span> <span class="br-p"><br><br></span>हँसत भए भी हिरदय रोवत रहि सकत ह, अउर आनन्द दुःखे मँ बदल सकत ह।</div>
<div class="v" id="v14"><span class="vn">14</span> <span class="br-p"><br><br></span>बिस्सासहीन क, आपन कुमार्गन क फल भोगइ क पड़ी; अउर सज्जन सुमार्गन क प्रतिफल पाइ।</div>
<div class="v" id="v15"><span class="vn">15</span> <span class="br-p"><br><br></span>एक नादान सब कछू क बिस्सास कइ लेत ह। मुला विवेकी जन सोच-समुझिके गोड़ धरत ह।</div>
<div class="v" id="v16"><span class="vn">16</span> <span class="br-p"><br><br></span>बुद्धिमान मनई सचेत रहत ह अउर आपन क पापे स दूर रखत ह। मुला मूरख मनई लापरवाह होत ह अउर अतिबिस्सास रखत ह।</div>
<div class="v" id="v17"><span class="vn">17</span> <span class="br-p"><br><br></span>अइसा मनई जेका हाली किरोध आवत ह, उ मूरखता स भरा काम कइ जात ह अउर उ मनई छल-छंदी होत ह उ तउ सब ही क पावत ह</div>
<div class="v" id="v18"><span class="vn">18</span> <span class="br-p"><br><br></span>एक नादान जन क बस मूरखता मिल पावत ह मुला एक बुद्धिमान मनइ क सिरे पइ गियान क मकुट होत ह।</div>
<div class="v" id="v19"><span class="vn">19</span> <span class="br-p"><br><br></span>दुर्जन नीक लोगन क समन्वा सिर निहुरइहीं, अउर दुट्ठ मनइ इमानदार लोगन क जरिए हराइ जाइ।</div>
<div class="v" id="v20"><span class="vn">20</span> <span class="br-p"><br><br></span>गरीब क ओकर पड़ोसी भी दूर राखत हीं; मुला धनी जन क मीत बहोत होत हीं।</div>
<div class="v" id="v21"><span class="vn">21</span> <span class="br-p"><br><br></span>जउन आपन पड़ोसी क तुच्छ मानत ह उ पाप करत ह मुला जउन गरीबन पइ दाया करत ह उ जन धन्न अहइ।</div>
<div class="v" id="v22"><span class="vn">22</span> <span class="br-p"><br><br></span>अइसे मनइयन जउन सडयंत्र रचत हीं का गलती नाही करत हीं? मुला जउन भली जोजना रचत हीं, उ तउ पिरेम अउर बिस्सास पावत हीं।</div>
<div class="v" id="v23"><span class="vn">23</span> <span class="br-p"><br><br></span>मेहनत क प्रतिफल मिलत हीं; मुला कोरा बकवास बस दीनता लावत ह।</div>
<div class="v" id="v24"><span class="vn">24</span> <span class="br-p"><br><br></span>विवेकी क प्रतिफले मँ धन मिलत ह; पर मूरखन क प्रतिफले मँ सिरिफ मूरखता मिलत ह।</div>
<div class="v" id="v25"><span class="vn">25</span> <span class="br-p"><br><br></span>एक सच्चा गवाह अनेक जिन्नगी बचावत ह। पर झूठा गवाह, तबाही लावत ह।</div>
<div class="v" id="v26"><span class="vn">26</span> <span class="br-p"><br><br></span>अइसा मनई जउन परमेस्सर स डेरात ह, उ परमेस्सर म सुरच्छित जगह पावत ह। अउर हुवँइ ओनके गदेलन क भी सरण मिलत ह।</div>
<div class="v" id="v27"><span class="vn">27</span> <span class="br-p"><br><br></span>यहोवा क भय जिन्नगी क सोता होत ह, उ मनई क मउत क फंदे स बचावत ह।</div>
<div class="v" id="v28"><span class="vn">28</span> <span class="br-p"><br><br></span>विस्तृत बिसाल परजा राजा क महिमा अहइ, मुला परजा बिना राजा नस्ट होइ जात ह।</div>
<div class="v" id="v29"><span class="vn">29</span> <span class="br-p"><br><br></span>धीरज स पूर मनई बहोतइ समुझ-बूझ राखत ह। मुला अइसा मनई जेका हालीं स किरोध आवइ उ तउ आपन ही बेववूफी देखावत ह।</div>
<div class="v" id="v30"><span class="vn">30</span> <span class="br-p"><br><br></span>सान्त मन तने क जिन्नगी देत ह मुला जलन हाड़न तलक नास कइ देत ह।</div>
<div class="v" id="v31"><span class="vn">31</span> <span class="br-p"><br><br></span>जउन गरीब क सतावत ह, उ तउ सबक सिरजनहार क अपमान करत ह। मुला उ तउ कउनो गरीब पइ दयालु रहत ह, उ परमेस्सर क आदर करत ह।</div>
<div class="v" id="v32"><span class="vn">32</span> <span class="br-p"><br><br></span>जब विनास आवत ह तउ दुट्ठ मनइ तबाह होइ जाइ; मुला धर्मी जन तउ मउत मँ भी सुरच्छित स्थान पइ रहत ह।</div>
<div class="v" id="v33"><span class="vn">33</span> <span class="br-p"><br><br></span>बुद्धिमान क हिरदय मँ बुद्धि क निवास होत ह, अउर मूरखन क बीच भी उ आपन क जनावत ह।</div>
<div class="v" id="v34"><span class="vn">34</span> <span class="br-p"><br><br></span>नेकी स रास्ट्र क उत्थान होत ह; मुला पाप हर जाति क कलंक होत ह।</div>
<div class="v" id="v35"><span class="vn">35</span> <span class="br-p"><br><br></span>विवेकी सेवक, राजा क खुसी अहइ, मुला उ सेवक जउन मूरख होत ह उ ओकर किरोध जगावत ह।</div>
</div>
<!-- PARSED ABOVE; EDITING MAY BREAK PARSER -->
</body></html>