<html><head>
<meta http-equiv="Content-Type" content="text/html;charset=utf-8" />
<title>Prov 2 &ndash; नीतिवचन &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 2);">
<div id="navbar"><a href="../index.html">पवित्तर बाइबिल</a> &ndash; <b>नीतिवचन</b> &ndash; <a href="Prov_1.html">1</a> <b>2</b> <a href="Prov_3.html">3</a> <a href="Prov_4.html">4</a> ... <a href="Prov_31.html">31</a> </div><hr>
<h1>Prov 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>बुद्धि क नैतिक लाभ</h2><span class="vn">1</span> <span class="br-p"><br><br></span>हे मारे पूत, अगर तू मोरे बोध बचनन क सुना अउर मोर हुकुम मन मँ बटोरा,</div>
<div class="v" id="v2"><span class="vn">2</span> अउर तू बुद्धि क बातन पइ कान लगावा, मन आपन समुझदारी मँ लगावत भए,</div>
<div class="v" id="v3"><span class="vn">3</span> अउर अगर तू अन्तदृस्टि बरे गोहरावा, अउर तू समुझबूझ क बरे पुकारा,</div>
<div class="v" id="v4"><span class="vn">4</span> अगर तू एका अइसे हेरा जइसे कउनो कीमती चाँदी क हेरत ह, अउर तू एका हेरा, जइसे कउनो छुपे भए खजाना क हेरत ह,</div>
<div class="v" id="v5"><span class="vn">5</span> तब तू यहोवा क डर क समुझब्या अउर परमेस्सर क गियान पउब्या।</div>
<div class="v" id="v6"><span class="vn">6</span> <span class="br-p"><br><br></span>काहेकि यहोवा बुद्धि देत ह अउर ओकरे मुँह स ही गियान अउ समुझदारी क बातन फूटत हीं।</div>
<div class="v" id="v7"><span class="vn">7</span> ओकरे भंडारे मँ खरी बुद्धि ओनके बरे रहत ह जउन खरा अहइँ। अउर ओनके बरे जउन कि इमानदारी स रहत ह एक ढाल जइसे अहइ।</div>
<div class="v" id="v8"><span class="vn">8</span> उ निआव क मारग क रखवारी करत ह अउर आपन वफादार लोगन क राह क रच्छा करत ह।</div>
<div class="v" id="v9"><span class="vn">9</span> <span class="br-p"><br><br></span>तबहिं तू समुझब्या कि नेक निआब अउर इमानदारी का अहइ। इ सबइ नीक चिजियन अहइ।</div>
<div class="v" id="v10"><span class="vn">10</span> तउ बुद्धि तोहरे मने मँ प्रवेस करी अउर गियान तोहरी आतिमा क आनन्दित करी।</div>
<div class="v" id="v11"><span class="vn">11</span> <span class="br-p"><br><br></span>तोहका नीक बुरा क बोध बचाइ, समुझबूझ भरी बुद्धि तोहार रखवारी करी।</div>
<div class="v" id="v12"><span class="vn">12</span> बुद्धि तोहका बुरे लोगन क राहे स बचाइ। बुद्धि तोहका ओन लोगन स बचाइ जउन बुरी बात बोलत हीं।</div>
<div class="v" id="v13"><span class="vn">13</span> अँधियारी गलियन मँ भटकइ बरे उ पचे सहल-सोझ राहन क तजि देत रहत हीं।</div>
<div class="v" id="v14"><span class="vn">14</span> उ पचे बुरे करम करइ मँ हमेसा आनन्द मनावत हीं। उ पचे बुरे कार्य मँ हमेसा मगन रहत हीं।</div>
<div class="v" id="v15"><span class="vn">15</span> ओन लोगन पइ बिस्सास नाहीं कइ सकित। उ पचे लबार अहइँ अउर छल करइवाला अहइँ। मुला तोहार बुद्धि अउर समुझ तोहका इन बातन स बचइहिं।</div>
<div class="v" id="v16"><span class="vn">16</span> <span class="br-p"><br><br></span>इ बुद्धि तोहका बदकार मेहरारु अउ ओकर चापलूसी स भरी बातन स बचाइ।</div>
<div class="v" id="v17"><span class="vn">17</span> जउन आपन जवानी क साथी तजि दिहन वाचा क उपेच्छा परमेस्सर क समच्छ किहे रहा।</div>
<div class="v" id="v18"><span class="vn">18</span> काहेकि ओकर घर मउत क गड्ढा मँ अहइ अउर ओकर राहन नरक मँ लइ जात हीं।</div>
<div class="v" id="v19"><span class="vn">19</span> जउन भी ओकरे घर जात ह उ कबहुँ नाहीं लउटि पावत अउर ओका जिन्नगी क राहन कबहुँ नाहीं मिलतिन।</div>
<div class="v" id="v20"><span class="vn">20</span> <span class="br-p"><br><br></span>एह बरे तू नीक लोगन क मार्ग पइ चलइ चाही अउर तोहका हमेसा सत्यता क मार्गे पइ बना रहे चाही।</div>
<div class="v" id="v21"><span class="vn">21</span> इमानदार जन अउर बे कसूर लोग आपन धरती पइ बसा रइहीं।</div>
<div class="v" id="v22"><span class="vn">22</span> मुला जउन दुट्ठ धोका स बाज न अहइँ ओनका धरती स हटा दीन्ह जइहीं।</div>
</div>
<!-- PARSED ABOVE; EDITING MAY BREAK PARSER -->
</body></html>