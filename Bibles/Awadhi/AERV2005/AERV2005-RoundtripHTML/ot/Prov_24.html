<html><head>
<meta http-equiv="Content-Type" content="text/html;charset=utf-8" />
<title>Prov 24 &ndash; नीतिवचन &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 24);">
<div id="navbar"><a href="../index.html">पवित्तर बाइबिल</a> &ndash; <b>नीतिवचन</b> &ndash; <a href="Prov_1.html">1</a> ... <a href="Prov_22.html">22</a> <a href="Prov_23.html">23</a> <b>24</b> <a href="Prov_25.html">25</a> <a href="Prov_26.html">26</a> ... <a href="Prov_31.html">31</a> </div><hr>
<h1>Prov 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>— 19 —</h2><span class="vn">1</span> <span class="br-p"><br><br></span>बुरे जन स तू कबहुँ डाह जिन करा। ओनकर संगत क तू चाहत जिन करा।</div>
<div class="v" id="v2"><span class="vn">2</span> काहेकि ओनके मन हिंसा क जोजनन रचत अउर ओनकर ओंठ दुःख देइ क बातन करत हीं।</div>
<div class="v" id="v3"><h2>— 20 —</h2><span class="vn">3</span> <span class="br-p"><br><br></span>बुद्धि स घरे क निर्माण होइ जात ह, अउर समुझ स ही उ थिर रहत ह।</div>
<div class="v" id="v4"><span class="vn">4</span> गियान क जरिये ओकर कमरा अद्भुत अउर सुन्नर खजानन स भरि जात हीं!</div>
<div class="v" id="v5"><h2>— 21 —</h2><span class="vn">5</span> <span class="br-p"><br><br></span>बुद्धिमान जन मँ महासक्ति होत ह अउर गियानी पुरूख सक्ति क बढ़ावत ह।</div>
<div class="v" id="v6"><span class="vn">6</span> जुद्ध लड़इ बरे परामर्स चाही अउर विजय पावइ बरे बहोत स सलाहकार।</div>
<div class="v" id="v7"><h2>— 22 —</h2><span class="vn">7</span> <span class="br-p"><br><br></span>मूरख बुद्धि क नाहीं समुझत जब महत्व स पूर्ण बातन क चर्चा करत हीं तउ मूरख समुझ नाहीं पावत।</div>
<div class="v" id="v8"><h2>— 23 —</h2><span class="vn">8</span> <span class="br-p"><br><br></span>सड्यंत्रकारी उहइ कहवावत ह, जउन बुरी जोजनन बनावत रहत ह।</div>
<div class="v" id="v9"><span class="vn">9</span> मूरख क जोजनन पापी अहइ अउर घमण्डी निन्दक जन क लोग तजि देत हीं।</div>
<div class="v" id="v10"><h2>— 24 —</h2><span class="vn">10</span> <span class="br-p"><br><br></span>अगर तू बिपत्ति मँ हिम्मत छोड़ बइठब्या, तउ तोहार सक्ति केतनी थोड़ स अहइ।</div>
<div class="v" id="v11"><h2>— 25 —</h2><span class="vn">11</span> <span class="br-p"><br><br></span>जदि कउनो क हत्तिया क कउनो सड्यंत्र रचइ तउ ओका बचावइ क तोहका जतन करइ चाही।</div>
<div class="v" id="v12"><span class="vn">12</span> तू अइसा नाहीं कहि सकत्या, “मोका एहसे का लेब।” यहोवा सब कछू जानत ह अउर इ भी उ जानत ह कि तू काहे काम करत अहा? यहोवा तोहका लखत रहत ह। उ तोहरे भीतर क जानत ह अउर उ हर एक क ओकर करमन क अनुसार प्रतिफल देत ह।</div>
<div class="v" id="v13"><h2>— 26 —</h2><span class="vn">13</span> <span class="br-p"><br><br></span>हे मोर पूत, तू सहद खावा करा काहेकि उ उत्तिम अहइ। इ तोहका मीठ लागी।</div>
<div class="v" id="v14"><span class="vn">14</span> इहइ तरह इ तू भी जान ल्या कि आतिमा क तोहार बुद्धि मीठ लागी, अगर तू एका पउब्या तउ ओहमाँ निहित बाटइ तोहरी भविस्स क आसा अउर उ तोहार आसा कबहुँ भंग नाहीं होइ।</div>
<div class="v" id="v15"><h2>— 27 —</h2><span class="vn">15</span> <span class="br-p"><br><br></span>धर्मी मनई क घरे क विरोध मँ लुटेरा क नाईं घात मँ जिन बइठा अउर ओकरे निवासे पइ जिन छापा मारा।</div>
<div class="v" id="v16"><span class="vn">16</span> काहेकि एक नेक चाहे सात दाईं गिरइ, फुन भी उठि बइठी। मुला दुट्ठ जन विपत्ति मँ बूड़ि जात ह।</div>
<div class="v" id="v17"><h2>— 28 —</h2><span class="vn">17</span> <span class="br-p"><br><br></span>सत्रु क पत्तन पइ आनन्द जिन करा। जब ओका ठोकर लागइ, तउ आपन मन खुस जिन होइ द्या।</div>
<div class="v" id="v18"><span class="vn">18</span> अगर तू अइसा करब्या, तउ यहोवा लखी अउर उ तोहसे खुस नाहीं होइ, अउर उ तोहार दुस्मन पइ कोहाइ तजि देब।</div>
<div class="v" id="v19"><h2>— 29 —</h2><span class="vn">19</span> <span class="br-p"><br><br></span>तू दुर्जनन क संग कबहुँ जलन जिन राखा, ओन लोगन क कारण किरोधित जिन होवा।</div>
<div class="v" id="v20"><span class="vn">20</span> काहेकि दुट्ठ जन क कउनो भविस्स नाहीं अहइ। दुट्ठ जन क दीया बुझाइ दीन्ह जाइ।</div>
<div class="v" id="v21"><h2>— 30 —</h2><span class="vn">21</span> <span class="br-p"><br><br></span>हे मोर पूत, यहोवा स अउर राजा स डरा विद्रोहियन क संग कबहुँ जिन मिला।</div>
<div class="v" id="v22"><span class="vn">22</span> काहेकि उ पचे दुइनउँ अचानक नास ढाइ देइहीं ओन पइ; अउर कउन जानत ह केतनी खउफनाक विपत्तियन उ पचे पठइ देइँ।</div>
<div class="v" id="v23"><h2>कछू दूसर सूक्तियन</h2><span class="vn">23</span> <span class="br-p"><br><br></span>इ सबइ सूक्तियन बुद्धिमान जनन क अहइँ: <span class="br-p"><br><br></span>निआव मँ पच्छपात करब उचित नाहीं अहइ।</div>
<div class="v" id="v24"><span class="vn">24</span> अइसा जन जउन अपराधी स कहत ह, “तू निरपराध अहा” लोग ओका कोसिहीं अउर जातियन तजि देइहीं।</div>
<div class="v" id="v25"><span class="vn">25</span> मुला जउन अपराधी क सजा देइहीं, सबहिं जन ओनसे खुस होइहीं अउर ओन पइ असीर्वाद क बर्खा होइ।</div>
<div class="v" id="v26"><span class="vn">26</span> <span class="br-p"><br><br></span>निर्मल जवाबे स मन खुस होत ह, जइसे ओठंन पइ चुम्बन अंकित कइ देइ।</div>
<div class="v" id="v27"><span class="vn">27</span> <span class="br-p"><br><br></span>पहिले बाहेर खेतन क काम पूरा कइ ल्या एकरे पाछे तू आपन घर बनावा।</div>
<div class="v" id="v28"><span class="vn">28</span> <span class="br-p"><br><br></span>आपन पड़ोसी क विरूद्ध बगैर कउनो कारण गवाही जिन द्या, या तू आपन वाणी क कउनो क छलइ मँ जिन प्रयोग करा।</div>
<div class="v" id="v29"><span class="vn">29</span> <span class="br-p"><br><br></span>जिन कहा अइसा, “ओकरे संग भी मइँ ठीक वइसा ही करब, मोरे संग जइसा उ किहेस ह।”</div>
<div class="v" id="v30"><span class="vn">30</span> <span class="br-p"><br><br></span>मइँ आलसी व्यक्ति क खेते स निर्बुद्धि व्यक्ति क अंगुर क खेत स होत भए गुजरउँ।</div>
<div class="v" id="v31"><span class="vn">31</span> कंटीरी झाड़ियन निकरि आइ रहिन हर कहूँ खरपतवारे स खेत ढकि गवा रहा। अउर बाड़ पाथर क खंडहर होत रही।</div>
<div class="v" id="v32"><span class="vn">32</span> जउन कछू मइँ लखेउँ, ओहसे मोका एक सीख मिली।</div>
<div class="v" id="v33"><span class="vn">33</span> जरा एक झपकी, अउर तनिक स नींद, थोड़ा स सुस्ताब, धरिके हाथन पइ हाथ (दलिद्रता क बोलाउब अहइ)</div>
<div class="v" id="v34"><span class="vn">34</span> उ तोह पइ टूट पड़ी जइसे कउनो लुटेरा टूट पड़त ह, अउर अभाव तोह पइ टूट पड़ी जइसे कउनो सस्त्रधारी टूट पड़त ह।</div>
</div>
<!-- PARSED ABOVE; EDITING MAY BREAK PARSER -->
</body></html>