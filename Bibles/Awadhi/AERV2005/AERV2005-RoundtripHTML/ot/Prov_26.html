<html><head>
<meta http-equiv="Content-Type" content="text/html;charset=utf-8" />
<title>Prov 26 &ndash; नीतिवचन &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 26);">
<div id="navbar"><a href="../index.html">पवित्तर बाइबिल</a> &ndash; <b>नीतिवचन</b> &ndash; <a href="Prov_1.html">1</a> ... <a href="Prov_24.html">24</a> <a href="Prov_25.html">25</a> <b>26</b> <a href="Prov_27.html">27</a> <a href="Prov_28.html">28</a> ... <a href="Prov_31.html">31</a> </div><hr>
<h1>Prov 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>मूरखन क सम्बन्ध मँ विवेक स भरी सूक्तियन</h2><span class="vn">1</span> <span class="br-p"><br><br></span>जइसे बरफ क गर्मी मँ पड़ब अउर जइसे कटनी क समइ पइ बर्खा का आउब उपयुक्त नाहीं अहइ वइसे ही मूरख क मान देब उपयुक्त नाहीं अहइ।</div>
<div class="v" id="v2"><span class="vn">2</span> <span class="br-p"><br><br></span>अगर तू कउनो क कछू बिगाड़्या नाहीं अउर तोहका उ सराप देइ, तउ उ सराप बियर्थ होइ। ओकर सरापपूर्ण बचन तोहरे ऊपरि स यूँ उड़िके निकरि जाइ जइसे चंचल चिरइया जउन टिकिके नाहीं बइठत।</div>
<div class="v" id="v3"><span class="vn">3</span> <span class="br-p"><br><br></span>जइसे घोड़े क चाबुक अहइ अउर खच्चर लगाम स काबू होत ह अइसे ही मूरख बरे डंडा अहइ।</div>
<div class="v" id="v4"><span class="vn">4</span> <span class="br-p"><br><br></span>मूरख क ओकर मूरखता क अनुसार जवाब जिन द्या नाहीं तउ तू भी खुद मूरख सा देखब्या। तउ मूरख क मूरख वाला जवाब द्या नाहीं तउ उ आपन ही आँखिन मँ बुद्धिमान बन बइठी।</div>
<div class="v" id="v6"><span class="vn">6</span> <span class="br-p"><br><br></span>मूरख क हाथन सँदेसा पठउब वइसा ही होत ह जइसे आपन ही गोड़न पइ कुल्हाड़ी मारब। इ बिपत्ति क बोलाउब क नाईं अहइ।</div>
<div class="v" id="v7"><span class="vn">7</span> <span class="br-p"><br><br></span>कउनो मूरख क कहावत कहइ क जतन करइ वइसा ही अहइ जइसे कउनो लँगड़े क आपन लँगाड़ा गोड़ पइ चलइ क जतन करब।</div>
<div class="v" id="v8"><span class="vn">8</span> <span class="br-p"><br><br></span>मूरख क सम्मान देब वइसा ही होत ह जइसे कउनो गुलेल मँ पाथर राखब।</div>
<div class="v" id="v9"><span class="vn">9</span> <span class="br-p"><br><br></span>मूरख क मुँहे मँ सूक्ति अइसी होत ह जइसे सराबी क होथे मँ काँटेदार झाड़ी होइ।</div>
<div class="v" id="v10"><span class="vn">10</span> <span class="br-p"><br><br></span>कउनो मूरख क या कउनो अनजाने मनई क काम पइ लगाउब खतरनाक होइ सकत ह। तू नाहीं जानत्या कि केका दुःख पहोंची।</div>
<div class="v" id="v11"><span class="vn">11</span> <span class="br-p"><br><br></span>जइसे कउनो कुकुर खाइके बेराम होइ जात ह अउर उल्टी कइके फुन ओका खात ह वइसे ही मूरख आपन मूरखता बार-बार दोहरावत ह।</div>
<div class="v" id="v12"><span class="vn">12</span> <span class="br-p"><br><br></span>उ मनई जउन आपन क बुद्धिमान मानत ह, मुला होत नाहीं ह तउ उ कउनो मूरख स भी बुरा होत ह। ओकर बरे कउनो आसा नाहीं अहइ। आलसी लोगन बरे कहावतन</div>
<div class="v" id="v13"><span class="vn">13</span> <span class="br-p"><br><br></span>आलसी चिचियात रहत ह, काम नाहीं करइ क बहाने कबहुँ उ कहत ह सड़क पइ सेर बाटइ।</div>
<div class="v" id="v14"><span class="vn">14</span> <span class="br-p"><br><br></span>जइसे आपन चूड़ी पइ चलत रहत ह किवाड़। वइसे ही आलसी बिस्तर पइ आपन ही करवटन बदलत ह।</div>
<div class="v" id="v15"><span class="vn">15</span> <span class="br-p"><br><br></span>आलसी आपन हाथ थारी मँ डावत ह मुला ओकर आलस, ओकरे आपन ही मुँहे तलक ओका खइयाके नाहीं लिआवइ देत।</div>
<div class="v" id="v16"><span class="vn">16</span> <span class="br-p"><br><br></span>आलसी मनई, निज क मानत ह महाबुद्धिमान। सातउँ गियानी पुरुखन स भी बुद्धिमान।</div>
<div class="v" id="v17"><span class="vn">17</span> <span class="br-p"><br><br></span>अइसे राही जउन दूसरन क झगड़न मँ टाँग अड़ावत ह जइसे कुकुर पइ काबू पावइ बरे कउनो ओकर कान धरइ।</div>
<div class="v" id="v18"><span class="vn">18</span> <span class="br-p"><br><br></span>कउनो मनई जउन आपन पड़ोसी क छलत ह अउर तउ कहत ह: मइँ तउ बस यूँ ही मजाक करत रहेउँ। वइसा ही अहइ जइसे कउनो पागल घातक तीर फेंकत ह अउर कउनो क मार देत ह।</div>
<div class="v" id="v20"><span class="vn">20</span> <span class="br-p"><br><br></span>जइसे ईंधन बगैर आग बुझि जात ह वइसे ही कानाफूसी क बिना झगड़े मिटि जात हीं।</div>
<div class="v" id="v21"><span class="vn">21</span> <span class="br-p"><br><br></span>कोयला अंगारन क अउर आगी क लपट क काठ जइसे भड़कावत ह, वइसे ही झगड़ालू झगड़न क भड़कावत ह।</div>
<div class="v" id="v22"><span class="vn">22</span> <span class="br-p"><br><br></span>कानाफूसी करइ वाला क सब्दन वइसा ही सुआदिस्ट अहइ जइसा कि उ भोजन जउन आसानी स लोगन क पेट मँ उतरत चला जात ह।</div>
<div class="v" id="v23"><span class="vn">23</span> <span class="br-p"><br><br></span>दुट्ठ मनवाले क चिकनी चुपड़ी बातन होत हीं अइसी, जइसे माटी क बर्तन पइ चिपके चाँदी क बर्क।</div>
<div class="v" id="v24"><span class="vn">24</span> घिना स पूर्ण मनई आपन मीठ वाणी स घिना क ढाँपत ह। किंतु आपन हिरदय मँ उ छले क पालत ह।</div>
<div class="v" id="v25"><span class="vn">25</span> ओकर मोहक वाणी स ओकर भरोसा जिन करा, काहेकि ओकरे मने मँ घिना स भरी बातन समाई अहइँ।</div>
<div class="v" id="v26"><span class="vn">26</span> छले स कउनो क घिना चाहे छुप जाइ मुला ओकर दुट्ठता सभा क बीच परगट हो जाइ।</div>
<div class="v" id="v27"><span class="vn">27</span> <span class="br-p"><br><br></span>अगर कउनो गड़हा खोदत ह कउनो क बरे तउ उ खुद ही ओहमाँ गिरी सकत ह; अगर कउनो मनई कउनो पाथर क कउनो पइ लुढ़कावत जतन करत ह तउ उ उहइ पाथर स कुचला जाइ सकत ह।</div>
<div class="v" id="v28"><span class="vn">28</span> <span class="br-p"><br><br></span>अइसा मनई जउन झूठ बोलत ह, ओनसे घिना करत ह जेनका नोस्कान पहोंचावत अउर चापलूस खुद क नास करत ह।</div>
</div>
<!-- PARSED ABOVE; EDITING MAY BREAK PARSER -->
</body></html>