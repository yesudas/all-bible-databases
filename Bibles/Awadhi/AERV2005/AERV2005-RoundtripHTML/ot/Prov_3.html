<html><head>
<meta http-equiv="Content-Type" content="text/html;charset=utf-8" />
<title>Prov 3 &ndash; नीतिवचन &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 3);">
<div id="navbar"><a href="../index.html">पवित्तर बाइबिल</a> &ndash; <b>नीतिवचन</b> &ndash; <a href="Prov_1.html">1</a> <a href="Prov_2.html">2</a> <b>3</b> <a href="Prov_4.html">4</a> <a href="Prov_5.html">5</a> ... <a href="Prov_31.html">31</a> </div><hr>
<h1>Prov 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>उत्तिम जिन्नगी स संपन्नता</h2><span class="vn">1</span> <span class="br-p"><br><br></span>हे मोर पूत, मोरी सिच्छा क जिन बिसरा, बल्कि तू मोर आदेसन क आपन हिरदय मँ बसाइ ल्या।</div>
<div class="v" id="v2"><span class="vn">2</span> काहेकि उ सबइ तोहार जिन्नगी क लम्बी अउर सान्तिमइ बनाहीं।</div>
<div class="v" id="v3"><span class="vn">3</span> <span class="br-p"><br><br></span>वफादारी अउर सच्चाई क कबहुँ भी आपन स अलग न होइ द्या। तू एनका हार क नाई अपने गले मँ डावा। एनका आपन हिरदय क पटल पइ लिख ल्या।</div>
<div class="v" id="v4"><span class="vn">4</span> इ तरह स तू सफल होब्या अउर परमेस्सर अउ मनई दुइनउँ तोहसे आन्नदित होब्या। यहोवा मँ बिस्सास राखा</div>
<div class="v" id="v5"><span class="vn">5</span> <span class="br-p"><br><br></span>आपन पूरे हिरदय स यहोवा मँ बिस्सास राखा। तू अपनी समुझ पइ निर्भर जिन करा।</div>
<div class="v" id="v6"><span class="vn">6</span> तू आपन सबइ करमन मँ जेका तू करत ह परमेस्सर क इच्छा क याद राखा। उहइ तोहार सब राहन क सोझ करी।</div>
<div class="v" id="v7"><span class="vn">7</span> आपन ही आँखिन मँ तू बुद्धिमान जिन बना, यहोवा स डरेत रहा अउर बुराई स दूर रहा।</div>
<div class="v" id="v8"><span class="vn">8</span> एहसे तोहार बदन पूरा तन्दुरूस्त रही अउर तोहार हाड्डियन पुट्ठ होइहीं। यहोवा क अर्पण कइ द्या</div>
<div class="v" id="v9"><span class="vn">9</span> <span class="br-p"><br><br></span>आपन सम्पत्ति स, अउर आपन उपज स पहिले फलन स यहोवा क आदर करा।</div>
<div class="v" id="v10"><span class="vn">10</span> तोहार भण्डार बहुतायत स भरि जइहीं, अउर तोहार मधु क बर्तन दाखरस स उमण्डत रइहीं। यहोवा क दण्ड अंगीकार करा</div>
<div class="v" id="v11"><span class="vn">11</span> <span class="br-p"><br><br></span>हे मोर पूत, यहोवा क अनुसासन क रद्द जिन करा। तोहका सुधार करइ क ओकर प्रयास बरे बुरा जिन बोला।</div>
<div class="v" id="v12"><span class="vn">12</span> <span class="br-p"><br><br></span>काहेकि यहोवा सिरिफ ओनहीं क डाँटत ह जेनसे उ पिआर करत ह। वइसे ही जइसे बाप उ पूत क डाँटइ जउन ओका बहोतइ पिआरा अहइ। विवेक क महत्व</div>
<div class="v" id="v13"><span class="vn">13</span> <span class="br-p"><br><br></span>धन्य अहइ उ मनई, जउन बुद्धि पावत ह। उ मनई धन्य अहइ जउन समुझ प्राप्त करइ।</div>
<div class="v" id="v14"><span class="vn">14</span> बुद्धि, कीमती चाँदी स जियादा लाभ देइवाली अहइ, अउर सोना स जियादा उत्तिम प्रतिदान देत ह।</div>
<div class="v" id="v15"><span class="vn">15</span> बुद्धि मणि माणिक स जियादा कीमती अहइ। जेका तू चाह सक्या। सबइ चिजियन मँ स कउनो भी चीज जेका तू सायद कि चाह रखत ह ओकर बराबरी क नाहीं हो सकत ह।</div>
<div class="v" id="v16"><span class="vn">16</span> <span class="br-p"><br><br></span>बुद्धि क दाहिन हाथे मँ सुदीर्घ जिन्नगी अहइ अउर ओकरे बाएँ हाथे मँ सम्पत्ति अउ सम्मान अहइ।</div>
<div class="v" id="v17"><span class="vn">17</span> ओकर मारग मनोहर अहइँ अउर ओकर सबहिं राह सान्ति क रहत हीं।</div>
<div class="v" id="v18"><span class="vn">18</span> बुद्धि ओनके बरे जिन्नगी क दरखत अहइ जउन एका गले लगावत ह। उ पचे हमेसा धन्य रइहीं जउन मजबूती स बुद्धि क थामे रहत हीं।</div>
<div class="v" id="v19"><span class="vn">19</span> <span class="br-p"><br><br></span>यहोवा धरती क नेेंव बुद्धि स धरेस, उ समुझ अकासे क स्थिर किहस।</div>
<div class="v" id="v20"><span class="vn">20</span> ओकरे ही गियान स गहिर सोतन फूटि पड़ेन अउ बादर ओसे क कण बरसावत हीं।</div>
<div class="v" id="v21"><span class="vn">21</span> <span class="br-p"><br><br></span>हे मोर पूत, तू अपनी निगाह स बुद्धि क लुप्त जिन होइ द्या। किन्तु बजाए एका आपन जोग्यता क सही फैसला लइ बरे अउर विवेक बरे रच्छा करा।</div>
<div class="v" id="v22"><span class="vn">22</span> उ पचे तउ तोहरे बरे जिन्नगी बन जइहीं, अउर तोहरे कंठे क सजावइ क एक ठु आभूसण।</div>
<div class="v" id="v23"><span class="vn">23</span> तब तू सुरच्छित बना अपना मार्गे पर चलेहीं अउर तोहार गोड़ कबहुँ ठोकर नाहीं खइहीं।</div>
<div class="v" id="v24"><span class="vn">24</span> तोहका सोवइ पइ कबहुँ डर नाहीं खाहीं अउर सोइ जाए पइ तोहार नींद मधुर होइ।</div>
<div class="v" id="v25"><span class="vn">25</span> तू आकस्मिक बिनासे स या उ तबाही स जउन दुट्ठ लोगन पइ आवत ह जिन डेराअ।</div>
<div class="v" id="v26"><span class="vn">26</span> काहेकि यहोवा तोहार संग होइ, अउर उ तोहरे गोड़े क फँदा मँ फँसइ स बचाइ।</div>
<div class="v" id="v27"><span class="vn">27</span> <span class="br-p"><br><br></span>जउन लोग नीक चीज क हकदार अहइ ओनका उहइ दइ स इन्कार जिन करा। जब तू नीक करइ क जोग्य ह तउ एका करा।</div>
<div class="v" id="v28"><span class="vn">28</span> जब आपन पड़ोसी क देब तोहरे लगे धरा होइ तउ ओहसे अइसा जिन कहा कि “बाद मँ आया काल्हि तोहका देब।”</div>
<div class="v" id="v29"><span class="vn">29</span> <span class="br-p"><br><br></span>तोहार पड़ोसी बिस्सास स तोहरे लगे रहत होइ तउ ओकरे खिलाफ ओका नोस्कान पहोंचावइ बरे कउनो सडयंत्र जिन रचा।</div>
<div class="v" id="v30"><span class="vn">30</span> <span class="br-p"><br><br></span>बिना कउनो कारण क कउनो मनइ क संग जउन कि तोहका कउनो छति नाहीं पहोंचाएस ह बहस जिन करा।</div>
<div class="v" id="v31"><span class="vn">31</span> <span class="br-p"><br><br></span>कउनो उपद्रवी मनई स तू जलन जिन करा, अउर ओकर कउनो भी राहे क अनुसरन जिन करा।</div>
<div class="v" id="v32"><span class="vn">32</span> काहेकि यहोवा कुटिल लोगन स घिना करत ह अउ इमानदार लोगन क अपनावत ह।</div>
<div class="v" id="v33"><span class="vn">33</span> <span class="br-p"><br><br></span>दुट्ठ मनई क घरे यहोवा क सराप रहत ह, उ नेक क घरे क आसीर्वाद देत ह।</div>
<div class="v" id="v34"><span class="vn">34</span> <span class="br-p"><br><br></span>उ स्वार्थी अउर घमंडी लोगन क हँसी उड़ावत ह, मुला विनम्र लोगन पइ उ मेहरबानी करत ह।</div>
<div class="v" id="v35"><span class="vn">35</span> <span class="br-p"><br><br></span>विवेकी जन तउ आदर पइहीं, मुला उ मूर्खन क, लज्जित ही करी।</div>
</div>
<!-- PARSED ABOVE; EDITING MAY BREAK PARSER -->
</body></html>