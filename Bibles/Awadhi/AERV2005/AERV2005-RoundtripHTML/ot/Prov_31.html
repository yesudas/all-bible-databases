<html><head>
<meta http-equiv="Content-Type" content="text/html;charset=utf-8" />
<title>Prov 31 &ndash; नीतिवचन &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 31);">
<div id="navbar"><a href="../index.html">पवित्तर बाइबिल</a> &ndash; <b>नीतिवचन</b> &ndash; <a href="Prov_1.html">1</a> ... <a href="Prov_29.html">29</a> <a href="Prov_30.html">30</a> <b>31</b> </div><hr>
<h1>Prov 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>राजा लमुएल क सूक्तियन</h2><span class="vn">1</span> <span class="br-p"><br><br></span>इ सबइ सूक्तियन राजा लमूएल क, जेनका ओका ओकर महतारी सिखाए रही।</div>
<div class="v" id="v2"><span class="vn">2</span> <span class="br-p"><br><br></span>तू मोर पूत अहा उ पूत जउन मोका पिआरा अहइ। तोहका पावइ क मइँ परमेस्सर स मन्नत माने रहेउँ।</div>
<div class="v" id="v3"><span class="vn">3</span> तू बियर्थ मँ आपन सक्ती मेहररूअन पइ जिन खर्च करा। मेहरारू ही राजा लोगन क बिनास क कारण होत ह एह बरे तू ओन पइ आपन छय जिन करा।</div>
<div class="v" id="v4"><span class="vn">4</span> हे लमूएल! राजा क मधूपान सोभा नाहीं देता, अउर न ही इ कि सासक क यवसुरा ललचाइ।</div>
<div class="v" id="v5"><span class="vn">5</span> नाहीं तउ, उ पचे दाखरस क बहोत जियादा पान कइके, विधान क व्यवस्था क बिसरि जइहीं अउर उ पचे सारे दीन दलितन क अधिकारन क छोरि लेइहीं।</div>
<div class="v" id="v6"><span class="vn">6</span> ओन लोगन क जौ क दाखरस पिअइ द्या जउन बहोत बड़ा विपत्ती मँ अहइ।</div>
<div class="v" id="v7"><span class="vn">7</span> उ पचे पिअइ अउर आपन दीनता क बरे मँ बिसर जाइ। उ पचे आपन मुसीबतन क याद नाही राखइही।</div>
<div class="v" id="v8"><span class="vn">8</span> <span class="br-p"><br><br></span>तू ओनके बरे बोल जउन कबहुँ भी आपन बरे बोल नाहीं पावत हीं, अउर ओन सबन क, अधिकारन बरे बोल जउन असाहय अहइ अउर विपत्ती क मारा अहइ।</div>
<div class="v" id="v9"><span class="vn">9</span> तू ओन बातन क हेतु डटिके खड़ा रह जेनका तू जानत ह कि पचे उचित, निआवपूर्ण अहा। अउर बिना पच्छ-पात क सब क निआव कर। गरीब अउर जरुरत मन्द लोगन क अधिकार क रच्छा करा।</div>
<div class="v" id="v10"><h2>आदर्स पत्नी</h2><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>गुणवन्ती पत्नी कउन पाइ सकत ह?<br> <span class="br-ind"><br><span class="indent">&nbsp;</span></span>उ जन मणि-मणिकन स कहूँ जियादा कीमती अहइ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ओकर पति ओकर बिस्सास कइ सकत ह।<br> <span class="br-ind"><br><span class="indent">&nbsp;</span></span>ओका कउनो भी अच्छी चिजियन क कमी नाही होइ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>सतपत्नी पति क संग उत्तिम व्यवहार करत ह।<br> <span class="br-ind"><br><span class="indent">&nbsp;</span></span>आपन जिन्नगी भर ओकरे बरे कबहुँ विपत्ति नाहीं उपजावत।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>उ हमेसा ऊनी अउ सूती ओढ़ना बनावइ मँ व्यस्त रहत ह।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>उ उ पानी क जहाज क नाईं अहइ जउन दूर देस स आवात ह<br> <span class="br-ind"><br><span class="indent">&nbsp;</span></span>अउर हर कहुँ स घरे पर भोज्य वस्तु लिआवत ह।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>भिंसारे उठिके उ खइया क बनावत ह।<br> <span class="br-ind"><br><span class="indent">&nbsp;</span></span>अपने परिवारे क अउर दासियन क हींसा ओनका देत ह।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>उ लखिके अउ परखिके खेत मोल लेत ह।<br> <span class="br-ind"><br><span class="indent">&nbsp;</span></span>आपन कमात भवा धन स दाख क बारी लगावत ह।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>उ बड़ी मेहनत करत ह।<br> <span class="br-ind"><br><span class="indent">&nbsp;</span></span>उ आपन सबहिं काम करइ क समर्थ अहइ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>जब भी उ आपन बनाईं चीज क बेंचत ह, तउ लाभ कमात ह।<br> <span class="br-ind"><br><span class="indent">&nbsp;</span></span>उ देर रात तलक दीप जलाइ क काम करत ह।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>उ सूत कातत अउर आपन वस्तु बुनत ह।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>उ हमेसा ही दीनदुःखी क दान देत ह,<br> <span class="br-ind"><br><span class="indent">&nbsp;</span></span>अउर कंगाल जल क सहायता करत ह।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>जब सर्दी पड़त ह तउ उ आपन परिवार बरे चिंतित नाहीं होत ह।<br> <span class="br-ind"><br><span class="indent">&nbsp;</span></span>काहेकि उ सबहिं क उत्तिम गरम ओढ़ना दइ रखे अहइ।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>उ चादर बनावत ह अउर बिस्तरा पइ फैलावत ह।<br> <span class="br-ind"><br><span class="indent">&nbsp;</span></span>उ सने स बना भवा बढ़िया अउर बेंगनी ओढ़ना पहिरत ह।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>लोग ओकरे पति क आदर करत ही<br> <span class="br-ind"><br><span class="indent">&nbsp;</span></span>उ जगह पावत ह नगर प्रमुखन क बीच।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>उ अति उत्तिम बइपारी बनत ह।<br> <span class="br-ind"><br><span class="indent">&nbsp;</span></span>उ ओढ़नन अउर कमरबंदन क बनाइके ओनका बइपारी लोगन क बेचत ह।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>उ सक्तीवाली अहइ, अउर आन-बान वाली अहइ।<br> <span class="br-ind"><br><span class="indent">&nbsp;</span></span>अउर बिस्सास क संग भविस्य क ओर लखत ह।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>जब उ बोलत ह, उ विवेकपूर्ण रहत ह।<br> <span class="br-ind"><br><span class="indent">&nbsp;</span></span>ओकरी जीभ लोगन क पिरेम करइ अउर दाया करइ क सिच्छा देत ह।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>उ कबहुँ भी आलस नाहीं करत<br> <span class="br-ind"><br><span class="indent">&nbsp;</span></span>अउर आपन घर बार क चिजियन पइ हर एक दिन धियान रखत ह।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ओकर बच्चन खड़ा होत हीं अउर ओका आदर देत हीं अउर ओकरे बारे मँ अच्छी बातन करत ह।<br> <span class="br-ind"><br><span class="indent">&nbsp;</span></span>ओकर पति ओकरी तारीफ करत ह।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>ओकर पति कहत ह, “बहोत स उच्चकोटि क मेहरारूअन अहइ।<br> <span class="br-ind"><br><span class="indent">&nbsp;</span></span>किन्तू ओन सब मँ तू ही सर्वोत्तम पत्नी अहा।”<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>आकर्षण धोकाबाज़ अहइ अउर सुन्नरता दुइ पल क अहइ।<br> <span class="br-ind"><br><span class="indent">&nbsp;</span></span>मुला उ मेहरारू जेका यहोवा क डर बाटइ, ओकरी तारीफ हाइ चाही।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>ओका उ प्रतिफल द्या जेकर उ जोग्ग अहइ।<br> <span class="br-ind"><br><span class="indent">&nbsp;</span></span>अउर जउन काम उ किहेस ह, ओनके बरे सारे लोग क बीच मँ ओकर तारीफ करा।<br></div>
</div>
<!-- PARSED ABOVE; EDITING MAY BREAK PARSER -->
</body></html>