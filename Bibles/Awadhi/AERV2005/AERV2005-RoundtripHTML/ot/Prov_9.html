<html><head>
<meta http-equiv="Content-Type" content="text/html;charset=utf-8" />
<title>Prov 9 &ndash; नीतिवचन &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 9);">
<div id="navbar"><a href="../index.html">पवित्तर बाइबिल</a> &ndash; <b>नीतिवचन</b> &ndash; <a href="Prov_1.html">1</a> ... <a href="Prov_7.html">7</a> <a href="Prov_8.html">8</a> <b>9</b> <a href="Prov_10.html">10</a> <a href="Prov_11.html">11</a> ... <a href="Prov_31.html">31</a> </div><hr>
<h1>Prov 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>सुबुद्धि अउर दुर्बुद्धि</h2><span class="vn">1</span> <span class="br-p"><br><br></span>बुद्धि आपन घर बनाएस ह। उ आपन सात खम्भन<sup class="fnm"><a name="fnm1" href="#fn1">1</a></sup> गढ़ेन ह।</div>
<div class="v" id="v2"><span class="vn">2</span> उ आपन खइया क तइयार किहस अउर मिलावा भवा दाखरस आपन खइया क खाइ क मेजे पइ सजाइ लिहस ह।</div>
<div class="v" id="v3"><span class="vn">3</span> अउर आपन दासियन क सहर क सबन त ऊँचके जगहिया स बोलावइ क पठएस ह।</div>
<div class="v" id="v4"><span class="vn">4</span> “जउन भी नादान अहइ, किरपा कइ क हिआँ पइ आइ।” जउन मनइ क समुझ नाहीं अहइ उ ओनसे कहत ह,</div>
<div class="v" id="v5"><span class="vn">5</span> “आवइँ, मोर खइया क खाइँ, अउर मोर दाखरस पिअइँ जेका मइँ बनाएस हउँ।</div>
<div class="v" id="v6"><span class="vn">6</span> तू पचे आपन नादानी तजि द्या तउ तू जिअब्या। समुझ-बूझिके मारग पइ सिधे आगे बढ़ा।”</div>
<div class="v" id="v7"><span class="vn">7</span> <span class="br-p"><br><br></span>जउन कउनो मसखरी करइवाले क सुधार देत ह उ अपमाने क बोलावत ह, अउर जउन कउनो दुठ्ट मनइ क डाँट फटकार करइ चोट खात ह।</div>
<div class="v" id="v8"><span class="vn">8</span> मसखरी करइवाले वाले क कबहुँ भी जिन डाँटा-फटकारा, नाहीं तउ उ पचे तू पचन स ही घिना करइ लागी। मुला अगर तू कउनो विवेकी क डाँटा-फटकारा तउ उ तू पचन स पिरेम ही करी।</div>
<div class="v" id="v9"><span class="vn">9</span> बुद्धिमान व्यक्ति क चेतावा, उ अउर जियादा बुद्धिमान होइ। कउनो नीक व्यक्ति क क सिखावा, उ आपन गियान क बृद्धि करी।</div>
<div class="v" id="v10"><span class="vn">10</span> <span class="br-p"><br><br></span>यहोवा स डर, बुद्धि क हासिल करब क पहिला कदम बाटइ। यहोवा क गियान, समझबूझ क हासिल क पहिला कदम अहइ।</div>
<div class="v" id="v11"><span class="vn">11</span> काहेकि मोर जरिये ही तोहार उमिर बढ़ी, तोहार दिन बढ़िहीं, अउर तोहरी जिन्नगी मँ बरिस जुड़त ही जइहीं।</div>
<div class="v" id="v12"><span class="vn">12</span> अगर तू बुद्धिमान अहा, सुद्बुद्धि तोहका प्रतिफल देइ। अगर तू मसखरी करइवाले अहा, तउ तू अकेल्ले कस्ट झेलब्या।</div>
<div class="v" id="v13"><span class="vn">13</span> <span class="br-p"><br><br></span>मूरखता अइसी मेहरारू क नाई अहइ जउन बातन बनावत ह किन्तु कछू नाहीं जानत ह। ओनके लगे गियान नाहीं अहइ।</div>
<div class="v" id="v14"><span class="vn">14</span> आपन घरे क दुआरे पइ उ बइठी रहत ही, सहर क सवोर्च्च बिंदु पइ उ आसन जमावत ह।</div>
<div class="v" id="v15"><span class="vn">15</span> उ हर एक क जउन ओकर ओर निगाह भी नाहीं करत हीं, पुकारती ह,</div>
<div class="v" id="v16"><span class="vn">16</span> “अरे नादान लोगो तू पचे भितरे चले आवा!” उ इ ओनसे कहत ह जेनके लगे सुझ-बूझ क कमी अहइ।</div>
<div class="v" id="v17"><span class="vn">17</span> “चोरी क पानी तउ मीठ-मीठ होत ह, छुपके खइया क खावा गवा भोजन, बहोतइ सुआद देत ह।”</div>
<div class="v" id="v18"><span class="vn">18</span> मुला उ पचे इ नाहीं जानतेन कि हुआँ मृतकन क बास होत ह अउर उ सबइ जेका उ पहिले निओता दिहस रहा अब कब्र मँ अहइँ।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->सात खम्भन <!--raw 1 bo --></em><!--endraw 1-->प्राचीन इस्राएल मँ बहोत सारे घरन मँ चार कमरा होत रहेन जेहमा सात खम्भन छत क सहरा देइ बरे होत रहेन। इ इ दिखावत ह कि बुद्धि क लगे नीक अउर गेस घर होत रहेन।</div>
</div>
<!-- PARSED ABOVE; EDITING MAY BREAK PARSER -->
</body></html>