<html><head>
<meta http-equiv="Content-Type" content="text/html;charset=utf-8" />
<title>Ps 10 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 10);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_8.html">8</a> <a href="Ps_9.html">9</a> <b>10</b> <a href="Ps_11.html">11</a> <a href="Ps_12.html">12</a> ... <a href="Ps_150.html">150</a> </div><hr>
<h1>Ps 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, तू ऍतना दूर काहे खड़ा रहत ह?<br> <span class="br-ind"><br><span class="indent">&nbsp;</span></span>कि संकट मँ पड़ा लोग तोहका निहारि नाहीं पउतेन।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>अहंकारी दुट्ठ जन दुर्बल क दुःख देत हीं।<br> <span class="br-ind"><br><span class="indent">&nbsp;</span></span>उ पचे आपन सड़यन्त्र क रचत रहत हीं।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>दुट्ठ जन ओन चिजियन पइ घमण्ड करत हीं, जेनकर ओनका गहरी इच्छा अहइ<br> <span class="br-ind"><br><span class="indent">&nbsp;</span></span>अउ लालची मनई परमेस्सर क कोसत रहत हीं।<br> <span class="br-ind"><br><span class="indent">&nbsp;</span></span>इ तरह दुट्ठ देखाँवत हीं कि उ पचे यहोवा स घिना करत रहत हीं।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>दुट्ठ लोग ऍतना घमण्डी होत हीं कि उ पचे परमेस्सर क पाछे नाहीं चल सकतेन।<br> <span class="br-ind"><br><span class="indent">&nbsp;</span></span>उ पचे खराब खराब जोजना रचत हीं।<br> <span class="br-ind"><br><span class="indent">&nbsp;</span></span>उ पचे अइसा करम करत हीं, जइसे परमेस्सर क कउनो अस्तित्व ही न बाटइ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>दुट्ठ जन सदा कुटिल करम करत हीं।<br> <span class="br-ind"><br><span class="indent">&nbsp;</span></span>उ पचे परमेस्सर क विवेक स पूरी व्यवस्था अउ सिच्छन पइ धियान नाहीं देतेन।<br> <span class="br-ind"><br><span class="indent">&nbsp;</span></span>हे परमेस्सर, तोहार सबहिं दुस्मन तोहरे उपदेसन क उपेच्छा करत हीं।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>उ पचे सोचत हीं, जइसेन कउनो बुरी बात ओनके संग नाहीं घटि जाइ।<br> <span class="br-ind"><br><span class="indent">&nbsp;</span></span>उ पचे कहत रहत हीं, “हम पचे मउज मँ रहब अउ कबहुँ भी दण्डित नाहीं होब।”<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>अइसेन दुट्ठ क मुँह सदा साप देत रहत ह।<br> <span class="br-ind"><br><span class="indent">&nbsp;</span></span>उ पचे दूसर जन क निन्दा करत हीं अउर काम मँ लिआवइ क सदा ही बुरी बुरी जोजना रचत रहत हीं।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>अइसे लोग गुप्त ठउरन मँ लुकान रहत हीं,<br> <span class="br-ind"><br><span class="indent">&nbsp;</span></span>अउर लोगन क फँसावइ क प्रतीच्छा करत हीं।<br> <span class="br-ind"><br><span class="indent">&nbsp;</span></span>उ पचे लोगन क नस्कान पहुँचावइ खातिर लुकान रहत हीं अउ निरपराधी लोगन क हत्या करत हीं।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>दुट्ठ जन सिंह क नाई होत हीं जउन ओन गोरूअन क धरइ क घात मँ रहत हीं।<br> <span class="br-ind"><br><span class="indent">&nbsp;</span></span>जेनका उ पचे खाइ जइहीं।<br> <span class="br-ind"><br><span class="indent">&nbsp;</span></span>दुट्ठ जन दीन लोगन पइ मार करत हीं<br> <span class="br-ind"><br><span class="indent">&nbsp;</span></span>ओनकर बनाए भए जालि मँ बेसहारा दीन फँसि जात हीं।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>दुट्ठ जन बार-बार दीनन पइ घात करत<br> <span class="br-ind"><br><span class="indent">&nbsp;</span></span>अउ ओनका दुःख देत ह।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>एह बरे दीन जन सोचइ लागत हीं, “परमेस्सर हमका बिसराइ ही दिहस।<br> <span class="br-ind"><br><span class="indent">&nbsp;</span></span>हमसे तउ परमेस्सर सदा-सदा बरे दूर होइ गवा बाटइ।<br> <span class="br-ind"><br><span class="indent">&nbsp;</span></span>उन कछू भी मोरे संग घटत अहइ, ओहसे परमेस्सर दृस्टि फेरि लिहस ह!”<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, उठा अउर कछू तउ करा!<br> <span class="br-ind"><br><span class="indent">&nbsp;</span></span>हे परमेस्सर, ओन दुट्ठ जनन क आपन हाथ उठाइके सजा द्या!<br> <span class="br-ind"><br><span class="indent">&nbsp;</span></span>अउर ऍन दीन दुःखियन क जिन बिसरा।<br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>दुट्ठ जन काहे परमेस्सर क खिलाफ होत हीं?<br> <span class="br-ind"><br><span class="indent">&nbsp;</span></span>काहेकि उ पचे सोचत हीं कि परमेस्सर ओनका कबहुँ नाहीं दण्डित करी।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>हे यहोवा, तू ही अहइ जउन बुरे लोगन दुआरा कीन्ह भावा अत्याचार अउर बुरे कामन क कउनो स भी जियादा लखत ह।<br> <span class="br-ind"><br><span class="indent">&nbsp;</span></span>तू एकर बारे मँ कछू कदम उठा।<br> <span class="br-ind"><br><span class="indent">&nbsp;</span></span>दुःखन स घिरा लोग मदद माँगइ तोहरे लगे आवत हीं।<br> <span class="br-ind"><br><span class="indent">&nbsp;</span></span>हे यहोवा, सिरिफ तू ही अनाथ लोगन क सहायक अहा, एह बरे ओनकर रच्छा करा।<br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, दुट्ठ जनन क तू नस्ट कइ द्या।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>तू ओनका आपन धरती स<br> <span class="br-ind"><br><span class="indent">&nbsp;</span></span>ढकेलिके बाहेर करा!<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>हे यहोवा, दीन दुःखी लोग जउन चाहत हीं उ तू सुनि लिहा।<br> <span class="br-ind"><br><span class="indent">&nbsp;</span></span>ओनकर पराथना सुना अउर ओनका पूरा करा जेनका उ पचे माँगत हीं।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>हे यहोवा, अनाथ गदेलन क तू रच्छा करा।<br> <span class="br-ind"><br><span class="indent">&nbsp;</span></span>दुःखी लोगन क अउर जियादा दुःख जिन पावइ द्या।<br> <span class="br-ind"><br><span class="indent">&nbsp;</span></span>दुट्ठ लोगन क तू ऍतना भयभीत कइ द्या कि उ पचे हिआँ न टिक पावइँ।<br></div>
</div>
<!-- PARSED ABOVE; EDITING MAY BREAK PARSER -->
</body></html>