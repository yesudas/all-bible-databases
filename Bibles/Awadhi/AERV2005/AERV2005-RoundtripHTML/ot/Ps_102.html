<html><head>
<meta http-equiv="Content-Type" content="text/html;charset=utf-8" />
<title>Ps 102 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 102);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_100.html">100</a> <a href="Ps_101.html">101</a> <b>102</b> <a href="Ps_103.html">103</a> <a href="Ps_104.html">104</a> ... <a href="Ps_150.html">150</a> </div><hr>
<h1>Ps 102</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>एक पीड़ित मनई क उ समय क पराथना जब उ आपन क टूटा भवा महसूस करत ह अउर आपन वेदना अउ कस्टे क यहोवा स कहि डाकइ चाहत ह।</b> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मोर पराथना क सुना।<br> <span class="br-ind"><br><span class="indent">&nbsp;</span></span>मोर पराथना क तोहे तलक आवइ द्या।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>जब मइँ विपत्ति मँ रहेउँ मोका नज़र अंदाज़ जिन करा।<br> <span class="br-ind"><br><span class="indent">&nbsp;</span></span>जब मइँ तोहार पराथना करेउँ तउ तू मोर सुना मोर पराथना क हाली जवाब द्या।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मोर जिन्नगी वइसे बीती रही जइसे उड़त भवा धुआँ।<br> <span class="br-ind"><br><span class="indent">&nbsp;</span></span>मोर सक्ति अइसे अहइ जइसे धीरे धीरे बुझत आग।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मोर सक्ति छीन होइ चुकी अहइ।<br> <span class="br-ind"><br><span class="indent">&nbsp;</span></span>मइँ वइसा ही अहउँ जइसा झुरान मुरझान घास।<br> <span class="br-ind"><br><span class="indent">&nbsp;</span></span>आपन सबइ वेदना मँ मोका भूख नाहीं लागत।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>दुःख क कारण,<br> <span class="br-ind"><br><span class="indent">&nbsp;</span></span>मइँ सिरिफ चमड़ा अउर हड्डियन होइ गवा अहउँ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>मइँ अकेला अहउँ जइसे कउनो एकान्त निर्जन जगह मँ उल्लू रहत होइ।<br> <span class="br-ind"><br><span class="indent">&nbsp;</span></span>मइँ अकेला अहउँ जइसे कउनो पुरान खण्डहर मँ उल्लू रहत होइ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>मइँ जाग कइ पूरी रात पहरा करत हउँ।<br> <span class="br-ind"><br><span class="indent">&nbsp;</span></span>मइँ उ अकेले पंछी जइसा होइ गवा हउँ, जउन छते पइ बइठा भवा होइ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मोर सत्रु सदा मोका बेइज्जत करत हीं,<br> <span class="br-ind"><br><span class="indent">&nbsp;</span></span>अउर लोग मोर नाम लइके मोर हँसी उड़ावत हीं।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>दुःख मोर खइया होइ गवा अहइ।<br> <span class="br-ind"><br><span class="indent">&nbsp;</span></span>आँसू नीचे लुढ़किके मोर पिअइया बन जात ह।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>काहेकि यहोवा तू मोसे रूठ गवा अहा।<br> <span class="br-ind"><br><span class="indent">&nbsp;</span></span>तू ही मोका ऊपर उठाए रह्या, अउर तू ही मोका बहाइ दिहा।<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>मोर जिन्नगी क लगभग अंत होइ चुका अहइ।<br> <span class="br-ind"><br><span class="indent">&nbsp;</span></span>वइसे ही जइसे साँझ क लम्बी छाया हेराइ जात हीं।<br> <span class="br-ind"><br><span class="indent">&nbsp;</span></span>मइँ वइसा ही अहउँ जइसे झुरान अउ मुरझान घास।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मुला हे यहोवा, तू तउ सदा ही अमर रहब्या।<br> <span class="br-ind"><br><span class="indent">&nbsp;</span></span>तोहार नाउँ सदा अउ सदा ही बना रही।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>तोहार उत्थान होइ अउ तू सिय्योन क चइन देब्या।<br> <span class="br-ind"><br><span class="indent">&nbsp;</span></span>उ समइ आवत अहइ, जब तू सिय्योन पइ कृपालु होब्या।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>तोहार सेवकन सिय्योन क पाथरन स पिरेम करत हीं।<br> <span class="br-ind"><br><span class="indent">&nbsp;</span></span>उ पचे ओकरे धूरि स भी पिरेम करत हीं।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>रास्ट्रन यहोवा क नाउँ क आराधना करिहीं।<br> <span class="br-ind"><br><span class="indent">&nbsp;</span></span>हे यहोवा, धरती क सबहिं राजा तोहार आदर करिहीं।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>जब यहोवा फुन स सिय्योन क बनाई।<br> <span class="br-ind"><br><span class="indent">&nbsp;</span></span>तउ उ आपन पूरी महिमा मँ परगट होइ।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>जउन लोगन जिअत अहइ, उ ओनकर पराथना सुनीहीं।<br> <span class="br-ind"><br><span class="indent">&nbsp;</span></span>उ ओनकर पराथनन क नज़र अंदाज़ नाहीं करी।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ओन बातन क लिखा ताकि भविस्स क पीढ़ी पढ़इ।<br> <span class="br-ind"><br><span class="indent">&nbsp;</span></span>ताकि जउन लोग अवइ वाला समइ मँ पइदा होइहीं यहोवा क स्तुति करिहीं।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>यहोवा आपन ऊँच पवित्तर ठउर स खाले निहारी<br> <span class="br-ind"><br><span class="indent">&nbsp;</span></span>यहोवा सरण स खाले धरती पइ निहारी।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>उ कैदी लोगन क पराथना सुनी।<br> <span class="br-ind"><br><span class="indent">&nbsp;</span></span>उ ओन मनइयन क मुक्त करी जेनका राजा स मउत दीन्ह गइ रही।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>फुन सिय्योन मँ लोग यहोवा क बखान करिहीं।<br> <span class="br-ind"><br><span class="indent">&nbsp;</span></span>यरूसलेम मँ लोग यहोवा क गुण गइहीं।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>अइसा तब होइ जब यहोवा लोगन क फिन बटोरी,<br> <span class="br-ind"><br><span class="indent">&nbsp;</span></span>अइसा तब होइ जब राज्ज यहोवा क सेवा करिहीं।<br></div>
<div class="v" id="v23"><span class="vn">23</span> <span class="br-p"><br><br></span><span class="br-ind"><br><span class="indent">&nbsp;</span></span>मोर सक्ती मोका बिसराइ दिहस ह।<br> <span class="br-ind"><br><span class="indent">&nbsp;</span></span>यहोवा मोर जिन्नगी घटाइ दिहस ह।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>एह बरे मइँ कहेउँ, “मोर प्राण छोटी उमर मँ जिन ल्या।<br> <span class="br-ind"><br><span class="indent">&nbsp;</span></span>हे परमेस्सर, तू सदा अउ सर्वदा अमर रहब्या!<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>पुराने जमाने मँ तू संसार रच्या ह।<br> <span class="br-ind"><br><span class="indent">&nbsp;</span></span>तू खुद अपने हाथन स आकास रच्या।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>इ जगत अउ आकास नस्ट होइ जइहीं, मुला तू ही सदा जिअत रहब्या।<br> <span class="br-ind"><br><span class="indent">&nbsp;</span></span>उ सबइ ओढ़नन क नाई फट जइहीं।<br> <span class="br-ind"><br><span class="indent">&nbsp;</span></span>ओढ़नन क नाई ही तू ओनका बदलब्या।<br> <span class="br-ind"><br><span class="indent">&nbsp;</span></span>उ पचे सबहिं बदल दीन्ह जइहीं।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>हे परमेस्सर, मुला तू कबहुँ नाहीं बदलत्या;<br> <span class="br-ind"><br><span class="indent">&nbsp;</span></span>तू सदा बरे अमर रहब्या।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>आज हम तोहार दास अही।<br> <span class="br-ind"><br><span class="indent">&nbsp;</span></span>हमार संतान भविस्स मँ हिअँइ रइहीं<br> <span class="br-ind"><br><span class="indent">&nbsp;</span></span>अउर ओनकर संतानन हिअँइ तोहार उपासना करिहीं।”<br></div>
</div>
<!-- PARSED ABOVE; EDITING MAY BREAK PARSER -->
</body></html>