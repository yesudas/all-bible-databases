<html><head>
<meta http-equiv="Content-Type" content="text/html;charset=utf-8" />
<title>Ps 104 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 104);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_102.html">102</a> <a href="Ps_103.html">103</a> <b>104</b> <a href="Ps_105.html">105</a> <a href="Ps_106.html">106</a> ... <a href="Ps_150.html">150</a> </div><hr>
<h1>Ps 104</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>हे मोर आतिमा, यहोवा क स्तुति करा।<br> <span class="br-ind"><br><span class="indent">&nbsp;</span></span>हे यहोवा, हे मोरे परमेस्सर, तू अति महान अहा।<br> <span class="br-ind"><br><span class="indent">&nbsp;</span></span>तू महिमा अउ आदर क ओढ़ना पहिरे अहा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>जइसे कउनो मनई चोगा पहिरत ही वइसा ही उ प्रकास क पहिरत हीं।<br> <span class="br-ind"><br><span class="indent">&nbsp;</span></span>पर्दा क नाईं उ आकासे क फइलावत ह।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>उ ओनके ऊपर आपन निवास स्थान बनाएस।<br> <span class="br-ind"><br><span class="indent">&nbsp;</span></span>उ गहिर बादर क प्रयोग आपन रथ बनावइ मँ करत ह।<br> <span class="br-ind"><br><span class="indent">&nbsp;</span></span>उ पवन क पखना पइ चढ़िके अकास पार करत ह।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>उ निज सरगदूतन क पवन क नाईं बनावत ह।<br> <span class="br-ind"><br><span class="indent">&nbsp;</span></span>उ निज सेवक क पवन क नाई बनाएस।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>इ उहइ अहइ जउन धरती क ओकरी नेंव पइ निर्माण किहस।<br> <span class="br-ind"><br><span class="indent">&nbsp;</span></span>इ कबहुँ न गिरी।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>उ जल क चादर स धरती क ढकेस।<br> <span class="br-ind"><br><span class="indent">&nbsp;</span></span>जल पहाड़न क ढाँकि लिहस।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>तू आदेस दिहा अउर जल दूरि हट गवा।<br> <span class="br-ind"><br><span class="indent">&nbsp;</span></span>तू जल पइ गरज्या, अउर जल दूर भागा।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>पहाड़न स खाले घाटियन मँ ओन सबइ ठउरन पइ<br> <span class="br-ind"><br><span class="indent">&nbsp;</span></span>जेका तू ओकरे बरे तइयार किहे रहा या जल बहा।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>तू समुद्दर क चउहद्दी बाँध दिहा<br> <span class="br-ind"><br><span class="indent">&nbsp;</span></span>अउर फुन जल कबहुँ धरती क ढाँकइ नाहीं जाई।<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>उ पानी क पठवत ह<br> <span class="br-ind"><br><span class="indent">&nbsp;</span></span>जउन कि झरनन स पहाड़ियन क बीच मँ घाटियन मँ बहत ह।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>सबहिं जंगली पसुअन क सबइ धारा पानी देत हीं,<br> <span class="br-ind"><br><span class="indent">&nbsp;</span></span>जेनमाँ जंगली गदहा तलक आइके पिआस बुझावत हीं।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>जंगल क परिन्दा तलाबन क किनारे रहइ बरे आवत हीं।<br> <span class="br-ind"><br><span class="indent">&nbsp;</span></span>अउ निचके ठाड़ भए बृच्छन क डालियन पइ गावत हीं<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>तू पहाड़न क ऊपर बर्खा पठया ह<br> <span class="br-ind"><br><span class="indent">&nbsp;</span></span>अउर ओन चिजियन ओनका दिहा जेका तू बनाया जउन ओनका चाही।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>परमेस्सर, पसुअन क खाइ बरे घास उपजाया,<br> <span class="br-ind"><br><span class="indent">&nbsp;</span></span>हम स्रम करित ह अउर उ हमका पैाधा देत ह।<br> <span class="br-ind"><br><span class="indent">&nbsp;</span></span>इ सबइ पौधन उ भोजन अहइँ जेका हम धरती स पाइत ह।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>परमेस्सर, हमका दाखरस देत ह, जउन हमका खुस करत ह।<br> <span class="br-ind"><br><span class="indent">&nbsp;</span></span>हमार चाम नरम रखइ क तू हमका तेल देत ह।<br> <span class="br-ind"><br><span class="indent">&nbsp;</span></span>हमका पुट्ठ करइ क उ हमका खइया क देत ह।<br></div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>परमेस्सर लबानोन क जउन देवदारू क बिसाल बृच्छ लगाएस ह।<br> <span class="br-ind"><br><span class="indent">&nbsp;</span></span>ओन बिसाल बृच्छ खातिर ओनकर बढ़वार बरे बहोत पानी रहत ह।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>पंछी ओन बृच्छन पइ आपन घोंसला बनावत हीं।<br> <span class="br-ind"><br><span class="indent">&nbsp;</span></span>देवदार क बृच्छन पइ सारस क बसेरा अहइ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>बनैले पहाड़ी बोकरन क घर ऊँच पहाड़ मँ बना अहइँ।<br> <span class="br-ind"><br><span class="indent">&nbsp;</span></span>बीछियन खुद क बड़की चट्टान क आड़ मँ छुपावत अहइँ।<br></div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>तू मौसम क पता लगावइ बरे चाँद क रच्या ह।<br> <span class="br-ind"><br><span class="indent">&nbsp;</span></span>सूरज सदा जानत ह कि ओका कहाँ बूढ़ब अहइ।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>तू अँधियारा बनाया जेहसे रात होइ<br> <span class="br-ind"><br><span class="indent">&nbsp;</span></span>ताकि जंगल क बनैला पसु एहर-ओहर घूमि सकिहीं।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>उ पचे झपटत सेर जब दहाड़त हीं तब अइसा लगत ह जइसे उ पचे यहोवा क पुकारत होइँ,<br> <span class="br-ind"><br><span class="indent">&nbsp;</span></span>जेका माँगइ स उ ओनका अहार देत।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>अउर पउ फाटइ पइ जीवजन्तु वापिस घरन क<br> <span class="br-ind"><br><span class="indent">&nbsp;</span></span>लउटत अउ आराम करत हीं।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>फिन लोग आपन काम करइ क बाहेर निकरत हीं।<br> <span class="br-ind"><br><span class="indent">&nbsp;</span></span>साँझ तलक उ पचे काम मँ लगा रहत हीं।<br></div>
<div class="v" id="v24"><span class="vn">24</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, तू अचरज भरा बहुतेरा काम किहा।<br> <span class="br-ind"><br><span class="indent">&nbsp;</span></span>धरती तोहरी वस्तुअन स भरी पड़ी अहइ।<br> <span class="br-ind"><br><span class="indent">&nbsp;</span></span>तू जउन कछू करत अहा, ओहमा आपन विवेक देखाँत ह।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>इ समुद्दर क लखा, इ केतॅना बिसाल अहइ!<br> <span class="br-ind"><br><span class="indent">&nbsp;</span></span>हुआँ बहुतेरी जीव-जन्तु अहइ जेका गना नाहीं जाइ सकिहीं।<br> <span class="br-ind"><br><span class="indent">&nbsp;</span></span>ओहमाँ कछू बिसाल अहइँ अउर कछू नान्ह।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>समुद्दर क ऊपर जलपोत तैरत हीं,<br> <span class="br-ind"><br><span class="indent">&nbsp;</span></span>अउर लिब्याथान<sup class="fnm"><a name="fnm1" href="#fn1">1</a></sup> जेका तू बनाएस ह<br> <span class="br-ind"><br><span class="indent">&nbsp;</span></span>समुद्दर मँ खेल-खेलत ह।<br></div>
<div class="v" id="v27"><span class="vn">27</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा, इ सब कछू तोहरे आसरे पइ अहइ।<br> <span class="br-ind"><br><span class="indent">&nbsp;</span></span>हे परमेस्सर, ओन सबहीं जीवन क खाना तू ठीक समइ पइ देत अहा।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>हे परमेस्सर, तू ही अहा जउन सबइ जीव-जन्तुअन क खाना जेका उ पचे खात हीं,<br> <span class="br-ind"><br><span class="indent">&nbsp;</span></span>उपलब्ध करावत अहा।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>फुन जब तू ओनसे मुँह मोड़ लेत अहा तब उ पचे डेराइ जात हीं।<br> <span class="br-ind"><br><span class="indent">&nbsp;</span></span>ओनकर साँस रुकि जात हीं।<br> <span class="br-ind"><br><span class="indent">&nbsp;</span></span>उ पचे दुर्बल होइ जात हीं अउर मर जात हीं।<br> <span class="br-ind"><br><span class="indent">&nbsp;</span></span>अउर ओनकर देह फुन धूरि मँ बदलि जात हीं।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>जब तू आपन आतिमा भेज्या ह, उ ओहसे जीवित होइ जात ह अउर<br> <span class="br-ind"><br><span class="indent">&nbsp;</span></span>धरती पइ जिन्नगी क संग फुन नवा कइ दीन्ह जात ह।<br></div>
<div class="v" id="v31"><span class="vn">31</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा क महिमा सदा-सदा बनी रहइ।<br> <span class="br-ind"><br><span class="indent">&nbsp;</span></span>यहोवा आपन रचना स सदा आनन्द मँ रहइ।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>यहोवा क दृस्टि स इ धरती काँप उठी।<br> <span class="br-ind"><br><span class="indent">&nbsp;</span></span>पहाड़न स धुआँ उठइ लग जाइ।<br></div>
<div class="v" id="v33"><span class="vn">33</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ जिन्नगी भइ यहोवा बरे गाउब।<br> <span class="br-ind"><br><span class="indent">&nbsp;</span></span>मइँ जब तलक जिअत हउँ यहोवा क गुण गावत रहब।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>मोर सोच-बिचार ओका खुस करी।<br> <span class="br-ind"><br><span class="indent">&nbsp;</span></span>मइँ यहोवा क संग खुस अहउँ।<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>धरती स पाप क लोप होइ जाइ।<br> <span class="br-ind"><br><span class="indent">&nbsp;</span></span>दुट्ठ लोग सदा बरे मिटि जाइँ। <span class="br-p"><br><br></span>हे मोर आतिमा,<br> <span class="br-ind"><br><span class="indent">&nbsp;</span></span>यहोवा क स्तुति करा।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->लिब्याथाम <!--raw 1 bo --></em><!--endraw 1-->इ साइद एक ठु विसाल समुन्द्री दैत्य रहा। कछू लोगन क विचार अहइ कि इ एक मगरमच्छ अहइ। दूसर लोगन क विचार अहइ कि इ एक समुद्दर उफ्रेट ह। कछू लोग कहत ही कि इ जादूगर क मदद स सूर्य ग्रहण पइदा करत ह।</div>
</div>
<!-- PARSED ABOVE; EDITING MAY BREAK PARSER -->
</body></html>