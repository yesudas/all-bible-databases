<html><head>
<meta http-equiv="Content-Type" content="text/html;charset=utf-8" />
<title>Ps 107 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 107);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_105.html">105</a> <a href="Ps_106.html">106</a> <b>107</b> <a href="Ps_108.html">108</a> <a href="Ps_109.html">109</a> ... <a href="Ps_150.html">150</a> </div><hr>
<h1>Ps 107</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>पाँचवा भाग</h2><h2>(भजन 107–150)</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा क धन्यवाद द्या, काहेकि उ उत्तिम अहइ।<br> <span class="br-ind"><br><span class="indent">&nbsp;</span></span>ओकर पिरेम हमेसा रहत ह।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>हर कउनो अइसा मनई जेका यहोवा बचाएस ह, ऍन रास्ट्रन क कहा।<br> <span class="br-ind"><br><span class="indent">&nbsp;</span></span>हर कउनो अइसा मनई जेका यहोवा आपन दुस्मनन स छोड़ाएस ओकर गुण गावा।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>यहोवा आपन लोगन क बहोत स अलग-अलग देसन स बटोरेस ह।<br> <span class="br-ind"><br><span class="indent">&nbsp;</span></span>उ ओनका पूरब अउ पच्छिम स, अउर उत्तर अउ दक्खिन स जुटाएस ह।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>कछू लोग अइसे रेगिस्तान मँ खोइ गए रहेन जहाँ कउनो लोग नाहीं।<br> <span class="br-ind"><br><span class="indent">&nbsp;</span></span>उ सबइ लोग अइसेन एक ठु नगर क खोज मँ रहेन।<br> <span class="br-ind"><br><span class="indent">&nbsp;</span></span>मुला ओनका कउनो अइसा नगर नाहीं मिला।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>उ सबइ लोग भुखान अउ पियासा रहेन<br> <span class="br-ind"><br><span class="indent">&nbsp;</span></span>अउर उ पचे दुर्बल होत जात रहेन।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>उ पचे संकट मँ रहेन, तउ उ पचे मदद पावइ क यहोवा क गोहराएन।<br> <span class="br-ind"><br><span class="indent">&nbsp;</span></span>उ ओन सबइ क आपन संकटन स बचाइ लिहस।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>यहोवा ओनका सोझइ उ सहरन मँ लइ गवा जहाँ उ पचे बसि सकिहीं।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>यहोवा क ओकरे विस्सस्नीय पिरेम बरे<br> <span class="br-ind"><br><span class="indent">&nbsp;</span></span>अउर ओन अद्भुत करमन बरे धन्यवाद द्या जेनका उ सबइ लोगन बरे करत ह।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>पियासी व्यक्ति परमेस्सर क सन्तुट्ठी बरे<br> <span class="br-ind"><br><span class="indent">&nbsp;</span></span>अउर उत्तिम वस्तुअन स भूखी व्यक्ति क पेट भरत ह।<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>कछू लोगन क कारावासन मँ राखेन, जहाँ बहोत अँधियारा रहा।<br> <span class="br-ind"><br><span class="indent">&nbsp;</span></span>उ पचे कस्ट झेलेन, अउ जंजीर मँ बांध दीन्ह गएन।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>काहेकि उ पचे परमेस्सर क वचन क खिलाफ बिद्रोह किहेन<br> <span class="br-ind"><br><span class="indent">&nbsp;</span></span>अउर सर्वोच्च परमेस्सर क सलाह क सुनइ स नकारे रहेन।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>उ ओनका कठिनाइयन देइके<br> <span class="br-ind"><br><span class="indent">&nbsp;</span></span>उ पचन्क दिमाग क विनम्र बनाइ दिहेस।<br> <span class="br-ind"><br><span class="indent">&nbsp;</span></span>उ पचे ठोकरन खाएन अउर उ पचे भहराइ पड़ेन,<br> <span class="br-ind"><br><span class="indent">&nbsp;</span></span>अउर ओनका सहारा देइ क कउनो भी नाहीं मिला।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>उ पचे संकट मँ रहेन, तउ उ पचे मदद पावइ क यहोवा क गोहराएन।<br> <span class="br-ind"><br><span class="indent">&nbsp;</span></span>उ ओन सबइ क आपन संकटन स बचाइ लिहस।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>परमेस्सर ओनका ओनकर अँधियारे जेलन स उबार लिहस।<br> <span class="br-ind"><br><span class="indent">&nbsp;</span></span>परमेस्सर उ सबइ जंजीरन, अउर बंधन क काटेस जेनसे ओनका बाँधा गवा रहा।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>यहोवा क ओकरे बिस्सस्नीय पिरेम बरे<br> <span class="br-ind"><br><span class="indent">&nbsp;</span></span>अउर ओन अद्भुत करमन बरे धन्यवाद द्या जेनका उ सबइ लोगन बरे करत ह।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>परमेस्सर हमार दुस्मनन क हरावइ मँ हमका मदद देत ह।<br> <span class="br-ind"><br><span class="indent">&nbsp;</span></span>ओनकर काँसे क दुआरन क परमेस्सर तोड़ गिराइ सकत ह।<br> <span class="br-ind"><br><span class="indent">&nbsp;</span></span>परमेस्सर ओनकर दुआरन पइ लगी भइ लोहा क आगल क छिन्न-भिन्न कइ सकत ह।<br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>कछू मूरख लोग आपन अपराधन<br> <span class="br-ind"><br><span class="indent">&nbsp;</span></span>अउ पापन क कारण पीरा झेलेन ह।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ओन लोग खइया क इच्छा तजि दिहेन<br> <span class="br-ind"><br><span class="indent">&nbsp;</span></span>अउर उ पचे मरे भए स होइ गएन।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>उ पचे संकट मँ रहेन, तउ उ पचे मदद पावइ क यहोवा क गोहराएन।<br> <span class="br-ind"><br><span class="indent">&nbsp;</span></span>उ ओन सबइ क आपन संकटन स बचाइ लिहस।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>परमेस्सर आदेस दिहस अउर लोगन क चँगा किहस।<br> <span class="br-ind"><br><span class="indent">&nbsp;</span></span>इ तरह उ पचन्क बर्बाद होइ स बच गएन।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>यहोवा क ओकरे बिस्सस्नीय पिरेम बरे<br> <span class="br-ind"><br><span class="indent">&nbsp;</span></span>अउर ओन अद्भुत करमन बरे धन्यवाद द्या जेनका उ सबइ लोगन बरे करत ह।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ओनका यहोवा क धन्यवाद देइ बरे बलि अर्पित करइ द्या,<br> <span class="br-ind"><br><span class="indent">&nbsp;</span></span>उ जउन किहे अहइ ओन बातन क आनन्द क संग बखाना।<br></div>
<div class="v" id="v23"><span class="vn">23</span> <span class="br-p"><br><br></span><span class="br-ind"><br><span class="indent">&nbsp;</span></span>कछू लोग आपन काम करइ<br> <span class="br-ind"><br><span class="indent">&nbsp;</span></span>आपन नइयन स समुद्दर पार कइ गएन।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ओन लोगन अइसी बातन क लखेन ह जेनका यहोवा कइ सकत ह।<br> <span class="br-ind"><br><span class="indent">&nbsp;</span></span>उ पचे ओन अद्भुत बातन क लखेन ह जेनका यहोवा सागर पइ किहे रहा।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>परमेस्सर आदेस दिहस, फिन एक तेज हवा चलइ लाग।<br> <span class="br-ind"><br><span class="indent">&nbsp;</span></span>बड़की स बड़की लहरन आकार लेइ लागिन।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>लहरन ऍतना ऊपर उठिन<br> <span class="br-ind"><br><span class="indent">&nbsp;</span></span>जेतना अकास होइ<br> <span class="br-ind"><br><span class="indent">&nbsp;</span></span>तूफान ऍतना भयानक रहा कि लोग डेराइ गएन।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>लोग लड़खड़ात रहेन, भहरान जात रहेन जइसे नसा मँ धुत होइँ।<br> <span class="br-ind"><br><span class="indent">&nbsp;</span></span>खेवैया ओनकर बुद्धि जइसे बियर्थ होइ गइ होइ।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>उ पचे संकट मँ रहेन, तउ उ पचे मदद पावइ क यहोवा क गोहराएन।<br> <span class="br-ind"><br><span class="indent">&nbsp;</span></span>उ ओन सबइ क आपन संकटन स बचाइ लिहस।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>परमेस्सर तूफान क रोकेस<br> <span class="br-ind"><br><span class="indent">&nbsp;</span></span>अउर लहरन सान्त होइ गइन।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>खेवैया खुस रहेन कि सागर सांत भवा होइ गवा।<br> <span class="br-ind"><br><span class="indent">&nbsp;</span></span>परमेस्सर ओनका अहइ सुरच्छित ठउरे पइ लइ गवा जहाँ उ पचे जाइ चाहत रहेन।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>यहोवा क ओकरे बिस्सस्नीय पिरेम बरे अउर ओन अद्भुत करमन बरे धन्यवाद द्या<br> <span class="br-ind"><br><span class="indent">&nbsp;</span></span>जेनका उ सबइ लोगन बरे करत ह।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>महान सभा क बीच ओनका ऊँच होइ द्या।<br> <span class="br-ind"><br><span class="indent">&nbsp;</span></span>नेतन मिलन मँ ओकर बड़कई करइ द्या।<br></div>
<div class="v" id="v33"><span class="vn">33</span> <span class="br-p"><br><br></span><span class="br-ind"><br><span class="indent">&nbsp;</span></span>उ नदियन क रेगिस्ताने मँ बदल दिहस।<br> <span class="br-ind"><br><span class="indent">&nbsp;</span></span>भुइँया सुखाइ बरे उ झरनन क प्रवाह क रोकेस।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>परमेस्सर उपजाऊ भुइँया क बेकार क रेही भुइँया मँ बदल दिहस।<br> <span class="br-ind"><br><span class="indent">&nbsp;</span></span>काहेकि हुआँ बसे दुट्ठ लोग बुरे करम किहे रहेन।<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>अउर परमेस्सर मरूभूमि क झीलन क धरती मँ बदलेस।<br> <span class="br-ind"><br><span class="indent">&nbsp;</span></span>उ झुरान धरती स जल क स्रोत बहाइ दिहस।<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>परमेस्सर भूखे लोगन क उ अच्छी धरती पइ लइ गवा<br> <span class="br-ind"><br><span class="indent">&nbsp;</span></span>अउर ओन लोग आपन रहइ बरे हुआँ एक ठु सहर बसाएन।<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>फिन ओन लोग आपन खेतन मँ बीजन क रोप दिहन।<br> <span class="br-ind"><br><span class="indent">&nbsp;</span></span>अउर अगूंर क बगिया लगाएन, अउर उ पचे एक उत्तिम फसिल पाइ लिहन।<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>परमेस्सर ओन लोगन क आसीर्बाद दिहस।<br> <span class="br-ind"><br><span class="indent">&nbsp;</span></span>ओनकर परिवार फलइ-फूलइ लोगन।<br> <span class="br-ind"><br><span class="indent">&nbsp;</span></span>ओनके लगे बहोत सारे पसु भएन।<br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>भयानक महामारी अउर संकट क कारण<br> <span class="br-ind"><br><span class="indent">&nbsp;</span></span>ओनकर परिवार नान्ह अउर कमज़ोर होइ गएन।<br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>परमेस्सर ओनकर प्रमुखन क कुचरि दिहस अउर बेज्जत किहे रहा।<br> <span class="br-ind"><br><span class="indent">&nbsp;</span></span>उ ओनका दिसाहीन रेगिस्ताने मँ भटकइ दिहेस।<br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>मुला परमेस्सर तबहिं ओन दीन लोगन क ओनकर बिनती स बचाइके निकारि लिहस।<br> <span class="br-ind"><br><span class="indent">&nbsp;</span></span>अब तउ ओनकर घरानन बड़वार अहइँ, ओतना बड़वार जेतना भेड़िन क झुण्ड।<br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>इमानदार मनइयन एका देखत हीं अउर आनन्दित होत हीं,<br> <span class="br-ind"><br><span class="indent">&nbsp;</span></span>किन्तु दुट्ठ लोग एका लखत हीं आपन मुँह बंद रखत हीं।<br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>एक विवेकी मनई ओन बातन क धियान देत ह।<br> <span class="br-ind"><br><span class="indent">&nbsp;</span></span>अउर जउन कउनो मनई बुद्धिमान अहइ, यहोवा के सच्चा पिरेम क बारे मँ जान जाइहीं।<br></div>
</div>
<!-- PARSED ABOVE; EDITING MAY BREAK PARSER -->
</body></html>