<html><head>
<meta http-equiv="Content-Type" content="text/html;charset=utf-8" />
<title>Ps 108 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 108);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_106.html">106</a> <a href="Ps_107.html">107</a> <b>108</b> <a href="Ps_109.html">109</a> <a href="Ps_110.html">110</a> ... <a href="Ps_150.html">150</a> </div><hr>
<h1>Ps 108</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>वाद्य यंत्र दुआर बजा भवा दाऊद क एक ठु गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, मइँ आपन हिरदय क तइयार कहेउँ ह।<br> <span class="br-ind"><br><span class="indent">&nbsp;</span></span>मइँ गाउब अउर<br> <span class="br-ind"><br><span class="indent">&nbsp;</span></span>उमंग क संगीत बजाउब।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>मोर आतिमा, जगा!<br> <span class="br-ind"><br><span class="indent">&nbsp;</span></span>वीणाओ अउर सारंगियो, जगा।<br> <span class="br-ind"><br><span class="indent">&nbsp;</span></span>आवा हम भोर क जगाइ!<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>हे मोर सुआमी, मइँ तोहरे बड़कइ क रास्ट्रन क समन्वा गाउब।<br> <span class="br-ind"><br><span class="indent">&nbsp;</span></span>मइँ विभिन्न लोगन क बीच तोहार स्तुति करब।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>हे परमेस्सर, तोहार पिरेम ओतॅना ऊँच अहइ जेतॅना अकास।<br> <span class="br-ind"><br><span class="indent">&nbsp;</span></span>तोहार बिस्सास ओतॅना ऊँच अहइ जेतॅना बादरन।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>हे परमेस्सर, तोहार सम्मान अकासन क ऊपर होइ,<br> <span class="br-ind"><br><span class="indent">&nbsp;</span></span>तोहार महिमा क सारा जगत क ढाँपि लेइ द्या।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>आपन भगत लोगन क बचावइ बरे इ करा।<br> <span class="br-ind"><br><span class="indent">&nbsp;</span></span>मोर बिनती क जवाब द्या, अउर हमका बचावइ क आपन महासक्ति क प्रयोग करा।<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>परमेस्सर आपन मन्दिर स बोला।<br> <span class="br-ind"><br><span class="indent">&nbsp;</span></span>उ कहेस, “मइँ खुसी स चिचियाब।<br> <span class="br-ind"><br><span class="indent">&nbsp;</span></span>मइँ आपन लोगन क सोकेम प्रदान करब,<br> <span class="br-ind"><br><span class="indent">&nbsp;</span></span>अउर सुक्कोत क घाटी ओनकर होइ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>गिलाद अउ मनस्से मोर अहइँ।<br> <span class="br-ind"><br><span class="indent">&nbsp;</span></span>एप्रैम मोर सिरवाण अहइ<br> <span class="br-ind"><br><span class="indent">&nbsp;</span></span>अउर यहूदा मोर राजदण्ड अहइ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मोआब मोर गोड़ पखारइ क पात्र बनी।<br> <span class="br-ind"><br><span class="indent">&nbsp;</span></span>एदोम उ दास होइ जउन मोर पादूका लइके चली,<br> <span class="br-ind"><br><span class="indent">&nbsp;</span></span>मइँ पलिस्तियन क हराइ क पाछे विजय-उल्लास स चिचियाब।”<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>मोका दुस्मन क दुर्ग मँ कउन लइ जाइ?<br> <span class="br-ind"><br><span class="indent">&nbsp;</span></span>एदोम क हरावइ कउन मोर मदद करी!<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>हे परमेस्सर, का इ फुरइ नाहीं बाटइ कि तू हमका तजि दिहा ह?<br> <span class="br-ind"><br><span class="indent">&nbsp;</span></span>अउर का तू हमरी सेना क संग नाहीं रहब्या?<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>हे परमेस्सर, कृपा कइके, हमरे दुस्मन क हरावइ मँ हमार मदद करा।<br> <span class="br-ind"><br><span class="indent">&nbsp;</span></span>मनइयन तउ हमका बचाइ नाहीं सकतेन।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>हम महान कारज कइ सकित ह सिरिफ जब परमेस्सर हमार साथ होइ।<br> <span class="br-ind"><br><span class="indent">&nbsp;</span></span>सिरिफ परमेस्सर हमरे दुस्मनन क हराई सकत ह।<br></div>
</div>
<!-- PARSED ABOVE; EDITING MAY BREAK PARSER -->
</body></html>