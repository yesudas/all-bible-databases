<html><head>
<meta http-equiv="Content-Type" content="text/html;charset=utf-8" />
<title>Ps 109 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 109);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_107.html">107</a> <a href="Ps_108.html">108</a> <b>109</b> <a href="Ps_110.html">110</a> <a href="Ps_111.html">111</a> ... <a href="Ps_150.html">150</a> </div><hr>
<h1>Ps 109</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>संगीत निदेर्सक बरे दाऊद क एक ठु स्तुति गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, जब मइँ तोहरे आगे पराथना करउँ<br> <span class="br-ind"><br><span class="indent">&nbsp;</span></span>तउ चुप नाहीं रह्या।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>लोग मोरे बारे मँ बुरी बातन अउ झूठ बोलत ह।<br> <span class="br-ind"><br><span class="indent">&nbsp;</span></span>उ पचे मोरे बारे मँ उ सबइ कहत अहइँ जउन फुरइ नाहीं बाटइ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>लोग मोरे बारे मँ घिना स बोलत अहइँ।<br> <span class="br-ind"><br><span class="indent">&nbsp;</span></span>उ पचे मोर खिलाफ बिना कारण हमला करत हीं।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मइँ ओनका पिरेम किहेउँ, फिर भी उ पचे मोहसे दुस्मनी करत हीं।<br> <span class="br-ind"><br><span class="indent">&nbsp;</span></span>जद्यपि मइँ पराथना मँ वफ़ादार हउँ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मइँ ओन मनइयन क संग भला किहे रहेउँ।<br> <span class="br-ind"><br><span class="indent">&nbsp;</span></span>मुला उ पचे मोरे बरे बुरा करत अहइँ।<br> <span class="br-ind"><br><span class="indent">&nbsp;</span></span>मइँ ओनसे पिरेम किहेउँ,<br> <span class="br-ind"><br><span class="indent">&nbsp;</span></span>मुला उ पचे मोसे बइर रखत अहइँ।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>ओकरे खिलाफ एक ठु दुट्ठ मनई क नियुक्त करा,<br> <span class="br-ind"><br><span class="indent">&nbsp;</span></span>अउर कउनो दोख लगवइया ओका दोख लगावइ बरे ओकरे बगल मँ खड़ा करा।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ओनमाँ दोख पावइ द्या जब उ अदालत मँ निआउ पइहीं,<br> <span class="br-ind"><br><span class="indent">&nbsp;</span></span>ओकर पराथना क ओकरे पाप क सबूत होइ द्या।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मोर दुस्मन क हाली मरि जाइ द्या।<br> <span class="br-ind"><br><span class="indent">&nbsp;</span></span>ओकरे क जगह कउनो दूसर क लेइ द्या।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मोरे दुस्मनन क सन्तानन क अनाथ कइ द्या अउर ओकरी पत्नी क तू राँड़ कइ द्या।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ओनका आवारा अउर भिखारी होइ द्या,<br> <span class="br-ind"><br><span class="indent">&nbsp;</span></span>अउर ओनका आस्रय क खोज तब तलक करइ द्या जब तलक कि ओकर आपन घर बर्बाद न होइ जाइँ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>मोरे दुस्मन कर्जदार लोगन क जउन कछू मोर दुस्मन क लगे होइँ लइ जाइ द्या।<br> <span class="br-ind"><br><span class="indent">&nbsp;</span></span>अजनबियन क ओकर मेहनत क कमाइ क लूटिके जाइ द्या।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>कउनो मनई क मोरे दुस्मन पइ कउनो दाया न देखाँवइ।<br> <span class="br-ind"><br><span class="indent">&nbsp;</span></span>अउर ओकरे अनाथ गदेलन पइ कउनो भी मनई दाया नाहीं देखाँवइ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>मोर दुस्मन क सन्तानन बर्बाद कइ द्या।<br> <span class="br-ind"><br><span class="indent">&nbsp;</span></span>आवइवाली पीढ़ी स ओकर नाउँ मिटइ द्या।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>मोरे दुस्मन क पुरखन क पापन क परमेस्सर सदा ही याद राखइ।<br> <span class="br-ind"><br><span class="indent">&nbsp;</span></span>ओकरे महतारी क पापन न मेटाइ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>यहोवा सदा ही ओन पापन क याद रखी।<br> <span class="br-ind"><br><span class="indent">&nbsp;</span></span>अउर उ लोगन बरे मोरे दुस्मन क बिसिरइ क कारण होइ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>काहेकि दुट्ठ लोगन कउनो भी अच्छा करम कबहुँ नाहीं किहेन<br> <span class="br-ind"><br><span class="indent">&nbsp;</span></span>अउर उ लोगन क बिना आसा क मउत मँ धकेल दिहा।<br> <span class="br-ind"><br><span class="indent">&nbsp;</span></span>उ दीन लोगन असहाय लोगन क जिअब कठिन बनाइ दिहा।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ओन दुट्ठ लोगन क सरापब भावत रहा।<br> <span class="br-ind"><br><span class="indent">&nbsp;</span></span>तउ अहइ सराप ओह पइ लउटिके गिर जाइ।<br> <span class="br-ind"><br><span class="indent">&nbsp;</span></span>उ बुरा मनई असीस कबहुँ नाहीं दिहस कि लोगन बरे कउनो अच्छी बात घटइ।<br> <span class="br-ind"><br><span class="indent">&nbsp;</span></span>तउ ओकरे संग कउनो भी भली बात मत होइ द्या।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>सराप ओकरे बरे ओढ़नन क नाईं होइ।<br> <span class="br-ind"><br><span class="indent">&nbsp;</span></span>सराप ओकरे सरीर मँ पानी क नाईं भरि जाइ।<br> <span class="br-ind"><br><span class="indent">&nbsp;</span></span>अउर सराप ओकरे हड्डियन मँ<br> <span class="br-ind"><br><span class="indent">&nbsp;</span></span>चर्बी क नाईं रहइ।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>उ दुट्ठ मनई बरे सराप क ओढ़ना बनी द्या।<br> <span class="br-ind"><br><span class="indent">&nbsp;</span></span>सराप क ओकरे बरे हमेसा बरे कमर बन्द बनइ द्या।<br></div>
<div class="v" id="v20"><span class="vn">20</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा मोहे पइ दोख लगावइवालन क अउर ओन लोगन क जउन मोरे खिलाफ बुरा जोजना बनावत ह क,<br> <span class="br-ind"><br><span class="indent">&nbsp;</span></span>उ सबइ चिजियन क भुगतान क रूप मँ देइ द्या।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>किन्तु हे यहोवा, तू मोर सुआमी अहा।<br> <span class="br-ind"><br><span class="indent">&nbsp;</span></span>तउ मोरे संग अइसा बेउहार करा जेहसे तोहरे नाउँ क जस बाढ़इ।<br> <span class="br-ind"><br><span class="indent">&nbsp;</span></span>तोहार करुणा महान अहइ, तउ मोर रच्छा करा।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>काहेकि मइँ बस एक गरीब अउर असहाय व्यक्ति अहउँ।<br> <span class="br-ind"><br><span class="indent">&nbsp;</span></span>मइँ फुरइ दुःखी अहउँ।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>मोका अइसा लागत बाटइ जइसे मोर जिन्नगी साँझ क समइ क लम्बी छाया क तरह बीति चुकी बाटइ।<br> <span class="br-ind"><br><span class="indent">&nbsp;</span></span>मोका अइसा लागत रहा मइँ महसूस करत हउँ कि मइँ किरवा क नाईं हउँ जउन मोका हिराइ दिहेस ह।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>उपवास क कारण मोर घुटना दुर्बल होइ ग अहइँ।<br> <span class="br-ind"><br><span class="indent">&nbsp;</span></span>मोर वजन घटत ही जात अहइ, अउर मइँ झुरान जात अहउँ।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>बुरे लोग मोका अपमानित करत हीं।<br> <span class="br-ind"><br><span class="indent">&nbsp;</span></span>उ पचे मोका घूरत अउ आपन मूँड़ी मटकावत हीं।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>यहोवा मोर परमेस्सर, मोका सहारा द्या।<br> <span class="br-ind"><br><span class="indent">&nbsp;</span></span>आपन बिस्ससनीय पिरेम देखाँवा अउर मोका बचाइ ल्या।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>फुन उ पचे लोग जान जइहीं कि तू ही मोका बचाया ह।<br> <span class="br-ind"><br><span class="indent">&nbsp;</span></span>ओनका पता चल जाइ कि उ तोहार सक्ति रही जउन मोका सहारा दिहस।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>यद्यपि दुट्ठ लोग मोका सराप देत ह, हे यहोवा तू मोका आसीर्बाद दे।<br> <span class="br-ind"><br><span class="indent">&nbsp;</span></span>यद्यपि उ पचे मोह पइ वार करत हीं, ओनका अपमानित होइ द्या।<br> <span class="br-ind"><br><span class="indent">&nbsp;</span></span>किन्तु तोहार सेवक क खुस होइ द्या।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>मोर बिरोधियन क अपमान स ढाँपि लेइ द्या।<br> <span class="br-ind"><br><span class="indent">&nbsp;</span></span>ओनका लज्जा स घेरी लेइ द्या।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>मइँ यहोवा क बहोत अधिक धन्यवाद देत हउँ।<br> <span class="br-ind"><br><span class="indent">&nbsp;</span></span>बहोत लोगन क समन्वा ओकर गुण गावत हँउ।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>काहेकि यहोवा असहाय लोगन क साथ देत ह।<br> <span class="br-ind"><br><span class="indent">&nbsp;</span></span>उ ओनका लोगन स बचावत ह, जउन ओन पइ निआव करत ह।<br></div>
</div>
<!-- PARSED ABOVE; EDITING MAY BREAK PARSER -->
</body></html>