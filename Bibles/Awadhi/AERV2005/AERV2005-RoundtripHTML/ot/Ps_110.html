<html><head>
<meta http-equiv="Content-Type" content="text/html;charset=utf-8" />
<title>Ps 110 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 110);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_108.html">108</a> <a href="Ps_109.html">109</a> <b>110</b> <a href="Ps_111.html">111</a> <a href="Ps_112.html">112</a> ... <a href="Ps_150.html">150</a> </div><hr>
<h1>Ps 110</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>दाऊद क वाद्य यंत्र क संग एक ठु गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>यहोवा मोर सुआमी स कहेस,<br> <span class="br-ind"><br><span class="indent">&nbsp;</span></span>“तू मोर दाहिन कइँती तब तलक बैठि जा, जब तलक कि मइँ तोहरे दुस्मनन क तोहरे गोड़न क चौकी न बनाइ देउँ।”<br></div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा तोहार राज्ज क अधिकार सिय्योन स स्थापित करी।<br> <span class="br-ind"><br><span class="indent">&nbsp;</span></span>तू आपन दुस्मनन पइ सासन करी।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>तोहरे पराक्रम क दिन<br> <span class="br-ind"><br><span class="indent">&nbsp;</span></span>तोहरी प्रजा क लोग स्वेछा बलि बनिहीं।<br> <span class="br-ind"><br><span class="indent">&nbsp;</span></span>तोहार जवान पवित्तर होइ स<br> <span class="br-ind"><br><span class="indent">&nbsp;</span></span>सुसोभित भिन्सारे क गर्भ स जन्मी ओसे क नाई तोहरे लगे अहइँ।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा एक वचन दिहस,<br> <span class="br-ind"><br><span class="indent">&nbsp;</span></span>अउर उ आपन मन नाहीं बदली।<br> <span class="br-ind"><br><span class="indent">&nbsp;</span></span>“तू हमेसा बरे याजक अहा,<br> <span class="br-ind"><br><span class="indent">&nbsp;</span></span>जइसा मेल्कीसेदेक क समूह क याजक रहा।”<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>मोर सुआमी, तोहार मदद बरे तोहार निचके खड़ा रहत ह।<br> <span class="br-ind"><br><span class="indent">&nbsp;</span></span>ओकरे गुस्सा दिखावइ क दिन उ दूसर राजा लोगन क हराइ दिहे रहा।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>परमेस्सर रास्ट्रन क निआउ करी।<br> <span class="br-ind"><br><span class="indent">&nbsp;</span></span>परमेस्सर उ महान धरती प नेता लोगन क हराइ दिहस।<br> <span class="br-ind"><br><span class="indent">&nbsp;</span></span>ओनकर मरी देहन स धरती भरि गइ रही।<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>राहे क झरना स पानी पिए क पाछे ही<br> <span class="br-ind"><br><span class="indent">&nbsp;</span></span>राजा आपन मूँड़ि उठाई अउर फुरइ बलवान होइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>