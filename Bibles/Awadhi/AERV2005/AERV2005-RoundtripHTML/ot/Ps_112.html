<html><head>
<meta http-equiv="Content-Type" content="text/html;charset=utf-8" />
<title>Ps 112 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 112);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_110.html">110</a> <a href="Ps_111.html">111</a> <b>112</b> <a href="Ps_113.html">113</a> <a href="Ps_114.html">114</a> ... <a href="Ps_150.html">150</a> </div><hr>
<h1>Ps 112</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा क बड़कई करा। <span class="br-p"><br><br></span>अइसा मनई जउन यहोवा स डेरात ह अउर ओकर आदर करत ह उ बहोत सफल होइ।<br> <span class="br-ind"><br><span class="indent">&nbsp;</span></span>परमेस्सर क आदेस अइसे लोग क भावत हीं।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>धरती पइ अइसे मनई क संतानन मज़बूत होइहीं।<br> <span class="br-ind"><br><span class="indent">&nbsp;</span></span>अच्छे मनई क संतानन आसीर्बाद पाइहीं।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>अइसे मनई क परिवार बहोत धनवान होइ।<br> <span class="br-ind"><br><span class="indent">&nbsp;</span></span>ओकर नीक करम सदा सदा बनी रही।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>सच्चे लोगन बरे परमेस्सर अइसा होत ह जइसे अँधियारा मँ चमकत प्रकास होइ।<br> <span class="br-ind"><br><span class="indent">&nbsp;</span></span>उ सच्चा अहइ, अउर करुणा स भरा बाटइ अउर दाया स भरा बा।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>इ मनई बरे नीक बाटइ कि उ दयालु अउर उदार होइ।<br> <span class="br-ind"><br><span class="indent">&nbsp;</span></span>मनई क इ उत्तिम अहइ कि उ आपन वादा मँ खरा रहइ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>अइसा मनई क पतन कबहुँ नाहीं होइ।<br> <span class="br-ind"><br><span class="indent">&nbsp;</span></span>एक सच्चा मनई क सदा याद कीन्ह जाइ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>सज्जन व्यक्ति बुरी खबरन स नाहीं डेरात।<br> <span class="br-ind"><br><span class="indent">&nbsp;</span></span>अइसा मनई यहोवा क भरोसे अहइ अउर आस्वस्त रहत ह।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>अइसा मनई आस्वस्त रहत ह उ ससान नाहीं रहत।<br> <span class="br-ind"><br><span class="indent">&nbsp;</span></span>उ आपन दुस्मनन क हराइ देइ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>अइसा मनई दीन जनन क मुक्त दान देत ह।<br> <span class="br-ind"><br><span class="indent">&nbsp;</span></span>ओकर नीक करम जेका उ दीन लोगन बरे दिखावत ह उ सदा सदा बना रइहीं।<br> <span class="br-ind"><br><span class="indent">&nbsp;</span></span>उ बहोत सम्मानित कीन्ह जाइ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>कुटिल लोग ओका लखिहीं अउर कुपित होइहीं।<br> <span class="br-ind"><br><span class="indent">&nbsp;</span></span>उ पचे किरोध मँ आपन दाँतन क पिसिहीं अउर फुन लुप्त होइ जइहीं।<br> <span class="br-ind"><br><span class="indent">&nbsp;</span></span>दुट्ठ लोग ओका कबहुँ नाहीं पइहीं जेका उ सब स जियादा पावइ चाहत हीं।<br></div>
</div>
<!-- PARSED ABOVE; EDITING MAY BREAK PARSER -->
</body></html>