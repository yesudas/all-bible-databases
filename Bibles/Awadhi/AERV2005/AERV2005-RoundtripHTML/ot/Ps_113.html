<html><head>
<meta http-equiv="Content-Type" content="text/html;charset=utf-8" />
<title>Ps 113 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 113);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_111.html">111</a> <a href="Ps_112.html">112</a> <b>113</b> <a href="Ps_114.html">114</a> <a href="Ps_115.html">115</a> ... <a href="Ps_150.html">150</a> </div><hr>
<h1>Ps 113</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा क स्तुति करा, <span class="br-p"><br><br></span>हे यहोवा क सेवकन, ओकर स्तुति करा।<br> <span class="br-ind"><br><span class="indent">&nbsp;</span></span>यहोवा क नाउँ क बड़कई करा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>यहोवा क नाउँ अबहुँ<br> <span class="br-ind"><br><span class="indent">&nbsp;</span></span>अउर सदा सदा बरे आसीसित होइ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मोर इ कामना अहइ, यहोवा क नाउँ क गुण पूरब स जहाँ सूरज उगत ह,<br> <span class="br-ind"><br><span class="indent">&nbsp;</span></span>पच्छिउँ तलक उ ठउरे मँ जहाँ सूरज बूड़त ह गावा जाइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>यहोवा सबहिं रास्ट्रन स महान अहइ।<br> <span class="br-ind"><br><span class="indent">&nbsp;</span></span>ओकर महिमा अकासे तलक उठति ह।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>यहोवा हमरे परमेस्सर क नाई कउनो भी मनई नाहीं अहइ<br> <span class="br-ind"><br><span class="indent">&nbsp;</span></span>जउन ऊँचाइ पइ विराजमान अहइ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>भले ही उ सबइ बातन क जउन धरती अउर आकासे पइ घटत ह,<br> <span class="br-ind"><br><span class="indent">&nbsp;</span></span>लखइ बरे उ नीचे झुकिके निगाह डावइ ह।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>परमेस्सर गरीब मनइयन क धूरि स उठावत ह।<br> <span class="br-ind"><br><span class="indent">&nbsp;</span></span>उ ओनका क गन्दगी स निकारत ह।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>परमेस्सर ओनका महत्वपूर्ण बनावत ह।<br> <span class="br-ind"><br><span class="indent">&nbsp;</span></span>परमेस्सर ओन लोगन क महत्वपूर्ण मुखिया बनावत ह।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>कउनो मेहरारू बे औलाद होइ सकत ह, किन्तु परमेस्सर ओका बच्चा स आसीसित करी,<br> <span class="br-ind"><br><span class="indent">&nbsp;</span></span>अउर ओका खुस करी। <span class="br-p"><br><br></span>यहोवा क गुणगान करा।<br></div>
</div>
<!-- PARSED ABOVE; EDITING MAY BREAK PARSER -->
</body></html>