<html><head>
<meta http-equiv="Content-Type" content="text/html;charset=utf-8" />
<title>Ps 115 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 115);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_113.html">113</a> <a href="Ps_114.html">114</a> <b>115</b> <a href="Ps_116.html">116</a> <a href="Ps_117.html">117</a> ... <a href="Ps_150.html">150</a> </div><hr>
<h1>Ps 115</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा, हमका कउनो गैारव ग्रहण नाहीं करइ चाही।<br> <span class="br-ind"><br><span class="indent">&nbsp;</span></span>गौरव तउ तोहार अहइ।<br> <span class="br-ind"><br><span class="indent">&nbsp;</span></span>तोहार पिरेम अउ निस्ठा क कारण गौरव तोहार अहइ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>रास्ट्रन काहे कहिइ,<br> <span class="br-ind"><br><span class="indent">&nbsp;</span></span>“ओकर परमेस्सर कहाँ अहइ?”<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मोर परमेस्सर सरगे मँ अहइ।<br> <span class="br-ind"><br><span class="indent">&nbsp;</span></span>उ उहइ करत ह जउन कछू उ चाहत ह।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ओन जातियन क “देवता” बस सिरिफ पुतला अहइँ जउन सोना चाँदी क बना अहइँ।<br> <span class="br-ind"><br><span class="indent">&nbsp;</span></span>उ सबइ बस सिरिफ पुतलन अहइँ जेनका कउनो मनई बनाएस ह।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ओन पुतलन क मुँह अहइँ, मुला उ सबइ बोल नाहीं पउतेन।<br> <span class="br-ind"><br><span class="indent">&nbsp;</span></span>ओनकर आँखिन अहइँ, पर उ सबइ लखि नाहीं पउतेन।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ओनके कान अहइँ, मुला उ सबइ सुन नाहीं सकतेन।<br> <span class="br-ind"><br><span class="indent">&nbsp;</span></span>ओनके लगे नाक अहइँ, मुला उ सबइ सूँघ नाहीं पउतेन।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ओनके हाथ अहइँ, मुला उ पचे कउनो चीज क छुइ नाहीं सकतेन।<br> <span class="br-ind"><br><span class="indent">&nbsp;</span></span>ओनके गोड़ अहइँ, मुला उ पचे चल नाहीं सकतेन।<br> <span class="br-ind"><br><span class="indent">&nbsp;</span></span>उ पचे आपन गटइ स कउनो आवाज़ नाहीं निकारइ सकतेन।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>जउन मनई इ सबइ पुतलन बनावत हीं, अउर ओनमाँ बिस्सास धरत हीं<br> <span class="br-ind"><br><span class="indent">&nbsp;</span></span>बिल्कुल इ सबइ मूरतियन जइसे बन जइहीं।<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>ओ इस्राएल क लोगो, यहोवा मँ भरोसा रखा।<br> <span class="br-ind"><br><span class="indent">&nbsp;</span></span>यहोवा इस्राएल क मदद देत ह अउर ओकर रच्छा करत ह।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ओ हारून क घराने, यहोवा मँ भरोसा रखा।<br> <span class="br-ind"><br><span class="indent">&nbsp;</span></span>हारून क घराने क यहोवा सहारा देत ह, अउ ओकर रच्छा करत ह।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>हे यहोवा क सबइ मनवइयो, ओनमाँ भरोसा रखा।<br> <span class="br-ind"><br><span class="indent">&nbsp;</span></span>उ सहारा देत ह अउर आपन लोगन क रच्छा करत ह।<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा हमका याद राखत ह।<br> <span class="br-ind"><br><span class="indent">&nbsp;</span></span>यहोवा हमका वरदान देइ,<br> <span class="br-ind"><br><span class="indent">&nbsp;</span></span>यहोवा इस्राएल क आसीसित करी।<br> <span class="br-ind"><br><span class="indent">&nbsp;</span></span>यहोवा हारून क परिवार क आसीसित करी।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>उ ओन लोगन क आसीसित करी जउन ओहसे डेरात ह,<br> <span class="br-ind"><br><span class="indent">&nbsp;</span></span>छोटा स लइके बरा तलक।<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>मोका आसा अहइ यहोवा तोहार बढ़ोतरी करी अउर मोका आसा अहइ,<br> <span class="br-ind"><br><span class="indent">&nbsp;</span></span>उ तोहार संतानन क भी जियादा स जियादा देइ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>यहोवा जउन सरग अउ धरती क बनाएस ह,<br> <span class="br-ind"><br><span class="indent">&nbsp;</span></span>तोहका आसीस देइ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>सरग यहोवा क अहइ।<br> <span class="br-ind"><br><span class="indent">&nbsp;</span></span>मुला उ धरती क मानव जाति क दिहेस ह।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>मरे भए लोग यहोवा क गुण नाहीं गउतेन।<br> <span class="br-ind"><br><span class="indent">&nbsp;</span></span>कब्र मँ पड़े भए लोग यहोवा क गुणगान नाहीं करतेन।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>मुला हम अबहुँ यहोवा क स्तुति करति ह,<br> <span class="br-ind"><br><span class="indent">&nbsp;</span></span>अउर हम ओकर स्तुति सदा-सदा करब!<br></div>
</div>
<!-- PARSED ABOVE; EDITING MAY BREAK PARSER -->
</body></html>