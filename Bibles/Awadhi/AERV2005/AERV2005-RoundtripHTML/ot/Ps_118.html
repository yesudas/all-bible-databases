<html><head>
<meta http-equiv="Content-Type" content="text/html;charset=utf-8" />
<title>Ps 118 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 118);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_116.html">116</a> <a href="Ps_117.html">117</a> <b>118</b> <a href="Ps_119.html">119</a> <a href="Ps_120.html">120</a> ... <a href="Ps_150.html">150</a> </div><hr>
<h1>Ps 118</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ यहोवा क धन्यवाद देत हउँ, काहेकि उ नीक अहइ।<br> <span class="br-ind"><br><span class="indent">&nbsp;</span></span>ओकर पिरेम सदा ही रहत ह।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>इस्राएल इ कहइ द्या,<br> <span class="br-ind"><br><span class="indent">&nbsp;</span></span>“ओकर बिस्ससनीय पिरेम सदा ही रहत ह।”<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>याजक अइसा कहत हीं,<br> <span class="br-ind"><br><span class="indent">&nbsp;</span></span>“ओकर बिस्ससनीय पिरेम सदा अटल रहत ह।”<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>तू लोग जउन यहोवा क उपासना करत अहा, कहा करत अहा,<br> <span class="br-ind"><br><span class="indent">&nbsp;</span></span>“ओकर बिस्ससनीय पिरेम सदा ही अटल रहत ह।”<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ परेसानी मँ रहेउँ, एह बरे मइँ मदद बरे यहोवा क पुकारेउँ।<br> <span class="br-ind"><br><span class="indent">&nbsp;</span></span>उ मोका जवाब दिहस अउर यहोवा मोका अजाद किहस।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>यहोवा मोरे कइँती अहइ, मइँ कबहुँ नाहीं डेराब।<br> <span class="br-ind"><br><span class="indent">&nbsp;</span></span>लोग मोका कउनो हानि नाहीं पहोंचावइ सकतेन।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>यहोवा मोर सहायक अहइ।<br> <span class="br-ind"><br><span class="indent">&nbsp;</span></span>मइँ आपन दुस्मनन क हारा देखब।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मनइयन पइ भरोसा रखइ स<br> <span class="br-ind"><br><span class="indent">&nbsp;</span></span>यहोवा पइ भरोसा राखब उत्तिम अहइ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>इ हमेसा उत्तिम अहइ कि पहिले आपन यहोवा पइ भरोसा करा<br> <span class="br-ind"><br><span class="indent">&nbsp;</span></span>तउ आपन मुखियन पइ।<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ आपन दुस्मनन दुआरा घेरि लिहे गवा रहेउँ।<br> <span class="br-ind"><br><span class="indent">&nbsp;</span></span>यहोवा क सक्ति स मइँ आपन बैरी लोगन क हराइ दिहेउँ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>बहोत सारा दुस्मनन मोका चारिहउँ कइँती स घेरि लिहन ह।<br> <span class="br-ind"><br><span class="indent">&nbsp;</span></span>मइँ आपन दुस्मन क यहोवा क सक्ति स हराएउँ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>दुस्मनन मोका मधु माखियन क झुण्ड क नाई घेरि लिहन।<br> <span class="br-ind"><br><span class="indent">&nbsp;</span></span>मुला, उ सबइ हाली बरत भइ झाड़ी क नाई बर्बाद भएन।<br> <span class="br-ind"><br><span class="indent">&nbsp;</span></span>यहोवा क सक्ति स मइँ ओका हराएउँ ह।<br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>मोर दुस्मनन मोह पइ वार किहन अउ मोका लगभग बर्बाद कइ दिहन<br> <span class="br-ind"><br><span class="indent">&nbsp;</span></span>मुला यहोवा मोका सहारा दिहस।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>यहोवा मोर सक्ति अउर मेार विजय गीत अहइ।<br> <span class="br-ind"><br><span class="indent">&nbsp;</span></span>अउर उ रच्छक बनि गवा ह।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>सज्जनन क घर मँ जउन विजय पर्व मनत अहइ तू ओका सुन सकत ह।<br> <span class="br-ind"><br><span class="indent">&nbsp;</span></span>देखा, यहोवा आपन महासक्ति फुन देखाएस ह।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>यहोवा क भुजन विजय मँ उठी भइ अहइँ।<br> <span class="br-ind"><br><span class="indent">&nbsp;</span></span>देखा यहोवा आपन महासक्ति फुन स देखाएस।<br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ जिअत रहब, मइँ मरब नाहीं,<br> <span class="br-ind"><br><span class="indent">&nbsp;</span></span>अउर जउन करम यहोवा किहस ह, मइँ ओन लोगन क गनती फुन स करब।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>यहोवा मोका दण्ड दिहस,<br> <span class="br-ind"><br><span class="indent">&nbsp;</span></span>मुला उ मोका मरइ नाहीं दिहस।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>सच्चाई क दुआरन क खोला,<br> <span class="br-ind"><br><span class="indent">&nbsp;</span></span>ताकि मइँ भीतर आइ पाउँ अउर यहोवा क आराधना करउँ।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>यहोवा क मौजूदगी मँ जाइ क दुआर हिआँ अहइ।<br> <span class="br-ind"><br><span class="indent">&nbsp;</span></span>बस सिरिफ धर्मी लोग ही ओन दुआरन स होइके जाइ सकत हीं।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>हे यहोवा, मोर पराथना क जवाब देइ बरे<br> <span class="br-ind"><br><span class="indent">&nbsp;</span></span>अउर मोका रच्छा करइ बरे तोहका धन्यवाद देत अहउँ।<br></div>
<div class="v" id="v22"><span class="vn">22</span> <span class="br-p"><br><br></span><span class="br-ind"><br><span class="indent">&nbsp;</span></span>जउन पाथार क राज मिस्त्रियन नकार दिहे रहेन<br> <span class="br-ind"><br><span class="indent">&nbsp;</span></span>उहइ पाथर क प्रयोग कोना क पाथर क रूप मँ कीन्ह गवा।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>यहोवा इ घटना क होइ दिहस।<br> <span class="br-ind"><br><span class="indent">&nbsp;</span></span>अउर हम सबइ एहमाँ अद्भूत महसूस कीन्ह।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>इ उहइ दिना अहइ जेका यहोवा बनाएस ह।<br> <span class="br-ind"><br><span class="indent">&nbsp;</span></span>आवा हम खुसी क अनुभव करी अउर आजु आनन्दित होइ जाइ।<br></div>
<div class="v" id="v25"><span class="vn">25</span> <span class="br-p"><br><br></span><span class="br-ind"><br><span class="indent">&nbsp;</span></span>लोग कहेन, “हे यहोवा, हम पचन क बचाव करा,<br> <span class="br-ind"><br><span class="indent">&nbsp;</span></span>हे यहोवा हमार रच्छा करा।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>उ मनई धन्न होइ जउन यहोवा क नाउँ मँ आवत अहइ।”<br> <span class="br-ind"><br><span class="indent">&nbsp;</span></span>“मइँ यहोवा क घर मँ तोहार स्तुति करित हउँ।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>यहोवा परमेस्सर अहइ।<br> <span class="br-ind"><br><span class="indent">&nbsp;</span></span>उ आपन प्रकास स हम पचन क छाया दिहेस ह।<br> <span class="br-ind"><br><span class="indent">&nbsp;</span></span>वेदी क कोनन पइ भेंट क मेमना क बाँधा।”<br></div>
<div class="v" id="v28"><span class="vn">28</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, तू हमार परमेस्सर अहा, अउर मइँ तोहार धन्यवाद करत हउँ।<br> <span class="br-ind"><br><span class="indent">&nbsp;</span></span>मइँ तोहार गुण गावत हउँ, हे मोर परमेस्सर।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>यहोवा क बड़कई करा काहेकि उ उत्तिम अहइ।<br> <span class="br-ind"><br><span class="indent">&nbsp;</span></span>ओकर सच्ची करुणा सदा-सदा बनी रहत ह।<br></div>
</div>
<!-- PARSED ABOVE; EDITING MAY BREAK PARSER -->
</body></html>