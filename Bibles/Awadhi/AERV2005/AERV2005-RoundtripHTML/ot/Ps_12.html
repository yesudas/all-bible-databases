<html><head>
<meta http-equiv="Content-Type" content="text/html;charset=utf-8" />
<title>Ps 12 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 12);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_10.html">10</a> <a href="Ps_11.html">11</a> <b>12</b> <a href="Ps_13.html">13</a> <a href="Ps_14.html">14</a> ... <a href="Ps_150.html">150</a> </div><hr>
<h1>Ps 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>सौमिनिथ क संगत पइ संगीत निर्दसक बरे दाऊद क एक ठु पद।</b> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मोका बचावा,<br> <span class="br-ind"><br><span class="indent">&nbsp;</span></span>काहेकि सबहिं वफ़ादार अउ दयालु जन चला गवा अहइँ।<br> <span class="br-ind"><br><span class="indent">&nbsp;</span></span>लोग वफ़ादारी क अरथ भूलि गवा बाटइ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>लोग आपन साथी संगियन स झूठ बोलत हीं।<br> <span class="br-ind"><br><span class="indent">&nbsp;</span></span>हर कउनो आपन पड़ोसियन क झूठ बोलिके चापलूसी करत रहत हीं।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>यहोवा ओन ओंठन क सी देइ जउन झूठ बोलत हीं।<br> <span class="br-ind"><br><span class="indent">&nbsp;</span></span>यहोवा, ओन जिभियन क काट जउन आपन ही बारे मँ डींग हाँकत हीं।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>अइसे जन सोचत हीं, “हमार झूठ हमका बड़का मनई बनइहीं।<br> <span class="br-ind"><br><span class="indent">&nbsp;</span></span>कउनो भी मनई हमरी जीभ क कारण हमका जीत नाहीं पाई।”<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>मुला यहोवा कहत ह:<br> <span class="br-ind"><br><span class="indent">&nbsp;</span></span>“बुरे मनइयन दीन दुर्बलन स चिजियन चुराइ लिहन ह।<br> <span class="br-ind"><br><span class="indent">&nbsp;</span></span>उ पचे असहाय दीन जनन स ओनकर चिजियन लइ लिहन ह।<br> <span class="br-ind"><br><span class="indent">&nbsp;</span></span>मुला अब मइँ ओन हारे थके लोगन<br> <span class="br-ind"><br><span class="indent">&nbsp;</span></span>क रच्छा ठाड़ होइके करब।”<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा क वचन फुरइ अहइँ अउर ऍतना सुद्ध जइसे आगी मँ टेघराइ भइ सफेद चाँदी।<br> <span class="br-ind"><br><span class="indent">&nbsp;</span></span>उ सबइ वचन उ चाँदी क तरह सुद्ध अहइँ,<br> <span class="br-ind"><br><span class="indent">&nbsp;</span></span>जेका टेघराइ टेघराइ के सात दाई सुद्ध बनावा गवा अहइँ।<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, बेसहारा जन क सुधि ल्या।<br> <span class="br-ind"><br><span class="indent">&nbsp;</span></span>ओनकइ रच्छा अब अउर सदा सर्वदा करा।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>सबइ दुर्जन अकड़त हीं अउ बना ठना घूमत हीं।<br> <span class="br-ind"><br><span class="indent">&nbsp;</span></span>मुला उ पचे अइसेन होत हीं जइसे कउनो नकली आभूसण धारन करत ह।<br> <span class="br-ind"><br><span class="indent">&nbsp;</span></span>जउन लखइ मँ कीमती लागत हीं, मुला असलियत मँ बहोतइ सस्ता होत हीं।<br></div>
</div>
<!-- PARSED ABOVE; EDITING MAY BREAK PARSER -->
</body></html>