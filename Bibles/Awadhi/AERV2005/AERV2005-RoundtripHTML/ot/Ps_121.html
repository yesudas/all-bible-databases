<html><head>
<meta http-equiv="Content-Type" content="text/html;charset=utf-8" />
<title>Ps 121 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 121);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_119.html">119</a> <a href="Ps_120.html">120</a> <b>121</b> <a href="Ps_122.html">122</a> <a href="Ps_123.html">123</a> ... <a href="Ps_150.html">150</a> </div><hr>
<h1>Ps 121</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>मन्दिर क आरोहण गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>मइँ ऊपर ऊँच पहाड़न क कइँती लखत हउँ।<br> <span class="br-ind"><br><span class="indent">&nbsp;</span></span>मुला फुरइ मइँ कहाँ स पावइँ?<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>मोका तउ सहारा यहोवा स मिली<br> <span class="br-ind"><br><span class="indent">&nbsp;</span></span>जउन सरग अउ धरती क बनावइवाला अहइ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>परमेस्सर तोहका गिरइ नाहीं देइ।<br> <span class="br-ind"><br><span class="indent">&nbsp;</span></span>तोहर बचवइया कबहुँ भी नाहीं सोइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>इस्राएल क उद्धारकर्त्ता कबहुँ न ही ओंघात ही<br> <span class="br-ind"><br><span class="indent">&nbsp;</span></span>अउर न ही सोवत अहइँ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>यहोवा तोहार रच्छक अहइ।<br> <span class="br-ind"><br><span class="indent">&nbsp;</span></span>उ तोहका आस्रय देइ बरे तोहार बगल मँ अहइ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>दिन क समइ सूरज तोहका हानि नाहीं पहोंचाइ सकत।<br> <span class="br-ind"><br><span class="indent">&nbsp;</span></span>राति मँ चाँद तोहार नोस्कान नाहीं कइ सकत।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>यहोवा तोहार रच्छा हर संकट स करी।<br> <span class="br-ind"><br><span class="indent">&nbsp;</span></span>यहोवा तोहरी आतिमा क रच्छा करी।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>यहोवा उ सबइ पइ धियान रखी जउन कछू तू करब्या।<br> <span class="br-ind"><br><span class="indent">&nbsp;</span></span>जहाँ कहुँ भी तू जाब्या अउ आउब्या, अबहुँ अउ सदा सर्वदा उ तोहार रच्छा करी।<br></div>
</div>
<!-- PARSED ABOVE; EDITING MAY BREAK PARSER -->
</body></html>