<html><head>
<meta http-equiv="Content-Type" content="text/html;charset=utf-8" />
<title>Ps 13 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 13);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_11.html">11</a> <a href="Ps_12.html">12</a> <b>13</b> <a href="Ps_14.html">14</a> <a href="Ps_15.html">15</a> ... <a href="Ps_150.html">150</a> </div><hr>
<h1>Ps 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>संगीत निर्देसक बरे दाऊद क एक ठु पद।</b> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, तू कब तलक मोका बिसरा रहब्या?<br> <span class="br-ind"><br><span class="indent">&nbsp;</span></span>कब तलक तू मोका अंगीकार नाहीं करब्या?<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>तू मोका बिसरि गया इ कब तलक मइँ सोचउँ?<br> <span class="br-ind"><br><span class="indent">&nbsp;</span></span>आपन हिरदइ मँ कब तलक इ दुःख भोगउँ?<br> <span class="br-ind"><br><span class="indent">&nbsp;</span></span>कब तलक मोर दुस्मन मोका जीतत रइहीं?<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मोर परमेस्सर, मोर सुनि ल्या!<br> <span class="br-ind"><br><span class="indent">&nbsp;</span></span>अउर तू मोरे सवाल क जवाब द्या, मोका जवाब द्या नाहीं तउ मइँ मरि जाबउँ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>साइद मोर सत्रु अइसेन ही कहइ लागेन, “मइँ ओका पीट दिहउँ।”<br> <span class="br-ind"><br><span class="indent">&nbsp;</span></span>मोर दुस्मन खुस होइहीं कि मोर अंत होइ गवा बाटइ।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मइँ तोहरी करुणा पइ मदद पावइ बरे भरोसा राखेउँ।<br> <span class="br-ind"><br><span class="indent">&nbsp;</span></span>तू मोका बचाइ लिहा अउर मोका सुखी किहा।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>मइँ यहोवा बरे खुसी क गीत गावत हउँ,<br> <span class="br-ind"><br><span class="indent">&nbsp;</span></span>काहेकि उ मोरे बरे बहोत सी अच्छी बातन किहस ह।<br></div>
</div>
<!-- PARSED ABOVE; EDITING MAY BREAK PARSER -->
</body></html>