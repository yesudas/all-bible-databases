<html><head>
<meta http-equiv="Content-Type" content="text/html;charset=utf-8" />
<title>Ps 130 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 130);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_128.html">128</a> <a href="Ps_129.html">129</a> <b>130</b> <a href="Ps_131.html">131</a> <a href="Ps_132.html">132</a> ... <a href="Ps_150.html">150</a> </div><hr>
<h1>Ps 130</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>आरोहण गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मइँ गहिर कस्ट मँ हउँ<br> <span class="br-ind"><br><span class="indent">&nbsp;</span></span>तउ सहारा पावइ क मइँ तोहका गोहरावत हउँ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>मोर सुआमी, तू मोर सुनि ल्या।<br> <span class="br-ind"><br><span class="indent">&nbsp;</span></span>मोर मदद क गोहार पइ कान द्या।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>हे यहोवा, अगर तू लोगन क ओनकर सबहिं पापन्क सचमुच सजा द्या<br> <span class="br-ind"><br><span class="indent">&nbsp;</span></span>तउ फुन कउनो भी बच नाहीं पाइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मुला तू, यहोवा, आपन लोगन क छिमा करा;<br> <span class="br-ind"><br><span class="indent">&nbsp;</span></span>तउ उ लोग तोहार सम्मान करिहीं।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ यहोवा क बाट जोहत अहउँ कि उ मोका मदद देइ।<br> <span class="br-ind"><br><span class="indent">&nbsp;</span></span>मोर आतिमा ओकरी प्रतीच्छा मँ अहइ।<br> <span class="br-ind"><br><span class="indent">&nbsp;</span></span>यहोवा जउन कहत ह ओह पइ मोर भरोसा अहइ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>मइँ आपन सुआमी क बाट जोहत हउँ।<br> <span class="br-ind"><br><span class="indent">&nbsp;</span></span>मइँ उ रच्छक जउन उसा क अवाई क प्रतीच्छा मँ लगा रहत ह स जियादा उत्सुकता स ओकर प्रतीच्छा किहस।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>इस्राएल, यहोवा पइ बिस्सास करा।<br> <span class="br-ind"><br><span class="indent">&nbsp;</span></span>काहेकि सिरिफ उ ही बिस्ससनीय पिरेम देत ह।<br> <span class="br-ind"><br><span class="indent">&nbsp;</span></span>उ हमरी बार बार रच्छा किया करत ह।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>उ इस्राएल क ओनके सारे पापन स बचाइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>