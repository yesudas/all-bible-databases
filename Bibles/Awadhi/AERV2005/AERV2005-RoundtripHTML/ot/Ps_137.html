<html><head>
<meta http-equiv="Content-Type" content="text/html;charset=utf-8" />
<title>Ps 137 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 137);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_135.html">135</a> <a href="Ps_136.html">136</a> <b>137</b> <a href="Ps_138.html">138</a> <a href="Ps_139.html">139</a> ... <a href="Ps_150.html">150</a> </div><hr>
<h1>Ps 137</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>बाबुल क नदियन क किनारे बइठिके<br> <span class="br-ind"><br><span class="indent">&nbsp;</span></span>हम सिय्योन क याद कइके रोइ पड़ेन।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>हम लगिचे क बेंत क झाड़ियन पइ आपन सबइ वीणा टाँगेन।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>बाबुल मँ जउन लोग हमका बन्दी बनाए रहेन, उ पचे हम से गावइ क कहेन।<br> <span class="br-ind"><br><span class="indent">&nbsp;</span></span>अत्याचारियन हम से खुसी क गीत गावइ क कहेन।<br> <span class="br-ind"><br><span class="indent">&nbsp;</span></span>उ पचे कहेन, “हमरे बरे सिय्योन क गीत गावा।”<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मुला हम यहोवा क गीतन क<br> <span class="br-ind"><br><span class="indent">&nbsp;</span></span>कउनो दूसर देस मँ कइसे गाइ सकित ह।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>हे यरूसलेम, अगर मइँ तोहका बिसरउँ,<br> <span class="br-ind"><br><span class="indent">&nbsp;</span></span>तउ मइँ बिसरि जाउँ कि कइसा गीत गाइ जात ह।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>हे यरूसलेम, अगर मइँ तोहका याद न रखेउँ,<br> <span class="br-ind"><br><span class="indent">&nbsp;</span></span>अगर मइँ बड़ा खुसी क जइसा<br> <span class="br-ind"><br><span class="indent">&nbsp;</span></span>बेउहार न करेउँ,<br> <span class="br-ind"><br><span class="indent">&nbsp;</span></span>तउ मइँ कउनो गीत गावइ मँ असमर्थ रहेउँ।<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, याद करा एदोमियन उ दिना जउन किहे रहेन।<br> <span class="br-ind"><br><span class="indent">&nbsp;</span></span>जब यरूसलेम हार ग रहा,<br> <span class="br-ind"><br><span class="indent">&nbsp;</span></span>उ पचे चीखिके बोले रहेन,<br> <span class="br-ind"><br><span class="indent">&nbsp;</span></span>ऍका चीर डावा अउर नेंव तलक एका बर्बाद करा।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>हे बाबुल, तोहका उजार दीन्ह जाइ।<br> <span class="br-ind"><br><span class="indent">&nbsp;</span></span>उ मनई क धन्य कहा जउन तोहका उ सजा देइ जउन तोहका मिलइ चाही।<br> <span class="br-ind"><br><span class="indent">&nbsp;</span></span>उ मनई क धन्य कहा जउन तोहका उ मुसीबत देइ जइसा तू हमका मुसीबत दिहे रहा।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>उ मनई क धन्य कहा<br> <span class="br-ind"><br><span class="indent">&nbsp;</span></span>जउन तोहरे गदेलन क चट्टान पइ झपटिके पछार देइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>