<html><head>
<meta http-equiv="Content-Type" content="text/html;charset=utf-8" />
<title>Ps 139 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 139);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_137.html">137</a> <a href="Ps_138.html">138</a> <b>139</b> <a href="Ps_140.html">140</a> <a href="Ps_141.html">141</a> ... <a href="Ps_150.html">150</a> </div><hr>
<h1>Ps 139</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>संगीत निर्देसक बरे वाद्य यंत्र क संग दाऊद क एक ठु गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, तू मोका जाँच्या ह।<br> <span class="br-ind"><br><span class="indent">&nbsp;</span></span>मोरे बारे मँ तू सब कछू जानत अहा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>तू जानत अहा कि मइँ कब बइठत अउ कब खड़ा होत हउँ।<br> <span class="br-ind"><br><span class="indent">&nbsp;</span></span>तू दूर रहत भए मोरे मन क बात जानत अहा।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>हे यहोवा, तू जानत ह कि मइँ कहाँ जात अउ कहाँ ओलरत हउँ।<br> <span class="br-ind"><br><span class="indent">&nbsp;</span></span>तू बहोत अच्छी तरह जानत ह जउन कछू मइँ करत हउँ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>हे यहोवा, एहसे पहिले क सब्द मोरे मुख स निकलइ<br> <span class="br-ind"><br><span class="indent">&nbsp;</span></span>तोहका पता होत ह कि मइँ का कहइ चाहत हउँ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>हे यहोवा, तू मोरे चारिहुँ कइँती मौजूद अहा।<br> <span class="br-ind"><br><span class="indent">&nbsp;</span></span>मोरे समन्वा भी अउर पाछा भी, तू आपन निज हाथ मोरे ऊपर हौले स रखत अहा।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>मोका अचरज अहइ ओन बातन पइ जेनका तू जानत अहा।<br> <span class="br-ind"><br><span class="indent">&nbsp;</span></span>जेनका मोरे बरे समुझब बहोत कहिन अहइ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>हर जगह जहाँ भी मइँ जात हउँ हुआँ तोर आतिमा होत ह।<br> <span class="br-ind"><br><span class="indent">&nbsp;</span></span>हे यहोवा, मइँ तोहसे बचिके कहँ नाहीं जाइ सकत।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>हे यहोवा, अगर मइँ आकासे पइ जाब हुआँ पइ भी तू ही अहा।<br> <span class="br-ind"><br><span class="indent">&nbsp;</span></span>अगर मइँ मउत क देस पाताल मँ जाब हुआँ पइ तू ही अहा।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>अगर मइँ पूरब मँ जहाँ स सूरज निकरत ह,<br> <span class="br-ind"><br><span class="indent">&nbsp;</span></span>अगर मइँ समुद्दर क पीछे रहब,<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>हुआँ तलक भी तोहार दायाँ हाथ पहोंचत ह।<br> <span class="br-ind"><br><span class="indent">&nbsp;</span></span>तू मोका आपन हाथ स धइके अगुवाइ करत ह।<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>होइ सकत ह मइँ सोचउँ कि तोहसे छुपा अहउँ अउर कहइ लागूँ,<br> <span class="br-ind"><br><span class="indent">&nbsp;</span></span>“दिन रात मँ बदल गवा ह।<br> <span class="br-ind"><br><span class="indent">&nbsp;</span></span>निहचय ही अँधियारा मोका ढाँपि लेइ।”<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मुला यहोवा अँधेरा भी तोहरे बरे अँधेरा नाहीं अहइ।<br> <span class="br-ind"><br><span class="indent">&nbsp;</span></span>हिआँ तलक कि तोहरे बरे रात भी दिन जइसी ही उजरी अहइ,<br> <span class="br-ind"><br><span class="indent">&nbsp;</span></span>काहेकि दुइनउँ अँधेरा अउर उजियारा तोहार समान अहइ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>तू मोर देह क अन्दरुनी भाग क बनाया ह।<br> <span class="br-ind"><br><span class="indent">&nbsp;</span></span>तू मोका आपन महतारी क कोख मँ ही रचे रहा।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>हे यहोवा, मइँ तोहका ओन सबहिं अचरज भरे काम बरे धन्यवाद देत हउँ जउन रास्ते स तू मोका बनाया ह,<br> <span class="br-ind"><br><span class="indent">&nbsp;</span></span>अउर मइँ सचमुच जानत हउँ कि तू जउन कछू करत अहा उ अचरजे स पूर्ण अहइ।<br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>जब मइँ आपन महतारी क कोख मँ रहा<br> <span class="br-ind"><br><span class="indent">&nbsp;</span></span>अउर मोरे देह गुप्त रूप मँ रूपधारण करत रहेन तबहिं तू मोर हाड़न क लख्या।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>तू मोरी देह क मोरी महतारी क गर्भ मँ बनत भए लख्या।<br> <span class="br-ind"><br><span class="indent">&nbsp;</span></span>अउर मोर सरीर क सबइ हींसा जउन दिन ब दिन बनत रहा, उ सबइ क बनइ स पहिले तोहार किताब मँ लिखा भवा रहेन।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>तोहार विचारन मोरे बरे बहोत कीमती अहइँ।<br> <span class="br-ind"><br><span class="indent">&nbsp;</span></span>उ गिनती मँ बहोत जियादा अहइँ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>तू जउन कछू जानत अहा, ओन सब क अगर मइँ गन सकउँ, तउ उ सबइ सबहिं धरती क रेत क कणन स भी जियादा होइहीं।<br> <span class="br-ind"><br><span class="indent">&nbsp;</span></span>जद्यपि अगर मइँ लगातार जगा रहेउँ, तउ भी मइँ ओनकर बरे तोहरे साथ गना जाब।<br></div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, दुर्जन क नस्ट करा।<br> <span class="br-ind"><br><span class="indent">&nbsp;</span></span>तू हत्यारन, मोसे दूर रहा।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>उ पचे बुरे लोग तोहरे बरे बुरी बातन कहत हीं।<br> <span class="br-ind"><br><span class="indent">&nbsp;</span></span>तोहार दुस्मन झूठ स तोहार नाउँ लेत ह।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>हे यहोवा, मोका ओन लोगन स घिना अहइ जउन तोहसे घिना करत हीं।<br> <span class="br-ind"><br><span class="indent">&nbsp;</span></span>मइँ ओन लोगन स घिना करत हउँ जउन तोहार खिलाफ बिद्रोह करत ह।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>मोका ओनसे पूरी तरह घिना अहइ।<br> <span class="br-ind"><br><span class="indent">&nbsp;</span></span>तोहार दुस्मन मोर भी दुस्मन अहइँ।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>हे परमेस्सर, मोका जाँच्या अउर मोर मन जान ल्या।<br> <span class="br-ind"><br><span class="indent">&nbsp;</span></span>मोका परख्या अउर मोर चिन्तन क जान ल्या।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>मोह पइ निगाह करा अउर लखा कि मोर लच्छ बुरे नाहीं अहइँ।<br> <span class="br-ind"><br><span class="indent">&nbsp;</span></span>तू मोका उ पथ पइ लइ चला जउन अनन्तकाल स परगट अहइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>