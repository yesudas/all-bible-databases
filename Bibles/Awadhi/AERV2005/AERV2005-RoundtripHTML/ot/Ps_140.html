<html><head>
<meta http-equiv="Content-Type" content="text/html;charset=utf-8" />
<title>Ps 140 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 140);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_138.html">138</a> <a href="Ps_139.html">139</a> <b>140</b> <a href="Ps_141.html">141</a> <a href="Ps_142.html">142</a> ... <a href="Ps_150.html">150</a> </div><hr>
<h1>Ps 140</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>संगीत निर्देसक बरे दाऊद क एक ठु स्तुति।</b> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, दुट्ठ लोगन स मोका बचावा।<br> <span class="br-ind"><br><span class="indent">&nbsp;</span></span>क र लोगन स मोर रच्छा करा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>उ सबइ लोग नोस्कान पहोंचावइ कुचक्र रचत बाटेन।<br> <span class="br-ind"><br><span class="indent">&nbsp;</span></span>उ सबइ लोग सदा ही लड़ जात हीं।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ओन लोगन क जिभियन अइसन तेज बाटइ जइसे साँप।<br> <span class="br-ind"><br><span class="indent">&nbsp;</span></span>ओन लोगन क सब्दन साँप क बिख क नाईं अहइ। (सेला)<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, तू दुट्ठ लोगन स मोर रच्छा करा।<br> <span class="br-ind"><br><span class="indent">&nbsp;</span></span>क्रूर लोग स मोर रच्छा करा।<br> <span class="br-ind"><br><span class="indent">&nbsp;</span></span>उ सबइ मोर पाछे मोका खाले मँ लोकइ बारे अहइँ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ओन घमण्डी लोग मोरे बरे फँदा डाएन।<br> <span class="br-ind"><br><span class="indent">&nbsp;</span></span>मोका फँसावइ क उ पचे जाली फइलाएन ह।<br> <span class="br-ind"><br><span class="indent">&nbsp;</span></span>उ पचे मोर राहे मँ फँदा लगाएन।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>किन्तु मइँ यहोवा क स्वीकार किहेउँ, तू मोर परमेस्सर अहा।<br> <span class="br-ind"><br><span class="indent">&nbsp;</span></span>हे यहोवा, मोर पराथना सुना।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>हे यहोवा मोर सुआमी, तू मोर मज़बूत उद्धारकर्ता अहा।<br> <span class="br-ind"><br><span class="indent">&nbsp;</span></span>तू मोर मूँड़े क टोप जइसा अहा।<br> <span class="br-ind"><br><span class="indent">&nbsp;</span></span>जउन मोर मूँड़ क जुद्ध मँ बचावत ह।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>हे यहोवा, दुट्ठ लोगन क इच्छा क पूरी न होइ द्या।<br> <span class="br-ind"><br><span class="indent">&nbsp;</span></span>ओनकर कउनो जोजना क सफल जिन होइ द्या, वरना उ पचे घमण्डी होइ जाइहीं।<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>मोरे दुस्मनन जउन मोका घेरि लिहेस बुरा जोजनन बनावत ह।<br> <span class="br-ind"><br><span class="indent">&nbsp;</span></span>ओनकर बुरा जोजनन ओनही क मुँड़न पइ गिरइ द्या।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ओनके मूँड़े पइ दहकत अंगारन क उड़ेर द्या।<br> <span class="br-ind"><br><span class="indent">&nbsp;</span></span>मोरे दुस्मनन क आगी मँ झोंकि द्या।<br> <span class="br-ind"><br><span class="indent">&nbsp;</span></span>ओनका गड़हन (कब्रन) मँ लोकाइ द्या।<br> <span class="br-ind"><br><span class="indent">&nbsp;</span></span>उ पचे ओहसे कबहुँ बाहेर न निकरि पावइँ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ओन क्रूर बोलइवालन क इ धरती मँ स्थापित जिन होइ द्या।<br> <span class="br-ind"><br><span class="indent">&nbsp;</span></span>उ हिंसक लोगन क संग बुरी बातन बार-बार घटइ द्या।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मइँ जानत हउँ यहोवा कंगालन क निआउ खराइ स करी।<br> <span class="br-ind"><br><span class="indent">&nbsp;</span></span>परमेस्सर असहायन क सहायता करी।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>हे यहोवा, सच्चे लोग तोहरे नाउँ क स्तुति करिहीं।<br> <span class="br-ind"><br><span class="indent">&nbsp;</span></span>इमानदार लोग तोहार समन्वा बास करिहीं।<br></div>
</div>
<!-- PARSED ABOVE; EDITING MAY BREAK PARSER -->
</body></html>