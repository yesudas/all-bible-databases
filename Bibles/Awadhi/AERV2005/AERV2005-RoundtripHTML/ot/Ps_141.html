<html><head>
<meta http-equiv="Content-Type" content="text/html;charset=utf-8" />
<title>Ps 141 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 141);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_139.html">139</a> <a href="Ps_140.html">140</a> <b>141</b> <a href="Ps_142.html">142</a> <a href="Ps_143.html">143</a> ... <a href="Ps_150.html">150</a> </div><hr>
<h1>Ps 141</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>वाद्य यंत्र क दुआरा बजा भवा दाऊद क एक ठु गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मइँ तोहका मदद पावइ बरे गोहरावत हउँ।<br> <span class="br-ind"><br><span class="indent">&nbsp;</span></span>जब मइँ गोहराएउँ तब तू मोर सुनि ल्या।<br> <span class="br-ind"><br><span class="indent">&nbsp;</span></span>मोका मदद हाली करा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>मोर बिनती तोहार समन्वा बरत धूप क उपहार क तरह होइ।<br> <span class="br-ind"><br><span class="indent">&nbsp;</span></span>मोर बिनती तोहार बरे दीन्ह गइ साँझ क बलि जइसी होइ।<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मोरी वाणी पइ मोर काबू होइ।<br> <span class="br-ind"><br><span class="indent">&nbsp;</span></span>आपन वाणी पइ मइँ धियान रख सकउँ, एहमाँ मोर सहायक ह्वा।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मोका बुरी बात जिन करइ द्या।<br> <span class="br-ind"><br><span class="indent">&nbsp;</span></span>मोका रोके रहा बुरे लोगन क संगति स ओनकर सरस भोजन स अउर बुरे कामन स।<br> <span class="br-ind"><br><span class="indent">&nbsp;</span></span>मोका सामिल जिन होइ द्या अइसे ओन कामन मँ जेनका करइ मँ बुरे लोग रख लेत हीं।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>सज्जन लोगन क मोर सुधार करइ द्या।<br> <span class="br-ind"><br><span class="indent">&nbsp;</span></span>इ दयालुता क काम क नाईं होइ।<br> <span class="br-ind"><br><span class="indent">&nbsp;</span></span>तोहार भगतन क मोर बुराई क निकारइ द्या।<br> <span class="br-ind"><br><span class="indent">&nbsp;</span></span>इ मोर मुड़े बरे अभिसेक क तेल क नाईं होइ।<br> <span class="br-ind"><br><span class="indent">&nbsp;</span></span>मुला मोर पराथना दुट्ठ लोगन क कुकर्मन क खिलाफ अहइ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ओनकर राजा लोगन क सजा पावइ द्या<br> <span class="br-ind"><br><span class="indent">&nbsp;</span></span>अउर तब लोग जान जइहीं कि मइँ सच कहे रहेउँ।<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>लोग खेत क खोदके जोता करत हीं अउर माटी क एहर-ओहर छितराइ देत हीं।<br> <span class="br-ind"><br><span class="indent">&nbsp;</span></span>ओन दुट्ठ लोगन क हाड़न भी इहइ तरह कब्रन क चारिहुँ तरफ एहर-ओहर छितरइहीं।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>हे यहोवा, मोर सुआमी, सहारा पावइ क मोर निगाह तोहे पइ लगी अहइ।<br> <span class="br-ind"><br><span class="indent">&nbsp;</span></span>मोका तोहार भरोसा अहइ।<br> <span class="br-ind"><br><span class="indent">&nbsp;</span></span>कृपा कइके मोका जिन मरइ द्या।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मोका दुट्ठन क फँदन मँ जिन पड़इ द्या।<br> <span class="br-ind"><br><span class="indent">&nbsp;</span></span>ओन दुट्ठन क जरिये मोका जिन पँसाइ द्या।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>उ सबइ दुट्ठ खुद आपन फँदन मँ फँसि जाइँ<br> <span class="br-ind"><br><span class="indent">&nbsp;</span></span>जब मइँ बचिके निकर जाउँ बगैर नोस्कान उठाए भए।<br></div>
</div>
<!-- PARSED ABOVE; EDITING MAY BREAK PARSER -->
</body></html>