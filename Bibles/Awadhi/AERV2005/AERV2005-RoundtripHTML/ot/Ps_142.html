<html><head>
<meta http-equiv="Content-Type" content="text/html;charset=utf-8" />
<title>Ps 142 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 142);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_140.html">140</a> <a href="Ps_141.html">141</a> <b>142</b> <a href="Ps_143.html">143</a> <a href="Ps_144.html">144</a> ... <a href="Ps_150.html">150</a> </div><hr>
<h1>Ps 142</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>दाऊद क एक कला गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>मइँ मदद बरे यहोवा क गोहराएउँ।<br> <span class="br-ind"><br><span class="indent">&nbsp;</span></span>मइँ यहोवा क समन्वा पराथना किहेउँ ह।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>मइँ यहोवा क समन्वा आपन दुःख रोउब।<br> <span class="br-ind"><br><span class="indent">&nbsp;</span></span>मइँ यहोवा स आपन कठिनाइयन कहब।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मोर दुस्मनन मोरे बरे जाल बिछाएन ह।<br> <span class="br-ind"><br><span class="indent">&nbsp;</span></span>मइँ आसा छोरइ बरे तइयार अहउँ।<br> <span class="br-ind"><br><span class="indent">&nbsp;</span></span>मुला यहोवा जानत अहइ कि मोरे संग का घटत अहइ।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>मोर चारिहुँ कइँती नज़र करा अउ लखा,<br> <span class="br-ind"><br><span class="indent">&nbsp;</span></span>कउनो मीत कहूँ भी देखॉत नाहीं अहइ।<br> <span class="br-ind"><br><span class="indent">&nbsp;</span></span>हिआँ बचइ क कउनो जगह नाहीं बा।<br> <span class="br-ind"><br><span class="indent">&nbsp;</span></span>कउनो मनई मोका बचावइ क जतन नाहीं करत अहइ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>एह बरे मइँ यहोवा क मदद बरे गोहराएउँ ह।<br> <span class="br-ind"><br><span class="indent">&nbsp;</span></span>मइँ कहेउँ, “हे यहोवा, तू मोर सरणस्थल अहा।<br> <span class="br-ind"><br><span class="indent">&nbsp;</span></span>तू ही अकेल्ले मोर जिन्नगी मँ एक स्रोत अहइ।”<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>हे यहोवा, मोर पराथना क जवाब दया,<br> <span class="br-ind"><br><span class="indent">&nbsp;</span></span>काहेकि मोर बहोत दुर्दसा होइ गवा ह।<br> <span class="br-ind"><br><span class="indent">&nbsp;</span></span>तू मोका ओन लोगन स बचाइ ल्या जउन मोर पाछा करत ह<br> <span class="br-ind"><br><span class="indent">&nbsp;</span></span>काहेकि उ पचे मोहे स जियादा मज़बूत अहइँ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>मोका सहारा द्या कि इ कैद स पराइ जाउँ<br> <span class="br-ind"><br><span class="indent">&nbsp;</span></span>अउर तोहार नाउँ क स्तुति कइ सकेउँ।<br> <span class="br-ind"><br><span class="indent">&nbsp;</span></span>सच्चे लोगन मोर चारिहुँ कइँती इकट्ठा होइहीं।<br> <span class="br-ind"><br><span class="indent">&nbsp;</span></span>उ पचे आपस मँ मिलिहीं अउर तोहार गुणगान करिहीं काहेकि तू मोर रच्छा किहा ह।<br></div>
</div>
<!-- PARSED ABOVE; EDITING MAY BREAK PARSER -->
</body></html>