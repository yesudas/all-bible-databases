<html><head>
<meta http-equiv="Content-Type" content="text/html;charset=utf-8" />
<title>Ps 143 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 143);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_141.html">141</a> <a href="Ps_142.html">142</a> <b>143</b> <a href="Ps_144.html">144</a> <a href="Ps_145.html">145</a> ... <a href="Ps_150.html">150</a> </div><hr>
<h1>Ps 143</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>वाद्य यंत्र क दुआरा बजा भवा दाऊद क एक ठु गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मोर पराथना सुना।<br> <span class="br-ind"><br><span class="indent">&nbsp;</span></span>मोर विनती सुना अउर फुन एकर जवाब द्या।<br> <span class="br-ind"><br><span class="indent">&nbsp;</span></span>मोका जवाब दया, काहेकि तू फुरइ भला अउ खरा अहा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>आपन दास मोह पइ निआव जिन करा,<br> <span class="br-ind"><br><span class="indent">&nbsp;</span></span>इ कारण कि कउनो भी जिअत मनई तोहरे समन्वा निर्दोख नाहीं ठहर सकत।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मोर दुस्मन मोरे पाछे पड़ा अहइँ।<br> <span class="br-ind"><br><span class="indent">&nbsp;</span></span>उ मोर जिन्नगी चकनाचूर कइके धूरि मँ मिलाएन।<br> <span class="br-ind"><br><span class="indent">&nbsp;</span></span>उ पचे मोका बहोत दिन क मुरदे क समान<br> <span class="br-ind"><br><span class="indent">&nbsp;</span></span>अँधिअर कब्र मँ ढकेलत अहइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मइँ निरास होत हउँ।<br> <span class="br-ind"><br><span class="indent">&nbsp;</span></span>मोर साहस छूटत अहइ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मुला मोका उ सबइ बातन याद अहइँ,<br> <span class="br-ind"><br><span class="indent">&nbsp;</span></span>जउन बहोत पहिले घटी रहिन।<br> <span class="br-ind"><br><span class="indent">&nbsp;</span></span>मइँ ओन अद्भुत कामन क बारे मँ सोचा करत हउँ जेनका तू किहे रह्या।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>हे यहोवा, मइँ आपन हाथ उठाइके तोहार बिनती करत हउँ।<br> <span class="br-ind"><br><span class="indent">&nbsp;</span></span>मइँ तोहरी मदद क बाट जोहत हउँ जइसे झुरान धरती बर्खा क बाट जोहत ह। (सेला)<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मोका हाली जवाब द्या।<br> <span class="br-ind"><br><span class="indent">&nbsp;</span></span>मइँ कमज़ोर होत रहत हउँ।<br> <span class="br-ind"><br><span class="indent">&nbsp;</span></span>मोका नज़र अन्दाज़ जिन करा।<br> <span class="br-ind"><br><span class="indent">&nbsp;</span></span>मोका ओन लोगन क जइसा जिन होइ द्या, जउन कब्र मँ ओलरा होइँ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>हे यहोवा, भोर क फूटत ही मोका आपन बिस्ससनीय पिरेम देखाँवा।<br> <span class="br-ind"><br><span class="indent">&nbsp;</span></span>मइँ तोहरे भरोसे हउँ।<br> <span class="br-ind"><br><span class="indent">&nbsp;</span></span>उ सबइ बातन मँ मोर अगुवाइ जेनका मोका करइ चाही,<br> <span class="br-ind"><br><span class="indent">&nbsp;</span></span>काहेकि मइँ मदद बरे तोहका लखत हउँ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>हे यहोवा, मोरे दुस्मनन स रच्छा पावइ बरे मइँ तोहरी सरण मँ आवत हउँ।<br> <span class="br-ind"><br><span class="indent">&nbsp;</span></span>तू मोका बचाइ ल्या।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>सिच्छा द्या, तू मोहसे का करवावइ चाहत अहा?<br> <span class="br-ind"><br><span class="indent">&nbsp;</span></span>काहेकि तू मोर परमेस्सर अहा।<br> <span class="br-ind"><br><span class="indent">&nbsp;</span></span>तोहार नीक आतिमा क जमीन क तल क ऊपर मोर अगुवाइ करइ द्या।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>हे यहोवा, मोका तोहार नाउँ बरे<br> <span class="br-ind"><br><span class="indent">&nbsp;</span></span>जिअत रहइ द्या।<br> <span class="br-ind"><br><span class="indent">&nbsp;</span></span>मोका मुसीबत स बाहर निकारा<br> <span class="br-ind"><br><span class="indent">&nbsp;</span></span>काहेकि तू नीक अहा।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>हे यहोवा, मोह पइ आपन बिस्ससनीय पिरेम परगट करा।<br> <span class="br-ind"><br><span class="indent">&nbsp;</span></span>अउर मोर सत्रुअन क नस्ट करा<br> <span class="br-ind"><br><span class="indent">&nbsp;</span></span>जउन मोका मारइ क जतन करत हीं।<br> <span class="br-ind"><br><span class="indent">&nbsp;</span></span>काहेकि मइँ तोहार सेवक हउँ।<br></div>
</div>
<!-- PARSED ABOVE; EDITING MAY BREAK PARSER -->
</body></html>