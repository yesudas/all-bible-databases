<html><head>
<meta http-equiv="Content-Type" content="text/html;charset=utf-8" />
<title>Ps 144 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 144);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_142.html">142</a> <a href="Ps_143.html">143</a> <b>144</b> <a href="Ps_145.html">145</a> <a href="Ps_146.html">146</a> ... <a href="Ps_150.html">150</a> </div><hr>
<h1>Ps 144</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>दाऊद क गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>यहोवा मोर चट्टान अहइ।<br> <span class="br-ind"><br><span class="indent">&nbsp;</span></span>यहोवा क धन्य कहा।<br> <span class="br-ind"><br><span class="indent">&nbsp;</span></span>यहोवा मोका लड़ाई बरे प्रसिच्छण देत अहइ।<br> <span class="br-ind"><br><span class="indent">&nbsp;</span></span>यहोवा मोका जुद्ध बरे प्रसिच्छण देत अहइ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>यहोवा मोसे पिरेम रखत ह।<br> <span class="br-ind"><br><span class="indent">&nbsp;</span></span>उ मोर किला अहइ।<br> <span class="br-ind"><br><span class="indent">&nbsp;</span></span>उ पर्वत क ऊपर, मोर ऊँच सुरच्छा क सरण अहइ।<br> <span class="br-ind"><br><span class="indent">&nbsp;</span></span>उ मोका बचावत ह।<br> <span class="br-ind"><br><span class="indent">&nbsp;</span></span>उ मोर ढाल अहइ।<br> <span class="br-ind"><br><span class="indent">&nbsp;</span></span>मइँ ओकरे भरोसे हउँ।<br> <span class="br-ind"><br><span class="indent">&nbsp;</span></span>उ मोरे लोगन पइ राज्ज करइ मँ मोर मदद करत ह।<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मानव जाति तोहरे बरे काहे महत्वपूर्ण बना अहइँ?<br> <span class="br-ind"><br><span class="indent">&nbsp;</span></span>तू मानव जाति पइ काहे धियान देत अहा?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मनई क जिन्नगी एक फूँक क तरह होत ह।<br> <span class="br-ind"><br><span class="indent">&nbsp;</span></span>मनई क जिन्नगी ढलत भइ छाया क तरह होत ह।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>अकासे क चीरके खाले उतरि आवा।<br> <span class="br-ind"><br><span class="indent">&nbsp;</span></span>पहाड़न क छुइ ल्या ताकि ओनसे धुआँ उठइ लाग।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>हे यहोवा, बिजुरियन पठइ द्या अउर मोरे दुस्मनन क कहूँ दूर भगाइ द्या।<br> <span class="br-ind"><br><span class="indent">&nbsp;</span></span>आपन बाणन क चलावा अउर ओनका मजबूर करा कि उ पचे कहूँ पराइ जाइँ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>अकासे स मदद पठवा अउर मोका मुक्त करा अउ मोका बचाइ ल्या।<br> <span class="br-ind"><br><span class="indent">&nbsp;</span></span>एन, दुस्मनन क सागर मँ मोका जिन बूड़इ द्या।<br> <span class="br-ind"><br><span class="indent">&nbsp;</span></span>मोका ऍन बिदेसियन स बचाइ ल्या।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>इ सबइ दुस्मन लबार अहइँ।<br> <span class="br-ind"><br><span class="indent">&nbsp;</span></span>उ पचे धोखेबाज़ अहइँ।<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मइँ नवा गीत गाउब तोहरे ओन अद्भुत कर्मन क तू जेनका करत ह।<br> <span class="br-ind"><br><span class="indent">&nbsp;</span></span>मइँ तोहार जस दस तार वाली वीणा पइ गाउब।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>तू राजा लोगन क मदद ओनकर जुद्धन जीतइ मँ करत ह।<br> <span class="br-ind"><br><span class="indent">&nbsp;</span></span>तू आपन सेवक दाऊद क ओकरे दुस्मनन क तरवारन स मुक्त किहा ह।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>मोका ऍन परदेसियन स मुक्त करा अउ मोका बचाइ ल्या।<br> <span class="br-ind"><br><span class="indent">&nbsp;</span></span>इ सबइ दुस्मन लबार अहइँ।<br> <span class="br-ind"><br><span class="indent">&nbsp;</span></span>उ पचे धोखेबाज़ अहइँ।<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>हमार पूतन जवान होइके बिसाल बृच्छन जइसे मजबूत होइँ,<br> <span class="br-ind"><br><span class="indent">&nbsp;</span></span>हमार बिटियन महल क सुन्नर सजावटी कोने क पाथर जइसी होइँ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>तोहार गोदाम<br> <span class="br-ind"><br><span class="indent">&nbsp;</span></span>फसलन स भरपूर होइँ।<br> <span class="br-ind"><br><span class="indent">&nbsp;</span></span>हमार भेड़िन चरागाहन मँ<br> <span class="br-ind"><br><span class="indent">&nbsp;</span></span>हजारन-हजारन मेमनन जनमत रहइँ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>हमार बर्धन बहोत स पइदावार ढोइहीं।<br> <span class="br-ind"><br><span class="indent">&nbsp;</span></span>हम पइ कउनो दुस्मन हमला न करी।<br> <span class="br-ind"><br><span class="indent">&nbsp;</span></span>हम मँ स कउनो कबहुँ जुद्ध मँ नाहीं जाई।<br> <span class="br-ind"><br><span class="indent">&nbsp;</span></span>हमार गलियन मँ चिचियाहट नाहीं होई।<br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>जउन लोगन बरे इ बातन नीक अहइँ उ धन्य अहइँ।<br> <span class="br-ind"><br><span class="indent">&nbsp;</span></span>जउन लोगन परमेस्सर यहोवा अहइ उ धन्य अहइँ।<br></div>
</div>
<!-- PARSED ABOVE; EDITING MAY BREAK PARSER -->
</body></html>