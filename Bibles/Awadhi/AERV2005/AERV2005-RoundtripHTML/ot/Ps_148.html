<html><head>
<meta http-equiv="Content-Type" content="text/html;charset=utf-8" />
<title>Ps 148 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 148);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_146.html">146</a> <a href="Ps_147.html">147</a> <b>148</b> <a href="Ps_149.html">149</a> <a href="Ps_150.html">150</a> </div><hr>
<h1>Ps 148</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा क बड़कई करा। <span class="br-p"><br><br></span>ओकर बड़कई सरग स करा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>हे सबहिं सरगदूतो, यहोवा क जस गावा।<br> <span class="br-ind"><br><span class="indent">&nbsp;</span></span>ग्रहो अउ नछत्रो ओकर गुण गान करा।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>सूरज अउ चाँद, तू पचे यहोवा क गुण गावा।<br> <span class="br-ind"><br><span class="indent">&nbsp;</span></span>अकासे क तारो अउ जोतियो, ओकर बड़कई करा।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>यहोवा क बड़कई सबन त ऊँच पर्वत मँ करा!<br> <span class="br-ind"><br><span class="indent">&nbsp;</span></span>हे जल अकासे क ऊपर, ओकर बड़कई करा।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>यहोवा क नाउँ क बड़कई करा।<br> <span class="br-ind"><br><span class="indent">&nbsp;</span></span>काहेकि उ आदेस दिहस, अउर सब कछू रचे रहा।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>उ ऍन सबन्क बनाएस एह बरे उ सबइ सदा-सदा बना रहइँ।<br> <span class="br-ind"><br><span class="indent">&nbsp;</span></span>उ अपरिवर्तनसील कानून बनाएस।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ओ धरती पइ क हर वस्तु, यहोवा क गुण गावा।<br> <span class="br-ind"><br><span class="indent">&nbsp;</span></span>ओ बिसाल जन्तुओ अउ सबइ महासागरो, ओकर गुण गावा।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>आगी अउ ओलन, बरफ अउ कुहासा, तूफानी पवन<br> <span class="br-ind"><br><span class="indent">&nbsp;</span></span>जउन ओकर वचन क पूरा किहेन, ओकर गुण गावा।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>पर्वतन अउ सबइ पहाड़न,<br> <span class="br-ind"><br><span class="indent">&nbsp;</span></span>फलदार बृच्छ अउ देवदार क बृच्छ, ओकरे गुण गावा।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>बनेर पसुअन अउ सब पालतु मवेसी, रेंगइवाले जीव अउ पंछियन, ओकर गुण गावा।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>धरती क सबहिं राजा लोग अउ सबइ रास्ट्रन,<br> <span class="br-ind"><br><span class="indent">&nbsp;</span></span>प्रमुखन अउ धरती पइ क सबहिं निआवाधीसन, ओकर स्तुति करा।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>नव जवान मनसेधू अउ नव जवान मेहरारू, ओकर स्तुति करा।<br> <span class="br-ind"><br><span class="indent">&nbsp;</span></span>परमेस्सर बूढ़े लोगन अउ गदेलन क रचेस ह।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ओनका यहोवा क नाउँ क स्तुति करइ द्या।<br> <span class="br-ind"><br><span class="indent">&nbsp;</span></span>अकेल्ले ओकरे नाउँ ही ऊँच सम्मानित अहइ।<br> <span class="br-ind"><br><span class="indent">&nbsp;</span></span>धरती अउ अकास<br> <span class="br-ind"><br><span class="indent">&nbsp;</span></span>ओकर चमक-दमक स भरि जाइहीं।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>उ आपन लोगन क मजबूती क स्रोत क निर्माण किहेस।<br> <span class="br-ind"><br><span class="indent">&nbsp;</span></span>उ आपन सबइ भगतन अरथ इस्राएलियन,<br> <span class="br-ind"><br><span class="indent">&nbsp;</span></span>अउ ओकरे समीप रहइवाले रास्ट्रन बरे, स्तुति क स्रोत क निर्माण किहेस। <span class="br-p"><br><br></span>यहोवा क बड़कई करा।<br></div>
</div>
<!-- PARSED ABOVE; EDITING MAY BREAK PARSER -->
</body></html>