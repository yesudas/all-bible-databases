<html><head>
<meta http-equiv="Content-Type" content="text/html;charset=utf-8" />
<title>Ps 149 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 149);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_147.html">147</a> <a href="Ps_148.html">148</a> <b>149</b> <a href="Ps_150.html">150</a> </div><hr>
<h1>Ps 149</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा बरे एक ठु नवा गीत, <span class="br-p"><br><br></span>ओन नई बातन क बारे मँ गावा जेनका यहोवा किहस ह।<br> <span class="br-ind"><br><span class="indent">&nbsp;</span></span>ओकरे भगतन क मण्डली मँ ओकर गुणगान करा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>इस्राएलियन क आपन रचनाकर्ता मँ खुसी मनावइ द्या।<br> <span class="br-ind"><br><span class="indent">&nbsp;</span></span>सिय्योन क लोगन आपन राजा क संग आनन्द मनावइ द्या।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>उ सबन क ओकरे नाउँ क स्तुति नाच क संग करइ द्या<br> <span class="br-ind"><br><span class="indent">&nbsp;</span></span>अउर उ पचन क तंबूरा अउ वीणन क ओकरे पराथना बरे बजावइ द्या।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>यहोवा आपन लोगन स खुस अहइ।<br> <span class="br-ind"><br><span class="indent">&nbsp;</span></span>उ पीड़ितन क बचावइ स<br> <span class="br-ind"><br><span class="indent">&nbsp;</span></span>उद्धार किहस।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>परमेस्सर क भगतन क विजय उत्सव मनावइ द्या।<br> <span class="br-ind"><br><span class="indent">&nbsp;</span></span>हिआँ तलक कि बिछोना पइ जाए क पाछे भी उ पचन क खुसी मनावइ द्या।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>ओनका परमेस्सर क विजय क जयजयकार करइ द्या।<br> <span class="br-ind"><br><span class="indent">&nbsp;</span></span>ओनका आपन मँ तेज तरवारन क धारण करइ द्या।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>तउ उ पचे दूसर रास्ट्रन स बदला लेइ सकइँ<br> <span class="br-ind"><br><span class="indent">&nbsp;</span></span>अउर ओन लोगन क सजा देइ सकइँ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>परमेस्सर क लोग ओन राजा लोगन क बाँधेइँ,<br> <span class="br-ind"><br><span class="indent">&nbsp;</span></span>ओकर सज्जन लोगन क जंजीरे स बाँधेइँ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>परमेस्सर क लोग ओनकर निआव परमेस्सर क आदेसन क अनुसार करिहीं।<br> <span class="br-ind"><br><span class="indent">&nbsp;</span></span>ओकरे सबहिं बिस्सासी भगतन क ओका सम्मान देइ क बिसेस अधिकार प्राप्त अहइ। <span class="br-p"><br><br></span>यहोवा क स्तुति करा।<br></div>
</div>
<!-- PARSED ABOVE; EDITING MAY BREAK PARSER -->
</body></html>