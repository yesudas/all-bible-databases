<html><head>
<meta http-equiv="Content-Type" content="text/html;charset=utf-8" />
<title>Ps 16 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 16);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_14.html">14</a> <a href="Ps_15.html">15</a> <b>16</b> <a href="Ps_17.html">17</a> <a href="Ps_18.html">18</a> ... <a href="Ps_150.html">150</a> </div><hr>
<h1>Ps 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>दाऊद क एक गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, मोर रच्छा करा, काहेकि मइँ तोहे पइ निर्भर अहउँ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>मोर यहोवा स निवेदन अहइ, “यहोवा, तू मोर सुआमी अहा।<br> <span class="br-ind"><br><span class="indent">&nbsp;</span></span>मोरे लगे जउन कछू उत्तिम अहइ<br> <span class="br-ind"><br><span class="indent">&nbsp;</span></span>उ सबइ तोहसे ही अहइ।”<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>यहोवा आपन लोगन क धरती पइ अद्भूत काम करत ह।<br> <span class="br-ind"><br><span class="indent">&nbsp;</span></span>यहोवा इ देखाँवत ह कि<br> <span class="br-ind"><br><span class="indent">&nbsp;</span></span>उ फुरइ ओनसे पिरेम करत ह।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>मुला जउन दूसर देवतन क पाछे ओनकर पूजा बरे परात हीं, उ पचे दुःख उठइहीं।<br> <span class="br-ind"><br><span class="indent">&nbsp;</span></span>ओन मूरतियन क जउन रकत अर्पण कीन्ह गवा, ओनकर ओन बलियन मँ मइँ हीसां नाहीं लेब।<br> <span class="br-ind"><br><span class="indent">&nbsp;</span></span>मइँ ओन मूरतियन क नाउँ तलक नाहीं लेब।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>नाहीं, बस मोर हींसा यहोवा मँ अहइ।<br> <span class="br-ind"><br><span class="indent">&nbsp;</span></span>बस यहोवा स ही मोर अंस अउर मोर पात्र आवत ह।<br> <span class="br-ind"><br><span class="indent">&nbsp;</span></span>हे यहोवा मोका सहारा द्या अउर मोर हींसा द्या।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>मोर हींसा बहोतइ अद्भुत अहइ।<br> <span class="br-ind"><br><span class="indent">&nbsp;</span></span>असल मँ मोरे लगे बहोत स सुन्नर उत्तराधिकार अहइ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>मइँ यहोवा क गुण गावत हउँ काहेकि उ मोका गियान दिहस।<br> <span class="br-ind"><br><span class="indent">&nbsp;</span></span>मोरे अन्तर्मन स राति मँ सिच्छन निकरिके आवत हीं।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ यहोवा क सदा ही आपन सम्मुख राखत हउँ।<br> <span class="br-ind"><br><span class="indent">&nbsp;</span></span>मइँ ओकर दाहिने छोर<br> <span class="br-ind"><br><span class="indent">&nbsp;</span></span>कबहुँ नाहीं छोड़ब।<sup class="fnm"><a name="fnm1" href="#fn1">1</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>इहइ स मोर मन अउर मोर आतिमा बहोतइ आनन्दित होइ<br> <span class="br-ind"><br><span class="indent">&nbsp;</span></span>अउर मोरी देह तलक सुरच्छित रही।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>काहेकि, यहोवा, तू मोर प्राण कबहुँ भी मउत क जगह मँ न तजी।<br> <span class="br-ind"><br><span class="indent">&nbsp;</span></span>तू आपन वफ़दार क कब्र मँ सड़इ नाहीं देब्या।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>तू मोका जिन्नगी क राह देखउब्या<br> <span class="br-ind"><br><span class="indent">&nbsp;</span></span>जउन मोका तोहार मौजूदगी मँ पूरा आनन्द देत ह।<br> <span class="br-ind"><br><span class="indent">&nbsp;</span></span>तोहार दाहिन कइँती होब मोका सदा सदा ही आनन्द देइ।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->मइँ … छोड़ब <!--raw 1 bo --></em><!--endraw 1-->जहाँ मोका नाहीं हिलावइ जाइ सकी काहेकि उ मोर दहिने ओर बाटइ।</div>
</div>
<!-- PARSED ABOVE; EDITING MAY BREAK PARSER -->
</body></html>