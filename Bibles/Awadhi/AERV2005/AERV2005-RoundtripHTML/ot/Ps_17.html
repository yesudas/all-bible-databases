<html><head>
<meta http-equiv="Content-Type" content="text/html;charset=utf-8" />
<title>Ps 17 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 17);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_15.html">15</a> <a href="Ps_16.html">16</a> <b>17</b> <a href="Ps_18.html">18</a> <a href="Ps_19.html">19</a> ... <a href="Ps_150.html">150</a> </div><hr>
<h1>Ps 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>दाऊद क पराथना गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मोरी पराथना निआव क खातिर सुना।<br> <span class="br-ind"><br><span class="indent">&nbsp;</span></span>मइँ तोहका ऊँच अवाज स गोहरावत अहउँ।<br> <span class="br-ind"><br><span class="indent">&nbsp;</span></span>मइँ आपन बात ईमानदारी स कहत हउँ।<br> <span class="br-ind"><br><span class="indent">&nbsp;</span></span>तउ कृपा कइके मोर पराथना सुना।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>यहोवा तू ही मोर उचित निआव करब्या<br> <span class="br-ind"><br><span class="indent">&nbsp;</span></span>तू ही फुरइ क लख सकत अहा।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मोर मन परखइ क तू ओकरे बीच गहिराई मँ निहारि लिहा ह।<br> <span class="br-ind"><br><span class="indent">&nbsp;</span></span>तू मोरे संग राति भइ रहा तू मोका जाँचा,<br> <span class="br-ind"><br><span class="indent">&nbsp;</span></span>अउ तोका मोहे मँ कउनो खोट नाहीं मिला।<br> <span class="br-ind"><br><span class="indent">&nbsp;</span></span>मइँ कउनो बुरी जोजना नाहीं रचेउँ रहे।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>तोहरे आदेसन क मानइ मँ मइँ कठिन जतन किहेउँ<br> <span class="br-ind"><br><span class="indent">&nbsp;</span></span>जेतॅना कि कउनो मनई कइ सकत ह।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मइँ तोहरी राहे पइ चलत रहत हउँ।<br> <span class="br-ind"><br><span class="indent">&nbsp;</span></span>मोर गोड़ तोहरे जिन्नगी क रीति स नाहीं डुगेन।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>हे परमेस्सर, मइँ हर कउनो अवसर पइ तोहका पुकारेउँ ह अउर तू मोका जवाब दिहा ह।<br> <span class="br-ind"><br><span class="indent">&nbsp;</span></span>तउ अब भी तू मोर सुना।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>हे परमेस्सर, तू आपन विस्सासी चेलन क दिखावा<br> <span class="br-ind"><br><span class="indent">&nbsp;</span></span>कि तू केतॅना अजूबा अहा!<br> <span class="br-ind"><br><span class="indent">&nbsp;</span></span>तू ओन लोगन क बचाया जउन ओन लोगन पइ हमला करत ह<br> <span class="br-ind"><br><span class="indent">&nbsp;</span></span>जउन ओन बचइ बरे तोहार सक्ती पइ निर्भर करत ह।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मोर रच्छा तू आपन आँखी क पुतली क नाईं करा।<br> <span class="br-ind"><br><span class="indent">&nbsp;</span></span>मोका आपन पखना क छाया क खाले तू छुपाइ ल्या।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>हे यहोवा, मोर रच्छा ओन दुट्ठ जनन स करा जउन मोका नस्ट करइ क जतन करत अहइँ।<br> <span class="br-ind"><br><span class="indent">&nbsp;</span></span>उ सबइ मोका घेरे अहइँ अउ मोका हानि पहोंचावइ क प्रयत्नसील अहइँ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>दुट्ठ लोग घमण्ड क कारण परमेस्सर क बात पइ कान नाहीं लगावत अहइँ।<br> <span class="br-ind"><br><span class="indent">&nbsp;</span></span>इ सबइ आपन ही डींग हाँकत रहत हीं।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>उ सबइ लोग मोरे पाछे पड़ा भवा अहइँ,<br> <span class="br-ind"><br><span class="indent">&nbsp;</span></span>अउर अब मइँ ओनके बीच मँ घिर गवा हउँ।<br> <span class="br-ind"><br><span class="indent">&nbsp;</span></span>उ पचे मोह पइ वार करइ क तय्यार ठाड़ बाटेन।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>उ सबइ दुट्ठ जन अइसे अहइँ जइसे कउनो सिंह घात मँ दूसर पसु क मारइ क बइठा होइ।<br> <span class="br-ind"><br><span class="indent">&nbsp;</span></span>उ पचे सिंह क नाई झपटइ बरे छुपा रहत हीं।<br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, दुस्मन क खिलाफ उठा<br> <span class="br-ind"><br><span class="indent">&nbsp;</span></span>अउर ओनका आत्मसर्मपन करइ बरे मज़बूर करा।<br> <span class="br-ind"><br><span class="indent">&nbsp;</span></span>आपनि तरवार उठावा अउ इ सबइ दुट्ठ जनन स मोर रच्छा करा।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>हे यहोवा, जउन मनई सजीव अहइँ ओनका धरती स दुट्ठन क आपन सक्ती स दूर करा।<br> <span class="br-ind"><br><span class="indent">&nbsp;</span></span>हे यहोवा, बहुतेरे तोहरे लगे सरण माँगइ आवत हीं।<br> <span class="br-ind"><br><span class="indent">&nbsp;</span></span>तू ओनका बहुतायत स भोजन द्या।<br> <span class="br-ind"><br><span class="indent">&nbsp;</span></span>ओनकर सन्तानन क परिपूर्ण कइ द्या।<br> <span class="br-ind"><br><span class="indent">&nbsp;</span></span>ओनके लगे आपन गदेलन क देइ क बहुतायत स धन होइ।<br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>मोर विनय निआव बरे अहइ।<br> <span class="br-ind"><br><span class="indent">&nbsp;</span></span>तउ मइँ यहोवा क मुँह क दर्सन करब।<br> <span class="br-ind"><br><span class="indent">&nbsp;</span></span>हे यहोवा, तोर दर्सन करतइ ही, मइँ पूरी तरह सन्तुट्ठ होइ जाबउँ।<br></div>
</div>
<!-- PARSED ABOVE; EDITING MAY BREAK PARSER -->
</body></html>