<html><head>
<meta http-equiv="Content-Type" content="text/html;charset=utf-8" />
<title>Ps 18 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 18);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_16.html">16</a> <a href="Ps_17.html">17</a> <b>18</b> <a href="Ps_19.html">19</a> <a href="Ps_20.html">20</a> ... <a href="Ps_150.html">150</a> </div><hr>
<h1>Ps 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>यहोवा क दास दाऊद क एक पद: संगीत निर्देसक बरे। दाऊद इ पद यहोवा क बारे मँ उ अवसर पइ लिखे रहा जब यहोवा दाऊद क ओकर सबइ दुस्मन अउ साऊल स ओकर रच्छा किहे रहा।</b> <span class="br-p"><br><br></span><span class="br-ind"><br><span class="indent">&nbsp;</span></span>उ कहेस, “यहोवा मोर सक्ती अहइ,<br> <span class="br-ind"><br><span class="indent">&nbsp;</span></span>मइँ तोहसे पिरेम करत हउँ।<br></div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“यहोवा मोर चट्टान, मोर गढ़, मोर सरणस्थल बाटइ।”<br> <span class="br-ind"><br><span class="indent">&nbsp;</span></span>मोर परमेस्सर मोर चट्टान अहइ।<br> <span class="br-ind"><br><span class="indent">&nbsp;</span></span>मइँ तोहरी सरण मँ आवा हउँ।<br> <span class="br-ind"><br><span class="indent">&nbsp;</span></span>ओकर सक्ती मोका बचावत ह।<br> <span class="br-ind"><br><span class="indent">&nbsp;</span></span>यहोवा ऊँचके पहाड़न पइ मोर सरणस्थल अहइ।<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा क जउन स्तुति क जोग्य अहइ,<br> <span class="br-ind"><br><span class="indent">&nbsp;</span></span>मइँ गोहराउब<br> <span class="br-ind"><br><span class="indent">&nbsp;</span></span>अउर मइँ आपन दुस्मनन स बचावा जाब।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मोर दुस्मनन मोका मारइ क जतन किहन।<br> <span class="br-ind"><br><span class="indent">&nbsp;</span></span>मइँ चारिहुँ कइँती मउत क लसुरी स घिरा अहउँ।<br> <span class="br-ind"><br><span class="indent">&nbsp;</span></span>मोका अधर्म क बाढ़ भयभीत कइ दिहस।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मोरे चारिहुँ कइँती पाताल क लसुरी रहिन।<br> <span class="br-ind"><br><span class="indent">&nbsp;</span></span>अउर मोह पइ मउत क फंदा रहेन।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>मइँ घेरा भवा रहेउँ अउर यहोवा क मदद बरे गोहराएउँ।<br> <span class="br-ind"><br><span class="indent">&nbsp;</span></span>मइँ आपन परमेस्सर क गोहराएउँ।<br> <span class="br-ind"><br><span class="indent">&nbsp;</span></span>परमेस्सर पवित्तर मन्दिर मँ बिराजा।<br> <span class="br-ind"><br><span class="indent">&nbsp;</span></span>उ मोर पुकार अनकेस अउ मदद किहेस।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>तब्बइ भुइँया हल गइ अउ थर्राइ उठी;<br> <span class="br-ind"><br><span class="indent">&nbsp;</span></span>अउ पहाड़न क नेव थर्राइके हल उठिन<br> <span class="br-ind"><br><span class="indent">&nbsp;</span></span>काहेकि यहोवा बहोतइ कोहान रहा।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>परमेस्सर क नथुना स धुआँ फूटि पड़ा।<br> <span class="br-ind"><br><span class="indent">&nbsp;</span></span>परमेस्सर क मुँह स ज्वाला फूटि पड़िन,<br> <span class="br-ind"><br><span class="indent">&nbsp;</span></span>अउ ओहसे चिंगारियन छटक गइन।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>यहोवा सरगे क चीरिके खाले उतरा।<br> <span class="br-ind"><br><span class="indent">&nbsp;</span></span>खूब घना करिआ बादर ओकरे गोड़े तरे रहेन।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>उ करूब सरगदूत पइ उड़ि गवा<br> <span class="br-ind"><br><span class="indent">&nbsp;</span></span>अउर हवा क पंख पइ सवार होइके ऊँचे आकास मँ उड़ि गवा।<sup class="fnm"><a name="fnm1" href="#fn1">1</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>यहोवा खुद क अँधियारे मँ छुपाइ लिहस, ओका अकासे क चँदोबा घेरे रहा।<br> <span class="br-ind"><br><span class="indent">&nbsp;</span></span>उ गरजत बादर क खूब घना घटा-टोप मँ लुकान भवा रहा।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>फिन, परमेस्सर क तेज बादर फाड़िके निकरा।<br> <span class="br-ind"><br><span class="indent">&nbsp;</span></span>बरसा अउ बिजुरियन कौंधिन।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>यहोवा क उद्घोष नाद अकासे मँ गूँजा।<br> <span class="br-ind"><br><span class="indent">&nbsp;</span></span>परम परमेस्सर आपन वाणी क सुनइ दिहस।<br> <span class="br-ind"><br><span class="indent">&nbsp;</span></span>फुन अंगारे गिरेन अउ बिजुरियन कौंधिन।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>यहोवा बाण छोड़ेस अउर दुस्मन बिखराइ गएन।<br> <span class="br-ind"><br><span class="indent">&nbsp;</span></span>ओकर अनेक बिजुरी क बज्रन ओनका हराइ दिहन।<br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, तू गरज्या अउ मुँह स आँधी बहाया।<br> <span class="br-ind"><br><span class="indent">&nbsp;</span></span>पानी पाछे हटिके दब गवा<br> <span class="br-ind"><br><span class="indent">&nbsp;</span></span>अउ समुद्रे क पानी बगइर तले क देखाँइ लाग,<br> <span class="br-ind"><br><span class="indent">&nbsp;</span></span>अउर धरती क नेंव तलक उधरि गइ।<br></div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा ऊपर अकासे स खाले उतरा अउर मोर रच्छा किहस।<br> <span class="br-ind"><br><span class="indent">&nbsp;</span></span>मोका मोरे कस्टन स उबारि लिहस।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>मोर सत्रु मोहसे कछूँ जियादा ताकतवर रहेन।<br> <span class="br-ind"><br><span class="indent">&nbsp;</span></span>उ पचे मोहसे कहूँ जियादा बरिआर रहेन, अउ मोहसे दुस्मनी राखत रहेन।<br> <span class="br-ind"><br><span class="indent">&nbsp;</span></span>तउ परमेस्सर मोर रच्छा किहस।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>जब मइँ विपत्ति मँ रहेउँ, मोर दुस्मनन मोह पइ वार किहन<br> <span class="br-ind"><br><span class="indent">&nbsp;</span></span>मुला तबहिं यहोवा मोका सँभारेस!<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>यहोवा क मोहसे पिरेम रहा, तउ उ मोका बचाएस<br> <span class="br-ind"><br><span class="indent">&nbsp;</span></span>अउर मोका सुरच्छित ठउरे पइ लइ गवा।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>यहोवा मोका आपन अच्छाई क अनुसार इनाम देइ।<br> <span class="br-ind"><br><span class="indent">&nbsp;</span></span>उ मोका मोरे सुद्धता क अनुसार बदल देइ।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>काहेकि मइँ यहोवा क आग्या क पालन किहेउँ ह!<br> <span class="br-ind"><br><span class="indent">&nbsp;</span></span>आपन परमेस्सर यहोवा बरे मइँ कउनो भी बुरा काम नाहीं किहेउँ।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>मइँ तउ यहोवा क व्यवस्था विधानन क<br> <span class="br-ind"><br><span class="indent">&nbsp;</span></span>अउ हुकुमन क हमेसा धियान मँ राखत हउँ!<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>खुद क मइँ ओकरे समन्वा पवित्तर राखत हउँ<br> <span class="br-ind"><br><span class="indent">&nbsp;</span></span>अउ अबोध बना रहत हउँ।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>काहेकि मइँ अबोध अहउँ!<br> <span class="br-ind"><br><span class="indent">&nbsp;</span></span>एह बरे मोका मोर पुरस्कार देइ!<br> <span class="br-ind"><br><span class="indent">&nbsp;</span></span>जइसा परमेस्सर लखत ह कि मइँ कउनो बुरा काम नाहीं किहेउँ, एह बरे उ मोरे बरे उत्तिम चिजियन करी।<br></div>
<div class="v" id="v25"><span class="vn">25</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, तू वफ़ादार लोगन क संग वफ़ादार अहा<br> <span class="br-ind"><br><span class="indent">&nbsp;</span></span>अउ खरे लोगन्क संग तू आपन क खरा दिखावत ह।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>हे यहोवा, तू सुद्ध लोगन क संग सुद्ध अहा,<br> <span class="br-ind"><br><span class="indent">&nbsp;</span></span>किन्तु तू दुट्ठ लोगन स जियादा चालाक अहा।<sup class="fnm"><a name="fnm2" href="#fn2">2</a></sup><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>हे यहोवा, तू नम्र जनन बरे सहाय अहा,<br> <span class="br-ind"><br><span class="indent">&nbsp;</span></span>मुला जेनमाँ अहंकार भरा अहइ ओन मनइयन क तू बड़ा नाहीं बनइ देत्या।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>उ तू ही अहा जउन मोर दीप बरत ह।<br> <span class="br-ind"><br><span class="indent">&nbsp;</span></span>हे मोरे परमेस्सर तू मोरे अंधकार क जोति मँ बदल देत अहा!<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>हे यहोवा, तोहरी मदद स, मइँ फउजियन क संग पराइ सकत हउँ।<br> <span class="br-ind"><br><span class="indent">&nbsp;</span></span>तोहरी ही मदद स, मइँ दुस्मनन क चहरदीवार फाँद सकत हउँ।<br></div>
<div class="v" id="v30"><span class="vn">30</span> <span class="br-p"><br><br></span><span class="br-ind"><br><span class="indent">&nbsp;</span></span>परमेस्सर क विधान पवित्तर अउ उत्तिम अहइ<br> <span class="br-ind"><br><span class="indent">&nbsp;</span></span>अउ यहोवा क सब्द सच स पूरा होत हीं।<br> <span class="br-ind"><br><span class="indent">&nbsp;</span></span>उ ओका बचावत ह जउन ओकरे भरोसे अहइँ।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>यहोवा क छाँड़ि बस अउर कउन परमेस्सर बाटइ?<br> <span class="br-ind"><br><span class="indent">&nbsp;</span></span>सिरिफ हमरे परमेस्सर क अउर कउन चट्टान अहइ?<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>मोका परमेस्सर सक्ति देत ह।<br> <span class="br-ind"><br><span class="indent">&nbsp;</span></span>उ मोर रास्ता आसान बनावत ह।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>परमेस्सर मोरे गोड़न क हिरन क नाई तेज चाल देत ह।<br> <span class="br-ind"><br><span class="indent">&nbsp;</span></span>उ मोका स्थिर बनावत अउर मोका चट्टानी सिखरन स गिरइ स बचावत ह।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>परमेस्सर जुद्ध बरे मोरे बाँहन क प्रसिच्छित करत ह,<br> <span class="br-ind"><br><span class="indent">&nbsp;</span></span>एह बरे मइँ बहोत सक्तीसाली धनुस<sup class="fnm"><a name="fnm3" href="#fn3">3</a></sup> क मोड़ सकत हउँ अउ तीर छोड़ सकत हउँ।<br></div>
<div class="v" id="v35"><span class="vn">35</span> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, आपन ढार स मोर रच्छा करा।<br> <span class="br-ind"><br><span class="indent">&nbsp;</span></span>तू मोका आपन दाहिन भुजा स<br> <span class="br-ind"><br><span class="indent">&nbsp;</span></span>आपन महान सक्ती प्रदान कइके मदद द्या।<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>हे परमेस्सर, तू मोरे गोड़े क अउर टखना क मजबूत बनावा<br> <span class="br-ind"><br><span class="indent">&nbsp;</span></span>ताकि मइँ तेज होइके बगइर लड़खड़ाहट क बढ़ चलउँ।<br></div>
<div class="v" id="v37"><span class="vn">37</span> <span class="br-p"><br><br></span><span class="br-ind"><br><span class="indent">&nbsp;</span></span>फुन आपन दुस्मनन क पाछा करउँ, अउ ओनका धइ सकउँ।<br> <span class="br-ind"><br><span class="indent">&nbsp;</span></span>ओनमाँ स एक क भी बच पावइ देउँ।<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>मइँ आपन दुस्मनन क हराउब।<br> <span class="br-ind"><br><span class="indent">&nbsp;</span></span>ओनमाँ स एक भी फुन ठाड़ नाहीं होइ।<br> <span class="br-ind"><br><span class="indent">&nbsp;</span></span>मोर सबहिं दुस्मन मोरे गोड़वा प गिरि जइहीं।<br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>हे परमेस्सर, तू मोका जुद्ध मँ सक्ती दिहा,<br> <span class="br-ind"><br><span class="indent">&nbsp;</span></span>अउर मोरे सब दुस्मनन क मोरे समन्वा निहुराइ दिहा।<br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>तू मोरे दुस्मनन क पीठ मोरी कइँती फेरि दिहा,<br> <span class="br-ind"><br><span class="indent">&nbsp;</span></span>ताकि मइँ ओनका काटि डावउँ जउन मोसे जलन राखत हीं।<br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>जब मोर दुस्मनन मदद क गोहार लगाएन,<br> <span class="br-ind"><br><span class="indent">&nbsp;</span></span>ओनका मदद देइ अगवा कउनो नाहीं आवा।<br> <span class="br-ind"><br><span class="indent">&nbsp;</span></span>हिआँ तलक कि उ पचे यहोवा तलक क पुकारेन,<br> <span class="br-ind"><br><span class="indent">&nbsp;</span></span>मुला यहोवा स ओनका जवाब न मिला।<br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>मइँ आपन दुस्मनन क कूट कूट कइ धूरि मँ मिलइ देबउँ, जेका ब्यार उड़ाइ देत ह।<br> <span class="br-ind"><br><span class="indent">&nbsp;</span></span>मइँ ओनका कुचर दिहेउँ अउर माटी मँ मिलाइ दिहेउँ।<br></div>
<div class="v" id="v43"><span class="vn">43</span> <span class="br-p"><br><br></span><span class="br-ind"><br><span class="indent">&nbsp;</span></span>मोका ओनसे बचाइ ल्या जउन मोसे जुद्ध करत हीं।<br> <span class="br-ind"><br><span class="indent">&nbsp;</span></span>मोका ओन जातियन क मुखिया बनाइ द्या,<br> <span class="br-ind"><br><span class="indent">&nbsp;</span></span>जेनका मइँ जानत तलक नाहीं हउँ ताकि उ पचे मोर सेवा करिहीं।<br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>फिन उ सबइ लोग मोर सुनिहीं अउर मोरे हुकुमन क मनिहीं,<br> <span class="br-ind"><br><span class="indent">&nbsp;</span></span>दूसर रास्ट्रन क लोग मोसे डेरइहीं।<br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>उ पचे विदेसी लोग मोरे समन्वा निहुरिहीं काहेकि उ पचे मोसे भयमीत होइहीं।<br> <span class="br-ind"><br><span class="indent">&nbsp;</span></span>उ पचे भय स थर्रात भए आपन छुपा ठउरन स बाहेर निकारि अइहीं।<br></div>
<div class="v" id="v46"><span class="vn">46</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा सजीव अहइ!<br> <span class="br-ind"><br><span class="indent">&nbsp;</span></span>मइँ आपन चट्टान क जस गीत गावत हउँ।<br> <span class="br-ind"><br><span class="indent">&nbsp;</span></span>मोर महान परमेस्सर मोर रच्छा करत ह।<br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>धन्न बाटइ, मोर पटक देइवाला परमेस्सर जउन<br> <span class="br-ind"><br><span class="indent">&nbsp;</span></span>देस-देस क मनइयन क मोरे बस मँ कइ दिहस ह।<br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>यहोवा, तू मोका मोरे दुस्मनन स छोड़ाया ह। <span class="br-p"><br><br></span>तू मोर मदद किहा ताकि मइँ ओन लोगन क हराइ सकउँ जउन मोरे खिलाफ खड़ा भएन।<br> <span class="br-ind"><br><span class="indent">&nbsp;</span></span>तू मोका कठोर मनइयन स बचाया ह।<br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>हे यहोवा, इहइ कारण मइँ देसन क बीच तोहार स्तुति करत हउँ।<br> <span class="br-ind"><br><span class="indent">&nbsp;</span></span>इहइ कारण मइँ तोहरे नाउँ क भजन गावत हउँ।<br></div>
<div class="v" id="v50"><span class="vn">50</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा आपन राजा क मदद बहोत स जुद्धन क जीतइ मँ करत ह।<br> <span class="br-ind"><br><span class="indent">&nbsp;</span></span>उ आपन सच्चा पिरेम, आपन चुने भए राजा पइ देखाँवत ह।<br> <span class="br-ind"><br><span class="indent">&nbsp;</span></span>उ दाऊद अउ ओकरे संताने बरे सदा बिस्सास क जोग्ग रही।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->उ करूब सरगदूर … उ़डि गवा <!--raw 1 bo --></em><!--endraw 1-->साब्दिक, “उ करूब पइ चढ़ेस अउर उड़ेस, हवा क पंख पइ ऊँची उड़ान भरत ह।” सब्द “हवा” क अरथ “आतिमा” भी होइ सकत ह।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><em><!--endraw 1-->किन्तु … चालाक अहा <!--raw 1 bo --></em><!--endraw 1-->या, तू टेढ़े लोगन पइ मूरखता परगट करब्या।</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><em><!--endraw 1-->बहोत सक्तीसाली धनुस <!--raw 1 bo --></em><!--endraw 1-->साब्दिक अरथ, “काँसे क धनुस।”</div>
</div>
<!-- PARSED ABOVE; EDITING MAY BREAK PARSER -->
</body></html>