<html><head>
<meta http-equiv="Content-Type" content="text/html;charset=utf-8" />
<title>Ps 21 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 21);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_19.html">19</a> <a href="Ps_20.html">20</a> <b>21</b> <a href="Ps_22.html">22</a> <a href="Ps_23.html">23</a> ... <a href="Ps_150.html">150</a> </div><hr>
<h1>Ps 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>संगीत निर्देसक बरे दाऊद क एक ठु पद।</b> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, तोर महिमा राजा क प्रसन्न करत ह, जब तू ओका बचावत ह।<br> <span class="br-ind"><br><span class="indent">&nbsp;</span></span>उ बहोतइ आनन्दित होत ह।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>तू राजा क उ सबइ वस्तुअन दिहा जेका उ चाहे रहा, राजा जउन भी पावइ क बिनती किहस।<br> <span class="br-ind"><br><span class="indent">&nbsp;</span></span>हे यहोवा, तू मन क चाहा भवा ओका दइ दिहा।<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, सचमुच तू बहोत आसीस राजा क दिह्या।<br> <span class="br-ind"><br><span class="indent">&nbsp;</span></span>ओकरे मूँड़े पइ तू सुवर्ण क मुकुट धइ दिह्या।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>उ तोहसे जिन्नगी क भीख माँगेस अउर तू ओका इ दइ दिह्या।<br> <span class="br-ind"><br><span class="indent">&nbsp;</span></span>परमेस्सर, तू सदा सर्वदा बरे राजा क अमर जीवन दिह्या।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>तू रच्छा किहा तउ राजा क महा वैभव मिल गवा।<br> <span class="br-ind"><br><span class="indent">&nbsp;</span></span>तू ओका आदर अउ प्रसंसा दिहा।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>हे परमेस्सर, सचमुच तू राजा क सदा सर्वदा बरे, आसीर्वाद दिहा।<br> <span class="br-ind"><br><span class="indent">&nbsp;</span></span>जब राजा क तोहार दर्सन मिलत ह, तउ उ बहोत खुस होत ह।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>राजा क सचमुच यहोवा पइ भरोसा अहइ,<br> <span class="br-ind"><br><span class="indent">&nbsp;</span></span>तउ परमेस्सर ओका निरास नाहीं करी।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>हे परमेस्सर! तू देखाँइ द्या आपन सबहिं दुस्मनन क कि तू खूब मजबूत अउ सक्तीसाली अहा।<br> <span class="br-ind"><br><span class="indent">&nbsp;</span></span>जउन तोहसे घिना करत हीं तोहार सक्ती ओनका हराइ देइ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>हे यहोवा, जब तू राजा क साथ होत अहा<br> <span class="br-ind"><br><span class="indent">&nbsp;</span></span>तउ उ भभकत भार जइसा होइ जात ह,<br> <span class="br-ind"><br><span class="indent">&nbsp;</span></span>जउन सब कछू भसम करत ह।<br> <span class="br-ind"><br><span class="indent">&nbsp;</span></span>ओकर किरोध क आगी आपन सबहिं दुस्मनन क भसम कइ देत ह।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>परमेस्सर क दुस्मनन क बंस नस्ट होइ जइहीं,<br> <span class="br-ind"><br><span class="indent">&nbsp;</span></span>धरती क ऊपर स उ सब मिटिहीं।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>अइसा काहे भवा? काहेकि यहोवा, तोहरे खिलाफ ओन मनइयन सड़यन्त्र रचे रहेन।<br> <span class="br-ind"><br><span class="indent">&nbsp;</span></span>उ पचे बुरा करइ क जोजना रचे रहेन, मुला उ पचे ओहमाँ सफल नाहीं भएन।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>यहोवा जब तू ओन लोगन पइ आपन तीर स निसाना साध्या,<br> <span class="br-ind"><br><span class="indent">&nbsp;</span></span>तउ तू ओनका पीछे घुमाई दिहा अउर भगाइ दिहा।<sup class="fnm"><a name="fnm1" href="#fn1">1</a></sup><br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा क अउर ओकर सक्ती क गुण गावा आवा हम पचे गाई<br> <span class="br-ind"><br><span class="indent">&nbsp;</span></span>अउर ओकरे गीतन क बजाई जउन ओकर गरिमा स जुर ग अहइँ।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->यहोवा जब … दिहा <!--raw 1 bo --></em><!--endraw 1-->या, “तू ओकर उपस्थिति मँ दृढ़ता स खड़ा रहब्या अउर आपन लसुरि स ओनका काँधा स काँधा मिलाइ कइ क बाँधब्या।” हिब्रू मँ हिआँ समझइ मँ कठिन अहइ।</div>
</div>
<!-- PARSED ABOVE; EDITING MAY BREAK PARSER -->
</body></html>