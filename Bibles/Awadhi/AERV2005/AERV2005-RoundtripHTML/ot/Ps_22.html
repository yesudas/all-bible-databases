<html><head>
<meta http-equiv="Content-Type" content="text/html;charset=utf-8" />
<title>Ps 22 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 22);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_20.html">20</a> <a href="Ps_21.html">21</a> <b>22</b> <a href="Ps_23.html">23</a> <a href="Ps_24.html">24</a> ... <a href="Ps_150.html">150</a> </div><hr>
<h1>Ps 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>प्रभात क हरिणी नाउँ क राग पइ संगीत निर्देसक बरे दाऊद क एक ठु भजन।</b> <span class="br-p"><br><br></span><span class="br-ind"><br><span class="indent">&nbsp;</span></span>हे मोरे परमेस्सर, हे मोरे परमेस्सर, तू मोका काहे तजि दिहा ह?<br> <span class="br-ind"><br><span class="indent">&nbsp;</span></span>मोका बचावइ बरे तू काहे बहोतइ दूर अहा?<br> <span class="br-ind"><br><span class="indent">&nbsp;</span></span>मोर मदद क पुकार क सुनइ बरे तू बहोतइ दूर अहा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>हे मोरे परमेस्सर, मइँ तोहका दिन मँ पुकारेउँ<br> <span class="br-ind"><br><span class="indent">&nbsp;</span></span>मुला तू जवाब नाहीं दिहा,<br> <span class="br-ind"><br><span class="indent">&nbsp;</span></span>अउर मइँ राति भर तोहका पुकारत रहेउँ।<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, तू पवित्तर अहा।<br> <span class="br-ind"><br><span class="indent">&nbsp;</span></span>तू राजा क नाई बिराजमान अहा।<br> <span class="br-ind"><br><span class="indent">&nbsp;</span></span>इस्राएल क स्तुतियन तोहार सिंहासन अहइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>हमार पुरखन तोह पइ बिस्सास किहन।<br> <span class="br-ind"><br><span class="indent">&nbsp;</span></span>हाँ हे परमेस्सर उ पचे तोहार भरोसा रहेन।<br> <span class="br-ind"><br><span class="indent">&nbsp;</span></span>अउर तू ओनका बचाए रह्या।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>हे परमेस्सर, हमार पुरखन तोहका मदद क गोहराएन अउर उ पचे आपन दुस्मनन स बच निकरेन।<br> <span class="br-ind"><br><span class="indent">&nbsp;</span></span>उ पचे तोह पइ बिस्सास किहन अउर उ पचे निरास नाहीं भएन।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>तउ का मइँ फुरइ कउनो कीरा हउँ,<br> <span class="br-ind"><br><span class="indent">&nbsp;</span></span>जउन लोग मोहसे लज्जित भए बाटेन अउर मोहसे घिना करत हीं?<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>जउन भी मोका लखत ह मोर हँसी उड़ावत ह,<br> <span class="br-ind"><br><span class="indent">&nbsp;</span></span>उ पचे आपन मूड़ँ हलावत अउ आपन ओंठ बिरावत हीं।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>उ पचे मोसे कहत हीं कि, “आपन रच्छा बरे तू यहोवा क गोहँराइँ सकत ह।<br> <span class="br-ind"><br><span class="indent">&nbsp;</span></span>उ तोहका बचाइ लेइ।<br> <span class="br-ind"><br><span class="indent">&nbsp;</span></span>अगर तू ओका ऍतना भावत ह तउ, निहचय ही उ तोहका बचाइ लेइ।”<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर फुरइ तउ इ अहइ कि सिरिफ तू ही अहा जेकरे ऊपर मइँ निर्भर हउँ।<br> <span class="br-ind"><br><span class="indent">&nbsp;</span></span>तू मोका उ दिन स संभालया ह, जब स मोर जन्म भवा।<br> <span class="br-ind"><br><span class="indent">&nbsp;</span></span>तू ही अहा जेकर कारण स मइँ बच्पन स बिस्सास किहेउँ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ठीक उहइ दिना स जब स मइँ जन्म लिहेउँ ह, तू मोर परमेस्सर रह्या ह।<br> <span class="br-ind"><br><span class="indent">&nbsp;</span></span>जइसे ही मइँ आपन महतारी क कोख स बाहेर आए रहेउँ, मोका तोहरी देखरेख मँ रख दीन्ह ग रहा।<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>तउ हे, परमेस्सर! मोका जिन बिसरि जा,<br> <span class="br-ind"><br><span class="indent">&nbsp;</span></span>संकट निअरे बाटइ, अउर कउनो भी मनई मोर मदद क नाहीं अहइ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मइँ ओन लोगन स घिरा अहउँ,<br> <span class="br-ind"><br><span class="indent">&nbsp;</span></span>जउन सक्तीसाली साँड़न जइसे मोका घेरे भए अहइँ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>उ पचे ओन सिंहन जइसे अहइँ, जउन कउनो जन्तु क चीरत होइँ अउ दहाड़त होइँ<br> <span class="br-ind"><br><span class="indent">&nbsp;</span></span>अउर ओनकर मुँह विकराल खुला भवा होइँ।<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>मोर सक्ती धरती पइ बिखरे जल<br> <span class="br-ind"><br><span class="indent">&nbsp;</span></span>स लुप्त होइ गइ।<br> <span class="br-ind"><br><span class="indent">&nbsp;</span></span>मोर हाड़न अलगाइ ग अहइँ।<br> <span class="br-ind"><br><span class="indent">&nbsp;</span></span>मोर साहस खतम होइ चुका अहइ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>मोर मुँह एक पुराना टूटा भवा बर्तन क टूका क नाईं सूख गवा अहइ।<br> <span class="br-ind"><br><span class="indent">&nbsp;</span></span>मोर जीभ आपन ही तालु स चिपकत अहइ।<br> <span class="br-ind"><br><span class="indent">&nbsp;</span></span>तू मोका कब्र क धूरि मँ डार दिहा ह।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>दुट्ठ लोग मोर चारिहुँ कइँती “कुकुरन” क नाईं घेरे भए अहइँ,<br> <span class="br-ind"><br><span class="indent">&nbsp;</span></span>दुस्ट जनन क उ समूह मोका फँसाएस ह।<br> <span class="br-ind"><br><span class="indent">&nbsp;</span></span>उ पचे मोरे हथवन अउर गोड़न क छेद दिहेन ह।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>मोका आपन हाड़ देखाँइ देत ह।<br> <span class="br-ind"><br><span class="indent">&nbsp;</span></span>इ सबइ लोग मोका घूरत अहइँ।<br> <span class="br-ind"><br><span class="indent">&nbsp;</span></span>इ सबइ मोका नस्कान पहोंचावइ क ताकत रखत हीं।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>उ पचे मोर कपड़ा आपुस मँ बाँटत अहइँ।<br> <span class="br-ind"><br><span class="indent">&nbsp;</span></span>मोरे ओढ़नन बरे उ पचे पाँसा लोकावत अहइँ।<br></div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, तू मोका जिन तजा।<br> <span class="br-ind"><br><span class="indent">&nbsp;</span></span>तू मोर बल अहा, मोर मदद करा।<br> <span class="br-ind"><br><span class="indent">&nbsp;</span></span>अब तू देर जिन लगावा।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>हे यहोवा, मोर प्राण तलवार स बचाइ ल्या।<br> <span class="br-ind"><br><span class="indent">&nbsp;</span></span>ओन कुत्तन स तू मोर मूल्यवान जिन्नगी क रच्छा करा।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>मोका सेर क मुँह स बचाइ ल्या<br> <span class="br-ind"><br><span class="indent">&nbsp;</span></span>अउ साँड़ क सीगंन स मोर रच्छा करा।<br></div>
<div class="v" id="v22"><span class="vn">22</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मइँ आपन भाइयन मँ तोर प्रचार करब।<br> <span class="br-ind"><br><span class="indent">&nbsp;</span></span>मइँ तोर प्रसँसा तोहरे भक्तन क सभा क बीच करब।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>ओ यहोवा क उपासक लोगो, यहोवा क बड़कई करा।<br> <span class="br-ind"><br><span class="indent">&nbsp;</span></span>इस्राएल क सन्तानन यहोवा क आदर करा।<br> <span class="br-ind"><br><span class="indent">&nbsp;</span></span>ओ इस्राएल क सबहिं लोगो, यहोवा क भय माना अउ आदर करा।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>काहेकि यहोवा अइसे मनइयन क मदद करत ह जउन विपत्ति मँ होत हीं।<br> <span class="br-ind"><br><span class="indent">&nbsp;</span></span>यहोवा ओनसे घिना नाहीं करत ह।<br> <span class="br-ind"><br><span class="indent">&nbsp;</span></span>अगर लोग मदद बरे यहोवा क पुकारइँ<br> <span class="br-ind"><br><span class="indent">&nbsp;</span></span>तउ उ खुद क ओनसे न छिपाइ।<br></div>
<div class="v" id="v25"><span class="vn">25</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ तोहका धामिर्क सभा मँ स्तुति बरे का भेंट कइ सकत हउँ।<br> <span class="br-ind"><br><span class="indent">&nbsp;</span></span>तोहार भक्त लोगन क समन्वा मइँ तोहका उ देबउँ जेका मइँ वादा किहेउँ ह।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>दीन जन भोजन पइहीं अउर सन्तुट्ठ होइहीं।<br> <span class="br-ind"><br><span class="indent">&nbsp;</span></span>तू लोग जउन ओका हेरत भए आवत अहा ओकर स्तुति करा।<br> <span class="br-ind"><br><span class="indent">&nbsp;</span></span>मन तोहार हमेसा हमेसा आनन्द स भरि जाइँ।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>तब सबहिं दूर भुइँयन क लोग यहोवा क सुमिरइँ अउर ओकर लगे लउटि आवइँ।<br> <span class="br-ind"><br><span class="indent">&nbsp;</span></span>हे यहोवा, धरती क सबइ परिवार क हरेक लोग तोहार समन्वा निहुरिहीं।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>काहेकि यहोवा राजा अहइ।<br> <span class="br-ind"><br><span class="indent">&nbsp;</span></span>उ हर एक रास्ट्र पइ सासन करत ह।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>मानव जाति घास क नाईं स्थाइ नाहीं अहइँ जउन कि समूचइ धरती मँ उगत हीं।<br> <span class="br-ind"><br><span class="indent">&nbsp;</span></span>हम सबहिं आपन खइया क खाब अउर परमेस्सर क समन्वा निहुरि दण्डवत करब।<sup class="fnm"><a name="fnm1" href="#fn1">1</a></sup><br> <span class="br-ind"><br><span class="indent">&nbsp;</span></span>हाँ मानव जाति मरत ह अउ ओनका कब्र मँ डार दीन्ह जात ह।<br> <span class="br-ind"><br><span class="indent">&nbsp;</span></span>सबइ लोग जउन जीवित अहइ या नाहीं अहइ परमेस्सर क समन्वा नम्रता स निहुरिके दण्डवत करइँ।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>अउर भविस्स मँ हमार सन्तान यहोवा क सेवा करिहीं।<br> <span class="br-ind"><br><span class="indent">&nbsp;</span></span>लोग सदा सदा ही ओकरे बारे मँ बखनिहीं।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>उ सबइ लोग अइहीं अउर परमेस्सर क भलाई क<br> <span class="br-ind"><br><span class="indent">&nbsp;</span></span>प्रचार करिहीं जेनकर अबहिं जन्म ही नाहीं भवा।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->हम … दण्डवत करब <!--raw 1 bo --></em><!--endraw 1-->इ ओन लोगन क ओर इसारा करत ह जउन पहाड़ क मन्दिर मँ इकट्ठा होइके मेलबलि खात रहा अउर तब परमेस्सर क अराधना बरे निहुरिके दण्डवत करत ह। इ बयान जीवन अउर मउत क याद रखइ बरे एक रूपक अहइ।</div>
</div>
<!-- PARSED ABOVE; EDITING MAY BREAK PARSER -->
</body></html>