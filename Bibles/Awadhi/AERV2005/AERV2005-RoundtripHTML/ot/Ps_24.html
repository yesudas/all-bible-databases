<html><head>
<meta http-equiv="Content-Type" content="text/html;charset=utf-8" />
<title>Ps 24 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 24);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_22.html">22</a> <a href="Ps_23.html">23</a> <b>24</b> <a href="Ps_25.html">25</a> <a href="Ps_26.html">26</a> ... <a href="Ps_150.html">150</a> </div><hr>
<h1>Ps 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>दाऊद क एक ठु पद।</b> <span class="br-p"><br><br></span><span class="br-ind"><br><span class="indent">&nbsp;</span></span>धरती अउ ओह प क सब चिजियन यहोवा क अहइँ;<br> <span class="br-ind"><br><span class="indent">&nbsp;</span></span>संसार अउ हर कउनो जउन एहमाँ रहत हीं ओकर अहइँ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>यहोवा इ धरती क जल पइ रचे अहइ।<br> <span class="br-ind"><br><span class="indent">&nbsp;</span></span>उ एका जल क धारन पइ बनाएस।<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा क पहाड़े क मन्दिर मँ कउन जाइ सकत ह?<br> <span class="br-ind"><br><span class="indent">&nbsp;</span></span>कउन यहोवा क पवित्तर ठउर मँ खड़ा होइ सकत अउर आराधना कइ सकत ह?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>अइसा मनई जउन हाथन क साफ किहे ह,<br> <span class="br-ind"><br><span class="indent">&nbsp;</span></span>अइसा मनई जउन पवित्तर जीवन क अगुवाइ करत ह,<br> <span class="br-ind"><br><span class="indent">&nbsp;</span></span>अइसा मनई जउन मोरे नाउँ क प्रयोग कइके दूसर बरे गलत नाहीं किहे ह,<br> <span class="br-ind"><br><span class="indent">&nbsp;</span></span>अउर अइसा मनई जउन झूठ न बोलेस, अउ न ही झूठा वचन दिहेस ह।<br> <span class="br-ind"><br><span class="indent">&nbsp;</span></span>बस अइसेन मनई ही हुआँ आराधना कइ सकत हीं।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>सज्जन तउ चाहत हीं यहोवा सब क भला करइ।<br> <span class="br-ind"><br><span class="indent">&nbsp;</span></span>उ पचे सज्जन परमेस्सर स जउन ओनकर उद्धारक अहइ, नेक चाहत हीं।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>उ पचे सज्जन परमेस्सर क अनुसरण क जतन करत हीं।<br> <span class="br-ind"><br><span class="indent">&nbsp;</span></span>उ पचे याकूब क परमेस्सर क लगे मदद पावइ जात हीं।<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>फाटकन, आपन मूँड़ी ऊँची करा!<br> <span class="br-ind"><br><span class="indent">&nbsp;</span></span>सनातन दुआरन, खुलि जा!<br> <span class="br-ind"><br><span class="indent">&nbsp;</span></span>प्रतापी राजा भितरे आई।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>इ प्रतापी राजा कउन अहइ?<br> <span class="br-ind"><br><span class="indent">&nbsp;</span></span>यहोवा ही उ राजा अहइ, उहइ सबल सैनिक अहइ,<br> <span class="br-ind"><br><span class="indent">&nbsp;</span></span>यहोवा ही उ राजा अहइ, उहइ जुद्ध नायक बा।<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>फाटकन, आपन, मूँड़ी ऊँची करा!<br> <span class="br-ind"><br><span class="indent">&nbsp;</span></span>सनातन दुआरन, खुलि जा!<br> <span class="br-ind"><br><span class="indent">&nbsp;</span></span>प्रतापी राजा भितरे आई।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>उ प्रतापी राजा कउन अहइ? यहोवा सर्वसक्तिमान ही उ राजा अहइ।<br> <span class="br-ind"><br><span class="indent">&nbsp;</span></span>उ प्रतापी राजा उहइ अहइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>