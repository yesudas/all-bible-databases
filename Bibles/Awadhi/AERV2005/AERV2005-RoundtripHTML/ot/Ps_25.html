<html><head>
<meta http-equiv="Content-Type" content="text/html;charset=utf-8" />
<title>Ps 25 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 25);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_23.html">23</a> <a href="Ps_24.html">24</a> <b>25</b> <a href="Ps_26.html">26</a> <a href="Ps_27.html">27</a> ... <a href="Ps_150.html">150</a> </div><hr>
<h1>Ps 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>दाऊद क समर्पित।</b> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मइँ खुद क तोहका समर्पित करत हउँ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>मोरे परमेस्सर, मोर सिरिफ तोह पइ बिस्सास बाटइ।<br> <span class="br-ind"><br><span class="indent">&nbsp;</span></span>मोका अपमानित होइ क अनुमति जिन द्या;<br> <span class="br-ind"><br><span class="indent">&nbsp;</span></span>मोर दुस्मनन क मोह पइ हँसी उड़ावइ क अनुमति जिन द्या।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>अइसा मनई, जउन तोहमाँ बिस्सास धरत ह, उ निरास नाहीं होइ।<br> <span class="br-ind"><br><span class="indent">&nbsp;</span></span>मुला बिस्सासघाती निरास होइहीं अउर,<br> <span class="br-ind"><br><span class="indent">&nbsp;</span></span>उ पचे कबहुँ भी कछू नाहीं प्राप्त करिहीं।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मोर मदद करा कि मइँ तोहरी राहन क सीखउँ!<br> <span class="br-ind"><br><span class="indent">&nbsp;</span></span>तू आपन मार्गन क मोका सिच्छा द्या।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>आपन सच्ची राह तू मोका देखाँवा अउर ओकर उपदेस मोका द्या।<br> <span class="br-ind"><br><span class="indent">&nbsp;</span></span>तू मोर परमेस्सर तू मोर उद्धारकर्त्ता अहा।<br> <span class="br-ind"><br><span class="indent">&nbsp;</span></span>मोका हर दिन तोहार भरोसा अहइ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>हे यहोवा, मोह पइ आपन दाया राखा<br> <span class="br-ind"><br><span class="indent">&nbsp;</span></span>अउर उ ममता क मोह पइ परगट करा, जेका तू हरदम राखत ह।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>आपन जवानी मँ जउन पाप अउर कुकर्म मइँ किहेउँ, ओनका जिन याद राखा।<br> <span class="br-ind"><br><span class="indent">&nbsp;</span></span>हे यहोवा आपन निज नाउँ निमित्त, मोका आपन करुणा स सुमिर ल्या।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, सचमुच उत्तिम अहइ,<br> <span class="br-ind"><br><span class="indent">&nbsp;</span></span>उ पापियन क जिन्नगी क नेक राह देखाँवत ह।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>उ दीन लोगन क आपन राहन क सीख देत ह।<br> <span class="br-ind"><br><span class="indent">&nbsp;</span></span>बिना पच्छपात क उ ओनका मारग देखाँवत ह।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>यहोवा क राहन ओन लोगन बरे छिमा स भरी अउ सच अहइँ,<br> <span class="br-ind"><br><span class="indent">&nbsp;</span></span>जउन ओकर करार अउर कानून क अनुसरण करत हीं।<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मइँ बहुतेरा पाप किहेउँ ह,<br> <span class="br-ind"><br><span class="indent">&nbsp;</span></span>मुला तू आपन नाउँ बरे मोर हर पापे क दयालुता स छिमा कइ दिहा।<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>जदि कउनो मनई यहोवा क अनुसरण करइ चाहइ,<br> <span class="br-ind"><br><span class="indent">&nbsp;</span></span>तउ ओका परमेस्सर जिन्नगी क उत्तिम राह देखाँइ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>उ मनई उत्तिम वस्तुअन क सुख भोगी,<br> <span class="br-ind"><br><span class="indent">&nbsp;</span></span>अउर उ मनई क सन्तानन उ धरती क जेका परमेस्सर वचन दिहे रहा स्थायी रइहीं।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>यहोवा आपन भक्तन पइ आपन भेद खोलत ह।<br> <span class="br-ind"><br><span class="indent">&nbsp;</span></span>उ आपन निज भक्तन क आपन करार क सिच्छा देत ह।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>मोर आँखिन मदद पावइ क यहोवा पइ सदा टिकी रहत हीं।<br> <span class="br-ind"><br><span class="indent">&nbsp;</span></span>मोका मोरी बिपत्ति स उ सदा छोड़ावत ह।<br></div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मइँ पीड़ित अउ अकेल्ला अहउँ।<br> <span class="br-ind"><br><span class="indent">&nbsp;</span></span>मोरी कइँती मूड़ अउ मोह पइ दाया देखाँवा।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>मोरी बिपत्तियन स मोका अजाद करा।<br> <span class="br-ind"><br><span class="indent">&nbsp;</span></span>मोर समस्या सुलझाने क मदद करा।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>हे यहोवा, मोका परखा अउर मोरी बिपत्तियन पइ निगाह डावा।<br> <span class="br-ind"><br><span class="indent">&nbsp;</span></span>मोका जउन पाप मइँ किहे हउँ, ओन सबहिं बरे छिमा करा।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>लखा मोर केतॅना दुस्मनन अहइँ,<br> <span class="br-ind"><br><span class="indent">&nbsp;</span></span>अउ लखा उ मोहसे केतॅना नफ़रत करत हीं।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>हे परमेस्सर, मोर रच्छा करा अउर मोका बचाइ ल्या।<br> <span class="br-ind"><br><span class="indent">&nbsp;</span></span>मइँ तोहार भरोसा राखत हउँ।<br> <span class="br-ind"><br><span class="indent">&nbsp;</span></span>तउ मोका निरास जिन करा।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>हे परमेस्सर, तू सचमुच उत्तिम अहा।<br> <span class="br-ind"><br><span class="indent">&nbsp;</span></span>मोका तोहार भरोसा अहइ, तउ मोर रच्छा करा।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>हे परमेस्सर, इस्राएल क लोगन क<br> <span class="br-ind"><br><span class="indent">&nbsp;</span></span>ओनकर सबहिं दुस्मनन स रच्छा करा।<br></div>
</div>
<!-- PARSED ABOVE; EDITING MAY BREAK PARSER -->
</body></html>