<html><head>
<meta http-equiv="Content-Type" content="text/html;charset=utf-8" />
<title>Ps 26 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 26);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_24.html">24</a> <a href="Ps_25.html">25</a> <b>26</b> <a href="Ps_27.html">27</a> <a href="Ps_28.html">28</a> ... <a href="Ps_150.html">150</a> </div><hr>
<h1>Ps 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>दाऊद क समर्पित।</b> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मोर निआव करा, प्रमाणित करा कि मइँ पवित्तर जिन्नगी बिताएउँ ह।<br> <span class="br-ind"><br><span class="indent">&nbsp;</span></span>मइँ यहोवा पइ कबहुँ बिस्सास करब नाहीं तजे रहेउँ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>हे यहोवा, मोका परखा अउर मोर जाँच करा,<br> <span class="br-ind"><br><span class="indent">&nbsp;</span></span>मोर हिरदइ मँ अउर बुद्धि क निचके स लखा।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मइँ तोहरे पिरेम क सदा ही लखत हउँ,<br> <span class="br-ind"><br><span class="indent">&nbsp;</span></span>मइँ तोहरे सत्य क सहारे जिअत रहत हउँ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मइँ ओन बेकार लोगन मँ स नाहीं अहउँ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मइँ बुरे लोगन क संगति स घिना करत हउँ।<br> <span class="br-ind"><br><span class="indent">&nbsp;</span></span>मइँ दुस्ट लोगन मँ सामिल नाहीं होत हउँ।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मइँ निर्दोखी दिखाइ बरे आपन हथवा धोए हउँ,<br> <span class="br-ind"><br><span class="indent">&nbsp;</span></span>एह बरे सायद मइँ तोहार वेदी पइ आइ सकत हउँ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>हे यहोवा, मइँ तोहरी प्रसंसा क गीत गावत हउँ,<br> <span class="br-ind"><br><span class="indent">&nbsp;</span></span>अउर जउन अचम्भा स भरा करम तू किह्या ह, ओनके बारे मँ मइँ गीत गावत हउँ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>हे यहोवा, मइँ तोहार मनोहर मन्दिर स अउ उ तम्बू स<br> <span class="br-ind"><br><span class="indent">&nbsp;</span></span>जहाँ तोहार महिमा<sup class="fnm"><a name="fnm1" href="#fn1">1</a></sup> निवास करत ह पिरेम करत हउँ।<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, तू मोका ओन पापियन क दले मँ जिन मिलावा,<br> <span class="br-ind"><br><span class="indent">&nbsp;</span></span>जब तू ओन हत्तियारन क प्राण लेब्या तब मोका जिन मार्या।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>उ हमेसा दूसर लोगन क धोखा देइ बरे<br> <span class="br-ind"><br><span class="indent">&nbsp;</span></span>अउर रिसवत लेइ बरे तइयार रहत ह।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>लेकिन मइँ अटल हउँ, तउ हे परमेस्सर,<br> <span class="br-ind"><br><span class="indent">&nbsp;</span></span>मोहे पइ दयालु ह्वा अउर मोर रच्छा करा।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मइँ नेक जिन्नगी जिअत रहेउँ।<br> <span class="br-ind"><br><span class="indent">&nbsp;</span></span>मइँ तोहरी बड़कई गीत, हे यहोवा, जब भी तोहार भक्त मण्डली साथे मिलि गइ, गावत रहेउँ।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->महिमा <!--raw 1 bo --></em><!--endraw 1-->इ यहोवा क मन्दिर मँ मौजूदगी क प्रतीक रहा। एका अक्सर करिया बादर क संग उजियारा प्रकास क नाईं क रूप मँ वणिर्त कीन्ह ग रहा जउन कि मन्दिर मँ भरि जात रहा।</div>
</div>
<!-- PARSED ABOVE; EDITING MAY BREAK PARSER -->
</body></html>