<html><head>
<meta http-equiv="Content-Type" content="text/html;charset=utf-8" />
<title>Ps 27 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 27);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_25.html">25</a> <a href="Ps_26.html">26</a> <b>27</b> <a href="Ps_28.html">28</a> <a href="Ps_29.html">29</a> ... <a href="Ps_150.html">150</a> </div><hr>
<h1>Ps 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>दाऊद क समर्पित।</b> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, तू मोरे जोति अउ मोर उद्धारकर्ता अहा।<br> <span class="br-ind"><br><span class="indent">&nbsp;</span></span>मोका तउ कउनो स भी नाहीं डरइ चाही।<br> <span class="br-ind"><br><span class="indent">&nbsp;</span></span>यहोवा मोरी जिन्नगी बरे सुरच्छित ठउर अहइ।<br> <span class="br-ind"><br><span class="indent">&nbsp;</span></span>तउ मइँ कउनो भी मनई स नाहीं डरब।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>होइ सकत ह, दुट्ठ जन मोहे पइ चढ़ाई करइँ।<br> <span class="br-ind"><br><span class="indent">&nbsp;</span></span>होइ सकत ह, उ पचे मोरे सरीर क नस्ट करइ क जतन करइँ।<br> <span class="br-ind"><br><span class="indent">&nbsp;</span></span>होइ सकत ह मोर सत्रु मोका नस्ट करइ क<br> <span class="br-ind"><br><span class="indent">&nbsp;</span></span>मोह पइ आक्रमण क जतन करइँ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मुला चाहे पूरी फउज मोका घेरि लेइ, मइँ नाहीं डेराब।<br> <span class="br-ind"><br><span class="indent">&nbsp;</span></span>चाहे जुद्ध छेत्र मँ मोह पइ लोग प्रहार करइँ, मइँ नाहीं डेराब।<br> <span class="br-ind"><br><span class="indent">&nbsp;</span></span>काहेकि मइँ यहोवा पइ भरोसा करत हउँ।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ यहोवा स सिरिफ एक बर माँगइ चाहत हउँ,<br> <span class="br-ind"><br><span class="indent">&nbsp;</span></span>“मइँ आपन जिन्नगी भइ यहोवा क मन्दिर मँ बइठा रहउँ,<br> <span class="br-ind"><br><span class="indent">&nbsp;</span></span>ताकि मइँ यहोवा क सुन्दरता क लखउँ,<br> <span class="br-ind"><br><span class="indent">&nbsp;</span></span>अउर ओकरे मन्दिर मँ धियान करउँ।”<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>जब कबहुँ कउनो बिपत्ति मोका घेरी, यहोवा मोर रच्छा करी।<br> <span class="br-ind"><br><span class="indent">&nbsp;</span></span>उ मोका आपन तम्बू मँ छुपाइ लेइ।<br> <span class="br-ind"><br><span class="indent">&nbsp;</span></span>उ मोका आपन सुरच्छित जगह पइ ऊपर उठाइ लेइ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>मोका मोर दुस्मनन घेरि रखे अहइँ।<br> <span class="br-ind"><br><span class="indent">&nbsp;</span></span>मुला अब ओनका पराजित करइ मँ यहोवा मोर सहारा होइ।<br> <span class="br-ind"><br><span class="indent">&nbsp;</span></span>मइँ ओकरे तम्बू मँ फुन भेंट चढ़ाउब।<br> <span class="br-ind"><br><span class="indent">&nbsp;</span></span>जय जयकार कइके बलियन अर्पित करब।<br> <span class="br-ind"><br><span class="indent">&nbsp;</span></span>मइँ यहोवा क स्तुति बरे भजन गाउब अउर बजाउब।<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मोर पुकार सुना, मोका जवाब द्या।<br> <span class="br-ind"><br><span class="indent">&nbsp;</span></span>मोह पइ दयालु रहा।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मोर हिरदइ कहत ह, “जा, ओकरे दर्सन बरे जा।”<br> <span class="br-ind"><br><span class="indent">&nbsp;</span></span>एह बरे यहोवा मइँ तोहसे बात करउँ बरे तोहार समन्वा आवा हउँ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>हे यहोवा, किरोध मँ आपन सेवक स जिन मोड़या!<br> <span class="br-ind"><br><span class="indent">&nbsp;</span></span>एक जउन मोर मदद कइ सकत ह उ तू अहा।<br> <span class="br-ind"><br><span class="indent">&nbsp;</span></span>मोका अकेल्ला जिन छोड़्या!<br> <span class="br-ind"><br><span class="indent">&nbsp;</span></span>मोका जिन त्यागा।<br> <span class="br-ind"><br><span class="indent">&nbsp;</span></span>परमेस्सर जउन मोका बचाइ सकत ह उ तू अहा!<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>मोर महतारी अउ मोर बाप मोका तजि दिहन,<br> <span class="br-ind"><br><span class="indent">&nbsp;</span></span>पर यहोवा मोका अंगीकार किहस अउर आपन बनाइ लिहस।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>हे यहोवा, मोरे दुस्मनन क कारण, मोका आपन मारग देखावा।<br> <span class="br-ind"><br><span class="indent">&nbsp;</span></span>मोका नीक काम क सिच्छा द्या।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मोह पइ मोर दुस्मनन हमला किहे अहइँ।<br> <span class="br-ind"><br><span class="indent">&nbsp;</span></span>उ पचे मोरे बरे झूठ बोलेन ह।<br> <span class="br-ind"><br><span class="indent">&nbsp;</span></span>उ पचे मोका नस्कान पहोंचावइ बरे झूठ बोलेन।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>मोका भरोसा अहइ<br> <span class="br-ind"><br><span class="indent">&nbsp;</span></span>कि मरइ स पहिले मइँ फुरइ यहोवा क धरम भावना क लखउँ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>यहोवा क मदद क बाट जोहत रहा!<br> <span class="br-ind"><br><span class="indent">&nbsp;</span></span>साहसी अउ सुदृढ़ बना रहा<br> <span class="br-ind"><br><span class="indent">&nbsp;</span></span>अउर यहोवा क मदद क प्रतीच्छा करत रहा।<br></div>
</div>
<!-- PARSED ABOVE; EDITING MAY BREAK PARSER -->
</body></html>