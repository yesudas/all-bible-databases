<html><head>
<meta http-equiv="Content-Type" content="text/html;charset=utf-8" />
<title>Ps 28 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 28);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_26.html">26</a> <a href="Ps_27.html">27</a> <b>28</b> <a href="Ps_29.html">29</a> <a href="Ps_30.html">30</a> ... <a href="Ps_150.html">150</a> </div><hr>
<h1>Ps 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>दाऊद क समपिर्त।</b> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, तू मोर चट्टान अहा,<br> <span class="br-ind"><br><span class="indent">&nbsp;</span></span>मइँ तोहका मदद पावइ क गोहरावत हउँ।<br> <span class="br-ind"><br><span class="indent">&nbsp;</span></span>मोरा पराथनन स आपन कान जिन मूँदा,<br> <span class="br-ind"><br><span class="indent">&nbsp;</span></span>अगर तू मोर मदद क पुकार क जवाब नाहीं देब्या,<br> <span class="br-ind"><br><span class="indent">&nbsp;</span></span>तउ लोग मोका कब्र मँ मरा भवा जइसा पइहीं।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>हे यहोवा, आपन पवित्तर तम्बू कइँती बढ़्या, मइँ तोहार पराथना बरे आपन हाथ उठाए हउँ।<br> <span class="br-ind"><br><span class="indent">&nbsp;</span></span>जब मइँ तोहका पुकारउँ, तू मोर सुना।<br> <span class="br-ind"><br><span class="indent">&nbsp;</span></span>तू मोहे पइ आपन करुणा देखाँवा।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>हे यहोवा, मोका ओन बुरे मनइयन क तरह जिन सोचा<br> <span class="br-ind"><br><span class="indent">&nbsp;</span></span>जउन बुरा काम करत हीं।<br> <span class="br-ind"><br><span class="indent">&nbsp;</span></span>जउन आपन पड़ोसियन स सान्ति करत हीं,<br> <span class="br-ind"><br><span class="indent">&nbsp;</span></span>मुला आपन हिरदइ मँ आपन पड़ोसियन क बारे मँ कुचक्र रचत हीं।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>हे यहोवा, उ सबइ मनइयन दूसर लोगन क बुरा करत हीं।<br> <span class="br-ind"><br><span class="indent">&nbsp;</span></span>तउ तू ओनकी संग बुरी घटना क घटावा<br> <span class="br-ind"><br><span class="indent">&nbsp;</span></span>ओन दुर्जनन क तू वइसेन ही दण्ड द्या जइसे ओनका देइ चाही।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>दुर्जन ओन उत्तिम बातन क जउन यहोवा करत ओका नाहीं समुझतेन।<br> <span class="br-ind"><br><span class="indent">&nbsp;</span></span>उ पचे परमेस्सर क उत्तिम कारजन क नाहीं लखतेन।<br> <span class="br-ind"><br><span class="indent">&nbsp;</span></span>उ पचे ओकर भलाई क नाहीं समुझतेन।<br> <span class="br-ind"><br><span class="indent">&nbsp;</span></span>उ पचे तउ सिरिफ कउनो क नास करइ क जतन करत हीं।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा क स्तुति करा!<br> <span class="br-ind"><br><span class="indent">&nbsp;</span></span>उ मोहे पइ करुणा करइ क बिनती सुनेस।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>यहोवा मोर सक्ति अहइ, उ मोर ढार अहइ।<br> <span class="br-ind"><br><span class="indent">&nbsp;</span></span>मोका ओकर भरोसा रहा।<br> <span class="br-ind"><br><span class="indent">&nbsp;</span></span>उ मोर मदद किहेस।<br> <span class="br-ind"><br><span class="indent">&nbsp;</span></span>मइँ बहोतइ खुस हउँ, अउ ओकर खुसी क गीत गावत हउँ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>यहोवा आपन चुना राजा क रच्छा करत ह।<br> <span class="br-ind"><br><span class="indent">&nbsp;</span></span>उ ओका हर पल बचावत ह।<br> <span class="br-ind"><br><span class="indent">&nbsp;</span></span>यहोवा ही ओकर सक्ती अहइ।<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, आपन लोगन क रच्छा करा।<br> <span class="br-ind"><br><span class="indent">&nbsp;</span></span>जउन तोहार अहइँ ओनका आसीस द्या।<br> <span class="br-ind"><br><span class="indent">&nbsp;</span></span>ओनका धियान रखा अउर हमेसा ओनका लइके चला।<br></div>
</div>
<!-- PARSED ABOVE; EDITING MAY BREAK PARSER -->
</body></html>