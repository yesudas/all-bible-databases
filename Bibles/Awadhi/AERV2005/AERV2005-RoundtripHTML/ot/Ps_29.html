<html><head>
<meta http-equiv="Content-Type" content="text/html;charset=utf-8" />
<title>Ps 29 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 29);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_27.html">27</a> <a href="Ps_28.html">28</a> <b>29</b> <a href="Ps_30.html">30</a> <a href="Ps_31.html">31</a> ... <a href="Ps_150.html">150</a> </div><hr>
<h1>Ps 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>दाऊद क एक गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>परमेस्सर क पूत लोगो, यहोवा क स्तुति करा।<br> <span class="br-ind"><br><span class="indent">&nbsp;</span></span>ओकर महिमा अउ सक्ती क प्रसंसा गीत गावा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>यहोवा क प्रसंसा करा अउ ओकरे नाउँ क आदर करा।<br> <span class="br-ind"><br><span class="indent">&nbsp;</span></span>पवित्तर ओढ़ना पहिरिके यहोवा क आराधना करा।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>समुद्र क ऊपर यहोवा क वाणी खुद क गरजत ह।<br> <span class="br-ind"><br><span class="indent">&nbsp;</span></span>परमेस्सर क वाणी महासागर क ऊपर मेघ क गरजन क तरह गरजत ह।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>यहोवा क वाणी ओकर सक्ती क देखाँवत ह।<br> <span class="br-ind"><br><span class="indent">&nbsp;</span></span>ओकर ध्वनि ओकर महिमा क परगट करत ह।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>यहोवा क वाणी देवदार बृच्छन क तोड़के चकनाचूर कइ देत ह।<br> <span class="br-ind"><br><span class="indent">&nbsp;</span></span>यहोवा लबानोन क विसाल देवदार बृच्छन क तोड़ देत ह।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>यहोवा लबानोन क पहाड़न क कपाँइ देत ह।<br> <span class="br-ind"><br><span class="indent">&nbsp;</span></span>उ नाचत भए बछवा क तरह देखाँइ लागत ह।<br> <span class="br-ind"><br><span class="indent">&nbsp;</span></span>हेर्मोन क पहाड़ काँप उठत ह अउर उछरत जवान बकरी क तरह देखाँत ह।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>यहोवा क वाणी बिजली क कौंध स टकरात ह।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>यहोवा क वाणी मरुस्थल क कँपाइ देत ह।<br> <span class="br-ind"><br><span class="indent">&nbsp;</span></span>यहोवा क स्वर स कादेस क मरुस्थल काँप उठत ह।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>यहोवा क वाणी स हिरन डेराइ जात हीं।<br> <span class="br-ind"><br><span class="indent">&nbsp;</span></span>यहोवा दुर्गम जंगलन क नस्ट कइ देत ह।<br> <span class="br-ind"><br><span class="indent">&nbsp;</span></span>मुला ओकरे मन्दिर मँ लोग ओकर प्रसंसा क गीत गावत हीं।<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>जल प्रलय क समय यहोवा राजा रहा।<br> <span class="br-ind"><br><span class="indent">&nbsp;</span></span>उ सदा बरे राजा रही।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>यहोवा आपन भगतन क रच्छा सदा करी,<br> <span class="br-ind"><br><span class="indent">&nbsp;</span></span>अउर आपन जनन क सांति क आसीस देइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>