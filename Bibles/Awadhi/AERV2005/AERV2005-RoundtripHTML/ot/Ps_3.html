<html><head>
<meta http-equiv="Content-Type" content="text/html;charset=utf-8" />
<title>Ps 3 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 3);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> <a href="Ps_2.html">2</a> <b>3</b> <a href="Ps_4.html">4</a> <a href="Ps_5.html">5</a> ... <a href="Ps_150.html">150</a> </div><hr>
<h1>Ps 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>दाऊद क ओह समइ क गीत जब उ आपन पूत अबसालोम स दूर पराइ ग रहा।</b> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मोरे केतॅना ही केतॅना दुस्मन अहइँ,<br> <span class="br-ind"><br><span class="indent">&nbsp;</span></span>केतॅना लोग मोरे खिलाफ ठाड़ होइ ग अहइँ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>केतॅना ही लोगन मोर खिलाफ सड्यंत्र रचेन, उ कहत हीं, “परमेस्सर ऍकर रच्छा नाहीं करी।”<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>मुला यहोवा, तू मोर ढाल अहा।<br> <span class="br-ind"><br><span class="indent">&nbsp;</span></span>जउन मोर सम्मान बा उ तू ही अहा।<br> <span class="br-ind"><br><span class="indent">&nbsp;</span></span>हे यहोवा, तू ही मोर मूँड़ ऊँच करत अहा।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ यहोवा क ऊँची अवाजे मँ पुकारबउँ।<br> <span class="br-ind"><br><span class="indent">&nbsp;</span></span>उ आपन पवित्तर पर्वते स मोका जवाब देइ।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ आराम करइ बरे ओलर सकत हउँ।<br> <span class="br-ind"><br><span class="indent">&nbsp;</span></span>मइँ जानत हउँ कि मइँ जाग जाबेउँ, काहेकि यहोवा मोका बचावत अउर मोर रच्छा करत ह।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>चाहे हज़ारन सैनिक मोका घेर लेइहीं<br> <span class="br-ind"><br><span class="indent">&nbsp;</span></span>मुला ओन दुस्मनन स नाहीं डेराब।<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, उठा!<br> <span class="br-ind"><br><span class="indent">&nbsp;</span></span>मोरे परमेस्सर मोका बचावा।<br> <span class="br-ind"><br><span class="indent">&nbsp;</span></span>तू बहोत सक्तीसाली अहा।<br> <span class="br-ind"><br><span class="indent">&nbsp;</span></span>अगर तू मोरे दुस्मनन क मुँहना पइ प्रहार करा, तउ ओनकइ सबहिं दाँतन टूटि जाइहीं।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा आपन लोगन क रच्छा कइ सकत ह।<br> <span class="br-ind"><br><span class="indent">&nbsp;</span></span>हे यहोवा, तोहरे मनइयन पइ तोहार आसीस रहइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>