<html><head>
<meta http-equiv="Content-Type" content="text/html;charset=utf-8" />
<title>Ps 30 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 30);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_28.html">28</a> <a href="Ps_29.html">29</a> <b>30</b> <a href="Ps_31.html">31</a> <a href="Ps_32.html">32</a> ... <a href="Ps_150.html">150</a> </div><hr>
<h1>Ps 30</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>मन्दिर क समर्पण बरे दाऊद क एक ठु पद।</b> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, तू मोरी बिपत्तियन स मोर उद्धार किहा ह।<br> <span class="br-ind"><br><span class="indent">&nbsp;</span></span>तू मोरे दुस्मनन क मोका हरावइ अउर मोर खिल्ली उड़ावइ नाहीं दिहा।<br> <span class="br-ind"><br><span class="indent">&nbsp;</span></span>तउ मइँ तोहरे बरे आदर परगट करब।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>हे मोर परमेस्सर यहोवा, मइँ तोहसे पराथना किहेउँ।<br> <span class="br-ind"><br><span class="indent">&nbsp;</span></span>तू मोका चँगा कइ दिहा।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>कब्र स तू मोर उद्धार किहा, अउर मोका जिअइ दिहा।<br> <span class="br-ind"><br><span class="indent">&nbsp;</span></span>मोका मुर्दन क संग मुर्दन क गड़हा मँ पड़े भए नाहीं रहइ पड़ा।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>परमेस्सर क भगतन, यहोवा क स्तुति करा!<br> <span class="br-ind"><br><span class="indent">&nbsp;</span></span>ओकरे सुभ नाउँ क प्रसंसा करा।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>यहोवा कोहाइ गवा, तउ निर्णय भवा “मउत!”<br> <span class="br-ind"><br><span class="indent">&nbsp;</span></span>मुला उ आपन पिरेम परगट किहस अउर मोका “जिन्नगी” दिहस।<br> <span class="br-ind"><br><span class="indent">&nbsp;</span></span>मइँ राति क रोवत विलापत सोएउँ।<br> <span class="br-ind"><br><span class="indent">&nbsp;</span></span>दूसर भिन्सारे मइँ गावत भवा खुस रहेउँ।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ अब इ कहि सकत हउँ, अउर मइँ जानत हउँ इ निहचय फुरइ अहइ,<br> <span class="br-ind"><br><span class="indent">&nbsp;</span></span>“मइँ कबहुँ नाहीं हारब!”<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>हे यहोवा, जब तू मोहे पइ दयालु भया<br> <span class="br-ind"><br><span class="indent">&nbsp;</span></span>अउ तउ मइँ महसूस किहेउँ कि मइँ अइसा सुरच्छित अहउँ जइसा पहाड़े पइ एक किला।<br> <span class="br-ind"><br><span class="indent">&nbsp;</span></span>मुला मइँ डर स काँपि गएउँ<br> <span class="br-ind"><br><span class="indent">&nbsp;</span></span>जब तू मोका अस्वीकार कइ दिहा।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>हे परमेस्सर, मइँ तोहरी कइँती लउटेउँ अउर बिनती किहेउँ।<br> <span class="br-ind"><br><span class="indent">&nbsp;</span></span>मइँ आपन पइ दाया देखावइ क विनती किहेउँ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मइँ कहेउँ, “परमेस्सर का इ नीक अहइ कि मइँ मरि जाउँ<br> <span class="br-ind"><br><span class="indent">&nbsp;</span></span>अउर कब्र क भीतर खाले चला जाऊँ?<br> <span class="br-ind"><br><span class="indent">&nbsp;</span></span>मरे भए मनई तउ माटी मँ ओलरा रहत हीं,<br> <span class="br-ind"><br><span class="indent">&nbsp;</span></span>उ पचे तोहरे नेक क स्तुति<br> <span class="br-ind"><br><span class="indent">&nbsp;</span></span>जउन सदा सदा बनी रहत ह नाहीं करतेन।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>हे यहोवा, मोर पराथना सुना अउर मोह पइ करुणा करा!<br> <span class="br-ind"><br><span class="indent">&nbsp;</span></span>हे यहोवा, मोर मदद करा!”<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ पराथना किहेउँ अउर तू मोर मदद किहा!<br> <span class="br-ind"><br><span class="indent">&nbsp;</span></span>तू मोरे रोवइ क नाच मँ बदल दिहा मोरे सोक वस्त्र क तू उतारिके बहाइ दिहा,<br> <span class="br-ind"><br><span class="indent">&nbsp;</span></span>अउर मोका आनन्द मँ सराबोर कइ दिहा।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>हे यहोवा, मइँ तोर सदा जसगान करब।<br> <span class="br-ind"><br><span class="indent">&nbsp;</span></span>मइँ अइसा करब जेहसे कबहुँ नीरवता न बियापइ।<br> <span class="br-ind"><br><span class="indent">&nbsp;</span></span>तोहार प्रसंसा मँ हमेसा कउनो न कउनो गावत रही।<br></div>
</div>
<!-- PARSED ABOVE; EDITING MAY BREAK PARSER -->
</body></html>