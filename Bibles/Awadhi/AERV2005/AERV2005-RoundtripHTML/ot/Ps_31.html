<html><head>
<meta http-equiv="Content-Type" content="text/html;charset=utf-8" />
<title>Ps 31 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 31);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_29.html">29</a> <a href="Ps_30.html">30</a> <b>31</b> <a href="Ps_32.html">32</a> <a href="Ps_33.html">33</a> ... <a href="Ps_150.html">150</a> </div><hr>
<h1>Ps 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>संगीत निर्देसक क दाऊद क एक पद।</b> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मइँ तोहरे भरोसे हउँ,<br> <span class="br-ind"><br><span class="indent">&nbsp;</span></span>मोका निरास जिन करा।<br> <span class="br-ind"><br><span class="indent">&nbsp;</span></span>मोह पइ कृपालु ह्वा अउर मोर रच्छा करा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>हे यहोवा, मोर सुना,<br> <span class="br-ind"><br><span class="indent">&nbsp;</span></span>अउर तू हालि आइके मोका बचाइ ल्या।<br> <span class="br-ind"><br><span class="indent">&nbsp;</span></span>मोर चट्टान बनि जा,<br> <span class="br-ind"><br><span class="indent">&nbsp;</span></span>मोर रच्छा करा!<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>हे परमेस्सर, तू मोर चट्टान अहा,<br> <span class="br-ind"><br><span class="indent">&nbsp;</span></span>तउ आपन निज नाउँ बरे मोका राह देखाँवा अउर मोर अगुआई करा।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मोरे बरे मोर दुस्मनन जाल फइलाएन ह।<br> <span class="br-ind"><br><span class="indent">&nbsp;</span></span>ओनके फँदा स तू मोका बचाइ ल्या, काहेकि तू मोर सुरच्छा स्थल अहा।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>हे परमेस्सर यहोवा, मइँ तउ तोहे पइ भरोसा कइ सकत हउँ।<br> <span class="br-ind"><br><span class="indent">&nbsp;</span></span>मइँ आपन जिन्नगी तोहरे हाथे मँ सउँपत हउँ।<br> <span class="br-ind"><br><span class="indent">&nbsp;</span></span>मोर रच्छा करा।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>जउन लबार देवतन क पूजत रहत हीं, ओन लोगन स मोका घिना अहइ।<br> <span class="br-ind"><br><span class="indent">&nbsp;</span></span>मइँ तउ बस यहोवा मँ बिस्सास रखत हउँ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>हे यहोवा, तोहार करुणा मोका बहोतइ आनन्दित करत ह।<br> <span class="br-ind"><br><span class="indent">&nbsp;</span></span>तू मोरे दु:खन क लखि लिहा<br> <span class="br-ind"><br><span class="indent">&nbsp;</span></span>अउ तू मोर पीरा क बारे मँ जानत अहा।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>तू मोरे दुस्मनन क मोहे पइ भारी पड़इ नाहीं देब्या।<br> <span class="br-ind"><br><span class="indent">&nbsp;</span></span>तू मोका ओनके फँदन स छोड़उब्या।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>हे यहोवा, मोह पइ अनेक संकट अहइँ।<br> <span class="br-ind"><br><span class="indent">&nbsp;</span></span>तउ मोह पइ कृपा करा।<br> <span class="br-ind"><br><span class="indent">&nbsp;</span></span>मइँ ऍतना बियाकुल अहउँ कि मोर आँखिन दुःखत अहइँ।<br> <span class="br-ind"><br><span class="indent">&nbsp;</span></span>मोर गटइ अउ पेट पिरात अहइँ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>मोरी जिन्नगी क अंत दुःख मँ होत अहइ।<br> <span class="br-ind"><br><span class="indent">&nbsp;</span></span>मोर बरिस आह भरइ मँ बीतत अहइँ।<br> <span class="br-ind"><br><span class="indent">&nbsp;</span></span>मोर सबइ बेदना मोर सक्ती क निचोड़त अहइँ।<br> <span class="br-ind"><br><span class="indent">&nbsp;</span></span>मोर बल मोर साथ छोड़त जात अहइ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>मोर सत्रु मोसे घिना राखत हीं।<br> <span class="br-ind"><br><span class="indent">&nbsp;</span></span>मोर पड़ोसी मोर बैरी बना अहइँ।<br> <span class="br-ind"><br><span class="indent">&nbsp;</span></span>मोर सबहिं रिस्तेदार मोका राहे मँ लखिके<br> <span class="br-ind"><br><span class="indent">&nbsp;</span></span>मोसे डेराइ जात हीं<br> <span class="br-ind"><br><span class="indent">&nbsp;</span></span>अउर मोसे सब कतरात हीं।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मोका लोग पूरी तरह स बिसरि चुका अहइँ।<br> <span class="br-ind"><br><span class="indent">&nbsp;</span></span>मइँ तउ कउनो हेरान अउजार सा होइ गवा हउँ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>मइँ ओन भयंकर बातन क सुनत हउँ जउन लोग मोरे बारे मँ करत हीं।<br> <span class="br-ind"><br><span class="indent">&nbsp;</span></span>उ पचे सबहिं लोग मोरे खिलाफ होइ ग बाटेन।<br> <span class="br-ind"><br><span class="indent">&nbsp;</span></span>उ पचे मोका मारि डावइ क जोजना रचत हीं।<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, मोर भरोसा तोहे पइ अहइ।<br> <span class="br-ind"><br><span class="indent">&nbsp;</span></span>तू मोर परमेस्सर अहा।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>मोर जिन्नगी तोहरे हाथन मँ अहइ।<br> <span class="br-ind"><br><span class="indent">&nbsp;</span></span>मोरे दुस्मनन स मोका बचाइ ल्या।<br> <span class="br-ind"><br><span class="indent">&nbsp;</span></span>ओन लोगन स मोर रच्छा करा, जउन मोरे पाछे पड़ा अहइँ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>कृपा कइके आपन दास क अपनाइ ल्या।<br> <span class="br-ind"><br><span class="indent">&nbsp;</span></span>मोह पइ दाया करा अउर मोर रच्छा करा।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>हे यहोवा, मइँ तोहार बिनती किहेउँ।<br> <span class="br-ind"><br><span class="indent">&nbsp;</span></span>एह बरे मइँ निरास नाहीं होब।<br> <span class="br-ind"><br><span class="indent">&nbsp;</span></span>बुरे मनइयन तउ निरास होइ जइहीं।<br> <span class="br-ind"><br><span class="indent">&nbsp;</span></span>अउर उ पचे कब्र मँ नीरव चला जइहीं।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>दुर्जन लोग डींग हाँकत हीं<br> <span class="br-ind"><br><span class="indent">&nbsp;</span></span>अउर सज्जन क बारे मँ झूठ बोलत हीं।<br> <span class="br-ind"><br><span class="indent">&nbsp;</span></span>उ सबइ दुर्जन बहोत ही अभिमानी होत हीं।<br> <span class="br-ind"><br><span class="indent">&nbsp;</span></span>मुला ओनके होंठ जउन झूठ बोलत रहत हीं, बिना सब्दन क होइहीं।<br></div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, तू आपन भगतन बरे बहोत स अजूबा चीजन क छुपाइके धरे अहा।<br> <span class="br-ind"><br><span class="indent">&nbsp;</span></span>तू सबन्क समन्वा अइसे मनइयन बरे जउन तोहार बिस्सासी अहइँ,<br> <span class="br-ind"><br><span class="indent">&nbsp;</span></span>भला काम करत अहा।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>दुर्जन लोग सज्जनन क नस्कान पहोंचावइ क बरे जुट जात हीं।<br> <span class="br-ind"><br><span class="indent">&nbsp;</span></span>उ सबइ दुर्जन लड़ाइ भड़कावइ क जतन करत हीं।<br> <span class="br-ind"><br><span class="indent">&nbsp;</span></span>मुला तू सज्जनन क ओनसे छुपाइ लेत अहा, अउर ओनका बचाइ लेत अहा।<br> <span class="br-ind"><br><span class="indent">&nbsp;</span></span>तू सज्जन लोगन क रच्छा आपन सरण मँ करत अहा।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>यहोवा क स्तुति करा।<br> <span class="br-ind"><br><span class="indent">&nbsp;</span></span>जब नगर क दुस्मन लोग घेर लिहे रहेन, तब उ आपन सच्चा पिरेम अजूबी रीति स देखाँएस।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>मइँ डेरान रहेउँ, अउर मइँ कहे रहेउँ, “मइँ तउ अइसे जगह पइ हउँ जहाँ मोका परमेस्सर नाहीं देख सकत ह।”<br> <span class="br-ind"><br><span class="indent">&nbsp;</span></span>मुला हे परमेस्सर, मइँ तोहार बिनती किहेउँ, अउर तू मोर सहायता क पुकार सुनि लिहा।<br></div>
<div class="v" id="v23"><span class="vn">23</span> <span class="br-p"><br><br></span><span class="br-ind"><br><span class="indent">&nbsp;</span></span>परमेस्सर क भगतन, तोहका यहोवा स पिरेम करइ चाही।<br> <span class="br-ind"><br><span class="indent">&nbsp;</span></span>यहोवा ओन लोगन क जउन ओकरे बरे सच्चा अहइँ, रच्छा करत ह।<br> <span class="br-ind"><br><span class="indent">&nbsp;</span></span>मुला यहोवा ओनका जउन आपन ताकत क ढोल पीटत हीं।<br> <span class="br-ind"><br><span class="indent">&nbsp;</span></span>ओनका उ वइसा ही दण्ड देत ह, जइसा दण्ड ओनका मिलइ चाही।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>अरे ओ मनइयो जउन यहोवा क मदद बरे प्रतीच्छा करत अहा,<br> <span class="br-ind"><br><span class="indent">&nbsp;</span></span>सुदृढ अउ हिम्मती बना!<br></div>
</div>
<!-- PARSED ABOVE; EDITING MAY BREAK PARSER -->
</body></html>