<html><head>
<meta http-equiv="Content-Type" content="text/html;charset=utf-8" />
<title>Ps 32 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 32);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_30.html">30</a> <a href="Ps_31.html">31</a> <b>32</b> <a href="Ps_33.html">33</a> <a href="Ps_34.html">34</a> ... <a href="Ps_150.html">150</a> </div><hr>
<h1>Ps 32</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>दाऊद क एक गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>धन्न अहइ उ जेकर पाप छमा भएन।<br> <span class="br-ind"><br><span class="indent">&nbsp;</span></span>धन्न अहइ उ जन<br> <span class="br-ind"><br><span class="indent">&nbsp;</span></span>जेकर पाप धुल गएन।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>उ पचे कइसे धन्य अहइँ<br> <span class="br-ind"><br><span class="indent">&nbsp;</span></span>जेका यहोवा दोखी नाहीं समुझत ह।<br> <span class="br-ind"><br><span class="indent">&nbsp;</span></span>उ जन जउन आपन गुप्त पापन क छुपावइ क जतन न करइ आसीसित होइहीं।<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, मइँ तोहसे बार बार बिनती किहेउँ,<br> <span class="br-ind"><br><span class="indent">&nbsp;</span></span>मुला आपन छुपा पाप तोहका नाहीं बताएउँ।<br> <span class="br-ind"><br><span class="indent">&nbsp;</span></span>जेतनी दाई मइँ तोहार बिनती किहेउँ मइँ तउ अउर जियादा दुर्बल होत चला गएउँ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>हे परमेस्सर, तू मोर जिन्नगी दिन रात कठिन स जियादा कठिन बनाइ दिहा।<br> <span class="br-ind"><br><span class="indent">&nbsp;</span></span>मोर ताकत अइसा झुराइ गवा अहइ जइसा गर्मी क मोसम क ताप झुलसाइ दिहे अहइ।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>मुला फिर मइँ यहोवा क समच्छ आपन सबहिं पापन क मानइ क निहचय कइ लिहे हउँ।<br> <span class="br-ind"><br><span class="indent">&nbsp;</span></span>हे यहोवा, मइँ तोहका आपन पाप बताइ दिहेउँ।<br> <span class="br-ind"><br><span class="indent">&nbsp;</span></span>मइँ आपन कउनो अपराध तोहसे नाहीं छुपाएउँ।<br> <span class="br-ind"><br><span class="indent">&nbsp;</span></span>अउर तू मोरे पापन क दोख छिमा कइ दिहा।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>एह बरे, परमेस्सर, तोहरे भगतन क तोहार बिनती करइ चाही।<br> <span class="br-ind"><br><span class="indent">&nbsp;</span></span>हिआँ तलक कि जब विपत्ति जल प्रलय स उमड़इ तब भी तोहरे भगतन क तोहार बिनती करइ चाही।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>हे परमेस्सर, तू मोर रच्छा क ढाल अहा तू मोका मोरी बिपत्तियन स उबारत अहा।<br> <span class="br-ind"><br><span class="indent">&nbsp;</span></span>तू मोका सुरच्छा क गीत स घेरि लिहा ह।<br> <span class="br-ind"><br><span class="indent">&nbsp;</span></span>तउ एह बरे मइँ, जइसे तू रच्छा किहा ह,<br> <span class="br-ind"><br><span class="indent">&nbsp;</span></span>ओनही बातन क गीत गावा करत हउँ।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा कहत ह, “मइँ तोहका जइसे चलइ चाही सिखाउब<br> <span class="br-ind"><br><span class="indent">&nbsp;</span></span>अउर तोहका उ राह देखाउब।<br> <span class="br-ind"><br><span class="indent">&nbsp;</span></span>मइँ तोहार रच्छा करब अउर मइँ तोहार अगुआ बनब।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>तउ तू घोड़न या गदहन स बुद्धिहीन जिन बना।<br> <span class="br-ind"><br><span class="indent">&nbsp;</span></span>ओन पसुअन क तउ मुखरी अउ लगाम स चलावा जात ह।<br> <span class="br-ind"><br><span class="indent">&nbsp;</span></span>अगर तू ओनका लगाम या रास नाहीं लगउब्या, तउ उ सबइ पसु निअरे नाहीं अइहीं।”<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>दुर्जनन क बहोत स पीड़ा घेरिहीं।<br> <span class="br-ind"><br><span class="indent">&nbsp;</span></span>मुला ओन लोगन क जेनका यहोवा पइ भरोसा अहइ, यहोवा क सच्चा पिरेम ढाक लेइ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>सज्जन तउ यहोवा मँ सदा मगन अउ आनन्दित रहत हीं।<br> <span class="br-ind"><br><span class="indent">&nbsp;</span></span>अरे ओ लोगो, तू सब पवित्तर मन क साथ आनन्द मनउब्या।<br></div>
</div>
<!-- PARSED ABOVE; EDITING MAY BREAK PARSER -->
</body></html>