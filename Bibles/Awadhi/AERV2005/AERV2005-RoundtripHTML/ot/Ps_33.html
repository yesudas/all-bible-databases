<html><head>
<meta http-equiv="Content-Type" content="text/html;charset=utf-8" />
<title>Ps 33 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 33);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_31.html">31</a> <a href="Ps_32.html">32</a> <b>33</b> <a href="Ps_34.html">34</a> <a href="Ps_35.html">35</a> ... <a href="Ps_150.html">150</a> </div><hr>
<h1>Ps 33</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>हे सज्जन लोगो, यहोवा मँ आनन्द मनावा!<br> <span class="br-ind"><br><span class="indent">&nbsp;</span></span>सज्जनो सत मनइयो, ओकर स्तुति करा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>वीणा बजावा अउर ओकर स्तुति करा।<br> <span class="br-ind"><br><span class="indent">&nbsp;</span></span>यहोवा बरे दस तार वाले सारंगी बजावा।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>अब ओकरे बरे नवा गीत गावा।<br> <span class="br-ind"><br><span class="indent">&nbsp;</span></span>खुसी क धुन सुन्दरता स बजावा!<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>परमेस्सर क वचन सत्य अहइ।<br> <span class="br-ind"><br><span class="indent">&nbsp;</span></span>जउन भी उ करत ह ओकर तू पचे भरोसा कइ सकत ह।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>नेकी अउ निस्पच्छता परमेस्सर क भावत ह।<br> <span class="br-ind"><br><span class="indent">&nbsp;</span></span>यहोवा आपन खुद क करुणा स इ धरती क भरि दिहेस।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>यहोवा आदेस दिहस अउ सृस्टि फउरन पइदा होइ गइ।<br> <span class="br-ind"><br><span class="indent">&nbsp;</span></span>परमेस्सर क साँस स धरती पइ हर चीज बनी।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>परमेस्सर सागर मँ एक ही जगहिया पइ जल बटोरेस।<br> <span class="br-ind"><br><span class="indent">&nbsp;</span></span>उ सागर क आपन जगह पइ रखत ह।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>धरती क हर मनई क यहोवा क आदर करइ अउ डेराइ चाही।<br> <span class="br-ind"><br><span class="indent">&nbsp;</span></span>इ संसार मँ जउन भी मनई बसा अहइँ, ओनका चाही कि उ पचे ओसे डेराइँ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>काहेकि परमेस्सर क सिरिफ बात भइ कहब अहइ, अउर उ बात तुरंत घटि जात ह।<br> <span class="br-ind"><br><span class="indent">&nbsp;</span></span>अगर उ कउनो क “रुकइ” क आदेस देइ, तउ उ तुरंत थम जात ह।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>परमेस्सर चाहइ तउ सबहिं सुझाव बिअर्थ करइ।<br> <span class="br-ind"><br><span class="indent">&nbsp;</span></span>उ कउनो भी मनई क सब कुचक्रन क बिअर्थ कइ सकत ह।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>मुला यहोवा क उपदेस सदा ही खरे होत हीं।<br> <span class="br-ind"><br><span class="indent">&nbsp;</span></span>ओकर सब जोजना पीढ़ी दर पीढ़ी खरी होत हीं।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>धन्न अहइँ उ सबइ मनई जेनकर परमेस्सर यहोवा अहइ।<br> <span class="br-ind"><br><span class="indent">&nbsp;</span></span>परमेस्सर ओनका आपन ही मनई होइ क चुनेस ह।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>यहोवा सरग स खाली लखत रहत ह।<br> <span class="br-ind"><br><span class="indent">&nbsp;</span></span>उ सबहिं लोगन क लखत रहत ह।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>उ ऊपर ऊँचे पइ बनाए भए आसन स<br> <span class="br-ind"><br><span class="indent">&nbsp;</span></span>धरती पइ रहइवाले सब मनइयन क लखत रहत ह।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>परमेस्सर हर कउनो क मन रचेस ह।<br> <span class="br-ind"><br><span class="indent">&nbsp;</span></span>तउ कउनो का सोचत अहइ उ समुझत ह।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>राजा क रच्छा ओकरे बड़की सक्ती स नाहीं होत ह,<br> <span class="br-ind"><br><span class="indent">&nbsp;</span></span>अउर कउनो सिपाही आपन निज सक्ती स सुरच्छित नाहीं रहत।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>जुद्ध मँ फुरइ अस्वबल नाहीं जितावत।<br> <span class="br-ind"><br><span class="indent">&nbsp;</span></span>सचमुच तू ओकरी सक्ती स नाहीं बचि सकत्या।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>जउन लोग यहोवा क अनुसरण करत हीं, ओनका यहोवा लखत ह अउ रखवारी करत ह।<br> <span class="br-ind"><br><span class="indent">&nbsp;</span></span>जउन मनई ओकर आराधना करत हीं, ओनका ओकर महान पिरेम बचावत ह।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>परमेस्सर ओन लोगन क मउत स बचावत ह।<br> <span class="br-ind"><br><span class="indent">&nbsp;</span></span>उ सबइ जब भुखान होतेन तब उ ओनका सक्ती देत ह।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>एह बरे हम यहोवा क बाट जोहब।<br> <span class="br-ind"><br><span class="indent">&nbsp;</span></span>उ हमार मदद अउर हमार ढाल अहइ।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>परमेस्सर मोका आनन्दित करत ह।<br> <span class="br-ind"><br><span class="indent">&nbsp;</span></span>मोका फुरइ ओकरे पवित्तर नाउँ पइ भरोसा अहइ।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>हे यहोवा, हम सचमुच तोहार आराधना करित ह।<br> <span class="br-ind"><br><span class="indent">&nbsp;</span></span>तउ तू हम पइ आपन महान पिरेम देखावा।<br></div>
</div>
<!-- PARSED ABOVE; EDITING MAY BREAK PARSER -->
</body></html>