<html><head>
<meta http-equiv="Content-Type" content="text/html;charset=utf-8" />
<title>Ps 34 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 34);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_32.html">32</a> <a href="Ps_33.html">33</a> <b>34</b> <a href="Ps_35.html">35</a> <a href="Ps_36.html">36</a> ... <a href="Ps_150.html">150</a> </div><hr>
<h1>Ps 34</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>जब दाऊद अबीमेलेक क समन्वा पागल होइ क देखाँवा किहस। जेहसे अबीमेलेक ओका भगाइ देइ, इ प्रकार दाऊद ओका तजिके चला गवा। उहइ अवसर पइ दाऊद क एक ठु पद।</b> <span class="br-p"><br><br></span><span class="br-ind"><br><span class="indent">&nbsp;</span></span>मइँ यहोवा क सदा धन्न कहब।<br> <span class="br-ind"><br><span class="indent">&nbsp;</span></span>मोरे ओंठन पइ सदा ओकर स्तुति अहइ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>हे नम्र लोगो! सुना अउ खुस होइ जा।<br> <span class="br-ind"><br><span class="indent">&nbsp;</span></span>मोर सेखी यहोवा क बारे मँ अहइ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मोरे संग यहोवा क गरिमा क गुणगान करा।<br> <span class="br-ind"><br><span class="indent">&nbsp;</span></span>आवा, हम एक साथ घोसना करी कि उ केतॅना अच्छा अहइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मइँ परमेस्सर क लगे मदद माँगइ गएउँ, उ मोर सुनेस।<br> <span class="br-ind"><br><span class="indent">&nbsp;</span></span>उ मोका ओन सबहिं बातन स बचाएस जेनसे मइँ डेरात हउँ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>गरीब लोग ओकरे कइँती मदद बरे लखत हीं।<br> <span class="br-ind"><br><span class="indent">&nbsp;</span></span>ओनकर फीका चेहरन खुसी स गाइ उठेन<br> <span class="br-ind"><br><span class="indent">&nbsp;</span></span>काहेकि उ ओनका उत्तर दिहस।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>इ दीन जन यहोवा क मदद बरे पुकारेस,<br> <span class="br-ind"><br><span class="indent">&nbsp;</span></span>अउर यहोवा मोर सुनि लिहस।<br> <span class="br-ind"><br><span class="indent">&nbsp;</span></span>अउर उ सब विपत्तियन स मोर रच्छा किहस।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>यहोवा क दूत ओकरे भगत जनन क चारिहुँ कइँती डेरा डाए रहत ह।<br> <span class="br-ind"><br><span class="indent">&nbsp;</span></span>अउर यहोवा क दूत ओन लोगन क रच्छा करत ह।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>चखा अउर समझा कि यहोवा केतॅना भला बाटइ।<br> <span class="br-ind"><br><span class="indent">&nbsp;</span></span>उ मनई जउन यहोवा क भरोसे अहइ फुरइ खुस रही।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>यहोवा क पवित्तर जन क ओकर आराधना करइ चाही।<br> <span class="br-ind"><br><span class="indent">&nbsp;</span></span>यहोवा क भगतन बरे कउनो दूसर सुरच्छित ठउर नाहीं बा।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>आजु जउन बरिआर अहइँ दुर्बल अउ भूखा होइ जइहीं।<br> <span class="br-ind"><br><span class="indent">&nbsp;</span></span>मुला जउन परमेस्सर क सरण आवत हीं उ सबइ लोग हर उत्तिम वस्तु पइहीं।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>हे बालको, मोर सुना,<br> <span class="br-ind"><br><span class="indent">&nbsp;</span></span>अउर मइँ तू पचन्क सिखाउब कि यहोवा क सेवा कइसे करइँ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>अगर कउनो मनई जिन्नगी स पिरेम करत ह,<br> <span class="br-ind"><br><span class="indent">&nbsp;</span></span>अउर बढ़िया अउ बड़की जिन्नगी क जिअइ चाहत ह<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>तउ उ मनई क बुरा नाहीं बोलइ चाही,<br> <span class="br-ind"><br><span class="indent">&nbsp;</span></span>उ मनई क झूठ नाहीं बोलइ चाही।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>बुरा काम जिन करा, नेक काम करत रहा।<br> <span class="br-ind"><br><span class="indent">&nbsp;</span></span>सान्ति क कारज करा, सान्ति क प्रयास मँ जुटा रहा जब तलक ओका पाइ न ल्या।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>यहोवा सज्जन लोगन क रच्छा करत ह।<br> <span class="br-ind"><br><span class="indent">&nbsp;</span></span>ओनकर पराथनन पइ उ कान देत ह।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>मुला यहोवा, जउन बुरा करम करत हीं, अइसे मनइयन क खिलाफ होत ह।<br> <span class="br-ind"><br><span class="indent">&nbsp;</span></span>एह बरे उ लोग मरइ क पाछे बिसरि दीन्ह जाइहीं।<br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा स बिनती करा, उ तोहार सुनी।<br> <span class="br-ind"><br><span class="indent">&nbsp;</span></span>उ तू पचन्क तोहरी सबहिं मुसीबतन स बचाइ लेइ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>लोगन पइ मुसीबत आइ सकत हीं अउर उ पचे अभिमानी होब तजि देत हीं।<br> <span class="br-ind"><br><span class="indent">&nbsp;</span></span>यहोवा ओन लोगन क निअरे रहत ह।<br> <span class="br-ind"><br><span class="indent">&nbsp;</span></span>जेनकर टूटा मन अहइँ ओनका उ बचाइ लेइ।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>होइ सकत ह सज्जन भी बिपदन मँ घिर जाइँ।<br> <span class="br-ind"><br><span class="indent">&nbsp;</span></span>मुला यहोवा ओन सज्जन लोगन क ओनकर हर समस्या स रच्छा करी।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>यहोवा ओनकइ सब हाड़न क रच्छा करी।<br> <span class="br-ind"><br><span class="indent">&nbsp;</span></span>ओनकर एक भी हाड़ नाहीं टूटी।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>दुट्ठता दुटठ लोगन बरे मउत लावत ह।<br> <span class="br-ind"><br><span class="indent">&nbsp;</span></span>सज्जन क विरोधी नस्ट होइ जइहीं।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>यहोवा आपन हर दास क आतिमा बचावत ह।<br> <span class="br-ind"><br><span class="indent">&nbsp;</span></span>जउन लोग ओह पइ भरोसा रखत हीं, उ ओन लोगन क नस्ट नाहीं होइ देइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>