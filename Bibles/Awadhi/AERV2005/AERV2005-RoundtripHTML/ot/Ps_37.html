<html><head>
<meta http-equiv="Content-Type" content="text/html;charset=utf-8" />
<title>Ps 37 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 37);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_35.html">35</a> <a href="Ps_36.html">36</a> <b>37</b> <a href="Ps_38.html">38</a> <a href="Ps_39.html">39</a> ... <a href="Ps_150.html">150</a> </div><hr>
<h1>Ps 37</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>दाऊद क समर्पित।</b> <span class="br-p"><br><br></span><span class="br-ind"><br><span class="indent">&nbsp;</span></span>दुर्जन लोगन स जिन घबरा,<br> <span class="br-ind"><br><span class="indent">&nbsp;</span></span>जउन बुरा करत हीं अइसे मनइयन स ईर्स्या जिन राखा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>दुर्जन मनई घास अउ हरियर पौधन क नाई हाली पिअराइ जात हीं<br> <span class="br-ind"><br><span class="indent">&nbsp;</span></span>अउर मरि जात हीं।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>अगर तू यहोवा पइ भरोसा रखब्या अउर भला काम करब्या तउ तू जिअत रहब्या<br> <span class="br-ind"><br><span class="indent">&nbsp;</span></span>अउ ओन चिजियन क भोग करब्या जउन धरती देत ह।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>यहोवा क सेवा मँ आनन्द लेत रहा,<br> <span class="br-ind"><br><span class="indent">&nbsp;</span></span>अउर यहोवा तोहका तोहार मन चाहा देइ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>यहोवा क भरोसे रहा।<br> <span class="br-ind"><br><span class="indent">&nbsp;</span></span>ओकर बिस्सास करा।<br> <span class="br-ind"><br><span class="indent">&nbsp;</span></span>उ वइसा करी जइसा करइ चाही।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>दुपहरिया क सूरज जइसा,<br> <span class="br-ind"><br><span class="indent">&nbsp;</span></span>यहोवा तोहार नेकी अउ खरेपन क चमकावइ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>यहोवा पइ भरोसा धरा अउ ओकरे सहारे क बाट जोहा।<br> <span class="br-ind"><br><span class="indent">&nbsp;</span></span>तू दुट्ठन क कामयाबी लखिके घबरावा जिन करा।<br> <span class="br-ind"><br><span class="indent">&nbsp;</span></span>तू दुट्ठन क दुट्ठ जोजनन क कामयाब होत लखिके जिन घबरा।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>तू किरोध जिन करा, तू उन्मादी जिन बना।<br> <span class="br-ind"><br><span class="indent">&nbsp;</span></span>ओतना जिन घबराइ जा कि तू बुरा काम करइ चाहा।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>काहेकि बुरे मनइयन क तउ नास कीन्ह जाइ।<br> <span class="br-ind"><br><span class="indent">&nbsp;</span></span>मुला उ सबइ लोग जउन यहोवा पइ भरोसा रखत हीं, उ धरती क पइहीं जेका देइ क परमेस्सर वचन दिहेस ह।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>तनिक समइ क पाछे कउनो दुर्जन नाहीं बच पाई।<br> <span class="br-ind"><br><span class="indent">&nbsp;</span></span>हेरइ स भी तोहका कउनो दुट्ठ नाहीं मिली।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>नम्र लोग उ धरती पइहीं जेका परमेस्सर देइ क वचन दिहेस ह।<br> <span class="br-ind"><br><span class="indent">&nbsp;</span></span>उ सबइ सान्ति क आनन्द लेइहीं।<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>दुट्ठ लोग सज्जनन बरे कुचाल चलत हीं।<br> <span class="br-ind"><br><span class="indent">&nbsp;</span></span>दुट्ठ जन सज्जनन क ऊपर दाँत पीसिके देखाँवत हीं कि उ पचे कोहान अहइँ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>मुला हमार सुआमी ओन दुर्जनन पइ हँसत ह।<br> <span class="br-ind"><br><span class="indent">&nbsp;</span></span>उ ओन बातन क लखत ह जउन ओन पइ पड़इ क अहइ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>दुर्जन तउ आपन तरवार उठावत हीं अउर धनुस साधत हीं।<br> <span class="br-ind"><br><span class="indent">&nbsp;</span></span>उ पचे दीन लोगन, बेसहारा लोगन क मारइ चाहत हीं।<br> <span class="br-ind"><br><span class="indent">&nbsp;</span></span>उ सबइ सच्चे लोगन, सज्जन लोगन क मारइ चाहत हीं।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>मुला ओनकर धनुस चूर चूर होइ जइहीं।<br> <span class="br-ind"><br><span class="indent">&nbsp;</span></span>अउर ओनकर तरवारन ओनकर आपन ही हिरदय मँ उतरिहीं।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>थोड़ा स भला मनई,<br> <span class="br-ind"><br><span class="indent">&nbsp;</span></span>दुर्जनन क भीड़ स भी उत्तिम अहइँ।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>काहेकि दुर्जनन क तउ नस्ट कीन्ह जाइ।<br> <span class="br-ind"><br><span class="indent">&nbsp;</span></span>मुला भले मनइयन क यहोवा धियान रखत ह।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>सुद्ध सज्जन लोगन क यहोवा ओनकइ जिन्नगी भइ बचावत ह।<br> <span class="br-ind"><br><span class="indent">&nbsp;</span></span>ओनकर प्रतिफल सदा बना रही।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>जबहिं संकट होइ,<br> <span class="br-ind"><br><span class="indent">&nbsp;</span></span>सज्जन बरबाद नाहीं होइहीं।<br> <span class="br-ind"><br><span class="indent">&nbsp;</span></span>जब अकाल पड़ी,<br> <span class="br-ind"><br><span class="indent">&nbsp;</span></span>सज्जन लोगन क लगे खइया क भरपूर होइ।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>मुला बुरा मनई यहोवा क दुस्मन होत रहत हीं।<br> <span class="br-ind"><br><span class="indent">&nbsp;</span></span>तउ ओन बुरे लोगन क नस्ट कइ दीन्ह जाइ,<br> <span class="br-ind"><br><span class="indent">&nbsp;</span></span>ओनकर सबइ घाटी झुराइ जइहीं अउर बर जइहीं।<br> <span class="br-ind"><br><span class="indent">&nbsp;</span></span>ओनका तउ पूरी तरह स मेट दीन्ह जाई।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>दुट्ठ तउ फउरन ही धन उधार माँग लेत ह, अउर ओका फुन कबहुँ नाहीं चुकावत।<br> <span class="br-ind"><br><span class="indent">&nbsp;</span></span>मुला एक सज्जन अउरन क खुसी स देत रहत ह।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>अगर कउनो सज्जन कउनो क आसीर्बाद देइ, तउ उ सबइ मनई उ धरती क जेका परमेस्सर देइ क वचन दिहस ह, पइहीं।<br> <span class="br-ind"><br><span class="indent">&nbsp;</span></span>मुला अगर उ सराप देइ मनइयन क तउ उ सबइ नास होइ जइहीं।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>यहोवा, सिपाही क होसियारी स चलइ मँ मदद करत ह।<br> <span class="br-ind"><br><span class="indent">&nbsp;</span></span>अउर उ ओका पतन स बचाइ लेत ह।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>फउजी अगर धावत भए दुस्मन पइ प्रहार करइँ, तउ ओकरे हाथे क यहोवा सहारा देत ह,<br> <span class="br-ind"><br><span class="indent">&nbsp;</span></span>अउर ओका गिरइ स बचावत ह।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>मइँ जुवक भवा रहेउँ पर अबहुँ मइँ बुढ़ाइ ग हउँ।<br> <span class="br-ind"><br><span class="indent">&nbsp;</span></span>मइँ कबहुँ यहोवा क सज्जन लोगन क बेसहारा तजत भए नाहीं लखेउँ।<br> <span class="br-ind"><br><span class="indent">&nbsp;</span></span>मइँ कबहुँ सज्जन लोगन क संतानन क भीख माँगत नाहीं लखेउँ।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>सज्जन सदा मुक्त भाव स दान देत ह।<br> <span class="br-ind"><br><span class="indent">&nbsp;</span></span>सज्जन लोगन क गदेलन वरदान होत हीं।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>अगर तू कुकरमन स आपन मुँह मोड़ ल्या, अउर अगर तू नीक करमन क करत रहा,<br> <span class="br-ind"><br><span class="indent">&nbsp;</span></span>तउ फिन तू सदा ही जिअत रहब्या।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>यहोवा खरेपन स पिरेम करत ह,<br> <span class="br-ind"><br><span class="indent">&nbsp;</span></span>उ आपन निज मनवइयन क बेसहारा नाहीं तजत।<br> <span class="br-ind"><br><span class="indent">&nbsp;</span></span>यहोवा आपन निज मनवइयन क हमेसा रच्छा करत ह,<br> <span class="br-ind"><br><span class="indent">&nbsp;</span></span>अउर उ दुट्ठ जन क नस्ट कइ देत ह।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>सज्जन उ धरती क पइहीं जेका देइ क परमेस्सर वचन दिहस ह,<br> <span class="br-ind"><br><span class="indent">&nbsp;</span></span>उ पचे ओहमाँ सदा सदा ही रहा करिहीं।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>भला मनई तउ खरी सलाह देत ह।<br> <span class="br-ind"><br><span class="indent">&nbsp;</span></span>ओकर निआउ सब क बरे निस्पच्छ होत ह।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>सज्जन क हिरदय मँ यहोवा क उपदेस रहत हीं।<br> <span class="br-ind"><br><span class="indent">&nbsp;</span></span>उ सोझ मारग पइ चलब नाहीं तजत।<br></div>
<div class="v" id="v32"><span class="vn">32</span> <span class="br-p"><br><br></span><span class="br-ind"><br><span class="indent">&nbsp;</span></span>मुला दुर्जन सज्जन क दुःख पहोंचावइ क रस्ता हेरत रहत ह, अउर दुर्जन सज्जन क मारइ क जतन करत हीं।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>मुला यहोवा दुर्जनन क मुक्त नाहीं तजी।<br> <span class="br-ind"><br><span class="indent">&nbsp;</span></span>उ सज्जन क अपराधी नाहीं ठहरइ देइ।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>यहोवा क मदद क बाट जोहत रहा।<br> <span class="br-ind"><br><span class="indent">&nbsp;</span></span>यहोवा क पाछे पाछे चलत रहा, दुर्जन नस्ट होइहीं।<br> <span class="br-ind"><br><span class="indent">&nbsp;</span></span>यहोवा तोहका महत्वपूर्ण बनाई।<br> <span class="br-ind"><br><span class="indent">&nbsp;</span></span>तू उ धरती पउब्या जेका देइ क यहोवा वचन दिहस ह।<br></div>
<div class="v" id="v35"><span class="vn">35</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ दुट्ठ क बरिआर लखेउँ ह।<br> <span class="br-ind"><br><span class="indent">&nbsp;</span></span>मइँ ओका मजबूत अउ तन्दुरुस्त बृच्छ क नाई सक्तीसाली लखेउँ।<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>मुला उ सबइ फुन मिट गएन।<br> <span class="br-ind"><br><span class="indent">&nbsp;</span></span>मोरे हेरे पइ ओनकर पता तलक नाहीं मिला।<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>सच्चा अउ खरा बना,<br> <span class="br-ind"><br><span class="indent">&nbsp;</span></span>काहेकि इहइ स सान्ति मिलत ह।<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>मुला जउन लोग व्यवस्था नेम तोड़त हीं<br> <span class="br-ind"><br><span class="indent">&nbsp;</span></span>नस्ट कइ दीन्ह जइहीं।<br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>यहोवा नेक मनइयन क रच्छा करत ह।<br> <span class="br-ind"><br><span class="indent">&nbsp;</span></span>उ आपन किला मँ रहा जब विपत्तियन आइन।<br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>यहोवा नेक लोगन क सहारा देत ह, अउर ओनकर रच्छा करत ह।<br> <span class="br-ind"><br><span class="indent">&nbsp;</span></span>सज्जन यहोवा क सरण मँ आवत हीं अउर यहोवा ओनका दुर्जनन स बचाइ लेत ह।<br></div>
</div>
<!-- PARSED ABOVE; EDITING MAY BREAK PARSER -->
</body></html>