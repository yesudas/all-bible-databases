<html><head>
<meta http-equiv="Content-Type" content="text/html;charset=utf-8" />
<title>Ps 4 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 4);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> <a href="Ps_2.html">2</a> <a href="Ps_3.html">3</a> <b>4</b> <a href="Ps_5.html">5</a> <a href="Ps_6.html">6</a> ... <a href="Ps_150.html">150</a> </div><hr>
<h1>Ps 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>तार स बजइ वाले साज क संग संगीत निर्देसक बरे दाऊद क एक ठु गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>मोर उत्तिम परमेस्सर,<br> <span class="br-ind"><br><span class="indent">&nbsp;</span></span>जब भी मइँ तोहका गोहरावउँ तू मोका जवाब दिह्या।<br> <span class="br-ind"><br><span class="indent">&nbsp;</span></span>मोर बिनती क सुना अउर मोहे पइ कृपा करा।<br> <span class="br-ind"><br><span class="indent">&nbsp;</span></span>जब कबहुँ बिपत्तियन मोका घेरेस तू मोका बचाएस।<br></div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>अरे लोगो, कब तलक तू पचे मोरे बारे मँ बुरे सब्द कहब्या? तू लोग मोरे बारे मँ कहइ बरे नवा झूठ हेरत रहत अहा।<br> <span class="br-ind"><br><span class="indent">&nbsp;</span></span>ओन झूठन क कहइ स तू लोग पिरेम रखत ह।<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>तू पचे जानत अहा कि आपन नेक लोगन क यहोवा सुनत ह।<br> <span class="br-ind"><br><span class="indent">&nbsp;</span></span>जब भी मइँ यहोवा क पुकारत हउँ, उ मोर पुकार क सुनत ह।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>जब भी तोहका कउनो बात क परेसानी होइ, तउ होइ सकत क तोहका किरोध आ जाइ, मुला पाप जिन कर्या।<br> <span class="br-ind"><br><span class="indent">&nbsp;</span></span>जब तू आपन बिछउना पइ जा, ओन बातन पइ बिचार करा अउ सांत होइ जा।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ठीक तरह बलि क अर्पण करा<br> <span class="br-ind"><br><span class="indent">&nbsp;</span></span>अउ यहोवा पइ भरोसा रखा।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>बहोत स लोग कहत हीं, “परमेस्सर क नेकी हम पचन्क क कउन देखाँइ?<br> <span class="br-ind"><br><span class="indent">&nbsp;</span></span>हे यहोवा, आपन प्रकास स चमकत मुँहना क प्रकास हम पचन पइ चमकावा।”<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>हे यहोवा, तू मोका बहोत खुस बनाइ दिहा।<br> <span class="br-ind"><br><span class="indent">&nbsp;</span></span>कटनी क समइ भरपूर फसल अउ दाखरस पाइके जब हम पचे आनन्द अउ खुसी मनाइत ह ओसे भी कहूँ जियादा खुस अब मइँ अहउँ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मइँ बिछउना पइ ओलरत हउँ अउर सान्ति स सोवत हउँ।<br> <span class="br-ind"><br><span class="indent">&nbsp;</span></span>काहेकि यहोवा, तू ही मोका सुरच्छित कइके सोवइ बरे ओलारत ह।<br></div>
</div>
<!-- PARSED ABOVE; EDITING MAY BREAK PARSER -->
</body></html>