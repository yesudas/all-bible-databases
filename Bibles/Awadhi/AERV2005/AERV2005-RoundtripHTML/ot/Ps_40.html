<html><head>
<meta http-equiv="Content-Type" content="text/html;charset=utf-8" />
<title>Ps 40 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 40);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_38.html">38</a> <a href="Ps_39.html">39</a> <b>40</b> <a href="Ps_41.html">41</a> <a href="Ps_42.html">42</a> ... <a href="Ps_150.html">150</a> </div><hr>
<h1>Ps 40</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>संगीत निर्देसक बरे दाऊद क एक पद।</b> <span class="br-p"><br><br></span><span class="br-ind"><br><span class="indent">&nbsp;</span></span>यहोवा क मइँ पुकारेउँ।<br> <span class="br-ind"><br><span class="indent">&nbsp;</span></span>उ मोर सुनेस।<br> <span class="br-ind"><br><span class="indent">&nbsp;</span></span>उ मोर रोदन क सुन लिहस।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>यहोवा मोका विनास क गड़हा स उबारेस।<br> <span class="br-ind"><br><span class="indent">&nbsp;</span></span>उ मोका दलदल गड़हा स उठाएस,<br> <span class="br-ind"><br><span class="indent">&nbsp;</span></span>अउर उ मोका चट्टाने पइ बइठाएस।<br> <span class="br-ind"><br><span class="indent">&nbsp;</span></span>उ ही मोरे कदमन क टेकाएस।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>यहोवा मोरे मुँह मँ एक ठु नवा गीत बसाएस।<br> <span class="br-ind"><br><span class="indent">&nbsp;</span></span>परमेस्सर क एक ठु स्तुति गीत।<br> <span class="br-ind"><br><span class="indent">&nbsp;</span></span>बहुतेरे लोग लखिहीं जउन मोरे संग भवा ह।<br> <span class="br-ind"><br><span class="indent">&nbsp;</span></span>अउर फुन परमेस्सर क आराधना करिहीं।<br> <span class="br-ind"><br><span class="indent">&nbsp;</span></span>उ पचे यहोवा क बिस्सास करिहीं।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>अगर कउनो मनई यहोवा क भरोसे रहत ह, तउ उ मनई सचमुच खुस होइ।<br> <span class="br-ind"><br><span class="indent">&nbsp;</span></span>अउ अगर कउनो मनई मूर्तियन अउ झूठ देवतन क सरण मँ नाहीं जाइ, तउ उ मनई फुरइ खुस होइ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>हमार परमेस्सर यहोवा, तू बहुतेरा अद्भुत काज किहा ह।<br> <span class="br-ind"><br><span class="indent">&nbsp;</span></span>हमरे बरे तोहरे लगे अद्भुत जोजना अहइँ।<br> <span class="br-ind"><br><span class="indent">&nbsp;</span></span>कउनो मनई नाहीं जउन ओका गन सकइ।<br> <span class="br-ind"><br><span class="indent">&nbsp;</span></span>मइँ तोहरे कीन्ह काम क बारंबार बखानबउँ।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, तू मोका इ समुझाया ह:<br> <span class="br-ind"><br><span class="indent">&nbsp;</span></span>तू फुरइ कउनो अन्नबलि अउ पसुबलि नाहीं चाहत रह्या।<br> <span class="br-ind"><br><span class="indent">&nbsp;</span></span>कउनो होमबलि अउ पापबलि तोहका नाहीं चाही।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>तउ मइँ कहेउँ, “लखा मइँ आवत हउँ!<br> <span class="br-ind"><br><span class="indent">&nbsp;</span></span>किताबे मँ मोरे बारे मँ इहइ लिखा अहइ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>हे मोरे परमेस्सर, मइँ उहइ करइ चाहत हउँ जउन तू चाहत ह।<br> <span class="br-ind"><br><span class="indent">&nbsp;</span></span>मइँ मनवा मँ तोहरी सिच्छन क बसाइ लिहेउँ।”<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मइँ महासभा क बीच लोगन क उद्धार क खुस खबरी कहेउँ।<br> <span class="br-ind"><br><span class="indent">&nbsp;</span></span>हे यहोवा, तू जानत अहा कि एकरे बारे मँ कहइ स डरेउँ नाहीं।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>मइँ तोहार उद्धार बरे चुप नाहीं रहब।<br> <span class="br-ind"><br><span class="indent">&nbsp;</span></span>हे यहोवा, मइँ तोहार बिस्सासी अउर मुक्ति बरे खुलके बोलेउँ।<br> <span class="br-ind"><br><span class="indent">&nbsp;</span></span>मइँ महासभा मँ तोहार बिस्ससनीय पिरेम<br> <span class="br-ind"><br><span class="indent">&nbsp;</span></span>अउर दयालुता क बिना छुपाए बोलेउँ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>एह बरे हे यहोवा, तू आपन दाया मोहसे जिन छुपावा।<br> <span class="br-ind"><br><span class="indent">&nbsp;</span></span>तू आपन करुणा अउ सच्चाई स मोर रच्छा करा।<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>मोका दुट्ठ मनइयन घेरि लिहन,<br> <span class="br-ind"><br><span class="indent">&nbsp;</span></span>उ पचे ऍतना जियादा बाटेन कि गना नाहीं जातेन।<br> <span class="br-ind"><br><span class="indent">&nbsp;</span></span>मोका आपन पापन घेरि लिहे अहइँ,<br> <span class="br-ind"><br><span class="indent">&nbsp;</span></span>अउर मइँ ओनसे बचिके पराइ नाहीं सकत हउँ।<br> <span class="br-ind"><br><span class="indent">&nbsp;</span></span>मोर पाप मोरे मूँड़े क बारे स जियादा अहइँ।<br> <span class="br-ind"><br><span class="indent">&nbsp;</span></span>मोर साहस मोहसे हेराइ चुका बाटइ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>हे यहोवा, मोरी कइँती दउड़ा अउ मोर रच्छा करा।<br> <span class="br-ind"><br><span class="indent">&nbsp;</span></span>आवा, देरी जिन करा, मोका बचाइ ल्या।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>उ सबइ दुट्ठ मनई मोका मारइ क जतन करत हीं।<br> <span class="br-ind"><br><span class="indent">&nbsp;</span></span>हे यहोवा, ओनका लज्जित करा अउ ओनका निरास कइ द्या।<br> <span class="br-ind"><br><span class="indent">&nbsp;</span></span>उ सबइ मनई मोका दुःख पहोंचावइ चाहत हीं।<br> <span class="br-ind"><br><span class="indent">&nbsp;</span></span>तू ओनका अपमानित होइके पराइ द्या।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>उ सबइ दुट्ठ लोग मोर मसखरी उड़ावत हीं।<br> <span class="br-ind"><br><span class="indent">&nbsp;</span></span>ओनका ऍतना सर्मिन्दा करा कि उ पचे बोल तलक न पावइँ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>मुला उ सबइ मनई जउन तोहका हेरत हीं, आनन्द मँ भरि जाइँ।<br> <span class="br-ind"><br><span class="indent">&nbsp;</span></span>उ सबइ मनई सदा इ कहत रहइँ, “यहोवा क गुण गावा!”<br> <span class="br-ind"><br><span class="indent">&nbsp;</span></span>ओन लोगन क तोहसे ही रच्छित होब नीक लागत ह।<br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>हे मोर सुआमी, मइँ तउ बस दीन, बेसहारा मनई अहउँ।<br> <span class="br-ind"><br><span class="indent">&nbsp;</span></span>मोर रच्छा करा,<br> <span class="br-ind"><br><span class="indent">&nbsp;</span></span>तू मोका बचाइ ल्या।<br> <span class="br-ind"><br><span class="indent">&nbsp;</span></span>हे मोर परमेस्सर, अब जियादा देर जिन करा।<br></div>
</div>
<!-- PARSED ABOVE; EDITING MAY BREAK PARSER -->
</body></html>