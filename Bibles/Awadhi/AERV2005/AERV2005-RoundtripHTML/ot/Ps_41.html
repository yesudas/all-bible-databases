<html><head>
<meta http-equiv="Content-Type" content="text/html;charset=utf-8" />
<title>Ps 41 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 41);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_39.html">39</a> <a href="Ps_40.html">40</a> <b>41</b> <a href="Ps_42.html">42</a> <a href="Ps_43.html">43</a> ... <a href="Ps_150.html">150</a> </div><hr>
<h1>Ps 41</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>संगीत निर्देसक बरे दाऊद क एक ठु गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>जउन दीन क कामयाब होने मँ मदद करत ह उ धन्य अहइ।<br> <span class="br-ind"><br><span class="indent">&nbsp;</span></span>यहोवा ओनका बचावत ह जब उ पचे विपत्ती मँ होत हीं।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>यहोवा उ मनई क रच्छा करी अउ ओकर जिन्नगी बचाइ।<br> <span class="br-ind"><br><span class="indent">&nbsp;</span></span>उ मनई धरती पइ बहोतइ बरदान पाई।<br> <span class="br-ind"><br><span class="indent">&nbsp;</span></span>परमेस्सर ओकरे दुस्मनन क जरिये ओकर नास नाहीं होइ देइ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>जब मनई रोगी होइ अउर बिछउना मँ पड़ा होइ, ओका यहोवा सक्ति देइ।<br> <span class="br-ind"><br><span class="indent">&nbsp;</span></span>उ मनई बिछउना मँ चाहे रोगी पड़ा होइ, मुला यहोवा ओका चंगा कइ देइ।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ कहेउँ, “यहोवा, मोहे पइ दाया करा।<br> <span class="br-ind"><br><span class="indent">&nbsp;</span></span>मइँ तेरे खिलाफ पाप किहेउँ ह, मुला मोका अउर अच्छा करा।”<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मोर दुस्मन मोरे बरे अपसब्द कहत अहइँ,<br> <span class="br-ind"><br><span class="indent">&nbsp;</span></span>उ पचे कहत अहइँ, “इ कब मरी अउर कब बिसराइ दीन्ह जाई?”<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>कछू लोग मोरे लगे मिलइ बरे आवत हीं।<br> <span class="br-ind"><br><span class="indent">&nbsp;</span></span>उ पचे कउनो लाभदायक बात नाहीं बोलत हीं,<br> <span class="br-ind"><br><span class="indent">&nbsp;</span></span>उ पचे सिरिफ कछू समाचार मोरे बरे जमा करत हीं।<br> <span class="br-ind"><br><span class="indent">&nbsp;</span></span>बाद मँ इ ओनका हर जगह फइलावत हीं।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>मोर दुस्मन छुपे छुपे मोर निन्दा करत रहत हीं।<br> <span class="br-ind"><br><span class="indent">&nbsp;</span></span>उ पचे मोरे खिलाफ कुचक्र रचत हीं।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>उ पचे कहा करत हीं, “उ कउनो बुरा करम किहेस ह,<br> <span class="br-ind"><br><span class="indent">&nbsp;</span></span>इहइ स ओका कउनो बुरा लोग लगा ह।<br> <span class="br-ind"><br><span class="indent">&nbsp;</span></span>मोका आसा अहइ उ कबहुँ तन्दुरुस्त नाहीं होइ।”<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मोर परम मित्र मोरे संग खात रहा, ओह पइ मोका भरोसा रहा।<br> <span class="br-ind"><br><span class="indent">&nbsp;</span></span>मुला अब मोर परम मित्र भी मोरे खिलाफ होइ ग अहइ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>तउ हे यहोवा, मोह पइ कृपा करा अउ मोहे पइ कृपालु ह्वा।<br> <span class="br-ind"><br><span class="indent">&nbsp;</span></span>मोका खड़ा करा कि मइँ बदला लेउँ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>हे यहोवा, अगर तू मोरे दुस्मनन क बुरा नाहीं करइ देब्या,<br> <span class="br-ind"><br><span class="indent">&nbsp;</span></span>तउ मइँ समुझब कि तू मोका अपनाइ लिहा ह।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मइँ निर्दोख रहेउँ अउर तू मोर मदद किहा।<br> <span class="br-ind"><br><span class="indent">&nbsp;</span></span>तू मोका खड़ा किहा अउर मोका तोहार सेवा करइ दिहा।<br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>इस्राएल क परमेस्सर,<br> <span class="br-ind"><br><span class="indent">&nbsp;</span></span>यहोवा क प्राचीन काल स लइके अन्तिम समई तलक धन्न होइ। <span class="br-p"><br><br></span>आमीन, आमीन!<br></div>
</div>
<!-- PARSED ABOVE; EDITING MAY BREAK PARSER -->
</body></html>