<html><head>
<meta http-equiv="Content-Type" content="text/html;charset=utf-8" />
<title>Ps 42 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 42);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_40.html">40</a> <a href="Ps_41.html">41</a> <b>42</b> <a href="Ps_43.html">43</a> <a href="Ps_44.html">44</a> ... <a href="Ps_150.html">150</a> </div><hr>
<h1>Ps 42</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>दूसर भाग</h2><h2>(भजन 42–72)</h2><span class="vn">1</span> <span class="br-p"><br><br></span><b>संगीत निर्देसक बरे कोरह परिवार क एक ठु मस्किल।</b> <span class="br-p"><br><br></span><span class="br-ind"><br><span class="indent">&nbsp;</span></span>एक ठु पिआसा हिरन क नाईं जउन धार क पानी पिअइ क इच्छुक अहइ,<br> <span class="br-ind"><br><span class="indent">&nbsp;</span></span>वइसे ही, हे परमेस्सर, मोर प्राण तोहरे इच्छा रखत हीं।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>मोर प्राण जिअत परमेस्सर क पिआसा अहइ।<br> <span class="br-ind"><br><span class="indent">&nbsp;</span></span>मइँ ओहसे मिलइ बरे कब आइ सकत हउँ?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>राति अउ दिन मोर हर दिन क भोजन सिरिफ आँसू बाटइ।<br> <span class="br-ind"><br><span class="indent">&nbsp;</span></span>मोर दुस्मन कहत हीं, “तोहार परमेस्सर कहाँ बा?”<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>तउ मोका इ सबइ बातन क सुमिरइ द्या।<br> <span class="br-ind"><br><span class="indent">&nbsp;</span></span>मोका आपन हिरदइ बाहेर उड़ेरइ द्या।<br> <span class="br-ind"><br><span class="indent">&nbsp;</span></span>मोका सुमिरन अहइ मइँ परमेस्सर क मन्दिर मँ चलेउँ अउ भिड़िया क अगुआई करत रहेउँ।<br> <span class="br-ind"><br><span class="indent">&nbsp;</span></span>मोका सुमिरन अहइ उ लोगन क संग आनन्द स भरा बड़कई क गीत गाउब अउर उ उत्सव मनाउब।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ ऍतना दुःखी काहे हउँ?<br> <span class="br-ind"><br><span class="indent">&nbsp;</span></span>मइँ ऍतना बियाकुल काहे हउँ?<br> <span class="br-ind"><br><span class="indent">&nbsp;</span></span>“मोका परमेस्सर क सहारे क बाट जोहइ चाही।<br> <span class="br-ind"><br><span class="indent">&nbsp;</span></span>मोका अबहुँ ओकर स्तुति क अवसर मिली।<br> <span class="br-ind"><br><span class="indent">&nbsp;</span></span>उ मोका बचाई।<br> <span class="br-ind"><br><span class="indent">&nbsp;</span></span>हे मोरे परमेस्सर, मइँ बहोतइ दुःखी हउँ।<br> <span class="br-ind"><br><span class="indent">&nbsp;</span></span>एह बरे मइँ यरदन नदी क स्रोत मँ, हर्मोन पहाड़ क आधार पइ छोटा पहाड़ी<sup class="fnm"><a name="fnm1" href="#fn1">1</a></sup> मँ तोहार आराधना किहेउँ ह।”<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>जइसे नदी क लहरन आवत अउ गरजत ह मइँ झरना क कोलाहल करत भए सब्द सुनत हउँ।<br> <span class="br-ind"><br><span class="indent">&nbsp;</span></span>वइसे ही मोका विपत्तियन बारम्बार घेरी रहिन।<br> <span class="br-ind"><br><span class="indent">&nbsp;</span></span>हे यहोवा, तोहार लहरन एक क बाद दूसरा आवत ह,<br> <span class="br-ind"><br><span class="indent">&nbsp;</span></span>मोर चारिहुँ कइँती घेरिके मोका दहबोच रखेन ह।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>अगर हर दिन यहोवा बिस्ससनीय पिरेम देखाइ।<br> <span class="br-ind"><br><span class="indent">&nbsp;</span></span>फुन तउ राति मँ मइँ ओकर गीत गाइ पाउब।<br> <span class="br-ind"><br><span class="indent">&nbsp;</span></span>मइँ आपन सजीव परमेस्सर क पराथना कइ सकब।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मइँ आपन परमेस्सर, आपन चट्टान स बातन करत हउँ।<br> <span class="br-ind"><br><span class="indent">&nbsp;</span></span>मइँ कहा करत हउँ, “हे यहोवा, तू मोका काहे बिसराइ दिहा?<br> <span class="br-ind"><br><span class="indent">&nbsp;</span></span>ये यहोवा, तू मोका इ काहे नाहीं देखाँया कि मइँ आपन दुस्मनन स बचिके कइसे निकरउँ?”<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>मोर दुस्मनन मोका मारइ क जतन किहेन।<br> <span class="br-ind"><br><span class="indent">&nbsp;</span></span>उ पचे मोहे पइ आपन घिना देखाँवत हीं जब उ पचे कहत हीं, “तोहार परमेस्सर कहाँ अहइ?”<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ ऍतना दुःखी काहे हउँ?<br> <span class="br-ind"><br><span class="indent">&nbsp;</span></span>मइँ काहे ऍतना बियाकुल हउँ?<br> <span class="br-ind"><br><span class="indent">&nbsp;</span></span>“मोका परमेस्सर क सहारे क बाट जोहइ चाही?<br> <span class="br-ind"><br><span class="indent">&nbsp;</span></span>मोका अब भी ओकर स्तुति करइ क अवसर मिली।<br> <span class="br-ind"><br><span class="indent">&nbsp;</span></span>उ मोका बचाइ।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->छोटा पहाड़ी <!--raw 1 bo --></em><!--endraw 1-->या, “मिसगार क पर्वत पइ” सायद अब इ जगह योराह कहा जात ह। इ इस्राएल क उत्तर मँ बनायाह (कसीरिया फिल्लिपी) अहइ। इ पुरानी दान नगर क बगल मँ रहा।</div>
</div>
<!-- PARSED ABOVE; EDITING MAY BREAK PARSER -->
</body></html>