<html><head>
<meta http-equiv="Content-Type" content="text/html;charset=utf-8" />
<title>Ps 43 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 43);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_41.html">41</a> <a href="Ps_42.html">42</a> <b>43</b> <a href="Ps_44.html">44</a> <a href="Ps_45.html">45</a> ... <a href="Ps_150.html">150</a> </div><hr>
<h1>Ps 43</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, एक मनई अहइ जउन तोहार अनुसरण नाहीं करत।<br> <span class="br-ind"><br><span class="indent">&nbsp;</span></span>उ मनई दुट्ठ अहइ अउ झूठ बोलत ह।<br> <span class="br-ind"><br><span class="indent">&nbsp;</span></span>हे परमेस्सर, मोर मोकदमा लड़ा अउर इ निर्णय करा कि कउन सत्य बाटइ।<br> <span class="br-ind"><br><span class="indent">&nbsp;</span></span>मोका उ मनई स बचाइ ल्या।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>हे परमेस्सर, तू ही मोर सरणस्थल अहा!<br> <span class="br-ind"><br><span class="indent">&nbsp;</span></span>मोका तू काहे बिसराइ दिहा?<br> <span class="br-ind"><br><span class="indent">&nbsp;</span></span>तू मोका इ काहे नाहीं देखाँया<br> <span class="br-ind"><br><span class="indent">&nbsp;</span></span>कि मइँ आपन दुस्मनन स कइसे बचिके निकरउँ?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>हे परमेस्सर, तोहार जोति अउ सच्चाई क मोह पइ चमकइ द्या।<br> <span class="br-ind"><br><span class="indent">&nbsp;</span></span>उ मोका तोहार पवित्तर पर्वत पइ तोहार आपन वास-स्थान जाइ मँ अगुवाइ करइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मइँ तउ परमेस्सर क वेदी क लगे जाब।<br> <span class="br-ind"><br><span class="indent">&nbsp;</span></span>परमेस्सर मइँ तोहरे पास आउब।<br> <span class="br-ind"><br><span class="indent">&nbsp;</span></span>उ मोका आनन्दित करत ह।<br> <span class="br-ind"><br><span class="indent">&nbsp;</span></span>हे परमेस्सर, हे मेरे परमेस्सर, मइँ वीणा पइ तोहार स्तुति करब।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ ऍतना दुःखी काहे हउँ?<br> <span class="br-ind"><br><span class="indent">&nbsp;</span></span>मइँ काहे ऍतना बियाकुल हउँ?<br> <span class="br-ind"><br><span class="indent">&nbsp;</span></span>“मोका परमेस्सर क सहारे क बाट जोहइ चाही।<br> <span class="br-ind"><br><span class="indent">&nbsp;</span></span>मोका अब भी ओकर स्तुति क अवसर मिली।<br> <span class="br-ind"><br><span class="indent">&nbsp;</span></span>उ मोका बचाई।”<br></div>
</div>
<!-- PARSED ABOVE; EDITING MAY BREAK PARSER -->
</body></html>