<html><head>
<meta http-equiv="Content-Type" content="text/html;charset=utf-8" />
<title>Ps 48 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 48);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_46.html">46</a> <a href="Ps_47.html">47</a> <b>48</b> <a href="Ps_49.html">49</a> <a href="Ps_50.html">50</a> ... <a href="Ps_150.html">150</a> </div><hr>
<h1>Ps 48</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>एक ठु भजन: कोरह परिवार क एक ठु पद।</b> <span class="br-p"><br><br></span><span class="br-ind"><br><span class="indent">&nbsp;</span></span>यहोवा महान अहइ।<br> <span class="br-ind"><br><span class="indent">&nbsp;</span></span>उ हमेसा मोर परमेस्सर क नगर मँ आपन पवित्तर पर्वत पइ बड़कई करत अहइ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>सिय्योन पर्वत असल मँ परमेस्सर क पवित्तर पर्वत बाटइ।<br> <span class="br-ind"><br><span class="indent">&nbsp;</span></span>इ महान राजा क नगर बाटइ।<br> <span class="br-ind"><br><span class="indent">&nbsp;</span></span>समूचइ संसार क लोग हिआँ खुस रहत हीं<br> <span class="br-ind"><br><span class="indent">&nbsp;</span></span>काहेकि इ प्रसन्नता क सिखर पइ अहइँ।<sup class="fnm"><a name="fnm1" href="#fn1">1</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>उ सहर क महलन मँ,<br> <span class="br-ind"><br><span class="indent">&nbsp;</span></span>परमेस्सर क सरणस्थल क नाउँ स जाना जात ह।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>एक दाई कछू राजा आपुस मँ आइके मिलेन<br> <span class="br-ind"><br><span class="indent">&nbsp;</span></span>अउर उ पचे इ सहर पइ हमला करइ क कुचक्र रचेन।<br> <span class="br-ind"><br><span class="indent">&nbsp;</span></span>सबहिं एक अउटिके चढ़ाई बरे अगवा बढ़ेन।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>राजा क लखिके उ सबइ सबहिं चकित भएन।<br> <span class="br-ind"><br><span class="indent">&nbsp;</span></span>ओनमाँ भगदड़ मची अउ उ सबइ सबहिं पराइ गएन।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ओनका डर दहबोच लिहस,<br> <span class="br-ind"><br><span class="indent">&nbsp;</span></span>उ सबइ डर स काँपि उठेन।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>प्रचण्ड पुरवइया हवा<br> <span class="br-ind"><br><span class="indent">&nbsp;</span></span>ओनके जहाजन क चकनाचूर कइ दिहस।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>हाँ, हम पचे तोहार प्रबलता क कहानी सुना ह।<br> <span class="br-ind"><br><span class="indent">&nbsp;</span></span>अउर हम पचे तउ ऍका सर्वसक्तिमान यहोवा क सहर मँ हमरे परमेस्सर क सहर मँ घटत भए भी लखा।<br> <span class="br-ind"><br><span class="indent">&nbsp;</span></span>यहोवा उ सहर क हमेसा बरे सुदृढ़ बनाएस ह।<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, हम तोहरे मन्दिर मँ तोहरी पिरेम स भरी करुणा पइ विचार करित ह।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>हे परमेस्सर, तू मसहूर अहा,<br> <span class="br-ind"><br><span class="indent">&nbsp;</span></span>लोग धरती पइ हर कहूँ तोहार स्तुति करत हीं।<br> <span class="br-ind"><br><span class="indent">&nbsp;</span></span>हर मनई जानत ह कि तू केतॅना भला अहा।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>हे परमेस्सर, तोहरे उचित निआउ क कारण सिय्योन पर्वत खुस अहइ।<br> <span class="br-ind"><br><span class="indent">&nbsp;</span></span>अउर यहूदा क नगरियन आनन्द मनावत अहइँ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>सिय्योन क परिक्रमा करा।<br> <span class="br-ind"><br><span class="indent">&nbsp;</span></span>नगरी क दर्सन करा।<br> <span class="br-ind"><br><span class="indent">&nbsp;</span></span>तू मीनारन क लखा।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ऊँच चहरदीवारन क लखा।<br> <span class="br-ind"><br><span class="indent">&nbsp;</span></span>सिय्योन क महलन क सराहा,<br> <span class="br-ind"><br><span class="indent">&nbsp;</span></span>तबहिं तू आवइवाली पीढ़ी स ऍकर बखान कइ सकब्या।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>सचमुच हमार परमेस्सर सदा सदा ही परमेस्सर रही।<br> <span class="br-ind"><br><span class="indent">&nbsp;</span></span>उ हमका सदा ही राह देखाई।<br> <span class="br-ind"><br><span class="indent">&nbsp;</span></span>ओकर कबहुँ भी अंत नाहीं होई।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->सिय्योन पर्वत … अहइँ <!--raw 1 bo --></em><!--endraw 1-->साब्दिक, “सिय्योन पर्वत सिफोन स बहोत दूर अहइ।” कनानी पौराणिक कथा क अनुसार, सिफोन कानियन बरे पवित्तर पर्वत बाटइ अउर ओकर देवता हुवाँ निवास करत हीं।</div>
</div>
<!-- PARSED ABOVE; EDITING MAY BREAK PARSER -->
</body></html>