<html><head>
<meta http-equiv="Content-Type" content="text/html;charset=utf-8" />
<title>Ps 49 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 49);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_47.html">47</a> <a href="Ps_48.html">48</a> <b>49</b> <a href="Ps_50.html">50</a> <a href="Ps_51.html">51</a> ... <a href="Ps_150.html">150</a> </div><hr>
<h1>Ps 49</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>कोरह क संतानन क संगीत निदेर्सक बरे एक ठु पद।</b> <span class="br-p"><br><br></span><span class="br-ind"><br><span class="indent">&nbsp;</span></span>अलग-अलग देसन क निवासियो, इ सुना।<br> <span class="br-ind"><br><span class="indent">&nbsp;</span></span>धरती क वासियो इ सुना।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>सुना अरे दीन लोगो, अरे धनिको सुना।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मइँ तू पचन्क गियान<br> <span class="br-ind"><br><span class="indent">&nbsp;</span></span>अउ विवेक क बातन बतावत हउँ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मइँ सबइ कथा सुनेउँ ह,<br> <span class="br-ind"><br><span class="indent">&nbsp;</span></span>मइँ अब उ सबइ कथा तू पचन्क आपन वीणा पइ सुनाउब।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>अइसा कउनो कारण नाहीं जउन मइँ कउनो भी बिनास स डेराइ जाउँ।<br> <span class="br-ind"><br><span class="indent">&nbsp;</span></span>अगर लोग मोका घेरइँ अउ फँदा फइलावइँ, मोका डेराइ क कउनो कारण नाहीं।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>उ सबइ लोग मूरख अहइँ जेनका आपन निज सक्ति<br> <span class="br-ind"><br><span class="indent">&nbsp;</span></span>अउ आपन धन पइ भरोसा अहइ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>कउनो मानव मीत ओनका छोड़ा नाहीं सकत।<br> <span class="br-ind"><br><span class="indent">&nbsp;</span></span>कउनो मनई परमेस्सर क रिसवत दइके बिना सज़ा क जाई देइ नाहीं सकत।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>कउनो मनई क लगे ऍतना धन नाहीं होई कि जेहसे<br> <span class="br-ind"><br><span class="indent">&nbsp;</span></span>उ खुद आपन निज जिन्नगी मोल लइ सकइ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>कउनो मनई क लगे<br> <span class="br-ind"><br><span class="indent">&nbsp;</span></span>ऍतना धन नाहीं होइ सकत<br> <span class="br-ind"><br><span class="indent">&nbsp;</span></span>कि उ आपन देह कब्र मँ सड़इ स बचाइ सकइ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>लखा, बुद्धिमान जन, बुद्धिहीन जन अउ पाथर जइसा मूरख जन एक जइसे मरि जात हीं,<br> <span class="br-ind"><br><span class="indent">&nbsp;</span></span>अउर ओनकर सारा धन दूसर लोगन क हाथे मँ चला जात ह।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>कब्र सदा ही बरे हर कउनो क घर बनी,<br> <span class="br-ind"><br><span class="indent">&nbsp;</span></span>एकर कउनो अरथ नाहीं कि उ पचे केतनी भुइँया क सुआमी रहेन।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>धनी मनई मूरख लोगन स अलग नाहीं होतेन।<br> <span class="br-ind"><br><span class="indent">&nbsp;</span></span>सबहिं लोग गोरूअन क तरह मर जात हीं।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>मूरख लोगन बरे इहइ होत ह।<br> <span class="br-ind"><br><span class="indent">&nbsp;</span></span>इ ओनकर भाग्य अहइ अउर ओकरे संतानन क भाग्य जउन ओकरे जइसा इच्छा रखत ह।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>सबहिं लोग भेड़ी जइसेन बाटेन।<br> <span class="br-ind"><br><span class="indent">&nbsp;</span></span>कब्र ओनकर बरे बाड़ा बन जाइ।<br> <span class="br-ind"><br><span class="indent">&nbsp;</span></span>मउत ओनके चरवाहा बनी।<br> <span class="br-ind"><br><span class="indent">&nbsp;</span></span>ओनकर काया छीन होइ जाइ<br> <span class="br-ind"><br><span class="indent">&nbsp;</span></span>अउर उ पचे कब्र मँ सड़ गल जइहीं।<br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>मुला यहोवा मोर मूल्य चुकाई अउर मोका कब्र स बचाइ।<br> <span class="br-ind"><br><span class="indent">&nbsp;</span></span>काहेकि उ मोका आपन संग लेब।<br></div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>धनवानन स जिन डेराअ कि उ पचे धनी अहइँ।<br> <span class="br-ind"><br><span class="indent">&nbsp;</span></span>लोगन स ओनकर धन दौलत स भरा घरन क लखिके जिन डेराअ।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>उ सबइ लोग जब मरिहीं कछू भी संग न लइ जाइ जइहीं।<br> <span class="br-ind"><br><span class="indent">&nbsp;</span></span>ओन सुन्नर वस्तुअन मँ स कछू भी न लई जाइ पइहीं।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>लोगन क चाही कि उ सबइ जब तलक जिअत रइहीं परमेस्सर क स्तुति करइँ।<br> <span class="br-ind"><br><span class="indent">&nbsp;</span></span>जब परमेस्सर ओनके संग भलाई करइ, तउ लोगन क ओकर स्तुति करइ चाही।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>मनइयन बरे एक अइसा समइ आइ जब उ पचे आपन पुरखन क संग मिल जइहीं।<br> <span class="br-ind"><br><span class="indent">&nbsp;</span></span>फिर उ पचे कबहुँ दिन क प्रकास नाहीं लखि पइहीं।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>धनी मनई मूरख लोगन स अलग नाहीं होतेन।<br> <span class="br-ind"><br><span class="indent">&nbsp;</span></span>सबहिं लोग गोरुअन क नाईं मरत हीं।<br></div>
</div>
<!-- PARSED ABOVE; EDITING MAY BREAK PARSER -->
</body></html>