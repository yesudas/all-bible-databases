<html><head>
<meta http-equiv="Content-Type" content="text/html;charset=utf-8" />
<title>Ps 50 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 50);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_48.html">48</a> <a href="Ps_49.html">49</a> <b>50</b> <a href="Ps_51.html">51</a> <a href="Ps_52.html">52</a> ... <a href="Ps_150.html">150</a> </div><hr>
<h1>Ps 50</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>आसाफ क भक्ति गीतन मँ स एक ठु पद।</b> <span class="br-p"><br><br></span><span class="br-ind"><br><span class="indent">&nbsp;</span></span>देवतन क देवता यहोवा कहेस ह।<br> <span class="br-ind"><br><span class="indent">&nbsp;</span></span>पूरब स पच्छिम तलक धरती क सब मनइयन क उ बोलाएस।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>सिय्योन स परमेस्सर क सुन्नरता प्रकासित होत बाटइ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>हमार परमेस्सर आवत अहइ, अउर उ चुप नाहीं रही।<br> <span class="br-ind"><br><span class="indent">&nbsp;</span></span>ओकरे समन्वा बरत ज्वाला बा,<br> <span class="br-ind"><br><span class="indent">&nbsp;</span></span>ओका एक ठु बड़का तूफान घेरे बाटइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>हमार परमेस्सर आकास अउ धरती क गोहराइके<br> <span class="br-ind"><br><span class="indent">&nbsp;</span></span>आपन निजी लोगन क निआउ करइ बोलावत ह।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>“मोर मनवइयो, मोरे लगे बटुरा।<br> <span class="br-ind"><br><span class="indent">&nbsp;</span></span>मोर उपासको आवा हम आपुस मँ एक ठु करार किहे अही।”<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>परमेस्सर निआउ क जज अहइ<br> <span class="br-ind"><br><span class="indent">&nbsp;</span></span>अकास ओकरी धार्मिक भावना क घोसणा करत ह।<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>परमेस्सर कहत ह, “सुना मोरे भक्तो!<br> <span class="br-ind"><br><span class="indent">&nbsp;</span></span>इस्राएल क लोगो, मइँ तू पचन्क खिलाफ साच्छी देबउँ।<br> <span class="br-ind"><br><span class="indent">&nbsp;</span></span>मइँ परमेस्सर हउँ, तोहार परमेस्सर।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मोका तोहरी बलियन स सिकाइत नाहीं।<br> <span class="br-ind"><br><span class="indent">&nbsp;</span></span>इस्राएल क लोगो, तू पचे सदा होम बलियन मोका चढ़ावत रहा।<br> <span class="br-ind"><br><span class="indent">&nbsp;</span></span>तू पचे हर रोज अर्पित करा।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मइँ तोहरे घरे स कउनो बर्धा नाहीं लेब।<br> <span class="br-ind"><br><span class="indent">&nbsp;</span></span>मइँ तोहरे गोरू घरे स कउनो बोकरा नाहीं लेब।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>मोका तोहरे ओन गोरुअन क जरूरत नाहीं।<br> <span class="br-ind"><br><span class="indent">&nbsp;</span></span>मइँ ही तउ वन क सबहिं गोरुअन क सुआमी हउँ।<br> <span class="br-ind"><br><span class="indent">&nbsp;</span></span>हजारन पहाड़न पइ जउन गोरू विचरत हीं, ओन सबन क मइँ सुआमी हउँ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>जिन चिरइयन क बसेरा सब स ऊँच पहाड़ पइ अहइ, ओन सबन क मइँ जानत हउँ।<br> <span class="br-ind"><br><span class="indent">&nbsp;</span></span>अचलन पइ जउन सचल अहइँ उ सबइ सब मोरे ही अहइँ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मइँ भुखान नाहीं हउँ, अगर मइँ भूखा होतउँ, तउ भी तू पचन्स मोका भोजन नाहीं माँगइ क पड़त।<br> <span class="br-ind"><br><span class="indent">&nbsp;</span></span>मइँ जगत क सुआमी हउँ अउर ओकर भी हर चीज जउन इ जगत मँ बाटइ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>मइँ बर्धा क गोस नाहीं खावा करत हउँ।<br> <span class="br-ind"><br><span class="indent">&nbsp;</span></span>बोकरन क खून नाहीं पिअत हउँ।”<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>फुरइ जउन बलि क परमेस्सर क प्रसन्न करत ह धन्यवाद क भेंटन होइ<br> <span class="br-ind"><br><span class="indent">&nbsp;</span></span>अउर उ प्रतिग्या क पूरा करत ह जउन तू सर्वोच्च परमेस्सर क समन्वा किहे रह्या।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>परमेस्सर कहत ह, “मोका पुकारा जब तू मुसीबत मँ रह्या,<br> <span class="br-ind"><br><span class="indent">&nbsp;</span></span>मइँ तू पचन्क खतरा स निकारब, अउर तब तू पचे मोर मान कइ सकब्या।”<br></div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>दुट्ठ लोगन स परमेस्सर कहत ह,<br> <span class="br-ind"><br><span class="indent">&nbsp;</span></span>“तू पचे मोर व्यवस्था क बातन करत अहा,<br> <span class="br-ind"><br><span class="indent">&nbsp;</span></span>तू पचे मोरे करार क भी बातन करत अहा।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>फुन जब मइँ तू पचन्न्क सुधारत हउँ, तब भला तू पचे मोसे बैर काहे करत अहा?।<br> <span class="br-ind"><br><span class="indent">&nbsp;</span></span>तू पचे ओन बातन क उपेच्छा काहे करत अहा जेनका मइँ तू पचन्क बतावत हउँ?<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>तू पचे चोर क लखिके ओसे मिलइ बरे दौड़ जात अहा।<br> <span class="br-ind"><br><span class="indent">&nbsp;</span></span>तू पचे ओनके संग बिछउना मँ कूद पड़त अहा जउन बिभिचार करत हीं।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>तू पचे बुरा वचन अउ झूठ बोलत अहा।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>तू पचे दूसर लोगन क हिआँ तलक कि<br> <span class="br-ind"><br><span class="indent">&nbsp;</span></span>आपन भाइयन क निन्दा करत अहा।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>तू पचे बुरा करम करत अहा, अउर तू सोचत अहा मोका चुप रहइ चाही।<br> <span class="br-ind"><br><span class="indent">&nbsp;</span></span>तू कछू नाहीं कहत अहा अउर सोचत अहा कि मोका चुप रहइ चाही।<br> <span class="br-ind"><br><span class="indent">&nbsp;</span></span>लखा, मइँ चुप नाहीं रहब, तोहका स्पस्ट कइ देब।<br> <span class="br-ind"><br><span class="indent">&nbsp;</span></span>तोहरे ही मुँहे पइ तोहार दोख बताउब।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>तू लोग परमेस्सर क बिसरि गवा अहा।<br> <span class="br-ind"><br><span class="indent">&nbsp;</span></span>एकरे पहिले कि मइँ तोहका चीर डावउँ,<br> <span class="br-ind"><br><span class="indent">&nbsp;</span></span>अच्छी तरह समुझ ल्या।<br> <span class="br-ind"><br><span class="indent">&nbsp;</span></span>जब वइसा होइ कउनो भी मनई तू पचन्क बचाइ नाहीं पाई।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>अगर कउनो मनई स्तुति अउ धन्यवादन क बलि चढ़ावइ, तउ उ सचमुच मोर मान करी।<br> <span class="br-ind"><br><span class="indent">&nbsp;</span></span>अगर कउनो मनई आपन जिन्नगी बदल डावइ तउ ओका मइँ परमेस्सर क सक्ति देखाँउब जउन बचावत हीं।”<br></div>
</div>
<!-- PARSED ABOVE; EDITING MAY BREAK PARSER -->
</body></html>