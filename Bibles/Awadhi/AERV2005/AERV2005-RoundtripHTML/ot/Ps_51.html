<html><head>
<meta http-equiv="Content-Type" content="text/html;charset=utf-8" />
<title>Ps 51 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 51);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_49.html">49</a> <a href="Ps_50.html">50</a> <b>51</b> <a href="Ps_52.html">52</a> <a href="Ps_53.html">53</a> ... <a href="Ps_150.html">150</a> </div><hr>
<h1>Ps 51</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>संगीत निर्देसक बरे दाऊद क एक ठु पद। इ पद उ समइ क अहइ जब दाऊद क बतसेबा क संग पाप करइ क पाछे नातान नबी दाऊद क लगे गवा रहा।</b> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, आपन बिसाल पिरेम स भरी<br> <span class="br-ind"><br><span class="indent">&nbsp;</span></span>आपन करुणा स मोह पइ दाया करा।<br> <span class="br-ind"><br><span class="indent">&nbsp;</span></span>आपन बड़ी दयालुता स<br> <span class="br-ind"><br><span class="indent">&nbsp;</span></span>मोरे सबहिं पापन क तू मेट द्या।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>मोर सबइ पापन क धोइ डावा,<br> <span class="br-ind"><br><span class="indent">&nbsp;</span></span>अउर फुन स मोका स्वच्छ बनाइ द्या।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मइँ जानत हउँ, जउन पाप मइँ किहे अहउँ।<br> <span class="br-ind"><br><span class="indent">&nbsp;</span></span>मइँ आपन पापन क सदा आपन समन्वा लखत हउँ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>हे परमेस्सर, मइँ उहइ काम किहेउँ जेनका तू बुरा कह्या।<br> <span class="br-ind"><br><span class="indent">&nbsp;</span></span>तू उहइ अहा, जेकरे खिलाफ मइँ पाप किहेउँ।<br> <span class="br-ind"><br><span class="indent">&nbsp;</span></span>मइँ स्वीकार करत हउँ इ सबइ बातन क,<br> <span class="br-ind"><br><span class="indent">&nbsp;</span></span>ताकि लोग जानि जाइँ कि मइँ पापी हउँ अउर तू निआउ स पूर्ण अहा,<br> <span class="br-ind"><br><span class="indent">&nbsp;</span></span>अउ तोहार निर्णय निस्पच्छ होत हीं।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मोर महतारी मोका दोखी मँ जनमेस,<br> <span class="br-ind"><br><span class="indent">&nbsp;</span></span>अउर पाप मँ मोर महतारी मोका गर्भ मँ धारण किहस।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>हे परमेस्सर, तू चाहत अहा, हम बिस्सासी बनी।<br> <span class="br-ind"><br><span class="indent">&nbsp;</span></span>अउर निर्भय बन जाउँ।<br> <span class="br-ind"><br><span class="indent">&nbsp;</span></span>एह बरे तू मोका सच्चा विवेक स रहस्यन क सिच्छा द्या।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>मोह पइ जूफा क पौंधा क प्रयोग करा अउर मोका पापे स स्वच्छ करा।<br> <span class="br-ind"><br><span class="indent">&nbsp;</span></span>मोका तब तलक धोआ, जब तलक मइँ बर्फ स जियादा उज्जवर न होइ जाउँ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मोका खुस बनाइ द्या।<br> <span class="br-ind"><br><span class="indent">&nbsp;</span></span>बताइ द्या मोका कि कइसे खुस बनउँ? मोर उ सबइ हड्डियन जउन तू तोड़्या, फिन आनन्द स भरि जाइँ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मोरे पापन्क जिन लखा।<br> <span class="br-ind"><br><span class="indent">&nbsp;</span></span>ओन सबन्क धोइ डावा।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>हे परमेस्सर, मोहेमाँ एक ठु नवा, सुद्ध हिरदइ बनावा।<br> <span class="br-ind"><br><span class="indent">&nbsp;</span></span>मोरी आतिमा क फुन सुदृढ़ कइ द्या।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>मोका आपन समन्वा स जिन दूर हटावा,<br> <span class="br-ind"><br><span class="indent">&nbsp;</span></span>तोहार पवित्तर आतिमा क मोहसे जिन छोर ल्या।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>उ उल्लास जउन तोहसे आव्त ह, मोहमाँ भरि जाइ।<br> <span class="br-ind"><br><span class="indent">&nbsp;</span></span>मोरे चित्त क अडिग अउ तइयार करा<br> <span class="br-ind"><br><span class="indent">&nbsp;</span></span>सुरच्छित होइ बरे अउर तोहार हुकूम मानइ बरे।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>मइँ पापियन क तोहार जिन्नगी विधि सिखाउब,<br> <span class="br-ind"><br><span class="indent">&nbsp;</span></span>जेहसे उ सबइ लउटिके तोहरे लगे आवइँ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>हे परमेस्सर, धरती पइ क हर कउनो दोख स मोर रच्छा करा,<br> <span class="br-ind"><br><span class="indent">&nbsp;</span></span>मोर परमेस्सर, परमेस्सर जउन मोका बचाएस,<br> <span class="br-ind"><br><span class="indent">&nbsp;</span></span>मोका तोहार सदाचारी क बारे मँ गावइ क अनुमति द्या?<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>हे मोर सुआमी, मोका मोर मुँह खोलइ द्या कि मइँ तोहार बड़कई क गीत गावउँ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>जउन बलियन तोहका नाहीं नीक लगतिन तउ मोका चढ़ाउब नाहीं अहइँ।<br> <span class="br-ind"><br><span class="indent">&nbsp;</span></span>उ सबइ बलियन तोहका बांछित तलक नाहीं अहइँ।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>हे परमेस्सर, मोर टुटही आतिमा ही तोहरे बरे मोर बलि अहइ।<br> <span class="br-ind"><br><span class="indent">&nbsp;</span></span>हे परमेस्सर, तू एक कुचरा अउ टुटहा हिरदइ स मुँह नाहीं फेरब्या।<br></div>
<div class="v" id="v18"><span class="vn">18</span> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, सिय्योन बरे दयालु होइके, उत्तिम बना।<br> <span class="br-ind"><br><span class="indent">&nbsp;</span></span>तू यरूसलेम क सहर क चहरदीवारी क बनावा।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>तू उत्तिमा बलियन क<br> <span class="br-ind"><br><span class="indent">&nbsp;</span></span>अउ सम्पूर्ण होमबलियन क आनन्द ल्या।<br> <span class="br-ind"><br><span class="indent">&nbsp;</span></span>लोग फुन स तोहरी वेदी पइ बर्धन क बलियन द्या।<br></div>
</div>
<!-- PARSED ABOVE; EDITING MAY BREAK PARSER -->
</body></html>