<html><head>
<meta http-equiv="Content-Type" content="text/html;charset=utf-8" />
<title>Ps 52 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 52);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_50.html">50</a> <a href="Ps_51.html">51</a> <b>52</b> <a href="Ps_53.html">53</a> <a href="Ps_54.html">54</a> ... <a href="Ps_150.html">150</a> </div><hr>
<h1>Ps 52</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>संगीत निर्देसक बरे उ समइ क एक ठु कलात्मक। जब एदमी दोएग साऊल क लगे आइके कहे रहा, दाऊद अबीमेलेक क घरे मँ अहइ।</b> <span class="br-p"><br><br></span><span class="br-ind"><br><span class="indent">&nbsp;</span></span>अरे ओ, बड़का मनई! तू काहे सेखी बघारत अहा जउन बुरे करमन क तू करत अहा?<br> <span class="br-ind"><br><span class="indent">&nbsp;</span></span>तू लगातार परमेस्सर क अपमान करत अहा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>तू मूरखता भरा कुचक्र रचत अहा।<br> <span class="br-ind"><br><span class="indent">&nbsp;</span></span>तोहार जीभ वइसी ही भयानक अहइ, जइसे तेज उस्तरा होत ह।<br> <span class="br-ind"><br><span class="indent">&nbsp;</span></span>काहेकि तोहार जीभ झूठ बोलत रहत ह!<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>तोहका नेकी स जियादा बदी भावत ह।<br> <span class="br-ind"><br><span class="indent">&nbsp;</span></span>तोहका झूठ क बोलब, फुरइ बोलइ स जियादा भावत ह।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>तोहका अउ तोहरी झूठी जीभ क, लोगन क हानि पहोंचाउब नीक लागत ह।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>तोहका परमेस्सर सदा बरे नस्ट कइ देइ।<br> <span class="br-ind"><br><span class="indent">&nbsp;</span></span>उ तोह पइ झपटी अउर तोहका धरिके घरे से बाहेर करी।<br> <span class="br-ind"><br><span class="indent">&nbsp;</span></span>उ तोहका मारी अउ तोहार कउनो भी संतान नाहीं रही।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>सज्जन लोग ऍका लखिहीं<br> <span class="br-ind"><br><span class="indent">&nbsp;</span></span>अउ परमेस्सर स डेराब अउर ओकर आदर करब सिखिहीं।<br> <span class="br-ind"><br><span class="indent">&nbsp;</span></span>उ पचे तोह पइ, जउन घटा ओह पइ हँसिहीं अउर कइहीं,<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“लखा उ मनई क संग का भवा जउन यहोवा पइ निर्भर नाहीं रहा।<br> <span class="br-ind"><br><span class="indent">&nbsp;</span></span>उ मनई सोचेस कि ओकर धन अउर झूठ ऍकर रच्छा करिहीं।”<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>मुला मइँ परमेस्सर क मन्दिर मँ एक ठु हरिअर जइतून क बृच्छा जइसा अहउँ।<br> <span class="br-ind"><br><span class="indent">&nbsp;</span></span>मोर परमेस्सर क बिस्सासी पिरेम मँ सदा-सदा बरे भरोसा अहइ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>हे परमेस्सर, मइँ ओन कामे क बरे जेनका तू किह्या हमेसा स्तुति करब।<br> <span class="br-ind"><br><span class="indent">&nbsp;</span></span>मइँ तोहरे बिस्सासी मनइयन क समन्वा तोहरे नाउँ क घोसना करब।<br></div>
</div>
<!-- PARSED ABOVE; EDITING MAY BREAK PARSER -->
</body></html>