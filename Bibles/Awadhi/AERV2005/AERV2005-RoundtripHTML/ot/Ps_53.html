<html><head>
<meta http-equiv="Content-Type" content="text/html;charset=utf-8" />
<title>Ps 53 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 53);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_51.html">51</a> <a href="Ps_52.html">52</a> <b>53</b> <a href="Ps_54.html">54</a> <a href="Ps_55.html">55</a> ... <a href="Ps_150.html">150</a> </div><hr>
<h1>Ps 53</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>महलत क राग पइ संगीत निर्देसक बरे दाऊद क एक ठु मस्किल।</b> <span class="br-p"><br><br></span><span class="br-ind"><br><span class="indent">&nbsp;</span></span>मूरख ही सोचत ह कि परमेस्सर नाहीं होत ह।<br> <span class="br-ind"><br><span class="indent">&nbsp;</span></span>इ तरह क लोग विनासकारी, भ्रस्ट, कुटिल होत हीं।<br> <span class="br-ind"><br><span class="indent">&nbsp;</span></span>उ पचे तउ कउनो नीक काम नाहीं करतेन।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>परमेस्सर अकासे मँ स नीचे सबइ लोगन क लखेस।<br> <span class="br-ind"><br><span class="indent">&nbsp;</span></span>इ लखत ह कि का हिआँ स<br> <span class="br-ind"><br><span class="indent">&nbsp;</span></span>कउनो बुद्धिमान मनई ओका हेरत रहत रहा?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मुला सबहिं लोग परमेस्सर स भटक गवा अहेन।<br> <span class="br-ind"><br><span class="indent">&nbsp;</span></span>हर मनई बुरा अहइ।<br> <span class="br-ind"><br><span class="indent">&nbsp;</span></span>कउनो भी मनई कउनो नीक करम नाहीं करत,<br> <span class="br-ind"><br><span class="indent">&nbsp;</span></span>एक ठु भी नाहीं।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>परमेस्सर कहत ह, “निहचय ही उ सबइ दुट्ठ लोग सत्य क जानत हीं।<br> <span class="br-ind"><br><span class="indent">&nbsp;</span></span>उ सबइ दुट्ठ लोग मोरे मनवइयन क अइसे बरबाद करइ क तइयार अहइँ,<br> <span class="br-ind"><br><span class="indent">&nbsp;</span></span>जइसे उ सबइ निज खइया क खाइ क तइयार रहत हीं”<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>मुला उ सबइ दुट्ठ लोग ऍतना डेराइ जइहीं,<br> <span class="br-ind"><br><span class="indent">&nbsp;</span></span>जेतँना उ सबइ दुट्ठ लोग पहिले कबहुँ डेरानेन नाहीं।<br> <span class="br-ind"><br><span class="indent">&nbsp;</span></span>एह बरे परमेस्सर इस्राएल क ओन दुट्ठ दुस्मन लोगन क तजेस ह।<br> <span class="br-ind"><br><span class="indent">&nbsp;</span></span>परमेस्सर क मनवइयन ओनका हरइहीं<br> <span class="br-ind"><br><span class="indent">&nbsp;</span></span>अउर परमेस्सर ओन दुट्ठन क हड्डियन क छितराइ देइ।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>कउनो एक सिय्योन पर्वत स इस्राएल क बचाइ!<br> <span class="br-ind"><br><span class="indent">&nbsp;</span></span>जब परमेस्सर आपन लोगन क स्थिति पुन:<br> <span class="br-ind"><br><span class="indent">&nbsp;</span></span>स्थापित करी, याकूब क लोग खुस होइहीं।<br> <span class="br-ind"><br><span class="indent">&nbsp;</span></span>हाँ इस्राएल बहोत खुस होइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>