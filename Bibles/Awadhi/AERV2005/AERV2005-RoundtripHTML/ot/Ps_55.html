<html><head>
<meta http-equiv="Content-Type" content="text/html;charset=utf-8" />
<title>Ps 55 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 55);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_53.html">53</a> <a href="Ps_54.html">54</a> <b>55</b> <a href="Ps_56.html">56</a> <a href="Ps_57.html">57</a> ... <a href="Ps_150.html">150</a> </div><hr>
<h1>Ps 55</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>संगीत निर्देसक बरे। तार वाले बाजन क संग। दाऊद क एक ठु मस्किल।</b> <span class="br-p"><br><br></span><span class="br-ind"><br><span class="indent">&nbsp;</span></span>हे मोर परमेस्सर, मोर पराथना सुना।<br> <span class="br-ind"><br><span class="indent">&nbsp;</span></span>कृपा कइके तू मोहसे दूर जिन ह्वा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>हे परमेस्सर, कृपा कइके मोर सुना अउर मोका जवाब द्या।<br> <span class="br-ind"><br><span class="indent">&nbsp;</span></span>तू मोका आपन दुःख तोहसे कहइ द्या।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मोर दुस्मन मोहसे दुर्बचन बोलेन ह।<br> <span class="br-ind"><br><span class="indent">&nbsp;</span></span>दुट्ठ लोग मोह पइ चीखेन ह।<br> <span class="br-ind"><br><span class="indent">&nbsp;</span></span>मोर दुस्मन किरोध कइके मोह पइ टूट पड़ा अहइँ।<br> <span class="br-ind"><br><span class="indent">&nbsp;</span></span>उ पचे मोका नास करइ बिपत्ति ढावत अहइँ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मोर मनवा भितरे स चूर-चूर होत बा,<br> <span class="br-ind"><br><span class="indent">&nbsp;</span></span>अउर मोका मउत स बहोत डर लागत अहइ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मइँ बहोत डेरान अहउँ।<br> <span class="br-ind"><br><span class="indent">&nbsp;</span></span>मइँ थरथर काँपत अहउँ।<br> <span class="br-ind"><br><span class="indent">&nbsp;</span></span>मइँ डेरान अहउँ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ओह, अगर कबूतरे क नाई मोरे पखना होतेन,<br> <span class="br-ind"><br><span class="indent">&nbsp;</span></span>अउर मइँ पखना पवतेउँ तउ दूर कउनो चैन पावइ क जगह उड़ि जातेउँ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>मइँ उड़िके दूर निर्जन जगह मँ जातेउँ।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ दूर चला जाब<br> <span class="br-ind"><br><span class="indent">&nbsp;</span></span>अउर इ बिपत्ति क आँधी स बचिके दूर भाग जाब।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>हे मोर सुआमी, हवाँ सहर मँ मतभेद अउर हिंसा अहइ।<br> <span class="br-ind"><br><span class="indent">&nbsp;</span></span>ओनके झूठन क रोका जउन मतभेद का कारण अहइँ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>बाहेर दिन अउर रात इ सहर ओन स घेरे अहइ,<br> <span class="br-ind"><br><span class="indent">&nbsp;</span></span>अउर अन्दर मँ हुवाँ परेसानियन अउर अपराधन अहइँ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>गलियन मँ बहोत जियादा अपराध फइलत अहइ।<br> <span class="br-ind"><br><span class="indent">&nbsp;</span></span>हर कहूँ लोग झूठ बोलिके छलत अहइँ।<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>जदि इ मोर दुस्मन होत<br> <span class="br-ind"><br><span class="indent">&nbsp;</span></span>अउर मोका नीचा देखाँवत तउ मइँ ऍका सहि लेतेउँ।<br> <span class="br-ind"><br><span class="indent">&nbsp;</span></span>अगर इ सबइ मोर दुस्मन होतेन,<br> <span class="br-ind"><br><span class="indent">&nbsp;</span></span>अउर मोह पइ वार करतेन तउ मइँ छिप सकत रहेउँ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ओ। मोरे संगी, मोरे हमजोली, मोरे मीत, इ मगर तू अहा<br> <span class="br-ind"><br><span class="indent">&nbsp;</span></span>अउर तू ही मोका कस्ट पहोंचावत अहा।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>हम आपुस मँ गुप्त बातन बाँटे रहेन।<br> <span class="br-ind"><br><span class="indent">&nbsp;</span></span>हम परमेस्सर क मन्दिर मँ साथ-साथ उपासना कीन्ह।<br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>कास कउनो दुस्मन आपन समइ स पहिले ही मरि जाइँ।<br> <span class="br-ind"><br><span class="indent">&nbsp;</span></span>कास ओनका जिअत ही गाड़ दीन्ह जाइ,<br> <span class="br-ind"><br><span class="indent">&nbsp;</span></span>काहेकि उ पचे आपन घरन मँ अइसे भयानक कुचक्र रचा करत हीं।<br></div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ तउ मदद बरे परमेस्सर क पुकारब।<br> <span class="br-ind"><br><span class="indent">&nbsp;</span></span>यहोवा ओकर जवाब मोका देइ।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>मइँ तउ आपन दुःख क परमेस्सर स भिन्सारे दुपहरिया अउ राति मँ कहब।<br> <span class="br-ind"><br><span class="indent">&nbsp;</span></span>उ मोर सुनी।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>मइँ केतनी जुद्धन मँ लड़ाई लड़ेउँ ह।<br> <span class="br-ind"><br><span class="indent">&nbsp;</span></span>मुला परमेस्सर मोरे संग अहइ, अउर हर जुद्ध स मोका सुरच्छित लउटाइ।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>परमेस्सर मोर सुना अउर ओनका हराइ देब।<br> <span class="br-ind"><br><span class="indent">&nbsp;</span></span>उ अनन्त राजा बाटइ। <span class="br-p"><br><br></span>मोर दुस्मन कबहुँ नाहीं बदलिहीं।<br> <span class="br-ind"><br><span class="indent">&nbsp;</span></span>उ पचे परमेस्सर स नाहीं डरतेन, अउर न ही ओकर आदर करतेन।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>मोर दुस्मन आपन ही मीतन पइ वार करतेन।<br> <span class="br-ind"><br><span class="indent">&nbsp;</span></span>उ सबइ ओन बातन क नाहीं करतेन, जेनका करइ क उ पचे सहमत होइ ग रहेन।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>मोर दुस्मन फुरइ मीठा बोलत हीं, अउर सुसान्ति क बातन करत रहत हीं।<br> <span class="br-ind"><br><span class="indent">&nbsp;</span></span>मुला असलियत मँ, उ पचे जुद्ध क कुचक्र रचत हीं।<br> <span class="br-ind"><br><span class="indent">&nbsp;</span></span>ओनकर सब्द काट करत हीं छुरी क तरह अउ फिसलन भरा अहइँ जइसे तेल होत ह।<br></div>
<div class="v" id="v22"><span class="vn">22</span> <span class="br-p"><br><br></span><span class="br-ind"><br><span class="indent">&nbsp;</span></span>आपन सबइ चिन्ता क तू यहोवा क सौंप द्या।<br> <span class="br-ind"><br><span class="indent">&nbsp;</span></span>फुन उ तोहार रखवारी करी।<br> <span class="br-ind"><br><span class="indent">&nbsp;</span></span>यहोवा सज्जन क कबहुँ हारइ न देइ।<br></div>
<div class="v" id="v23"><span class="vn">23</span> <span class="br-p"><br><br></span><span class="br-ind"><br><span class="indent">&nbsp;</span></span>एहसे पहिले कि ओनकर आधी उमर बीत जाइ।<br> <span class="br-ind"><br><span class="indent">&nbsp;</span></span>हे परमेस्सर, ओन हत्यारन क अउर ओन झूठन क कब्र मँ पठवा।<br> <span class="br-ind"><br><span class="indent">&nbsp;</span></span>जहाँ तलक मोर अहइ, मइँ तउ तोह पइ भरोसा रखब।<br></div>
</div>
<!-- PARSED ABOVE; EDITING MAY BREAK PARSER -->
</body></html>