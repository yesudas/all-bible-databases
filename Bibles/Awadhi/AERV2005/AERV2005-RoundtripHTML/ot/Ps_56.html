<html><head>
<meta http-equiv="Content-Type" content="text/html;charset=utf-8" />
<title>Ps 56 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 56);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_54.html">54</a> <a href="Ps_55.html">55</a> <b>56</b> <a href="Ps_57.html">57</a> <a href="Ps_58.html">58</a> ... <a href="Ps_150.html">150</a> </div><hr>
<h1>Ps 56</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>संगीत निर्देसक बरे सुदूर बाँझ बृच्छन क कबूतर नाउँ क धुन पइ दाऊद क उ समइ क प्रगीत जब गात सहर मँ ओका पलिस्तियन घेर लिहे रहेन।</b> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, मोह पइ दयालु रहा, काहेकि लोग मोह पइ वार किहेन ह।<br> <span class="br-ind"><br><span class="indent">&nbsp;</span></span>उ पचे मोरे खिलाफ समूचइ दिन लड़त रहत रहेन।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>मोर दुस्मन सारा दिन मोह पइ वार करत रहेन।<br> <span class="br-ind"><br><span class="indent">&nbsp;</span></span>हुआँ पइ डटा भए अनगिनत जोद्धा अहइँ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>समूचइ दिन, जब कबहुँ मइँ डेरात हउँ,<br> <span class="br-ind"><br><span class="indent">&nbsp;</span></span>तउ मइँ तोह पइ भरोसा करबउँ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मइँ परमेस्सर क भरोसे अहउँ, तउ मइँ डेरान नाहीं अहउँ।<br> <span class="br-ind"><br><span class="indent">&nbsp;</span></span>लोग मोका नस्कान नाहीं पहोंचाइ सकतेन।<br> <span class="br-ind"><br><span class="indent">&nbsp;</span></span>मइँ परमेस्सर क बचनन बरे ओकर बड़कई करत हउँ जउन मोका दिहेस।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मोर दुस्मन सदा मोरे सब्दन क तोड़त मरोड़त रहत हीं।<br> <span class="br-ind"><br><span class="indent">&nbsp;</span></span>मोरे खिलाफ उ पचे सदा कुचक्र रचत रहत हीं।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>उ पचे आपुस मँ मिलिके अउर लुक छिपिके मोर हर बाते क टोह लेत रहत हीं।<br> <span class="br-ind"><br><span class="indent">&nbsp;</span></span>मोर प्राण हर लेइ क कउनो राह सोचत हीं।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>हे परमेस्सर, ओनका बचिके निकरइ जिन द्या।<br> <span class="br-ind"><br><span class="indent">&nbsp;</span></span>ओनके बुरे करमन क सजा ओनका द्या।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>तू इ जानत अहा कि मइँ बहोत बियाकुल अहउँ।<br> <span class="br-ind"><br><span class="indent">&nbsp;</span></span>तू इ जानत अहा कि मइँ तोहका केतना पुकारेउँ ह?<br> <span class="br-ind"><br><span class="indent">&nbsp;</span></span>तू निहचय ही मोरे सबइ आँसुअन क लेखा-जोखा रखे भए अहा।<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>तउ अब मइँ तोहका मदद पावइ क पुकारब।<br> <span class="br-ind"><br><span class="indent">&nbsp;</span></span>मोरे दुस्मनन क तू हराइ द्या।<br> <span class="br-ind"><br><span class="indent">&nbsp;</span></span>मइँ इ जानत हउँ कि तू इ कइ सकत अहा।<br> <span class="br-ind"><br><span class="indent">&nbsp;</span></span>काहेकि तू परमेस्सर अहा।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>मइँ परमेस्सर क गुण ओकरे वचन बरे गावत हउँ।<br> <span class="br-ind"><br><span class="indent">&nbsp;</span></span>मइँ परमेस्सर क गुणन क ओकरे उ बचन बरे गावत हउँ जउन उ मोका दिहेस ह।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>मोका परमेस्सर पइ भरोसा अहइ एह बरे मइँ नाहीं डेरात हउँ।<br> <span class="br-ind"><br><span class="indent">&nbsp;</span></span>लोग मोर बुरा नाही कइ सकतेन।<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, मइँ जउन तोहार मन्नतन मानेउँ ह, मइँ ओनका पूरा करब।<br> <span class="br-ind"><br><span class="indent">&nbsp;</span></span>मइँ तोहका धन्यवादे क भेंट चढ़ाउब।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>काहेकि तू मोका मउत स बचाया ह।<br> <span class="br-ind"><br><span class="indent">&nbsp;</span></span>तू मोका हार स बचाया ह<br> <span class="br-ind"><br><span class="indent">&nbsp;</span></span>एह बरे मोका परमेस्सर क सेवा<br> <span class="br-ind"><br><span class="indent">&nbsp;</span></span>हिआँ रहइवाला लोगन क समन्वा करइ चाही।<br></div>
</div>
<!-- PARSED ABOVE; EDITING MAY BREAK PARSER -->
</body></html>