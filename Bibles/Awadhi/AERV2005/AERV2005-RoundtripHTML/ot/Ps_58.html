<html><head>
<meta http-equiv="Content-Type" content="text/html;charset=utf-8" />
<title>Ps 58 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 58);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_56.html">56</a> <a href="Ps_57.html">57</a> <b>58</b> <a href="Ps_59.html">59</a> <a href="Ps_60.html">60</a> ... <a href="Ps_150.html">150</a> </div><hr>
<h1>Ps 58</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>“नास जिन करा” धुन पइ संगीत निदेर्सक बरे दाऊद क एक ठु कलात्मक।</b> <span class="br-p"><br><br></span><span class="br-ind"><br><span class="indent">&nbsp;</span></span>निआवधीसो, तू पचे पच्छपात रहित नाहीं रह्या।<br> <span class="br-ind"><br><span class="indent">&nbsp;</span></span>तू लोगन क निआउ निज निर्णयन मँ निस्पच्छ नाहीं करत अहा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>नाहीं, तू पचे तउ सिरिफ बुरी बातन ही सोचत अहा।<br> <span class="br-ind"><br><span class="indent">&nbsp;</span></span>इ देस मँ तू पचे हिंसा स भरा अपराध करत अहा।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>उ सबइ दुट्ठ लोग जइसे ही पइदा होत हीं, बुरे कामन क करइ लग जात हीं।<br> <span class="br-ind"><br><span class="indent">&nbsp;</span></span>उ पचे पइदा होत ही झूठ बोलइ लग जात हीं।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>उ पचे उ भयानक साँप अउ नाग जइसे होत हीं, जउन सुन नाहीं सकत।<br> <span class="br-ind"><br><span class="indent">&nbsp;</span></span>उ सबइ दुट्ठ जन भी आपन कान सच्चाई स मूँद लेत हीं।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>बुरे लोग वइसे ही होत हीं जइसे सँपेरन क गीतन क<br> <span class="br-ind"><br><span class="indent">&nbsp;</span></span>या ओनकर संगीतन क करिया नाग सुन नाहीं सकत।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा! उ सबइ लोग अइसेन होत हीं जइसे सिंह।<br> <span class="br-ind"><br><span class="indent">&nbsp;</span></span>एह बरे हे यहोवा, ओनकर दाँत तोड़ा।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>जइसे बहत जल लुप्त होइ जात ह, वइसेन ही उ सबइ लोग लुप्त होइ जइहीं।<br> <span class="br-ind"><br><span class="indent">&nbsp;</span></span>अउर जइसे राह क उगी भइ दूब कुचर दीन्ह जात ह, वइसेन उ सबइ भी कुचरि दीन्ह जइहीं।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>उ सबइ घोंघा क नाई होइँ जउन चलइ मँ गल जात हीं।<br> <span class="br-ind"><br><span class="indent">&nbsp;</span></span>उ सबइ उ गदेला क नाई होइँ जउन मरा ही पइदा भवा, जउन दिन क प्रकास कबहुँ नाहीं लखेस।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>उ सबइ उ बाड़े क काँटन क तरह हाली ही बरबाद होइँ,<br> <span class="br-ind"><br><span class="indent">&nbsp;</span></span>जउन आगी पइ चढ़ी भइ हाँड़ी गरमावइ बरे हाली जरि जात हीं।<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>जब सज्जन ओन लोगन क सजा पावत लखत ह<br> <span class="br-ind"><br><span class="indent">&nbsp;</span></span>जउन ओकरे संग बुरा किहेन ह,<br> <span class="br-ind"><br><span class="indent">&nbsp;</span></span>उ खुस होत ह।<br> <span class="br-ind"><br><span class="indent">&nbsp;</span></span>उ आपन गोड़ ओन दुट्ठन क खून मँ धोइ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>जब अइसा होत ह, तउ लोग कहइ लागत हीं, “सज्जनन क ओनकर फल निहचय मिलत ह।<br> <span class="br-ind"><br><span class="indent">&nbsp;</span></span>फुरइ परमेस्सर जगत क निआउ कर्ता अहइ।”<br></div>
</div>
<!-- PARSED ABOVE; EDITING MAY BREAK PARSER -->
</body></html>