<html><head>
<meta http-equiv="Content-Type" content="text/html;charset=utf-8" />
<title>Ps 59 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 59);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_57.html">57</a> <a href="Ps_58.html">58</a> <b>59</b> <a href="Ps_60.html">60</a> <a href="Ps_61.html">61</a> ... <a href="Ps_150.html">150</a> </div><hr>
<h1>Ps 59</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>संगीत निर्देसक बरे “नास जिन करा” धुन पइ दाऊद क उ समइ क एक ठु भक्ति गीत जब साऊल लोगन क दाऊद क घर पइ निगरानी राखत भए ओका मारि डावइ क जुगुत करइ बरे पठए रहा।</b> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, तू मोका मोरे दुस्मनन स बचाइ ल्या<br> <span class="br-ind"><br><span class="indent">&nbsp;</span></span>मोर मदद ओनसे विजयी बनवइ मँ करा जउन मोरे खिलाफ जुद्ध करइ आवा अहइँ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>अइसे ओन लोगन स, तू मोका बचाइ ल्या।<br> <span class="br-ind"><br><span class="indent">&nbsp;</span></span>तू ओन हत्यारन स मोका बचाइ ल्या। जउन बुरे कामन क करत रहत हीं।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>लखा! बलवान लोग मोका घात लगाए अहइँ।<br> <span class="br-ind"><br><span class="indent">&nbsp;</span></span>उ पचे मोका मारि डावइ क बाट जोहन अहइँ।<br> <span class="br-ind"><br><span class="indent">&nbsp;</span></span>एह बरे नाहीं कि मइँ कउनो पाप किहेउँ ह या मोसे कउनो अपराध बन पड़ा अहइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>उ पचे मोरे पाछे पड़ा अहइँ, मुला मइँ कउनो भी बुरा करम नाहीं किहेउँ ह।<br> <span class="br-ind"><br><span class="indent">&nbsp;</span></span>हे यहोवा, आवा! तू खुद अपने आप लख ल्या!<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>हे परमेस्सर! इस्राएल क परमेस्सर! तू सर्वसक्तिसाली अहा।<br> <span class="br-ind"><br><span class="indent">&nbsp;</span></span>तू उठा अउर ओन लोगन क दण्डित करा।<br> <span class="br-ind"><br><span class="indent">&nbsp;</span></span>ओन बिस्सासघातियन ओन दुर्जन लोगन पइ तनिकउ भी दया जिन देखाँवा।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>उ सबइ दुर्जन साँझ क होत ही सहर मँ घुसि आवत हीं।<br> <span class="br-ind"><br><span class="indent">&nbsp;</span></span>उ सबइ लोग गुर्रात कूकुरन स<br> <span class="br-ind"><br><span class="indent">&nbsp;</span></span>सहर क बीच मँ घूमत रहत हीं।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>तू ओनकर धमकियन अउर अपमानन क सुना।<br> <span class="br-ind"><br><span class="indent">&nbsp;</span></span>उ पचे अइसी क्रूर बातन कहा करत ही।<br> <span class="br-ind"><br><span class="indent">&nbsp;</span></span>उ सबइ इ बात क चिंता तलक नाहीं करतेन कि ओनकर कउन सुनत ह।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, तू ओनकर उपहास कइके<br> <span class="br-ind"><br><span class="indent">&nbsp;</span></span>ओन सबहिं लोगन क मजाक बनाइ द्या।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>हे परमेस्सर, तू मोर सक्ति अहा, मइँ तोहार बाट जोहत हउँ।<br> <span class="br-ind"><br><span class="indent">&nbsp;</span></span>हे परमेस्सर, तू ऊँचे पहाड़न पइ मोर सुरच्छा क ठउर अहा।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>परमेस्सर मोहसे पिरेम करत ह, अउर उ जीतइ मँ मोर सहायक होइ।<br> <span class="br-ind"><br><span class="indent">&nbsp;</span></span>उ मोरे दुस्मनन क हरावइ मँ मोर मदद करी।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>हे परमेस्सर, बस ओनका जिन मार डावा, नाहीं तउ होइ सकत ह मोर लोग बिसरि जाइँ।<br> <span class="br-ind"><br><span class="indent">&nbsp;</span></span>हे मोर सुआमी अउ संरच्छक, तू आपन सक्ती स ओनका छितराइ द्या अउर हराइ द्या।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>उ सबइ बुरे लोग कोसत अउ झूठ बोलत रहत हीं।<br> <span class="br-ind"><br><span class="indent">&nbsp;</span></span>ओन बुरी बातन क सजा ओनका द्या, जउन उ पचे कहे अहइँ।<br> <span class="br-ind"><br><span class="indent">&nbsp;</span></span>ओनका आपन अभिमान मँ फँसइ द्या।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>तू आपन किरोध स ओनका बरबाद करा।<br> <span class="br-ind"><br><span class="indent">&nbsp;</span></span>ओनका पूरी तरह बरबाद करा।<br> <span class="br-ind"><br><span class="indent">&nbsp;</span></span>लोग तबहिं जनिहीं कि परमेस्सर,<br> <span class="br-ind"><br><span class="indent">&nbsp;</span></span>याकूब क लोगन क अउर उ सारे संसार क राजा अहइ।<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>फुन अगर उ सबइ लोग संझा क एहर ओहर टहरत<br> <span class="br-ind"><br><span class="indent">&nbsp;</span></span>गुर्रातन कूकुरन स सहर मँ आवइँ,<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>तउ उ सबइ खाइ क कउनो क चीज हेरत फिरिहीं,<br> <span class="br-ind"><br><span class="indent">&nbsp;</span></span>अउर खाइ क कछू भी नाहीं पइहीं अउर न ही सोवइ क कउनो ठउर पइहीं।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>मुला मइँ तोहार बड़कई क गीत गाउब।<br> <span class="br-ind"><br><span class="indent">&nbsp;</span></span>हर भिन्सारे मइँ तोहरे पिरेम मँ आनन्दित होब।<br> <span class="br-ind"><br><span class="indent">&nbsp;</span></span>काहेकि तू पर्वतन क ऊपर मोर सरणस्थल अहा मइँ तोहरे लगे आइ सकत हउँ,<br> <span class="br-ind"><br><span class="indent">&nbsp;</span></span>जब मोका विपत्तियन घेरिहीं।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>मइँ आपन गीतन क तोहरी बड़कइ मँ गाउब<br> <span class="br-ind"><br><span class="indent">&nbsp;</span></span>काहेकि पर्वतन क ऊपर तू मोर सरणस्थल अहा।<br> <span class="br-ind"><br><span class="indent">&nbsp;</span></span>तू परमेस्सर अहा, जउन मोका पिरेम करत ह।<br></div>
</div>
<!-- PARSED ABOVE; EDITING MAY BREAK PARSER -->
</body></html>