<html><head>
<meta http-equiv="Content-Type" content="text/html;charset=utf-8" />
<title>Ps 60 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 60);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_58.html">58</a> <a href="Ps_59.html">59</a> <b>60</b> <a href="Ps_61.html">61</a> <a href="Ps_62.html">62</a> ... <a href="Ps_150.html">150</a> </div><hr>
<h1>Ps 60</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>संगीत निर्देसक बरे “वाचा क कुमुदिनी” धुन पइ उ समइ क दाऊद क एक कलात्मक जब दाऊद अरमहरैन अउ अरमसोबा स जुद्ध किहेस अउर जब योआब लउटा अउर उ नोन क घाटी मँ बारह हजार एदोमी फउजियन क मार डाएस।</b> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, तू हमका बिसराइ दिहा।<br> <span class="br-ind"><br><span class="indent">&nbsp;</span></span>तू हमका तितर-बितर कइ दिहा, तू हम पइ कोहाइ गवा।<br> <span class="br-ind"><br><span class="indent">&nbsp;</span></span>तू कृपा कइके वापस आवा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>तू धरती कँपाया अउर ओका फारि दिहा।<br> <span class="br-ind"><br><span class="indent">&nbsp;</span></span>हमार जगत बिखरत अहइ<br> <span class="br-ind"><br><span class="indent">&nbsp;</span></span>कृपा कइके ओका जोर द्या।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>तू आपन लोगन क बहोतइ यातना दिहा ह।<br> <span class="br-ind"><br><span class="indent">&nbsp;</span></span>हम दाखरस पिए लोग जइसे लड़खड़ात रहेन अउर भहरात अही।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मुला तू आपन बिस्सासी मानइवालन क चेताइ बरे<br> <span class="br-ind"><br><span class="indent">&nbsp;</span></span>कि उ पचन क अब आपन दुस्मन क धनुस चलाइवालन दुआरा तितर-बितर होइ क पाछे कहाँ जमा होइ चाही।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>तू आपन महासक्ति क प्रयोग कइके हमका बचाइ लिहा।<br> <span class="br-ind"><br><span class="indent">&nbsp;</span></span>मोर पराथना क जवाब द्या अउर उ मनई क बचाइ ल्या जउन तोहका पियारा अहइ।<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>परमेस्सर आपन मन्दिर मँ कहेस:<br> <span class="br-ind"><br><span class="indent">&nbsp;</span></span>“मोर विजय होइ अउर मइँ विजय पइ खुस होब।<br> <span class="br-ind"><br><span class="indent">&nbsp;</span></span>मइँ इ धरती क आपन लोगन क बीच बाँटब।<br> <span class="br-ind"><br><span class="indent">&nbsp;</span></span>मइँ सकेम अउ सुक्कोत घाटी क बँटवारा करब।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>गिलाद अउ मनस्से मोर बनिहीं।<br> <span class="br-ind"><br><span class="indent">&nbsp;</span></span>एप्रैम मोरे मूँड़े क टोप (हेलमेट) बनी।<br> <span class="br-ind"><br><span class="indent">&nbsp;</span></span>यहूदा मोर राजदण्ड बनी।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मइँ मोआब क अइसा बनाउब, जइसा कउनो मोर गोड़ धोवइ क पात्र।<br> <span class="br-ind"><br><span class="indent">&nbsp;</span></span>एदोम एक दास जइसा जउन मोर पनहियन उठावत ह।<br> <span class="br-ind"><br><span class="indent">&nbsp;</span></span>मइँ पलिस्ती लोगन क हराउब अउर विजय क उद्घोस करब।”<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>कउन मोका ओकरे खिलाफ जुद्ध करइ क सुरच्छित मजबूत सहर मँ लइ जाइ?<br> <span class="br-ind"><br><span class="indent">&nbsp;</span></span>मोका कउन एदोम तलक लइ जाइ?<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>हे परमेस्सर, बस तू ही इ करइ मँ मोर मदद कइ सकत ह।<br> <span class="br-ind"><br><span class="indent">&nbsp;</span></span>मुला तू तउ मोका बिसराइ दिहा।<br> <span class="br-ind"><br><span class="indent">&nbsp;</span></span>परमेस्सर हमरे साथे नाहीं जाइ अउर उ हमरी सेना क संग नाहीं जाइ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>हे परमेस्सर, तू ही हमका इ संकट क भुइँया स उबार सकत ह।<br> <span class="br-ind"><br><span class="indent">&nbsp;</span></span>मनई हमार रच्छा नाहीं कइ सकतेन।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मुला हमका परमेस्सर ही मजबूत बनाइ सकत ह।<br> <span class="br-ind"><br><span class="indent">&nbsp;</span></span>परमेस्सर हमार दुस्मनन क पराजित कइ सकत ह।<br></div>
</div>
<!-- PARSED ABOVE; EDITING MAY BREAK PARSER -->
</body></html>