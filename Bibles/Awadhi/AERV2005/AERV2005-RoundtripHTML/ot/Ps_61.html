<html><head>
<meta http-equiv="Content-Type" content="text/html;charset=utf-8" />
<title>Ps 61 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 61);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_59.html">59</a> <a href="Ps_60.html">60</a> <b>61</b> <a href="Ps_62.html">62</a> <a href="Ps_63.html">63</a> ... <a href="Ps_150.html">150</a> </div><hr>
<h1>Ps 61</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>तार क वाद्यन क संगीत निदेर्सक बरे दाऊद क एक ठु गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, मोर पराथना गीत सुना।<br> <span class="br-ind"><br><span class="indent">&nbsp;</span></span>मोर विनती सुना।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>जब मइँ मातम स भरि ग रहेउँ,<br> <span class="br-ind"><br><span class="indent">&nbsp;</span></span>मइँ तोहार मदद पावइ बरे तोहका पुकारब जहाँ कहेउँ भी मइँ होउँ!<br> <span class="br-ind"><br><span class="indent">&nbsp;</span></span>तू मोह पइ दयालु ह्‌वा<br> <span class="br-ind"><br><span class="indent">&nbsp;</span></span>अउर मोका बहोत ऊँच सुरच्छित ठउरे पइ जाइ बरे मोर अगुवाइ करा।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>तू ही मोर सरणस्थल अहा, तू ही मोर सुदृढ गढ़ अहा।<br> <span class="br-ind"><br><span class="indent">&nbsp;</span></span>जउन मोका मोरे दुस्मनन स बचावत ह।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>तोहरे डेरा मँ, मइँ सदा सदा बरे बसव।<br> <span class="br-ind"><br><span class="indent">&nbsp;</span></span>मइँ हुअँई छिपब जहाँ तू मोका बचाइ सका।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, तू मोर उ मन्नत सुन्या ह, जेका तोहे पइ चढ़ाउब,<br> <span class="br-ind"><br><span class="indent">&nbsp;</span></span>मुला तोहरे मनवइयन क लगे हर वस्तु ओनका तोहसे ही मिली अहइँ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>राजा क लम्बी उमर देइ।<br> <span class="br-ind"><br><span class="indent">&nbsp;</span></span>ओका हमेसा जिअइ द्या।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ओका सदा परमेस्सर क आसीर्बाद मँ बना रहइ द्या।<br> <span class="br-ind"><br><span class="indent">&nbsp;</span></span>ओकर रच्छा बिस्ससनीय पिरेम अउ दयालुता स करा।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मइँ तोहरे नाउँ क गुण सदा गाउब।<br> <span class="br-ind"><br><span class="indent">&nbsp;</span></span>ओन बातन क करब जेनका करइ क वचन मइँ दिहेउँ ह।<br></div>
</div>
<!-- PARSED ABOVE; EDITING MAY BREAK PARSER -->
</body></html>