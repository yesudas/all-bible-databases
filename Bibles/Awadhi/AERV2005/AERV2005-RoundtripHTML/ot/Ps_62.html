<html><head>
<meta http-equiv="Content-Type" content="text/html;charset=utf-8" />
<title>Ps 62 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 62);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_60.html">60</a> <a href="Ps_61.html">61</a> <b>62</b> <a href="Ps_63.html">63</a> <a href="Ps_64.html">64</a> ... <a href="Ps_150.html">150</a> </div><hr>
<h1>Ps 62</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>‘यदूतून’ राग पइ संगीत निर्देसक बरे दाऊद क एक ठु भजन।</b> <span class="br-p"><br><br></span><span class="br-ind"><br><span class="indent">&nbsp;</span></span>मोर प्राण सान्ति स बाट जोहत अहइ<br> <span class="br-ind"><br><span class="indent">&nbsp;</span></span>कि परमेस्सर मोर रच्छा करी।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>परमेस्सर मोर किला अहइ, परमेस्सर मोका बचावत ह।<br> <span class="br-ind"><br><span class="indent">&nbsp;</span></span>ऊँच पहाड़ पइ, परमेस्सर मोर सुरच्छित ठउर अहइ।<br> <span class="br-ind"><br><span class="indent">&nbsp;</span></span>मोका बड़की फउजियन भी हराइ नाहीं सकतिन।<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>तू मोह पइ कब तलक वार करत रहब्या?<br> <span class="br-ind"><br><span class="indent">&nbsp;</span></span>मइँ एक ठु निहुरी देवार क नाईं होइ गवा हउँ,<br> <span class="br-ind"><br><span class="indent">&nbsp;</span></span>अउर एक बाड़ा जइसा<br> <span class="br-ind"><br><span class="indent">&nbsp;</span></span>जउन भहराइ वाला अहइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>उ सबइ लोग मोरे नास क कुचक्र रचत अहइँ।<br> <span class="br-ind"><br><span class="indent">&nbsp;</span></span>मोरे बारे मँ उ सबइ झूठी बातन बनावत अहइँ।<br> <span class="br-ind"><br><span class="indent">&nbsp;</span></span>लोगन क बीच मँ,<br> <span class="br-ind"><br><span class="indent">&nbsp;</span></span>उ पचे मोर बड़कई करतेन,<br> <span class="br-ind"><br><span class="indent">&nbsp;</span></span>मुला उ पचे मोका लुकान-छिपान कोसत हीं।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>मोर प्राण सान्ति स परमेस्सर क बाट जोहत अहा<br> <span class="br-ind"><br><span class="indent">&nbsp;</span></span>काहेकि सिरिफ उ ही मोर उद्धार क आसा अहइ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>परमेस्सर मोर गढ़ अहइ, परमेस्सर मोका बचावत ह।<br> <span class="br-ind"><br><span class="indent">&nbsp;</span></span>ऊँच पर्वत मँ परमेस्सर मोर सुरच्छा स्थल अहइ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>महिमा अउ विजय, मोका परमेस्सर स मिलत ह।<br> <span class="br-ind"><br><span class="indent">&nbsp;</span></span>उ मोर सुदृढ़ गढ़ अहइ, परमेस्सर मोर सुरच्छा स्थल अहइ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>लोगो, परमेस्सर पइ हर घड़ी भरोसा राखा।<br> <span class="br-ind"><br><span class="indent">&nbsp;</span></span>आपन सबइ समस्या परमेस्सर स कहा।<br> <span class="br-ind"><br><span class="indent">&nbsp;</span></span>परमेस्सर हमार सुरच्छा स्थल अहइ।<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>फुरइ लोग कउनो मदद नाहीं कइ सकतेन।<br> <span class="br-ind"><br><span class="indent">&nbsp;</span></span>फुरइ तू ओनके भरोसे मदद पावइ क नाहीं रहि सकत्या।<br> <span class="br-ind"><br><span class="indent">&nbsp;</span></span>परमेस्सर क तुलना मँ<br> <span class="br-ind"><br><span class="indent">&nbsp;</span></span>उ पचे हवा क झोंका क नाईं अहइँ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>तू बल पइ भरोसा जिन रक्खा कि तू सक्ति क संग चिजियन क छोर लेब्या।<br> <span class="br-ind"><br><span class="indent">&nbsp;</span></span>जिन सोचा तू पचन्क चोरी करइ स कउनो लाभ होइ।<br> <span class="br-ind"><br><span class="indent">&nbsp;</span></span>अउर अगर धनवान भी होइ जाइ<br> <span class="br-ind"><br><span class="indent">&nbsp;</span></span>तउ कबहुँ दौलत पइ भरोसा जिन करा कि उ तू पचन्क बचाई लेइ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>एक ठु बात अइसी अहइ जउन परमेस्सर कहत ह जेकरे भरोसे तू फुरइ रहि सकत अहा:<br> <span class="br-ind"><br><span class="indent">&nbsp;</span></span>“सक्ती परमेस्सर स आवत ह!”<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>मोरे सुआमी, तोहार पिरेम सच्चा अहइ।<br> <span class="br-ind"><br><span class="indent">&nbsp;</span></span>तू कउनो जन क ओकरे ओन कामन क प्रतिफल या सजा देत ह, जेनका उ करत ह।<br></div>
</div>
<!-- PARSED ABOVE; EDITING MAY BREAK PARSER -->
</body></html>