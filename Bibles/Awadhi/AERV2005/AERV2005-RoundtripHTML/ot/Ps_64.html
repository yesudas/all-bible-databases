<html><head>
<meta http-equiv="Content-Type" content="text/html;charset=utf-8" />
<title>Ps 64 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 64);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_62.html">62</a> <a href="Ps_63.html">63</a> <b>64</b> <a href="Ps_65.html">65</a> <a href="Ps_66.html">66</a> ... <a href="Ps_150.html">150</a> </div><hr>
<h1>Ps 64</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>संगीत निर्देसक बरे दाऊद क एक ठु भजन।</b> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, मोर सुना जइसा मइँ बोलउँ।<br> <span class="br-ind"><br><span class="indent">&nbsp;</span></span>आपन दुस्मनन क डर स मोर रच्छा करा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>तू मोका मोरे दुस्मनन क गहिर सड्यंत्रन स बचाइ ल्या।<br> <span class="br-ind"><br><span class="indent">&nbsp;</span></span>मोका तू ओन दुट्ठ लोगन स छिपाइ ल्या।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मोरे बारे मँ उ पचे बहोत बुरा झूठ बोलेन ह।<br> <span class="br-ind"><br><span class="indent">&nbsp;</span></span>ओनकर जिभिया तेज तरवार जइसी अउर ओनकर कटु सब्द बाणन जइसे अहइँ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>उ पचे निर्दोख व्यक्ति पइ बाणन चलावइ बरे लुकाइ जात हीं।<br> <span class="br-ind"><br><span class="indent">&nbsp;</span></span>बिना डर स उ पचे अचानक बाण चलावत ह अउर निर्दोख व्यक्ति कबहुँ नाहीं लख सकत ह कि तीर ओकरे कइंती आवत हीं।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>उ पचे ओका हरावइ क बुरा काम करत हीं।<br> <span class="br-ind"><br><span class="indent">&nbsp;</span></span>उ पचे झूठ बोलतेन अउ आपन जाल फइलावत हीं।<br> <span class="br-ind"><br><span class="indent">&nbsp;</span></span>अउर उ पचे इ अच्छी तरह तय किहे अहइँ कि ओनका कउनो नाहीं धरी पकड़ी।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>लोग बहोत कुटिल होइ सकत हीं।<br> <span class="br-ind"><br><span class="indent">&nbsp;</span></span>उ सबइ लोग का सोचत अहइँ?<br> <span class="br-ind"><br><span class="indent">&nbsp;</span></span>ऍका समुझ पाउब बड़ा कठिन अहइ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>मुला परमेस्सर आपन “बाण” मार सकत ह!<br> <span class="br-ind"><br><span class="indent">&nbsp;</span></span>अउर एकरे पहिले कि ओनका पता चलइ, उ सबइ दुट्ठ लोग घायल होइ जात हीं।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>दुट्ठ जन दूसरन क संग बुरा करइ क जोजना बनावत हीं।<br> <span class="br-ind"><br><span class="indent">&nbsp;</span></span>मुला परमेस्सर ओनकर कुचक्रन क चउपट कइ सकत ह।<br> <span class="br-ind"><br><span class="indent">&nbsp;</span></span>उ ओन बुरी बातन क खुद ओनके ऊपर खुद घटाइ देत ह।<br> <span class="br-ind"><br><span class="indent">&nbsp;</span></span>फुन हर कउनो जउन ओनका लखत अचरजे स भरिके आपन मूँड़ी हिलावत ह।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>जउन परमेस्सर किहेस ह, लोग ओन बातन क लखिहीं<br> <span class="br-ind"><br><span class="indent">&nbsp;</span></span>अउर उ पचे ओन बातन क वर्णन दूसर लोगन स करिहीं,<br> <span class="br-ind"><br><span class="indent">&nbsp;</span></span>फुन तउ हर कउनो परमेस्सर क बारे मँ अउर जियादा जानी।<br> <span class="br-ind"><br><span class="indent">&nbsp;</span></span>उ पचे ओकर आदर करब अउ डेराब सिखिहीं।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>तउ सबइ बिस्सासी लोगन क लगे<br> <span class="br-ind"><br><span class="indent">&nbsp;</span></span>एक साथ परमेस्सर क स्तुति करइ क कारण होइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>