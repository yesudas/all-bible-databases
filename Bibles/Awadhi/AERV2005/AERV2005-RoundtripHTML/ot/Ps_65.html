<html><head>
<meta http-equiv="Content-Type" content="text/html;charset=utf-8" />
<title>Ps 65 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 65);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_63.html">63</a> <a href="Ps_64.html">64</a> <b>65</b> <a href="Ps_66.html">66</a> <a href="Ps_67.html">67</a> ... <a href="Ps_150.html">150</a> </div><hr>
<h1>Ps 65</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>निर्देसक बरे दाऊद क एक ठू भजन।</b> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर सिय्योन पर्वत पइ, हम पचे तोहका इ सान्ति पराथना भेंट किहउँ ह<br> <span class="br-ind"><br><span class="indent">&nbsp;</span></span>अउर आपन प्रतिग्या क पूरा किहेउँ ह।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>मइँ तोहरे ओन कामन क बखान करत हउँ, जउन तू किहा ह।<br> <span class="br-ind"><br><span class="indent">&nbsp;</span></span>उ तू ही बाटइ जउन पराथनन क उत्तर दिह्या।<br> <span class="br-ind"><br><span class="indent">&nbsp;</span></span>एह बरे हर कउनो मनई तोहार लगे मँ आवत हीं।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>जब हमार पाप हम पइ भारी पड़त हीं, हमसे सहा नाहीं जाइ पावत,<br> <span class="br-ind"><br><span class="indent">&nbsp;</span></span>तउ तू हमार ओन पापन्क हरिके लइ जात ह।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>हे परमेस्सर, जेका तू चुन्या ह<br> <span class="br-ind"><br><span class="indent">&nbsp;</span></span>अउर आपन आँगनन मँ बसइ बरे लिआवा ह उ पचे बहोत असीसित होइहीं।<br> <span class="br-ind"><br><span class="indent">&nbsp;</span></span>उ पचे तोहार घर,<br> <span class="br-ind"><br><span class="indent">&nbsp;</span></span>तोहार पवित्तर मन्दिर क बहोत बढ़ियाँ चिजियन स भरि देइहीं।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>परमेस्सर मोर उद्धारकर्त्ता,<br> <span class="br-ind"><br><span class="indent">&nbsp;</span></span>तू जउने तरह स लोगन क सम्मान दिहा ह इ बहोत नीक बाटइ।<br> <span class="br-ind"><br><span class="indent">&nbsp;</span></span>तू अचरज भरा काम करा,<br> <span class="br-ind"><br><span class="indent">&nbsp;</span></span>एह बरे दूर रास्ट्रन क लोगन अउर दूर क समुद्दरन तोहार लगे सुरच्छा बरे आइहीं।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>परमेस्सर आपन महासक्ती क प्रयोग किहस अउ पर्वत रच डाएस।<br> <span class="br-ind"><br><span class="indent">&nbsp;</span></span>ओकर सक्ति हम आपन चारिहुँ कइँती लखत अही।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>परमेस्सर उफनत भवा सागर सांत किहस।<br> <span class="br-ind"><br><span class="indent">&nbsp;</span></span>परमेस्सर जगत क सबहिं अनगिनत लोगन क बनाएस।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>जउन अद्भुत बातन क परमेस्सर करत अहइ, ओनसे धरती क हर मनई डेरात अहइ।<br> <span class="br-ind"><br><span class="indent">&nbsp;</span></span>परमेस्सर तू ही हर कहूँ सूरज क उगावत अउ डुबावत ह।<br> <span class="br-ind"><br><span class="indent">&nbsp;</span></span>हर जगह लोग तोहार गुणगान करत हीं।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>भुइँया क सारी रखवारी तू करत ह।<br> <span class="br-ind"><br><span class="indent">&nbsp;</span></span>तू ही ऍका सींचत अउ तू ही ऍहसे बहोत सारी वस्तुअन क उपजावत अहा।<br> <span class="br-ind"><br><span class="indent">&nbsp;</span></span>हे परमेस्सर, नदियन क पानी स तू ही भरत अहा।<br> <span class="br-ind"><br><span class="indent">&nbsp;</span></span>तू ही फसलन क बढ़त करत अहा।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>तू जोता भए खेतन पइ बर्खा करत अहा।<br> <span class="br-ind"><br><span class="indent">&nbsp;</span></span>तू खेतन क जल स लबालब कइ देत ह,<br> <span class="br-ind"><br><span class="indent">&nbsp;</span></span>अउर धरती क बर्खा स नरम बनावत ह,<br> <span class="br-ind"><br><span class="indent">&nbsp;</span></span>अउर तू फिन पौधन क बढ़त करत ह।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>तू नवा बरिस क सुरूआत उत्तिम फसलन स करत ह।<br> <span class="br-ind"><br><span class="indent">&nbsp;</span></span>तू भरपूर फसलन स गाड़ियन भर देत अहा।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>बन अउ पर्वत दूब घासे स ढँकि जात हीं।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>भेड़िन स चरागाहन भर गइन।<br> <span class="br-ind"><br><span class="indent">&nbsp;</span></span>फसलन स घाटियन भरपूर होत अहइँ।<br> <span class="br-ind"><br><span class="indent">&nbsp;</span></span>हर कउनो गावत अउ आनन्द मँ ऊँचा पुकारत अहइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>