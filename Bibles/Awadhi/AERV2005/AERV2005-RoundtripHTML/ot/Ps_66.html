<html><head>
<meta http-equiv="Content-Type" content="text/html;charset=utf-8" />
<title>Ps 66 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 66);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_64.html">64</a> <a href="Ps_65.html">65</a> <b>66</b> <a href="Ps_67.html">67</a> <a href="Ps_68.html">68</a> ... <a href="Ps_150.html">150</a> </div><hr>
<h1>Ps 66</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>निर्देसक बरे एक ठु भजन।</b> <span class="br-p"><br><br></span><span class="br-ind"><br><span class="indent">&nbsp;</span></span>हे धरती क हर वस्तु, आनन्द क संग परमेस्सर क जय बोला।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ओकर महिमामय नाउँ क स्तुति करा।<br> <span class="br-ind"><br><span class="indent">&nbsp;</span></span>ओकर आदर ओकर स्तुति गीतन स करा।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ओकर जियादा अद्भुत कामन स परमेस्सर क बखान करा।<br> <span class="br-ind"><br><span class="indent">&nbsp;</span></span>हे परमेस्सर, तोहार सक्ति बहोतइ बड़ी अहइ।<br> <span class="br-ind"><br><span class="indent">&nbsp;</span></span>तोहार दुस्मन निहुरि जात अउ तोहसे डेरात हीं।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>जगत क सबहिं लोग तोहार उपासना करइँ<br> <span class="br-ind"><br><span class="indent">&nbsp;</span></span>अउर तोहरे नाउँ क हर कउनो गुण गावइ।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>तू ओनका लखा जउन अचरजे स भरा काम परमेस्सर किहस।<br> <span class="br-ind"><br><span class="indent">&nbsp;</span></span>उ सबइ चिजियन हमका अचरजे स भरि देत हीं।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>परमेस्सर लाल सागर क झुरान भुइँया मँ बदल दिहस।<br> <span class="br-ind"><br><span class="indent">&nbsp;</span></span>अउर ओकर लोग पैदर यरदन नदी क<br> <span class="br-ind"><br><span class="indent">&nbsp;</span></span>समूचइ रास्ता खुसी स पार किहेन।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>परमेस्सर आपन महासक्ति स इ संसार क सासन करत ह।<br> <span class="br-ind"><br><span class="indent">&nbsp;</span></span>परमेस्सर हर कहूँ लोगन पइ निगाह रखत ह।<br> <span class="br-ind"><br><span class="indent">&nbsp;</span></span>कउनो भी मनई ओकरे खिलाफ नाहीं होइ सकत।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>लोगो, हमरे परमेस्सर क गुणगान<br> <span class="br-ind"><br><span class="indent">&nbsp;</span></span>तू पचे ऊँच स्वर मँ करा।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>परमेस्सर हमका इ जिन्नगी दिहस ह।<br> <span class="br-ind"><br><span class="indent">&nbsp;</span></span>उ हमार रच्छा करत ह।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>परमेस्सर हमार परीच्छा लिहस ह।<br> <span class="br-ind"><br><span class="indent">&nbsp;</span></span>परमेस्सर हमका वइसे ही परखेस, जइसे लोग चाँदी आगी मँ डाइके परखत हीं।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>हे परमेस्सर, तू हमका फँदा मँ फँसइ दिहा।<br> <span class="br-ind"><br><span class="indent">&nbsp;</span></span>तू हम पइ भारी बोझा लाद दिहा।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>तू हमका दुस्मनन स गोड़े तरे रौंदवाया।<br> <span class="br-ind"><br><span class="indent">&nbsp;</span></span>तू हमका आग्री अउ पानी मँ घसीट्या।<br> <span class="br-ind"><br><span class="indent">&nbsp;</span></span>मुला तू फिन भी हमका सुरच्छित ठउर पइ लइ आया।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>एह बरे मइँ तोहरे मन्दिर मँ बलियन चढ़ावइ आउब।<br> <span class="br-ind"><br><span class="indent">&nbsp;</span></span>जब मइँ विपत्ति मँ रहेउँ, मइँ तोहार सरण माँगेउँ<br> <span class="br-ind"><br><span class="indent">&nbsp;</span></span>अउर मइँ तोहार बहुतेरी मन्नत माँगेउँ।<br> <span class="br-ind"><br><span class="indent">&nbsp;</span></span>अब ओन वस्तुअन क जेनकर मइँ मन्नत माँगेउँ, अर्पित करत हउँ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>मइँ तोहका सुद्धिकरण क भेंट अर्पित करत हउँ,<br> <span class="br-ind"><br><span class="indent">&nbsp;</span></span>अउर भेड़न क संग सुगन्धि अर्पित करत हउँ।<br> <span class="br-ind"><br><span class="indent">&nbsp;</span></span>तोहका बर्धन अउ बोकरन क बलि अर्पित करत हउँ।<br></div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>ओ सबहि लोगो, परमेस्सर क आराधको!<br> <span class="br-ind"><br><span class="indent">&nbsp;</span></span>आवा, मइँ तू पचन्क बताउब कि परमेस्सर मोरे बरे का किहस ह।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>मइँ ओकर बिनती किहेउँ।<br> <span class="br-ind"><br><span class="indent">&nbsp;</span></span>मइँ ओकर गुणगान किहेउँ।<br> <span class="br-ind"><br><span class="indent">&nbsp;</span></span>मोर मनवा पवित्तर रहा,<br> <span class="br-ind"><br><span class="indent">&nbsp;</span></span>मोर सुआमी मोर बात सुनेस।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>परमेस्सर मोर सुनेस।<br> <span class="br-ind"><br><span class="indent">&nbsp;</span></span>परमेस्सर मोर बिनती सुन लिहस।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>परमेस्सर क गुण गावा।<br> <span class="br-ind"><br><span class="indent">&nbsp;</span></span>परमेस्सर मोहसे मुँह नाहीं मोड़ेस।<br> <span class="br-ind"><br><span class="indent">&nbsp;</span></span>उ मोर पराथना क सुन लिहस।<br> <span class="br-ind"><br><span class="indent">&nbsp;</span></span>परमेस्सर निज करुणा मोह पइ देखाँएस।<br></div>
</div>
<!-- PARSED ABOVE; EDITING MAY BREAK PARSER -->
</body></html>