<html><head>
<meta http-equiv="Content-Type" content="text/html;charset=utf-8" />
<title>Ps 69 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 69);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_67.html">67</a> <a href="Ps_68.html">68</a> <b>69</b> <a href="Ps_70.html">70</a> <a href="Ps_71.html">71</a> ... <a href="Ps_150.html">150</a> </div><hr>
<h1>Ps 69</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>“कुमुदिनी” नाउँ क धुन पइ संगीत निर्देसक बरे दाऊद क एक ठु भजन।</b> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, मोका मोर सब मुसीबतन स बचावा।<br> <span class="br-ind"><br><span class="indent">&nbsp;</span></span>मोरे मुँहना तलक पानी चढ़ि आवा अहइ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>कछू भी नाहीं अहइ जउने पइ मइँ खड़ा होइ जाउँ।<br> <span class="br-ind"><br><span class="indent">&nbsp;</span></span>मइँ दलदले क बीच खाले धँसत ही चला जात हउँ।<br> <span class="br-ind"><br><span class="indent">&nbsp;</span></span>मइँ नीचे धँसत हउँ।<br> <span class="br-ind"><br><span class="indent">&nbsp;</span></span>मइँ अथाह जले मँ अहउँ अउर मोरे चारिहुँ कइँती लहरियन थपेड़ा मारति अहइँ।<br> <span class="br-ind"><br><span class="indent">&nbsp;</span></span>बस, मइँ बूड़इ क अहउँ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मदद क गोहार लगावत मइँ दुर्बल होत जात हउँ।<br> <span class="br-ind"><br><span class="indent">&nbsp;</span></span>मोर गटइ मदद बरे गोहराव क कारण सुखन बाटइ।<br> <span class="br-ind"><br><span class="indent">&nbsp;</span></span>मइँ बाट जोहत हउँ।<br> <span class="br-ind"><br><span class="indent">&nbsp;</span></span>तोहसे मदद पावइ अउ लखत-लखत मोर अँखियन दुःखति अहइँ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मोर दुस्मन मोरे मूँड़े क बारे स भी जियादा अहइँ।<br> <span class="br-ind"><br><span class="indent">&nbsp;</span></span>उ सबइ मोहसे बेकार दुस्मनी रखत हीं।<br> <span class="br-ind"><br><span class="indent">&nbsp;</span></span>उ पचे मोरे विनास क बहोतइ जुगत करत हीं।<br> <span class="br-ind"><br><span class="indent">&nbsp;</span></span>मोर दुस्मन मोरे बारे मँ झूठी बातन बनावत हीं।<br> <span class="br-ind"><br><span class="indent">&nbsp;</span></span>उ पचे मोका झूठइ ही चोर बताएन।<br> <span class="br-ind"><br><span class="indent">&nbsp;</span></span>अउर ओन चिजियन क भरपाई करइ क मोका मजबूर किहन, जेनका मइँ चोराए नाहीं रहेउँ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>हे परमेस्सर, तू तउ जानत अहा कि मइँ कछू अनुचित नाहीं किहेउँ।<br> <span class="br-ind"><br><span class="indent">&nbsp;</span></span>मइँ आपन पाप तोहसे नाहीं छुपाइ सकित।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>हे मोर सुआमी, हे सर्वसक्तिमान यहोवा, तू आपन मनवइयन क मोरे कारण लज्जित जिन होइ द्या।<br> <span class="br-ind"><br><span class="indent">&nbsp;</span></span>हे इस्राएल क परमेस्सर, अइसे ओन लोगन क मोरे बरे असमंजस मँ मत डावा जउन तोहार उपासना करत हीं।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>तोहार बरे मोर मुँह लज्जा स ढाँपि गवा।<br> <span class="br-ind"><br><span class="indent">&nbsp;</span></span>तोहार सेवा बरे मइँ इ लज्जा क जन्मेउँ ह।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मोरे ही भाई, मोरे संग यूँ ही बर्ताव करत हीं।<br> <span class="br-ind"><br><span class="indent">&nbsp;</span></span>जइसे बर्ताव कउनो अजनबी स करत होइँ।<br> <span class="br-ind"><br><span class="indent">&nbsp;</span></span>मोरे ही सगे भाई, मोका पराया समुझत हीं।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>तोहरे मन्दिर क खातिर मोर गहरी लगन ही मोका जराइ डावत अहइ।<br> <span class="br-ind"><br><span class="indent">&nbsp;</span></span>उ पचे जउन तोहार मसखरी करत हीं उ मोह पइ आइ पड़ी बाटइ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>मइँ तउ गोहरावत हउँ अउर उपवास करत हउँ,<br> <span class="br-ind"><br><span class="indent">&nbsp;</span></span>एह बरे उ पचे मोर हँसी उड़ावत हीं।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>मइँ आपन सोक दर्सावइ बरे मोटवार ओढ़नन क पहिरत हउँ,<br> <span class="br-ind"><br><span class="indent">&nbsp;</span></span>अउर लोग मोर मसखरी करत हीं।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>उ पचे जनता क बीच सबइ चर्चा करत हीं,<br> <span class="br-ind"><br><span class="indent">&nbsp;</span></span>अउर पियक्कड़, मोर गीत रचा करत हीं।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>हे यहोवा, जहाँ तलक मोर बात बाटइ,<br> <span class="br-ind"><br><span class="indent">&nbsp;</span></span>मोर तोहसे इ बिनती अहइ कि मइँ चाहत हउँ: तू मोका अपनाइ ल्या।<br> <span class="br-ind"><br><span class="indent">&nbsp;</span></span>हे परमेस्सर, मइँ चाहत हउँ कि तू मोका पिरेम भरा जवाब द्या<br> <span class="br-ind"><br><span class="indent">&nbsp;</span></span>मइँ जानत हउँ कि मइँ तोह पइ सुरच्छा क भरोसा कइ सकत हउँ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>मोका दलदले स उबार ल्या।<br> <span class="br-ind"><br><span class="indent">&nbsp;</span></span>मोका दलदल क बीच जिन बूड़इ द्या।<br> <span class="br-ind"><br><span class="indent">&nbsp;</span></span>मोका मोरे बैरी लोगन स तू बचाइ ल्या।<br> <span class="br-ind"><br><span class="indent">&nbsp;</span></span>तू मोका इ गहिर पानी स बचाइ ल्या।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>बाढ़ क लहरन क मोका बुड़ावइ न द्या।<br> <span class="br-ind"><br><span class="indent">&nbsp;</span></span>गहराई क मोका लीलइ न द्या।<br> <span class="br-ind"><br><span class="indent">&nbsp;</span></span>कब्र क मोरे ऊपर आपन मुँह बन्द न करइ द्या।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>हे यहोवा, तोहार करुणा खरी अहइ।<br> <span class="br-ind"><br><span class="indent">&nbsp;</span></span>तू मोका आपन सम्पूर्ण पिरेम स जवाब द्या।<br> <span class="br-ind"><br><span class="indent">&nbsp;</span></span>मोर मदद बरे आपन सम्पूर्ण कृपा क संग मोरी कइँती मुँह करा।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>आपन दास स जिन मुँह मोड़ा।<br> <span class="br-ind"><br><span class="indent">&nbsp;</span></span>मइँ संकटे मँ पड़ा अहउँ, मोका हाली सहारा द्या।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>आवा, मोर परान बचाइ ल्या।<br> <span class="br-ind"><br><span class="indent">&nbsp;</span></span>तू मोका मोरे दुस्मनन स छोड़ाइ ल्या।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>तू मोर निरादर जानत अहा।<br> <span class="br-ind"><br><span class="indent">&nbsp;</span></span>तू जानत अहा कि मोर दुस्मनन मोका लज्जित किहेन ह।<br> <span class="br-ind"><br><span class="indent">&nbsp;</span></span>ओनका मोरे संग तू अइसा करत लख्या ह।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>निन्दा मोका चकनाचूर कइ दिहस ह।<br> <span class="br-ind"><br><span class="indent">&nbsp;</span></span>बस निन्दा क कारण मइँ मरइवाला अहउँ।<br> <span class="br-ind"><br><span class="indent">&nbsp;</span></span>मइँ सहानुभूति क बाट जोहत रहेउँ,<br> <span class="br-ind"><br><span class="indent">&nbsp;</span></span>मइँ दिलासा क बाट जोहत रहेउँ,<br> <span class="br-ind"><br><span class="indent">&nbsp;</span></span>मुला मोका तउ<br> <span class="br-ind"><br><span class="indent">&nbsp;</span></span>कउनो नाहीं मिला।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>उ पचे मोका जहर दिहन, खइया क नाहीं दिहन।<br> <span class="br-ind"><br><span class="indent">&nbsp;</span></span>सिरका मोका दइ दिहन, दाखरस नाहीं दिहन।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ओनकर मेजन खाना स भरी अहइ उ पचे ऍतना बड़का मैत्री भोज करत अहइँ।<br> <span class="br-ind"><br><span class="indent">&nbsp;</span></span>मइँ आसा करत हउँ कि उ सबइ भोजन ओनका बरबाद करइँ।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>उ सबइ आँधर होइ जाइँ अउर ओनकर करिहाउँ निहुरिके दुहरी होइ जाइ।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>अइसा लगइ कि ओन पइ<br> <span class="br-ind"><br><span class="indent">&nbsp;</span></span>तोहार भरपूर किरोध फूट पड़ा बा।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>ओनकर घरन क तू खाली बनाइ द्या।<br> <span class="br-ind"><br><span class="indent">&nbsp;</span></span>हुआँ कउनो जिअत न रहइ।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ओनका सजा द्या, अउर उ सबइ दूर पराइ जाइँ।<br> <span class="br-ind"><br><span class="indent">&nbsp;</span></span>फुन ओनके लगे, ओनकर बातन क बारे मँ ओनकर दर्द अउर घाव होइँ।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>ओनकर बुरे कर्मन क ओनका सजा द्या, जउन उ पचे किहे अहइँ।<br> <span class="br-ind"><br><span class="indent">&nbsp;</span></span>ओनका जिन देखाँवा कि तू अउर केतॅना भला होइ सकत ह।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>जिन्नगी क किताबे स ओनकर नाउँ मेट द्या।<br> <span class="br-ind"><br><span class="indent">&nbsp;</span></span>सज्जनन क नाउँ क संग तू ओनकर नाउँ उ किताबे मँ जिन लिखा।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>मइ दुःखी हउँ अउ दर्द मँ हउँ।<br> <span class="br-ind"><br><span class="indent">&nbsp;</span></span>हे परमेस्सर, मोका उबार ल्या। मोर रच्छा करा।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>मइँ परमेस्सर क नाउँ क गुण गीतन मँ गाउब।<br> <span class="br-ind"><br><span class="indent">&nbsp;</span></span>मइँ ओकर जस धन्यवाद क गीतन स गाउब।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>परमेस्सर एहसे खुस होइ जाइ।<br> <span class="br-ind"><br><span class="indent">&nbsp;</span></span>अइसा करब एक ठु बर्धा क बलि या पूरा गोरू क ही बलि चढ़ावइ स जियादा उत्तिम अहइ।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>अरे दीन लोगो, तू पचे परमेस्सर क आराधना करइ आवा अहा।<br> <span class="br-ind"><br><span class="indent">&nbsp;</span></span>अरे दीन लोगो! ऍन बातन क जानिके तू पचे खुस होइ जाब्या।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>यहोवा, दीन लोगन अउ बेसहारा लोगन क सुना करत ह।<br> <span class="br-ind"><br><span class="indent">&nbsp;</span></span>यहोवा ओनका अबहुँ चाहत ह, जउन लोग बंधन मँ पड़ा अहइँ।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>हे सरग अउ हे धरती, हे सागर अउ एकरे बीच जउन भी समावा अहइ।<br> <span class="br-ind"><br><span class="indent">&nbsp;</span></span>परमेस्सर क स्तुति करा।<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>यहोवा सिय्योन क रच्छा करी।<br> <span class="br-ind"><br><span class="indent">&nbsp;</span></span>यहोवा यहूदा क नगर क फुन निर्माण करी।<br> <span class="br-ind"><br><span class="indent">&nbsp;</span></span>उ लोग जउन इ धरती क सुआमी अहइँ, फिन हुआँ रइहीं।<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>ओकरे सेवकन क संतानन उ धरती क पाई।<br> <span class="br-ind"><br><span class="indent">&nbsp;</span></span>अउर अइसे उ सबइ लोग निवास करिहीं जेनका ओकर नाउँ पियारा बाटइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>