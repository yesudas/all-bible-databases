<html><head>
<meta http-equiv="Content-Type" content="text/html;charset=utf-8" />
<title>Ps 73 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 73);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_71.html">71</a> <a href="Ps_72.html">72</a> <b>73</b> <a href="Ps_74.html">74</a> <a href="Ps_75.html">75</a> ... <a href="Ps_150.html">150</a> </div><hr>
<h1>Ps 73</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>तीसर भाग</h2><h2>(भजन 73–89)</h2><span class="vn">1</span> <span class="br-p"><br><br></span><b>आसाफ क गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>इस्राएल बरे परमेस्सर नीक अहइ।<br> <span class="br-ind"><br><span class="indent">&nbsp;</span></span>परमेस्सर ओन लोगन बरे नीक होत ह जेनकर हिरदइ पवित्तर अहइ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>मइँ तउ करीब-करीब फिसल गवा रहा<br> <span class="br-ind"><br><span class="indent">&nbsp;</span></span>अउर मइँ तउ करीब-करीब गिर गवा रहा।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>काहेकि मइँ लखेउँ कि पापी सफल होत अहइँ अउर सान्ति स रहत अहइँ।<br> <span class="br-ind"><br><span class="indent">&nbsp;</span></span>तउ ओन अभिमानी लोगन स मोका जलन भइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>उ सबइ लोग तन्दुरुस्त अहइँ।<br> <span class="br-ind"><br><span class="indent">&nbsp;</span></span>ओनके जिन्नगी मँ कउनो संघर्स नाहीं अहइ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ओन अहंकारी लोग दूसर लोगन क नाईं परेसानी नाहीं उठावत हीं।<br> <span class="br-ind"><br><span class="indent">&nbsp;</span></span>उ पचे दूसर क नाई तकलीफ नाहीं झेलत हीं।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>एह बरे उ पचे सदा अहंकार स भरा रहत हीं।<br> <span class="br-ind"><br><span class="indent">&nbsp;</span></span>अउर उ पचे हिंसा स भी भरा भवा रहत हीं।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>उ पचे बुरे बिचारन स भरा भवा अहइँ<br> <span class="br-ind"><br><span class="indent">&nbsp;</span></span>अउर उ पचे बुरे जोजना मँ बह गवा रहेन।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>उ पचे लोगन क बारे चिन्ता नाहीं करत हीं अउर ओनका सोसण करइ बरे बुरी जोजना बनावत हीं।<br> <span class="br-ind"><br><span class="indent">&nbsp;</span></span>उ पचे घमण्ड मँ बात करत हीं।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>उ घमण्डी लोगन अइसे बात करत हीं जइसे उ पचे देवता अहइँ।<br> <span class="br-ind"><br><span class="indent">&nbsp;</span></span>उ पचे अइसे बात करत हीं जइसे उपचे धरती क सासक हीं।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ऍह बरे हिआँ तलक कि परमेस्सर क जन भी ओन दुट्ठन कइँती मुड़त अउर जइसा उ पचे कहत हीं,<br> <span class="br-ind"><br><span class="indent">&nbsp;</span></span>वइसा बिस्सास कइ लेत हीं।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>उ सबइ दुट्ठ जन कहत ही,<br> <span class="br-ind"><br><span class="indent">&nbsp;</span></span>“हमरे ओन कामन क परमेस्सर नाहीं जानत जेनका हम करत अही।”<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>दुट्ठ जन आराम क जिन्नगी जिअत हीं<br> <span class="br-ind"><br><span class="indent">&nbsp;</span></span>अउर उ पचे धनवान होत चला जात हीं।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>तउ मोका आपन हिरदय क पवित्तर रखइ क का लाभ अहइ!<br> <span class="br-ind"><br><span class="indent">&nbsp;</span></span>आपन मूँड़े क निर्मल रखइ क का लाभ अहइ!<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>हे परमेस्सर, मइँ सारे ही दिन दुःख भोगा करत हउँ।<br> <span class="br-ind"><br><span class="indent">&nbsp;</span></span>तू हर भिन्सारे मोका दण्ड देत अहा।<br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, मइँ इ सबइ बातन दूसरन क बतावइ क निर्णय कइ लिहे रहेउँ।<br> <span class="br-ind"><br><span class="indent">&nbsp;</span></span>मुला मइँ जानत रहेउँ कि मइँ तोहार लोगन क धोका देते रहेउँ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ऍन बातन क समुझइ क, मइँ जतन किहेउँ<br> <span class="br-ind"><br><span class="indent">&nbsp;</span></span>मुला ऍनका समुझब मोरे बरे बहोत कठिन रहा।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>जब तलक मई परमेस्सर क मन्दिर मँ नाहीं गवा<br> <span class="br-ind"><br><span class="indent">&nbsp;</span></span>तब तलक मइँ एका नाहीं समुझेउँ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>हे परमेस्सर, फुरइ तू ओन लोगन क भाग फिसलइ वाले मार्ग मँ राख्या ह।<br> <span class="br-ind"><br><span class="indent">&nbsp;</span></span>तू ओन लोगन क गिरइ द्या अउर बर्बाद होइ द्या।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>एकाएक ओन पइ विपत्ति अइहीं।<br> <span class="br-ind"><br><span class="indent">&nbsp;</span></span>उ सबइ घमण्डी लोग बरबाद होइ जात हीं।<br> <span class="br-ind"><br><span class="indent">&nbsp;</span></span>ओनके संग भयंकर घटना घटिहीं।<br> <span class="br-ind"><br><span class="indent">&nbsp;</span></span>अउर फुन ओनकर अंत होइ जात ह।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>हे यहोवा, उ सबइ मनई अइसे होइहीं<br> <span class="br-ind"><br><span class="indent">&nbsp;</span></span>जइसे सपन जेका हम जागत ही बिसरि जात अहीं।<br> <span class="br-ind"><br><span class="indent">&nbsp;</span></span>ऍह बरे तू अइसे लोगन क<br> <span class="br-ind"><br><span class="indent">&nbsp;</span></span>हमरे सपन क भयानक जानवर क नाई अछन्न कइ द्या।<br></div>
<div class="v" id="v21"><span class="vn">21</span> <span class="br-p"><br><br></span><span class="br-ind"><br><span class="indent">&nbsp;</span></span>जब मोर हिरदय किरया रहा अउर मोरे दिमाग जख्मी रहा,<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>मइँ विवेकहीन रहा अउर मइँ समुझइ मँ असमर्थ रहा।<br> <span class="br-ind"><br><span class="indent">&nbsp;</span></span>मइँ एक तोहार संग<br> <span class="br-ind"><br><span class="indent">&nbsp;</span></span>एक निर्बुद्धि जनावर जइसा बेउहार किहेउँ।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>तउ पइ भी मइँ सदा तोहार संग अहउँ।<br> <span class="br-ind"><br><span class="indent">&nbsp;</span></span>हे परमेस्सर, तू मोरे हाथ थामइ क मोर मदद किहा ह।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>हे परमेस्सर, तू मोका राह देखाँवत, अउर मोका सलाह देत अहा।<br> <span class="br-ind"><br><span class="indent">&nbsp;</span></span>आखीर मँ तू आपन महिमा क मौजूदगी मँ मोका अगुवाई करब्या।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>हे परमेस्सर, सरगे मँ बस तू ही अकेला मोर अहा,<br> <span class="br-ind"><br><span class="indent">&nbsp;</span></span>अउर धरती पइ मोका का चाही, जब तू मोरे साथ अहा?<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>चाहे मोर मनवा टूटि जाइ अउर मोर काया नस्ट होइ जाइ।<br> <span class="br-ind"><br><span class="indent">&nbsp;</span></span>मुला उ चट्टान मोरे लगे बाटइ जउन मोर सहायता करत ह।<br> <span class="br-ind"><br><span class="indent">&nbsp;</span></span>परमरेस्सर मोरे लगे सदा अहइ।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>हे परमेस्सर, जउन लोग तोहका तजत हीं, उ पचन्क तू नास कइ देब्या।<br> <span class="br-ind"><br><span class="indent">&nbsp;</span></span>तू ओन लोगन क जउन तोहेसे मुड़ जात हीं, बर्बाद कइ देब्या।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>मुला मोरे बरे, परमेस्सर क निअरे रहब नीक अहइ।<br> <span class="br-ind"><br><span class="indent">&nbsp;</span></span>मइँ आपन सुरच्छा स्थान आपन सुआमी यहोवा क बनाएउँ ह।<br> <span class="br-ind"><br><span class="indent">&nbsp;</span></span>हे परमेस्सर, मइँ ओन सबहिं बातन क बखान करब जेनका तू किहा ह।<br></div>
</div>
<!-- PARSED ABOVE; EDITING MAY BREAK PARSER -->
</body></html>