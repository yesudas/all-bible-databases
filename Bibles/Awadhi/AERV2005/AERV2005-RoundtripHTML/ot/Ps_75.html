<html><head>
<meta http-equiv="Content-Type" content="text/html;charset=utf-8" />
<title>Ps 75 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 75);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_73.html">73</a> <a href="Ps_74.html">74</a> <b>75</b> <a href="Ps_76.html">76</a> <a href="Ps_77.html">77</a> ... <a href="Ps_150.html">150</a> </div><hr>
<h1>Ps 75</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>“नास जिन करा” नाउँ क धुन पइ संगीत निर्देसक बरे आसाफ क भजन।</b> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, हम तोहार बड़कई करत अही।<br> <span class="br-ind"><br><span class="indent">&nbsp;</span></span>हम तोहार बड़कई करत अही काहेकि तोहार मौजूदगी निअरे अहइ।<br> <span class="br-ind"><br><span class="indent">&nbsp;</span></span>अउर लोग तोहरे ओन अद्भुत करमन क जेनका तू करत अहा, बयान करत हीं।<br></div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>परमेस्सर कहत ह, “मइँ निआउ क समइ चुन लिहेउँ,<br> <span class="br-ind"><br><span class="indent">&nbsp;</span></span>मइँ निस्पच्छ होइके निआउ करब।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>धरती अउ धरती क हर वस्तु डगमगाइ सकत ह अउर गिरइ क तइयार होइ सकत ह,<br> <span class="br-ind"><br><span class="indent">&nbsp;</span></span>किन्तु मइँ ही ओका स्थिर राखत हउँ।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>“कछू लोग बहोत ही घमण्डी होत हीं।<br> <span class="br-ind"><br><span class="indent">&nbsp;</span></span>उ पचे सोचत रहत हीं कि उ पचे बहोत मजबूत अउ महत्वपूर्ण बाटेन।<br> <span class="br-ind"><br><span class="indent">&nbsp;</span></span>मुला मई उनसे कहत हउँ, ‘घमण्डी जिन बना!<br> <span class="br-ind"><br><span class="indent">&nbsp;</span></span>अइसा बिउहार जिन करा कि तू बहोत मजबूत अउ महत्वपूर्ण अहइ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>अइसा जिन दिखावा कि तू बहोत सक्तीसाली अहइ<br> <span class="br-ind"><br><span class="indent">&nbsp;</span></span>अउर अहंकारी जिन बना।’”<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>इ फुरइ अहइ कि कउनो भी मनई<br> <span class="br-ind"><br><span class="indent">&nbsp;</span></span>धरती पइ नीच क महान नाहीं बनाइ सकत।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>परमेस्सर सासक ह।<br> <span class="br-ind"><br><span class="indent">&nbsp;</span></span>परमेस्सर ऍकर फैसला करत ह कि कउन मनई महान होइ।<br> <span class="br-ind"><br><span class="indent">&nbsp;</span></span>परमेस्सर ही कउनो मनई क महत्व स भरा पद पइ बइठावत ह।<br> <span class="br-ind"><br><span class="indent">&nbsp;</span></span>अउर कउनो क महत्वहीन पद पइ उहइ बइठावत ह।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>परमेस्सर क पिआला मिलावटी मधु स भरा बाटइ।<br> <span class="br-ind"><br><span class="indent">&nbsp;</span></span>परमेस्सर दण्ड क इ दाखरस क उड़ेरत ह।<br> <span class="br-ind"><br><span class="indent">&nbsp;</span></span>अउर दुट्ठ जन ओका<br> <span class="br-ind"><br><span class="indent">&nbsp;</span></span>आखिरी बूँद तलक पिअत हीं।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मइँ इ बातन क घोसना करब जउन परमेस्सर सदा बरे करत ह।<br> <span class="br-ind"><br><span class="indent">&nbsp;</span></span>मइँ इस्राएल क परमेस्सर क महिमा क गुण गाउब।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>परमेस्सर कहत ह, “मइँ दुट्ठ लोगन क सक्ती क हटाइ देब।<br> <span class="br-ind"><br><span class="indent">&nbsp;</span></span>किन्तु सबइ नीक लोगन क सम्मान सक्ती स कीन्ह जाइ।”<br></div>
</div>
<!-- PARSED ABOVE; EDITING MAY BREAK PARSER -->
</body></html>