<html><head>
<meta http-equiv="Content-Type" content="text/html;charset=utf-8" />
<title>Ps 76 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 76);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_74.html">74</a> <a href="Ps_75.html">75</a> <b>76</b> <a href="Ps_77.html">77</a> <a href="Ps_78.html">78</a> ... <a href="Ps_150.html">150</a> </div><hr>
<h1>Ps 76</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>संगीत निर्देसक बरे आसाफ क एक ठु भजन, तार वाद्यन क जरिये गवा भवा एक ठु गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>यहूदा क लोग परमेस्सर क जानत हीं।<br> <span class="br-ind"><br><span class="indent">&nbsp;</span></span>इस्राएल जानत ह कि फुरइ परमेस्सर क नाउँ बड़का अहइ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>परमेस्सर क मन्दिर सालेम मँ बना अहइ।<br> <span class="br-ind"><br><span class="indent">&nbsp;</span></span>परमेस्सर क घर सिय्योन क पहाड़े पइ अहइ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>उ जगह पइ परमेस्सर बारत भवा बाणन, ढालन, तरवारन<br> <span class="br-ind"><br><span class="indent">&nbsp;</span></span>अउ जुद्ध क दूसर सस्त्रन क तोड़ दिहस। (सेला)<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, तू प्रकास क संग चमकत ह।<br> <span class="br-ind"><br><span class="indent">&nbsp;</span></span>तू जंगली पहाड़रन स जियादा प्रताप वाला अहइ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ओन सिपाहियन सोचेन कि उ पचे बरिआर अहइँ।<br> <span class="br-ind"><br><span class="indent">&nbsp;</span></span>मुला उ पचे अब रणछेत्रन मँ मरा पड़ा अहइँ।<br> <span class="br-ind"><br><span class="indent">&nbsp;</span></span>ओनकर ल्हासन क लूट लीन्ह ग ह अउर नंगा पड़ा अहइँ।<br> <span class="br-ind"><br><span class="indent">&nbsp;</span></span>ओन बलवान सिपाहियन मँ कउनो अइसा नाहीं रहा, जउन खुद आपन क रच्छा कइ पावत।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>याकूब क परमेस्सर ओन फउजियन पइ फटकारेस।<br> <span class="br-ind"><br><span class="indent">&nbsp;</span></span>अउ उ फउज रथन अउर घोड़न सहित असहा मर गइ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>हे परमेस्सर, तू अद्भुत अहा।<br> <span class="br-ind"><br><span class="indent">&nbsp;</span></span>जब तू कोहाइ जात ह तोहरे समन्वा कउनो मनई टिक नाहीं सकत।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>जब परमेस्सर सरग स निआउ किहस<br> <span class="br-ind"><br><span class="indent">&nbsp;</span></span>तउ सारी धरती डर स काँप गइ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>जब परमेस्सर निआवाधीस क रूप मँ<br> <span class="br-ind"><br><span class="indent">&nbsp;</span></span>धरती क विनम्र लोगन क बचावइ बरे करवाई किहस तब इ भवा।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>हे परमेस्सर, लोगन क उ समइ भी तोहार स्तुति करइ चाही जब उ पचे किरोध मँ होइ।<br> <span class="br-ind"><br><span class="indent">&nbsp;</span></span>जब उ पचे किरोध करइ बंद कइ देइँ तउ उ पचे बरिआर होइ जाइँ।<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>योहवा आपन परमेस्सर क संग वाचा करा<br> <span class="br-ind"><br><span class="indent">&nbsp;</span></span>अउर जउन वाचा किहा ओका पूरा करा।<br> <span class="br-ind"><br><span class="indent">&nbsp;</span></span>लोग हर कउनो ठउर स लोग परमेस्सर क भेंट लिअइहीं<br> <span class="br-ind"><br><span class="indent">&nbsp;</span></span>जउन सम्मान क जोग्य अहइँ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>परमेस्सर महान नेतन क डरावत ह।<br> <span class="br-ind"><br><span class="indent">&nbsp;</span></span>धरती क सबहिं सासक लोग ओकर रुतबा माना।<br></div>
</div>
<!-- PARSED ABOVE; EDITING MAY BREAK PARSER -->
</body></html>