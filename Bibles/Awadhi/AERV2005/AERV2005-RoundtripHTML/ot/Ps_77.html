<html><head>
<meta http-equiv="Content-Type" content="text/html;charset=utf-8" />
<title>Ps 77 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 77);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_75.html">75</a> <a href="Ps_76.html">76</a> <b>77</b> <a href="Ps_78.html">78</a> <a href="Ps_79.html">79</a> ... <a href="Ps_150.html">150</a> </div><hr>
<h1>Ps 77</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>“यदूतन” राग पइ संगीत निर्देसक बरे आसाफ क भजन।</b> <span class="br-p"><br><br></span><span class="br-ind"><br><span class="indent">&nbsp;</span></span>मइँ मदद पावइ बरे परमेस्सर क गोहराउब।<br> <span class="br-ind"><br><span class="indent">&nbsp;</span></span>मइँ परमेस्सर क गोहराउब अउर उ मोका सुनी।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>जब मइँ दुःख मँ रहेउँ तउ मइँ यहोवा क सरण मँ आवा।<br> <span class="br-ind"><br><span class="indent">&nbsp;</span></span>मइँ सारी रात तोह तलक पहोंचइ जूझा हउँ।<br> <span class="br-ind"><br><span class="indent">&nbsp;</span></span>मइँ एका नाहीं छोड़ा अउर आराम तलक नाहीं किहेउँ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मइँ परमेस्सर क याद करत हउँ किन्तु मइँ बेचेन हउँ।<br> <span class="br-ind"><br><span class="indent">&nbsp;</span></span>अउर ओका बतावा कि मइँ कइसा अनुभव करत हउँ।<br> <span class="br-ind"><br><span class="indent">&nbsp;</span></span>किन्तु फुन भी मइँ अइसा नाहीं कइ सकत हउँ।<br> <span class="br-ind"><br><span class="indent">&nbsp;</span></span>मइँ बोलन चाहता रहेउँ, किन्तु मइँ बहोत उदास रहेउँ। (सेला)<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>तू मोका सोवइ नाहीं दिहा।<br> <span class="br-ind"><br><span class="indent">&nbsp;</span></span>मइँ उदास रहेउँ, ऍह बरे मइँ कछू नाहीं कह सकत हउँ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मइँ अतीत क बातन बरे सोचेउँ।<br> <span class="br-ind"><br><span class="indent">&nbsp;</span></span>बहोत दिना पहिले जउन बातन घटी भइ रहिन ओन घटनन क बारे मँ मइँ सोचेउँ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>राति मँ, मइँ आपन गीतन क बारे मँ सोचा करत रहेउँ।<br> <span class="br-ind"><br><span class="indent">&nbsp;</span></span>मइँ आपन आप स बातन किहेउँ।<br> <span class="br-ind"><br><span class="indent">&nbsp;</span></span>मइँ समुझइ बरे जतन किहेउँ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>मोका इ हैरानी अहइ कि “का मोर सुआमी मोका सदा बरे तजि दिहे अहइ?<br> <span class="br-ind"><br><span class="indent">&nbsp;</span></span>का उ हमका फुन नाहीं चाही?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>का परमेस्सर क पिरेम हमेसा बरे खतम होइ गवा अहा?<br> <span class="br-ind"><br><span class="indent">&nbsp;</span></span>का उ मोहे स फिन कबहुँ बात नाहीं करी?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>का परमेस्सर दाया दिखावइ भूल गवा ह?<br> <span class="br-ind"><br><span class="indent">&nbsp;</span></span>का ओकर करुणा किरोध में बदल गइ बाटइ?”<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ फुन इ सोचा करत हउँ, “उ सोच जउन मोका दर्द देत अहइ:<br> <span class="br-ind"><br><span class="indent">&nbsp;</span></span>‘का सर्वोच्च परमेस्सर आपन निज सक्ति दिखावइ बन्द कइ दिहस ह?’”<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>सक्ति भरा उ काम जेनका यहोवा किहस ह ओका याद रखा।<br> <span class="br-ind"><br><span class="indent">&nbsp;</span></span>हाँ उ कामन जेनका तू पहिले किहा ह मोका याद बाटइ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मइँ ओन सबहिं कामन क जेनका तू किहा ह सोचे हउँ।<br> <span class="br-ind"><br><span class="indent">&nbsp;</span></span>जेन कामन क तू किहा मइँ धियान देत हउँ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>हे परमेस्सर, तोहार निवास स्थान पवित्तर अहइँ।<br> <span class="br-ind"><br><span class="indent">&nbsp;</span></span>कउनो भी अइसा महान नाहीं अहइ जइसा तू अहा।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>तू ही उ परमेस्सर अहा जउन अद्भुत काम किहा।<br> <span class="br-ind"><br><span class="indent">&nbsp;</span></span>तू रास्ट्रन क आपन निज महासक्ति देखाँया।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>तू आपन सक्ति क प्रयोग किहा अउर आपन लोगन क बचाइ लिहा।<br> <span class="br-ind"><br><span class="indent">&nbsp;</span></span>तू याकूब अउ यूसुफ क संतानन क बचाइ लिहा।<br></div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, सागर तोहका लखेस अउर जब उ तोहका लखेस तउ डेराइ गवा।<br> <span class="br-ind"><br><span class="indent">&nbsp;</span></span>गहिर समुद्दर डर स थर-थर काँप उठा।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>घनघोर बादरन स ओनकर पानी छूट पड़ा रहा।<br> <span class="br-ind"><br><span class="indent">&nbsp;</span></span>ऊँच बादरन स जोर क गर्जब लोग सुनेन।<br> <span class="br-ind"><br><span class="indent">&nbsp;</span></span>फुन ओन बादरन स बिजुरी क तोहार बाण नीचे चलेन।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>तोहार बिजुरी क गर्जन आंधी भरे हवा मँ फुन गर्जेस,<br> <span class="br-ind"><br><span class="indent">&nbsp;</span></span>तोहार बिजुरी चमचमात भवा जगत पइ चमक उठी।<br> <span class="br-ind"><br><span class="indent">&nbsp;</span></span>धरती हिल गइ अउर थर-थर काँपि गइ।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>हे परमेस्सर, तू गहिर समुद्दर मँ पैदर चल्या।<br> <span class="br-ind"><br><span class="indent">&nbsp;</span></span>तू चलिके ही सागर पार किहा।<br> <span class="br-ind"><br><span class="indent">&nbsp;</span></span>मुला तू कउनो पद चीन्हा नाहीं छोड़्या।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>तू मूसा अउ हारून क उपयोग<br> <span class="br-ind"><br><span class="indent">&nbsp;</span></span>आपन मनवइयन क अगुआई भेड़िन क झुण्ड क नाई करइ मँ किहा।<br></div>
</div>
<!-- PARSED ABOVE; EDITING MAY BREAK PARSER -->
</body></html>