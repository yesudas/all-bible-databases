<html><head>
<meta http-equiv="Content-Type" content="text/html;charset=utf-8" />
<title>Ps 79 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 79);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_77.html">77</a> <a href="Ps_78.html">78</a> <b>79</b> <a href="Ps_80.html">80</a> <a href="Ps_81.html">81</a> ... <a href="Ps_150.html">150</a> </div><hr>
<h1>Ps 79</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>आसाफ क एक ठु गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, विदेसी लोग तोहरे सेवकन क संग लड़इ बरे आवा अहइँ।<br> <span class="br-ind"><br><span class="indent">&nbsp;</span></span>उ मनइयन तोहरे पवित्तर मन्दिर क बर्बाद किहन,<br> <span class="br-ind"><br><span class="indent">&nbsp;</span></span>अउ यरूसलेम क उ पचे खण्डहर बनाइ दिहन।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>तोहरे चेलन क ल्हासन क उ पचे जंगली पंछी क खाइ बरे डाइ दिहन।<br> <span class="br-ind"><br><span class="indent">&nbsp;</span></span>तोहरे मनवइयन क ल्हासन क उ पचे जनावरन क खाइ बरे डाइ दिहन।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ओन लोगन तोहार लोगन क रक्त पानी जइसा यरूसलेम क चारिहुँ कइँती फइलाएन।<br> <span class="br-ind"><br><span class="indent">&nbsp;</span></span>ओनकर ल्हासन क दफनावइ क कउनो भी नाहीं बचा।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>हमार पड़ोसी देस हमका अपमानित किहन ह।<br> <span class="br-ind"><br><span class="indent">&nbsp;</span></span>हमरे आस पास क लोग सबहिं हँसत हीं, अउर हमार मसखरी उड़ावत हीं।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>हे यहोवा कब तलक अइसा रहब्या, का तू सदा क बरे हम पइ कोहान रहब्या?<br> <span class="br-ind"><br><span class="indent">&nbsp;</span></span>का तोहार किरोध आगी क तरह धधकत रही?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>आपन किरोध क ओन रास्ट्रन क विरोध मँ जउन तोहका नाहीं पहिचानतेन मोड़ द्या<br> <span class="br-ind"><br><span class="indent">&nbsp;</span></span>आपन किरोध क ओन रास्ट्रन क खिलाफ मोड़ द्या जउन तोहरे नाउँ क मदद बरे नाहीं पुकारतेन।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>काहेकि उ सबइ रास्ट्र याकूब क नास किहन।<br> <span class="br-ind"><br><span class="indent">&nbsp;</span></span>उ पचे याकूब क देस क नास किहन।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>तू हमरे पुरखन क पापन बरे कृपा कइके हमका सजा जिन द्या।<br> <span class="br-ind"><br><span class="indent">&nbsp;</span></span>हाली करा, तू हम पइ निज करुणा हाली देखॅावा<br> <span class="br-ind"><br><span class="indent">&nbsp;</span></span>काहेकि हम पचन्क बहोत अपमानित बाटइ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>मोर परमेस्सर, मोर उद्धारकर्ता, हमका सहारा द्या।<br> <span class="br-ind"><br><span class="indent">&nbsp;</span></span>आपन ही नाउँ क महिमा बरे हमार मदद करा।<br> <span class="br-ind"><br><span class="indent">&nbsp;</span></span>हमका बचाइ ल्या।<br> <span class="br-ind"><br><span class="indent">&nbsp;</span></span>निज नाउँ क महिमा क खातिर हम लोगन क पाप क प्रायस्चित करा।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>दूसर रास्ट्रन क लोगन क तू इ जिन कहइ द्या,<br> <span class="br-ind"><br><span class="indent">&nbsp;</span></span>“ओनकर परमेस्सर कहाँ बाटइ? का उ ओनका सहारा नाहीं दइ सकत ह?”<br> <span class="br-ind"><br><span class="indent">&nbsp;</span></span>हे परमेस्सर, ओन लोगन क दण्ड द्या ताकि उ सजा क हम भी लखि सकी।<br> <span class="br-ind"><br><span class="indent">&nbsp;</span></span>ओन लोगन क तोहरे सेवकन क मारइ क सजा द्या।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>जेलि मँ बंद भए लोगन क कराहब कृपा कइके सुना।<br> <span class="br-ind"><br><span class="indent">&nbsp;</span></span>हे परमेस्सर, तू निज महासक्ती प्रयोग मँ लिआवा अउर ओन लोगन क बचाइ ल्या जेनका मरइ बरे ही चुना गवा ह।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>हे यहोवा हमरे आस-पास क रास्ट्रन क सात गुना सज़ा द्या<br> <span class="br-ind"><br><span class="indent">&nbsp;</span></span>काहेकि उ पचे तोहका अपमानित किहेन ह।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>हम तउ तोहार लोग अही, हम तोहरे झुण्ड भेड़ी अही जेका तू पालत ह।<br> <span class="br-ind"><br><span class="indent">&nbsp;</span></span>हम तोहार गुनगान सदा करब।<br> <span class="br-ind"><br><span class="indent">&nbsp;</span></span>हे परमेस्सर हम सदा तोहार महिमा क बारे मँ बताउब।<br></div>
</div>
<!-- PARSED ABOVE; EDITING MAY BREAK PARSER -->
</body></html>