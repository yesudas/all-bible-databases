<html><head>
<meta http-equiv="Content-Type" content="text/html;charset=utf-8" />
<title>Ps 8 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 8);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_6.html">6</a> <a href="Ps_7.html">7</a> <b>8</b> <a href="Ps_9.html">9</a> <a href="Ps_10.html">10</a> ... <a href="Ps_150.html">150</a> </div><hr>
<h1>Ps 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>गित्तीथ</b> क संगत पइ संगीत निर्देसक बरे दाऊद क एक ठु पद। <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, हमार सुआमी, तोहार नाउँ सारी भुइँया पइ बहोतइ अद्भुत बाटइ।<br> <span class="br-ind"><br><span class="indent">&nbsp;</span></span>तोहार नाउँ सरगे मँ हर कइँती तोहका बड़कइ देत बाटइ।<br></div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>लरिकन अउ नान्ह गदेलन क मुँहन स, तोहरी बड़कइ क गीत गावा जात हीं।<br> <span class="br-ind"><br><span class="indent">&nbsp;</span></span>तू आपन दुस्मनन क चुप करावइ मँ अइसा करत ह।<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, जब मोर निगाह अकासे पइ पड़त ह, जेका तू आपन हाथे स रच्या ह।<br> <span class="br-ind"><br><span class="indent">&nbsp;</span></span>अउर जब मइँ चाँद तारन क लखत हउँ जउन तोहार रचना बाटइ, तउ मइँ अचम्भा स भरि जात हउँ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>मनइयन तोहरे बरे काहे ऍतना महत्वपूर्ण होइ गएन?<br> <span class="br-ind"><br><span class="indent">&nbsp;</span></span>तू ओनका काहे बरे सुमिरत अहा?<br> <span class="br-ind"><br><span class="indent">&nbsp;</span></span>मनई क पूत तोहरे बरे काहे महत्वपूर्ण बाटइ?<br> <span class="br-ind"><br><span class="indent">&nbsp;</span></span>काहे तू ओन पइ धियान तलक देत अहा?<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>मुला तोहरे बरे मनई महत्वपूर्ण अहइ!<br> <span class="br-ind"><br><span class="indent">&nbsp;</span></span>तू मनई क देवता क प्रतिरूप बनाया ह, अउ ओनके मूँड़े पइ महिमा अउ सम्मान क मुकुट धरे अहा।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>तू आपन सृस्टि क जउन कछू भी रच्या ह<br> <span class="br-ind"><br><span class="indent">&nbsp;</span></span>मनइयन क ओकर हकदार बनाया ह।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>मनई भेड़िन पइ, गोरू धने पइ अउ जंगल क सबहिं हिंसक जन्तुअन पइ राज्ज करत ह।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>उ अकासे मँ पंछियन पइ<br> <span class="br-ind"><br><span class="indent">&nbsp;</span></span>अउ समुद्दर मँ तैरत भए जलचरन पइ राज्ज करत ह।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>हे यहोवा, हमार सुआमी, सारी धरती पइ तोहार नाउँ बहोतइ अद्भुत अहइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>