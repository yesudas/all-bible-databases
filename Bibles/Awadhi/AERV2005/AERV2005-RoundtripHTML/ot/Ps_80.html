<html><head>
<meta http-equiv="Content-Type" content="text/html;charset=utf-8" />
<title>Ps 80 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 80);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_78.html">78</a> <a href="Ps_79.html">79</a> <b>80</b> <a href="Ps_81.html">81</a> <a href="Ps_82.html">82</a> ... <a href="Ps_150.html">150</a> </div><hr>
<h1>Ps 80</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>करार क कुमुदिनी धुन पइ संगीत निर्देसक बरे आसाफ क एक ठु स्तुति गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>हे इस्राएल क चरवाहा, तू हमार सुनि ल्या।<br> <span class="br-ind"><br><span class="indent">&nbsp;</span></span>तू जउन यूसुफ क लोगन क अगुवाई करत ह।<br> <span class="br-ind"><br><span class="indent">&nbsp;</span></span>तू जउन राजा क तरह करूब सरगदूत पइ विराजत अहा।<br> <span class="br-ind"><br><span class="indent">&nbsp;</span></span>तू आपन आप क परगट करा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>एप्रैम, बिन्यामीन अउ मनस्से क सामने तू आपन महिमा देखावा,<br> <span class="br-ind"><br><span class="indent">&nbsp;</span></span>अउर आपन सक्ति स हमका बचाइ ल्या।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>हे परमेस्सर, हमका आपन बरे पुन: स्थापित कइ ल्या।<br> <span class="br-ind"><br><span class="indent">&nbsp;</span></span>तू हम लोगन पइ कृपा करा ताकि हम लोग बच सकी।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>हे सर्वसक्तिमान परमेस्सर यहोवा, कब तलक तू कोहान रहब्या<br> <span class="br-ind"><br><span class="indent">&nbsp;</span></span>अउर कब तलक तू हमरी पराथना क रद्द करब्या।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>आपन मनवइयन क तू बस खाइ क आँसू दिहा ह।<br> <span class="br-ind"><br><span class="indent">&nbsp;</span></span>तू आपन मनवइयन क पिअइ बरे आँसुअन स लबालब पिआला दिहा।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>तू हम लोगन क कूछ अइसा बिसय बनइ दिहा जउने पइ हमार पड़ोसियन झगड़त हीं।<br> <span class="br-ind"><br><span class="indent">&nbsp;</span></span>हमार दुस्मन हम लोगन क मसखरी उड़ावत हीं।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>हे परमेस्सर तू हम लोगन क आपन बरे पुनःस्थापित कइ ल्या।<br> <span class="br-ind"><br><span class="indent">&nbsp;</span></span>तू हम लोगन पइ कृपा करा ताकि हम बच सकी।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>पुराने जमाना मँ, तू हमका एक ठु बहोत महत्वपूर्ण पउधा सा समुझया।<br> <span class="br-ind"><br><span class="indent">&nbsp;</span></span>तू आपन दाखलता मिस्र स बाहेर लिआया।<br> <span class="br-ind"><br><span class="indent">&nbsp;</span></span>तू दूसर लोगन क इ धरती तजि देइ क मजबूर किहा<br> <span class="br-ind"><br><span class="indent">&nbsp;</span></span>अउर हिआँ तू आपन खुद क दाखलता रोप दिहा।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>तू दाखलता रोपइ क धरती तइयार किहा, ओकरी जड़न क पक्की करइ बरे तू सहारा दिहा<br> <span class="br-ind"><br><span class="indent">&nbsp;</span></span>अउर फिन हाली ही दाखलता धरती पइ हर कइँती फइल गइ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>इ आपन छाया स पहाड़न क ढाँपि लिहा<br> <span class="br-ind"><br><span class="indent">&nbsp;</span></span>हिआँ तलक कि ओकर पात बड़का देवदार बृच्छ क भी ढाँकि लिहस।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ऍकर दाखलता भूमध्य सागर तलक फइलि गइन।<br> <span class="br-ind"><br><span class="indent">&nbsp;</span></span>ऍकर जड़ परात नदी तलक फइला गइ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>हे परमेस्सर, तू उ सबइ देवार काहे गिराइ दिहा, जउन तोहरी दाखलता क रच्छा करत रही।<br> <span class="br-ind"><br><span class="indent">&nbsp;</span></span>अब उ हर कउनो जउन हुवाँ स गुजरत ह, हुवाँ स अंगूर क तोड़ लेत हीं।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>बनैला सुअरन आवत हीं, अउर तोहार दाखलता क रौंदन भए गुजर जात हीं।<br> <span class="br-ind"><br><span class="indent">&nbsp;</span></span>जंगली जनावर आवत हीं, अउर ओकर पातिन चर जात हीं।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>हे सर्वसक्तीमान परमेस्सर, वापिस आवा।<br> <span class="br-ind"><br><span class="indent">&nbsp;</span></span>फुन स आपन दाखलता पइ सरगे स खाले लखा, अउर एकर रच्छा करा।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>हे परमेस्सर, आपन उ जड़ क लखा, जेका तू खूद आपन हाथे स रोपे रह्या।<br> <span class="br-ind"><br><span class="indent">&nbsp;</span></span>इ नान्ह पौधन क लखा जेका तू बढ़ाया ह।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>तोहार दाखलता गोबर क उपलन जइसा आगी मँ जरावा गवा।<br> <span class="br-ind"><br><span class="indent">&nbsp;</span></span>तोहरे डाँट फटकारन क कारण एकर लता नास होइ गवा।<br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, तू आपन हाथ उ मनई पइ धरा जउन तोहरे दाहिन कइँती अहइ।<br> <span class="br-ind"><br><span class="indent">&nbsp;</span></span>उ मनई<sup class="fnm"><a name="fnm1" href="#fn1">1</a></sup> पइ आपन हथवा धरा जेका तू खुद पाल्या।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>तउ मइँ तोहका नाहीं तजब।<br> <span class="br-ind"><br><span class="indent">&nbsp;</span></span>तू हम पचन क नवा जिन्नगी द्या ताकि हम लोग तोहार आराधना करइ सकब।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>सर्वसक्तिमान यहोवा परमेस्सर, तू आपन बरे पुनःस्थापित कइ ल्या।<br> <span class="br-ind"><br><span class="indent">&nbsp;</span></span>तू हम लोगन पइ कृपा करा ताकि हम पचे जी सकी।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->मनई <!--raw 1 bo --></em><!--endraw 1-->साब्दिक अर्थ, “मनई क पूत।”</div>
</div>
<!-- PARSED ABOVE; EDITING MAY BREAK PARSER -->
</body></html>