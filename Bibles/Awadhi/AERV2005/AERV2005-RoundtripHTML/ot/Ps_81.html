<html><head>
<meta http-equiv="Content-Type" content="text/html;charset=utf-8" />
<title>Ps 81 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 81);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_79.html">79</a> <a href="Ps_80.html">80</a> <b>81</b> <a href="Ps_82.html">82</a> <a href="Ps_83.html">83</a> ... <a href="Ps_150.html">150</a> </div><hr>
<h1>Ps 81</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>संगीत निर्देसक बरे आसाफ क एक ठु गीत गित्तीथ</b> वाद्य यंत्र क संग गावा भवा। <span class="br-p"><br><br></span><span class="br-ind"><br><span class="indent">&nbsp;</span></span>परमेस्सर जउन हमार सक्ति अहइ ओकरे बरे आनन्द क गीत गावा।<br> <span class="br-ind"><br><span class="indent">&nbsp;</span></span>याकूब क परमेस्सर क जय जयकार करा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>संगीत सुरू करा।<br> <span class="br-ind"><br><span class="indent">&nbsp;</span></span>तम्बूरा बजावा।<br> <span class="br-ind"><br><span class="indent">&nbsp;</span></span>वीणा सारंगी स मधुर धुन निकारा।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>नवा चंदा क समय मँ तू पचे नरसिंहा फूँका।<br> <span class="br-ind"><br><span class="indent">&nbsp;</span></span>पूर्णमासी क अवसर पइ तू पचे हम लोगन क त्यौहार क दिन मँ नरसिंहा फूँका।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>इस्राएल क लोगन क बरे अइसा ही नेम अहइ।<br> <span class="br-ind"><br><span class="indent">&nbsp;</span></span>इ आदेस परमेस्सर याकूब क दिहस ह।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>परमेस्सर यूसुफ क संग एक करार तब किहे रहा<br> <span class="br-ind"><br><span class="indent">&nbsp;</span></span>जब उ मिस्र गवा रहा<br> <span class="br-ind"><br><span class="indent">&nbsp;</span></span>जहाँ उ उ रास्ट्र क भाखा नाहीं जानेस रहेन।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>परमेस्सर कहत ह, “तोहरे काँधे क बोझा मइँ लइ लिहेउँ ह।<br> <span class="br-ind"><br><span class="indent">&nbsp;</span></span>ओकर हाथन मँ मजदूर क टोपा मँ स छुरावा गवा।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>जब तू मुसीबत मँ रह्या तू मदद क गोहार लगाया अउर मइँ तोहका बचाएउँ।<br> <span class="br-ind"><br><span class="indent">&nbsp;</span></span>मइँ तूफानी बदरन मँ छुपा रहेउँ अउर मइँ तू पचन्क जवाब दिहेउँ।<br> <span class="br-ind"><br><span class="indent">&nbsp;</span></span>मइँ तू पचन्क मरिबा क जल क लगे परखेउँ।”<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>“अरे मोर मनइयो, तू पचे मोर बात सुना।<br> <span class="br-ind"><br><span class="indent">&nbsp;</span></span>अउर मइँ तू पचन्क चेताउनी देब।<br> <span class="br-ind"><br><span class="indent">&nbsp;</span></span>इस्राएल, तू मोका सुन्या।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>तू कउनो कउनो बिदेसी देवता क पूजा जिन करा।<br> <span class="br-ind"><br><span class="indent">&nbsp;</span></span>कउनो बिदेसी लोगन क देवता क समन्वा आपन मुँड़ि जिन झुकावा।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>मइँ, यहोवा तोहार परमेस्सर हउँ।<br> <span class="br-ind"><br><span class="indent">&nbsp;</span></span>मइँ उहइ परमेस्सर हउँ<br> <span class="br-ind"><br><span class="indent">&nbsp;</span></span>जउन तू पचन्क मिस्र स बाहेर लिआए रहेउँ।<br> <span class="br-ind"><br><span class="indent">&nbsp;</span></span>तू आपन मुँहना खोला, मइँ ओका भर देब।<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>“मुला मोर मनइयन मोर नाहीं सुनेन।<br> <span class="br-ind"><br><span class="indent">&nbsp;</span></span>इस्राएल मोर आग्या नाहीं मानेस।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>एह बरे मइँ ओनका ओकरे हठी जिद् पइ छोर दिहेउँ।<br> <span class="br-ind"><br><span class="indent">&nbsp;</span></span>इस्राएली लोग उहइ चिजियन क किहेन जेका उ उत्तिम समझेन।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>भला होत इस्राएल क लोग मोर बात सुन लेतेन,<br> <span class="br-ind"><br><span class="indent">&nbsp;</span></span>अउर उ लोग वइसी ही जिन्नगी जिअतेन जइसा मइँ ओहसे चाहत रहेउँ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>तब मइँ इस्राएल क दुस्मनन क हाली हराइ देतेउँ।<br> <span class="br-ind"><br><span class="indent">&nbsp;</span></span>अउर मइँ ओन लोगन क सजा देतेउँ जउन इस्राएल क दुःख देतेन।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>तब यहोवा क दुस्मन डर स थर-थर काँपत हीं।<br> <span class="br-ind"><br><span class="indent">&nbsp;</span></span>अउर उ पचे सदा सर्वदा सजा पइहीं।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>परमेस्सर आपन चेलन क उत्तम गोहूँ देइ।<br> <span class="br-ind"><br><span class="indent">&nbsp;</span></span>चट्टान ओनका समूर्ण तृप्त होइ तलक सहद देब।”<br></div>
</div>
<!-- PARSED ABOVE; EDITING MAY BREAK PARSER -->
</body></html>