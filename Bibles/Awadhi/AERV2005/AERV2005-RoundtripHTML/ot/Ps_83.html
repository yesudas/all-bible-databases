<html><head>
<meta http-equiv="Content-Type" content="text/html;charset=utf-8" />
<title>Ps 83 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 83);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_81.html">81</a> <a href="Ps_82.html">82</a> <b>83</b> <a href="Ps_84.html">84</a> <a href="Ps_85.html">85</a> ... <a href="Ps_150.html">150</a> </div><hr>
<h1>Ps 83</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>आसाफ क एक ठु भजन।</b> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, तू मौन जिन रहा! चुपचाप जिन रहा।<br> <span class="br-ind"><br><span class="indent">&nbsp;</span></span>हे सर्वसक्तिमान परमेस्सर,<br> <span class="br-ind"><br><span class="indent">&nbsp;</span></span>कृपा कइके सान्त जिन रहा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>हे परमेस्सर, तोहार दुस्मन तोहरे विरोध मँ सड्यंत्र रचत बाटेन।<br> <span class="br-ind"><br><span class="indent">&nbsp;</span></span>जउन तोहसे घिना करत हीं अहंकारी बन जात हीं।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>उ पचे तोहरे मनवइयन क खिलाफ सडयंत्र रचत बाटेन।<br> <span class="br-ind"><br><span class="indent">&nbsp;</span></span>तोहार दुस्मन ओन लोगन क खिलाफ जउन तोहका पिआरा अहइँ सबइ जोजना बनावत अहइँ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>उ सबइ दुस्मन कहत अहइँ, “आवा, हम ओन लोगन क पूरी तरह मेट डाइ।<br> <span class="br-ind"><br><span class="indent">&nbsp;</span></span>तब कउनो भी मनई इस्राएल क नाउँ सुमिरन नाहीं करी।”<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>काहेकि इ सबहिं रास्ट्रन इकट्ठा होइके तोहरे विरोध मँ जोजना बनावत हीं।<br> <span class="br-ind"><br><span class="indent">&nbsp;</span></span>उ पचे तोहार खिलाफ एक ठ समझौता किहेन।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>उ पचे इ सामिल परिवारन एदोमी, इस्माएली, मोआबी अउर हाजिरा क संतानन क पूतन,<br> <span class="br-ind"><br><span class="indent">&nbsp;</span></span>गबाली अउर, अम्मोनी, अमालेकी अउर पलिस्ती,<br> <span class="br-ind"><br><span class="indent">&nbsp;</span></span>अउर सूर क लोगन क परिवारन क इ सबइ लोग हम लोगन क खिलाफ जुद्ध करइ बरे एक जुट होइ गएन।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>हिआँ तलक कि अस्सूरी भी ओन लोगन स मिल गएन।<br> <span class="br-ind"><br><span class="indent">&nbsp;</span></span>उ पचे लूत क संतानन क बहोत बलवान बनाएन।<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर तू दुस्मनन क वइसेन हरावा जइसेन तू मिद्यानी लोगन क,<br> <span class="br-ind"><br><span class="indent">&nbsp;</span></span>सिसरा क, यार्बान क, किसोन नदी क लगे याबीन क हराया।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>उ पचे एन्दोर मँ नास भएन।<br> <span class="br-ind"><br><span class="indent">&nbsp;</span></span>ओनकर ल्हासन धरती पइ पड़ी सड़त रहिन।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>दुस्मनन क सेनापतियन क वइसेन हरावा जइसेन तू ओरबे अउ जायेब क संग किहे रह्या।<br> <span class="br-ind"><br><span class="indent">&nbsp;</span></span>ओकरे सेनापतियन क वइसेन हरावा जइसेन तू जेबह अउ सलमुन्ना क संग किहा।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>हे परमेस्सर, उ सबइ लोग हम पचन क धरती<br> <span class="br-ind"><br><span class="indent">&nbsp;</span></span>तजइ क दबावइ चाहत रहेन।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>मोर परमेस्सर ओनका तू उखड़ा भवा पौधा सा बनावा जेका आँधी उड़ाइ लइ जात ह।<br> <span class="br-ind"><br><span class="indent">&nbsp;</span></span>ओन लोगन क अइसेन बिखराइ द्या जइसे भूसा क आँधी बिखराइ देत ह।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>दुस्मन क अइसेन बर्बाद करा जइसे वन क आगी बृच्छन क बर्बाद करत ह,<br> <span class="br-ind"><br><span class="indent">&nbsp;</span></span>अउर जइसेन जंगली आगी पहाड़न क बार डावत ह।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>एह बरे ओनका आँधी क नाईं पाछा करा अउर ओनका कँपावा<br> <span class="br-ind"><br><span class="indent">&nbsp;</span></span>अउ फूँकिके उड़ा द्या जइसे कि आँधी करत ह।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>हे यहोवा उ सबइ क लज्जा स भरि द्या<br> <span class="br-ind"><br><span class="indent">&nbsp;</span></span>कि लोग तोहरे बारे मँ जानइ बरे तोहका तलास करइँ।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>हे यहोवा, ओन लोगन क भयभीत कइ द्या अउ ओन लोगन क हमेसा अपमानित करा,<br> <span class="br-ind"><br><span class="indent">&nbsp;</span></span>ताकि उ तिरस्कार मँ मरि जाइँ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>तउ उ पचे जनिहीं कि तू यहोवा अहा!<br> <span class="br-ind"><br><span class="indent">&nbsp;</span></span>अउर तू ही अकेल्ला सर्वोच्च परमेस्सर अहइ<br> <span class="br-ind"><br><span class="indent">&nbsp;</span></span>जउन सारे संसार पइ सासन करत अहा।<br></div>
</div>
<!-- PARSED ABOVE; EDITING MAY BREAK PARSER -->
</body></html>