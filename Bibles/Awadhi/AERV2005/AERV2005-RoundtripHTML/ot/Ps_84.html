<html><head>
<meta http-equiv="Content-Type" content="text/html;charset=utf-8" />
<title>Ps 84 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 84);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_82.html">82</a> <a href="Ps_83.html">83</a> <b>84</b> <a href="Ps_85.html">85</a> <a href="Ps_86.html">86</a> ... <a href="Ps_150.html">150</a> </div><hr>
<h1>Ps 84</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>गित्तिथ</b> क वाद्य यंत्र क संग संगीत निर्देसक बरे कोरह क पूरन बरे भजन गीत। <span class="br-p"><br><br></span><span class="br-ind"><br><span class="indent">&nbsp;</span></span>सर्वसक्तिमान यहोवा, फुरइ तोहार पवित्तर मन्दिर केतॅना मनोहर अहइ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>मोर इच्छा अहइ कि मइँ यहोवा क मन्दिर क आंगन मँ रहेउँ।<br> <span class="br-ind"><br><span class="indent">&nbsp;</span></span>मइँ तोहार आवइ क बाट जोहत भए थक गवा हउँ।<br> <span class="br-ind"><br><span class="indent">&nbsp;</span></span>मोर पूरा सरीर जिअत यहोवा क संग होइ बरे रोवत ह।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>सर्वसक्तिमान यहोवा, मोर राजा, मोर परमेस्सर,<br> <span class="br-ind"><br><span class="indent">&nbsp;</span></span>गौरइया अउ सूपाबेनी तलक क आपन झोंझ होत हीं।<br> <span class="br-ind"><br><span class="indent">&nbsp;</span></span>इ सबइ पंछी तोहरी बेदी क लगे झोंझ बनावत ही<br> <span class="br-ind"><br><span class="indent">&nbsp;</span></span>अउर ओनहीं घोसलन मँ ओनकइ बच्चे होत हीं।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>जउन लोग तोहरे मन्दिर मँ रहत हीं, बहोत खुस रहत हीं।<br> <span class="br-ind"><br><span class="indent">&nbsp;</span></span>उ पचे तउ सदा ही तोहार गुन गावत हीं।<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>उ सबइ लोग आपन हिरदइ मँ गीतन क संग जउन तोहरे मन्दिर मँ आवत हीं,<br> <span class="br-ind"><br><span class="indent">&nbsp;</span></span>बहोतइ आनन्दित अहइँ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>उ सबइ खुस लोग बाका घाटि<br> <span class="br-ind"><br><span class="indent">&nbsp;</span></span>जेका परमेस्सर झरना क तरह बनाएस ह<br> <span class="br-ind"><br><span class="indent">&nbsp;</span></span>गुजरत हीं गर्मी क गिरत भइ बर्खा क बूँदन जल क सरोवर बनावत हीं।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>लोग आपन परमेस्सर स मिलइ बरे सहर स सहर होत भए<br> <span class="br-ind"><br><span class="indent">&nbsp;</span></span>इ रास्ता पइ सिय्योन पहाड़ पइ जात हीं।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>फउजन क परमेस्सर यहोवा, मोर पराथना सुना।<br> <span class="br-ind"><br><span class="indent">&nbsp;</span></span>याकूब क परमेस्सर तू मोर सुनि ल्या।<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>परमेस्सर, हमरे संरच्छक क रच्छा करा।<br> <span class="br-ind"><br><span class="indent">&nbsp;</span></span>आपन अभिसिक्त भए राजा पइ दयालु ह्वा<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>हे परमेस्सर, कहूँ अउर हजार दिन ठहरइ स<br> <span class="br-ind"><br><span class="indent">&nbsp;</span></span>तोहरे मन्दिर मँ एक दिन ठहरब उत्तिम अहइ।<br> <span class="br-ind"><br><span class="indent">&nbsp;</span></span>दुट्ठ लोग क बीच बसइ स,<br> <span class="br-ind"><br><span class="indent">&nbsp;</span></span>आपन परमेस्सर क मन्दिर क दुआरे क लगे खड़ा रइहउँ इहइ उत्तिम बाटइ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>यहोवा हम लोगन क सूर्य अउर ढार अहइ।<br> <span class="br-ind"><br><span class="indent">&nbsp;</span></span>यहोवा महिमा अउ सम्मान देइ।<br> <span class="br-ind"><br><span class="indent">&nbsp;</span></span>उ जउन खरी जिन्नगी गुजारत ह<br> <span class="br-ind"><br><span class="indent">&nbsp;</span></span>ओका उ हर एक नीक चीज देत ह।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>हे सर्वसक्तिमान यहोवा,<br> <span class="br-ind"><br><span class="indent">&nbsp;</span></span>जउन लोग तोहरे भरोसे अहइँ उ पचे फुरइ बहोत खुस अहइँ।<br></div>
</div>
<!-- PARSED ABOVE; EDITING MAY BREAK PARSER -->
</body></html>