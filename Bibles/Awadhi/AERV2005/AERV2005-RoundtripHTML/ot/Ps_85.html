<html><head>
<meta http-equiv="Content-Type" content="text/html;charset=utf-8" />
<title>Ps 85 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 85);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_83.html">83</a> <a href="Ps_84.html">84</a> <b>85</b> <a href="Ps_86.html">86</a> <a href="Ps_87.html">87</a> ... <a href="Ps_150.html">150</a> </div><hr>
<h1>Ps 85</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>संगीत निर्देसक बरे कोरह क पूतन बरे एक ठु भजन।</b> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, तू आपन देस पइ कृपालु भवा।<br> <span class="br-ind"><br><span class="indent">&nbsp;</span></span>तू विदेस भुइँया मँ स याकूब क सन्तानन वापिस लिआवा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>हे यहोवा, तू आपन लोगन क पापन्क छिमा करा।<br> <span class="br-ind"><br><span class="indent">&nbsp;</span></span>तू ओनकर सबइ पाप मेट द्या। (सेला)<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, कोहाइ जाब क तजि द्या।<br> <span class="br-ind"><br><span class="indent">&nbsp;</span></span>अउर तू आपन गुस्सा क लइ लिहा।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>परमेस्सर, हमार मुक्तिदाता, कृपा कइके हम पचन पइ कोहाइ जाब तजि द्या<br> <span class="br-ind"><br><span class="indent">&nbsp;</span></span>अउर हम लोगन क फुन हमार भुइयाँ पइ वापिस लइ आवा।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>का तू हमेसा हमेसा कोहान रहब्या?<br> <span class="br-ind"><br><span class="indent">&nbsp;</span></span>का तू सदा आपन कोहान जारी रखब्या?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>कृपा कइके हमका फुन जिआइ द्या<br> <span class="br-ind"><br><span class="indent">&nbsp;</span></span>ताकि तोहार लोग तोहसे फुन स खुस होइ सकइँ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>हे यहोवा, तू हमका आपन बिस्सासनीय पिरेम देखावा।<br> <span class="br-ind"><br><span class="indent">&nbsp;</span></span>हमार रच्छा करा।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>जउन परमेस्सर कहत ह, मइँ ओह पइ कान दिहेउँ।<br> <span class="br-ind"><br><span class="indent">&nbsp;</span></span>उ अपने लोगन अउर अपने बिस्सासी चेलों से सान्ति क वाचा करत ह<br> <span class="br-ind"><br><span class="indent">&nbsp;</span></span>उ नाहीं चाहत ह कि उ पचे बेवकूफी क राहे पइ लउटि जाइँ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>फुरइ, ओकर उद्धार ओन लोगन क निचके बाटइ जउन ओहसे डेरात ह,<br> <span class="br-ind"><br><span class="indent">&nbsp;</span></span>एह बरे ओकर महिमा तोहार देस मँ निवास करी।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>पिरेम अउर सच्चाई एक साथ मिलब।<br> <span class="br-ind"><br><span class="indent">&nbsp;</span></span>धर्मता अउ सान्ति एक दूसर क चुम्मा क संग स्वागत करिहीं।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>सच्चाई धरती स अंकुरित होइहीं,<br> <span class="br-ind"><br><span class="indent">&nbsp;</span></span>अउर धार्मिकता अकासे स बसिर्हीं।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>यहोवा बहोत स उत्तिम वस्तुअन क देइहीं।<br> <span class="br-ind"><br><span class="indent">&nbsp;</span></span>अउर हमार धरती प्रचुर मात्रा मँ फसल उपजिहीं।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>परमेस्सर क अगवा अगवा नेकी चली,<br> <span class="br-ind"><br><span class="indent">&nbsp;</span></span>अउर उ ओकरे बरे राह बनाई।<br></div>
</div>
<!-- PARSED ABOVE; EDITING MAY BREAK PARSER -->
</body></html>