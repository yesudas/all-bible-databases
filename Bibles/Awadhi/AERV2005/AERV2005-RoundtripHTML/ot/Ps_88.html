<html><head>
<meta http-equiv="Content-Type" content="text/html;charset=utf-8" />
<title>Ps 88 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 88);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_86.html">86</a> <a href="Ps_87.html">87</a> <b>88</b> <a href="Ps_89.html">89</a> <a href="Ps_90.html">90</a> ... <a href="Ps_150.html">150</a> </div><hr>
<h1>Ps 88</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>संगीत निर्देसक बरे। कोरह परिवारन एज्रा-बंसी हेमान क एक ठु कलात्मक। “माहलाथ लआन्नोथ” राग पइ।</b> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर यहोवा, तू मोर उद्धारकर्त्ता अहा।<br> <span class="br-ind"><br><span class="indent">&nbsp;</span></span>मइँ तोहार रात-दिन विनती करत रहत हउँ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>कृपा कइके मोर पराथना पइ धियान द्या।<br> <span class="br-ind"><br><span class="indent">&nbsp;</span></span>मोह पइ दाया कइके मोर पराथना सुना।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मइँ आपन दुर्दसा स तंग होइ गवा हँउ।<br> <span class="br-ind"><br><span class="indent">&nbsp;</span></span>बस मइँ हाली ही मरि जाब।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>लोग मोरे संग मुर्दा जइसा बेउहार करइ लागेन ह।<br> <span class="br-ind"><br><span class="indent">&nbsp;</span></span>उ मनई क तरह जउन जिअत रहइ बरे बहोत कमजोर अहइँ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>मोका मुर्दा लोगन क बीच मँ रखा गवा ह।<br> <span class="br-ind"><br><span class="indent">&nbsp;</span></span>मइँ कब्र क मुर्दन जइसा हउँ<br> <span class="br-ind"><br><span class="indent">&nbsp;</span></span>जेका तू बिसर जाब्या।<br> <span class="br-ind"><br><span class="indent">&nbsp;</span></span>अउर जेका तोहरे उपस्थिति स हटाई दीन्ह गवा अहइ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>हे यहोवा, तू मोका कब्र क सबसे गहरी खाईं मँ डाइ दिहा ह।<br> <span class="br-ind"><br><span class="indent">&nbsp;</span></span>तू मोका घोर अँधेरी जगह मँ रख दिहा ह।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>हे परमेस्सर, तोहका मोह पइ किरोध रहा,<br> <span class="br-ind"><br><span class="indent">&nbsp;</span></span>एह बरे तू मोका आपन किरोध क तरंगन स बर्बाद किहा ह।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>तू मोका मोरे मीत लोगन स अलगाइ दिहा।<br> <span class="br-ind"><br><span class="indent">&nbsp;</span></span>एह बरे उ पचे मोसे अलग रहइ क जतन करत अहइँ,<br> <span class="br-ind"><br><span class="indent">&nbsp;</span></span>काहेकि तू मोका अइसा मनई बनाए अहा जेका कउनो भी छुअइ नाहीं चाहत ह।<br> <span class="br-ind"><br><span class="indent">&nbsp;</span></span>मइँ आपन घरे क ही भीतरे बंदी बनि गवा हउँ<br> <span class="br-ind"><br><span class="indent">&nbsp;</span></span>अउर मइँ बाहेर जाइ नाहीं सकत हउँ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>विपदा क कारण मोर आँखिन मँ पीड़ा अहइँ।<br> <span class="br-ind"><br><span class="indent">&nbsp;</span></span>हे यहोवा, मइँ तोहसे निरन्तर पराथना करत हउँ<br> <span class="br-ind"><br><span class="indent">&nbsp;</span></span>अउर तोहार समर्थन मँ मइँ आपन हाथ उठावत हउँ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>हे यहोवा, का तू मृतक लोगन बरे अचरज भरा काम करब्या?<br> <span class="br-ind"><br><span class="indent">&nbsp;</span></span>का इ सम्भव अहइ कि एक मरा भवा आतिमा तोहार उपासना करी? (सेला)<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>जउन मरा भए अहइँ उ पचे आपन कब्र मँ स ओकरे कइँती तोहरे पिरेम क बारे मँ बताइ सकतेन।<br> <span class="br-ind"><br><span class="indent">&nbsp;</span></span>मरे भए लोगन मृत्युलोक स ओकरे कइँती तोहरी बिस्सास क नाहीं बताइ सकतेन।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मरे भए लोग अँधियारे मँ सोवत हीं उ पचे ओन अद्भुत बातन क जेनका तू करत अहा, नाहीं लखि सकतेन।<br> <span class="br-ind"><br><span class="indent">&nbsp;</span></span>उ पचे छोड़ा भवा भुइँया मँ तोहार कीन्ह भवा धार्मिकता क बारे मँ नाहीं बताइ सकतेन।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>मुला मइँ मदद बरे तोहका गोहराएउँ ह, हे यहोवा।<br> <span class="br-ind"><br><span class="indent">&nbsp;</span></span>हर भिन्सारे मइँ तोहार समन्वा पराथना करत हउँ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>हे यहोवा, तू मोका काहे तजि दिहा ह?<br> <span class="br-ind"><br><span class="indent">&nbsp;</span></span>तू मोर सुनइ स काहे मना करत अहा?<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>बचपन स ही मइँ सतावा गवा हउँ<br> <span class="br-ind"><br><span class="indent">&nbsp;</span></span>अउर मउत क धमकी दीन्ह गवा हउँ, मइँ असहाय हउँ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>तोहार गुस्सा मोका ढाँपि लिहे अहइ<br> <span class="br-ind"><br><span class="indent">&nbsp;</span></span>अउर तोहार आतंक मोका मार डावत ह।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>उ मोका बाढ़ क पानी क समान चारिहुँ कइँती स घेरिके राखेस ह।<br> <span class="br-ind"><br><span class="indent">&nbsp;</span></span>उ मोका पूरी तरह स ढाँपिके राखेस ह।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>हे यहोवा, तू मोरे मीत अउ प्रिय मनइयन क मोका छोड़िके चला जाइ क मजबूर कइ दिहा।<br> <span class="br-ind"><br><span class="indent">&nbsp;</span></span>मोरे संग सिरिफ केवल अँधियारा ही रहत ह।<br></div>
</div>
<!-- PARSED ABOVE; EDITING MAY BREAK PARSER -->
</body></html>