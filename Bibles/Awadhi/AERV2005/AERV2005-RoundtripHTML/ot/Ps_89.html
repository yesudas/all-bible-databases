<html><head>
<meta http-equiv="Content-Type" content="text/html;charset=utf-8" />
<title>Ps 89 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 89);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_87.html">87</a> <a href="Ps_88.html">88</a> <b>89</b> <a href="Ps_90.html">90</a> <a href="Ps_91.html">91</a> ... <a href="Ps_150.html">150</a> </div><hr>
<h1>Ps 89</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>एज्रा-वंसी एथान क एक ठु मस्किल।</b> <span class="br-p"><br><br></span><span class="br-ind"><br><span class="indent">&nbsp;</span></span>मइँ हमेसा यहोवा क पिरेम क गीतन क गाउब।<br> <span class="br-ind"><br><span class="indent">&nbsp;</span></span>मइँ ओकरी हमेसा ओकरी बिस्सासी क गीत गावत रहब।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>हे यहोवा, मोका सचमुच बिस्सास अहइ, तोहार पिरेम अमर अहइ।<br> <span class="br-ind"><br><span class="indent">&nbsp;</span></span>तोहार बिस्सास लम्बी अकास क नाईं अहइ।<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा परमेस्सर कहत ह, “मइँ आपन चुने भए राजा क संग एक ठु करार किहेउँ ह।<br> <span class="br-ind"><br><span class="indent">&nbsp;</span></span>आपन सेवक दाऊद क मइँ वचन दिहेउँ ह:<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>‘दाऊद तोहरे बंस क मइँ हमेसा बरे अमर बनाउब।<br> <span class="br-ind"><br><span class="indent">&nbsp;</span></span>तोहरे राज्ज सदा सदा बरे बनाइ रखबेउँ।’”<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, तोहरे ओन अद्भुत करमन क अकास स्तुति करत हीं।<br> <span class="br-ind"><br><span class="indent">&nbsp;</span></span>सरगदूतन क सभा तोहरी ईमानदारी क गीत गावत हीं।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>सरगे मँ कउनो मनई यहोवा क तुलना नाहीं कइ सकत।<br> <span class="br-ind"><br><span class="indent">&nbsp;</span></span>कउनो भी देवता यहोवा क समान नाहीं।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>पवित्तर सरगदूतन क सभा मँ परमेस्सर अत्यंत सम्मानित बाटइ।<br> <span class="br-ind"><br><span class="indent">&nbsp;</span></span>उ सबइ जउन ओकर चारिहुँ कइँती अहइ,<br> <span class="br-ind"><br><span class="indent">&nbsp;</span></span>क जरूर डरइ चाही अउर ओकर आदर करइ चाही।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>सर्वसक्तिमान परमेस्सर यहोवा, तोहस जियादा कउनो सक्तिसाली नाहीं अहइ।<br> <span class="br-ind"><br><span class="indent">&nbsp;</span></span>अउर यहोवा तू हमेसा भरोसेमन्द अहा।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>तू गरजत समुद्दर पइ सासन करत अहा।<br> <span class="br-ind"><br><span class="indent">&nbsp;</span></span>तू ओकर उमंगित तंरगन क सांत करत अहा।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>हे परमेस्सर, तू ही अहा जउन राहाब<sup class="fnm"><a name="fnm1" href="#fn1">1</a></sup> क हराए रह्या अउर ओका जुद्ध मँ मार डाए रह्या।<br> <span class="br-ind"><br><span class="indent">&nbsp;</span></span>तू आपन महासक्ति स आपन दुस्मन बिखराइ दिह्या।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>सरग अउ धरती तोहार अहइ।<br> <span class="br-ind"><br><span class="indent">&nbsp;</span></span>उ तू ही अहा जउन इस संसार क बनाय अउर संसार मँ क हर वस्तु रच्या।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>तू ही सब कछू उत्तर दक्खिन रच्या ह।<br> <span class="br-ind"><br><span class="indent">&nbsp;</span></span>ताबोर अउ हर्मोन पर्वत तोहार गुन गावत हीं।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>तू सक्तिसाली अहा।<br> <span class="br-ind"><br><span class="indent">&nbsp;</span></span>तोहार सक्ति महान अहइ।<br> <span class="br-ind"><br><span class="indent">&nbsp;</span></span>तोहार सक्ति क सम्मान कीन्ह जात हीं।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>तोहार राज्ज धार्मिकता अउ निआउ पइ टिका बाटइ।<br> <span class="br-ind"><br><span class="indent">&nbsp;</span></span>पिरेम अउ बिस्सासी तोहरे सेवा करत अहइँ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>जउन तोहमाँ खुस अहइँ उ धन्न अहइँ।<br> <span class="br-ind"><br><span class="indent">&nbsp;</span></span>उ पचे तोहरी समर्थन क प्रकास मँ जिअत रहत हीं।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>तोहार नाउँ ओनका सदा खुस करत ह<br> <span class="br-ind"><br><span class="indent">&nbsp;</span></span>अउर तोहार धार्मिकता क कारण उ सम्मान पावत ह।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>तू ओनकर सक्ति क अद्भुत स्रोत अहा।<br> <span class="br-ind"><br><span class="indent">&nbsp;</span></span>उ तोहार समर्थन क कारण तोहसे सक्ति पावत ह।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>काहेकि हमार रच्छा यहोवा स सम्बंधित अहइ।<br> <span class="br-ind"><br><span class="indent">&nbsp;</span></span>हम लोगन क राजा इस्राएल क पवित्तर क कइँती स अहइ।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>एक बार दर्सन मँ तू आपन सच्चे मनइयन स कहे रहा,<br> <span class="br-ind"><br><span class="indent">&nbsp;</span></span>“मइँ ओनका मदद दिहे हउँ जउन मज़बूत अहइ,<br> <span class="br-ind"><br><span class="indent">&nbsp;</span></span>मइँ लोगन क बीच मँ स नउ जवान मनई क प्रतिस्ठित किहेउँ।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>मइँ आपन सेवक दाऊद क पाइ लिहेउँ,<br> <span class="br-ind"><br><span class="indent">&nbsp;</span></span>अउर मइँ ओकर ताजपोसी किहेउँ ह अउ ओकरे अभिसेक आपन तेल स किहेउँ ह।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>मइँ आपन दाहिने हाथे स दाऊद क सहारा दिहेउँ,<br> <span class="br-ind"><br><span class="indent">&nbsp;</span></span>अउर मइँ ओका आपन सक्ति स बलवान बनाएउँ।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>कउनो दुस्मन चुने भए राजा क धोखा नाहीं देइ सकतेन।<br> <span class="br-ind"><br><span class="indent">&nbsp;</span></span>दुट्ठ जन ओहे पइ अत्याचार नाहीं कइ सकतेन।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>मइँ ओकरे दुस्मनन क समाप्त कइ दिहेउँ।<br> <span class="br-ind"><br><span class="indent">&nbsp;</span></span>जउन लोग चुने भए राजा स बैर राखत रहेन, मइँ ओनका हराइ दिहेउँ।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>मइँ हमेसा आपन चुने भए राजा स पिरेम राखब अउर ओका समर्थन देब।<br> <span class="br-ind"><br><span class="indent">&nbsp;</span></span>उ मोहे पइ निर्भर रहिके मोर सक्ती स भरि जाइ।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>मइँ आपन चुने भए राजा क महासागर क नियंत्रक तइनात करब।<br> <span class="br-ind"><br><span class="indent">&nbsp;</span></span>उ नदियन पइ हुकुमत करी।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>उ मोहसे कही, ‘तू मोर पिता अहा।<br> <span class="br-ind"><br><span class="indent">&nbsp;</span></span>तू मोर परमेस्सर, मोर चट्टान अउ मोर उद्धारकर्ता अहा।’<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>मइँ ओका आपन पहिलौटा पूत बनाउब।<br> <span class="br-ind"><br><span class="indent">&nbsp;</span></span>उ सबइ राजन पइ प्रमुख होइ।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>मइँ सदा ओका आपन पिरेम दिखावत हउँ।<br> <span class="br-ind"><br><span class="indent">&nbsp;</span></span>मोर करार ओकरे संग दृढ़ता स स्थापित होइ।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>मइँ इ बंस क अमर बनाउब।<br> <span class="br-ind"><br><span class="indent">&nbsp;</span></span>ओकर सासन हुआँ तब तलक टिका रही जब तलक कटनी क समई रही।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>अगर ओकर संतानन मोर कानून अउर आदेस क पालन तजि दिहन ह,<br> <span class="br-ind"><br><span class="indent">&nbsp;</span></span>अउर अगर उ लोग मोरे उपदेसन क मानब तजि दिहन ह।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>अगर मोर अभिसिक्त राजा क संतानन मोरे कानून क पालन नाहीं किहन<br> <span class="br-ind"><br><span class="indent">&nbsp;</span></span>अउर अगर मोरे आदेसन क न मानेन।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>तउ मइँ ओकर बिद्रोह बरे ओका दण्ड देइ बरे अधर्म चिजियन क न होइ देब,<br> <span class="br-ind"><br><span class="indent">&nbsp;</span></span>अउर मइँ ओकरे आग्याभंग करइ बरे मनइयन क दण्ड क रूप मँ देब।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>मुला मइँ ओन लोगन क परिवार स आपन पिरेम क नाहीं हटाउब।<br> <span class="br-ind"><br><span class="indent">&nbsp;</span></span>मइँ सदा ही ओनके बरे बिस्सासी रहब।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>जउन करार मोर दाऊद क संग अहइ, मइँ ओका नाहीं तोड़ब।<br> <span class="br-ind"><br><span class="indent">&nbsp;</span></span>मइँ आपन वाचा क नाहीं बदलब।<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>मइँ आपन पवित्तरता प्रतिग्या लेब,<br> <span class="br-ind"><br><span class="indent">&nbsp;</span></span>अउर मइँ ओहे स आपन वाचा क नाहीं तोड़ब।<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>दाऊद क बंस हुवाँ सदा बना रही।<br> <span class="br-ind"><br><span class="indent">&nbsp;</span></span>जब तलक हुवाँ सूरज रही तब तलक ओकर सिंहासन भी रही।<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>उ सदा हुवाँ रहब।<br> <span class="br-ind"><br><span class="indent">&nbsp;</span></span>निहचय ही जब तलक आकासे मँ चन्द्रमा साच्छी रही तब तलक लगातार रही।” (सेला)<br></div>
<div class="v" id="v38"><span class="vn">38</span> <span class="br-p"><br><br></span><span class="br-ind"><br><span class="indent">&nbsp;</span></span>मुला अब, तू ओकर अपमान किहा ह अउर ओका तजि दिहा ह।<br> <span class="br-ind"><br><span class="indent">&nbsp;</span></span>तू आपन अभिसिक्त राजा पइ कोहाइ गवा ह।<br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>तू आपन सेवक क कीन्ह भवा करार क रद्द कइ दिहा।<br> <span class="br-ind"><br><span class="indent">&nbsp;</span></span>तू ओकरे मुकुट धूरि मँ लोकाइ दिहा।<br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>तू राजा क नगर क देवारन बर्बाद कइ दिहा,<br> <span class="br-ind"><br><span class="indent">&nbsp;</span></span>तू ओकरे सब किला क तहस नहस कइ दिहा।<br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>राजा क पड़ोसी ओह पइ हँसत अहइँ, अउर उ सबइ लोग जउन पास स गुजरत हीं,<br> <span class="br-ind"><br><span class="indent">&nbsp;</span></span>ओनकर चिजियन क चोराइ लइ जात हीं।<br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>तू राजा क दुस्मनन क खुस किहा।<br> <span class="br-ind"><br><span class="indent">&nbsp;</span></span>तू ओकरे दुस्मनन क जुद्ध मँ जिताइ दिहा।<br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>तू ओकरे तरवार क जुद्ध मँ असफल किहा।<br> <span class="br-ind"><br><span class="indent">&nbsp;</span></span>तू आपन राजा क जुद्ध जीतइ मँ मदद नाहीं किहा।<br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>तू ओकरे खास स्थान क समाप्त कइ दिहा ह,<br> <span class="br-ind"><br><span class="indent">&nbsp;</span></span>अउर तू ओकर पवित्तर सिंहासन क तू धरती पइ पटक दिहा।<br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>तू ओकरे जवानी क दिनन क<br> <span class="br-ind"><br><span class="indent">&nbsp;</span></span>घटा दिहा ह।<br></div>
<div class="v" id="v46"><span class="vn">46</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, इ कब तलक रही?<br> <span class="br-ind"><br><span class="indent">&nbsp;</span></span>का सदा-सदा हमार मदद नाहीं करब्या?<br> <span class="br-ind"><br><span class="indent">&nbsp;</span></span>का तू सदा सदा बरे आपन किरोध आगी क नाईं धधकत भए रखब्या?<br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>याद करा मोर जिन्नगी केतनी अल्पकालीन अहइ।<br> <span class="br-ind"><br><span class="indent">&nbsp;</span></span>तू ही हमका नान्ह जिन्नगी जिअइ अउर फुन मरि जाइ क रच्या ह।<br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>अइसा कउनो मनई नाहीं जउर सदा जिई अउर कबहुँ नाहीं मरी।<br> <span class="br-ind"><br><span class="indent">&nbsp;</span></span>कब्र स कउनो मनई बच नाहीं पाई। (सेला)<br></div>
<div class="v" id="v49"><span class="vn">49</span> <span class="br-p"><br><br></span><span class="br-ind"><br><span class="indent">&nbsp;</span></span>हे सुआमी, उ पिरेम कहाँ अहइ जउन तू अतीत मँ देखाँए रह्या<br> <span class="br-ind"><br><span class="indent">&nbsp;</span></span>अउर तू आपन बिस्सास क दाऊद क वचन दिह्या।<br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>हे सुआमी, कृया कइके याद करइ क जतन करा, कि लोगन तोहरे सेवक क कइसे अपमानित किहन।<br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>मइँ आपन हिरदय मँ बहोत सारे रास्ट्रन क अपमान क सहन किहे हउँ।<br> <span class="br-ind"><br><span class="indent">&nbsp;</span></span>केकरे बारे मँ तोहार दुस्मन मज़ाक उड़ाएन, हे यहोवा? तोहरे चुने भए राजा क उ पचे अपमानित किहेन ह।<br></div>
<div class="v" id="v52"><span class="vn">52</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा, क हमेसा ही स्तुति होइ।<br> <span class="br-ind"><br><span class="indent">&nbsp;</span></span>आमीन आमीन!<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->राहाब <!--raw 1 bo --></em><!--endraw 1-->अजगर या सागरे क दैत्य अहइ। लोग सोचत अहीं कि राहाब सागरे पइ नियंत्रन रखत ह। अक्सर राहाब परमेस्सर क दुस्मन क या कउनो बुरा काम करइ क प्रतीक रहा।</div>
</div>
<!-- PARSED ABOVE; EDITING MAY BREAK PARSER -->
</body></html>