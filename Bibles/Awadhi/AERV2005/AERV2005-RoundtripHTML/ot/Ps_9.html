<html><head>
<meta http-equiv="Content-Type" content="text/html;charset=utf-8" />
<title>Ps 9 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 9);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_7.html">7</a> <a href="Ps_8.html">8</a> <b>9</b> <a href="Ps_10.html">10</a> <a href="Ps_11.html">11</a> ... <a href="Ps_150.html">150</a> </div><hr>
<h1>Ps 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>अलामौथ बैन राग पइ बनावा गवा दाऊद क पद: संगीत निर्देसक बरे।</b> <span class="br-p"><br><br></span><span class="br-ind"><br><span class="indent">&nbsp;</span></span>मइँ आपन सम्पूर्ण मन स यहोवा क स्तुति करत हउँ।<br> <span class="br-ind"><br><span class="indent">&nbsp;</span></span>हे यहोवा, तू जउन अद्भुत कर्म किहे अहा मइँ ओन सबन्क वर्णन करबउँ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>तू ही मोका ऍतना आनन्द मँ रहइवाला बनाया ह।<br> <span class="br-ind"><br><span class="indent">&nbsp;</span></span>हे परम परमेस्सर, मइँ तोहरे नाउँ क बड़कई क गीत गावत हउँ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>जब मोर दुस्मन मोसे पलटिके मोरे खिलाफ होत हीं,<br> <span class="br-ind"><br><span class="indent">&nbsp;</span></span>तब परमेस्सर ओनकर पतन करत ह अउ उ पचे बिलाइ जात हीं।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>तू सच्च निआव करवइया अहा।<br> <span class="br-ind"><br><span class="indent">&nbsp;</span></span>तू आपन सिंहासन पइ निआव करवइया क रूप मँ बिराजा।<br> <span class="br-ind"><br><span class="indent">&nbsp;</span></span>तू मोरे मुकदमा क सुनवाई किह्या अउर मोर निआव किहा।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>हे यहोवा, तू ओन दुस्मनन क कठोर झिड़की दिहा अउ हे यहोवा,<br> <span class="br-ind"><br><span class="indent">&nbsp;</span></span>तू ओन दुस्टन क नास किहा।<br> <span class="br-ind"><br><span class="indent">&nbsp;</span></span>ओनकइ नाउँ तू जिअत मनइयन क सूची स हमेसा हमेसा बरे मेट दिहा।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>दुस्मन नस्ट होइ गवा ह!<br> <span class="br-ind"><br><span class="indent">&nbsp;</span></span>हे यहोवा, तू ओनकर नगर मेट दिहा ह।<br> <span class="br-ind"><br><span class="indent">&nbsp;</span></span>ओनकर भवन अब सिरिफ खण्डहर होइ गवा अहइँ<br> <span class="br-ind"><br><span class="indent">&nbsp;</span></span>ओन बुरे मनइयन क हम पचन्क सुमरन तलक दिआवइ क कछू भी नाहीं बचा बाटइ।<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>मुला यहोवा, तोहार सासन अविनासी अहइ।<br> <span class="br-ind"><br><span class="indent">&nbsp;</span></span>यहोवा आपन राज्ज क सक्तीसाली बनाएस।<br> <span class="br-ind"><br><span class="indent">&nbsp;</span></span>उ दुनिया मँ निआव लिआवइ बरे इ किहस।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>यहोवा धरती क सबहिं मनइयन क निस्पच्छ होइके निआव करत ह।<br> <span class="br-ind"><br><span class="indent">&nbsp;</span></span>यहोवा सबहिं जातियन क बे पच्छपात क निआव करत ह।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>यहोवा दलित अउ सोसितन क<br> <span class="br-ind"><br><span class="indent">&nbsp;</span></span>सरण क ठउर अहइ।<br> <span class="br-ind"><br><span class="indent">&nbsp;</span></span>विपत्ति क समइ<br> <span class="br-ind"><br><span class="indent">&nbsp;</span></span>उ एक सुदृढ़ किला अहइ।<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>जउन तोहे पइ भरोसा राखत हीं,<br> <span class="br-ind"><br><span class="indent">&nbsp;</span></span>तोहार नाउँ जानत हीं।<br> <span class="br-ind"><br><span class="indent">&nbsp;</span></span>हे यहोवा, अगर कउनो तोहरे दुआरे पइ आइ जाइ<br> <span class="br-ind"><br><span class="indent">&nbsp;</span></span>तउ बिना मदद पाए लउटत नाहीं।<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>अरे ओ सिय्योन क निवासी लोगो यहोवा क गीत गावा जउन सिय्योन मँ विराजत अहइ।<br> <span class="br-ind"><br><span class="indent">&nbsp;</span></span>सबहिं जातियन क ओन बातन क विसय मँ बतावा जउन बड़की बातन यहोवा कहेस ह।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>यहोवा हत्यारन क सज़ा देत ह<br> <span class="br-ind"><br><span class="indent">&nbsp;</span></span>अउर ओनका याद रखत ह जउन ओकरे लगे मदद बरे जात ह।<br> <span class="br-ind"><br><span class="indent">&nbsp;</span></span>उ दीन लोगन क नाहीं भूलत<br> <span class="br-ind"><br><span class="indent">&nbsp;</span></span>जउन ओकरे लगे सहायता बरे रोवत अहइँ।<br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा क स्तुति मइँ गाएउँ ह: “हे यहोवा, मोहे पइ दाया करा।<br> <span class="br-ind"><br><span class="indent">&nbsp;</span></span>लखा, कउने तरह मोरे सत्रु मोका दुःख देत हीं।<br> <span class="br-ind"><br><span class="indent">&nbsp;</span></span>‘मउत क दुआर’ स तू मोका बचाइ ल्या।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>जेहसे यहोवा यरूसलेम क फाटक पइ मइँ तोहार स्तुति क गीत गाइ सकउँ।<br> <span class="br-ind"><br><span class="indent">&nbsp;</span></span>मइँ बहोतइ प्रसन्न होब काहेकि तू मोका बचाइ लिहा।”<br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>दूसर जातियन गड़हा खोदेन जेहसे लोग ओनमाँ भहराइ जाइँ मुला उ पचे आपन ही खने भए गड़हन मँ खुद बिलाइ जइहीं।<br> <span class="br-ind"><br><span class="indent">&nbsp;</span></span>दुट्ठ लोग जालि छुपाइ छुपाइके बिछाएन, जेहसे उ पचे ओहमाँ दूसर लोगन क फाँसि लेइँ।<br> <span class="br-ind"><br><span class="indent">&nbsp;</span></span>मुला ओनमाँ ओनकर ही गोड़ धँसि गएन।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>यहोवा जउन निआव किहस उ ओहसे पहिचाना गवा कि जउन बुरा करम करत हीं।<br> <span class="br-ind"><br><span class="indent">&nbsp;</span></span>उ पचे आपन ही हाथन स कीन्ह भए करम स जाँलि मँ फँस गएन। (हिग्गायोन, सेला)<br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>उ पचे दुर्जन होत हीं, जउन परमेस्सर क बिसरत हीं।<br> <span class="br-ind"><br><span class="indent">&nbsp;</span></span>अइसे लोग मउत क देस जइहीं।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>कबहुँ कबहुँ लागत ह जइसे परमेस्सर दुखियन क पीरा मँ बिसरि जात ह।<br> <span class="br-ind"><br><span class="indent">&nbsp;</span></span>इ अइसा लागत ह जइसे दीन लोग बिना आसा क अहइँ।<br> <span class="br-ind"><br><span class="indent">&nbsp;</span></span>मुला परमेस्सर दीन लोगन क हमेसा हमेसा बरे कबहुँ नाहीं बिसरत।<br></div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>हे यहोवा, उठा अउ रास्ट्रन क निआव करा।<br> <span class="br-ind"><br><span class="indent">&nbsp;</span></span>कहूँ उ पचे इ सोच न बइठइँ उ पचे प्रबल अउ सक्तीसाली बाटेन।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>मनइयन क पाठ सिखाइ द्या,<br> <span class="br-ind"><br><span class="indent">&nbsp;</span></span>जेहसे उ पचे जान जाइँ कि उ पचे बस सिरिफ मनई अहइँ।<br></div>
</div>
<!-- PARSED ABOVE; EDITING MAY BREAK PARSER -->
</body></html>