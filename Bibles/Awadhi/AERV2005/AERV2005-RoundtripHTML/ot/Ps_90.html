<html><head>
<meta http-equiv="Content-Type" content="text/html;charset=utf-8" />
<title>Ps 90 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 90);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_88.html">88</a> <a href="Ps_89.html">89</a> <b>90</b> <a href="Ps_91.html">91</a> <a href="Ps_92.html">92</a> ... <a href="Ps_150.html">150</a> </div><hr>
<h1>Ps 90</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>चउथा भाग</h2><h2>(भजन 90–106)</h2><span class="vn">1</span> <span class="br-p"><br><br></span><b>परमेस्सर क भक्त मूसा क पराथना।</b> <span class="br-p"><br><br></span><span class="br-ind"><br><span class="indent">&nbsp;</span></span>हे सुआमी, तू अनादि काल स हमार घर (सुरच्छा स्थल) रहा बाटइ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>हे परमेस्सर, तू पर्वतन क पइदा होइ स पहिले मौजूद रह्या।<br> <span class="br-ind"><br><span class="indent">&nbsp;</span></span>तू धरती अउर संसार क रचई स पहिले मौजूद रह्या।<br> <span class="br-ind"><br><span class="indent">&nbsp;</span></span>सुरू स अन्त तलक रह्या, तू सदा ही परमेस्सर रहब्या।<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>तू ही इ जगत मँ लोगन क लिआवत ह।<br> <span class="br-ind"><br><span class="indent">&nbsp;</span></span>फुन स तू ही ओनका धूरी मँ बदल देत ह।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>तोहरे बरे हजार बरिस बीते भए काल्हि जइसेन<br> <span class="br-ind"><br><span class="indent">&nbsp;</span></span>या राति क एक ठ पहर बीत गवा बाटइ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>तू मोर जिन्नगी क सपना क झरना क आसीस दिहा।<br> <span class="br-ind"><br><span class="indent">&nbsp;</span></span>अउर हम पचे बहोत भिंसार ही चला जात अही।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>जउन भिंसारे उगत ह<br> <span class="br-ind"><br><span class="indent">&nbsp;</span></span>अउर उ साँझ क सूखिके मुरझाइ जात ह।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>हे परमेस्सर, जब तू कोहाइ जात ह हम पचे बर्बाद होइ जात अही।<br> <span class="br-ind"><br><span class="indent">&nbsp;</span></span>हम तोहरे कोप स घबरान अही।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>तू हमरे सब पापन क जानत अहा।<br> <span class="br-ind"><br><span class="indent">&nbsp;</span></span>तू हमार हर छिपा भवा पाप क लखा करत अहा।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>जब तू किरोधित होत ह, हमार सबइ दिनन लुप्त होइ जात हीं<br> <span class="br-ind"><br><span class="indent">&nbsp;</span></span>अउर हमार बरिसन फुसफुसाहट क नाई खतम होइ जात हीं।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>हम पचे सत्तर बरिस तलक जिअत रहि सकित ह,<br> <span class="br-ind"><br><span class="indent">&nbsp;</span></span>अगर हम पचे सक्तिसाली अही तउ अस्सी बरिस जी सकी।<br> <span class="br-ind"><br><span class="indent">&nbsp;</span></span>हमार जिन्नगी कठिन परिस्रम अउ पीरा स भरी अहइ।<br> <span class="br-ind"><br><span class="indent">&nbsp;</span></span>एकाएक हमार जिन्नगी खतम होइ जात ह अउर हम पचे उड़िके चला जाइत ह।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>तोहरे किरोध क सक्ति क<br> <span class="br-ind"><br><span class="indent">&nbsp;</span></span>अउर तोहार भय योग्य गुस्सा क कउन जानत ह।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>तू हमका सिखाइ द्या कि हम पचे फुरइ इ जानी कि हमार जिन्नगी केतॅनी कम अहइ।<br> <span class="br-ind"><br><span class="indent">&nbsp;</span></span>ताकि हम पचे बुद्धिमान बनि सकी।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>हे यहोवा, तू सदा हमरे लगे लउटि आवा।<br> <span class="br-ind"><br><span class="indent">&nbsp;</span></span>हम केतॅना दिन प्रतीच्छा करी? आपन सेवकन पइ दाया करा।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>हर रोज भिंसारे हम पचन क आपन सच्चा पिरेम स भरि दया।<br> <span class="br-ind"><br><span class="indent">&nbsp;</span></span>ताकि हम लोग आपन जिन्नगी क हर एक दिन आनन्दित होइ खुसी मनाइ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>तू हम पचन क वइसा ही आनन्दित होइ द्या<br> <span class="br-ind"><br><span class="indent">&nbsp;</span></span>जइसा तू पहिले हमका पीरा दिहा रहा।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>तोहरे दासन क ओन अद्भुत बातन क लखइ द्या जेनका तू ओनके बरे कइ सकत ह,<br> <span class="br-ind"><br><span class="indent">&nbsp;</span></span>अउ आपन सन्तानन क आपन महिमा देखाँवा।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>परमेस्सर, हमार सुआमी, हम पचन पइ कृपालु ह्वा।<br> <span class="br-ind"><br><span class="indent">&nbsp;</span></span>हम लोगन क उ कार्य दिखावा जेका हम लोगन क करइ चाही<br> <span class="br-ind"><br><span class="indent">&nbsp;</span></span>अउर हम लोगन क कार्य क कामयाब बनावा।<br></div>
</div>
<!-- PARSED ABOVE; EDITING MAY BREAK PARSER -->
</body></html>