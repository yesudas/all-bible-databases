<html><head>
<meta http-equiv="Content-Type" content="text/html;charset=utf-8" />
<title>Ps 91 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 91);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_89.html">89</a> <a href="Ps_90.html">90</a> <b>91</b> <a href="Ps_92.html">92</a> <a href="Ps_93.html">93</a> ... <a href="Ps_150.html">150</a> </div><hr>
<h1>Ps 91</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>उ जउन कउनो सर्वोच्च परमेस्सर क सरण मँ रहत ह,<br> <span class="br-ind"><br><span class="indent">&nbsp;</span></span>तउ उ सर्वसक्तिमान परमेस्सर क सुरच्छा मँ रहत ह।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>मइँ यहोवा स कहत हउँ, “तू मोर सुरच्छा स्थल अहा मोर गढ़।<br> <span class="br-ind"><br><span class="indent">&nbsp;</span></span>हे परमेस्सर, मइँ तोहरे भरोसे हउँ।”<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>यहोवा तोहका सबहिं छिपे भए खतरा स बचाइ।<br> <span class="br-ind"><br><span class="indent">&nbsp;</span></span>उ तोहका सब खउफनाक विपत्तियन स बचाइ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>तू परमेस्सर क सरण मँ संरच्छण पावइ बरे जाइ सकत ह।<br> <span class="br-ind"><br><span class="indent">&nbsp;</span></span>उ तोहार अइसे रच्छा करी जइसे एक ठु पंछी आपन पखना फइलाइके आपन बच्चन क रच्छा करत ह।<br> <span class="br-ind"><br><span class="indent">&nbsp;</span></span>परमेस्सर क बिस्सास एक बिसाल ढाल क नाईं अहइ जउन चारिहुँ कइँती स रच्छा करत ह।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>राति मँ तोहका कउनो क भय नाहीं होइ,<br> <span class="br-ind"><br><span class="indent">&nbsp;</span></span>अउ दुस्मन क बाणन स तू दिन मँ डेराब्या नाहीं।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>तोहका अँधियारे मँ आवइवालन रोगन<br> <span class="br-ind"><br><span class="indent">&nbsp;</span></span>अउ उ खउफनाक रोग स जउन दुपहर मँ आवत हीं डर नाहीं होइ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>तू हजार दुस्मनन क हराइ देब्या।<br> <span class="br-ind"><br><span class="indent">&nbsp;</span></span>तोहार खुद दाहिना हाथ दस हजार दुस्मनन क हराइ।<br> <span class="br-ind"><br><span class="indent">&nbsp;</span></span>अउर तोहार दुस्मन तोहका छुइ तलक नाहीं पइहीं।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>जरा लखा, अउर तोहका देखाँइ देइ कि<br> <span class="br-ind"><br><span class="indent">&nbsp;</span></span>उ पचे कुटिल मनई सजा पाइ चुका अहइँ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>काहेकि तू यहोवा क भरोसे अहा।<br> <span class="br-ind"><br><span class="indent">&nbsp;</span></span>तू परम परमेस्सर क आपन सरणस्थल बनाया ह।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>तोहरे संग कउनो भी बुरी बात नाहीं घटी।<br> <span class="br-ind"><br><span class="indent">&nbsp;</span></span>कउनो भी रोग तोहरे घर क नजदीक नाहीं आइ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>काहेकि परमेस्सर आपन सरगदूतन क तू जहाँ भी जाब्या हुआँ तोहार रच्छा करइ बरे नियुक्त करी।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ओकर सरगदूतन तोहका आपन हाथन पइ ऊपर उठइहीं,<br> <span class="br-ind"><br><span class="indent">&nbsp;</span></span>ताकि तोहार गोड़ चट्टान स न टकराइ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>तू कोबरा अउर नाग पइ बगैर कउनो नोस्कान क चलब्या;<br> <span class="br-ind"><br><span class="indent">&nbsp;</span></span>तू सेर अउर अजगर क कुचरब्या।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>यहोवा कहत ह, “मइँ आपन सेवकन क रच्छा करब जउन मोहसे पिरेम करत ह।<br> <span class="br-ind"><br><span class="indent">&nbsp;</span></span>मइँ ओनॅ व्यक्ति क पालन-पोसन करब जउन मोर उपासना करत ह।”<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>उ सहारा पावइ बरे मोका गोहरइहीं, मइँ ओनकर जवाब देब।<br> <span class="br-ind"><br><span class="indent">&nbsp;</span></span>उ पचे जब कस्ट मँ होइहीं मइँ ओनके संग रहब।<br> <span class="br-ind"><br><span class="indent">&nbsp;</span></span>मइँ ओनकर बचाव करब अउर ओनका आदर देब।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>मइँ आपन व्यक्तियन क एक लम्बी उमिर क आसीस देब।<br> <span class="br-ind"><br><span class="indent">&nbsp;</span></span>अउर मइँ ओका ओकर आपन बचान क सक्ति दिखाउब।<br></div>
</div>
<!-- PARSED ABOVE; EDITING MAY BREAK PARSER -->
</body></html>