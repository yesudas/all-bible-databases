<html><head>
<meta http-equiv="Content-Type" content="text/html;charset=utf-8" />
<title>Ps 94 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 94);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_92.html">92</a> <a href="Ps_93.html">93</a> <b>94</b> <a href="Ps_95.html">95</a> <a href="Ps_96.html">96</a> ... <a href="Ps_150.html">150</a> </div><hr>
<h1>Ps 94</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा तू परमेस्सर अहा जउन कि निआव लिआवत ह।<br> <span class="br-ind"><br><span class="indent">&nbsp;</span></span>निआव क परमेस्सर आपन क परगट करा।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>उठा, हे धरती क निआउकर्त्ता।<br> <span class="br-ind"><br><span class="indent">&nbsp;</span></span>तू घमण्डी लोगन क उचित सजा देत ह।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>हे यहोवा, दुट्ठ जन कब तलक मजा मारत रइहीं?<br> <span class="br-ind"><br><span class="indent">&nbsp;</span></span>केतॅना देरी तलक?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>उ सबइ दुट्ठ-जन कब तलक आपन बुरे कामन क बारे मँ<br> <span class="br-ind"><br><span class="indent">&nbsp;</span></span>डीगं हाँकत अउर सेखी बघारत रइहीं?<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>हे यहोवा, उ सबइ लोग तोहार लोगन क मुसीबत मँ डालेन ह।<br> <span class="br-ind"><br><span class="indent">&nbsp;</span></span>उ पचे तोहरे आपन लोगन क सतावा करत हीं।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>उ पचे राँड़ अउरतन अउर ओन मेहमानन क जउन ओनके देस मँ ठहरा अहइँ, मारत हीं।<br> <span class="br-ind"><br><span class="indent">&nbsp;</span></span>उ पचे ओन अनाथ गदेलन क कतल करत हीं।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>उ पचे कहत हीं, यहोवा ओनकर बुरा करम करत भए नाहीं लखि सकत।<br> <span class="br-ind"><br><span class="indent">&nbsp;</span></span>अउर कहत हीं, ‘इस्राएल क परमेस्सर ओन बातन क नाहीं समुझत जउन घटति अहइँ।’<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>ओ बुद्धिहीन लोग,<br> <span class="br-ind"><br><span class="indent">&nbsp;</span></span>तू कब आपन पाठ सिखब्या?<br> <span class="br-ind"><br><span class="indent">&nbsp;</span></span>अरे मूरख लोगो,<br> <span class="br-ind"><br><span class="indent">&nbsp;</span></span>जतन करा अउर समुझ्या।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>परमेस्सर हमार कान बनाएस ह,<br> <span class="br-ind"><br><span class="indent">&nbsp;</span></span>तउ निहचय ही उ सुन सकिहीं।<br> <span class="br-ind"><br><span class="indent">&nbsp;</span></span>परमेस्सर हमार आँखिन बनाएस ह,<br> <span class="br-ind"><br><span class="indent">&nbsp;</span></span>तउ निहचय ही देख सकत हीं।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>उ रास्ट्रन क सम्मान करत हीं, तउ निहचय ही उ तोहार निआव कइ सकत ह।<br> <span class="br-ind"><br><span class="indent">&nbsp;</span></span>उ ओन लोगन क ओन सबहिं बातन क सिच्छा देइ जउन ओनका करइ चाही।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>तउ जउन बातन क लोग सोचत अहइँ यहोवा जानत अहइ।<br> <span class="br-ind"><br><span class="indent">&nbsp;</span></span>उ इ जानत अहइ कि ओकर जोजनन हवा क झोंका अहइँ।<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>तू लोग धन्न अहा जेका तू सम्मान देत ह, हे यहोवा।<br> <span class="br-ind"><br><span class="indent">&nbsp;</span></span>तू ओन लोगन क आपन कानून सिखावत ह।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>तू ओनका ओकरे विपत्तियन मँ सांत होइके सहायक करत ह,<br> <span class="br-ind"><br><span class="indent">&nbsp;</span></span>जब तलक दुट्ठ लोग कब्र मँ नाहीं दफनाइ दीन्ह जइहीं।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>यहोवा आपन लोगन क कबहुँ नाहीं तजी।<br> <span class="br-ind"><br><span class="indent">&nbsp;</span></span>उ बिना सहारे ओका रहइ नाहीं देइ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>निआउ लउटब अउर इमानदारी लिआइ।<br> <span class="br-ind"><br><span class="indent">&nbsp;</span></span>फुन लोग खरा बनिहीं।<br></div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>मोका दुट्ठन क खिलाफ जुद्ध करइ मँ कउनो मनई सहारा नाहीं दिहस।<br> <span class="br-ind"><br><span class="indent">&nbsp;</span></span>कुकर्मियन क खिलाफ जुद्ध करइ मँ कउनो मोर संग नाहीं दिहस।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>यहोवा मोर सहायक नाहीं होत,<br> <span class="br-ind"><br><span class="indent">&nbsp;</span></span>तउ मोर जिन्नगी मउत क दुआरा सांत होइ जाइतेन।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>जब मइँ गिरइ क रहेउँ,<br> <span class="br-ind"><br><span class="indent">&nbsp;</span></span>तोहार पिरेम मोका उठाएस, हे यहोवा।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>जब मइँ बहोतइ चिंतित अउ बियाकुल रहेउँ,<br> <span class="br-ind"><br><span class="indent">&nbsp;</span></span>तोहार सुख मोका आनन्दित किहस।<br></div>
<div class="v" id="v20"><span class="vn">20</span> <span class="br-p"><br><br></span><span class="br-ind"><br><span class="indent">&nbsp;</span></span>हे परमेस्सर, तू कुटिल निआउ क मदद नाहीं करत्या,<br> <span class="br-ind"><br><span class="indent">&nbsp;</span></span>जउन परीसानी पइदा करइ बरे नेमन क घेर लेत ह।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>उ पचे नीक लोगन पइ हमला करत ह<br> <span class="br-ind"><br><span class="indent">&nbsp;</span></span>अउर निर्दोख व्यक्ति क कसूरवार कहत ह।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>मुला यहोवा मोर सुरच्छा क ठउर बाटइ।<br> <span class="br-ind"><br><span class="indent">&nbsp;</span></span>परमेस्सर मोर चट्टान अउर मोर सरण क ठउर अहइ।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>परमेस्सर ओनका ओकरे बुरा करमन बरे सजा देइ।<br> <span class="br-ind"><br><span class="indent">&nbsp;</span></span>उ ओका ओकरे पाप क कारण खतम कइ देइ।<br> <span class="br-ind"><br><span class="indent">&nbsp;</span></span>हमार परमेस्सर यहोवा ओनका नस्ट कइ देइ।<br></div>
</div>
<!-- PARSED ABOVE; EDITING MAY BREAK PARSER -->
</body></html>