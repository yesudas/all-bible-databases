<html><head>
<meta http-equiv="Content-Type" content="text/html;charset=utf-8" />
<title>Ps 97 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 97);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_95.html">95</a> <a href="Ps_96.html">96</a> <b>97</b> <a href="Ps_98.html">98</a> <a href="Ps_99.html">99</a> ... <a href="Ps_150.html">150</a> </div><hr>
<h1>Ps 97</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>यहोवा सासन करत ह, धरती क खुस रहइ द्या;<br> <span class="br-ind"><br><span class="indent">&nbsp;</span></span>दूर क देसन क प्रसन्न होइ द्या।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>यहोवा क करिया गहिर बादर घेरे भए अहइँ।<br> <span class="br-ind"><br><span class="indent">&nbsp;</span></span>नेकी अउ निआउ ओकरे राज्ज क मजबूत किहे अहइँ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>यहोवा क समन्वा आगी चला करत ह,<br> <span class="br-ind"><br><span class="indent">&nbsp;</span></span>अउर उ ओकरे आपन दुस्मनन क नास करत ह।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ओकर बिजुरी संसार क प्रकासित करत ह।<br> <span class="br-ind"><br><span class="indent">&nbsp;</span></span>लोग ओका लखत हीं अउर डेरान रहत हीं।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>यहोवा क समन्वा पहाड़ अइसे पिघल जात हीं, जइसे मोम पिघल जात ह।<br> <span class="br-ind"><br><span class="indent">&nbsp;</span></span>उ समूचइ धरती क सुआमी अहइ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>अकास ओकरी नेकी क बखान करत हीं।<br> <span class="br-ind"><br><span class="indent">&nbsp;</span></span>हर कउनो परमेस्सर क महिमा लखि लेइ।<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>सबइ लोग जउन मूरतियन क पूजा करत हीं<br> <span class="br-ind"><br><span class="indent">&nbsp;</span></span>अउर ओकरे बियर्थ बातन बरे डींग हाँकत हीं,<br> <span class="br-ind"><br><span class="indent">&nbsp;</span></span>लजाइ जाइहीं।<br> <span class="br-ind"><br><span class="indent">&nbsp;</span></span>सबइ देवतन ओकरे समन्वा निहुरिहीं।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>हे सिय्योन, सुना अउ खुस ह्वा।<br> <span class="br-ind"><br><span class="indent">&nbsp;</span></span>हे यहूदा क सहरन, खुस ह्वा,<br> <span class="br-ind"><br><span class="indent">&nbsp;</span></span>तोहार निआउ क कारण, हे यहोवा।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>हे सर्वोच्च यहोवा, फुरइ तू ही धरती पइ सासन करत ह।<br> <span class="br-ind"><br><span class="indent">&nbsp;</span></span>तू दूसर “देवतन” स जियादा उत्तिम अहा।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>जउन लोग यहोवा स पिरेम रखत हीं, उ पचे पाप स घिना करत हीं।<br> <span class="br-ind"><br><span class="indent">&nbsp;</span></span>एह बरे उ आपन लोगन क रच्छा करत ह।<br> <span class="br-ind"><br><span class="indent">&nbsp;</span></span>उ ओन लोगन क दुट्ठ लोगन स बचावत ह जउन ओकरे बिस्सासी अहइँ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>धर्मी लोगन पइ जोति छितराएस ह<br> <span class="br-ind"><br><span class="indent">&nbsp;</span></span>अउ इमानदार-जन बरे आनन्द फइलाएस ह।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>हे धर्मी लोगो, परमेस्सर मँ खुस रहा।<br> <span class="br-ind"><br><span class="indent">&nbsp;</span></span>ओकरे पवित्तर नाउँ क धन्यवाद द्‌या।<br></div>
</div>
<!-- PARSED ABOVE; EDITING MAY BREAK PARSER -->
</body></html>