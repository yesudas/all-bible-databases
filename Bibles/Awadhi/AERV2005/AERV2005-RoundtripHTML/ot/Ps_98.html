<html><head>
<meta http-equiv="Content-Type" content="text/html;charset=utf-8" />
<title>Ps 98 &ndash; भजन संहिता &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 98);">
<div id="navbar"><a href="../index.html">पवित्तर बाइबिल</a> &ndash; <b>भजन संहिता</b> &ndash; <a href="Ps_1.html">1</a> ... <a href="Ps_96.html">96</a> <a href="Ps_97.html">97</a> <b>98</b> <a href="Ps_99.html">99</a> <a href="Ps_100.html">100</a> ... <a href="Ps_150.html">150</a> </div><hr>
<h1>Ps 98</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>एक ठु स्तुति गीत।</b> <span class="br-p"><br><br></span><span class="br-ind"><br><span class="indent">&nbsp;</span></span>यहोवा बरे एक नवा गीत गावा,<br> <span class="br-ind"><br><span class="indent">&nbsp;</span></span>काहेकि उ नई अउ अद्भुत बातन क किहस ह।<br> <span class="br-ind"><br><span class="indent">&nbsp;</span></span>ओकर पवित्तर दाहिन भुजा<br> <span class="br-ind"><br><span class="indent">&nbsp;</span></span>ओकरे बरे फुन बिजय बनाई।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>यहोवा रास्ट्रन क समन्वा आपन रच्छा क सक्ती क परगट किहेस ह।<br> <span class="br-ind"><br><span class="indent">&nbsp;</span></span>उ ओनका आपन बिजय देखाँएस ह।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>उ इस्राएल पइ आपन पिरेम अउर बिस्सास क स्मरण किहेस ह।<br> <span class="br-ind"><br><span class="indent">&nbsp;</span></span>दूर रास्ट्रन क लोग हमरे परमेस्सर क रच्छासक्ती निहारेन।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>हे धरती क हर मनई, चिचियाइके स्तुति कइके यहोवा क सुआगत करा।<br> <span class="br-ind"><br><span class="indent">&nbsp;</span></span>फूट पड़ा! चिचियावा! गावा!<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>वीणन क संग यहोवा बरे गावा।<br> <span class="br-ind"><br><span class="indent">&nbsp;</span></span>मधुर स्वर स वीणा बजाइके, ओकर महिमा क स्तुति करा।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>वीणाओ, यहोवा क गुण गावा।<br> <span class="br-ind"><br><span class="indent">&nbsp;</span></span>हे बिगुल के मधुर संगीत ओकर गुण गावा, ओकर महिमा क स्तुति करा।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>बाँसुरी बजावा अउर नरसिंगन क फूँका।<br> <span class="br-ind"><br><span class="indent">&nbsp;</span></span>आनन्द स यहोवा, हमरे राजा क जय जयकार करा।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>हे सागर अउ धरती,<br> <span class="br-ind"><br><span class="indent">&nbsp;</span></span>अउ ओनमाँ क सबइ चिजियन ऊँच सुर मँ गावा।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>इ यहोवा क समन्वा होइ, काहेकि उ संसार क निआव करइ बरे जात ह।<br> <span class="br-ind"><br><span class="indent">&nbsp;</span></span>उ संसार क धार्मिकता स अउर ओकरे लोगन क इमानदारी स निआव करी।<br> <span class="br-ind"><br><span class="indent">&nbsp;</span></span>तू यहोवा क समन्वा गावा, काहेकि उ जगत क सासन करइ जात अहइ,<br> <span class="br-ind"><br><span class="indent">&nbsp;</span></span>उ जगत क निआउ नेकी अउ सच्चाई स करी।<br></div>
</div>
<!-- PARSED ABOVE; EDITING MAY BREAK PARSER -->
</body></html>