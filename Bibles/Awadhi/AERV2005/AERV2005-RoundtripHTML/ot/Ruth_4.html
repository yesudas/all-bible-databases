<html><head>
<meta http-equiv="Content-Type" content="text/html;charset=utf-8" />
<title>Ruth 4 &ndash; रूत &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ruth', 4);">
<div id="navbar"><a href="../index.html">पवित्तर बाइबिल</a> &ndash; <b>रूत</b> &ndash; <a href="Ruth_1.html">1</a> <a href="Ruth_2.html">2</a> <a href="Ruth_3.html">3</a> <b>4</b> </div><hr>
<h1>Ruth 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>बोअज़ तथा दूसर सम्बन्धी</h2><span class="vn">1</span> <span class="br-p"><br><br></span>बोअज़ उ ठउरे पइ गवा जहाँ नगर दुआरे पइ लोग एकट्ठा होत हीं। बोअज़ तब तलक हुआँ बइठा रहा जब तलक उ संरच्छक हुवाँ स नाहीं गुजरा जेकर जिक्र बोअज़ रूत स किहे रहा। तब बोअज़ ओका बोलाएस, “हिआँ आवा मित्र! हिआँ बइठा।” यह बरे उ हुआँ बइठेस।</div>
<div class="v" id="v2"><span class="vn">2</span> <span class="br-p"><br><br></span>तब बोअज़ हुआँ गवाहन क बटोरेस। बोअज़ नगर क दस बुजुर्गन क बुलाएस। उ कहेस, “हिआँ बइठा!” एह बरे उ पचे हिआँ बइठ गएन।</div>
<div class="v" id="v3"><span class="vn">3</span> <span class="br-p"><br><br></span>तब बोअज़ उ संरच्छक स बातन किहस। उ कहेस, “नाओमी मोआब क धरती स लउट आइ अहइ। उ भुइँया क एक टूका बेचेस ह। जउन हमरे सम्बन्धी एलीमेलेक क रहेन।</div>
<div class="v" id="v4"><span class="vn">4</span> मइँ तय किहेउँ ह कि मइँ इ बिसय मँ हिआँ क बसइया लोगन अउर आपन बुजुर्ग लोगन क समन्वा तोहसे कहउँ। अगर तू इ भुइँया क मुल्य वापिस लइ क चाहत ह तउ एका खरीद ल्या। अगर तू इ भुइँया क वासप नाहीं खरीदइ चाहत ह तउ मोका कहा। मइँ जानत हउँ कि तोहरे पाछे उ मनई मइँ ही हउँ जउन भुइँया क खरीद सकत हउँ। जदि तू उ भुइँया क नाहीं खरीदब्या, उ मइँ हउँ जउन ओका खरीदब।” <span class="br-p"><br><br></span>तब उ मनई जवाब दिहेस, “मइँ इ भुइँया क खरीदब।”</div>
<div class="v" id="v5"><span class="vn">5</span> <span class="br-p"><br><br></span>तब बोअज़ कहेस, “जदि तू भुइँया नाओमी स बेसहब्या तउ तोहका मृतक क मेहरारू, मोआबी मेहरारू रूत भी मिली। जब रूत क पूत होइ तउ उ भुइँया उ पूत क होइ। इ तरह भुइँया मृतक क परिवार मँ ही रही।”</div>
<div class="v" id="v6"><span class="vn">6</span> <span class="br-p"><br><br></span>निचके क सम्बन्धी जवाब दिहस, “मइँ भुइँया क वापस बेसहि नाहीं सकत। जदपि इ भुइँया मोर होइ चाही किन्तु मइँ एका बेसही नाहीं सकत। जदि मइँ अइसा करत हउँ तउ मोका आपन सम्पत्ति स हाथ धोऊब पड़ सकत ह। एह बरे तू उ भुइँया क बेसहि सकत ह।”</div>
<div class="v" id="v7"><span class="vn">7</span> (इस्राएल मँ बहोत समइ पहिले जब कउनो मनई कउनो सम्पत्ति क बेसहत, छुड़ावत या सम्पत्ति क बदलि करत रहा, तउ एक मनई आपन जूता क उतारत रहा अउर दूसर मनई क दइ देत रहा। इ ओनके बेसहइ क प्रमाण रहा।)</div>
<div class="v" id="v8"><span class="vn">8</span> तउ उ निचके क सम्बन्धी बोअज़ स कहेस, “भुइँया तू आपन बरे बेसही लइ!” तउ उ आपन एक जूता क उतारेस अउर एका बोअज़ क दइ दिहस।</div>
<div class="v" id="v9"><span class="vn">9</span> <span class="br-p"><br><br></span>तब बोअज़ बुजुर्गन अउ सबहि मनइयन स कहेस, “आजु आप लोग मोरे गवाह अहउँ कि मइँ नाओमी स उ सबइ सबहि चिजियन खरीदत हउँ जउन एलीमेलेक, किल्योन अउ महलोन क अहइँ।</div>
<div class="v" id="v10"><span class="vn">10</span> मइँ रूत क भी आपन मेहरारू बनावइ बरे बेसहत हउँ। मइँ इ एह बरे करत अहउँ कि मृतक क सम्पत्ति ओकरे परिवार क लगे ही रही। इ तरह मृतक क नाउँ ओकरे परिवार अउ ओकरी भुइँया स नाहीं हटावा जाई। आप लोग आजु एकर गवाह अहइँ।”</div>
<div class="v" id="v11"><span class="vn">11</span> <span class="br-p"><br><br></span>इ तरह सबहि लोग अउर बुजुर्गन जउन नगर दुआर क समीप रहेन, गवाह भएन। उ पचे कहेन, “इ मेहरारू जउन तोहरे घर जाई, यहोवा ओका राहेल अउ लिआ जइसी करइ जउन इस्राएल बंस क बनाएस। हम पराथना करित ह तू एप्राता मँ सक्तिसाली ह्वा! तू बेतलेहेम मँ प्रसिद्ध ह्वा।</div>
<div class="v" id="v12"><span class="vn">12</span> जइसे तामार यहूदा क पूत पेरेस क जनम दिहेस अउर ओकर परिवार महान बना। उहइ तरह यहोवा तोहका भी रूत स कई पूत देइ। अउर तोहार परिवार भी ओकरी तरह महान होइ।”</div>
<div class="v" id="v13"><span class="vn">13</span> <span class="br-p"><br><br></span>इ तरह बोअज़ रूत स बियाह किहेस। यहोवा रूत क गर्भवती होइ दिहस अउर रूत एक ठु पूत क जन्म दिहस।</div>
<div class="v" id="v14"><span class="vn">14</span> नगर क मेहररूअन नाओमी स कहेन, “उ यहोवा क आभार माना जउन तोहका अइसा संरच्छक दिहस। यहोवा करइ उ, इस्राएल मँ प्रसिद्ध होइ।</div>
<div class="v" id="v15"><span class="vn">15</span> उ तोहका फुन स जवान बनाइ देइ। अउर बुढ़ापे मँ उ तोहार धियान राखी। तोहरी बहू क कारण इ घटना घटी अहइ। उ इ बच्चा तोहरे बरे गर्भ मँ धारण किहेस उ तोहसे पिआर करत ह, अउर उ तोहरे बरे सात बेटन स जियादा उत्तिम अहइ।”</div>
<div class="v" id="v16"><span class="vn">16</span> <span class="br-p"><br><br></span>नाओमी लरिका क लिहस, ओका आपन बाहन मँ उठाइ लिहस, अउर ओकर पालन-पोसण किहस।</div>
<div class="v" id="v17"><span class="vn">17</span> पड़ोसियन बच्चा क नाउँ राखेन। ओन मेहररूअन कहेन, “अब नाओमी क लगे एक पूत अहइ।” पड़ोसियन ओकर नाउँ ओबेद राखेन। ओबेद यिसै क बाप रहा अउर यिसै, दाऊद क बाप रहा।</div>
<div class="v" id="v18"><h2>रूत अउ बोअज़ क परिवार</h2><span class="vn">18</span> <span class="br-p"><br><br></span>पेरेस क परिवार क बंसावली इ अहइ: <span class="br-p"><br><br></span>पेरेस हिस्रोन क बाप रहा।</div>
<div class="v" id="v19"><span class="vn">19</span> <span class="br-p"><br><br></span>राम क बाप हिस्रोन रहा। <span class="br-p"><br><br></span>अम्मीनादाब क बाप राम रहा।</div>
<div class="v" id="v20"><span class="vn">20</span> <span class="br-p"><br><br></span>नहसोन क बाप अम्मीनादाब रहा। <span class="br-p"><br><br></span>सल्मोन क बाप नहसोन रहा।</div>
<div class="v" id="v21"><span class="vn">21</span> <span class="br-p"><br><br></span>बोअज़ क बाप सल्मोन रहा। <span class="br-p"><br><br></span>ओबेद क बाप बोअज़ रहा।</div>
<div class="v" id="v22"><span class="vn">22</span> <span class="br-p"><br><br></span>यिसै क बाप ओबेद रहा। <span class="br-p"><br><br></span>दाऊद क बाप यिसै रहा।</div>
</div>
<!-- PARSED ABOVE; EDITING MAY BREAK PARSER -->
</body></html>