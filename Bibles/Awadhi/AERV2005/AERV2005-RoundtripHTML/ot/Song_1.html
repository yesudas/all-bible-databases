<html><head>
<meta http-equiv="Content-Type" content="text/html;charset=utf-8" />
<title>Song 1 &ndash; स्रेस्ठगीत &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 1);">
<div id="navbar"><a href="../index.html">पवित्तर बाइबिल</a> &ndash; <b>स्रेस्ठगीत</b> &ndash; <b>1</b> <a href="Song_2.html">2</a> <a href="Song_3.html">3</a> ... <a href="Song_8.html">8</a> </div><hr>
<h1>Song 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>सुलैमान क स्रेस्ठ गीत।<br></div>
<div class="v" id="v2"><h2>सस्प्रेमिका क आपन प्रेमी क खातिर</h2><span class="vn">2</span> <span class="br-ind"><br><span class="indent">&nbsp;</span></span>ओकरे ओंठन क चुम्बनन स मोका ढाँपि लेइ द्या।<br> <span class="br-ind"><br><span class="indent">&nbsp;</span></span>तोहार पिरेम दाखरस स भी मीठा अहइ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>तोहार इत्र क सुगन्ध मोहक अहइ,<br> <span class="br-ind"><br><span class="indent">&nbsp;</span></span>मुला तोहार नाउँ मोरे बरे मूल्यवान इत्र स भी जियादा मोहक अहइ!<br> <span class="br-ind"><br><span class="indent">&nbsp;</span></span>इहइ कारण अहइ कि कुँवरियन तोहसे पिरेम करत हीं!<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>हे मोर राजा, तू मोका आपन संग लइ ल्या।<br> <span class="br-ind"><br><span class="indent">&nbsp;</span></span>हाली चला! <span class="br-p"><br><br></span>राजा मोका आपन कमरा मँ लइ आवा ह।<br> <span class="br-ind"><br><span class="indent">&nbsp;</span></span>हम तोहमाँ आनन्दित अउ मगन अही।<br> <span class="br-ind"><br><span class="indent">&nbsp;</span></span>हम मानत अही कि तोहार पिरेम दाखरस स उत्तिम अहइ।<br> <span class="br-ind"><br><span class="indent">&nbsp;</span></span>अच्छा कारण क बरे कुँवरियन तोहसे पिरेम करत हीं।<br></div>
<div class="v" id="v5"><h2>मनसेधू क बरे यरूसलेम क मेहररूअन</h2><h2>मेहरारु क बचन मेहररुअन बरे</h2><span class="vn">5</span> <span class="br-ind"><br><span class="indent">&nbsp;</span></span>हे यरूसलेम क बिटियो,<br> <span class="br-ind"><br><span class="indent">&nbsp;</span></span>मइँ करिया हउँ, मुला मइँ सुन्नर हउँ। मइँ केदार क तम्बुअन जइसा अउ सलमोन<sup class="fnm"><a name="fnm1" href="#fn1">1</a></sup> क तम्बूअन क पर्दा जइसे करिया हउँ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>किन्तु मोका करिया मँ सामिल जिन करा।<br> <span class="br-ind"><br><span class="indent">&nbsp;</span></span>इ सूरज अहइ जउन मोका करिया कइ दिहस ह।<br> <span class="br-ind"><br><span class="indent">&nbsp;</span></span>मोर भइयन एकर कारण अहइँ।<br> <span class="br-ind"><br><span class="indent">&nbsp;</span></span>उ मोका आपन अंगूरे क बगीचन क रखवारी करइ बरे मज़बूर किहेन ह।<br> <span class="br-ind"><br><span class="indent">&nbsp;</span></span>एह बरे मइँ आपन क धियान नाहीं रखि सकेउँ।<br></div>
<div class="v" id="v7"><h2>मेहरारू क बचन मनसेधू क बरे</h2><span class="vn">7</span> <span class="br-ind"><br><span class="indent">&nbsp;</span></span>मइँ तोहका आपन पूरी आतिमा स पिरेम करत हउँ।<br> <span class="br-ind"><br><span class="indent">&nbsp;</span></span>मोर सच्चा पिरेमी, मोका बतावा कि तू आपन भेड़िन क कहाँ चरावत अहा?<br> <span class="br-ind"><br><span class="indent">&nbsp;</span></span>दुपहरिया मँ ओनका आराम करइ बरे कहाँ बइठावत अहा?<br> <span class="br-ind"><br><span class="indent">&nbsp;</span></span>मोका अइसी एक ठु लड़िकी क लगे काहे होइ चाही<br> <span class="br-ind"><br><span class="indent">&nbsp;</span></span>जउन घूँघट डारिके तोहरे मीतन क झुण्डन क रखवारी करत ह।<br></div>
<div class="v" id="v8"><h2>मनसेधू क बचन मेहरारू बरे</h2><span class="vn">8</span> <span class="br-ind"><br><span class="indent">&nbsp;</span></span>हे मेहररुअन सबन त सुन्नरी,<br> <span class="br-ind"><br><span class="indent">&nbsp;</span></span>अगर तू नाहीं जानत ह मइँ कहाँ होब,<br> <span class="br-ind"><br><span class="indent">&nbsp;</span></span>तउ भेड़ियन क पथ पाछा करा।<br> <span class="br-ind"><br><span class="indent">&nbsp;</span></span>तोहार बोकरियन क बच्चन क गड़रियन क तम्बुअन क लगे चरा।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>हे मोर प्रिय मइँ तोहार तुलना उ घोड़ी स करत हउँ<br> <span class="br-ind"><br><span class="indent">&nbsp;</span></span>जउन घो़ड़िन फिरौन क रथ क हींचइवाल घोड़न क आकर्सित करत ह।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>मइँ तोहार कल्पना चाँदी अउर रतन स सज़ा भवा घोड़ा स कइ सकत हउँ।<br> <span class="br-ind"><br><span class="indent">&nbsp;</span></span>तोहार गाल खूबसूरत आभूसण अउर कर्नफूल स भवा अहइ।<br> <span class="br-ind"><br><span class="indent">&nbsp;</span></span>तोहार गर्दन पइ माला बहोत सुन्नर लगत अहइँ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>जउन सोना अउर चाँदी क पत्तर लागत ह<br> <span class="br-ind"><br><span class="indent">&nbsp;</span></span>खास तोहरे बरे बना अहइँ।<br></div>
<div class="v" id="v12"><h2>मेहरारू क बचन</h2><span class="vn">12</span> <span class="br-ind"><br><span class="indent">&nbsp;</span></span>जब राजा गद्दी पइ लेटत अहइ,<br> <span class="br-ind"><br><span class="indent">&nbsp;</span></span>मोरे इत्र क सुगन्ध ओह तलक पहोंचत ह।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>मोर प्रियतम रस गन्ध क कुप्पे जइसा अहइ।<br> <span class="br-ind"><br><span class="indent">&nbsp;</span></span>उ मोरे सीते क बीच सारी रात सोइ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>मोर प्रिय मोरे बरे मेंहदी क फूलन क गुच्छन जइसा अहइ<br> <span class="br-ind"><br><span class="indent">&nbsp;</span></span>जउन एनगदी क अंगूरे क बगीचे मँ फलत ह।<br></div>
<div class="v" id="v15"><h2>मनसेधू क बचन</h2><span class="vn">15</span> <span class="br-ind"><br><span class="indent">&nbsp;</span></span>मोर प्रिये, तू रमणीय अहा।<br> <span class="br-ind"><br><span class="indent">&nbsp;</span></span>ओह, तू केतनी सुन्नर अहा।<br> <span class="br-ind"><br><span class="indent">&nbsp;</span></span>तोहार आँखिन कबूतरन क जइसी सुन्नर अहइँ।<br></div>
<div class="v" id="v16"><h2>मेहरारू क बचन</h2><span class="vn">16</span> <span class="br-ind"><br><span class="indent">&nbsp;</span></span>हे मोर प्रियतम, तू केतना सुन्नर अहा।<br> <span class="br-ind"><br><span class="indent">&nbsp;</span></span>हाँ, तू केतना मनमोहक अहा।<br> <span class="br-ind"><br><span class="indent">&nbsp;</span></span>हमार बिछाउन केतना ताज़ा अउर आनन्दित महक प्रदान करत हीं।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>हमार घरे क छत देवदारू क पउधन स बना अहइँ।<br> <span class="br-ind"><br><span class="indent">&nbsp;</span></span>अउर देवारन सनोवर पउधन स बना अहइँ।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->सलमोन <!--raw 1 bo --></em><!--endraw 1-->इ केदार अउर सलमा क करिया ऊन क तम्बू क कइँती इसारा करत ह। इ तरह क करिया तम्बूअन अब भी पूर्वी रेगिस्तान मँ देखा जात ह।</div>
</div>
<!-- PARSED ABOVE; EDITING MAY BREAK PARSER -->
</body></html>