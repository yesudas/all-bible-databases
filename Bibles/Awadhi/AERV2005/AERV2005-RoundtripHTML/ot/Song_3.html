<html><head>
<meta http-equiv="Content-Type" content="text/html;charset=utf-8" />
<title>Song 3 &ndash; स्रेस्ठगीत &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 3);">
<div id="navbar"><a href="../index.html">पवित्तर बाइबिल</a> &ndash; <b>स्रेस्ठगीत</b> &ndash; <a href="Song_1.html">1</a> <a href="Song_2.html">2</a> <b>3</b> <a href="Song_4.html">4</a> <a href="Song_5.html">5</a> ... <a href="Song_8.html">8</a> </div><hr>
<h1>Song 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>मेहरारू क बचन</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>हर राति आपन सेज पइ मइँ<br> <span class="br-ind"><br><span class="indent">&nbsp;</span></span>आपन मने मँ ओका हेरत हउँ।<br> <span class="br-ind"><br><span class="indent">&nbsp;</span></span>जउन मनसेधू मोर प्रिय अहइ,<br> <span class="br-ind"><br><span class="indent">&nbsp;</span></span>मइँ ओका हेरेउँ ह, मुला मइँ ओका नाहीं पाएउँ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>अब मइँ उठब।<br> <span class="br-ind"><br><span class="indent">&nbsp;</span></span>मइँ सहर क चारिहुँ गलियन, बजारन मँ जाब।<br> <span class="br-ind"><br><span class="indent">&nbsp;</span></span>मइँ ओका हेरब जेका<br> <span class="br-ind"><br><span class="indent">&nbsp;</span></span>मइँ पिरेम करत हउँ। <span class="br-p"><br><br></span>मइँ उ मनसेधू हेरेउँ<br> <span class="br-ind"><br><span class="indent">&nbsp;</span></span>उ मोका नाहीं मिला।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मोका सहर क पहरेदारी मिलेन।<br> <span class="br-ind"><br><span class="indent">&nbsp;</span></span>मइँ ओनसे पूछेउँ, “का तू उ मनसेधू क लख्या जेका मइँ पियार करत हउँ?”<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>पहरेदारन स मइँ अबहिं तनिक दूर गएउँ<br> <span class="br-ind"><br><span class="indent">&nbsp;</span></span>कि मोका मोर प्रियतम मिलि गवा।<br> <span class="br-ind"><br><span class="indent">&nbsp;</span></span>मइँ ओका धइ लिहेउँ।<br> <span class="br-ind"><br><span class="indent">&nbsp;</span></span>मइँ ओका जाइ क अनुमति नाहीं दिहा<br> <span class="br-ind"><br><span class="indent">&nbsp;</span></span>अउर मइँ ओका आपन मताहरी क घरे लइ आवा,<br> <span class="br-ind"><br><span class="indent">&nbsp;</span></span>मइँ ओका उ कमरा मँ लइ आवा जहाँ पइ उ मोका जनम दिहे रहा।<br></div>
<div class="v" id="v5"><h2>मेहरारू क बचन मेहररूअन बरे</h2><span class="vn">5</span> <span class="br-ind"><br><span class="indent">&nbsp;</span></span>हे यरूसलेम क कुँवरियन,<br> <span class="br-ind"><br><span class="indent">&nbsp;</span></span>कुरंगन अउ जंगली हिरणियन क साच्छी मानिके मोका बचन द्या,<br> <span class="br-ind"><br><span class="indent">&nbsp;</span></span>पिरेम क जिन जगावा अउ उसकावा<br> <span class="br-ind"><br><span class="indent">&nbsp;</span></span>जब तलक एकर इच्छा न होइ।<br></div>
<div class="v" id="v6"><h2>यरूसलेम क मेहररुअन बोलेस:</h2><span class="vn">6</span> <span class="br-ind"><br><span class="indent">&nbsp;</span></span>इ मेहरारु कउन अहइ<br> <span class="br-ind"><br><span class="indent">&nbsp;</span></span>जउन धूल क बादर क संग रेगिस्तान स होत भए आवत हीं,<br> <span class="br-ind"><br><span class="indent">&nbsp;</span></span>अउर गन्धरस अउर लोबान अउ उ सबइ तरह क खुसबू<br> <span class="br-ind"><br><span class="indent">&nbsp;</span></span>जउन व्यपारियन रखत ह स सुगन्धित अहइ?<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>सुलैमान क पालकी क लखा।<br> <span class="br-ind"><br><span class="indent">&nbsp;</span></span>ओन जात्र क पालकी क साठ फउजी घेरे भए अहइँ। इस्राएल क सक्तीसाली फउजी।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>उ पचे सबहिं फउजी तरवारन स सुन्नर ढंग स सज्जित अहइँ।<br> <span class="br-ind"><br><span class="indent">&nbsp;</span></span>जउन जुद्ध मँ निपुण अहइँ;<br> <span class="br-ind"><br><span class="indent">&nbsp;</span></span>हर मनई क बगल मँ तरवार लटकत अहइ,<br> <span class="br-ind"><br><span class="indent">&nbsp;</span></span>जउन राति क खउफनाक खतरन बरे तइयार अहइँ।<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>राजा सुलैमान लोगन स एक ठु पालकी<br> <span class="br-ind"><br><span class="indent">&nbsp;</span></span>लेबानोन क देवदारू काठे स बनावाए रहा।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>उ जात्रा क पालकी क बल्लन क चाँदी स बनाएस<br> <span class="br-ind"><br><span class="indent">&nbsp;</span></span>अउर ओकर टेक सोना स बनावा गवा।<br> <span class="br-ind"><br><span class="indent">&nbsp;</span></span>पालकी क गद्दी क उ बैंगनी ओढ़ना स ढाँपि दिहस<br> <span class="br-ind"><br><span class="indent">&nbsp;</span></span>अउर इ यरूसलेम क बिटियन क जरिये पिरेम स बुना गवा रहा।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>सिय्योन क बिटियो,<br> <span class="br-ind"><br><span class="indent">&nbsp;</span></span>बाहेर आइके राजा सुलैमान क ओकरे मुकुट क साथ लखा<br> <span class="br-ind"><br><span class="indent">&nbsp;</span></span>जउन ओका ओकर महतारी उ दिन पहिराए रही<br> <span class="br-ind"><br><span class="indent">&nbsp;</span></span>जब उ बियाहा गवा रहा,<br> <span class="br-ind"><br><span class="indent">&nbsp;</span></span>उ दिन उ बहोत खुस रहा।<br></div>
</div>
<!-- PARSED ABOVE; EDITING MAY BREAK PARSER -->
</body></html>