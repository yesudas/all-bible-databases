<html><head>
<meta http-equiv="Content-Type" content="text/html;charset=utf-8" />
<title>Song 4 &ndash; स्रेस्ठगीत &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 4);">
<div id="navbar"><a href="../index.html">पवित्तर बाइबिल</a> &ndash; <b>स्रेस्ठगीत</b> &ndash; <a href="Song_1.html">1</a> <a href="Song_2.html">2</a> <a href="Song_3.html">3</a> <b>4</b> <a href="Song_5.html">5</a> <a href="Song_6.html">6</a> ... <a href="Song_8.html">8</a> </div><hr>
<h1>Song 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>मनसेधू क बचन मेहरारू बरे</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>मोर प्रिये, तू बहोत सुन्नर अहा।<br> <span class="br-ind"><br><span class="indent">&nbsp;</span></span>घूँघट क ओट मँ तोहार आँखिन कबूतरे क आँखिन जइसी सरल अहइँ।<br> <span class="br-ind"><br><span class="indent">&nbsp;</span></span>तोहार केस लम्बा अउ<br> <span class="br-ind"><br><span class="indent">&nbsp;</span></span>लहरात भवा अहइँ<br> <span class="br-ind"><br><span class="indent">&nbsp;</span></span>जइसे बोकरी क बच्चन<br> <span class="br-ind"><br><span class="indent">&nbsp;</span></span>गिलाद क पहाड़ क ऊपर स नाचत उतरत होंइ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>तोहार दाँत एक भेड़न क झुण्ड जइसे अहइँ<br> <span class="br-ind"><br><span class="indent">&nbsp;</span></span>जउन धोइके निकर आई;<br> <span class="br-ind"><br><span class="indent">&nbsp;</span></span>हरेक भेड़ जुड़ौवा बच्चन रखत हीं;<br> <span class="br-ind"><br><span class="indent">&nbsp;</span></span>ओकर बच्चन मँ स कउनो भी गाएब नाहीं होत हीं।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>तोहार ओंठ लाल धागा जइसा अहइ।<br> <span class="br-ind"><br><span class="indent">&nbsp;</span></span>तोहार मुँह सुन्नर अहइ।<br> <span class="br-ind"><br><span class="indent">&nbsp;</span></span>तोहार गाल घूँघट क खाले<br> <span class="br-ind"><br><span class="indent">&nbsp;</span></span>अनार क दुइ फाँकन क जइसी अहइँ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>तोहार गटइ पातर अउर ऊँच अहइ<br> <span class="br-ind"><br><span class="indent">&nbsp;</span></span>जइसा दाऊद क मीनार<br> <span class="br-ind"><br><span class="indent">&nbsp;</span></span>जउन कि हज़ारन सुनहरी ढालन क संग<br> <span class="br-ind"><br><span class="indent">&nbsp;</span></span>पाथरन क कतारन क ऊपर बना अहइ।<br> <span class="br-ind"><br><span class="indent">&nbsp;</span></span>हर ढाल जोद्धन क अहइ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>तोहार दुई चूचियन जुड़वा दुई बाल हरिण जइसे अहइँ,<br> <span class="br-ind"><br><span class="indent">&nbsp;</span></span>जइसे जुड़वा कुरंग<br> <span class="br-ind"><br><span class="indent">&nbsp;</span></span>लिलियन क बीच चरत होइ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>मइँ गन्धरस क पहाड पइ जाब।<br> <span class="br-ind"><br><span class="indent">&nbsp;</span></span>मइँ पहाड़ी पइ तब तलक जाब<br> <span class="br-ind"><br><span class="indent">&nbsp;</span></span>जब तलक सुबह की सुहावनी हवा न बहइ<br> <span class="br-ind"><br><span class="indent">&nbsp;</span></span>अउर अंधेरापन फीका न होइ जाइ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>मोर प्रिये, तू केतना अद्भुत अहा।<br> <span class="br-ind"><br><span class="indent">&nbsp;</span></span>कउनो दोख तोहार सुन्नरता क नाहीं लिहेस ह।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ओ मोर दुलहिन, लबानोन स आवा,<br> <span class="br-ind"><br><span class="indent">&nbsp;</span></span>लबानोन स मोर संग आइ जा,<br> <span class="br-ind"><br><span class="indent">&nbsp;</span></span>मोरे साथ आइ जा, अमाना क चोटी स,<br> <span class="br-ind"><br><span class="indent">&nbsp;</span></span>सनीर क ऊँचाई स सेर क गुफन स<br> <span class="br-ind"><br><span class="indent">&nbsp;</span></span>अउर चीतन क पहाडन स आवा।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>हे मोर बहिन, हे मोर दुलहिन,<br> <span class="br-ind"><br><span class="indent">&nbsp;</span></span>तू मोका उत्तेजित करति अहा।<br> <span class="br-ind"><br><span class="indent">&nbsp;</span></span>तू मोर हिरदइ क आपन आँखिन क सिरिफ एक नज़र स<br> <span class="br-ind"><br><span class="indent">&nbsp;</span></span>अउर आपन माला क बस एक ही रतन स,<br> <span class="br-ind"><br><span class="indent">&nbsp;</span></span>कब्जा कइ लिहा ह।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>मोर बहिन,<sup class="fnm"><a name="fnm1" href="#fn1">1</a></sup> हे मोर दुलहिन,<br> <span class="br-ind"><br><span class="indent">&nbsp;</span></span>तोहार पिरेम केतना आनन्दप्रद अहइ!<br> <span class="br-ind"><br><span class="indent">&nbsp;</span></span>तोहार पिरेम दाखरस स जियादा उत्तिम बाटइ,<br> <span class="br-ind"><br><span class="indent">&nbsp;</span></span>तोहार इत्र क सुगन्ध कउनो भी सुगन्धि स उत्तिम अहइ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>तोहारे ओंठन स मधु टपकत ह।<br> <span class="br-ind"><br><span class="indent">&nbsp;</span></span>तोहरी जीभ क खाले मँ सहद अउ दूध अहइ।<br> <span class="br-ind"><br><span class="indent">&nbsp;</span></span>तोहारे ओढ़नन क गंध लबानोन क देवदारू जइसी अहइ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मोर बहिन, हे मोर दुलहिन,<br> <span class="br-ind"><br><span class="indent">&nbsp;</span></span>तू ताला लगा भवा बाग जइसी अहइ।<br> <span class="br-ind"><br><span class="indent">&nbsp;</span></span>तू रोका भवा तालाब क जइसा<br> <span class="br-ind"><br><span class="indent">&nbsp;</span></span>अउर बंद कीन्ह गवा फ़व्वारा जइसा अहइ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>तोहार अंग उ उपवन जइसे अहइँ<br> <span class="br-ind"><br><span class="indent">&nbsp;</span></span>जउन अनार अउर मोहक फलन स भरा होइ,<br> <span class="br-ind"><br><span class="indent">&nbsp;</span></span>जेहमाँ मेंहदी अउर जटामासी क फूल भरा होइ;<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>जेहमाँ जटामासी, केसर,<br> <span class="br-ind"><br><span class="indent">&nbsp;</span></span>मुस्क अउ दालचीनी अउर हर तरह क मसाला,<br> <span class="br-ind"><br><span class="indent">&nbsp;</span></span>गन्धरस, अगर अउ सबइ उत्तिम मसाला भरा होइँ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>तू एक फव्वारे क बा़ग क नाईं,<br> <span class="br-ind"><br><span class="indent">&nbsp;</span></span>एक ताज़ा पानी क कुवाँ क नाईं,<br> <span class="br-ind"><br><span class="indent">&nbsp;</span></span>अउर एक झरना होई<br> <span class="br-ind"><br><span class="indent">&nbsp;</span></span>जउन लबानोन पहाड़ी स खाले बहत ह।<br></div>
<div class="v" id="v16"><h2>मेहरारू क बचन</h2><span class="vn">16</span> <span class="br-ind"><br><span class="indent">&nbsp;</span></span>जागा, हे उत्तर क हवा।<br> <span class="br-ind"><br><span class="indent">&nbsp;</span></span>आवा, तू दक्खिन पवन।<br> <span class="br-ind"><br><span class="indent">&nbsp;</span></span>मोरे उपवन पइ बहा।<br> <span class="br-ind"><br><span class="indent">&nbsp;</span></span>जेहसे एकर मीठ, गन्ध चारिहुँ ओर फइल जाइ।<br> <span class="br-ind"><br><span class="indent">&nbsp;</span></span>मोर प्रिय मोरे उपवन मँ प्रवेस करइ<br> <span class="br-ind"><br><span class="indent">&nbsp;</span></span>अउर उ एकर मीठ फल खाइ।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->बहिन <!--raw 1 bo --></em><!--endraw 1-->प्राचीन समाज मँ पतियन ब्याह क बन्धन क मज़बूत करइ बरे पत्नियन क “बहिन” क रूप मँ स्वीकार करत रहेन।</div>
</div>
<!-- PARSED ABOVE; EDITING MAY BREAK PARSER -->
</body></html>