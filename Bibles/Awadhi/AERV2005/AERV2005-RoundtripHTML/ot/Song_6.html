<html><head>
<meta http-equiv="Content-Type" content="text/html;charset=utf-8" />
<title>Song 6 &ndash; स्रेस्ठगीत &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 6);">
<div id="navbar"><a href="../index.html">पवित्तर बाइबिल</a> &ndash; <b>स्रेस्ठगीत</b> &ndash; <a href="Song_1.html">1</a> ... <a href="Song_4.html">4</a> <a href="Song_5.html">5</a> <b>6</b> <a href="Song_7.html">7</a> <a href="Song_8.html">8</a> </div><hr>
<h1>Song 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यरूसलेम क बिटियन क ओहसे कहब</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>मेहररुअन मँ सबसे सुन्दर मेहरारू,<br> <span class="br-ind"><br><span class="indent">&nbsp;</span></span>बतावा तोहार प्रियतम कहाँ चला गवा?<br> <span class="br-ind"><br><span class="indent">&nbsp;</span></span>कउने राह स तोहार प्रियतम चला गवा ह<br> <span class="br-ind"><br><span class="indent">&nbsp;</span></span>हमका बतावा ताकि हम तोहरे साथ ओका हेरि सकी।<br></div>
<div class="v" id="v2"><h2>यरूसलेम क बिटियन क ओकर जवाब</h2><span class="vn">2</span> <span class="br-ind"><br><span class="indent">&nbsp;</span></span>मोर प्रिय आपन बंगिया मँ चला गवा,<br> <span class="br-ind"><br><span class="indent">&nbsp;</span></span>मसालन क खेत मँ<br> <span class="br-ind"><br><span class="indent">&nbsp;</span></span>आपन भेड़ी चरावइ बरे<br> <span class="br-ind"><br><span class="indent">&nbsp;</span></span>अउर लिलियन क बटोरइ बरे।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>मइँ आपन प्रियतम स हउँ अउर उ मोर प्रियतम मोसे अहइ।<br> <span class="br-ind"><br><span class="indent">&nbsp;</span></span>उ लिलियन क बीच भेड़ चरावा करत ह।<br></div>
<div class="v" id="v4"><h2>मनसेधू क बचन मेहरारू बरे</h2><span class="vn">4</span> <span class="br-ind"><br><span class="indent">&nbsp;</span></span>मोर प्रियतम, तू तिरसा क नाईं सुन्नर अहा।<br> <span class="br-ind"><br><span class="indent">&nbsp;</span></span>तू यरूसलेम मँ एक अद्भुत क नाई अहा।<br> <span class="br-ind"><br><span class="indent">&nbsp;</span></span>तू ऍतना अजूबा अहा जइसे कउनो फउज झण्डा क संग चलत ह।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>तू मोह पइ स आपन आँखिन हटाइ ल्या,<br> <span class="br-ind"><br><span class="indent">&nbsp;</span></span>उ मोका उत्तेजित करत अहइँ।<br> <span class="br-ind"><br><span class="indent">&nbsp;</span></span>तोहार केस ऍतना लम्बा अउ लहरत अहइँ<br> <span class="br-ind"><br><span class="indent">&nbsp;</span></span>जइसे गिलाद क पहाड़ी क ढलान स बोकरियन क झुण्ड उछरत भवा उतरत आवत होइ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>तोहार दाँत एक भेड़न झुण्ड जइसे अहइँ<br> <span class="br-ind"><br><span class="indent">&nbsp;</span></span>जउन धोइके निकर आई;<br> <span class="br-ind"><br><span class="indent">&nbsp;</span></span>हरेक भेड़ जुड़ौवा बच्चन रखत हीं;<br> <span class="br-ind"><br><span class="indent">&nbsp;</span></span>ओन मँ स कउनो एक ठू भी गाएब नाहीं होत हीं।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>घूँघट क नीचे तोहार गाल<br> <span class="br-ind"><br><span class="indent">&nbsp;</span></span>अनार क दुइ ठू फाँकन क तरह अहइँ।<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>होइ सकत ह हुआँ साठ रानियन,<br> <span class="br-ind"><br><span class="indent">&nbsp;</span></span>अस्सी रखैलन<br> <span class="br-ind"><br><span class="indent">&nbsp;</span></span>अउर अनगिनत जवान कुँवरियन होइँ,<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>किंन्तु हुवाँ ओकरे जइसा कउनो नाहीं अहइ!<br> <span class="br-ind"><br><span class="indent">&nbsp;</span></span>उ आपन महतारी क एक खास बिटिया अहइ,<br> <span class="br-ind"><br><span class="indent">&nbsp;</span></span>उ ओनमाँ बहोत प्रिय अहइ<br> <span class="br-ind"><br><span class="indent">&nbsp;</span></span>जउन ओका जनम दिहेस ह।<br> <span class="br-ind"><br><span class="indent">&nbsp;</span></span>कुँवरियन ओका लखेन अउ ओका सराहेन।<br> <span class="br-ind"><br><span class="indent">&nbsp;</span></span>हाँ, रानियन अउ सबइ रखैलन भी ओकर तारीफ किहे रहिन।<br></div>
<div class="v" id="v10"><h2>मेहररूअन क जरिये ओकर तारीफ</h2><span class="vn">10</span> <span class="br-ind"><br><span class="indent">&nbsp;</span></span>उ पचे कहेस: “उ कउन अहइ<br> <span class="br-ind"><br><span class="indent">&nbsp;</span></span>जउन बढ़त भवा उसा क समान अहइ?<br> <span class="br-ind"><br><span class="indent">&nbsp;</span></span>उ कउन अहइ जउन चाँद क नाईं सुन्नर अहइ?<br> <span class="br-ind"><br><span class="indent">&nbsp;</span></span>उ कउन अहइ जउन सूर्य क नाईं चमकत अहइ?<br> <span class="br-ind"><br><span class="indent">&nbsp;</span></span>उ कउन अहइ जउन फउज जइसा अजूबा अहइ<br> <span class="br-ind"><br><span class="indent">&nbsp;</span></span>जउन झण्डा लइ जात अहइ?”<br></div>
<div class="v" id="v11"><h2>मेहरारू क बचन</h2><span class="vn">11</span> <span class="br-ind"><br><span class="indent">&nbsp;</span></span>मइँ अख़रोट क बगीचा स होत भवा<br> <span class="br-ind"><br><span class="indent">&nbsp;</span></span>इ देखइ बरे गवा कि<br> <span class="br-ind"><br><span class="indent">&nbsp;</span></span>का अंगूर क बेलन खिला अहइ<br> <span class="br-ind"><br><span class="indent">&nbsp;</span></span>अउर का अनार क कलियन खिली अहइँ या नाहीं।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>मोर राजकुमार, मइँ खुसी स भरि गवा<br> <span class="br-ind"><br><span class="indent">&nbsp;</span></span>जब तू मोका गन्धरस दिहे रहा।<sup class="fnm"><a name="fnm1" href="#fn1">1</a></sup><br></div>
<div class="v" id="v13"><h2>यरूसलेम क बिटियन ओकरे बरे बोलत ह</h2><span class="vn">13</span> <span class="br-ind"><br><span class="indent">&nbsp;</span></span>हे “परिपूर्ण” मोर तरफ लउटि आवा!<br> <span class="br-ind"><br><span class="indent">&nbsp;</span></span>मोर तरफ आवा, मोर तरफ आवा, ताकि हम तोहका लखि सकी! <span class="br-p"><br><br></span>काहे अइसे सुलेम्मिन क घूरति अहा<br> <span class="br-ind"><br><span class="indent">&nbsp;</span></span>जइसे उ महनैम क नाच क नर्तकी होइ?<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> या “मइँ आपन क बारे मँ नाहीं जानतउँ जब तू मोका सज्जन मनुस्य क रथन दिहस।</div>
</div>
<!-- PARSED ABOVE; EDITING MAY BREAK PARSER -->
</body></html>