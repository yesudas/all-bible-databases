<html><head>
<meta http-equiv="Content-Type" content="text/html;charset=utf-8" />
<title>Song 7 &ndash; स्रेस्ठगीत &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 7);">
<div id="navbar"><a href="../index.html">पवित्तर बाइबिल</a> &ndash; <b>स्रेस्ठगीत</b> &ndash; <a href="Song_1.html">1</a> ... <a href="Song_5.html">5</a> <a href="Song_6.html">6</a> <b>7</b> <a href="Song_8.html">8</a> </div><hr>
<h1>Song 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>मनसेधू क जरिये सुन्दरता क वर्णन</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>हे सज्जन अउरत, तोहार गोड़ पनहियन मँ केतॅना सुन्नर अहइँ!<br> <span class="br-ind"><br><span class="indent">&nbsp;</span></span>तोहार जाँघन क गोलाइ कउनो कलाकार क बना गवा गहना क नाईं अहइँ<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>तोहार नाभी क नीचे क भाग गोल कटोरा क समान अहइँ।<br> <span class="br-ind"><br><span class="indent">&nbsp;</span></span>होइ सकत ह एहमाँ कभी मिस्रित दाखरस कमी नाहीं होत।<br> <span class="br-ind"><br><span class="indent">&nbsp;</span></span>तोहार पेट गोहूँ क ढेरी क समान अहइ<br> <span class="br-ind"><br><span class="indent">&nbsp;</span></span>जेकर चउहददी लिलियन क अहइँ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>तोहार चूचियन दुई जवान हिरण क जइसा अहइ,<br> <span class="br-ind"><br><span class="indent">&nbsp;</span></span>कुरंगी क जुड़वा।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>तोहार गटइ हाथी दाँत क मीनार क समान अहइँ।<br> <span class="br-ind"><br><span class="indent">&nbsp;</span></span>तोहार आँखिन हेसबोन क उ सबइ कुण्ड क समान अहइ<br> <span class="br-ind"><br><span class="indent">&nbsp;</span></span>जउन बेत-रब्बीम क फाटक क लगे अहइ।<br> <span class="br-ind"><br><span class="indent">&nbsp;</span></span>तोहार नाक लबानोन क मीनार क जइसा लम्बी अहइ<br> <span class="br-ind"><br><span class="indent">&nbsp;</span></span>जउन दमिस्क कइँती मुहँ किहे अहइ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>तोहार मूँड़ कर्मेल क पहाड़ क जइसा अहइ।<br> <span class="br-ind"><br><span class="indent">&nbsp;</span></span>तोहार मूँड़े क बार<br> <span class="br-ind"><br><span class="indent">&nbsp;</span></span>राजा क देवारन पइ लहरत भवा<br> <span class="br-ind"><br><span class="indent">&nbsp;</span></span>लम्बा वस्त्र क नाईं अहइ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>तू केतनी सुन्नर अउ मनमोहक अहा ओ मोर प्रिय!<br> <span class="br-ind"><br><span class="indent">&nbsp;</span></span>तू मोका केतॅॅना आनन्द देति अहा।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>तू खजूरे क बृच्छ जइसी<br> <span class="br-ind"><br><span class="indent">&nbsp;</span></span>लम्बी अहा।<br> <span class="br-ind"><br><span class="indent">&nbsp;</span></span>तोहार चूचियन अइसे अहइँ<br> <span class="br-ind"><br><span class="indent">&nbsp;</span></span>जइसे खजूर क गुच्छन।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>मइँ खजूर क बृच्छ पइ चढ़ब,<br> <span class="br-ind"><br><span class="indent">&nbsp;</span></span>मइँ एकर डारन क धरब, <span class="br-p"><br><br></span>तू आपन चूचियन क अंगूरे क गुच्छन स बनइ द्या।<br> <span class="br-ind"><br><span class="indent">&nbsp;</span></span>तोहार साँस क गंध सेब क जइसा होइ द्या।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>तोहार मुँहना उत्तिम दाखरस जइसा होइ द्या,<br> <span class="br-ind"><br><span class="indent">&nbsp;</span></span>जउन धीरे स मोर प्रियतम मँ बहत होइ,<br> <span class="br-ind"><br><span class="indent">&nbsp;</span></span>जउन ओठंन तलक बहत होइ जब हम साथ सोवत ह।<br></div>
<div class="v" id="v10"><h2>मेहरारू क बचन मनसेधू क बरे</h2><span class="vn">10</span> <span class="br-ind"><br><span class="indent">&nbsp;</span></span>मइँ आपन प्रियतम क अहउँ<br> <span class="br-ind"><br><span class="indent">&nbsp;</span></span>अउर उ मोका चाहत ह।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>आवा, मोर प्रियतम, आवा!<br> <span class="br-ind"><br><span class="indent">&nbsp;</span></span>हम खेतन मँ निकरी चली,<br> <span class="br-ind"><br><span class="indent">&nbsp;</span></span>हम गाँवन मँ राति बिताइ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>हम बहोत हाली उठी अउर अंगूरे क बागन मँ निकरी जाइ।<br> <span class="br-ind"><br><span class="indent">&nbsp;</span></span>आवा, हम हुआँ लखी का अगूंरे क बेलन पइ कलियन खिलति अहइँ।<br> <span class="br-ind"><br><span class="indent">&nbsp;</span></span>आवा, हम लखी का बहारन खिल गइ अहइँ<br> <span class="br-ind"><br><span class="indent">&nbsp;</span></span>अउर का अनार क कलियन चटकति अहइँ।<br> <span class="br-ind"><br><span class="indent">&nbsp;</span></span>हुवँइ पइ मइँ आपन पिरेम तोहका अर्पण करबउँ।<br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>दोदफलन<sup class="fnm"><a name="fnm1" href="#fn1">1</a></sup> क सुगन्ध फइल चुका अहइ।<br> <span class="br-ind"><br><span class="indent">&nbsp;</span></span>अउर सबहिं प्रकार क कीमती फलन हमरे दुआरन क ऊपर<sup class="fnm"><a name="fnm2" href="#fn2">2</a></sup> जमा अहइँ।<br> <span class="br-ind"><br><span class="indent">&nbsp;</span></span>तोहार बरे नवा अउ पुराना दुइनउँ प्रकार क चीज बचाइ रखेउँ ह,<br> <span class="br-ind"><br><span class="indent">&nbsp;</span></span>हे मोर प्रिय।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->दोदफलन <!--raw 1 bo --></em><!--endraw 1-->हिब्रू सब्द क अरथ अहइ “पिरेम बृच्छ।” एकर जर क सकल मनई क नाईं अहइ। लोगन क मानत रहिन कि इ बृच्छ मेहररुअन क गरभवती बनावइ मँ मदद करत हीं।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><em><!--endraw 1-->दुआरन क ऊपर <!--raw 1 bo --></em><!--endraw 1-->प्राचीन काल बगल पूर्व क भुइँया मँ फलन क अलमारियन मँ या दुआर क ऊपर रखत रहेन। उ ओका हुवाँ तब तलक रखत रहेन जब तलक उ सूखा, बहोत मीठा अउर मज़ेदार न होइ जाई।</div>
</div>
<!-- PARSED ABOVE; EDITING MAY BREAK PARSER -->
</body></html>