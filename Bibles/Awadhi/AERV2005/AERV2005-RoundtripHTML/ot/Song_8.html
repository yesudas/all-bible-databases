<html><head>
<meta http-equiv="Content-Type" content="text/html;charset=utf-8" />
<title>Song 8 &ndash; स्रेस्ठगीत &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 8);">
<div id="navbar"><a href="../index.html">पवित्तर बाइबिल</a> &ndash; <b>स्रेस्ठगीत</b> &ndash; <a href="Song_1.html">1</a> ... <a href="Song_6.html">6</a> <a href="Song_7.html">7</a> <b>8</b> </div><hr>
<h1>Song 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>कास, तू मोर सिसु भाइ होत्या, मोर महतारी क छाती क दूध पिअत भए।<br> <span class="br-ind"><br><span class="indent">&nbsp;</span></span>अगर मइँ तोहसे हुवँइ बाहेर मिल जाइत<br> <span class="br-ind"><br><span class="indent">&nbsp;</span></span>तउ तोहार चुम्बन मइँ लइ लेतेउँ,<br> <span class="br-ind"><br><span class="indent">&nbsp;</span></span>अउर कउनो मनई मोर निन्दा नाहीं कइ पावत।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>तोहका मइँ आपन महतारी क घरे मँ लइ अवतेउँ<br> <span class="br-ind"><br><span class="indent">&nbsp;</span></span>जहाँ तू मोका सिच्छा देइ सकतेउँ।<br> <span class="br-ind"><br><span class="indent">&nbsp;</span></span>मइँ तोहका पिअइ बरे,<br> <span class="br-ind"><br><span class="indent">&nbsp;</span></span>आपन मिस्रित अनारे स निकरा भवा दाखरस देतेउँ।<br></div>
<div class="v" id="v3"><h2>मेहरारू क बचन मेहररूअन बरे</h2><span class="vn">3</span> <span class="br-ind"><br><span class="indent">&nbsp;</span></span>ओकर बाँया हाथ मोरे मूँड़े क छुअत ह,<br> <span class="br-ind"><br><span class="indent">&nbsp;</span></span>अउर ओकर दाहिन हाथ मोरे सरीर क छुअत ह।<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>मइँ तोहका चेताउनी देत हउँ हे यरूसलेम क कुँवरियन:<br> <span class="br-ind"><br><span class="indent">&nbsp;</span></span>पिरेम क जिन जगावा<br> <span class="br-ind"><br><span class="indent">&nbsp;</span></span>अउ उसकावा जब तलक एकर इच्छा न होइ!<br></div>
<div class="v" id="v5"><h2>यरूसलेम क बिटियन क बचन</h2><span class="vn">5</span> <span class="br-ind"><br><span class="indent">&nbsp;</span></span>इ कउन अहइ जउन आपन प्रियतम स लपटा भवा,<br> <span class="br-ind"><br><span class="indent">&nbsp;</span></span>रेगिस्तान स चली आवत ह?<br> <span class="br-ind"><br><span class="indent">&nbsp;</span></span>मइँ तोहका सेब क बृच्छ क खाले जगाए रहेउँ;<br> <span class="br-ind"><br><span class="indent">&nbsp;</span></span>हुवाँ तोहार महतारी तोहका गरभ मँ धरेस;<br> <span class="br-ind"><br><span class="indent">&nbsp;</span></span>हुवाँ तोहार मताहरी तोहार बरे प्रसव-पीड़ा सहेस अउर तोहार जनम भवा।<br></div>
<div class="v" id="v6"><h2>मेहरारू क बचन मनसेधू बरे</h2><span class="vn">6</span> <span class="br-ind"><br><span class="indent">&nbsp;</span></span>मोका तू आपन हिरदय मँ महर क नाई धरा।<br> <span class="br-ind"><br><span class="indent">&nbsp;</span></span>ताबजि क समान मोका आपन बाँहे बांध ल्या।<br> <span class="br-ind"><br><span class="indent">&nbsp;</span></span>काहेकि पिरेम मउत क जइसा मज़बूत अहइ।<br> <span class="br-ind"><br><span class="indent">&nbsp;</span></span>भावना कब्र क नाईं तेज होत ह।<br> <span class="br-ind"><br><span class="indent">&nbsp;</span></span>एकर चिंगारी आग क लपटन क नाईं होत ह।<br> <span class="br-ind"><br><span class="indent">&nbsp;</span></span>एकर धधक धधकत भइ लपटन स होइ जात ह।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>बाढ़ पिरेम क नाहीं बूझाइ सकत।<br> <span class="br-ind"><br><span class="indent">&nbsp;</span></span>नदियन एका नीचा नाहीं कइ सकत।<br> <span class="br-ind"><br><span class="indent">&nbsp;</span></span>अगर कउनो मनई पिरेम आपन सारा धन देकर खरीदइ चाही,<br> <span class="br-ind"><br><span class="indent">&nbsp;</span></span>तउ पर भी ओकर धन बेकार ही समुझा जाब।<br></div>
<div class="v" id="v8"><h2>ओकरे भाइयन क बचन</h2><span class="vn">8</span> <span class="br-ind"><br><span class="indent">&nbsp;</span></span>हमार एक छोटकी बहिन अहइ,<br> <span class="br-ind"><br><span class="indent">&nbsp;</span></span>जेकर चूची अबहिं फूटी नाहीं।<br> <span class="br-ind"><br><span class="indent">&nbsp;</span></span>हमका का करइ चाही<br> <span class="br-ind"><br><span class="indent">&nbsp;</span></span>जउने दिन ओकर सगाई होइ?<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>अगर उ देवार अहइ तउ<br> <span class="br-ind"><br><span class="indent">&nbsp;</span></span>मइँ ओह पइ चाँदी क मीनार बनाइ देब।<br> <span class="br-ind"><br><span class="indent">&nbsp;</span></span>अगर उ दुअर अहइ<br> <span class="br-ind"><br><span class="indent">&nbsp;</span></span>तउ मइँ ओकरे पइ देवदारू क मुल्यवान पल्ला लगाइ देब।<br></div>
<div class="v" id="v10"><h2>ओकर आपन भाइयन क जवाब</h2><span class="vn">10</span> <span class="br-ind"><br><span class="indent">&nbsp;</span></span>मइँ परकोट हउँ<br> <span class="br-ind"><br><span class="indent">&nbsp;</span></span>अउर मोर चूची गुम्बद जइसे अहइँ।<br> <span class="br-ind"><br><span class="indent">&nbsp;</span></span>तउ मइँ ओकरे बरे सान्ति क दाता हउँ।<br></div>
<div class="v" id="v11"><h2>मनसेधू क बचन</h2><span class="vn">11</span> <span class="br-ind"><br><span class="indent">&nbsp;</span></span>बाल्हामोन मँ सुलैमान क अंगूरे क बगिया रही।<br> <span class="br-ind"><br><span class="indent">&nbsp;</span></span>उ आपन बाग क रखवारी बरे दइ दिहस।<br> <span class="br-ind"><br><span class="indent">&nbsp;</span></span>हर रखवारा ओकरे फलन क बदले मँ<br> <span class="br-ind"><br><span class="indent">&nbsp;</span></span>चाँदी क एक हजार सेकेल लिआवत रहा।<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>मुला सुलैमान, मोर आपन अंगूर क बाग मोरे बरे अहइ।<br> <span class="br-ind"><br><span class="indent">&nbsp;</span></span>हे सुलैमान, मोरी चाँदी क एक हजार सेकेल सब तू ही रख ल्या,<br> <span class="br-ind"><br><span class="indent">&nbsp;</span></span>अउर इ सबइ दुइ सौ सेकेल ओन लोगन बरे अहइँ। जउन खेतन मँ फलन क रखवारी करत हीं।<br></div>
<div class="v" id="v13"><h2>मनसेधू क बचन मेहरारू बरे</h2><span class="vn">13</span> <span class="br-ind"><br><span class="indent">&nbsp;</span></span>तू जउन बागे मँ रहति अहा,<br> <span class="br-ind"><br><span class="indent">&nbsp;</span></span>मोरे मित्र तोहार आवाज़ धियानपूवर्क सुनत अहइँ;<br> <span class="br-ind"><br><span class="indent">&nbsp;</span></span>मोका भी सुनइ दया!<br></div>
<div class="v" id="v14"><h2>मेहरारू क बचन मनसेधू बरे</h2><span class="vn">14</span> <span class="br-ind"><br><span class="indent">&nbsp;</span></span>मोर प्रियतम, हाली आवा!<br> <span class="br-ind"><br><span class="indent">&nbsp;</span></span>महकत द्रव्यन क पहाड़े पइ चिकारे या जवान हरिन जइसा बनि जा!<br></div>
</div>
<!-- PARSED ABOVE; EDITING MAY BREAK PARSER -->
</body></html>