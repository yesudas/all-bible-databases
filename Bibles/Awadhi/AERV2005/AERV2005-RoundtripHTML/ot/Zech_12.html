<html><head>
<meta http-equiv="Content-Type" content="text/html;charset=utf-8" />
<title>Zech 12 &ndash; जकर्याह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 12);">
<div id="navbar"><a href="../index.html">पवित्तर बाइबिल</a> &ndash; <b>जकर्याह</b> &ndash; <a href="Zech_1.html">1</a> ... <a href="Zech_10.html">10</a> <a href="Zech_11.html">11</a> <b>12</b> <a href="Zech_13.html">13</a> <a href="Zech_14.html">14</a> </div><hr>
<h1>Zech 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यहूदा क चारिहुँ कइँती क रास्ट्रन क बारे मँ दर्सन</h2><span class="vn">1</span> <span class="br-p"><br><br></span>एक भविस्सबाणी: इ इस्राएल क बारे मँ यहोवा क सँदेसा अहइ: इ उहइ अहइ जउन यहोवा कहत ह, कउन आकसे क बनाएस, कउन धरती क स्थापना किहेस, कउन मनई क भीतर आतिमा क रचेस,</div>
<div class="v" id="v2"><span class="vn">2</span> “लखा, मइँ यरूसलेम क पिअइ क ज़हरीला पिआला बनाइ बरे जावत हउँ जउन कि ओकरे चारिहुँ कइँती क रास्ट्रन बरे मूसीबत झेलइ क कारण होइ। यहूदा क भी ओन रास्ट्रन क बीच जउन कि यरूसलेम क घेरत ह होवइ बरे मजबूर कीन्ह जाब्या।</div>
<div class="v" id="v3"><span class="vn">3</span> उ दिना मइँ यरूसलेम क सबइ जातियन बरे भारी चट्टान क नाईं बनाउब। अउर जउन कउनो एका उठावइ क कोसिस करी जोर स चोट खाइ, अउर धरती क सारे रास्ट्रन यरूसलेम क खिलाफ होइहीं।</div>
<div class="v" id="v4"><span class="vn">4</span> यहोवा कहत ह, उ दिना मँ, मइँ हरेक घोड़न क डराउब अउर हरेक घोड़सवार क पागल बनाइ देब; किन्तु मइँ यहूदा क लोगन पइ धियान देब, अउर मइँ जातियन क सबइ घोड़न आँधर कइ देब।</div>
<div class="v" id="v5"><span class="vn">5</span> तब यहूदा क प्रमुखन आपन आप स कहिहीं, ‘यरूसलेम क निवासिन सर्वसक्तीमान यहोवा का करण मज़बूत अहइ अउर उ ओकर परमेस्सर अहइ।’</div>
<div class="v" id="v6"><span class="vn">6</span> उ दिना मँ, मइँ यहूदा क प्रमुखन क काठ मँ बरत भइ अंगठी, अउ बारत भवा अनाज क गुच्छा क नाईं बनाइ देब। उ पचे आपन चारिहुँ कइँती क जातियन क नस्ट कइ देब साथ ही जउन ओकर दाहिनी तरफ अउ जउन ओकर बाइ तरह होइ। किन्तु यरूसलेम क निवासी फुन यरूसलेम क जगह पइ होइहीं।”</div>
<div class="v" id="v7"><span class="vn">7</span> <span class="br-p"><br><br></span>पहिले यहोवा यहूदा क परिवार समूहन क विजय दिलाइ, एह बरे दाऊद क परिवार समूह क महिमा अउ यरूसलेम क निवासियन क महिमा यहूदा क बंसज स जियादा होइ।</div>
<div class="v" id="v8"><span class="vn">8</span> उ दिना मँ, यहोवा यरूसलेम क निवासियन बरे ढाल होइहीं। जउन कउनो आदमी ओनकर बीच मँ दृढ़ता स रही उ दाऊद क समान बड़वार जोधा बन जाइ। लोगन क समन्वा, दाऊद क परिवार देवता क समान या यहोवा क आपन सरगदूतन क नाईं होइहीं।</div>
<div class="v" id="v9"><span class="vn">9</span> <span class="br-p"><br><br></span>“उ दिना मँ, मइँ ओन रास्ट्रन क नस्ट करइ बरे रवाना होब जउन यरूसलेम क खिलाफ जुद्ध करइ बरे आवत अइहीं।</div>
<div class="v" id="v10"><span class="vn">10</span> मइँ दाऊद क परिवार पइ अउ यरूसलेम क निवासियन पइ महिमा क आतिमा अउ पराथना क उड़ेर देब। उ पचे मोर कइँती लखिहीं, जेनका उ पचे छेद डाए रहेन। उ पचे ओकरे बरे अइसा रोवइ जइसा उ अपने इकलौता पूत क मउत पइ रोवइवत ह। उ पचे अइसा गहिरा दुःख मँ होइ जइसा व्यक्ति आपन पहिलौटी पूत क मउत पइ रोवइवत होइ।</div>
<div class="v" id="v11"><span class="vn">11</span> उ दिना मँ, यरूसलेम मँ विलाप बहोत भयंकर होइहीं, इ उ समइ क नाईं होइ, जब मगिद्दो घाटी मँ हदद्मिन क मउते पइ विलाप होत रहेन।</div>
<div class="v" id="v12"><span class="vn">12</span> सम्पूर्ण भूइँया खुद ही विलाप करिहीं, अउर हरेक परिवार खुद ही विलाप करिहीं; दाऊद क परिवार खुद ही रोइहीं, अउर ओनकर पत्नियन खुद ही रइहीं। अउर ओनकर पत्नियन आपन आप ही विलाप करिहीं।</div>
<div class="v" id="v13"><span class="vn">13</span> लेवी क परिवार खुद ही विलाप करिहीं, अउर ओनकर पत्नियन आपन आप ही विलाप करिहीं; सिमाइ क परिवार क खुद ही विलाप करिहीं, अउर ओनकर पत्नियन आपन आप ही विलाप करिहीं।</div>
<div class="v" id="v14"><span class="vn">14</span> सबहिं परिवार समूहन क हर कउनो जउन जिअत ह खुद ही विलाप करिहीं, अउर पत्नियन आपन आप स विलाप करिहीं।”</div>
</div>
<!-- PARSED ABOVE; EDITING MAY BREAK PARSER -->
</body></html>