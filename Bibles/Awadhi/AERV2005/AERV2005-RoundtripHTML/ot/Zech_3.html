<html><head>
<meta http-equiv="Content-Type" content="text/html;charset=utf-8" />
<title>Zech 3 &ndash; जकर्याह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 3);">
<div id="navbar"><a href="../index.html">पवित्तर बाइबिल</a> &ndash; <b>जकर्याह</b> &ndash; <a href="Zech_1.html">1</a> <a href="Zech_2.html">2</a> <b>3</b> <a href="Zech_4.html">4</a> <a href="Zech_5.html">5</a> ... <a href="Zech_14.html">14</a> </div><hr>
<h1>Zech 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>महायाजक क बारे मँ दर्सन</h2><span class="vn">1</span> <span class="br-p"><br><br></span>तब उ मोका महायाजक यहोसू क दिखाया। उ यहोवा क सरगदूत क समन्वा खड़ा भवा रहा। सइतान हुआँ यहोसू क जरिये कीन्ह गए बुरे करमन बरे दोख देइ बरे ओकर दहिना कइँती खड़ा रहा।</div>
<div class="v" id="v2"><span class="vn">2</span> तब यहोवा क सरगदूत कहेस, “सइतान, यहोवा तोहका फटकारइ। यहोवा जउन यरूसलेम क चुने रहा, तोहका फटकारइ। का इ मनई आगी स निकरा भवा बरत काठे क नाईं नाहीं बाटइ?”<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> <span class="br-p"><br><br></span>यहोसू सरगदूत क समन्वा खड़ा रहा अउर ओकरे ओढ़नन गन्दा रहेन।</div>
<div class="v" id="v4"><span class="vn">4</span> तब आपन निअरे खड़े भए दूसर सरगदूतन स सरगदूत कहेस, “यहोसू स गन्दा ओढ़नन क उतारि ल्या।” तब सरगदूत यहोसू स बातन किहेस। उ कहेस, “मइँ तोहरे अपराधन क छोरि लिहेउँ ह अउर मइँ तोहका नवा ओढ़ना देइउँ ह।”</div>
<div class="v" id="v5"><span class="vn">5</span> <span class="br-p"><br><br></span>तब उ कहेस, “ओकरे मूँड़ी पइ एक ठु साफ पगड़ी रखइ द्या।” यह बरे जब यहोवा क सरगदूत हुवाँ खड़ा रहा, उ पचे एक ठु साफ पगड़ी ओकरे मुँड़ी पइ रखेस अउर उ पचे ओका नवा ओढ़ना पहिराएन।</div>
<div class="v" id="v6"><span class="vn">6</span> तब यहोवा क सरगदूत यहोसू स अधिकार क संग कहेन:</div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>इ उहइ अहइ जउन सर्वसक्तीमान यहोवा कहत ह:<br> <span class="br-ind"><br><span class="indent">&nbsp;</span></span>“अगर तू मोर आदेसन क पालन करब्या<br> <span class="br-ind"><br><span class="indent">&nbsp;</span></span>अउर ओन बातन क करब्या जेका मइँ आदेस दिहेउँ ह,<br> <span class="br-ind"><br><span class="indent">&nbsp;</span></span>तउ तू मोर घरे पइ सासन करब्या<br> <span class="br-ind"><br><span class="indent">&nbsp;</span></span>अउर तू मोर मन्दिर क आँगन क अधिकारी होब्या।<br> <span class="br-ind"><br><span class="indent">&nbsp;</span></span>अउर मइँ तोहका ओन लगोन मँ आवइ-जावइ देब्या<br> <span class="br-ind"><br><span class="indent">&nbsp;</span></span>जउन हिआँ खड़ा अहइँ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>हे महायाजक यहोसू, सुना!<br> <span class="br-ind"><br><span class="indent">&nbsp;</span></span>तू अउर तोहका मीतन जउन तोहार समन्वा बइठा अहइ<br> <span class="br-ind"><br><span class="indent">&nbsp;</span></span>इ बात क प्रतीक अहइ कि इ सबइ बात होब्या!<br> <span class="br-ind"><br><span class="indent">&nbsp;</span></span>सच ही, मइँ आपन सेवक क लइ आउब जउन ‘साख’ कहा जात ह।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>उ पाथर हिआँ अहइ जेका मँ यहोसू क समन्वा राखेउँ।<br> <span class="br-ind"><br><span class="indent">&nbsp;</span></span>इ पाथर मँ सात आँखन अहइँ।<br> <span class="br-ind"><br><span class="indent">&nbsp;</span></span>मइँ एह पइँ एक लेख खोदब।<br> <span class="br-ind"><br><span class="indent">&nbsp;</span></span>एक दिना मइँ ओह भूइँया प स पापन क खत्म करब”<br> <span class="br-ind"><br><span class="indent">&nbsp;</span></span>सर्वसक्तीमान यहोवा इ सब कहत ह।<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>सर्वसक्तीमान यहोवा कहत ह,<br> <span class="br-ind"><br><span class="indent">&nbsp;</span></span>“उ दिना तोहमाँ स<br> <span class="br-ind"><br><span class="indent">&nbsp;</span></span>प्रत्येक आपन पड़ोसियन क<br> <span class="br-ind"><br><span class="indent">&nbsp;</span></span>आपन दाख-लता<br> <span class="br-ind"><br><span class="indent">&nbsp;</span></span>अउर अंजीर क बृच्छ क नीचे आमंत्रित करब्या।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->का … बाटइ <!--raw 1 bo --></em><!--endraw 1-->यहोसू हिआँ यहूदी जिलावतन क प्रस्तुत करत ह जेका (बारत काठे क नाईं आगी स निकारा गवा रहा) उद्देस क पूरा करइ बरे बचावा गवा रहा परमेस्सर क।</div>
</div>
<!-- PARSED ABOVE; EDITING MAY BREAK PARSER -->
</body></html>