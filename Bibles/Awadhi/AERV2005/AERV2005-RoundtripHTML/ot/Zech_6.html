<html><head>
<meta http-equiv="Content-Type" content="text/html;charset=utf-8" />
<title>Zech 6 &ndash; जकर्याह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 6);">
<div id="navbar"><a href="../index.html">पवित्तर बाइबिल</a> &ndash; <b>जकर्याह</b> &ndash; <a href="Zech_1.html">1</a> ... <a href="Zech_4.html">4</a> <a href="Zech_5.html">5</a> <b>6</b> <a href="Zech_7.html">7</a> <a href="Zech_8.html">8</a> ... <a href="Zech_14.html">14</a> </div><hr>
<h1>Zech 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>चार रथन</h2><span class="vn">1</span> <span class="br-p"><br><br></span>तब फुन मइँ घूमाएउँ अउ आपन निगाह क उठाएउँ अउर मइँ चार रथन क लखेउँ। उ सबइ काँसे क दुइँ ठु पर्वतन क बीच स निकरत रही।</div>
<div class="v" id="v2"><span class="vn">2</span> प्रथम रथ क लाल घोड़न हीचंत रहेन। दूसर रथ क करिया घोड़न हीचंत रहेन।</div>
<div class="v" id="v3"><span class="vn">3</span> तीसर रथे क उज्जर घोड़न हींचत रहेन।</div>
<div class="v" id="v4"><span class="vn">4</span> तब मइँ सरगदूत स पूछेउँ कि कउन मोस बात किहेस।, “महोदय, एन चिजियन क तात्पर्य का अहइ?”</div>
<div class="v" id="v5"><span class="vn">5</span> <span class="br-p"><br><br></span>सरगदूत कहेस, “इ सबइ चारिहुँ दिसा क ह्वा क प्रतीक अहइँ। उ सबइ सबहिं सारे संसार क सुआमी क हिआँ स आएन हँ।</div>
<div class="v" id="v6"><span class="vn">6</span> करिया घोड़न उत्तर कइँती जइहीं। लाल घोड़न पूरब कइँती जइहीं। उज्जर घोड़न पच्छिम क जइहीं अउर भोरा धब्बादार घोड़न दविखन क जइहीं।”</div>
<div class="v" id="v7"><span class="vn">7</span> <span class="br-p"><br><br></span>तब ताकतवर घोड़न बाहेर आएन। उ सबइ धरती क गस्त लगाइ बरे उत्सुक रहेन। एह बरे उ ओनसे कहेस, “जा, धरती क गस्त लगावा!” एह बरे, उ पचे धरती क गस्त किहेन।</div>
<div class="v" id="v8"><span class="vn">8</span> <span class="br-p"><br><br></span>तब उ जोर स गोहरात भए कहेस, “लखा, उ सबइ जउन उत्तर कइँती जात रहेन। उ सबइ उत्तर कइँती मँ मोर आतिमा क सान्त कइ दिहन।”</div>
<div class="v" id="v9"><h2>याजक यहोसू एक ठु मुकुट पावत ह</h2><span class="vn">9</span> <span class="br-p"><br><br></span>अउर यहोवा क बचन मोर लगे आएस, उ कहेस:</div>
<div class="v" id="v10"><span class="vn">10</span> “ओन लोगन स चाँदी अउर सोना ल्या जेनका बन्दी बना गवा अहइ। हेल्दै, तोबिय्याह अउर यदायाह स ल्या जउन बालेल स आवा रहा। अउर उहइ दिन सपन्याह क पूत योसियाह क घर जा।</div>
<div class="v" id="v11"><span class="vn">11</span> सोना अउर चाँदी ल्या अउर एक ठु मुकुट बनावा। अउर उ मुकुट क यहोसादाक क पूत महा याजक यहोसू क मूँड़े पइ राखा।</div>
<div class="v" id="v12"><span class="vn">12</span> अउर तू ओसा कहा, इ उहइ अहइ जउन सर्वसक्तीमान यहोवा कहत ह: <span class="br-p"><br><br></span><span class="br-ind"><br><span class="indent">&nbsp;</span></span>‘हिआँ एक मनई अहइ जेकर नाउँ “साख” अहइ।<br> <span class="br-ind"><br><span class="indent">&nbsp;</span></span>ओका साख कहा गवा काहेकि उ हुवाँ स जहाँ उ अहइ<br> <span class="br-ind"><br><span class="indent">&nbsp;</span></span>साखा निकारब अउर यहोवा क एक मन्दिर बनाई।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>उ उहइ अहइ जउन यहोवा क मन्दिर क बनाई<br> <span class="br-ind"><br><span class="indent">&nbsp;</span></span>अउर उ उहइ अहइ जउन सम्मान पाई।<br> <span class="br-ind"><br><span class="indent">&nbsp;</span></span>उ आपन राजसिंहासन पइ बइठी, अउ सासन करिहीं।<br> <span class="br-ind"><br><span class="indent">&nbsp;</span></span>अउर हुवाँ ओकरे सिंहासन क बगल मँ एक ठु याजक होइ<br> <span class="br-ind"><br><span class="indent">&nbsp;</span></span>अउर इ दुइनउँ मनई एक संग सदभवना क साथ काम करिहीं।’<br></div>
<div class="v" id="v14"><span class="vn">14</span> <span class="br-p"><br><br></span>उ मुकुट यहोवा क मन्दिर हेल्दै, तोबिय्याह, यदायाह अउ सपन्याह क पूत योसियाह बरे स्मृति चिन्ह होइ।”</div>
<div class="v" id="v15"><span class="vn">15</span> <span class="br-p"><br><br></span>लोग जउन दूर रहिहीं यहोवा क मन्दिर क निर्माण करइ बरे आइहीं। तउ तू पचे समुझब्या कि सर्वसक्तीमान यहोवा मोका तू लोगन क लगे पठएस ह। इ सब कछू घटित होइ जदि तू पचे यहोवा आपन परमेस्सर क ठीक तरह स पालन करब्या।</div>
</div>
<!-- PARSED ABOVE; EDITING MAY BREAK PARSER -->
</body></html>