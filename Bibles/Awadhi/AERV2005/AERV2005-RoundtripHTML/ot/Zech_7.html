<html><head>
<meta http-equiv="Content-Type" content="text/html;charset=utf-8" />
<title>Zech 7 &ndash; जकर्याह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 7);">
<div id="navbar"><a href="../index.html">पवित्तर बाइबिल</a> &ndash; <b>जकर्याह</b> &ndash; <a href="Zech_1.html">1</a> ... <a href="Zech_5.html">5</a> <a href="Zech_6.html">6</a> <b>7</b> <a href="Zech_8.html">8</a> <a href="Zech_9.html">9</a> ... <a href="Zech_14.html">14</a> </div><hr>
<h1>Zech 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यहोवा दाया अउ करूणा चाहत ह</h2><span class="vn">1</span> <span class="br-p"><br><br></span>फारस मँ दारा क राज्जकाल क चउथे बरिस, जकर्याह क यहोवा क एक सँदेसा मिला। इ नउवे महीना (अर्थात् किस्लव) क चउथा दिन रहा।</div>
<div class="v" id="v2"><span class="vn">2</span> बेतेल क लोग सरेसेर, रेगेम्लेक अउ आपन साथियन क यहोवा स एक ठु सवाल पूछइ क पठएस।</div>
<div class="v" id="v3"><span class="vn">3</span> उ पचे यहोवा क मंदिर मँ नबियन अउ याजकन क लगे गएन। ओन लोग ओनसे इ सवाल पूछेन: “हम लोग कई बरिस तलक मंदिर क नेस्त नाबूद होइ क सोक मनाए अही। हर बरिस क पाँचवें महीना मँ, रोवइ अउर उपवास राखइ क हम लोगन क खास समइ रहा। का हमका एका करत रहइ चाही?”</div>
<div class="v" id="v4"><span class="vn">4</span> <span class="br-p"><br><br></span>तब सर्वसक्तीमान यहोवा क इ बचन मोह पइ आएस अउ कहेस:</div>
<div class="v" id="v5"><span class="vn">5</span> “याजकन अउ इ देस क अन्य लोगन स इ कहा: ‘जउन उपवास अउर सोक पाछे क सत्तर बरिस स बरिस क पाँचवे अउ सातवें महीना मँ तू पचे करत आवत अहा का उ उपवास, सच ही, मोरे बरे रहा? नाहीं।</div>
<div class="v" id="v6"><span class="vn">6</span> अउर जब तू पचे खाया अउ पिया, आपन बरे जिन खाया अउ पिया रहा।</div>
<div class="v" id="v7"><span class="vn">7</span> का इ उहइ बचन नाहीं अहइ जेका यहोवा आपन पहिले क नबियन दुआरा उ समइ घोसना किहे रहेन जब यरूसलेम आबाद रहा, अउर अपन चरिहुँ कइँती क नगरन सहित समृद्ध रहा, अउर जब नेगव सकेला अर्थात् नीचे क देस भी आबाद रहा?’”</div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>जब यहवा बचन जकर्याह आवा अउ कहा:<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>“इ उहइ अहइ जउन सर्वसक्तीमान यहोवा कहत ह:<br> <span class="br-ind"><br><span class="indent">&nbsp;</span></span>‘जब तू निआव करी सही फइसला देइ।<br> <span class="br-ind"><br><span class="indent">&nbsp;</span></span>एक दूसर बरे दयालु<br> <span class="br-ind"><br><span class="indent">&nbsp;</span></span>अउ करूणा दिखावा।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>राँड़ अउरतन, अनाथन, बिसेसियन या दीन लोगन पइ<br> <span class="br-ind"><br><span class="indent">&nbsp;</span></span>अत्याचार जिन करा।<br> <span class="br-ind"><br><span class="indent">&nbsp;</span></span>एक दूसर क बुरा करइ क विचार भी हिरदइ मँ न आवइ द्या।’”<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>मुला उ पचे अनसुनी किहेन।<br> <span class="br-ind"><br><span class="indent">&nbsp;</span></span>उ पचे बिद्रोह किहेन<br> <span class="br-ind"><br><span class="indent">&nbsp;</span></span>अउ आपन पीठ घुमाइ दिहेन।<br> <span class="br-ind"><br><span class="indent">&nbsp;</span></span>उ पचे सुनइ स आपन कान बंद कइ लिहेन।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>उ पचे बड़का हठी रहेन।<br> <span class="br-ind"><br><span class="indent">&nbsp;</span></span>उ पचे परमेस्सर क व्यवस्था क पालन करब नामंजूर कइ दिहन।<br> <span class="br-ind"><br><span class="indent">&nbsp;</span></span>आपन आतिमा क सक्ति स यहोवा नवियन क जरिये<br> <span class="br-ind"><br><span class="indent">&nbsp;</span></span>आपन लोगन क सँदेसा पठएस।<br> <span class="br-ind"><br><span class="indent">&nbsp;</span></span>मुला लोग ओका नाहीं सुनेन,<br> <span class="br-ind"><br><span class="indent">&nbsp;</span></span>एह बरे सर्वसक्तीमान यहोवा नबियन क जरिये आपन लोगन क सँदेसा पठएस।<br> <span class="br-ind"><br><span class="indent">&nbsp;</span></span>मुला लोग ओकर नाहीं सुनेन,<br> <span class="br-ind"><br><span class="indent">&nbsp;</span></span>एह बरे सर्वसक्तीमान यहोवा बहोत कोहाइ गवा।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“जब ओनका पुकारेउँ<br> <span class="br-ind"><br><span class="indent">&nbsp;</span></span>उ पचे नाहीं सुनेन।<br> <span class="br-ind"><br><span class="indent">&nbsp;</span></span>एह बरे ठीक इसी तरह मइँ भी<br> <span class="br-ind"><br><span class="indent">&nbsp;</span></span>ओनका नाहीं सुनब जब उ मोका पुकारब्या।<br> <span class="br-ind"><br><span class="indent">&nbsp;</span></span>यहोवा सर्वसक्तीमान परमेस्सर इ कहत ह।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>तब मइँ ओनका जातियन क बीच तितर-बितर कइ दिहेस।<br> <span class="br-ind"><br><span class="indent">&nbsp;</span></span>उ पचे जेकर बारे मँ नाहीं जानतेन।<br> <span class="br-ind"><br><span class="indent">&nbsp;</span></span>ओकर अनुपस्थित मँ भुइँया क अइसा उजाड़ दीन्ह ग रहा,<br> <span class="br-ind"><br><span class="indent">&nbsp;</span></span>ताकि न कउनो आ सकतेन अउर न ही कउनो जा सकतेन।<br> <span class="br-ind"><br><span class="indent">&nbsp;</span></span>उ पचे इ सुहावना देस घटिया भुइँया बनाइ दिहेन।”<br></div>
</div>
<!-- PARSED ABOVE; EDITING MAY BREAK PARSER -->
</body></html>