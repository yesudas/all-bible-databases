<html><head>
<meta http-equiv="Content-Type" content="text/html;charset=utf-8" />
<title>Zech 9 &ndash; जकर्याह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 9);">
<div id="navbar"><a href="../index.html">पवित्तर बाइबिल</a> &ndash; <b>जकर्याह</b> &ndash; <a href="Zech_1.html">1</a> ... <a href="Zech_7.html">7</a> <a href="Zech_8.html">8</a> <b>9</b> <a href="Zech_10.html">10</a> <a href="Zech_11.html">11</a> ... <a href="Zech_14.html">14</a> </div><hr>
<h1>Zech 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>दूसर रास्ट्रन क संग निआव</h2><span class="vn">1</span> <span class="br-p"><br><br></span>एक ठु भविस्सबाणी: यहोवा क सँदेसा हद्राक क देस अउ ओकर राजधानी दमिस्क क खिलाफ अहइ। इ सँदेसा इ बिदेसी देस क बारे मँ दीन्ह ग रहा। काहेकि न सिरफ इस्राएल क परिवार समूह बल्कि सबइ मानव जाति यहोवा क मदद बरे ओकरी कइँती लखत अहइँ।</div>
<div class="v" id="v2"><span class="vn">2</span> इ भविस्सबाणी भी हामात क खिलाफ अहइ जउन हद्राक क चउहद्दी मँ अहइ। इ भविस्सबाणी सोर तथा सीदोन क भी खिलाफ अहइँ भले ही उ बहोत बुद्धिमान अहइँ।</div>
<div class="v" id="v3"><span class="vn">3</span> सोर एक ठु किला क नाई बना अहइ। हुआँ क लोग चाँदी ऍतना बटोर लिहे अहइँ, कि उ धूलि क नाईं सुलभ बाटइ अउर सोना ऍतना साधारण अहइ जइसे माटी।</div>
<div class="v" id="v4"><span class="vn">4</span> मुला अब यहोवा ओकरे सबइ अधिकार क लेइ बरे जात ह। उ पचे ओकर सक्तीसाली नौसेना क नस्ट करी अउर उ सहर आगी स नस्ट होइ जाइ।</div>
<div class="v" id="v5"><span class="vn">5</span> <span class="br-p"><br><br></span>अस्कलोन मँ रहइवाले लोग इ सबइ घटना क लखिहीं अउ उ पचे डेरइहीं। अज्जा क लोग काँप उठिहीं अउ एक्रोन क लोग समूची आसा क तजि देइहीं, जब उ पचे ओन घटनन क होब होत लखिहीं। अज्जा मँ कउनो राजा बचा नाहीं रही। कउनो भी मनई अब अस्कलोन मँ नाहीं रही।</div>
<div class="v" id="v6"><span class="vn">6</span> अस्दाद मँ बहोत सारा लोग इ भी नाहीं जानिहीं कि ओनकर पिता कउन अहइँ, “अउ मइँ पलिस्ती लोगन घमण्ड क हटाइ देब।</div>
<div class="v" id="v7"><span class="vn">7</span> मइँ उ पचन्क मुँह स उ पचन्क गोस क लइ लेब जेहमाँ खून अहइ; मइँ उ पचन्क क उ घृणित भोजन क लइ लेब जउन ओकर दाँतन क बीच होइ। सबइ जिअत बचा भवा प्राणियन मोर परमेस्सर स सम्बन्धित होइ। तउ उ यहूदा क बंसज क नाईं होइ जाब्या, अउर एक्रोन क लोग यबूसी लोग क जइसा होइ जाइ।</div>
<div class="v" id="v8"><span class="vn">8</span> मइँ आपन मन्दिर पइ सिबिर लगाउब। मइँ ओकर रच्छा सिपाही ह रूप मँ ओन लोगन स करब जउन आइ अउर हमला करइ बरे जाइ। कउनो अत्याचारी मोर लोगन क खिलाफ अउर नाहीं बढ़ सकब, काहेकि मइँ ओका निहारत हउँ।”</div>
<div class="v" id="v9"><h2>भविस्स क राजा</h2><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>हे बिटिया सिय्योन, खुश ह्वा!<br> <span class="br-ind"><br><span class="indent">&nbsp;</span></span>हे बिटिया यरूसलेम, आनन्द स चिल्लावा!<br> <span class="br-ind"><br><span class="indent">&nbsp;</span></span>लखा, तोहार राजा तोहरे लगे आवत बाटइ।<br> <span class="br-ind"><br><span class="indent">&nbsp;</span></span>उ विजय पावइवाला नीक अहइ।<br> <span class="br-ind"><br><span class="indent">&nbsp;</span></span>उ विनम्र स गदहा पइ, एक ठु गदहा क बच्चा पइ सवार अहइ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>राजा कहत ह, “मइँ एप्रैम मँ रथन क<br> <span class="br-ind"><br><span class="indent">&nbsp;</span></span>अउ यरूसलेम मँ घुड़सवारन क बर्बाद किहेउँ।<br> <span class="br-ind"><br><span class="indent">&nbsp;</span></span>मइँ जुद्ध मँ प्रयोग कीन्ह गए धनुसन क नस्ट किहेउँ।” <span class="br-p"><br><br></span>दूसर रास्ट्र सान्ति-सन्धि क बातन सुनेन।<br> <span class="br-ind"><br><span class="indent">&nbsp;</span></span>उ राजा सागर स सागर तलक राज्ज करी।<br> <span class="br-ind"><br><span class="indent">&nbsp;</span></span>उ नदी स लइके धरती क दूरतम जगहियन पइ राज्ज करी।<br></div>
<div class="v" id="v11"><h2>यहोवा आपन लोगन क रच्छा करी</h2><span class="vn">11</span> <span class="br-ind"><br><span class="indent">&nbsp;</span></span>यरूसलेम हम आपन वाचा क खून स मूहरबन्द किहेउँ।<br> <span class="br-ind"><br><span class="indent">&nbsp;</span></span>एह बरे मइँ तोहरे पचन्क बन्दियन क अजाद कइ दिहेउँ, तोहार लोग अब सूनी जेल मँ अब नाहीं रहि गएन।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>बन्दियो, अपने घरे जा।<br> <span class="br-ind"><br><span class="indent">&nbsp;</span></span>अब तोहरे लगे आसा करइ बरे कछू अहइ।<br> <span class="br-ind"><br><span class="indent">&nbsp;</span></span>अजु मइँ तू पचन्क<br> <span class="br-ind"><br><span class="indent">&nbsp;</span></span>दुई गुणा आसीर्बाद देब।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>यहूदा, मइँ तोहार पचन्क उपयोग एक धनुस-जइसा करब।<br> <span class="br-ind"><br><span class="indent">&nbsp;</span></span>एप्रैम मइँ पचन्क उपयोग बाणन जइसा करब।<br> <span class="br-ind"><br><span class="indent">&nbsp;</span></span>इस्राएल, मइँ तोहार पचन्क उपयोग<br> <span class="br-ind"><br><span class="indent">&nbsp;</span></span>यूनान स लड़इ बरे मजबूत तरवार जइसा करब।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>यहोवा ओह पइ परगट होइ,<br> <span class="br-ind"><br><span class="indent">&nbsp;</span></span>अउर ओकर बाण बिजुली की तरह चलाई।<br> <span class="br-ind"><br><span class="indent">&nbsp;</span></span>यहोवा, मोर सुआमी तुरही बजाई।<br> <span class="br-ind"><br><span class="indent">&nbsp;</span></span>फउज मरुभूमि क तूफान क नाईं आगे बढ़ी।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>सर्वसक्तीमान यहोवा ओनकर रच्छा करी।<br> <span class="br-ind"><br><span class="indent">&nbsp;</span></span>फउजी पाथर अउ गुलेल क उपयोग दुस्मन क हरावइ मँ करिहीं।<br> <span class="br-ind"><br><span class="indent">&nbsp;</span></span>उ पचे आपन दुस्मनन क खून बहइहीं,<br> <span class="br-ind"><br><span class="indent">&nbsp;</span></span>उ दाखरस जइसा बही।<br> <span class="br-ind"><br><span class="indent">&nbsp;</span></span>इ वेदी क कोनन पइ पेके गए खून जइसा होइ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>उ समइ, ओनकर परमेस्सर यहोवा<br> <span class="br-ind"><br><span class="indent">&nbsp;</span></span>आपन लोगन क वइसेन ही बचाइ,<br> <span class="br-ind"><br><span class="indent">&nbsp;</span></span>जइसे गड़रिया भेड़िन क बचावत ह।<br> <span class="br-ind"><br><span class="indent">&nbsp;</span></span>उ पचे ओकरे बरे बहोत मूल्यवान होइहीं।<br> <span class="br-ind"><br><span class="indent">&nbsp;</span></span>उ पचे ओनके हाथन मँ जगमगात रतन स होइहीं।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>हर एक चीज नीक अउ सुन्नर होइ।<br> <span class="br-ind"><br><span class="indent">&nbsp;</span></span>हुआँ अद्भुत फसल होइ,<br> <span class="br-ind"><br><span class="indent">&nbsp;</span></span>मुला हुआँ केवल अन्न अउ दाखरस नाहीं होइ।<br> <span class="br-ind"><br><span class="indent">&nbsp;</span></span>हुआँ युवक अउ युवतियन होइहीं।<br></div>
</div>
<!-- PARSED ABOVE; EDITING MAY BREAK PARSER -->
</body></html>