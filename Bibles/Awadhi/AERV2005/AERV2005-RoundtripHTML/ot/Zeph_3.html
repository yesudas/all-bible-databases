<html><head>
<meta http-equiv="Content-Type" content="text/html;charset=utf-8" />
<title>Zeph 3 &ndash; सपन्याह &ndash; पवित्तर बाइबिल</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zeph', 3);">
<div id="navbar"><a href="../index.html">पवित्तर बाइबिल</a> &ndash; <b>सपन्याह</b> &ndash; <a href="Zeph_1.html">1</a> <a href="Zeph_2.html">2</a> <b>3</b> </div><hr>
<h1>Zeph 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>यरूसलेम क भविस्स</h2><span class="vn">1</span> <span class="br-p"><br><br></span>यरूसलेम, तोहार पचन क लोग परमेस्सर क खिलाफ लड़ेन। तोहार पचन क लोग दूसर लोगन क चोट पहोंचाएन अउर तू पचे पापे स कलंकित अहा।</div>
<div class="v" id="v2"><span class="vn">2</span> तोहार लोग मोर एक ठु नाहीं सुनतेन। उ पचे मोर सिच्छा क अंगीकार नाहीं करतेन। यरूसलेम यहोवा मँ बिस्सास नाहीं राखत। यरूसलेम आपन परमेस्सर क लगे नाहीं आवत ह।</div>
<div class="v" id="v3"><span class="vn">3</span> यरूसलेम क प्रमुख गुर्रात भवा सिंहन जइसेन अहइँ। एकर निआव क जज अइसे भुखान भेड़ियन क तरह अहइँ जउन भेड़िन पइ हमला करइ साँझ क आवत ह, अउर भिंसारे कछू बचा नाहीं रहत।</div>
<div class="v" id="v4"><span class="vn">4</span> ओकर नबियन जिम्मेदार अउर बिस्सासयोग्य नाहीं अहइ। ओकर याजकन पवित्तर चिजियन क अपवित्तर करत हीं। उ पचे परमेस्सर क नेम बरे हिंसा किहेन ह।</div>
<div class="v" id="v5"><span class="vn">5</span> मुला परमेस्सर अबहुँ भी उ सहर मँ बाटइ अउ उ ओनके बरे लगातर निआव स भरा रहा ह। परमेस्सर कछू भी बुरा नाहीं करत। उ अपने लोगन क भलाइ करता चला आवत ह। लगातार हर भिंसारे उ आपन लोगन क संग निआव करत ह। मुला बुरे लोग आपन कीन्ह भए बुरे करमन बरे लज्जित नाहीं होतेन।</div>
<div class="v" id="v6"><span class="vn">6</span> <span class="br-p"><br><br></span>परमेस्सर कहत ह, “मइँ समूचे रास्ट्रन क बरबाद कइ दिहेउँ ह। अइँ ओनकर रच्छा-मीनारन क नस्ट किहेउँ ह। मइँ ओनकर सबइ सड़क क नस्ट किहेउँ ह अउर अब हुआँ कउनो नाहीं जात। ओनकर नगरन सूना अहइँ, ओनमाँ अब कउनो नाहीं रहत।</div>
<div class="v" id="v7"><span class="vn">7</span> मइँ तू पचन्स इ एह बरे कहत हउँ ताकि तू पचे सिच्छा ल्या। अगर तू पचे अइसा करब्या तउ तोहार पचन क घर नस्ट नाहीं होइ। अगर तू पचे अइसा करब्या तउ मइँ आपन बनाई भइ योजना क अनुसार तू पचन क सजा नाहीं देबउँ।” मुला उ पचे बुरे लोग वइसेन ही बुरे करमन अउर जियादा करइ चाहत हीं जेनका उ पचे पहिले ही कइ रखे अहइँ।</div>
<div class="v" id="v8"><span class="vn">8</span> <span class="br-p"><br><br></span>यहोवा कहेस, “एह बरे तनिक प्रतीच्छा करा। मोर खड़ा होइ अउ निआव कीन्ह जाइ स पहिले मोर प्रतीच्छा करा। अनेक रास्ट्रन स लोगन क लिआवइ अउ तू पचन क सजा देइ बरे ओनकर उपयोग आपन किरोध तू पचन क खिलाफ परगट करइ बरे करब। मइँ ओनकर उपयोग इ देखावइ बरे करबउँ कि मइँ केतना छुब्ध हउँ, अउर यहूदा क समूचा प्रदेस नस्ट होइ।</div>
<div class="v" id="v9"><span class="vn">9</span> तब मइँ दूसर रास्ट्रन क लोगन क बदल देब एह बरे उ साफ-साफ बोलइ सकब अउर यहोवा क नाउँ क तारीफ कर सकब। उ पचे सबइ एक संग मोर अराधना करब।</div>
<div class="v" id="v10"><span class="vn">10</span> लोग कूस मँ दूसर कइँती स पूरी राह तय कइके अइहीं। मोरे बिखरे भए लोग मोरे लगे अहइ। मोर उपासक मोरे लगे अइहीं अउर आपन भेंट लइहीं।</div>
<div class="v" id="v11"><span class="vn">11</span> <span class="br-p"><br><br></span>“यरूसलेम, तब तू अगवा चलिके ओन बुरे करमन बरे लजाब होइ बंद कइ देब्या। काहेकि मइँ यरूसलेम स ओन सबहिं बुरे लोगन क निकारिके बाहेर करब। मइँ ओन सबहिं घमण्डी लोगन क दूर कइ देबउँ। ओन घमण्डी लोगन मँ स कउनो भी मोरे पवित्तर पर्वते पइ नाहीं रही पाइ।</div>
<div class="v" id="v12"><span class="vn">12</span> मइँ सिरिफ सोझ अउ विनम्र लोगन क आपन सहर मँ रहइ देबउँ अउर उ पचे यहोवा क नाउँ मँ बिस्सास करिहीं।</div>
<div class="v" id="v13"><span class="vn">13</span> इस्राएल क बचे भए लोग बुरे करम नाहीं करिहीं। उ पचे लबार नाहीं बोलिहीं। उ पचे लबार बोलिके लोगन क ठगइ नाहीं चइहीं। उ पचे ओन भेड़िन क नाई होइहीं जउन खात हीं अउर सान्त ओलरत हीं, अउर कउनो भी ओनका तंग नाहीं करी।”</div>
<div class="v" id="v14"><h2>आनन्द सँदेसा</h2><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>हे यरूसलेम, गावा अउ खुस ह्वा!<br> <span class="br-ind"><br><span class="indent">&nbsp;</span></span>हे इस्राएल, खुसी स घोस करा!<br> <span class="br-ind"><br><span class="indent">&nbsp;</span></span>यरूसलेम, प्रसन्न ह्वा, तमासा करा।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>काहेकि यहोवा तोहार पचन क सजा रोकि दिहस।<br> <span class="br-ind"><br><span class="indent">&nbsp;</span></span>उ पचे तोहरे पचन क दुस्मनन क वापिस मोड़ द्या जउन तोहार तरफ आवत रहेन।<br> <span class="br-ind"><br><span class="indent">&nbsp;</span></span>हे इस्राएल क राजा, यहोवा तोहरे संग अहइ।<br> <span class="br-ind"><br><span class="indent">&nbsp;</span></span>अब तू पचन्क अउर कउनो बुरी घटना बरे चिन्ता क जरूरत नाहीं।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>उ समइ, यरूसलेम स कहा जाइ,<br> <span class="br-ind"><br><span class="indent">&nbsp;</span></span>“मजबूत बना, डेराअ जिन!<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>तू पचन क परमेस्सर यहोवा तू पचन क संग अहइ।<br> <span class="br-ind"><br><span class="indent">&nbsp;</span></span>उ सक्तीसाली फउजी क नाई अहइ।<br> <span class="br-ind"><br><span class="indent">&nbsp;</span></span>उ तू पचन क रच्छा करी।<br> <span class="br-ind"><br><span class="indent">&nbsp;</span></span>उ देखाई कि उ तू पचन स केतना पियार करत ह।<br> <span class="br-ind"><br><span class="indent">&nbsp;</span></span>उ देखाई कि उ तू पचन स केतना प्रसन्न अहइ।<br> <span class="br-ind"><br><span class="indent">&nbsp;</span></span>उ हँसी अउर तू पचन क बारे मँ अइसे खुस होइ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>जइसे लोग दावत मँ होत हीं।<br> <span class="br-ind"><br><span class="indent">&nbsp;</span></span>यहोवा कहेस, “मइँ तू पचन्क लज्जा क दूर करब।<br> <span class="br-ind"><br><span class="indent">&nbsp;</span></span>मइँ तू पचन्क दुर्भाग्य क तू पचन्स दूर करब।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>उ समइ, मइँ ओन लोगन्क सजा देबउँ जउन तू पचन्क चोट पहोंचाएन।<br> <span class="br-ind"><br><span class="indent">&nbsp;</span></span>मइँ आपन घायल लोगन्क रच्छा करब।<br> <span class="br-ind"><br><span class="indent">&nbsp;</span></span>मइँ ओन लोगन्क वापस लिआउब, जउन पराइ क बेबस कीन्ह ग रहेन<br> <span class="br-ind"><br><span class="indent">&nbsp;</span></span>अउर मइँ ओनका प्रसिद्ध करब।<br> <span class="br-ind"><br><span class="indent">&nbsp;</span></span>लोग सब जगह ओनकर तारीफ करिहीं।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>उ समइ, मइँ तू पचन्क वापस लिआउब।<br> <span class="br-ind"><br><span class="indent">&nbsp;</span></span>मइँ तू पचन्क एक साथ वापस लिआउब।<br> <span class="br-ind"><br><span class="indent">&nbsp;</span></span>मइँ तू पचन्क प्रसिद्ध बनाउब।<br> <span class="br-ind"><br><span class="indent">&nbsp;</span></span>सब जगह लोग तू पचन्क तारीफ करिहीं।<br> <span class="br-ind"><br><span class="indent">&nbsp;</span></span>इ तब होइ जब मइँ तू पचन्क अँखियन क समन्वा तू सबइ बन्दी लोगन्क लिआउब।”<br> <span class="br-ind"><br><span class="indent">&nbsp;</span></span>यहोवा इ सबइ कहेस।<br></div>
</div>
<!-- PARSED ABOVE; EDITING MAY BREAK PARSER -->
</body></html>