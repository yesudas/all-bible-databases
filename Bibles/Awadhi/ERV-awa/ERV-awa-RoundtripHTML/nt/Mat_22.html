<html><head>
<meta http-equiv="Content-Type" content="text/html;charset=utf-8" />
<title>Mat 22 &ndash; मत्ती &ndash; अवधी, Awadhi New Testament-FL-Easy to Read, 2005</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mat', 22);">
<div id="navbar"><a href="../index.html">अवधी, Awadhi New Testament-FL-Easy to Read, 2005</a> &ndash; <b>मत्ती</b> &ndash; <a href="Mat_1.html">1</a> ... <a href="Mat_20.html">20</a> <a href="Mat_21.html">21</a> <b>22</b> <a href="Mat_23.html">23</a> <a href="Mat_24.html">24</a> ... <a href="Mat_28.html">28</a> </div><hr>
<h1>Mat 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> एक दाई फिन ईसू ओनसे दिस्टान्त कथन क कहइ लाग। उ बोला,</div>
<div class="v" id="v2"><span class="vn">2</span> “सरगे क राज्य उ राजा क नाईं अहइ जउन आपन बेटवा क बियाहे प भोज दिहेस।</div>
<div class="v" id="v3"><span class="vn">3</span> राजा आपन नउकरन क पठएस कि उ पचे ओन मनइयन क बोलाइ लियावईं जेका बियाहे क भोज प न्यौता दीन्ह गवा रहा। मुला उ पचे नाहीं आएन।</div>
<div class="v" id="v4"><span class="vn">4</span> “उ आपन नउकरन क फिन पठएस, उ कहेस कि जउन मनइयन क बियाह क भोजे प बोलावा गवा ह, ओनसे कहि द्या, ‘देखा मोर भोज तइयार बा। मोर सॉड़ अउर मोटवार ताजा पसू क काटा जाइ चुका बाटइ। सब कछू तइयार अहइ। बियाहे क भोज मँ आइ जा।’</div>
<div class="v" id="v5"><span class="vn">5</span> “मुला न्यौतहरी ओह प कउनो धियान नाहीं दिहेन अउर उ सबइ चले गएन। कउनो आपन खेत मँ काम करइ चला गवा तउ दूसर मिला आपन आपन काम धंधा प।</div>
<div class="v" id="v6"><span class="vn">6</span> अउ कछू मिला तउ राजा क नउकरन क धइके ओकरे साथे मार-पीट किहेन अउ ओनका मार डाएन।</div>
<div class="v" id="v7"><span class="vn">7</span> तउ राजा कोहाइके आपन फउज पठएस। उ सबइ ओन हत्यारन क मउत क घाटे पहुँचाइ दिहस अउर ओनके सहर मँ आगी बार दिहेन।</div>
<div class="v" id="v8"><span class="vn">8</span> “फिन राजा क नउकरन स कहेस, “बियाह क भोज तइयार बाटइ मुला जेकॉ बोलॉई गवा रहा, उ सबइ अजोग्ग माना गएन,</div>
<div class="v" id="v9"><span class="vn">9</span> एह बरे गलियन क नोक्कड़ प जा अउर तू जेका पावा, बियाहे क भोज प बोलॉई लिआवा।’</div>
<div class="v" id="v10"><span class="vn">10</span> फिन नउकरन गलियन मँ गएन अउ जउन भी भला अउर बुरा मनई भेंटेन उ पचे ओनका बटोरि लियाएन। अउ सादी क महल मेहमानन स भरि गवा।</div>
<div class="v" id="v11"><span class="vn">11</span> “मुला जब जेवन्हार क लखइ राजा आवा तउ हुवाँ उ एक अइसा मनई क निहारेस जउन बियाहे क ओढ़ना नाहीं पहिरे रहा।</div>
<div class="v" id="v12"><span class="vn">12</span> राजा ओसे कहेस, “मितउ, बियाहे क वस्तर पहिरे बिना हियाँ भीतर कइसे आइ गया?’ पर उ मनई खमोस रहा।</div>
<div class="v" id="v13"><span class="vn">13</span> ऍह प राजा आपन नउकरन स कहेस, ‘ऍकर हाथ गोड़ छाँदिके बाहेर अँधियारे मँ नाइ द्या। जहाँ मनई रोवत अउर दँतवा कटकटावत होइहीं।’</div>
<div class="v" id="v14"><span class="vn">14</span> “काहेकि बोलावा तउ बहोत गवा अहइँ मुला चुना भवा थोड़के अहइँ।”</div>
<div class="v" id="v15"><span class="vn">15</span> तब फरीसियन जाइके एक सभा बोलॉएन जेसेे उ इ बात क फरियाइ सकइँ कि ईसू क ओकरे आपन ही कही भई बात मँ कइसे फँसावइ।</div>
<div class="v" id="v16"><span class="vn">16</span> उ पचे अपने चेलन क हिरोदियन क संग ओकरे लगे पठएन, उ मनइयन ईसू स कहेन, “गुरु हम जानत अही कि तू सच्चा अहा। तू सचमुच परमेस्सर क राहे क सिच्छा देत अहा। अउर तू, कउनो का सोचत ह, ऍकइ चिंता नाहीं करत्या काहेकि तू कउनो मनई क हैसियत प नाहीं जात्या।</div>
<div class="v" id="v17"><span class="vn">17</span> तउ हमका बतावा तोहार का बिचार बा कि सम्राट कैसर क चुंगी चुकाउब ठीक अहइ कि नाहीं?”</div>
<div class="v" id="v18"><span class="vn">18</span> ईसू ओनकइ बुरा बिचार क समुझ गवा, तउ उ बोला, “अरे कपटियो! तू पचे मोका काहे परखब चाहत बाट्या?</div>
<div class="v" id="v19"><span class="vn">19</span> मोका कउनो दीनार देखावा जेसे तू चुंगी अदा करत ह।” तउ सबइ ओकरे लगे एक दीनार लइ आएन।</div>
<div class="v" id="v20"><span class="vn">20</span> तब उ ओनसे कहेस, “ऍह प केकर मूरत अउर लिखाई खुदी बा?”</div>
<div class="v" id="v21"><span class="vn">21</span> उ पचइ ओसे कहेन, “कैसर क”। तब उ ओनसे कहेस, “अच्छा तउ फिन जउन कैसर क अहइ, ओका कैसर क द्या, अउर जउन परमेस्सर क अहइ, ओका परमेस्सर क।”</div>
<div class="v" id="v22"><span class="vn">22</span> इ सुनिके उ पचइ अचरजे स भरि गएन अउर ओका छोड़िके चला गएन।</div>
<div class="v" id="v23"><span class="vn">23</span> उहइ दिन कछू सदूकियन जउन पुनरुत्थान क नाहीं मनतेन, ओकरे लगे आएन।</div>
<div class="v" id="v24"><span class="vn">24</span> अउ ओसे पूछेन, “गुरु, मूसा क उपदेस क अनुसार जदि बिना बे बाल बच्चा क कउनो मरि जाइ तउ ओकर भाई, निचके क नातेदार होइ क नाते ओकरे विधवा स बियाह करइ अउर आपन भाई क बंस चलावइ बरे संतान पइदा करइ।</div>
<div class="v" id="v25"><span class="vn">25</span> अब मानल्या हम पचे सात ठु भाई अही। पहिलौठा बेटवा का बियाह भवा अउर पाछे ओकर मउत होइ गइ। फिन काहेकि ओकरे कउनो संतान नाहीं भइ, यह बरे ओकर भाई आपन भउजी क आपन पत्नी बनइ लिहस।</div>
<div class="v" id="v26"><span class="vn">26</span> तब दुसर का भाई मरि गवा। उहइ घटना तिसरेक क संग भइ। जब तलक सातहु भाइयन मरि नाहीं गएन वइसन भवा।</div>
<div class="v" id="v27"><span class="vn">27</span> अउर सब क पाछे उ स्त्री भी मर गई।</div>
<div class="v" id="v28"><span class="vn">28</span> अब हमार पूछब इ अहइ कि पुनरुत्थान मँ ओन सातउ मँ स कउने क पत्नी होई काहेकि सातउ ओका आपन बनाएन?”</div>
<div class="v" id="v29"><span class="vn">29</span> जवाब देत ईसू ओनसे कहेस, “तू बगद गया काहेकि तू पचे पवित्तर सास्तरन अउर परमेस्सर क सक्ती क नाहीं जनत्या।</div>
<div class="v" id="v30"><span class="vn">30</span> तोहका समझइ चाही कि पुनरुत्थान मँ लोग न तउ बियाह करिहीं अउर न ही कउनो सादी मँ दीन्ह जाई। मुला उ पचे सरगे क दूतन क नाईं होइहीं।</div>
<div class="v" id="v31"><span class="vn">31</span> इहइ सिलसिला मँ तोहरे फायदा बरे परमेस्सर मरा भवा क पुनरुत्थान क बारे मँ जउन कहेस ह, का तू कबहुँ नाहीं पढ्या? उ कहे रहा,</div>
<div class="v" id="v32"><span class="vn">32</span> ‘मइँ इब्राहीम क परमेस्सर हउँ, इसहाक क परमेस्सर हउँ अउर याकूब क परमेस्सर हउँ।’ उ मरा हुअन क नाहीं मुला जिन्दा क परमेस्सर अहइ।”</div>
<div class="v" id="v33"><span class="vn">33</span> जब मनइयन इ सुनेन तउ ओकरे उपदेस प उ सबइ बहोत अचम्भा मँ पड़ि गएन।</div>
<div class="v" id="v34"><span class="vn">34</span> जब फरीसियन इ सुनेन कि ईसू आपन जवाबे स सदूकियन क चुप कराइ दिहस तब उ सबइ ऍकट्ठा भएन।</div>
<div class="v" id="v35"><span class="vn">35</span> ओहमाँ क एक फरीसी ईसू क परीच्छा क बिचार स ओसे पूछेन,</div>
<div class="v" id="v36"><span class="vn">36</span> “गुरु, व्यवस्था मँ सबन ते बड़का हुकुम कउन स बाटइ?”</div>
<div class="v" id="v37"><span class="vn">37</span> ईसू ओसे कहेस, “तोहका आपन सारे मनवा स, सारी आतिमा स अउर सारी बुद्धि स आपन परमेस्सर पर्भू क पिरेम करइ चाही।’</div>
<div class="v" id="v38"><span class="vn">38</span> इ सब ते पहिला अउर सब ते बड़ा हुकुम अहइ।</div>
<div class="v" id="v39"><span class="vn">39</span> फिन अइसा ही दूसर हुकुम इ अहइ: ‘आपन पड़ोसी स वइसा ही पिरेम करा जइसा तू अपने स खुद करत ह।’</div>
<div class="v" id="v40"><span class="vn">40</span> सारी व्यवस्था अउर नबियन क किताबन इन दुइनउँ हुकुमन प टिका बाटइ।”</div>
<div class="v" id="v41"><span class="vn">41</span> जब फरीसियन अबहीं एकट्ठा ही रहेन, कि ईसू ओनसे एक ठु प्रस्न पूछेस,</div>
<div class="v" id="v42"><span class="vn">42</span> “मसीह क बारे मँ तू का बिचारत ह कि उ केकर बेटवा अहइ?” उ फरीसियन ओसे कहेन, “मसीह दाऊद क पूत ह।”</div>
<div class="v" id="v43"><span class="vn">43</span> ईसू ओसे पूछेस, “फिन आतिमा क बसे मँ होइके दाऊद ओका ‘पर्भू’ कहत इ काहे कहेस:</div>
<div class="v" id="v44"><span class="vn">44</span> ‘पर्भू मोरे पर्भू (ईसू) स कहेस, मोरे दाहिन बइठिके राज्य करा जब ताई कि मइँ दुस्मनन क तोहरे गोड़वा तले न कइ देउँ।’ भजन संहिता 110:1</div>
<div class="v" id="v45"><span class="vn">45</span> फिन जब दाऊद ओका ‘पर्भू’ कहेस तउ उ ओकर बेटवा कइसे होइ सकत ह”</div>
<div class="v" id="v46"><span class="vn">46</span> जवाबे मँ कउनो भी ओसे कछू नाहीं कहि पावा। अउर न ही उ दिना क पाछे कउनो क ओसे पूछइ क हिम्मत भवा।</div>
</div>
<!-- PARSED ABOVE; EDITING MAY BREAK PARSER -->
</body></html>