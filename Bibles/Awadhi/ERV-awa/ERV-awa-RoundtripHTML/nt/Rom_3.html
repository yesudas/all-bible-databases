<html><head>
<meta http-equiv="Content-Type" content="text/html;charset=utf-8" />
<title>Rom 3 &ndash; रोमियन &ndash; अवधी, Awadhi New Testament-FL-Easy to Read, 2005</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 3);">
<div id="navbar"><a href="../index.html">अवधी, Awadhi New Testament-FL-Easy to Read, 2005</a> &ndash; <b>रोमियन</b> &ndash; <a href="Rom_1.html">1</a> <a href="Rom_2.html">2</a> <b>3</b> <a href="Rom_4.html">4</a> <a href="Rom_5.html">5</a> ... <a href="Rom_16.html">16</a> </div><hr>
<h1>Rom 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> अब यहूदियन होइ क लाभ या अउर खतना क महत्ता केतॅनी बा?</div>
<div class="v" id="v2"><span class="vn">2</span> यहूदियन होइ क बड़ी महत्ता अहइ, काहेकि सबसे पहिला इ कि परमेस्सर क उपदेस ओनहिन का सौंपा गवा रहा।</div>
<div class="v" id="v3"><span class="vn">3</span> ओन्हन मँ स कछू एक धोखाबाज होइ, अहइ तउ का अहइ? ओन्हन धोखाबाजेन क वजह स परमेस्सर क बिसवास तो नाहीं कम होइ जात?</div>
<div class="v" id="v4"><span class="vn">4</span> बिल्कुल नाहीं, सबइ झूठे होइ जाइँ तबउ परमेस्सर सच्चा रही, इ बात पवित्तर सास्तरन मँ लिखी बाटइ: “जब तू बोलब्या तउ तोहका सबइ पतियइहइँ जब तोहार न्याय होई, तउ तू जितब्या।” भजन संहिता 51:4</div>
<div class="v" id="v5"><span class="vn">5</span> अगर मनई क अधार्मिकता मँ परमेस्सर की धार्मिकता सिद्ध करत ह, अइसन मँ हमका का करइ क चाही? का परमेस्सर हम पइ कुपित होइ क मनइयन क दण्ड देत ह? (मइँ मनई क नाई आपन बात कहत हउँ)</div>
<div class="v" id="v6"><span class="vn">6</span> बिलकुल नाहीं, नाहीं तो परमेस्सर जगत क निआव कइसे करी?</div>
<div class="v" id="v7"><span class="vn">7</span> मुला तू इ कहि सकत ह, “मोरे झूठ बोलइ स परमेस्सर क सच उजागिर होत ह तउ एहसे ओकर महिमा ही होत ह; फिन मोका दोखी (पापी) काहे का बतावत ह?”</div>
<div class="v" id="v8"><span class="vn">8</span> इ कहइ क वइसे होई काहे, “अगर हम बुरा काम करी तउ भलाई उजागिर होइ।” अइसेन आरोप हम पचन क ऊपर लोग लगावत हीं। इ सबइ लोग जे इ कहत हीं कि हम पचे ओनका पढ़ाइत ह। अइसे लोग दोखी कहा जाइ लायक अहइँ ओनका सजा देइ चाही।</div>
<div class="v" id="v9"><span class="vn">9</span> फिन का भवा? यहूदी अउ गौर यहूदियन मँ कउनो भेद नाहीं बा, जइसेन कि पहले बतावा गवा बा कि चाहे यहूदियन होइँ या गैर यहूदियन सबहीं पाप क बस मँ अहइँ।</div>
<div class="v" id="v10"><span class="vn">10</span> पवित्तर सास्तरन कहत हीं: “कउनो धर्मी नाहीं अहइ, एक ठु भी नाहीं!</div>
<div class="v" id="v11"><span class="vn">11</span> एकउ भी समझदार नाहीं, एकउ क उ अइसा नाहीं उहइ जे परमेस्सर क वास्तव मँ खोजत ह।</div>
<div class="v" id="v12"><span class="vn">12</span> इहाँ प सबइ परमेस्सर स विमुख होइके भटकत अहइँ, सबन खोटे अहइँ। एकउ नाहीं अहइ जे अच्छा काम करत ह एकउ नाहीं!” भजन संहिता 14:1-3</div>
<div class="v" id="v13"><span class="vn">13</span> “ओनकर मुँह खुली कब्र अहइ, अउर वे अपनी जीभ स धोखा देत अहइँ।” भजन संहिता 5:9 “नाग क बिख क तहर ओनकर ओंठ अहइँ,” भजन संहिता 140:3</div>
<div class="v" id="v14"><span class="vn">14</span> “मुँह पइ सराप व कटुता भरी रहत ह।” भजन संहिता 10:7</div>
<div class="v" id="v15"><span class="vn">15</span> “जान मारइ का तउ हरदम उतावला रहत हीं।</div>
<div class="v" id="v16"><span class="vn">16</span> जहाँ कहूँ जात हीं उ पचे नास ही करत हीं, अउर संताप ही देत हीं।</div>
<div class="v" id="v17"><span class="vn">17</span> सान्ति का मारग इ नाहीं जनतेन।” यसायाह 59:7-8</div>
<div class="v" id="v18"><span class="vn">18</span> “ओनके आँखिन मँ पर्भू क भय नाहीं बा।” भजन संहिता 36:1</div>
<div class="v" id="v19"><span class="vn">19</span> अब हम पचे इ जानित ही कि व्यवस्था मँ जउऩ कछू कहा गवा बाटइ उ सब ओनके बरे अहइ जे व्यवस्था क अधीन अहइँ। ऍहसे इ होइ कि सबइ का मुँह तोप दीन्ह जाइ अउर परमेस्सर क दण्ड सबइ क मिलइ।</div>
<div class="v" id="v20"><span class="vn">20</span> व्यवस्था मँ कउनो काम किहे स कउनो धर्मी न सिद्ध होइ जाइ। केवल व्यवस्था पाप क बोध करावत अहइ।</div>
<div class="v" id="v21"><span class="vn">21</span> मुला अब इ देखइ क अहइ कि परमेस्सर एक नए तरीके स मनइयन क व्यवस्था क बगैर कइसे सोझ मारग प लावत ह। व्यवस्था व नबियन इ नए तरीके क साच्छी दिहे बाटेन।</div>
<div class="v" id="v22"><span class="vn">22</span> जे केउ परमेस्सर क उ धार्मिकता जउन ईसू मसीह मँ बिसवास क द्वारा इ बिसवास करइवालन क बरे अहइ। एहमाँ कउनो भेदभाव नाहीं बा।</div>
<div class="v" id="v23"><span class="vn">23</span> काहेकि सबइ तउ पाप किहे बाटेन अउर सबइ तउ परमेस्सर क महिमा स विहीन बाटेन।</div>
<div class="v" id="v24"><span class="vn">24</span> मुला ईसू मसीह का विसेख महिमा क अनुग्रह स उ पचे सेत मेंत मँ उपहार पाइके धर्मी ठहरावा गवा अहइँ।</div>
<div class="v" id="v25"><span class="vn">25</span> परमेस्सर ईसू मसीह क मारे लोगन क दिहेस कि लोग ओहमाँ बिसवास करइँ अउर अपने पापन स मुक्ति पाइ जाइँ। उ इ काम ईसू मसीह क बलिदान द्वारा करवाएस। अइसा इ प्रमाणित करइ क बरे कीन्ह गवा कि परमेस्सर बहुत सहनसील अहइ। काहेकि उ पहिले ओनका बिना दण्ड दिहे छोड़ दिहस रहा।</div>
<div class="v" id="v26"><span class="vn">26</span> आजउ परमेस्सर ईसू को दिहेस हमका इ सिद्ध करइ बरे कि परमेस्सर जउन करत ह उहइ सही बा। परमेस्सर इ किया कि यह देखावइ बरे कि वह सही निरनय लेत ह, अउर उही समइ वह कउनो मनई क ठीक बनाइ सकत ह, जेनकर ईसू मसीह मँ बिसवास अहइ।</div>
<div class="v" id="v27"><span class="vn">27</span> घमण्ड तउ एक दम्मै खतम अहइ। उ अइसेन कि व्यवस्था क मुताबिक करम किहे स नाहीं बहोतउ विधी क अपनाये स जेसे बिसवास कीन्ह गवा अहइ।</div>
<div class="v" id="v28"><span class="vn">28</span> मनई व्यवस्था क मुताबिक काम कइके नाहीं मुला बिसवास स धर्मी बनत ह।</div>
<div class="v" id="v29"><span class="vn">29</span> का परमेस्सर सिरिफ यहूदियन क अहइ? का उ ओन्हन क ना होइ जे गैर यहूदियन अहइँ? हाँ उ ओन्हून क अहइ जे गैर यहूदियन होइँ।</div>
<div class="v" id="v30"><span class="vn">30</span> चूंकि केवल एक ही परमेस्सर अहइ। उ यहूदियन, का ओनकर बिसवास क द्वारा सही बनवाई, अउर उ गौर यहूदियन क भी ओनकर बिसवास क दूवारा सही बनवाई। जे ओहमाँ बिसवास करी उहइ धर्मी कहा जाई।</div>
<div class="v" id="v31"><span class="vn">31</span> तउ का मइँ बिसवास क द्वारा व्यवस्था क विफल करत अही? ना बिल्कुलै नाहीं बल्कि हम पचे तउ व्यवस्था का अउर सक्तीवाला बनवत अही।</div>
</div>
<!-- PARSED ABOVE; EDITING MAY BREAK PARSER -->
</body></html>