<html><head>
<meta http-equiv="Content-Type" content="text/html;charset=utf-8" />
<title>1Cor 1 &ndash; সপ্তম খণ্ড : ১ করিন্থীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>সপ্তম খণ্ড : ১ করিন্থীয়</b> &ndash; <b>1</b> <a href="1Cor_2.html">2</a> <a href="1Cor_3.html">3</a> ... <a href="1Cor_16.html">16</a> </div><hr>
<h1>1Cor 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শুভেচ্ছা</h2><span class="vn">1</span> <span class="br-p"><br><br></span>আমি পৌল, আল্লাহ্‌র ইচ্ছাক্রমে ঈসা মসীহের আহ্বানপ্রাপ্ত প্রেরিত এবং ভাই সোস্থিনি—</div>
<div class="v" id="v2"><span class="vn">2</span> করিন্থে অবস্থিত আল্লাহ্‌র মণ্ডলীর সমীপে, মসীহ্‌ ঈসাতে পবিত্রীকৃত ও আহ্বানপ্রাপ্ত পবিত্র লোকদের, এবং যারা সমস্ত জায়গায় আমাদের ঈসা মসীহের নামে ডাকে, তাদের সকলে সমীপে এই পত্র লিখছি: মসীহ্‌ ঈসা তাদের এবং আমাদের প্রভু।</div>
<div class="v" id="v3"><span class="vn">3</span> আমাদের পিতা আল্লাহ্‌ এবং ঈসা মসীহের রহমত ও শান্তি তোমাদের প্রতি বর্ষিত হোক।</div>
<div class="v" id="v4"><span class="vn">4</span> <span class="br-p"><br><br></span>আল্লাহ্‌র যে রহমত মসীহ্‌ ঈসার মাধ্যমে তোমাদেরকে দেওয়া হয়েছে, তার জন্য আমি তোমাদের বিষয়ে প্রতিনিয়ত আল্লাহ্‌র শুকরিয়া করছি;</div>
<div class="v" id="v5"><span class="vn">5</span> কেননা তাঁতেই তোমরা সর্ববিষয়ে সব রকম বাক্যে ও সব রকম জ্ঞানে ধনবান হয়েছ,</div>
<div class="v" id="v6"><span class="vn">6</span> এরূপে মসীহের সাক্ষ্য তোমাদের মধ্যে দৃঢ়ভাবে রয়েছে।</div>
<div class="v" id="v7"><span class="vn">7</span> এজন্য আমাদের ঈসা মসীহের প্রকাশের অপেক্ষা করছো বলে তোমরা কোন বরদানে পিছিয়ে পড় নি;</div>
<div class="v" id="v8"><span class="vn">8</span> আর তিনি তোমাদেরকে শেষ পর্যন্ত স্থির রাখবেন, আমাদের ঈসা মসীহের দিনে অনিন্দনীয় রাখবেন।</div>
<div class="v" id="v9"><span class="vn">9</span> আল্লাহ্‌ বিশ্বাসযোগ্য, যাঁর দ্বারা তোমরা তাঁর পুত্র আমাদের ঈসা মসীহের সহভাগিতার জন্য আহ্বানপ্রাপ্ত হয়েছ।</div>
<div class="v" id="v10"><h2>ভাইদের অনৈক্যের জন্য অনুযোগ</h2><span class="vn">10</span> <span class="br-p"><br><br></span>কিন্তু হে ভাইয়েরা, আমাদের ঈসা মসীহের নামে আমি তোমাদেরকে বিনয় করে বলি, তোমরা সকলে এক হও, তোমাদের মধ্যে দলাদলি না হোক, কিন্তু এক মনে ও এক উদ্দেশ্যে ঐক্যবদ্ধ হও।</div>
<div class="v" id="v11"><span class="vn">11</span> কেননা, হে আমার ভাইয়েরা, আমি ক্লোয়ীর পরিজনের দ্বারা তোমাদের বিষয়ে সংবাদ পেয়েছি যে, তোমাদের মধ্যে ঝগড়া-বিবাদ আছে।</div>
<div class="v" id="v12"><span class="vn">12</span> আমি এই কথা বলছি যে, তোমরা প্রত্যেক জন বলে থাক, আমি পৌলের, আর আমি আপল্লোর, আর আমি কৈফার, আর আমি মসীহের।</div>
<div class="v" id="v13"><span class="vn">13</span> মসীহ্‌ কি বিভক্ত হয়েছেন? পৌল কি তোমাদের জন্য ক্রুশে হত হয়েছে? অথবা পৌলের নামে কি তোমরা বাপ্তিস্ম গ্রহণ করেছ?</div>
<div class="v" id="v14"><span class="vn">14</span> আল্লাহ্‌র শুকরিয়া করি যে, আমি তোমাদের মধ্যে ক্রীসপ ও গায়ঃ ব্যতীত আর কাউকেও বাপ্তিস্ম দেই নি,</div>
<div class="v" id="v15"><span class="vn">15</span> যেন কেউ না বলে যে, তোমরা আমার নামে বাপ্তিস্ম গ্রহণ করেছ।</div>
<div class="v" id="v16"><span class="vn">16</span> আর স্তিফানের পরিজনকেও বাপ্তিস্ম দিয়েছি, আর কাউকেও বাপ্তিস্ম দিয়েছি বলে আমার জানা নেই।</div>
<div class="v" id="v17"><span class="vn">17</span> কারণ মসীহ্‌ আমাকে বাপ্তিস্ম দেবার জন্য প্রেরণ করেন নি, কিন্তু ইঞ্জিল তবলিগ করার জন্য প্রেরণ করেছেন; সেই ইঞ্জিল তিনি আমাকে জ্ঞানীদের ভাষায় তবলিগ করতে পাঠান নি, যেন মসীহের ক্রুশ বিফল না হয়।</div>
<div class="v" id="v18"><h2>মসীহ্‌ই আল্লাহ্‌র পরাক্রম ও প্রজ্ঞা</h2><span class="vn">18</span> <span class="br-p"><br><br></span>কারণ যারা বিনাশ পাচ্ছে, তাদের কাছে সেই ক্রুশের কথা মূর্খতাস্বরূপ, কিন্তু নাজাত পাচ্ছি যে আমরা, আমাদের কাছে তা আল্লাহ্‌র পরাক্রমস্বরূপ।</div>
<div class="v" id="v19"><span class="vn">19</span> কারণ লেখা আছে, <span class="br-p"><br><br></span>“আমি জ্ঞানবানদের জ্ঞান নষ্ট করবো, <span class="br-p"><br><br></span>বিবেচক লোকদের বিবেচনা ব্যর্থ করবো।”</div>
<div class="v" id="v20"><span class="vn">20</span> <span class="br-p"><br><br></span>জ্ঞানবান কোথায়? আলেমই বা কোথায়? এই যুগের বাদানুবাদকারীই বা কোথায়? আল্লাহ্‌ কি দুনিয়ার জ্ঞানকে মূর্খতায় পরিণত করেন নি?</div>
<div class="v" id="v21"><span class="vn">21</span> কারণ, আল্লাহ্‌র জ্ঞানক্রমে যখন দুনিয়া নিজের জ্ঞান দ্বারা আল্লাহ্‌কে জানতে পারে নাই, তখন তবলিগের মূর্খতা দ্বারা যারা ঈমান এনেছে তাদের নাজাত করতে আল্লাহ্‌র বাসনা হল।</div>
<div class="v" id="v22"><span class="vn">22</span> কেননা ইহুদীরা চিহ্ন-কার্য দেখতে চায় এবং গ্রীকেরা জ্ঞানের অন্বেষণ করে;</div>
<div class="v" id="v23"><span class="vn">23</span> কিন্তু আমরা ক্রুশে হত মসীহ্‌কে তবলিগ করি; তিনি ইহুদীদের কাছে বিঘ্নস্বরূপ ও অ-ইহুদীদের কাছে মূর্খতাস্বরূপ,</div>
<div class="v" id="v24"><span class="vn">24</span> কিন্তু ইহুদী ও গ্রীক, আহ্বানপ্রাপ্ত সকলের কাছে মসীহ্‌ আল্লাহ্‌রই পরাক্রম ও আল্লাহ্‌রই জ্ঞান-স্বরূপ।</div>
<div class="v" id="v25"><span class="vn">25</span> কেননা আল্লাহ্‌র মূর্খতা বলে যা মনে হয়, তা মানুষের জ্ঞান অপেক্ষা অধিক জ্ঞানযুক্ত এবং আল্লাহ্‌র দুর্বলতা বলে যা মনে হয়, তা মানুষের শক্তি অপেক্ষা অধিক শক্তিশালী।</div>
<div class="v" id="v26"><span class="vn">26</span> <span class="br-p"><br><br></span>কারণ, হে ভাইয়েরা, তোমাদের যখন আহ্বান করা হয়েছিল সেই সময়কার অবস্থা ভেবে দেখ, মানুষের বিচার অনুসারে তোমাদের মধ্যে অনেকেই যে জ্ঞানবান, পরাক্রমী, উচ্চপদস্থ ছিল, তা নয়;</div>
<div class="v" id="v27"><span class="vn">27</span> কিন্তু আল্লাহ্‌ দুনিয়ার মূর্খতার বিষয় সকল মনোনীত করলেন, যেন জ্ঞানবানদের লজ্জা দেন; এবং আল্লাহ্‌ দুনিয়ার দুর্বল বিষয় সকল মনোনীত করলেন, যেন শক্তিমান বিষয় সকলকে লজ্জা দেন;</div>
<div class="v" id="v28"><span class="vn">28</span> এবং দুনিয়ার যা যা নীচ ও যা যা তুচ্ছ, যা কিছু নয়, সেসব আল্লাহ্‌ মনোনীত করলেন, যেন, দুনিয়াতে যা যা বড় বলে মনে করা হয়, সেই সব মূল্যহীন হতে পারে;</div>
<div class="v" id="v29"><span class="vn">29</span> যেন কোন মানুষ আল্লাহ্‌র সাক্ষাতে গর্ব না করতে পারে।</div>
<div class="v" id="v30"><span class="vn">30</span> আল্লাহ্‌ই মসীহ্‌ ঈসাতে তোমাদের জীবনের উৎস, যিনি আল্লাহ্‌ থেকে আমাদের জন্য জ্ঞানস্বরূপ হয়েছেন, তিনিই আমাদের ধার্মিকতা, পবিত্রতা এবং মুক্তি— যেমন লেখা আছে,</div>
<div class="v" id="v31"><span class="vn">31</span> “যে ব্যক্তি গর্ব করে, সে প্রভুতেই গর্ব করুক”।</div>
</div>
<!-- PARSED ABOVE; EDITING MAY BREAK PARSER -->
</body></html>