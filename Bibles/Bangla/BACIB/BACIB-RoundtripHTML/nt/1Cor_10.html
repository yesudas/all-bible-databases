<html><head>
<meta http-equiv="Content-Type" content="text/html;charset=utf-8" />
<title>1Cor 10 &ndash; সপ্তম খণ্ড : ১ করিন্থীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 10);">
<div id="navbar"><a href="../index.html">কিতাবুল মোকাদ্দস</a> &ndash; <b>সপ্তম খণ্ড : ১ করিন্থীয়</b> &ndash; <a href="1Cor_1.html">1</a> ... <a href="1Cor_8.html">8</a> <a href="1Cor_9.html">9</a> <b>10</b> <a href="1Cor_11.html">11</a> <a href="1Cor_12.html">12</a> ... <a href="1Cor_16.html">16</a> </div><hr>
<h1>1Cor 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বনি-ইসরাইলদের ইতিহাস থেকে সাবধান বাণী</h2><span class="vn">1</span> <span class="br-p"><br><br></span>হে ভাইয়েরা, আমি চাই যেন তোমরা জানতে পার যে, আমাদের পূর্বপুরুষেরা সকলে সেই মেঘের নিচে ছিলেন ও সকলে সমুদ্রের মধ্য দিয়ে গমন করেছিলেন;</div>
<div class="v" id="v2"><span class="vn">2</span> এবং সকলে মূসার উদ্দেশে মেঘে ও সাগরে বাপ্তিস্ম নিয়েছিলেন,</div>
<div class="v" id="v3"><span class="vn">3</span> এবং সকলে একই রূহানিক খাদ্য ভোজন করেছিলেন;</div>
<div class="v" id="v4"><span class="vn">4</span> আর, সকলে একই রূহানিক পানীয় পান করেছিলেন; কারণ, তারা এমন এক রূহানিক পাথর থেকে পান করতেন, যা তাদের সঙ্গে সঙ্গে যাচ্ছিল; আর সেই পাথর ছিলেন মসীহ্‌।</div>
<div class="v" id="v5"><span class="vn">5</span> কিন্তু তাদের মধ্যে অধিকাংশ লোকের প্রতি আল্লাহ্‌ নারাজ হয়েছিলেন এবং তাঁরা মরুভূমিতে ধ্বংস হলেন।</div>
<div class="v" id="v6"><span class="vn">6</span> <span class="br-p"><br><br></span>এই সব বিষয় আমাদের দৃষ্টান্তস্বরূপে ঘটেছিল, যেন তাঁরা যেমন অভিলাষ করেছিলেন, আমরা তেমনি মন্দ বিষয়ের অভিলাষ না করি।</div>
<div class="v" id="v7"><span class="vn">7</span> আবার যেমন তাঁদের মধ্যে কতগুলো লোক প্রতিমাপূজক হয়েছিল, তোমরা তেমনি না হও; যেমন লেখা আছে, “লোকেরা ভোজন পান করতে বসলো, পরে ক্রীড়া করতে উঠলো।”</div>
<div class="v" id="v8"><span class="vn">8</span> আর যেমন তাদের মধ্যে কতগুলো লোক জেনা করেছিল এবং এক দিনে তেইশ সহস্র লোক মারা পড়েছিল, আমরা যেন তেমনি জেনা না করি।</div>
<div class="v" id="v9"><span class="vn">9</span> আর যেমন তাদের মধ্যে কতগুলো লোক পরীক্ষা করেছিল এবং সর্পের আঘাতে মারা পরেছিল, আমরা যেন তেমনি মসীহের পরীক্ষা না করি।</div>
<div class="v" id="v10"><span class="vn">10</span> আর যেমন তাদের মধ্যে কতগুলো লোক বচসা করেছিল এবং সংহারকের দ্বারা বিনষ্ট হয়েছিল তোমরা তেমনি বচসা করো না।</div>
<div class="v" id="v11"><span class="vn">11</span> এসব তাদের প্রতি দৃষ্টান্তরূপে ঘটেছিল এবং আমাদের, যাদের উপর যুগের শেষ সময় উপস্থিত হয়েছে, সেই আমাদেরই চেতনার জন্য লেখা হয়েছে।</div>
<div class="v" id="v12"><span class="vn">12</span> অতএব যে মনে করে আমি দাঁড়িয়ে আছি, সে সাবধান হোক, পাছে পড়ে যায়।</div>
<div class="v" id="v13"><span class="vn">13</span> মানুষ যা সহ্য করতে পারে, তা ছাড়া অন্য কোন পরীক্ষা তো তোমাদের প্রতি ঘটে নি; আর আল্লাহ্‌ বিশ্বাসযোগ্য; তিনি তোমাদের প্রতি তোমাদের শক্তির অতিরিক্ত পরীক্ষা ঘটতে দেবেন না, বরং পরীক্ষার সঙ্গে সঙ্গে রক্ষার পথও করে দেবেন, যেন তোমরা সহ্য করতে পার।</div>
<div class="v" id="v14"><span class="vn">14</span> অতএব, হে আমার প্রিয়েরা, প্রতিমাপূজা থেকে পালাও।</div>
<div class="v" id="v15"><span class="vn">15</span> আমি তোমাদের বুদ্ধিমান জেনে বলছি; আমি যা বলি, তোমরা তা বিচার করে দেখ।</div>
<div class="v" id="v16"><span class="vn">16</span> আমরা শুকরিয়ার যে পানপাত্র নিয়ে শুকরিয়া জানাই, তা কি মসীহের রক্তের সহভাগিতা নয়? আমরা যে রুটি ভাঙ্গি, তা কি মসীহের শরীরের সহভাগিতা নয়?</div>
<div class="v" id="v17"><span class="vn">17</span> কারণ অনেকে যে আমরা, আমরা এক রুটি, এক শরীর; কেননা আমরা সকলে সেই এক রুটির অংশীদার।</div>
<div class="v" id="v18"><span class="vn">18</span> ইসরাইল জাতির প্রতি তাকিয়ে দেখ; যারা কোরবানীর জিনিস ভোজন করে, তারা কি কোরবানগাহ্‌র সহভাগী নয়?</div>
<div class="v" id="v19"><span class="vn">19</span> তবে আমি কি বলছি? মূর্তির কাছে কোরবানী করা খাদ্য কি কিছুরই মধ্যে গণ্য?</div>
<div class="v" id="v20"><span class="vn">20</span> বরং অ-ইহুদীরা যা যা উৎসর্গ করে, তা বদ-রূহ্‌দের উদ্দেশে কোরবানী করে, আল্লাহ্‌র উদ্দেশে নয়; আর আমার এমন ইচ্ছা নয় যে, তোমরা বদ-রূহ্‌দের সহভাগী হও।</div>
<div class="v" id="v21"><span class="vn">21</span> প্রভুর পানপাত্র ও বদ-রূহ্‌দের পানপাত্র, তোমরা এই উভয় পাত্রে পান করতে পার না; প্রভুর টেবিল ও বদ-রূহ্‌দের টেবিল, তোমরা এই উভয় টেবিলের অংশীদার হতে পার না।</div>
<div class="v" id="v22"><span class="vn">22</span> অথবা আমরা কি প্রভুর ক্রোধ জন্মাচ্ছি? তাঁর থেকে কি আমরা বলবান?</div>
<div class="v" id="v23"><h2>সমস্ত কিছুই আল্লাহ্‌র গৌরবের জন্য কর</h2><span class="vn">23</span> <span class="br-p"><br><br></span>সবই আইনসম্মত, কিন্তু সবই যে মঙ্গলজনক, তা নয়; সবই আইনসম্মত, কিন্তু সব কিছুই যে গেঁথে তোলে, তা নয়।</div>
<div class="v" id="v24"><span class="vn">24</span> কেউই স্বার্থ চেষ্টা না করুক, বরং প্রত্যেকে পরের মঙ্গলের চেষ্টা করুক।</div>
<div class="v" id="v25"><span class="vn">25</span> যে কোন দ্রব্য বাজারে বিক্রি হয়, বিবেকের কাছে কোন প্রশ্ন না করে তা ভোজন করো;</div>
<div class="v" id="v26"><span class="vn">26</span> যেহেতু “দুনিয়া ও তার সমস্ত বস্তু প্রভুরই।”</div>
<div class="v" id="v27"><span class="vn">27</span> <span class="br-p"><br><br></span>অ-ঈমানদারদের মধ্যে কেউ যদি তোমাদের দাওয়াত করে, আর তোমরা যেতে ইচ্ছা কর, তবে বিবেকের কাছে কোনও প্রশ্ন না করে, যে কোন সামগ্রী তোমাদের সম্মুখে রাখা হয়, তা-ই ভোজন করো।</div>
<div class="v" id="v28"><span class="vn">28</span> কিন্তু যদি কেউ তোমাদের বলে, এটা মূর্তির কাছে উৎসর্গ করা হয়েছে, তবে যে জানালো, তার জন্য এবং বিবেকের জন্য তা ভোজন করো না।</div>
<div class="v" id="v29"><span class="vn">29</span> যে বিবেকের কথা আমি বললাম, তা তোমার নয়, কিন্তু সেই অন্য ব্যক্তির। কারণ আমার স্বাধীনতা কেন পরের বিবেকের দ্বারা বিচারিত হবে?</div>
<div class="v" id="v30"><span class="vn">30</span> যদি আমি শুকরিয়া জানিয়ে ভোজন করি, তবে যার জন্যে আমি শুকরিয়া জানাই, তার জন্য কেন নিন্দিত হই?</div>
<div class="v" id="v31"><span class="vn">31</span> অতএব তোমরা ভোজন, বা পান, বা যা কিছু কর, সকলই আল্লাহ্‌র গৌরবার্থে কর।</div>
<div class="v" id="v32"><span class="vn">32</span> ইহুদী, বা গ্রীক, বা আল্লাহ্‌র মণ্ডলী, কারো বিঘ্ন জন্মাবে না;</div>
<div class="v" id="v33"><span class="vn">33</span> যেমন আমিও সমস্ত বিষয়ে সকলের প্রীতিকর হই, নিজের মঙ্গলের চেষ্টা করি না, কিন্তু অনেকের মঙ্গলের চেষ্টা করি, যেন তারা নাজাত পায়।</div>
</div>
<!-- PARSED ABOVE; EDITING MAY BREAK PARSER -->
</body></html>