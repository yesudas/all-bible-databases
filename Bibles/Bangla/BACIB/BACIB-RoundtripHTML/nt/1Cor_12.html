<html><head>
<meta http-equiv="Content-Type" content="text/html;charset=utf-8" />
<title>1Cor 12 &ndash; সপ্তম খণ্ড : ১ করিন্থীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 12);">
<div id="navbar"><a href="../index.html">কিতাবুল মোকাদ্দস</a> &ndash; <b>সপ্তম খণ্ড : ১ করিন্থীয়</b> &ndash; <a href="1Cor_1.html">1</a> ... <a href="1Cor_10.html">10</a> <a href="1Cor_11.html">11</a> <b>12</b> <a href="1Cor_13.html">13</a> <a href="1Cor_14.html">14</a> ... <a href="1Cor_16.html">16</a> </div><hr>
<h1>1Cor 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পাক-রূহের বিবিধ মেহেরবানী-দান</h2><span class="vn">1</span> <span class="br-p"><br><br></span>আর হে ভাইয়েরা, রূহানিক দান সমূহের বিষয়ে তোমরা যে অজ্ঞাত থাক, তা আমার ইচ্ছা নয়।</div>
<div class="v" id="v2"><span class="vn">2</span> তোমরা জান, যখন তোমরা অ-ঈমানদার ছিলে, তখন এ সব মূর্তির দিকেই চালিত হতে যারা কথা বলতে পারে না ।</div>
<div class="v" id="v3"><span class="vn">3</span> এজন্য আমি তোমাদের জানাচ্ছি যে, আল্লাহ্‌র রূহে কথা বললে, কেউ বলে না, ‘ঈসা বদদোয়া প্রাপ্ত হোক’ এবং পাক-রূহের আবেশ ছাড়া কেউ বলতে পারে না, ‘ঈসাই প্রভু’।</div>
<div class="v" id="v4"><span class="vn">4</span> <span class="br-p"><br><br></span>পাক-রূহের দান নানা প্রকার, কিন্তু রূহ্‌ এক;</div>
<div class="v" id="v5"><span class="vn">5</span> এবং পরিচর্যা নানা প্রকার, কিন্তু প্রভু এক;</div>
<div class="v" id="v6"><span class="vn">6</span> এবং ক্রিয়াসাধক গুণ নানা প্রকার, কিন্তু আল্লাহ্‌ এক; তিনি সকলের মধ্যে সকল ক্রিয়ার সাধনকর্তা।</div>
<div class="v" id="v7"><span class="vn">7</span> কিন্তু মঙ্গলের জন্য প্রত্যেকের মধ্যে পাক-রূহ্‌ প্রকাশিত হন।</div>
<div class="v" id="v8"><span class="vn">8</span> কারণ একজনকে সেই রূহ্‌ দ্বারা প্রজ্ঞার বাক্য প্রদান করা হয়, আর একজনকে সেই রূহ্‌ অনুসারে জ্ঞানের বাক্য,</div>
<div class="v" id="v9"><span class="vn">9</span> আর একজনকে সেই রূহে ঈমান, আর একজনকে সেই একই রূহে আরোগ্য সাধনের নানা মেহেরবানী-দান,</div>
<div class="v" id="v10"><span class="vn">10</span> আর একজনকে কুদরতি-কাজ করার গুণ, আর একজনকে ভবিষ্যদ্বাণী, আর একজনকে ভাল-মন্দ রূহ্‌দের চিনে নেবার শক্তি, আর একজনকে নানা রকম ভাষা বলবার শক্তি এবং আর একজনকে বিশেষ বিশেষ ভাষার অর্থ করার শক্তি দেওয়া হয়;</div>
<div class="v" id="v11"><span class="vn">11</span> কিন্তু এসব কাজ সেই একমাত্র পাক-রূহ্‌ই করে থাকেন; তিনি যাকে যেভাবে দিতে ইচ্ছা করেন, তাকে সেভাবেই দান করে থাকেন।</div>
<div class="v" id="v12"><h2>অনেক সদস্য নিয়ে এক দেহ</h2><span class="vn">12</span> <span class="br-p"><br><br></span>কেননা যেমন দেহ এক, আর তার অঙ্গ প্রত্যঙ্গ অনেক এবং দেহের সমুদয় অঙ্গ অনেক হলেও, এক দেহ হয়, মসীহ্‌ও সেরূপ।</div>
<div class="v" id="v13"><span class="vn">13</span> ফলত আমরা ইহুদী বা গ্রীক, বা গোলাম বা স্বাধীন, সকলেই এক দেহ হবার জন্য একই পাক-রূহে বাপ্তিস্ম নিয়েছি এবং আমাদের সকলকে একই পাক-রূহ্‌ থেকে পান করতে দেওয়া হয়েছে।</div>
<div class="v" id="v14"><span class="vn">14</span> আর বাস্তবিক দেহ একটি অঙ্গ নয়, কিন্তু অনেক অঙ্গ দিয়ে গঠিত।</div>
<div class="v" id="v15"><span class="vn">15</span> পা যদি বলে, আমি তো হাত নই, সেজন্য দেহের অংশ নই, তবে তা যে দেহের অংশ নয়, এমন নয়।</div>
<div class="v" id="v16"><span class="vn">16</span> আর কান যদি বলে, আমি তো চোখ নই, সেজন্য দেহের অংশ নই, তবে তা যে দেহের অংশ নয়, এমন নয়।</div>
<div class="v" id="v17"><span class="vn">17</span> সমস্ত দেহ যদি চোখ হত, তবে শুনবার শক্তি কোথায় থাকতো? এবং সমস্তই যদি শুনবার শক্তি হত, তবে ঘ্রাণ কোথায় থাকতো?</div>
<div class="v" id="v18"><span class="vn">18</span> কিন্তু এখন আল্লাহ্‌ অঙ্গ সকল এক এক করে দেহের মধ্যে যেমন ইচ্ছা করেছেন, সেরূপ বসিয়েছেন।</div>
<div class="v" id="v19"><span class="vn">19</span> নতুবা সবই যদি একটি অঙ্গ হত, তবে দেহ কোথায় থাকতো?</div>
<div class="v" id="v20"><span class="vn">20</span> কিন্তু এখন অঙ্গ অনেক বটে, কিন্তু দেহ এক।</div>
<div class="v" id="v21"><span class="vn">21</span> আর চোখ হাতকে বলতে পারে না, তোমাতে আমার প্রয়োজন নেই; আবার মাথাও পা দুখানিকে বলতে পারে না, তোমাদের আমার প্রয়োজন নাই;</div>
<div class="v" id="v22"><span class="vn">22</span> বরং দেহের যেসব অঙ্গকে অপেক্ষাকৃত দুর্বল বলে বোধ হয়, সেগুলো অধিক প্রয়োজনীয়।</div>
<div class="v" id="v23"><span class="vn">23</span> আর আমরা দেহের যেসব অঙ্গকে অপেক্ষাকৃত অনাদরণীয় বলে মনে করি, সেগুলোকে অধিক আদরে ভূষিত করি এবং আমাদের যে অঙ্গগুলো শ্রীহীন সেগুলো অধি-কতর সৌন্দর্য প্রাপ্ত হয়;</div>
<div class="v" id="v24"><span class="vn">24</span> কিন্তু আমাদের যেসব অঙ্গ সুশ্রী, সেগুলোর সেই প্রয়োজন নেই। বাস্তবিক, আল্লাহ্‌ দেহ সংগঠিত করেছেন,</div>
<div class="v" id="v25"><span class="vn">25</span> অসমপূর্ণকে অধিক আদর করেছেন, যেন দেহের মধ্যে বিচ্ছেদ না হয়, বরং অঙ্গসকল যেন পরস্পরের জন্য সমভাবে চিন্তা করে।</div>
<div class="v" id="v26"><span class="vn">26</span> আর এক অঙ্গ দুঃখ পেলে তার সঙ্গে সকল অঙ্গই দুঃখ পায় এবং এক অঙ্গ গৌরব প্রাপ্ত হলে তার সঙ্গে সকল অঙ্গই আনন্দ করে।</div>
<div class="v" id="v27"><span class="vn">27</span> তোমরা মসীহের দেহ এবং এক একজন এক একটি অঙ্গ।</div>
<div class="v" id="v28"><span class="vn">28</span> আর আল্লাহ্‌ মণ্ডলীতে প্রথমতঃ প্রেরিতদেরকে, দ্বিতীয়তঃ নবীদেরকে, তৃতীয়তঃ শিক্ষকদেরকে স্থাপন করেছেন; তারপর নানা রকম পরাক্রমকার্য, তারপর আরোগ্যসাধক মেহেরবানী-দান, উপকার, শাসনপদ, নানা রকম ভাষা দিয়েছেন।</div>
<div class="v" id="v29"><span class="vn">29</span> সকলেই কি প্রেরিত? সকলেই কি নবী? সকলেই কি শিক্ষক? সকলেই কুদরতী কাজ করে?</div>
<div class="v" id="v30"><span class="vn">30</span> সকলেই কি আরোগ্যসাধক মেহেরবানী-দান পেয়েছে? সকলেই কি বিশেষ বিশেষ ভাষা বলে? সকলেই কি অর্থ বুঝিয়ে দেয়?</div>
<div class="v" id="v31"><span class="vn">31</span> তোমরা শ্রেষ্ঠ দানসকল লাভ করার জন্যে যত্নবান হও। এছাড়া, আমি তোমাদের আরও উৎকৃষ্ট এক পথ দেখাচ্ছি।</div>
</div>
<!-- PARSED ABOVE; EDITING MAY BREAK PARSER -->
</body></html>