<html><head>
<meta http-equiv="Content-Type" content="text/html;charset=utf-8" />
<title>1Cor 13 &ndash; সপ্তম খণ্ড : ১ করিন্থীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 13);">
<div id="navbar"><a href="../index.html">কিতাবুল মোকাদ্দস</a> &ndash; <b>সপ্তম খণ্ড : ১ করিন্থীয়</b> &ndash; <a href="1Cor_1.html">1</a> ... <a href="1Cor_11.html">11</a> <a href="1Cor_12.html">12</a> <b>13</b> <a href="1Cor_14.html">14</a> <a href="1Cor_15.html">15</a> <a href="1Cor_16.html">16</a> </div><hr>
<h1>1Cor 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মহব্বতের উৎকৃষ্টতার বিষয়</h2><span class="vn">1</span> <span class="br-p"><br><br></span>যদি আমি মানুষের এবং ফেরেশতাদেরও ভাষায় কথা বলি, কিন্তু আমার মধ্যে মহব্বত না থাকে, তবে আমি শব্দকারক ঘণ্টা ও ঝনঝনকারী করতাল হয়ে পড়েছি।</div>
<div class="v" id="v2"><span class="vn">2</span> আর যদি ভবিষ্যদ্বাণী প্রাপ্ত হই ও সমস্ত নিগূঢ়তত্ত্ব ও সমস্ত জ্ঞানে পারদর্শী হই এবং যদি আমার সমপূর্ণ ঈমান থাকে যাতে আমি পর্বত স্থানান্তর করতে পারি, কিন্তু আমার মধ্যে মহব্বত না থাকে, তবে আমি কিছুই নই।</div>
<div class="v" id="v3"><span class="vn">3</span> আর আমার যা কিছু আছে সমস্তই যদি দরিদ্রদেরকে খাবার জন্য দান করি এবং পোড়াবার জন্য নিজের দেহ দান করি, কিন্তু আমার মধ্যে মহব্বত না থাকে, তবে আমার কোনও লাভ নেই।</div>
<div class="v" id="v4"><span class="vn">4</span> <span class="br-p"><br><br></span>মহব্বত চিরসহিষ্ণু, মহব্বত মধুর, ঈর্ষা করে না,</div>
<div class="v" id="v5"><span class="vn">5</span> মহব্বত আত্মশ্লাঘা করে না, গর্ব করে না, অশিষ্টাচরণ করে না, স্বার্থ চেষ্টা করে না, রেগে ওঠে না, অপকার গণনা করে না,</div>
<div class="v" id="v6"><span class="vn">6</span> অধার্মিকতায় আনন্দ করে না, কিন্তু সত্যের সঙ্গে আনন্দ করে;</div>
<div class="v" id="v7"><span class="vn">7</span> সকলই বহন করে, সকলই বিশ্বাস করে, সকলই প্রত্যাশা করে, সকলই ধৈর্য সহকারে সহ্য করে।</div>
<div class="v" id="v8"><span class="vn">8</span> <span class="br-p"><br><br></span>এই মহব্বত কখনও শেষ হয় না। কিন্তু যদি ভবিষ্যদ্বাণী থাকে, তার লোপ হবে; যদি বিশেষ বিশেষ ভাষা থাকে, সেই সব শেষ হবে; যদি জ্ঞান থাকে, তার লোপ হবে।</div>
<div class="v" id="v9"><span class="vn">9</span> কেননা আমরা যা জানি তা অংশ মাত্র এবং যে ভবিষ্যদ্বাণী বলি তাও অংশ মাত্র;</div>
<div class="v" id="v10"><span class="vn">10</span> কিন্তু যা পূর্ণ তা আসলে পর, যা অংশ মাত্র তার লোপ হবে।</div>
<div class="v" id="v11"><span class="vn">11</span> আমি যখন শিশু ছিলাম, তখন শিশুর মত কথা বলতাম, শিশুর মত চিন্তা করতাম, শিশুর মত বিচার করতাম; এখন সাবালক হয়েছি বলে শিশুসুলভ ভাবগুলো ত্যাগ করেছি।</div>
<div class="v" id="v12"><span class="vn">12</span> কারণ এখন আমরা আয়নায় যেন অস্পষ্ট দেখছি, কিন্তু তখন সম্মুখাসম্মুখি হয়ে দেখব; এখন আমি মাত্র কতগুলো অংশ জানতে পাই, কিন্তু সেসময় আমি সম্পূর্ণ জানতে পারব, যেমন আল্লাহ্‌ আমাকে সম্পূর্ণভাবে জানেন।</div>
<div class="v" id="v13"><span class="vn">13</span> আর এখন বিশ্বাস, প্রত্যাশা, মহব্বত এই তিনটি আছে, আর এদের মধ্যে মহব্বতই শ্রেষ্ঠ।</div>
</div>
<!-- PARSED ABOVE; EDITING MAY BREAK PARSER -->
</body></html>