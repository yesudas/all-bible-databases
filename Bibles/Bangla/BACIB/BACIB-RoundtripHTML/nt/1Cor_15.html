<html><head>
<meta http-equiv="Content-Type" content="text/html;charset=utf-8" />
<title>1Cor 15 &ndash; সপ্তম খণ্ড : ১ করিন্থীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 15);">
<div id="navbar"><a href="../index.html">কিতাবুল মোকাদ্দস</a> &ndash; <b>সপ্তম খণ্ড : ১ করিন্থীয়</b> &ndash; <a href="1Cor_1.html">1</a> ... <a href="1Cor_13.html">13</a> <a href="1Cor_14.html">14</a> <b>15</b> <a href="1Cor_16.html">16</a> </div><hr>
<h1>1Cor 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মসীহের পুনরুত্থান পুনরুত্থান</h2><span class="vn">1</span> <span class="br-p"><br><br></span>হে ভাইয়েরা, তোমাদের সেই ইঞ্জিল জানাচ্ছি, যে ইঞ্জিল তোমাদের কাছে তবলিগ করেছি, যা তোমরা গ্রহণও করেছ, যার উপর তোমরা দাঁড়িয়ে আছ;</div>
<div class="v" id="v2"><span class="vn">2</span> আর তারই দ্বারা, আমি তোমাদের কাছে যে কালাম তবলিগ করেছি, তা যদি ধরে রাখ, তবে নাজাত পাচ্ছ; নতুবা তোমরা বৃথাই ঈমানদার হয়েছ।</div>
<div class="v" id="v3"><span class="vn">3</span> ফলত প্রথম গুরুত্বপূর্ণ হিসাবে আমি তোমাদের কাছে এই শিক্ষা সমর্পণ করেছি এবং তা নিজেও পেয়েছি যে, কিতাব অনুসারে মসীহ্‌ আমাদের গুনাহ্‌র জন্য প্রাণ দিলেন ও কবর প্রাপ্ত হলেন,</div>
<div class="v" id="v4"><span class="vn">4</span> আর কিতাব অনুসারে তিনি তৃতীয় দিবসে উত্থাপিত হয়েছেন;</div>
<div class="v" id="v5"><span class="vn">5</span> আর তিনি কৈফাকে, পরে সেই বারোজনকে দেখা দিলেন;</div>
<div class="v" id="v6"><span class="vn">6</span> তারপর একেবারে পাঁচশোর বেশী ভাইকে দেখা দিলেন, তাদের অধিকাংশ লোক এখন পর্যন্ত বেঁচে রয়েছে, কিন্তু কেউ কেউ ইন্তেকাল করেছে।</div>
<div class="v" id="v7"><span class="vn">7</span> তারপর তিনি ইয়াকুবকে, পরে সকল প্রেরিতকে দেখা দিলেন।</div>
<div class="v" id="v8"><span class="vn">8</span> সকলের শেষে অসময়ে জন্মেছি যে আমি, আমাকেও দেখা দিলেন।</div>
<div class="v" id="v9"><span class="vn">9</span> কেননা প্রেরিতদের মধ্যে আমি সর্বাপেক্ষা ক্ষুদ্র, বরং প্রেরিত নামে আখ্যাত হবার অযোগ্য, কারণ আমি আল্লাহ্‌র মণ্ডলীকে তাড়না করতাম।</div>
<div class="v" id="v10"><span class="vn">10</span> কিন্তু আমি যা হয়েছি, আল্লাহ্‌র রহমতেই হয়েছি; এবং আমার প্রতি দত্ত তাঁর রহমত নিরর্থক হয় নি, বরং তাঁদের সকলের অপেক্ষা আমি অধিক পরিশ্রম করেছি; আমিই যে করেছি তা নয়, কিন্তু আমার সহবর্তী আল্লাহ্‌র মেহেরবানীই করেছে;</div>
<div class="v" id="v11"><span class="vn">11</span> অতএব আমিই হই, আর তাঁরাই হোন, আমরা এরূপ তবলিগ করি এবং তোমরা এরূপ বিশ্বাস করেছ।</div>
<div class="v" id="v12"><h2>মৃতদের পুনরুত্থান</h2><span class="vn">12</span> <span class="br-p"><br><br></span>ভাল, মসীহ্‌ যখন এই বলে তবলিগকৃত হচ্ছেন যে, তিনি মৃতদের মধ্য থেকে পুনরুত্থিত হয়েছেন, তখন তোমাদের কেউ কেউ কেমন করে বলছো যে, মৃতদের পুনরুত্থান নেই?</div>
<div class="v" id="v13"><span class="vn">13</span> মৃতদের পুনরুত্থান যদি না হয়, তবে মসীহ্‌ও তো পুনরুত্থিত হন নি।</div>
<div class="v" id="v14"><span class="vn">14</span> আর মসীহ্‌ যদি পুনরুত্থিত না হয়ে থাকেন, তা হলে তো আমাদের তবলিগও বৃথা আর তোমাদের ঈমানও বৃথা।</div>
<div class="v" id="v15"><span class="vn">15</span> আবার আমরা যে আল্লাহ্‌র সম্বন্ধে মিথ্যা সাক্ষী, তা-ই প্রকাশ পাচ্ছে; কারণ আমরা আল্লাহ্‌র বিষয়ে এই সাক্ষ্য দিয়েছি যে, তিনি মসীহ্‌কে মৃত্যু থেকে জীবিত করেছেন; কিন্তু যদি মৃতদের পুনরুত্থান না হয়, তা হলে তিনি তাঁকে পুনরুত্থিত করেন নি।</div>
<div class="v" id="v16"><span class="vn">16</span> কেননা মৃতদের পুনরুত্থান যদি না হয়, তবে মসীহ্‌ও পুনরুত্থিত হন নি।</div>
<div class="v" id="v17"><span class="vn">17</span> আর মসীহ্‌ যদি পুনরুত্থিত না হয়ে থাকেন, তা হলে তোমাদের ঈমান মিথ্যা, এখনও তোমরা নিজ নিজ গুনাহের মধ্যে রয়েছ।</div>
<div class="v" id="v18"><span class="vn">18</span> সুতরাং যারা মসীহে ইন্তেকাল করেছে, তারাও বিনষ্ট হয়েছে।</div>
<div class="v" id="v19"><span class="vn">19</span> শুধু এই জীবনে যদি মসীহে প্রত্যাশা করে থাকি, তবে আমরা সকল মানুষের মধ্যে অধিক দুর্ভাগা।</div>
<div class="v" id="v20"><span class="vn">20</span> <span class="br-p"><br><br></span>কিন্তু বাস্তবিক মসীহ্‌ মৃতদের মধ্য থেকে পুনরুত্থিত হয়েছেন, যারা মৃত্যু বরণ করেছেন তিনি তাদের অগ্রিমাংশ।</div>
<div class="v" id="v21"><span class="vn">21</span> কেননা মানুষের মধ্য দিয়ে যখন মৃত্যু এসেছে, তখন আবার মানুষের মধ্য দিয়েই মৃতদের পুনরুত্থান এসেছে।</div>
<div class="v" id="v22"><span class="vn">22</span> কারণ আদমে যেমন সকলের মৃত্যু হয়, তেমনি আবার মসীহেই সকলে জীবনপ্রাপ্ত হবে।</div>
<div class="v" id="v23"><span class="vn">23</span> কিন্তু প্রত্যেকে নিজ নিজ পালাক্রমে; মসীহ্‌ অগ্রিমাংশ, পরে মসীহের পুনরাগমন কালে মসীহের নিজের লোকেরা।</div>
<div class="v" id="v24"><span class="vn">24</span> অতঃপরে শেষকাল উপস্থিত হবে; তখন তিনি সমস্ত আধিপত্য এবং সমস্ত কর্তৃত্ব ও পরাক্রম লোপ করার পর পিতা আল্লাহ্‌র হস্তে রাজ্য সমর্পণ করবেন।</div>
<div class="v" id="v25"><span class="vn">25</span> কেননা যতদিন তিনি “সমস্ত শত্রুকে তাঁর পদতলে না রাখবেন,” তাঁকে রাজত্ব করতেই হবে।</div>
<div class="v" id="v26"><span class="vn">26</span> শেষ শত্রু যে মৃত্যু, সেও বিলুপ্ত হবে।</div>
<div class="v" id="v27"><span class="vn">27</span> কারণ পাক-কিতাবে লেখা আছে, “তিনি সবই বশীভূত করে তাঁর পায়ের তলায় রাখলেন”। কিন্তু যখন পাক-কিতাব বলে যে, সকলই বশীভূত করা হয়েছে, তখন স্পষ্ট দেখা যায়, যিনি সকলই মসীহের বশীভূত করলেন, সেই আল্লাহ্‌ নিজেকে বাদ দিয়েই তা করলেন।</div>
<div class="v" id="v28"><span class="vn">28</span> আর সমস্তই তাঁর অধীনে আনা হলে পর পুত্র নিজেও তাঁর অধীন হবেন, যিনি সব কিছুই তাঁর বশে রেখেছিলেন; যেন আল্লাহ্‌ই সর্বেসর্বা হন।</div>
<div class="v" id="v29"><span class="vn">29</span> নতুবা, মৃতদের জন্য যারা বাপ্তিস্ম গ্রহণ করে, তারা কি করবে? মৃতেরা যদি একেবারেই পুুনরুত্থিত না হয়, তা হলে ওদের জন্য তারা আবার কেন বাপ্তিস্ম নেয়?</div>
<div class="v" id="v30"><span class="vn">30</span> আর আমরাই বা কেন ঘণ্টায় ঘণ্টায় বিপদে পড়ি?</div>
<div class="v" id="v31"><span class="vn">31</span> ভাইয়েরা, আমাদের প্রভু মসীহ্‌ ঈসাতে তোমাদের বিষয়ে আমার যে গর্ব, তার দোহাই দিয়ে বলছি, আমি প্রতিদিন মৃত্যুর সম্মুখীন হচ্ছি।</div>
<div class="v" id="v32"><span class="vn">32</span> ইফিষে পশুদের সঙ্গে যে যুদ্ধ করেছি, তা যদি মানুষের মত করে থাকি, তবে তাতে আমার কি লাভ হল? মৃতেরা যদি পুনরুত্থিত না হয়, তবে “এসো, আমরা ভোজন পান করি, কেননা আগামীকল্য মারা যাব”।</div>
<div class="v" id="v33"><span class="vn">33</span> ভ্রান্ত হয়ো না, কুসংসর্গ শিষ্টাচার নষ্ট করে।</div>
<div class="v" id="v34"><span class="vn">34</span> ধার্মিক হবার জন্য সচেতন হও, গুনাহ্‌ করো না, কেননা কারো কারো আল্লাহ্‌-জ্ঞান নাই; আমি তোমাদের লজ্জার জন্য এই কথা বলছি।</div>
<div class="v" id="v35"><h2>পুনরুত্থিত দেহ</h2><span class="vn">35</span> <span class="br-p"><br><br></span>কিন্তু কেউ বলবে, মৃতেরা কিভাবে পুনরুত্থিত হয়? কি রকম দেহেই বা আসে?</div>
<div class="v" id="v36"><span class="vn">36</span> হে নির্বোধ, তুমি নিজে যা বপন কর, তা না মরলে সেখান থেকে জীবন বের হয়ে আসে না।</div>
<div class="v" id="v37"><span class="vn">37</span> আর যা বপন কর, যে দেহ উৎপন্ন হবে, তুমি তা বপন কর না; বরং গমেরই হোক, কি অন্য কোন কিছুরই হোক, বীজমাত্র বপন করেছ;</div>
<div class="v" id="v38"><span class="vn">38</span> আর আল্লাহ্‌ তাকে যে দেহ দিতে ইচ্ছা করলেন, তা-ই দেন; আর তিনি প্রত্যেক বীজকে তার নিজের দেহ দেন।</div>
<div class="v" id="v39"><span class="vn">39</span> সকল মাংস এক রকম মাংস নয়; কিন্তু মানুষের এক রকম, পশুর মাংস অন্য প্রকার, পাখীর মাংস অন্য রকম ও মাছের অন্য রকম।</div>
<div class="v" id="v40"><span class="vn">40</span> আর বেহেশতী দেহ আছে ও দুনিয়াবী দেহ আছে; কিন্তু বেহেশতী দেহগুলোর এক রকম তেজ ও দুনিয়াবী দেহগুলোর অন্য রকম।</div>
<div class="v" id="v41"><span class="vn">41</span> সূর্যের এক রকম তেজ, চন্দ্রের আর এক রকম তেজ, ও নক্ষত্রগণের আর এক রকম তেজ; কারণ তেজ সম্বন্ধে এক নক্ষত্র থেকে অন্য নক্ষত্র ভিন্ন।</div>
<div class="v" id="v42"><span class="vn">42</span> মৃতদের পুনরুত্থানও সেই একই রকম। ক্ষয়ে বপন করা যায়, অক্ষয়তায় উত্থাপন করা হয়;</div>
<div class="v" id="v43"><span class="vn">43</span> অনাদরে বপন করা যায়, গৌরবে উত্থাপন করা হয়; দুর্বলতায় বপন করা যায়, শক্তিতে উত্থাপন করা হয়;</div>
<div class="v" id="v44"><span class="vn">44</span> দুনিয়াবী দেহ বপন করা যায়, রূহানিক দেহ উত্থাপন করা হয়। যখন দুনিয়াবী দেহ আছে, তখন রূহানিক দেহও আছে।</div>
<div class="v" id="v45"><span class="vn">45</span> এরূপ লেখাও আছে, প্রথম “মানুষ” আদম “সজীব প্রাণী হলেন;” শেষ আদম জীবনদায়ক রূহ্‌ হলেন।</div>
<div class="v" id="v46"><span class="vn">46</span> কিন্তু যা রূহানিক তা প্রথম নয়, বরং যা দুনিয়াবী তা-ই প্রথম তারপরে রূহানিক।</div>
<div class="v" id="v47"><span class="vn">47</span> প্রথম মানুষ মাটি থেকে, মাটির মানুষ, দ্বিতীয় মানুষ বেহেশত থেকে।</div>
<div class="v" id="v48"><span class="vn">48</span> মাটির তৈরি ব্যক্তিরা সেই মাটির তুল্য এবং বেহেশতী ব্যক্তিরা সেই বেহেশতের তুল্য।</div>
<div class="v" id="v49"><span class="vn">49</span> আর আমরা যেমন সেই মাটির প্রতিমূর্তি ধারণ করেছি, তেমনি সেই বেহেশতী ব্যক্তির প্রতিমূর্তিও ধারণ করবো।</div>
<div class="v" id="v50"><span class="vn">50</span> <span class="br-p"><br><br></span>আমি এই বলি, ভাইয়েরা, রক্তমাংস আল্লাহ্‌র রাজ্যের অধিকারী হতে পারে না; এবং যা ধ্বংস হয় তা এমন কিছুর অধিকারী হতে পারে না যা ধ্বংস হয় না।</div>
<div class="v" id="v51"><span class="vn">51</span> দেখ, আমি তোমাদের এক নিগূঢ়তত্ত্ব বলি; আমরা সকলে যে মারা যাব তা নয়, কিন্তু সকলে রূপান্তরিকৃত হব;</div>
<div class="v" id="v52"><span class="vn">52</span> এক মুহূর্তের মধ্যে, চোখের পলকে, শেষ তূরীধ্বনির সংগে সংগে রূপান্তরিকৃত হব; কেননা সেই তূরী যখন বাজবে, তখন মৃতেরা ধ্বংসহীন জীবন নিয়ে পুনরুত্থিত হবে এবং আমরা রূপান্তরিত হব।</div>
<div class="v" id="v53"><span class="vn">53</span> কারণ যা কিছু ধ্বংস হয় তাকে এমন কিছু পরিধান করতে হবে যা ধ্বংস হয় না এবং যা কিছু মরণশীল তাকে অমরতা লাভ করতে হবে।</div>
<div class="v" id="v54"><span class="vn">54</span> আর এই ধ্বংসহীনতা যখন এমন কিছু লাভ করবে যা ধ্বংস হয় না এবং এই মরণশীলতা যখন অমরতা প্রাপ্ত হবে, তখন এই যে, কথা লেখা আছে, তা সফল হবে, “মৃত্যু জয়ে কবলিত হল।”</div>
<div class="v" id="v55"><span class="vn">55</span> “মৃত্যু, তোমার জয় কোথায়? মৃত্যু, তোমার হুল কোথায়?”</div>
<div class="v" id="v56"><span class="vn">56</span> মৃত্যুর হুল গুনাহ্‌ ও গুনাহ্‌র শক্তি শরীয়ত।</div>
<div class="v" id="v57"><span class="vn">57</span> কিন্তু আল্লাহ্‌র শুকরিয়া হোক, তিনি আমাদের প্রভু ঈসা মসীহ্‌ দ্বারা আমাদেরকে জয় প্রদান করেন।</div>
<div class="v" id="v58"><span class="vn">58</span> অতএব, হে আমার প্রিয় ভাইয়েরা, সুস্থির হও, অবিচল হও, প্রভুর কাজে সব সময় উপ্‌চে পড়, কেননা তোমরা জান যে, প্রভুতে তোমাদের পরিশ্রম নিষ্ফল নয়।</div>
</div>
<!-- PARSED ABOVE; EDITING MAY BREAK PARSER -->
</body></html>