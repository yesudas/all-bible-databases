<html><head>
<meta http-equiv="Content-Type" content="text/html;charset=utf-8" />
<title>1Cor 3 &ndash; সপ্তম খণ্ড : ১ করিন্থীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>সপ্তম খণ্ড : ১ করিন্থীয়</b> &ndash; <a href="1Cor_1.html">1</a> <a href="1Cor_2.html">2</a> <b>3</b> <a href="1Cor_4.html">4</a> <a href="1Cor_5.html">5</a> ... <a href="1Cor_16.html">16</a> </div><hr>
<h1>1Cor 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>তবলিগকারীরা আল্লাহ্‌র সহকার্যকারী</h2><span class="vn">1</span> <span class="br-p"><br><br></span>আর হে ভাইয়েরা, যারা রূহানিক তাদের কাছে যেভাবে কথা বলা প্রয়োজন সেই রকমভাবে তোমাদের কাছে কথা বলি নি, কিন্তু গুনাহ্‌-স্বভাবের লোকদের কাছে, মসীহ্‌ সম্বন্ধীয় শিশুদের কাছে যেভাবে কথা বলে সেই ভাবে তোমাদের কাছে কথা বলেছি।</div>
<div class="v" id="v2"><span class="vn">2</span> আমি তোমাদেরকে দুগ্ধ পান করিয়েছিলাম, অন্ন দেই নি, কেননা তখন তোমাদের শক্তি হয় নি;</div>
<div class="v" id="v3"><span class="vn">3</span> এমন কি, এখনও তোমাদের শক্তি হয় নি, কারণ এখনও তোমরা দুনিয়াবী রয়েছ; বাস্তবিক যখন তোমাদের মধ্যে ঈর্ষা ও ঝগড়া রয়েছে, তখন তোমরা কি দুনিয়াবী নও এবং সাধারণ মানুষের মত কি চলছো না?</div>
<div class="v" id="v4"><span class="vn">4</span> কেননা যখন তোমাদের একজন বলে আমি পৌলের, আর এক জন বলে আমি আপল্লোর, তখন তোমরা কি মানুষ মাত্র নও?</div>
<div class="v" id="v5"><span class="vn">5</span> ভাল, আপল্লো কি? আর পৌলই বা কি? তারা তো পরিচারকমাত্র, যাদের দ্বারা তোমরা ঈমানদার হয়েছ— যেমন প্রভু এক একজনকে তাঁর কাজ দিয়েছেন।</div>
<div class="v" id="v6"><span class="vn">6</span> আমি রোপণ করলাম, আপল্লো পানি সেচন করলেন, কিন্তু আল্লাহ্‌ বৃদ্ধি দিতে থাকলেন।</div>
<div class="v" id="v7"><span class="vn">7</span> অতএব রোপক কিছু নয়, সেচকও কিছু নয়, আল্লাহ্‌ই বৃদ্ধি দিয়ে থাকেন।</div>
<div class="v" id="v8"><span class="vn">8</span> আর রোপক ও সেচক উভয়েই এক এবং যার যেরূপ নিজের শ্রম, সে তদ্রূপ নিজের বেতন পাবে।</div>
<div class="v" id="v9"><span class="vn">9</span> কারণ আমরা আল্লাহ্‌রই সহকার্যকারী; তোমরা আল্লাহ্‌রই ক্ষেত, আল্লাহ্‌রই গাঁথুনি।</div>
<div class="v" id="v10"><span class="vn">10</span> <span class="br-p"><br><br></span>আল্লাহ্‌র যে রহমত আমাকে দেওয়া হয়েছে, সেই অনুসারে আমি জ্ঞানবান গাঁথকের মত ভিত্তিমূল স্থাপন করেছি, আর তার উপরে অন্য লোকেরা গাঁথছে; কিন্তু প্রত্যেক জন দেখুক, কিরূপে সে তার উপরে গাঁথে।</div>
<div class="v" id="v11"><span class="vn">11</span> কেননা কেবল যা স্থাপিত হয়েছে, তা ব্যতীত অন্য ভিত্তিমূল কেউ স্থাপন করতে পারে না, সেই ভিত্তিমূল হলেন ঈসা মসীহ্‌।</div>
<div class="v" id="v12"><span class="vn">12</span> এখন এই ভিত্তিমূলের উপরে যদি কেউ স্বর্ণ, রৌপ্য, বহুমূল্য প্রস্তর, কাষ্ঠ, খড় ও নাড়া দিয়ে গাঁথে,</div>
<div class="v" id="v13"><span class="vn">13</span> তবে প্রত্যেক ব্যক্তির কর্ম প্রকাশিত হবে। কারণ বিচারের দিনই তা প্রকাশ করবে, কেননা সেই দিনের প্রকাশ অগ্নির মধ্য দিয়েই হবে; আর প্রত্যেকের কর্ম যে কি প্রকার, সেই অগ্নিই তার পরীক্ষা করবে।</div>
<div class="v" id="v14"><span class="vn">14</span> যে যা গেঁথেছে, তার সেই কর্ম যদি থাকে, তবে সে বেতন পাবে।</div>
<div class="v" id="v15"><span class="vn">15</span> যার কর্ম পুড়ে যায়, সে ক্ষতিগ্রস্ত হবে, কিন্তু সে নিজে নাজাত পাবে। তবে তার অবস্থা এমন হবে যে, সে যেন অগ্নির মধ্য দিয়ে উত্তীর্ণ হয়ে এসেছে।</div>
<div class="v" id="v16"><span class="vn">16</span> <span class="br-p"><br><br></span>তোমরা কি জান না যে, তোমরা আল্লাহ্‌র থাকবার গৃহ, এবং আল্লাহ্‌র রূহ্‌ তোমাদের মধ্যে বাস করেন?</div>
<div class="v" id="v17"><span class="vn">17</span> যদি কেউ আল্লাহ্‌র এবাদতখানা বিনষ্ট করে, তবে আল্লাহ্‌ তাকে বিনষ্ট করবেন, কেননা আল্লাহ্‌র এবাদতখানা পবিত্র, আর তোমরাই সেই এবাদতখানা।</div>
<div class="v" id="v18"><span class="vn">18</span> <span class="br-p"><br><br></span>কেউ নিজেকে বঞ্চনা না করুক। তোমাদের মধ্যে কোন ব্যক্তি যদি নিজেকে এই যুগে জ্ঞানবান বলে মনে করে, তবে সে জ্ঞানবান হবার জন্য মূর্খ হোক।</div>
<div class="v" id="v19"><span class="vn">19</span> যেহেতু এই দুনিয়ার যে জ্ঞান, তা আল্লাহ্‌র কাছে মূর্খতা। কারণ লেখা আছে, “তিনি জ্ঞানবানদেরকে তাদের ধূর্ততায় ধরেন।”</div>
<div class="v" id="v20"><span class="vn">20</span> আবার লেখা আছে, “প্রভু জ্ঞানবানদের তর্কবিতর্ক জানেন যে, সেসব অসার।”</div>
<div class="v" id="v21"><span class="vn">21</span> <span class="br-p"><br><br></span>অতএব কেউ মানুষকে নিয়ে গর্ব না করুক। কেননা সকলই তোমাদের—</div>
<div class="v" id="v22"><span class="vn">22</span> পৌল, বা আপল্লো, বা কৈফা, বা দুনিয়া, বা জীবন, বা মরণ, বা উপস্থিত বিষয়, বা ভবিষ্যৎ বিষয়, সকলই তোমাদের;</div>
<div class="v" id="v23"><span class="vn">23</span> আর তোমরা মসীহের ও মসীহ্‌ আল্লাহ্‌র।</div>
</div>
<!-- PARSED ABOVE; EDITING MAY BREAK PARSER -->
</body></html>