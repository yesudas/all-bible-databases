<html><head>
<meta http-equiv="Content-Type" content="text/html;charset=utf-8" />
<title>1Cor 7 &ndash; সপ্তম খণ্ড : ১ করিন্থীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 7);">
<div id="navbar"><a href="../index.html">কিতাবুল মোকাদ্দস</a> &ndash; <b>সপ্তম খণ্ড : ১ করিন্থীয়</b> &ndash; <a href="1Cor_1.html">1</a> ... <a href="1Cor_5.html">5</a> <a href="1Cor_6.html">6</a> <b>7</b> <a href="1Cor_8.html">8</a> <a href="1Cor_9.html">9</a> ... <a href="1Cor_16.html">16</a> </div><hr>
<h1>1Cor 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিয়ে বিষয়ক নির্দেশনা</h2><span class="vn">1</span> <span class="br-p"><br><br></span>আবার তোমরা যেসব কথা লিখেছ, তার বিষয়ে বলছি— স্ত্রীলোককে স্পর্শ না করা পুরুষের ভাল;</div>
<div class="v" id="v2"><span class="vn">2</span> কিন্তু জেনা নিবারণের জন্য প্রত্যেক পুরুষের নিজ নিজ স্ত্রী থাকুক এবং প্রত্যেক স্ত্রীর নিজ নিজ স্বামী থাকুক।</div>
<div class="v" id="v3"><span class="vn">3</span> স্বামী তার স্ত্রীকে তার প্রাপ্য দিক; আর তদ্রূপ স্ত্রীও তার স্বামীকে তার প্রাপ্য দিক।</div>
<div class="v" id="v4"><span class="vn">4</span> স্ত্রীর নিজের দেহের উপরে তার কোন কর্তৃত্ব নেই, কিন্তু স্বামীর আছে; আর একই রকম ভাবে স্বামীর নিজের দেহের উপরে তার কোন কর্তৃত্ব নেই, কিন্তু স্ত্রীর আছে।</div>
<div class="v" id="v5"><span class="vn">5</span> তোমরা এক জন অন্য জনকে বঞ্চিত করো না; কেবল মুনাজাত করতে সুযোগ পাবার জন্য উভয়ে এক পরামর্শ হয়ে কিছু কাল পৃথক থাকতে পার; তারপর আবার একত্রে মিলিত হবে, যেন শয়তান তোমাদের আত্মসংযমের অক্ষমতার জন্য তোমাদেরকে পরীক্ষায় না ফেলে।</div>
<div class="v" id="v6"><span class="vn">6</span> কিন্তু এটা আমার হুকুম নয়, কেবল অনুমতি দিয়েই এই কথা বলছি।</div>
<div class="v" id="v7"><span class="vn">7</span> আর আমার ইচ্ছা এই যে, সকল মানুষই আমার মত হয়; কিন্তু প্রত্যেক জন আল্লাহ্‌ থেকে নিজ নিজ মেহেরবানী-দান পেয়েছে, একজনের দান এক প্রকার, অন্যজনের দান অন্য প্রকার।</div>
<div class="v" id="v8"><span class="vn">8</span> <span class="br-p"><br><br></span>অবিবাহিত লোকদের ও বিধবাদের কাছে আমার কথা এই, তারা যদি আমার মত থাকতে পারে, তবে তাদের পক্ষে তা-ই ভাল;</div>
<div class="v" id="v9"><span class="vn">9</span> কিন্তু তারা যদি ইন্দ্রিয় দমন করতে না পারে, তবে বিয়ে করুক; কেননা দেহের কামনার আগুনে জ্বলে-পুড়ে মরবার চেয়ে বরং বিয়ে করা ভাল।</div>
<div class="v" id="v10"><span class="vn">10</span> আর বিবাহিত লোকদেরকে এই হুকুম দিচ্ছি— আমি দিচ্ছি তা নয়, কিন্তু প্রভুই দিচ্ছেন— স্ত্রী স্বামীর কাছ থেকে চলে না যাক—</div>
<div class="v" id="v11"><span class="vn">11</span> যদি চলে যায়, তবে সে অবিবাহিতা থাকুক, কিংবা স্বামীর সঙ্গে সম্মিলিত হোক— আর স্বামীও স্ত্রীকে তালাক না দিক।</div>
<div class="v" id="v12"><span class="vn">12</span> <span class="br-p"><br><br></span>কিন্তু আর সকলকে প্রভু বলছেন না কিন্তু আমি বলেছি, যদি কোন ভাইয়ের মসীহে অ-ঈমানদার স্ত্রী থাকে, আর সেই নারী তার সঙ্গে বাস করতে সম্মত হয়, তবে সে তাকে পরিত্যাগ না করুক;</div>
<div class="v" id="v13"><span class="vn">13</span> আবার যে স্ত্রীর মসীহে অ-ঈমানদার স্বামী আছে, আর সেই ব্যক্তি তার সঙ্গে বাস করতে সম্মত হয় তবে সে স্বামীকে পরিত্যাগ না করুক।</div>
<div class="v" id="v14"><span class="vn">14</span> কেননা মসীহে অ-ঈমানদার স্বামী সেই স্ত্রীতে পবিত্রীকৃত হয়েছে এবং মসীহে অ-ঈমানদার স্ত্রী সেই স্বামীতে পবিত্রীকৃত হয়েছে; তা না হলে তোমাদের সন্তানরা তো নাপাক হত, কিন্তু বাস্তবিক তারা পবিত্র।</div>
<div class="v" id="v15"><span class="vn">15</span> তথাপি মসীহে অ-ঈমানদার স্বামী বা স্ত্রী যদি চলে যায়, চলে যাক; এই রকম ক্ষেত্রে সেই ভাই বা সেই বোন কোন রকম গোলামীতে আবদ্ধ নয়, কিন্তু আল্লাহ্‌ আমাদেরকে শান্তিতে বাস করতেই আহ্বান করেছেন।</div>
<div class="v" id="v16"><span class="vn">16</span> কারণ, হে নারী, তুমি কি করে জান যে, তুমি তোমার স্বামীকে নাজাত করতে পারবে না? অথবা হে স্বামী, তুমি কি করে জান যে, তুমি তোমার স্ত্রীকে নাজাত করতে পারবে না?</div>
<div class="v" id="v17"><h2>প্রভু যেরকম জীবন আশা করেন</h2><span class="vn">17</span> <span class="br-p"><br><br></span>কেবল প্রভু যাকে যেমন নির্দিষ্ট দায়িত্ব দিয়েছেন, আল্লাহ্‌ যাকে যেমন আহ্বান করেছেন, সে তেমনি চলুক। আর এই প্রকার নিয়ম আমি সমস্ত মণ্ডলীতে দিয়ে থাকি।</div>
<div class="v" id="v18"><span class="vn">18</span> কোন লোককে কি খৎনা-করানো অবস্থায় আহ্বান করা হয়েছে? সে খৎনার চিহ্ন মুছে না ফেলুক। আবার কোন লোককে কি খৎনা-না-করানো অবস্থায় আহ্বান করা হয়েছে? সে খৎনা না করুক।</div>
<div class="v" id="v19"><span class="vn">19</span> খৎনা কিছু নয়, খৎনা না করানোও কিছু নয়, কিন্তু আল্লাহ্‌র হুকুম পালনই প্রধান বিষয়।</div>
<div class="v" id="v20"><span class="vn">20</span> যে ব্যক্তিকে যে আহ্বানে আহ্বান করা হয়েছে, সে তাতেই থাকুক।</div>
<div class="v" id="v21"><span class="vn">21</span> তোমাকে যখন আহ্বান করা হয়েছে তখন কি গোলাম ছিলে? চিন্তা করো না; কিন্তু যদি স্বাধীন হবার সুযোগ পাও তবে তোমার বর্তমান অবস্থাকে বেশী করে কাজে লাগায়ো।</div>
<div class="v" id="v22"><span class="vn">22</span> কেননা যে গোলামকে প্রভুতে আহ্বান করা হয়েছে, সে প্রভুর দ্বারা স্বাধীন হয়েছে; তদ্রূপ যে স্বাধীন লোক আহ্বান করা হয়েছে, সে মসীহের গোলাম।</div>
<div class="v" id="v23"><span class="vn">23</span> তোমাদেরকে মূল্য দ্বারা ক্রয় করা হয়েছ, মানুষের গোলাম হয়ো না।</div>
<div class="v" id="v24"><span class="vn">24</span> হে ভাইয়েরা, তোমাদের প্রত্যেককে যে অবস্থায় আহ্বান করা হয়েছে, সেই অবস্থায় আল্লাহ্‌র কাছে থাক।</div>
<div class="v" id="v25"><h2>কুমারী ও বিধবাদের বিষয়</h2><span class="vn">25</span> <span class="br-p"><br><br></span>আর কুমারীদের বিষয়ে আমি প্রভুর কোন হুকুম পাই নি, কিন্তু প্রভুর করুণায় বিশ্বাসযোগ্য লোকের মত আমার অভিমত প্রকাশ করছি।</div>
<div class="v" id="v26"><span class="vn">26</span> আমার বোধ হয়, উপস্থিত সঙ্কটজনক অবস্থায় এ-ই ভাল, অর্থাৎ যে যেমন আছ তেমনি থাকাই মানুষের পক্ষে ভাল।</div>
<div class="v" id="v27"><span class="vn">27</span> তুমি কি স্ত্রীর সঙ্গে যুক্ত আছ? মুক্ত হতে চেষ্টা করো না। তুমি কি স্ত্রী থেকে মুক্ত? তবে স্ত্রী লাভের চেষ্টা করো না।</div>
<div class="v" id="v28"><span class="vn">28</span> কিন্তু বিয়ে করলেও তোমার গুনাহ্‌ হয় না; আর কুমারী কন্যা যদি বিয়ে করে, তবে তারও গুনাহ্‌ হয় না। তথাপি এরূপ লোকদের দৈহিক ক্লেশ ঘটবে; আর তোমাদের প্রতি আমার মমতা হচ্ছে।</div>
<div class="v" id="v29"><span class="vn">29</span> <span class="br-p"><br><br></span>কিন্তু আমি এই কথা বলছি, ভাইয়েরা, সময় সংক্ষিপ্ত, এখন থেকে যাদের স্ত্রী আছে তারা এমনভাবে চলুক, যেন তাদের স্ত্রী নেই;</div>
<div class="v" id="v30"><span class="vn">30</span> এবং যারা শোক করছে, তারা যেন শোক করছে না; যারা আনন্দ করছে, তারা যেন আনন্দ করছে না; যারা ক্রয় করছে, তারা যেন কিছুরই মালিক নয়;</div>
<div class="v" id="v31"><span class="vn">31</span> আর যারা দুনিয়ার বিষয় সকল ভোগ করছে, তারা যেন তা পূর্ণমাত্রায় করছে না, কেননা দুনিয়ার বর্তমান রূপ লোপ পেতে চলেছে।</div>
<div class="v" id="v32"><span class="vn">32</span> কিন্তু আমার বাসনা এই যে, তোমরা চিন্তামুক্ত হও। যে অবিবাহিত, সে প্রভুর বিষয় চিন্তা করে, কিরূপে প্রভুকে সন্তুষ্ট করবে।</div>
<div class="v" id="v33"><span class="vn">33</span> কিন্তু যে বিবাহিত, সে সংসারের বিষয় চিন্তা করে, কিরূপে স্ত্রীকে সন্তুষ্ট করবে;</div>
<div class="v" id="v34"><span class="vn">34</span> তাই তার স্বার্থের বিভক্তি ঘটে। আর অবিবাহিতা স্ত্রীলোক ও কুমারী প্রভুর বিষয় চিন্তা করে, যেন দেহে ও রূহে পবিত্র হয়; কিন্তু বিবাহিতা স্ত্রী সংসারের বিষয় চিন্তা করে, কিরূপে স্বামীকে সন্তুষ্ট করবে।</div>
<div class="v" id="v35"><span class="vn">35</span> এই কথা আমি তোমাদের নিজের মঙ্গলের জন্য বলছি; তোমাদের উপর কোন বিধি-নিষেধ চাপিয়ে দেবার জন্য নয়, কিন্তু তোমরা যেন শিষ্টাচরণ কর এবং একাগ্র মনে প্রভুতে আসক্ত থাক।</div>
<div class="v" id="v36"><span class="vn">36</span> <span class="br-p"><br><br></span>কিন্তু যদি কেউ মনে করে যে, সে তার কুমারী কন্যার প্রতি ন্যায় আচরণ করছে না, যদি তার বিয়ের বয়স অতীত হয়ে থাকে, আর বিয়ে দেওয়া আবশ্যক হয়, তবে সে তার ইচ্ছামত কাজ করুক; এতে তার কোন গুনাহ্‌ হবে না, তার বিয়ে হোক।</div>
<div class="v" id="v37"><span class="vn">37</span> কিন্তু যে ব্যক্তি অন্তরে স্থির, যার কোন প্রয়োজন নেই এবং নিজেই নিজের ইচ্ছামত কাজ করতে পারে, সে যদি নিজের কন্যাকে কুমারী রাখতে অন্তরে স্থির করে থাকে, তবে ভালই করে।</div>
<div class="v" id="v38"><span class="vn">38</span> অতএব যে নিজের কুমারী কন্যার বিয়ে দেয়, সে ভাল করে; এবং যে না দেয়, সে আরও ভাল করে।</div>
<div class="v" id="v39"><span class="vn">39</span> <span class="br-p"><br><br></span>স্বামী যতদিন জীবিত থাকে, স্ত্রী তত-দিন তার সংগে আবদ্ধ থাকে, কিন্তু স্বামীর মৃত্যু হলে পর সে স্বাধীন হয়। তখন যাকে সে ইচ্ছা করে তার সঙ্গে বিবাহিতা হতে পারে, অবশ্য সেই লোক যেন প্রভুর হয়।</div>
<div class="v" id="v40"><span class="vn">40</span> কিন্তু আমার মত অনুসারে সে যদি সেই অবস্থায় থাকে তবে আরও সুখী হবে। আর আমার মনে হয়, আমিও আল্লাহ্‌র রূহ্‌কে পেয়েছি।</div>
</div>
<!-- PARSED ABOVE; EDITING MAY BREAK PARSER -->
</body></html>