<html><head>
<meta http-equiv="Content-Type" content="text/html;charset=utf-8" />
<title>1John 1 &ndash; ত্রয়োবিংশ খণ্ড : ১ ইউহোন্না &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1John', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>ত্রয়োবিংশ খণ্ড : ১ ইউহোন্না</b> &ndash; <b>1</b> <a href="1John_2.html">2</a> <a href="1John_3.html">3</a> ... <a href="1John_5.html">5</a> </div><hr>
<h1>1John 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জীবন কালাম</h2><span class="vn">1</span> <span class="br-p"><br><br></span>যা আদি থেকে ছিল, যা আমরা শুনেছি, স্বচক্ষে দেখেছি, নিরীক্ষণ করেছি এবং নিজের হাতে স্পর্শ করেছি, জীবনের সেই কালামের বিষয় লিখছি—</div>
<div class="v" id="v2"><span class="vn">2</span> আর সেই জীবন প্রকাশিত হলেন এবং আমরা তা দেখেছি ও সেই বিষয়ে সাক্ষ্য দিচ্ছি; এবং যিনি পিতার কাছে ছিলেন ও আমাদের কাছে প্রকাশিত হলেন, তোমাদেরকে সেই অনন্ত জীবনের কথাই জানাচ্ছি—</div>
<div class="v" id="v3"><span class="vn">3</span> আমরা যা দেখেছি ও শুনেছি, তার সংবাদ তোমাদেরকেও দিচ্ছি, যেন আমাদের সঙ্গে তোমাদেরও সহভাগিতা থাকে। আর আমাদের যে সহভাগিতা তা পিতার এবং তাঁর পুত্র ঈসা মসীহের সঙ্গে।</div>
<div class="v" id="v4"><span class="vn">4</span> আমাদের আনন্দ যেন সমপূর্ণ হয়, এজন্য এসব লিখছি।</div>
<div class="v" id="v5"><h2>আল্লাহ্‌ নূর</h2><span class="vn">5</span> <span class="br-p"><br><br></span>আমরা যে বার্তা তাঁর কাছে শুনে তোমাদের জানাচ্ছি তা এই, আল্লাহ্‌ হচ্ছেন নূর এবং তাঁর মধ্যে অন্ধকারের লেশমাত্র নেই।</div>
<div class="v" id="v6"><span class="vn">6</span> আমরা যদি বলি যে, তাঁর সঙ্গে আমাদের সহভাগিতা আছে, আর যদি অন্ধকারে চলি, তবে মিথ্যা বলি, সত্য আচরণ করি না।</div>
<div class="v" id="v7"><span class="vn">7</span> কিন্তু তিনি যেমন নূরে আছেন, আমরাও যদি তেমনি নূরে চলি, তবে পরস্পরের মধ্যে আমাদের সহভাগিতা আছে এবং তাঁর পুত্র ঈসার রক্ত আমাদেরকে সমস্ত গুনাহ্‌ থেকে পাক-পবিত্র করে।</div>
<div class="v" id="v8"><span class="vn">8</span> আমরা যদি বলি যে, আমাদের মধ্যে গুনাহ্‌ নেই, তবে নিজেরা নিজেদের ভুলাই এবং সত্য আমাদের অন্তরে নেই।</div>
<div class="v" id="v9"><span class="vn">9</span> যদি আমরা নিজ নিজ গুনাহ্‌ স্বীকার করি, তিনি বিশ্বস্ত ও ধার্মিক, সুতরাং আমাদের গুনাহ্‌ মাফ করবেন এবং আমাদের সমস্ত অধার্মিকতা থেকে পাক-পবিত্র করবেন।</div>
<div class="v" id="v10"><span class="vn">10</span> যদি আমরা বলি যে, গুনাহ্‌ করি নি, তবে তাঁকে মিথ্যাবাদী বানাই এবং তাঁর কালাম আমাদের অন্তরে নেই।</div>
</div>
<!-- PARSED ABOVE; EDITING MAY BREAK PARSER -->
</body></html>