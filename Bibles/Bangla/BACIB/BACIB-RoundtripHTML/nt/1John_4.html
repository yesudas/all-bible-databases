<html><head>
<meta http-equiv="Content-Type" content="text/html;charset=utf-8" />
<title>1John 4 &ndash; ত্রয়োবিংশ খণ্ড : ১ ইউহোন্না &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1John', 4);">
<div id="navbar"><a href="../index.html">কিতাবুল মোকাদ্দস</a> &ndash; <b>ত্রয়োবিংশ খণ্ড : ১ ইউহোন্না</b> &ndash; <a href="1John_1.html">1</a> <a href="1John_2.html">2</a> <a href="1John_3.html">3</a> <b>4</b> <a href="1John_5.html">5</a> </div><hr>
<h1>1John 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ভুল শিক্ষার সাবধান হওয়া</h2><span class="vn">1</span> <span class="br-p"><br><br></span>প্রিয়তমেরা, তোমরা সকল রূহ্‌কে বিশ্বাস করো না, বরং রূহ্‌গুলোকে পরীক্ষা করে দেখ, তারা আল্লাহ্‌র কাছ থেকে এসেছে কি না; কারণ অনেক ভণ্ড নবী দুনিয়াতে বের হয়েছে।</div>
<div class="v" id="v2"><span class="vn">2</span> এতে তোমরা আল্লাহ্‌র রূহ্‌কে জানতে পারবে; যে রূহ্‌ ঈসা মসীহ্‌কে মানব দেহে আগত বলে স্বীকার করে, সে আল্লাহ্‌র কাছ থেকে এসেছে।</div>
<div class="v" id="v3"><span class="vn">3</span> আর যে রূহ্‌ ঈসাকে স্বীকার না করে, সে আল্লাহ্‌ থেকে আসে নি; আর তা-ই দজ্জালের রূহ্‌, যার বিষয়ে তোমরা শুনেছ যে, তা আসছে এবং এখনই তা দুনিয়াতে আছে।</div>
<div class="v" id="v4"><span class="vn">4</span> সন্তানেরা, তোমরা আল্লাহ্‌ থেকে এসেছ এবং ওদেরকে জয় করেছ; কারণ যিনি তোমাদের মধ্যবর্তী, তিনি দুনিয়ার মধ্যবর্তী ব্যক্তির চেয়ে মহান।</div>
<div class="v" id="v5"><span class="vn">5</span> ওরা দুনিয়া থেকে এসেছে, এই কারণে দুনিয়ার কথা বলে এবং দুনিয়া ওদের কথা শোনে।</div>
<div class="v" id="v6"><span class="vn">6</span> আমরা আল্লাহ্‌র কাছ থেকে এসেছি; আল্লাহ্‌কে যে জানে, সে আমাদের কথা শোনে; যে আল্লাহ্‌ থেকে আসে নি, সে আমাদের কথা শোনে না। এতেই আমরা সত্যের রূহ্‌কে ও ভ্রান্তির রূহ্‌কে জানতে পারি।</div>
<div class="v" id="v7"><h2>আল্লাহ্‌ নিজেই মহব্বত</h2><span class="vn">7</span> <span class="br-p"><br><br></span>প্রিয়তমেরা, এসো, আমরা একে অন্যকে মহব্বত করি; কারণ মহব্বত আল্লাহ্‌র; এবং যে কেউ মহব্বত করে, সে আল্লাহ্‌ থেকে জাত এবং সে আল্লাহ্‌কে জানে।</div>
<div class="v" id="v8"><span class="vn">8</span> যে মহব্বত করে না, সে আল্লাহ্‌কে জানে না, কারণ আল্লাহ্‌ মহব্বত।</div>
<div class="v" id="v9"><span class="vn">9</span> আমাদের মধ্যে এতেই আল্লাহ্‌র মহব্বত প্রকাশিত হয়েছে যে, আল্লাহ্‌ তাঁর একজাত পুত্রকে দুনিয়াতে প্রেরণ করেছেন, যেন আমরা তাঁর মধ্য দিয়ে জীবন লাভ করতে পারি।</div>
<div class="v" id="v10"><span class="vn">10</span> এতেই মহব্বত আছে; আমরা যে আল্লাহ্‌কে মহব্বত করেছিলাম তা নয়; কিন্তু তিনিই আমাদেরকে মহব্বত করলেন এবং আপন পুত্রকে আমাদের গুনাহের কাফ্‌ফারা হবার জন্য প্রেরণ করলেন।</div>
<div class="v" id="v11"><span class="vn">11</span> প্রিয়তমেরা, আল্লাহ্‌ যখন আমাদের এমন মহব্বত করেছেন, তখন আমরাও পরস্পর মহব্বত করতে বাধ্য।</div>
<div class="v" id="v12"><span class="vn">12</span> আল্লাহ্‌কে কেউ কখনও দেখে নি; যদি আমরা একে অন্যকে মহব্বত করি, তবে আল্লাহ্‌ আমাদের অন্তরে থাকেন এবং তাঁর মহব্বত আমাদের মধ্যে সিদ্ধ হয়।</div>
<div class="v" id="v13"><span class="vn">13</span> <span class="br-p"><br><br></span>এতে আমরা জানি যে, আমরা তাঁর মধ্যে থাকি এবং তিনি আমাদের অন্তরে থাকেন, কারণ তিনি তাঁর রূহ্‌ আমাদেরকে দান করেছেন।</div>
<div class="v" id="v14"><span class="vn">14</span> আর আমরা দেখেছি ও সাক্ষ্য দিচ্ছি যে, পিতা পুত্রকে দুনিয়ার নাজাতদাতা করে প্রেরণ করেছেন।</div>
<div class="v" id="v15"><span class="vn">15</span> যে কেউ স্বীকার করবে যে, ঈসা আল্লাহ্‌র পুত্র, আল্লাহ্‌ তার মধ্যে থাকেন এবং সেও আল্লাহ্‌র মধ্যে থাকে।</div>
<div class="v" id="v16"><span class="vn">16</span> আর আল্লাহ্‌র যে মহব্বত আমাদের মধ্যে আছে, তা আমরা জানি ও বিশ্বাস করেছি। আল্লাহ্‌ মহব্বত; আর মহব্বতে যে থাকে, সে আল্লাহ্‌র মধ্যে থাকে এবং আল্লাহ্‌ তার মধ্যে থাকেন।</div>
<div class="v" id="v17"><span class="vn">17</span> <span class="br-p"><br><br></span>এতেই মহব্বত আমাদের মধ্যে সিদ্ধ হয়েছে, যেন বিচার-দিনে আমাদের সাহস লাভ হয়; কেননা তিনি যেমন আছেন, আমরাও এই দুনিয়াতে তেমনি আছি।</div>
<div class="v" id="v18"><span class="vn">18</span> এই মহব্বতের মধ্যে ভয় নেই, বরং সিদ্ধ মহব্বত ভয়কে দূর করে দেয়, কেননা ভয়ের সঙ্গে শাস্তির চিন্তা যুক্ত থাকে, আর যে ভয় করে, সে মহব্বতে পূর্ণতা লাভ করে নি।</div>
<div class="v" id="v19"><span class="vn">19</span> আমরা মহব্বত করি, কারণ তিনিই প্রথমে আমাদের মহব্বত করেছেন।</div>
<div class="v" id="v20"><span class="vn">20</span> <span class="br-p"><br><br></span>যদি কেউ বলে, আমি আল্লাহ্‌কে মহব্বত করি আর আপন ভাইকে ঘৃণা করে, সে মিথ্যাবাদী; কেননা যাকে দেখেছে, নিজের সেই ভাইকে যে মহব্বত না করে, সে যাঁকে দেখে নি, সেই আল্লাহ্‌কে মহব্বত করতে পারে না।</div>
<div class="v" id="v21"><span class="vn">21</span> আর আমরা তাঁর কাছ থেকে এই হুকুম পেয়েছি যে, আল্লাহ্‌কে যে মহব্বত করে, সে আপন ভাইকেও মহব্বত করুক।</div>
</div>
<!-- PARSED ABOVE; EDITING MAY BREAK PARSER -->
</body></html>