<html><head>
<meta http-equiv="Content-Type" content="text/html;charset=utf-8" />
<title>1John 5 &ndash; ত্রয়োবিংশ খণ্ড : ১ ইউহোন্না &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1John', 5);">
<div id="navbar"><a href="../index.html">কিতাবুল মোকাদ্দস</a> &ndash; <b>ত্রয়োবিংশ খণ্ড : ১ ইউহোন্না</b> &ndash; <a href="1John_1.html">1</a> ... <a href="1John_3.html">3</a> <a href="1John_4.html">4</a> <b>5</b> </div><hr>
<h1>1John 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈমানের বিজয়</h2><span class="vn">1</span> <span class="br-p"><br><br></span>যে কেউ বিশ্বাস করে যে, ঈসা-ই সেই মসীহ্‌ সে আল্লাহ্‌ থেকে জাত; এবং যে জন্মদাতাকে মহব্বত করে সে তাঁর মাধ্যমে জাত ব্যক্তিকেও মহব্বত করে।</div>
<div class="v" id="v2"><span class="vn">2</span> এতে আমরা জানতে পারি যে, আল্লাহ্‌র সন্তানদেরকে মহব্বত করি— যখন আল্লাহ্‌কে মহব্বত করি ও তাঁর হুকুমগুলো পালন করি।</div>
<div class="v" id="v3"><span class="vn">3</span> কেননা আল্লাহ্‌র প্রতি মহব্বত এই, যেন আমরা তাঁর হুকুমগুলো পালন করি; আর তাঁর হুকুমগুলো ভারী বোঝার মত নয়;</div>
<div class="v" id="v4"><span class="vn">4</span> কারণ যা কিছু আল্লাহ্‌ থেকে জাত তা দুনিয়াকে জয় করে; এবং দুনিয়াকে যা জয় করেছে তা হল আমাদের ঈমান।</div>
<div class="v" id="v5"><span class="vn">5</span> কে দুনিয়াকে জয় করে? কেবল সেই, যে বিশ্বাস করে, ঈসা আল্লাহ্‌র পুত্র।</div>
<div class="v" id="v6"><h2>ঈসা মসীহের বিষয়ে সাক্ষ্য</h2><span class="vn">6</span> <span class="br-p"><br><br></span>তিনি সেই ঈসা মসীহ্‌, যিনি পানি ও রক্তের মধ্য দিয়ে এসেছিলেন; কেবল পানির মধ্যে দিয়ে নয়, কিন্তু পানি ও রক্তের মধ্য দিয়ে এসেছিলেন।</div>
<div class="v" id="v7"><span class="vn">7</span> আর পাক-রূহ্‌ই সাক্ষ্য দিচ্ছে, কারণ পাক-রূহ্‌ সেই সত্য।</div>
<div class="v" id="v8"><span class="vn">8</span> বস্তুত তিনটি বিষয় সাক্ষ্য দিচ্ছে, পাক-রূহ্‌, পানি ও রক্ত এবং সেই তিনের সাক্ষ্য একই।</div>
<div class="v" id="v9"><span class="vn">9</span> আমরা যদি মানুষের সাক্ষ্য গ্রহণ করি, তবে আল্লাহ্‌র সাক্ষ্য তার চেয়েও বড়; ফলত আল্লাহ্‌র সাক্ষ্য এই যে, তিনি আপন পুত্রের বিষয়ে সাক্ষ্য দিয়েছেন।</div>
<div class="v" id="v10"><span class="vn">10</span> আল্লাহ্‌র পুত্রে যে ঈমান আনে, ঐ সাক্ষ্য তার অন্তরে থাকে; আল্লাহ্‌র উপরে যে ঈমান না আনে, সে তাঁকে মিথ্যাবাদী করেছে; কারণ আল্লাহ্‌ আপন পুত্রের বিষয়ে যে সাক্ষ্য দিয়েছেন তা সে বিশ্বাস করে নি।</div>
<div class="v" id="v11"><span class="vn">11</span> আর সেই সাক্ষ্য এই যে, আল্লাহ্‌ আমাদেরকে অনন্ত জীবন দিয়েছেন এবং সেই জীবন তাঁর পুত্রের মধ্যে আছে।</div>
<div class="v" id="v12"><span class="vn">12</span> পুত্রকে যে পেয়েছে, সে সেই জীবন পেয়েছে; আল্লাহ্‌র পুত্রকে যে পায় নি, সে সেই জীবনও পায় নি।</div>
<div class="v" id="v13"><h2>শেষ উপদেশ</h2><span class="vn">13</span> <span class="br-p"><br><br></span>তোমরা যারা আল্লাহ্‌র পুত্রের নামে ঈমান এনেছ, আমি তোমাদের এসব কথা লিখলাম, যেন তোমরা জানতে পার যে, তোমরা অনন্ত জীবন পেয়েছ।</div>
<div class="v" id="v14"><span class="vn">14</span> <span class="br-p"><br><br></span>আর তাঁর উদ্দেশে আমরা এই সাহস পেয়েছি যে, যদি তাঁর ইচ্ছানুসারে কিছু যাচ্ঞা করি, তবে তিনি আমাদের যাচ্ঞা শোনেন।</div>
<div class="v" id="v15"><span class="vn">15</span> আর যদি জানি যে, আমরা যা যাচ্ঞা করি, তিনি তা শোনেন তবে এও জানি যে, আমরা তাঁর কাছে যা যাচ্ঞা করেছি তার সবই পেয়েছি।</div>
<div class="v" id="v16"><span class="vn">16</span> <span class="br-p"><br><br></span>যদি কেউ আপন ভাইকে এমন গুনাহ্‌ করতে দেখে যা মৃত্যুজনক নয়, তবে সে যাচ্ঞা করবে এবং আল্লাহ্‌ তাকে জীবন দেবেন— যারা মৃত্যুজনক গুনাহ্‌ করে না, তাদেরকেই দেবেন। মৃত্যুজনক গুনাহ্‌ আছে, সেই বিষয়ে আমি বলি না যে, তাকে ফরিয়াদ করতে হবে।</div>
<div class="v" id="v17"><span class="vn">17</span> সমস্ত অধার্মিকতাই গুনাহ্‌; আর এমন গুনাহ্‌ আছে, যা মৃত্যুজনক নয়।</div>
<div class="v" id="v18"><span class="vn">18</span> <span class="br-p"><br><br></span>আমরা জানি, যে কেউ আল্লাহ্‌ থেকে জাত সে গুনাহ্‌ করে না, কিন্তু যে আল্লাহ্‌ থেকে জাত সে নিজেকে রক্ষা করে এবং সেই শয়তান তাকে স্পর্শ করে না।</div>
<div class="v" id="v19"><span class="vn">19</span> আমরা জানি যে, আমরা আল্লাহ্‌র সন্তান; আর সমস্ত দুনিয়া সেই শয়তানের মধ্যে শুয়ে রয়েছে।</div>
<div class="v" id="v20"><span class="vn">20</span> আর আমরা জানি যে, আল্লাহ্‌র পুত্র এসেছেন এবং আমাদেরকে এমন বুদ্ধি দিয়েছেন, যাতে আমরা সেই সত্যময়কে জানি; এবং আমরা সেই সত্যময়ে, তাঁর পুত্র ঈসা মসীহে আছি; তিনিই সত্যময় আল্লাহ্‌ এবং অনন্ত জীবন।</div>
<div class="v" id="v21"><span class="vn">21</span> <span class="br-p"><br><br></span>সন্তানেরা, তোমরা মূর্তিগুলো থেকে নিজেদের দূরে রাখ। <span class="br-p"><br><br></span></div>
</div>
<!-- PARSED ABOVE; EDITING MAY BREAK PARSER -->
</body></html>