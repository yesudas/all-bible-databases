<html><head>
<meta http-equiv="Content-Type" content="text/html;charset=utf-8" />
<title>1Pet 2 &ndash; একবিংশ খণ্ড : ১ পিতর &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Pet', 2);">
<div id="navbar"><a href="../index.html">কিতাবুল মোকাদ্দস</a> &ndash; <b>একবিংশ খণ্ড : ১ পিতর</b> &ndash; <a href="1Pet_1.html">1</a> <b>2</b> <a href="1Pet_3.html">3</a> <a href="1Pet_4.html">4</a> <a href="1Pet_5.html">5</a> </div><hr>
<h1>1Pet 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জীবন্ত পাথর ও আল্লাহ্‌র মনোনীত</h2><span class="vn">1</span> <span class="br-p"><br><br></span>অতএব তোমরা সমস্ত নাফরমানী ও সমস্ত ছল এবং কপটতা ও হিংসা ও সমস্ত অপবাদ ত্যাগ কর।</div>
<div class="v" id="v2"><span class="vn">2</span> তোমরা নবজাত শিশুদের মত সেই খাঁটি ও রূহানিক দুধের জন্য আগ্রহী হও, যেন তার গুণে নাজাতের জন্য বৃদ্ধি পাও,</div>
<div class="v" id="v3"><span class="vn">3</span> যদি তোমরা এমন আস্বাদ পেয়ে থাক যে, প্রভু মঙ্গলময়,</div>
<div class="v" id="v4"><span class="vn">4</span> তবে তোমরা তাঁরই কাছে— জীবন্ত পাথরের কাছে এসো, যিনি মানুষ কর্তৃক অগ্রাহ্য, কিন্তু আল্লাহ্‌র দৃষ্টিতে মনোনীত ও মহামূল্য সম্পদ।</div>
<div class="v" id="v5"><span class="vn">5</span> তোমরা তাঁর কাছে এসেছ বিধায় তোমাদের জীবন্ত পাথরের মত রূহানিক গৃহ হিসেবে গেঁথে তোলা যাচ্ছে, যেন পবিত্র ইমামবর্গ হয়ে ঈসা মসীহ্‌ দ্বারা আল্লাহ্‌র গ্রাহ্য রূহানিক কোরবানী দিতে পার।</div>
<div class="v" id="v6"><span class="vn">6</span> কেননা পাক-কিতাবে এই কথা পাওয়া যায়, <span class="br-p"><br><br></span>“দেখ, আমি সিয়োনে কোণের এক <span class="br-p"><br><br></span>মনোনীত মহামূল্য পাথর স্থাপন করি; <span class="br-p"><br><br></span>তাঁর উপর যে ঈমান আনে, <span class="br-p"><br><br></span>সে লজ্জিত হবে না।”</div>
<div class="v" id="v7"><span class="vn">7</span> <span class="br-p"><br><br></span>অতএব তোমরা যারা ঈমান এনেছ, তোমাদের কাছে ঐ পাথর মহা মূল্যবান; কিন্তু যারা ঈমান আনে না, তাদের জন্য— <span class="br-p"><br><br></span>“যে পাথর রাজমিস্ত্রিরা অগ্রাহ্য করেছে, <span class="br-p"><br><br></span>তা-ই কোণের প্রধান পাথর হয়ে উঠলো;”</div>
<div class="v" id="v8"><span class="vn">8</span> <span class="br-p"><br><br></span>আবার তা হয়ে উঠলো, <span class="br-p"><br><br></span>“এমন পাথর যাতে লোকে উচোট খায় <span class="br-p"><br><br></span>ও এমন পাষাণ যাতে লোকে বাধা পায়।” <span class="br-p"><br><br></span>কালামের অবাধ্য হওয়াতে তারা মনে বাধা পায় এবং এরই জন্য তারা ঠিক হয়ে আছে।</div>
<div class="v" id="v9"><span class="vn">9</span> কিন্তু তোমরা “মনোনীত বংশ, রাজকীয় ইমামবর্গ, পবিত্র জাতি, আল্লাহ্‌র নিজস্ব লোকবৃন্দ যেন তাঁরই প্রশংসা ঘোষণা কর,” যিনি তোমাদেরকে অন্ধকার থেকে তাঁর আশ্চর্য নূরের মধ্যে আহ্বান করেছেন।</div>
<div class="v" id="v10"><span class="vn">10</span> আগে তোমরা “আল্লাহ্‌র লোক ছিলে না, কিন্তু এখন তাঁর লোক হয়েছ; আগে করুণা পাও নি, কিন্তু এখন করুণা পেয়েছ।”</div>
<div class="v" id="v11"><h2>আল্লাহ্‌র গোলাম হিসেবে জীবন-যাপন করা</h2><span class="vn">11</span> <span class="br-p"><br><br></span>প্রিয়তমেরা আমি নিবেদন করি, তোমরা বিদেশী ও প্রবাসী বলে গুনাহ্‌-স্বভাবের অভিলাষগুলো থেকে নিবৃত্ত হও, সেগুলো রূহের বিরুদ্ধে যুদ্ধ করে।</div>
<div class="v" id="v12"><span class="vn">12</span> আর অ-ইহুদীদের মধ্যে নিজ নিজ আচার ব্যবহার উত্তম রাখ; তা হলে তারা যে বিষয়ে দুষ্কর্মকারী বলে তোমাদের অপবাদ দেয়, স্বচক্ষে তোমাদের সৎ কাজ দেখলে সেই বিষয়ের তত্ত্বাবধানের দিনে আল্লাহ্‌র গৌরব করবে।</div>
<div class="v" id="v13"><h2>শাসনকর্তাদের প্রতি কর্তব্য ব্যবহার</h2><span class="vn">13</span> <span class="br-p"><br><br></span>তোমরা প্রভুর জন্য মানব-সৃষ্ট সমস্ত নিয়োগের বশীভূত হও, সম্রাটের অধীনতা স্বীকার কর, তিনি প্রধান;</div>
<div class="v" id="v14"><span class="vn">14</span> শাসনকর্তাদের অধীনে থাক, তাঁরা দুরাচারীদের প্রতিফল দেবার ও যারা সৎকর্ম করে তাদের প্রশংসার জন্য সম্রাট কর্তৃক প্রেরিত।</div>
<div class="v" id="v15"><span class="vn">15</span> কেননা আল্লাহ্‌র ইচ্ছা এই, যেন এভাবে তোমরা সদাচরণ করতে করতে নির্বোধ মানুষের অজ্ঞানতাকে নিরুত্তর কর।</div>
<div class="v" id="v16"><span class="vn">16</span> স্বাধীন লোক হিসেবে জীবন কাটাও; আর স্বাধীনতাকে নাফরমানী ঢাকবার জন্য ব্যবহার করো না, কিন্তু আল্লাহ্‌র গোলাম হিসেবে জীবন কাটাও।</div>
<div class="v" id="v17"><span class="vn">17</span> সকলকে সম্মান কর, ঈমানদার ভাইদেরকে মহব্বত কর, আল্লাহ্‌কে ভয় কর, বাদশাহ্‌কে সম্মান কর।</div>
<div class="v" id="v18"><h2>মসীহের দুঃখভোগের উদাহরণ</h2><span class="vn">18</span> <span class="br-p"><br><br></span>হে গোলামেরা, তোমরা সমপূর্ণ ভয়ের সঙ্গে নিজ নিজ মালিকদের বশীভূত হও; কেবল সজ্জন ও শান্ত মালিকদের নয়, কিন্তু কুটিল মালিকদেরও বশীভূত হও।</div>
<div class="v" id="v19"><span class="vn">19</span> কেননা কেউ যদি আল্লাহ্‌র উদ্দেশে বিবেক অনুযায়ী অন্যায় ভোগ করে দুঃখ সহ্য করে, তবে তা-ই সাধুবাদের বিষয়।</div>
<div class="v" id="v20"><span class="vn">20</span> বস্তুত গুনাহ্‌ করে মার খেয়ে যদি তোমরা সহ্য কর, তবে তাতে প্রশংসা করার কি আছে? কিন্তু সদাচরণ করে দুঃখভোগ করলে যদি সহ্য কর, তবে তা-ই হবে আল্লাহ্‌র কাছে সাধুবাদের বিষয়।</div>
<div class="v" id="v21"><span class="vn">21</span> কারণ তোমরা এরই জন্য আহ্বান পেয়েছ; কেননা মসীহ্‌ও তোমাদের জন্য দুঃখভোগ করলেন, এই বিষয়ে তোমাদের জন্য একটি আদর্শ রেখে গেছেন, যেন তোমরা তাঁর পদচিহ্ন অনুসরণ কর;</div>
<div class="v" id="v22"><span class="vn">22</span> <span class="br-p"><br><br></span>“তিনি গুনাহ্‌ করেন নি, <span class="br-p"><br><br></span>তার মুখে কোন ছলও পাওয়া যায় নি”।</div>
<div class="v" id="v23"><span class="vn">23</span> <span class="br-p"><br><br></span>তিনি অপমানিত হলে প্রতিউত্তরে অপমান করতেন না; দুঃখভোগের সময় প্রতিশোধ নেবার ভয়ও দেখান নি, কিন্তু যিনি ন্যায় অনুসারে বিচার করেন, তাঁর উপর আস্থা রাখতেন।</div>
<div class="v" id="v24"><span class="vn">24</span> তিনি নিজের দেহে আমাদের সমস্ত গুনাহ্‌ ক্রুশের উপরে বহন করলেন, যেন আমরা গুনাহ্‌র পক্ষে মৃত্যুবরণ করে ধার্মিকতার পক্ষে জীবিত হই; তাঁরই ক্ষত দ্বারা তোমরা সুস্থতা লাভ করেছ।</div>
<div class="v" id="v25"><span class="vn">25</span> কেননা তোমরা ভেড়ার মত ভ্রান্ত হয়েছিলে, কিন্তু এখন তোমাদের প্রাণের পালক ও নেতার কাছে ফিরে এসেছ।</div>
</div>
<!-- PARSED ABOVE; EDITING MAY BREAK PARSER -->
</body></html>