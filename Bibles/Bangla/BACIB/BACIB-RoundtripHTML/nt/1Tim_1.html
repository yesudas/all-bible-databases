<html><head>
<meta http-equiv="Content-Type" content="text/html;charset=utf-8" />
<title>1Tim 1 &ndash; পঞ্চদশ খণ্ড : ১ তীমথিয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>পঞ্চদশ খণ্ড : ১ তীমথিয়</b> &ndash; <b>1</b> <a href="1Tim_2.html">2</a> <a href="1Tim_3.html">3</a> ... <a href="1Tim_6.html">6</a> </div><hr>
<h1>1Tim 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শুভেচ্ছা</h2><span class="vn">1</span> <span class="br-p"><br><br></span>পৌল, আমাদের নাজাতদাতা আল্লাহ্‌র এবং আমাদের প্রত্যাশা-ভূমি মসীহ্‌ ঈসার হুকুম অনুসারে, মসীহ্‌ ঈসার প্রেরিত—</div>
<div class="v" id="v2"><span class="vn">2</span> ঈমান সম্বন্ধে আমার প্রকৃত সন্তান তীমথির সমীপে। পিতা আল্লাহ্‌ ও আমাদের প্রভু মসীহ্‌ ঈসার কাছ থেকে রহমত, করুণা ও শান্তি বর্ষিত হোক।</div>
<div class="v" id="v3"><h2>ভণ্ড শিক্ষকদের সম্বন্ধে সতর্কবাণী</h2><span class="vn">3</span> <span class="br-p"><br><br></span>ম্যাসিডোনিয়ায় যাবার সময়ে যেমন আমি তোমাকে অনুরোধ করেছিলাম যে, তুমি ইফিষে থেকে কতগুলো লোককে এই হুকুম দাও, যেন তারা অন্য রকম শিক্ষা না দেয়,</div>
<div class="v" id="v4"><span class="vn">4</span> এবং গল্পকথা ও সীমাহীন বংশ-তালিকায় মনোযোগ না দেয়, কেননা সেগুলো তর্ক-বিতর্ক উপস্থিত করে কিন্তু আল্লাহ্‌র কর্মপরিকল্পনা উপস্থিত করে না, যা ঈমানের মধ্য দিয়ে জানা যায়।</div>
<div class="v" id="v5"><span class="vn">5</span> কিন্তু সেই হুকুমের শেষ লক্ষ্য হল মহব্বত, যা পবিত্র অন্তর, সৎবিবেক ও সত্যিকারের ঈমান থেকে উৎপন্ন হয়;</div>
<div class="v" id="v6"><span class="vn">6</span> কতগুলো লোক এই সকল পথ থেকে ভ্রষ্ট হয়ে অর্থহীন কথাবার্তার দিকে ঝুঁকে পড়েছে।</div>
<div class="v" id="v7"><span class="vn">7</span> তারা শরীয়তের শিক্ষক হতে চায়, অথচ যা বলে ও যার বিষয়ে দৃঢ়তার সঙ্গে কথা বলে তা বুঝে না।</div>
<div class="v" id="v8"><span class="vn">8</span> কিন্তু আমরা জানি শরীয়ত উত্তম, অবশ্য কেউ যদি সেটি সঠিকভাবে ব্যবহার করে।</div>
<div class="v" id="v9"><span class="vn">9</span> আমরা এটা বুঝি যে, শরীয়ত সৎ লোকের জন্য দেওয়া হয় নি, কিন্তু যারা আইন অমান্যকারী ও অবাধ্য, আল্লাহ্‌বিহীন ও গুনাহ্‌গার, অপবিত্র ও ভক্তিহীন, পিতৃহন্তা ও মাতৃহন্তা, নরহন্তা,</div>
<div class="v" id="v10"><span class="vn">10</span> জেনাকারী, পুঙ্গামী, গোলাম ব্যবসায়ী, মিথ্যাবাদী, মিথ্যা শপথকারী, তাদের জন্য শরীয়ত দেওয়া হয়েছ; আর যা কিছু নিরাময় শিক্ষার বিপরীত, তার জন্যও শরীয়ত দেওয়া হয়েছে।</div>
<div class="v" id="v11"><span class="vn">11</span> সেই শিক্ষা পরম ধন্য আল্লাহ্‌র সেই গৌরবের ইঞ্জিল অনুসারে, যা আমার হাতে ন্যস্ত করা হয়েছে।</div>
<div class="v" id="v12"><h2>হযরত পৌলের প্রতি ঈসা মসীহের মহব্বত</h2><span class="vn">12</span> <span class="br-p"><br><br></span>আমাদের প্রভু মসীহ্‌ ঈসার শুকরিয়া করি, যিনি আমাকে শক্তি দিয়েছেন, কেননা তিনি আমাকে বিশ্বস্ত জ্ঞান করে তাঁর সেবাকর্মে নিযুক্ত করেছেন,</div>
<div class="v" id="v13"><span class="vn">13</span> যদিও আগে আমি ধর্মনিন্দুক, নির্যাতনকারী, অপমানকারী ছিলাম, কেননা না বুঝে অবিশ্বাসের বশে আমি সেসব কাজ করতাম;</div>
<div class="v" id="v14"><span class="vn">14</span> কিন্তু আমি এখন করুণা পেয়েছি, আর আমাদের প্রভুর রহমত লাভ করেছি এবং এর সঙ্গে মসীহ্‌ ঈসাতে ঈমান ও মহব্বত অতি প্রচুররূপে উপ্‌চে পড়েছে।</div>
<div class="v" id="v15"><span class="vn">15</span> এই কথা বিশ্বাসযোগ্য ও সর্বতোভাবে গ্রহণযোগ্য যে, মসীহ্‌ ঈসা গুনাহ্‌গারদের নাজাত করার জন্য দুনিয়াতে এসেছেন; তাদের মধ্যে আমি অগ্রগণ্য;</div>
<div class="v" id="v16"><span class="vn">16</span> কিন্তু এজন্য করুণা পেয়েছি, যেন অগ্রগণ্য যে আমি, আমার মধ্য দিয়েই ঈসা মসীহ্‌ তাঁর সীমাহীন ধৈর্য দেখাতে পারেন, যাতে যারা অনন্ত জীবনের জন্য তাঁর উপর ঈমান আনবে আমি তাদের আদর্শ হতে পারি।</div>
<div class="v" id="v17"><span class="vn">17</span> যিনি সর্বযুগের বাদশাহ্‌, অক্ষয়, অদৃশ্য, একমাত্র আল্লাহ্‌, যুগপর্যায়ের যুগে যুগে তাঁরই সমাদর ও মহিমা হোক। আমিন।</div>
<div class="v" id="v18"><span class="vn">18</span> <span class="br-p"><br><br></span>আমার সন্তান তীমথি, তোমার বিষয়ে অতীতের সকল ভবিষ্যদ্বাণী অনুসারে আমি তোমাকে এই হুকুম দিলাম, যেন তুমি সেই সকল অনুসরণ করার মধ্য দিয়ে উত্তমভাবে যুদ্ধ করতে পার,</div>
<div class="v" id="v19"><span class="vn">19</span> আর ঈমান ও সৎ বিবেক রক্ষা কর। কিছু লোক সৎ বিবেক বর্জন করার ফলে তাদের ঈমানরূপ নৌকা ডুবে গেছে।</div>
<div class="v" id="v20"><span class="vn">20</span> সেই লোকদের মধ্যে হুমিনায় ও আলেকজাণ্ডার রয়েছে; আমি তাদেরকে শয়তানের হাতে তুলে দিলাম, যেন তারা শাসিত হয়ে কুফরী ত্যাগ করতে শিক্ষা পায়।</div>
</div>
<!-- PARSED ABOVE; EDITING MAY BREAK PARSER -->
</body></html>