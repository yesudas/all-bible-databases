<html><head>
<meta http-equiv="Content-Type" content="text/html;charset=utf-8" />
<title>1Tim 2 &ndash; পঞ্চদশ খণ্ড : ১ তীমথিয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 2);">
<div id="navbar"><a href="../index.html">কিতাবুল মোকাদ্দস</a> &ndash; <b>পঞ্চদশ খণ্ড : ১ তীমথিয়</b> &ndash; <a href="1Tim_1.html">1</a> <b>2</b> <a href="1Tim_3.html">3</a> <a href="1Tim_4.html">4</a> ... <a href="1Tim_6.html">6</a> </div><hr>
<h1>1Tim 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এবাদত করবার বিষয়ে শিক্ষা</h2><span class="vn">1</span> <span class="br-p"><br><br></span>আমার সর্বপ্রথম নিবেদন এই, যেন সকল মানুষের জন্য ফরিয়াদ, মুনাজাত, অনুরোধ, শুকরিয়া করা হয়;</div>
<div class="v" id="v2"><span class="vn">2</span> বিশেষত বাদশাহ্‌দের ও উচ্চপদস্থ সকলের জন্য; যেন আমরা সমপূর্ণ ভক্তিতে ও সততায় স্থির ও শান্তিপূর্ণ জীবন যাপন করতে পারি।</div>
<div class="v" id="v3"><span class="vn">3</span> আমাদের নাজাতদাতা আল্লাহ্‌র সম্মুখে তা উত্তম ও গ্রহণযোগ্য;</div>
<div class="v" id="v4"><span class="vn">4</span> তাঁর ইচ্ছা এই, যেন সমস্ত মানুষ নাজাত পায় ও সত্যের তত্ত্বজ্ঞান পর্যন্ত পৌঁছিতে পারে।</div>
<div class="v" id="v5"><span class="vn">5</span> কারণ আল্লাহ্‌ মাত্র এক জনই আছেন আর আল্লাহ্‌র ও মানবজাতির মধ্যে মধ্যস্থও মাত্র এক জন আছেন— তিনি মানুষ মসীহ্‌ ঈসা,</div>
<div class="v" id="v6"><span class="vn">6</span> যিনি সকলের জন্য মুক্িতর মূল্য হিসেবে নিজেকে দান করেছেন; এই সাক্ষ্য তিনি নির্ধারিত সময়েই দান করেছেন।</div>
<div class="v" id="v7"><span class="vn">7</span> আর এই উদ্দেশ্যে আমি এক জন তবলিগকারী ও প্রেরিত নিযুক্ত হয়েছি— আমি সত্যি বলছি, মিথ্যা বলছি না— ঈমানে ও সত্যে আমি অ-ইহুদীদের শিক্ষক।</div>
<div class="v" id="v8"><span class="vn">8</span> অতএব আমার ইচ্ছা সমস্ত স্থানে পুরুষেরা কোন রকম ক্রোধ ও বির্তক ছাড়াই পবিত্র হাত তুলে মুনাজাত করুক।</div>
<div class="v" id="v9"><span class="vn">9</span> সেইভাবে স্ত্রীলোকেরাও ভদ্র ও মার্জিতভাবে পরিপাটি বেশে নিজদেরকে ভূষিত করুক; নানা রকমে চুলের বেনী বেঁধে, সোনা, বা মুক্তা, বা বহুমূল্য পরিচ্ছদ দ্বারা নয়,</div>
<div class="v" id="v10"><span class="vn">10</span> কিন্তু— যারা আল্লাহ্‌ ভক্তির দাবী রাখে এমন স্ত্রীলোকদের যোগ্য— সৎকাজে ভূষিত হোক।</div>
<div class="v" id="v11"><span class="vn">11</span> সমপূর্ণ বাধ্য থেকে মৌনভাবে স্ত্রীলোকেরা শিক্ষা গ্রহণ করুক।</div>
<div class="v" id="v12"><span class="vn">12</span> আমি উপদেশ দেবার কিংবা পুরুষের উপরে কর্তৃত্ব করার অনুমতি স্ত্রীলোকে দেই না, কিন্তু মৌনভাবে থাকতে বলি।</div>
<div class="v" id="v13"><span class="vn">13</span> কারণ প্রথমে আদমকে, পরে হাওয়াকে নির্মাণ করা হয়েছিল।</div>
<div class="v" id="v14"><span class="vn">14</span> আর আদম যে ছলনায় ভুলেছিলেন তা নয়, কিন্তু স্ত্রীলোক ছলনায় ভুলে আল্লাহ্‌র হুকুম অমান্য করেছিলেন।</div>
<div class="v" id="v15"><span class="vn">15</span> তবুও যদি আত্মসংযমের সঙ্গে ঈমান, মহব্বত ও পবিত্রতায় স্থির থাকে তবে স্ত্রীলোক সন্তান প্রসবের মধ্য দিয়ে উদ্ধার পাবে।</div>
</div>
<!-- PARSED ABOVE; EDITING MAY BREAK PARSER -->
</body></html>