<html><head>
<meta http-equiv="Content-Type" content="text/html;charset=utf-8" />
<title>1Tim 3 &ndash; পঞ্চদশ খণ্ড : ১ তীমথিয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>পঞ্চদশ খণ্ড : ১ তীমথিয়</b> &ndash; <a href="1Tim_1.html">1</a> <a href="1Tim_2.html">2</a> <b>3</b> <a href="1Tim_4.html">4</a> <a href="1Tim_5.html">5</a> <a href="1Tim_6.html">6</a> </div><hr>
<h1>1Tim 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নেতৃত্ব পদের যোগ্যতা</h2><span class="vn">1</span> <span class="br-p"><br><br></span>এই কথা বিশ্বাসযোগ্য যে, যদি কেউ নেতৃত্ব পদের আকাঙক্ষী হন তবে তিনি উত্তম কাজ করতে ইচ্ছা করেন।</div>
<div class="v" id="v2"><span class="vn">2</span> অতএব এটা আবশ্যক যে, বিশপ অনিন্দনীয়, এক স্ত্রীর স্বামী, মিতাচারী, আত্ম-সংযমী, সম্মানের যোগ্য, মেহমান সেবক এবং শিক্ষাদানে নিপুণ হবেন;</div>
<div class="v" id="v3"><span class="vn">3</span> তিনি যেন মদ্যপানে আসক্ত কিংবা প্রহারক না হন, কিন্তু শান্তভাব, নির্বিরোধ ও অর্থলোভ-শূন্য হন,</div>
<div class="v" id="v4"><span class="vn">4</span> আর নিজের ঘরের শাসন উত্তমরূপে করেন এবং সমপূর্ণ শিষ্টতার সঙ্গে সন্তানদেরকে বশে রাখেন।</div>
<div class="v" id="v5"><span class="vn">5</span> কিন্তু যদি কেউ ঘর শাসন করতে না জানে, সে কেমন করে আল্লাহ্‌র মণ্ডলীর তত্ত্বাবধান করবে?</div>
<div class="v" id="v6"><span class="vn">6</span> তিনি যেন নতুন ঈমানদার না হন, পাছে গর্বে স্ফীত হয়ে ইবলিসকে দেওয়া শাস্তির যোগ্য হবেন।</div>
<div class="v" id="v7"><span class="vn">7</span> আর বাইরের লোকদের কাছেও তাঁর সুনাম থাকা আবশ্যক, পাছে নিন্দার পাত্র হন ও ইবলিসের ফাঁদে না পড়েন।</div>
<div class="v" id="v8"><h2>মণ্ডলীর পরিচারকের যোগ্যতা</h2><span class="vn">8</span> <span class="br-p"><br><br></span>তেমনি পরিচারকদেরও বেলায়ও এটি আবশ্যক, যেন তাঁরা সম্মানের যোগ্য হন, এক কথার মানুষ হন, বহু মদ্যপানে আসক্ত না হন, কুৎসিত লাভের আকাঙক্ষী না হন,</div>
<div class="v" id="v9"><span class="vn">9</span> এবং পবিত্র বিবেকে ঈমানের নিগূঢ়তত্ত্ব ধারণ করেন।</div>
<div class="v" id="v10"><span class="vn">10</span> আর প্রথমে তাঁদেরও পরীক্ষা করে দেখা হোক, যদি তাঁরা অনিন্দনীয় প্রমাণিত হন তবে তাঁদের পরিচারক পদে ন্যস্ত করা হোক।</div>
<div class="v" id="v11"><span class="vn">11</span> তেমনি স্ত্রীলোকেরাও যেন সম্মানের যোগ্য হন, অন্যের অপবাদ না করেন এবং মিতাচারণী ও সমস্ত বিষয়ে বিশ্বস্ত হন।</div>
<div class="v" id="v12"><span class="vn">12</span> পরিচারকেরা এক এক জন এক এক স্ত্রীর স্বামী হবেন এবং সন্তান সন্ততি ও নিজ নিজ ঘর উত্তমরূপে শাসন করবেন।</div>
<div class="v" id="v13"><span class="vn">13</span> কেননা যাঁরা উত্তমরূপে পরিচারকের কাজ করেন তাঁরা নিজেদের জন্য সম্মানের উঁচু আসন লাভ করেন এবং মসীহ্‌ ঈসা সম্বন্ধীয় ঈমানে অতিশয় সাহস লাভ করেন।</div>
<div class="v" id="v14"><h2>ঈসায়ী মণ্ডলী জীবন্ত আল্লাহ্‌র এবাদতখানা</h2><span class="vn">14</span> <span class="br-p"><br><br></span>আমি শীঘ্রই তোমার কাছে উপস্থিত হব, এমন আশা করে তোমাকে এসব লিখলাম;</div>
<div class="v" id="v15"><span class="vn">15</span> কিন্তু যদি আমার বিলম্ব হয় তবে যেন তুমি জানতে পার যে, আল্লাহ্‌র গৃহের মধ্যে কেমন আচার ব্যবহার করতে হয়; সেই গৃহ তো জীবন্ত আল্লাহ্‌র মণ্ডলী, সত্যের স্তম্ভ ও দৃঢ় ভিত্তি।</div>
<div class="v" id="v16"><span class="vn">16</span> আর এতে কোন সন্দেহ নেই যে, ভক্তির নিগূঢ়তত্ত্ব মহৎ, <span class="br-p"><br><br></span>যিনি রক্ত-মাংসে প্রকাশিত হলেন, <span class="br-p"><br><br></span>রূহে ধার্মিক প্রতিপন্ন হলেন, <span class="br-p"><br><br></span>ফেরেশতারা তাঁকে দেখেছিলেন, <span class="br-p"><br><br></span>জাতিদের মধ্যে তবলিগকৃত হলেন, <span class="br-p"><br><br></span>ঈমানের মধ্য দিয়ে দুনিয়াতে গৃহীত হলেন, <span class="br-p"><br><br></span>মহিমার সঙ্গে ঊর্ধ্বে নীত হলেন।</div>
</div>
<!-- PARSED ABOVE; EDITING MAY BREAK PARSER -->
</body></html>