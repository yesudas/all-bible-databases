<html><head>
<meta http-equiv="Content-Type" content="text/html;charset=utf-8" />
<title>1Tim 5 &ndash; পঞ্চদশ খণ্ড : ১ তীমথিয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 5);">
<div id="navbar"><a href="../index.html">কিতাবুল মোকাদ্দস</a> &ndash; <b>পঞ্চদশ খণ্ড : ১ তীমথিয়</b> &ndash; <a href="1Tim_1.html">1</a> ... <a href="1Tim_3.html">3</a> <a href="1Tim_4.html">4</a> <b>5</b> <a href="1Tim_6.html">6</a> </div><hr>
<h1>1Tim 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈমানদারদের প্রতি কর্তব্য</h2><span class="vn">1</span> <span class="br-p"><br><br></span>তুমি কোন বৃদ্ধ লোককে তিরস্কার করো না, কিন্তু তাকে পিতার মত অনুনয় কর এবং যুবকদেরকে ভাইয়ের মত,</div>
<div class="v" id="v2"><span class="vn">2</span> বৃদ্ধাদেরকে মায়ের মত, যুবতীদেরকে সমপূর্ণ শুদ্ধভাবে বোনের মত জেনে তাদের সঙ্গে ব্যবহার কর।</div>
<div class="v" id="v3"><h2>মণ্ডলীর বিধবাদের বিষয়</h2><span class="vn">3</span> <span class="br-p"><br><br></span>যেসব বিধবাদের দেখাশুনা করার কেউ নেই, তাদের সম্মান কর।</div>
<div class="v" id="v4"><span class="vn">4</span> কিন্তু যদি কোন বিধবার সন্তান বা নাতিনাতনি থাকে তবে তারা প্রথমত নিজের বাড়ির লোকদের প্রতি ভক্তি প্রকাশ করতে ও পিতা-মাতার ঋণ পরিশোধ করতে শিক্ষা করুক; কেননা তা-ই আল্লাহ্‌র সাক্ষাতে গ্রহণীয়।</div>
<div class="v" id="v5"><span class="vn">5</span> যে বিধবার দেখাশোনা করার কেউ নেই ও এতিম, সে আল্লাহ্‌র উপরে প্রত্যাশা রেখে দিনরাত ফরিয়াদ ও মুনাজাত করতে থাকে।</div>
<div class="v" id="v6"><span class="vn">6</span> কিন্তু যে ভোগ-বিলাসে জীবন কাটায় সে জীবিত অবস্থায়ও মৃতের মত।</div>
<div class="v" id="v7"><span class="vn">7</span> এ সব বিষয়ে হুকুম কর, যেন তারা অনিন্দনীয় হয়।</div>
<div class="v" id="v8"><span class="vn">8</span> কিন্তু কেউ যদি নিজের সম্পর্কীয় লোকদের বিশেষত নিজের আত্মীয়-পরিজনের দেখাশোনা না করে, তা হলে সে ঈমান অস্বীকার করেছে এবং অ-ঈমানদারদের চেয়ে অধম হয়েছে।</div>
<div class="v" id="v9"><span class="vn">9</span> <span class="br-p"><br><br></span>বিধবা বলে কেবল তাকেই গণনা করা হোক, যার বয়স ষাট বছরের নিচে নয় ও যার একমাত্র স্বামী ছিল,</div>
<div class="v" id="v10"><span class="vn">10</span> এবং যার পক্ষে নানা সৎকর্মের প্রমাণ পাওয়া যায়; অর্থাৎ যদি সে সন্তানদের লালন-পালন করে থাকে, যদি মেহমানদের সেবা করে থাকে, যদি পবিত্র লোকদের পা ধুয়ে থাকে, যদি কষ্ট-পাওয়া লোকদের উপকার করে থাকে, যদি সমস্ত সৎকর্মের অনুসরণ করে থাকে।</div>
<div class="v" id="v11"><span class="vn">11</span> কিন্তু যুবতী বিধবাদেরকে বিধবার তালিকায় গণনা করো না, কেননা তারা ইন্দ্রিয়তাড়িত হয়ে মসীহের বিরুদ্ধচারী হলে তারা বিয়ে করতে চায়;</div>
<div class="v" id="v12"><span class="vn">12</span> এতে তারা প্রথম ঈমান অগ্রাহ্য করেছে বলে নিজেদের উপর শাস্তি ডেকে আনে।</div>
<div class="v" id="v13"><span class="vn">13</span> এছাড়া, তারা বাড়িতে বাড়িতে ঘুরে বেড়িয়ে অলস হতে শেখে; কেবল অলসও নয়, বরং বাচাল ও অনধিকার চর্চাকারিণী হতে ও অনুচিত কথা বলতে শিখে।</div>
<div class="v" id="v14"><span class="vn">14</span> অতএব আমার ইচ্ছা যেন এই যুবতী বিধবারা বিয়ে করে, সন্তান প্রসব করে, বাড়িতে কর্তৃত্ব করে, বিপক্ষকে নিন্দা করার কোন সুযোগ না দেয়।</div>
<div class="v" id="v15"><span class="vn">15</span> কেননা ইতোপূর্বেও কেউ কেউ শয়তানের পিছনে গমন করে বিপথগামিনী হয়েছে।</div>
<div class="v" id="v16"><span class="vn">16</span> যদি কোন ঈমানদার স্ত্রীলোকের পরিবারে কয়েকজন বিধবা থাকে তবে তিনিই তাদের দেখাশোনা করুন; মণ্ডলী ভারগ্রস্ত না হোক, যেন যারা প্রকৃত বিধবা, মণ্ডলী তাদের দেখাশোনা করতে পারে।</div>
<div class="v" id="v17"><h2>নানা রকম উপদেশ</h2><span class="vn">17</span> <span class="br-p"><br><br></span>যে প্রাচীনেরা উত্তমরূপে শাসন করেন, বিশেষত যাঁরা কালাম তবলিগ ও শিক্ষা দান করার জন্য পরিশ্রম করেন, তাঁরা দ্বিগুণ সমাদরের যোগ্য বলে গণিত হোন।</div>
<div class="v" id="v18"><span class="vn">18</span> কারণ পাক-কিতাবে বলে, “শস্য-মাড়াইকারী বলদের মুখে জাল্‌তি বেঁধো না;” আর কার্যকারী নিজের বেতনের যোগ্য।</div>
<div class="v" id="v19"><span class="vn">19</span> দুই তিন জন সাক্ষী ছাড়া কোন প্রাচীনের বিরুদ্ধে অভিযোগ গ্রাহ্য করো না।</div>
<div class="v" id="v20"><span class="vn">20</span> যারা গুনাহ্‌ করে তাদেরকে সকলের সাক্ষাতে অনুযোগ কর; যেন অন্য সকলেও ভয় পায়।</div>
<div class="v" id="v21"><span class="vn">21</span> আমি আল্লাহ্‌র, মসীহ্‌ ঈসার ও মনোনীত ফেরেশতাদের সাক্ষাতে তোমাকে এই দৃঢ় হুকুম দিচ্ছি, তুমি পূর্বধারণা ছাড়া এসব বিধি পালন কর, পক্ষপাতের বশে কিছুই করো না।</div>
<div class="v" id="v22"><span class="vn">22</span> তাড়াতাড়ি করে কারো উপরে হস্তার্পণ করো না এবং অন্যের গুনাহ্‌র ভাগী হয়ো না, নিজেকে খাঁটি রেখো।</div>
<div class="v" id="v23"><span class="vn">23</span> এখন থেকে কেবল পানি পান করো না, কিন্তু তোমার পেটের জন্য ও তোমার বার বার অসুখ হয় বলে কিঞ্চিৎ আঙ্গুর-রস পান করো।</div>
<div class="v" id="v24"><span class="vn">24</span> কোন কোন লোকের গুনাহ্‌ বিচারের আগেই সুস্পষ্ট, আবার কোন কোন লোকের গুনাহ্‌ তাদের বিচারের পরেই প্রকাশ পায়।</div>
<div class="v" id="v25"><span class="vn">25</span> সৎকর্মও সেরকম সুস্পষ্ট; আর যা যা স্পষ্ট নয়, সেগুলো গুপ্ত থাকে না।</div>
</div>
<!-- PARSED ABOVE; EDITING MAY BREAK PARSER -->
</body></html>