<html><head>
<meta http-equiv="Content-Type" content="text/html;charset=utf-8" />
<title>2Cor 12 &ndash; অষ্টম খণ্ড : ২ করিন্থীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 12);">
<div id="navbar"><a href="../index.html">কিতাবুল মোকাদ্দস</a> &ndash; <b>অষ্টম খণ্ড : ২ করিন্থীয়</b> &ndash; <a href="2Cor_1.html">1</a> ... <a href="2Cor_10.html">10</a> <a href="2Cor_11.html">11</a> <b>12</b> <a href="2Cor_13.html">13</a> </div><hr>
<h1>2Cor 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত পৌলের বিশেষ দর্শন</h2><span class="vn">1</span> <span class="br-p"><br><br></span>গর্ব করা আমার পক্ষে প্রয়োজন হয়ে পড়েছে যদিও তা মঙ্গলজনক নয়, কিন্তু তবুও প্রভুর নানা দর্শন ও প্রত্যাদেশের কথা বলবো।</div>
<div class="v" id="v2"><span class="vn">2</span> আমি মসীহে আশ্রিত এক ব্যক্তিকে জানি, চৌদ্দ বৎসর হল সশরীরে কি না জানি না; অশরীরে কি না জানি না; আল্লাহ্‌ জানেন এমন ব্যক্তি তৃতীয় বেহেশত পর্যন্ত নীত হয়েছিল।</div>
<div class="v" id="v3"><span class="vn">3</span> আর এমন ব্যক্তির বিষয়ে আমি জানি সশরীরে বা অশরীরে, তা আমি জানি না,</div>
<div class="v" id="v4"><span class="vn">4</span> আল্লাহ্‌ জানেন সে পরমদেশে নীত হয়ে, যা ভাষায় প্রকাশ করা যায় না এমন কথা শুনেছিল, তা বলা মানুষের উচিত নয়।</div>
<div class="v" id="v5"><span class="vn">5</span> এমন ব্যক্তির জন্য গর্ব করবো; কিন্তু নিজের জন্য গর্ব করবো না, কেবল নানা দুর্বলতার গর্ব করবো।</div>
<div class="v" id="v6"><span class="vn">6</span> বাস্তবিক গর্ব করতে চাইলেও আমি নির্বোধ হব না, কারণ সত্যি কথাই বলবো। তবুও গর্ব করা থেকে বিরত রইলাম, যেন কেউ আমাকে যেরূপ দেখেছে ও আমার মুখে যেরূপ কথা শুনেছে আমাকে তদপেক্ষা শ্রেষ্ঠ বলে জ্ঞান না করে।</div>
<div class="v" id="v7"><h2>হযরত পৌলের নিজের দুর্বলতা ও ঈসা মসীহের দেওয়া শক্তি</h2><span class="vn">7</span> <span class="br-p"><br><br></span>আর ঐ প্রত্যাদেশের অতি মহত্বের কারণে আমি যেন অতিমাত্রায় অহংকার না করি সেজন্য আমার দেহে একটা কণ্টক, শয়তানের এক দূত, আমাকে কষ্ট দেবার জন্য দেওয়া হয়েছে, যেন আমি অতিমাত্রায় অহংকার না করি।</div>
<div class="v" id="v8"><span class="vn">8</span> এই বিষয়টি নিয়ে আমি প্রভুর কাছে তিনবার ফরিয়াদ করেছিলাম যেন ওটা আমাকে ছেড়ে যায়।</div>
<div class="v" id="v9"><span class="vn">9</span> আর তিনি আমাকে বলেছেন, আমার রহমত তোমার পক্ষে যথেষ্ট; কেননা আমার শক্তি দুর্বলতায় সিদ্ধি পায়। অতএব আমি বরং অতিশয় আনন্দের সঙ্গে নানা দুর্বলতায় গর্ব করবো, যেন মসীহের শক্তি আমার উপরে অবস্থিতি করে।</div>
<div class="v" id="v10"><span class="vn">10</span> তাই মসীহের জন্য নানা দুর্বলতা, অপমান, অনটন, তাড়না, সঙ্কট ঘটলে আমি প্রীত হই, কেননা যখন আমি দুর্বল তখনই বলবান।</div>
<div class="v" id="v11"><h2>করিন্থীয়দের জন্য হযরত পৌলের ভাবনা</h2><span class="vn">11</span> <span class="br-p"><br><br></span>আমি নির্বোধ হলাম! তোমরাই তা হতে বাধ্য করেছ; কারণ আমার প্রশংসা করা তোমাদেরই উচিত ছিল; কেননা যদিও আমি কিছুই নই, তবু সেই মহা প্রেরিতদের থেকে কিছুতেই ছোট নই।</div>
<div class="v" id="v12"><span class="vn">12</span> প্রেরিতের চিহ্ন সকল তোমাদের মধ্যে সমপূর্ণ ধৈর্য সহকারে, নানা চিহ্ন-কার্য, অদ্ভুত লক্ষণ ও কুদরতি-কাজ দ্বারা সম্পন্ন হয়েছে।</div>
<div class="v" id="v13"><span class="vn">13</span> বল দেখি, অন্যান্য মণ্ডলী অপেক্ষা তোমরা কোন দিক দিয়ে ছোট? একটা বিষয়ে কেবল এই যে, আমি নিজে তোমাদের গলগ্রহ হই নি; আমার এই অন্যায়টি মাফ কর।</div>
<div class="v" id="v14"><h2>করিন্থীয়দের প্রতি শেষ নিবেদন</h2><span class="vn">14</span> <span class="br-p"><br><br></span>দেখ, এই তৃতীয়বার আমি তোমাদের কাছে যেতে প্রস্তুত আছি; আর আমি তোমাদের গলগ্রহ হব না; কেননা আমি তোমাদের কাছ থেকে কোন কিছুর পাবার চেষ্টা করি নি কিন্তু তোমাদেরই পাবার চেষ্টা করছি; কারণ পিতামাতার জন্য ধন সঞ্চয় করা সন্তানদের কর্তব্য নয়, বরং সন্তানদের জন্য সঞ্চয় করা পিতামাতার কর্তব্য।</div>
<div class="v" id="v15"><span class="vn">15</span> আর আমি অতিশয় আনন্দের সঙ্গেই তোমাদের প্রাণের জন্য ব্যয় করবো এবং নিজেকেও দিয়ে দেব। আমি যখন তোমাদেরকে অধিক মহব্বত করি তখন কি তোমরা আমাকে অল্প মহব্বত লাভ করবে?</div>
<div class="v" id="v16"><span class="vn">16</span> <span class="br-p"><br><br></span>যা হোক, আমি তোমাদেরকে ভারগ্রস্ত করি নি, কিন্তু ধূর্ত হওয়াতে ছলনায় নাকি তোমাদেরকে ভুলিয়েছি!</div>
<div class="v" id="v17"><span class="vn">17</span> আমি তোমাদের কাছে যাঁদের পাঠিয়েছিলাম তাঁদের কারো দ্বারা কি তোমাদের ঠকিয়েছি?</div>
<div class="v" id="v18"><span class="vn">18</span> আমি তীতকে অনুরোধ করেছিলাম এবং তাঁর সঙ্গে সেই ভাইকে পাঠিয়েছিলাম; তীত কি তোমাদের ঠকিয়েছেন? আমরা কি একই রূহে ও একই পদচিহ্নে চলি নি?</div>
<div class="v" id="v19"><span class="vn">19</span> <span class="br-p"><br><br></span>এই পর্যন্ত তোমরা কি মনে করছো যে, আমরা তোমাদেরই কাছে দোষ কাটাবার কথা বলছি? আমরা আল্লাহ্‌রই সাক্ষাতে মসীহে কথা বলছি; আর প্রিয়তমেরা, সমস্ত কথাই তোমাদের গেঁথে তুলবার জন্য বলছি।</div>
<div class="v" id="v20"><span class="vn">20</span> কেননা আমার ভয় হয়, আমি উপস্থিত হলে তোমাদের যেরূপ দেখতে চাই যদি সেরূপ দেখতে না পাই এবং তোমরা আমাকে যেরূপ দেখতে না চাও যদি সেরূপ দেখতে না পাও। আমার ভয় হচ্ছে যে, তোমাদের মধ্যে ঝগড়া, ঈর্ষা, রাগ, প্রতিযোগিতা, পরনিন্দা, কুৎসা, অহংকার, বিশৃঙ্খলা দেখতে পাব;</div>
<div class="v" id="v21"><span class="vn">21</span> আমার ভয় হচ্ছে, আমি পুনর্বার আসলে আমার আল্লাহ্‌ তোমাদের সম্মুখে আমাকে নত করেন এবং যারা পূর্বে গুনাহ্‌ করেছে কিন্তু তাদের নিজেদের কৃত সেই নাপাক কাজ, জেনা ও লমপটতার বিষয়ে অনুতাপ করে নি, আর এমন অনেক লোকের জন্য আমাকে মাতম করতে হয়।</div>
</div>
<!-- PARSED ABOVE; EDITING MAY BREAK PARSER -->
</body></html>