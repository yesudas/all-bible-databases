<html><head>
<meta http-equiv="Content-Type" content="text/html;charset=utf-8" />
<title>2Cor 13 &ndash; অষ্টম খণ্ড : ২ করিন্থীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 13);">
<div id="navbar"><a href="../index.html">কিতাবুল মোকাদ্দস</a> &ndash; <b>অষ্টম খণ্ড : ২ করিন্থীয়</b> &ndash; <a href="2Cor_1.html">1</a> ... <a href="2Cor_11.html">11</a> <a href="2Cor_12.html">12</a> <b>13</b> </div><hr>
<h1>2Cor 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সতর্ক করা</h2><span class="vn">1</span> <span class="br-p"><br><br></span>এই তৃতীয়বার আমি তোমাদের কাছে যাচ্ছি। “দুই কিংবা তিন সাক্ষীর সাক্ষ্য অনুসারে সমস্ত কথা নিষপন্ন হবে।”</div>
<div class="v" id="v2"><span class="vn">2</span> দ্বিতীয়বার যখন আমি উপস্থিত হয়েছিলাম তখন যারা পূর্বে গুনাহ্‌ করেছে, তাদেরকে ও অন্য সকলকে আমি আগেই যেমন বলেছি এখন উপস্থিত না হয়েও আবার বলছি, যদি আবার আসি, আমি কিন্তু মমতা করবো না;</div>
<div class="v" id="v3"><span class="vn">3</span> কারণ মসীহ্‌ যিনি আমার মধ্যে কথা বলেন, তোমরা তো তাঁরই বিষয়ে প্রমাণ খুঁজছো; তিনি তোমাদের পক্ষে দুর্বল নন, বরং তোমাদের মধ্যে শক্তিমান।</div>
<div class="v" id="v4"><span class="vn">4</span> কেননা তিনি দুর্বল অবস্থায় ক্রুশবিদ্ধ হয়েছিলেন বটে কিন্তু আল্লাহ্‌র শক্তিতে তিনি জীবিত আছেন। আর আমরাও তাঁতে দুর্বল কিন্তু তোমাদের পক্ষে আল্লাহ্‌র শক্তিতে তাঁর সঙ্গে জীবিত থাকব।</div>
<div class="v" id="v5"><span class="vn">5</span> নিজেদেরকে পরীক্ষা করে দেখ, তোমরা ঈমানে আছ কি না; প্রমাণের জন্য নিজেদেরকে পরীক্ষা কর। তোমরা কি নিজেদের সম্বন্ধে জান না যে, ঈসা মসীহ্‌ তোমাদের মধ্যে আছেন? অবশ্য যদি তোমরা পরীক্ষায় অকৃতকার্য না হও।</div>
<div class="v" id="v6"><span class="vn">6</span> আমি আশা করি, তোমরা দেখতে পাবে যে, আমরা অকৃতকার্য হই নি।</div>
<div class="v" id="v7"><span class="vn">7</span> আর আমরা আল্লাহ্‌র কাছে এই মুনাজাত করি, যেন তোমরা কোন মন্দ কাজ না কর, পরীক্ষায় আমাদের কৃতকার্যতা যেন প্রমাণিত হয় এই জন্য নয়, বরং এই জন্য যে, যদিও আমরা অকৃতকার্যের মত হই তবুও তোমরা যেন সৎকর্ম কর।</div>
<div class="v" id="v8"><span class="vn">8</span> কারণ আমরা সত্যের বিপক্ষে কিছুই করতে পারি না, কেবল সত্যের সপক্ষে করতে পারি।</div>
<div class="v" id="v9"><span class="vn">9</span> বাস্তবিক আমরা যখন দুর্বল হই আর তোমরা বলবান হও তখন আমরা আনন্দ করি; আর এর জন্য মুনাজাতও করি যেন তোমরা পরিপক্ক হও।</div>
<div class="v" id="v10"><span class="vn">10</span> এই কারণেই আমি অনুপস্থিত থেকে এসব কথা লিখলাম যেন উপস্থিত হলে প্রভুর দত্ত ক্ষমতা কঠোরভাবে প্রয়োগ করতে না হয়; সেই ক্ষমতা তিনি ভেঙ্গে ফেলবার জন্য নয় কিন্তু গেঁথে তোলার জন্যই আমাকে দিয়েছেন।</div>
<div class="v" id="v11"><h2>শেষ শুভেচ্ছা ও দোয়া</h2><span class="vn">11</span> <span class="br-p"><br><br></span>শেষে বলি, হে ভাইয়েরা, এবার বিদায়; তোমরা পরিপক্ক হও, আমি যা বলেছি তা গ্রহণ কর, একভাববিশিষ্ট হও ও শান্তিতে থাক; তাতে মহব্বতের ও শান্তির আল্লাহ্‌ তোমাদের সঙ্গে সঙ্গে থাকবেন।</div>
<div class="v" id="v12"><span class="vn">12</span> পবিত্র চুম্বনে পরস্পরকে সালাম জানাও।</div>
<div class="v" id="v13"><span class="vn">13</span> পবিত্র লোক সকল তোমাদের সালাম জানাচ্ছেন।</div>
<div class="v" id="v14"><span class="vn">14</span> <span class="br-p"><br><br></span>ঈসা মসীহের রহমত ও আল্লাহ্‌র মহব্বত এবং পাক-রূহের সহভাগিতা তোমাদের সকলের সহবর্তী হোক।</div>
</div>
<!-- PARSED ABOVE; EDITING MAY BREAK PARSER -->
</body></html>