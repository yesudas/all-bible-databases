<html><head>
<meta http-equiv="Content-Type" content="text/html;charset=utf-8" />
<title>2Cor 2 &ndash; অষ্টম খণ্ড : ২ করিন্থীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 2);">
<div id="navbar"><a href="../index.html">কিতাবুল মোকাদ্দস</a> &ndash; <b>অষ্টম খণ্ড : ২ করিন্থীয়</b> &ndash; <a href="2Cor_1.html">1</a> <b>2</b> <a href="2Cor_3.html">3</a> <a href="2Cor_4.html">4</a> ... <a href="2Cor_13.html">13</a> </div><hr>
<h1>2Cor 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আর আমি নিজে এই স্থির করেছিলাম যে, পুনর্বার মনোদুঃখ নিয়ে তোমাদের কাছে যাব না।</div>
<div class="v" id="v2"><span class="vn">2</span> কেননা আমি যদি তোমাদের দুঃখিত করি, তবে আমার আনন্দদায়ক কে? কেবল সেই, যে আমার কাছ থেকে দুঃখিত হয়।</div>
<div class="v" id="v3"><span class="vn">3</span> আর এই অভিপ্রায়ে সেই কথা লিখেছিলাম, যেন আমি আসলে যাদের থেকে আমার আনন্দিত হওয়া কথা, তাদের থেকে যেন মনোদুঃখ না পাই; কেননা তোমাদের সকলের বিষয়ে আমার দৃঢ় বিশ্বাস এই যে, আমার আনন্দে তোমাদের সকলেরই আনন্দ।</div>
<div class="v" id="v4"><span class="vn">4</span> কারণ অনেক ক্লেশ ও মনোবেদনার মধ্যে অনেক অশ্রুপাত করতে করতে তোমাদেরকে লিখেছিলাম; তোমরা যেন দুঃখিত হও সেজন্য নয়, কিন্তু তোমাদের প্রতি আমার মহব্বত যে কত গভীর তা যেন জ্ঞাত হও।</div>
<div class="v" id="v5"><h2>অন্যায়কারীকে মাফ করা</h2><span class="vn">5</span> <span class="br-p"><br><br></span>কিন্তু কেউ যদি দুঃখ দিয়ে থাকে, তবে সে আমাকে দুঃখ দেয় নি, কিন্তু কতক পরিমাণে তোমাদের সকলকেই দিয়েছে, সে কথা বলা অত্যুক্তি হবে না।</div>
<div class="v" id="v6"><span class="vn">6</span> অধিকাংশ লোকের দ্বারা সেরূপ ব্যক্তি যে দণ্ড পেয়েছে, তা-ই তার পক্ষে যথেষ্ট।</div>
<div class="v" id="v7"><span class="vn">7</span> অতএব তোমরা বরং তাকে মাফ করলে ও সান্ত্বনা দিলে ভাল হয়, পাছে অতিরিক্ত মনোদুঃখে সেই ব্যক্তি হতাশ হয়ে পড়ে।</div>
<div class="v" id="v8"><span class="vn">8</span> এই কারণে ফরিয়াদ করি, তার প্রতি তোমাদের মহব্বতের যথার্থ প্রমাণ দাও।</div>
<div class="v" id="v9"><span class="vn">9</span> কারণ তোমরা সর্ববিষয়ে বাধ্য কি না, তা পরীক্ষা করে দেখবার জন্য তোমাদেরকে লিখেছিলাম।</div>
<div class="v" id="v10"><span class="vn">10</span> যদি তোমরা কোন লোকের দোষ মাফ করে থাক তবে আমিও মাফ করি; কেননা আমি যদি কোন কিছু মাফ করে থাকি, তবে তোমাদের জন্য মসীহের সাক্ষাতে তা মাফ করেছি,</div>
<div class="v" id="v11"><span class="vn">11</span> যেন আমরা শয়তান কর্তৃক প্রতারিত না হই; কেননা তার পরিকল্পনা সকল আমরা অজ্ঞাত নই।</div>
<div class="v" id="v12"><h2>আল্লাহ্‌ দত্ত নতুন নিয়মের উৎকৃষ্টতা</h2><span class="vn">12</span> <span class="br-p"><br><br></span>আমি যখন মসীহের ইঞ্জিলের জন্য ত্রোয়াতে গিয়েছিলাম, আর প্রভুতে আমার সম্মুখে একটি দ্বার খোলা হয়েছিল,</div>
<div class="v" id="v13"><span class="vn">13</span> তখন আমার ভাই তীতকে না পাওয়াতে আমার মনে কোন শান্তি পাই নি; কিন্তু আমি তাদের কাছ থেকে বিদায় নিয়ে ম্যাসিডোনিয়ায় চলে গেলাম।</div>
<div class="v" id="v14"><span class="vn">14</span> আর আল্লাহ্‌র শুকরিয়া হোক যে, তিনি সর্বদা আমাদের নিয়ে মসীহে বিজয়-যাত্রা করেন এবং তাঁর সম্বন্ধীয় জ্ঞানের সুগন্ধ আমাদের দ্বারা সমস্ত জায়গায় প্রকাশ করেন;</div>
<div class="v" id="v15"><span class="vn">15</span> কারণ যারা নাজাত পাচ্ছে ও যাদের বিনাশ হচ্ছে, উভয়ের কাছে আমরা আল্লাহ্‌র পক্ষে মসীহের সুগন্ধস্বরূপ।</div>
<div class="v" id="v16"><span class="vn">16</span> এক পক্ষের প্রতি আমরা মৃত্যুমূলক মৃত্যুজনক গন্ধ, অন্য পক্ষের প্রতি জীবন-মূলক জীবনদায়ক গন্ধ। আর এই সব কিছুর জন্য উপযুক্ত কে?</div>
<div class="v" id="v17"><span class="vn">17</span> আমরা তো অনেকের মত আল্লাহ্‌র কালাম নিয়ে ব্যবসা করি না; কিন্তু সরলভাবে, আল্লাহ্‌র হুকুম অনুসারে, আমরা আল্লাহ্‌র সম্মুখে মসীহের কথা বলছি।</div>
</div>
<!-- PARSED ABOVE; EDITING MAY BREAK PARSER -->
</body></html>