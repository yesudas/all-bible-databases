<html><head>
<meta http-equiv="Content-Type" content="text/html;charset=utf-8" />
<title>2Cor 8 &ndash; অষ্টম খণ্ড : ২ করিন্থীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 8);">
<div id="navbar"><a href="../index.html">কিতাবুল মোকাদ্দস</a> &ndash; <b>অষ্টম খণ্ড : ২ করিন্থীয়</b> &ndash; <a href="2Cor_1.html">1</a> ... <a href="2Cor_6.html">6</a> <a href="2Cor_7.html">7</a> <b>8</b> <a href="2Cor_9.html">9</a> <a href="2Cor_10.html">10</a> ... <a href="2Cor_13.html">13</a> </div><hr>
<h1>2Cor 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দানশীলতার উৎকৃষ্টতা ও সুন্দর ফল</h2><span class="vn">1</span> <span class="br-p"><br><br></span>আর ভাইয়েরা, ম্যাসিডোনিয়া দেশস্থ মণ্ডলীসমূহে আল্লাহ্‌র যে রহমত দেওয়া হয়েছে, তা আমরা তোমাদের জানাচ্ছি।</div>
<div class="v" id="v2"><span class="vn">2</span> যদিও ভীষণ কষ্টভোগের মধ্য দিয়ে তাদের উপর মহাপরীক্ষা চলছিল তবুও তাদের মধ্যে আনন্দের প্রাচুর্য ছিল এবং তাদের চরম দীনতার মধ্যেও মুক্ত হস্তে দান করেছিল।</div>
<div class="v" id="v3"><span class="vn">3</span> কেননা আমি সাক্ষ্য দিচ্ছি যে, তারা সাধ্য পর্যন্ত, বরং সাধ্যের অতিরিক্ত পরিমাণে স্বেচ্ছায় দান করেছিল,</div>
<div class="v" id="v4"><span class="vn">4</span> খুবই আগ্রহ সহকারে তারা আমাদের কাছে অনুরোধ করেছিল যেন পবিত্র লোকদের পরিচর্যায় তারা অংশগ্রহণ করার সুযোগ পায়।</div>
<div class="v" id="v5"><span class="vn">5</span> এতে তারা যে আমাদের আশা অনুযায়ী কর্ম করলো কেবল তা নয়, বরং আল্লাহ্‌র ইচ্ছা অনুসারে নিজদেরকেই প্রথমে প্রভু এবং আমাদের উদ্দেশে প্রদান করলো।</div>
<div class="v" id="v6"><span class="vn">6</span> সেজন্য আমরা তীতকে অনুরোধ করলাম যেন তিনি ইতিমধ্যেই দানশীলতার যে কার্য আরম্ভ করেছেন, তোমাদের মধ্যে সেই কার্য সমাপ্তও করেন।</div>
<div class="v" id="v7"><h2>ভাইদের পরস্পর উপকার করা উচিত</h2><span class="vn">7</span> <span class="br-p"><br><br></span>ভাল, তোমরা যেমন সর্ববিষয়ে অর্থাৎ বিশ্বাসে, বক্তৃতায়, জ্ঞানে, সমস্ত রকম যত্নে এবং আমাদের প্রতি তোমাদের মহব্বতে উপচে পড়ছো তেমনি যেন এই দানশীলতার-কাজেও উপচে পড়।</div>
<div class="v" id="v8"><span class="vn">8</span> <span class="br-p"><br><br></span>আমি হুকুম হিসেবে বলছি না, কিন্তু অন্য লোকদের যত্ন দ্বারা তোমাদের মহব্বতেরও যথার্থতা পরীক্ষা করছি।</div>
<div class="v" id="v9"><span class="vn">9</span> কেননা তোমরা আমাদের ঈসা মসীহের রহমতের কাজের কথা জ্ঞাত আছ; তিনি ধনবান হলেও তোমাদের জন্য দরিদ্র হলেন, যেন তোমরা তাঁর দরিদ্রতায় ধনবান হও।</div>
<div class="v" id="v10"><span class="vn">10</span> আর এই বিষয়ে আমার অভিমত জানাচ্ছি; কারণ তোমাদের পক্ষে তা মঙ্গলকর, যেহেতু তোমরা গত বৎসর থেকে কেবল কাজ করতে নয়, কিন্তু কাজের ইচ্ছা করতেও প্রথমে সঙ্কল্প করেছ।</div>
<div class="v" id="v11"><span class="vn">11</span> আর এখন সেই কাজও সমাপ্ত কর; যেমন ইচ্ছা করায় আগ্রহ ছিল, তদ্রূপ যার যা আছে, সেই অনুসারে যেন সমাপ্তিও হয়।</div>
<div class="v" id="v12"><span class="vn">12</span> কেননা যদি দান করার আগ্রহ থাকে, তবে যার যা আছে সেই অনুসারে তা গ্রাহ্য হয়; যার যা নেই, তা চাওয়া হয় নি।</div>
<div class="v" id="v13"><span class="vn">13</span> কেননা আমাদের উদ্দেশ্য এই নয় যে, অন্য সকলে আরামে থাকুক ও তোমরা কষ্টে থাক, বরং সাম্যতার নিয়মানুসারে হোক;</div>
<div class="v" id="v14"><span class="vn">14</span> বর্তমান সময়ে তোমাদের প্রাচুর্যে ওদের অভাব পূর্ণ হোক, যেন আবার ওদের প্রাচুর্যের সময়ে তোমাদের অভাব পূর্ণ হয়, এরূপে যেন সাম্যভাব হয়;</div>
<div class="v" id="v15"><span class="vn">15</span> যেমন লেখা আছে, “যে অধিক সংগ্রহ করলো, তার অতিরিক্ত হল না; এবং যে অল্প সংগ্রহ করলো, তার অভাব হল না।”</div>
<div class="v" id="v16"><h2>করিন্থ শহরে হযরত তীত</h2><span class="vn">16</span> <span class="br-p"><br><br></span>কিন্তু আল্লাহ্‌র শুকরিয়া হোক, তিনি তীতের অন্তরে তোমাদের জন্য সেই প্রকার যত্ন প্রদান করেছেন;</div>
<div class="v" id="v17"><span class="vn">17</span> তীত আমাদের অনুরোধ গ্রাহ্য করলেন বটে কিন্তু তিনি নিজে অধিক যত্নবান হওয়াতে স্বেচ্ছায় তোমাদের কাছে যাচ্ছেন।</div>
<div class="v" id="v18"><span class="vn">18</span> আর আমরা তাঁর সঙ্গে সেই ভাইকে পাঠালাম, ইঞ্জিল সম্বন্ধীয় যাঁর প্রশংসা সমুদয় মণ্ডলীতে পরিব্যাপ্ত হয়েছে;</div>
<div class="v" id="v19"><span class="vn">19</span> কেবল তাই নয়, কিন্তু তিনি সেই দানশীলতার কাজ সম্বন্ধে আমাদের সহচর হবার জন্য মণ্ডলীগুলো কর্তৃক নির্বাচিতও হয়েছেন, যে কাজ প্রভুর গৌরবের জন্য ও আমাদের আগ্রহ প্রকাশের জন্য আমাদের পরিচর্যায় সমপাদিত হচ্ছে।</div>
<div class="v" id="v20"><span class="vn">20</span> আমরা সাবধানে চলছি যেন এই যে মহাদানের পরিচর্যা আমাদের দ্বারা সমপাদিত হচ্ছে, তার বিষয়ে কেউ আমাদের উপরে দোষারোপ করতে না পারে।</div>
<div class="v" id="v21"><span class="vn">21</span> কারণ কেবল প্রভুর সাক্ষাতে নয় মানুষের সাক্ষাতে যা উত্তম, তাও আমরা চিন্তা করি।</div>
<div class="v" id="v22"><span class="vn">22</span> আর ওঁদের সঙ্গে আমাদের সেই ভাইকে পাঠালাম, যাঁকে আমরা অনেকবার অনেক বিষয়ে পরীক্ষা করে যত্নবান দেখেছি এবং তোমাদের প্রতি তাঁর দৃঢ় ঈমানের মধ্য দিয়ে এবার আরও যত্নবান দেখছি।</div>
<div class="v" id="v23"><span class="vn">23</span> তীতের বিষয় যদি বলতে হয়, তবে তিনি আমার সহভাগী ও তোমাদের পক্ষে আমার সহকারী। আমাদের ভাইদের বিষয় যদি বলতে হয়, তাঁরা মণ্ডলীগুলোর প্রেরিত, মসীহের গৌরব।</div>
<div class="v" id="v24"><span class="vn">24</span> অতএব তোমাদের মহব্বতের এবং তোমাদের বিষয়ে আমাদের গর্বের প্রমাণ মণ্ডলীগুলোর সাক্ষাতে তাঁদেরকে প্রদর্শন কর।</div>
</div>
<!-- PARSED ABOVE; EDITING MAY BREAK PARSER -->
</body></html>