<html><head>
<meta http-equiv="Content-Type" content="text/html;charset=utf-8" />
<title>চর্তুবিংশ খণ্ড : ২ ইউহোন্না &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2John', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>চর্তুবিংশ খণ্ড : ২ ইউহোন্না</b></div><hr>
<h1>2John</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জনৈক ঈসায়ী মহিলার প্রতি পত্র</h2><span class="vn">1</span> <span class="br-p"><br><br></span>এই প্রাচীন— মনোনীতা মহিলা ও তাঁর সন্তানদের সমীপে; যাঁদেরকে আমি সত্যে মহব্বত করি। কেবল আমি নই, বরং যত লোক সত্য জানে, সকলেই মহব্বত করে;</div>
<div class="v" id="v2"><span class="vn">2</span> সেই সত্যের দরুন, যে সত্য আমাদের মধ্যে বাস করছে এবং অনন্তকাল আমাদের সঙ্গে থাকবে।</div>
<div class="v" id="v3"><span class="vn">3</span> পিতা আল্লাহ্‌ থেকে এবং সেই পিতার পুত্র ঈসা মসীহ্‌ থেকে সত্যে ও মহব্বতে রহমত, করুণা ও শান্তি আমাদের সঙ্গে থাকবে।</div>
<div class="v" id="v4"><h2>সত্য ও মহব্বত</h2><span class="vn">4</span> <span class="br-p"><br><br></span>আমরা পিতার কাছ থেকে যে হুকুম পেয়েছি, তোমার সন্তানদের মধ্যে কেউ কেউ তেমনি সত্যের পথে চলছে দেখতে পেয়ে আমি অতিশয় আনন্দিত হয়েছি।</div>
<div class="v" id="v5"><span class="vn">5</span> আর এখন, প্রিয় বোন, আমি তোমাকে নতুন হুকুম লিখবার মত নয়, কিন্তু আদি থেকে আমরা যে হুকুম পেয়েছি, সেই অনুসারে তোমাকে এই ফরিয়াদ করছি, যেন আমরা একে অন্যকে মহব্বত করি।</div>
<div class="v" id="v6"><span class="vn">6</span> আর মহব্বত এই— আমরা যেন তাঁর হুকুম অনুসারে চলি; এই হুকুমটি তোমরা আদি থেকে শুনেছ, যেন তোমরা সেই পথে চল।</div>
<div class="v" id="v7"><span class="vn">7</span> <span class="br-p"><br><br></span>কারণ অনেক ছলনাকারী লোক দুনিয়াতে বের হয়েছে; ঈসা মসীহ্‌ মানব দেহে আগমন করেছেন, এই কথা তারা স্বীকার করে না; এরাই তো সেই ছলনাকারী ও দজ্জাল।</div>
<div class="v" id="v8"><span class="vn">8</span> নিজেদের বিষয়ে সাবধান হও; আমরা যা সাধন করেছি, তা যেন তোমরা না হারাও, কিন্তু যেন সমপূর্ণ পুরস্কার পাও।</div>
<div class="v" id="v9"><span class="vn">9</span> যে কেউ মসীহের শিক্ষাতে না থাকে কিন্তু তার সীমা ছাড়িয়ে যায়, সে আল্লাহ্‌কে পায় নি; সেই শিক্ষাতে যে থাকে, সে পিতা ও পুত্র উভয়কে পেয়েছে।</div>
<div class="v" id="v10"><span class="vn">10</span> যদি কেউ সেই শিক্ষা না নিয়ে তোমাদের কাছে আসে, তবে তাকে বাড়িতে গ্রহণ করো না এবং তাকে ‘মঙ্গল হোক’ বলো না।</div>
<div class="v" id="v11"><span class="vn">11</span> কেননা যে তাকে ‘মঙ্গল হোক’ বলে, সে তার দুষ্কর্মের সহভাগী হয়।</div>
<div class="v" id="v12"><span class="vn">12</span> <span class="br-p"><br><br></span>তোমাদেরকে লিখবার অনেক কথা ছিল; কাগজ ও কালি ব্যবহার করতে আমার ইচ্ছা হল না। কিন্তু প্রত্যাশা করি যে, আমি তোমাদের কাছে গিয়ে সম্মুখাসম্মুখি হয়ে কথাবার্তা বলবো, যেন আমাদের আনন্দ সমপূর্ণ হয়।</div>
<div class="v" id="v13"><span class="vn">13</span> তোমার মনোনীতা বোনের সন্তানেরা তোমাকে সালাম জানাচ্ছে।</div>
</div>
<!-- PARSED ABOVE; EDITING MAY BREAK PARSER -->
</body></html>