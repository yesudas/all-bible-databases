<html><head>
<meta http-equiv="Content-Type" content="text/html;charset=utf-8" />
<title>2Thess 1 &ndash; চতুর্দশ খণ্ড : ২ থিষলনীকীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Thess', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>চতুর্দশ খণ্ড : ২ থিষলনীকীয়</b> &ndash; <b>1</b> <a href="2Thess_2.html">2</a> <a href="2Thess_3.html">3</a> </div><hr>
<h1>2Thess 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শুভেচ্ছা</h2><span class="vn">1</span> <span class="br-p"><br><br></span>পৌল, সীল ও তীমথি— আমাদের পিতা আল্লাহ্‌ ও প্রভু ঈসা মসীহে স্থিত থিষলনীকীয়দের মণ্ডলী সমীপে।</div>
<div class="v" id="v2"><span class="vn">2</span> পিতা আল্লাহ্‌ ও প্রভু মসীহ্‌ ঈসার কাছ থেকে রহমত ও শান্তি তোমাদের প্রতি বর্ষিত হোক।</div>
<div class="v" id="v3"><h2>আল্লাহ্‌কে শুকরিয়া দান</h2><span class="vn">3</span> <span class="br-p"><br><br></span>হে ভাইয়েরা, আমরা তোমাদের জন্য সব সময় আল্লাহ্‌কে শুকরিয়া দিতে বাধ্য; আর তা করা উপযুক্তও বটে, কেননা তোমাদের ঈমান অতিশয় বৃদ্ধি পাচ্ছে এবং পরস্পরের প্রতি তোমাদের প্রত্যেক জনের মহব্বত উপ্‌চে পড়ছে।</div>
<div class="v" id="v4"><span class="vn">4</span> এজন্য আল্লাহ্‌র মণ্ডলীগুলোর মধ্যে আমরা নিজেরা তোমাদের নিয়ে গর্ব করছি, কেননা তোমরা যেসব নির্যাতন ও দুঃখ-কষ্ট সহ্য করছো তার মধ্যেও তোমাদের ধৈর্য ও ঈমান স্থির আছে।</div>
<div class="v" id="v5"><h2>ঈসা মসীহের দ্বিতীয় আগমন</h2><span class="vn">5</span> <span class="br-p"><br><br></span>আর এটি আল্লাহ্‌র ন্যায়বিচারের স্পষ্ট প্রমাণ, যাতে তোমরা আল্লাহ্‌র সেই রাজ্যের যোগ্য বলে গণ্য হবে, যার জন্য দুঃখভোগও করছো।</div>
<div class="v" id="v6"><span class="vn">6</span> বাস্তবিক আল্লাহ্‌র কাছে এটাই ন্যায্য যে, যারা তোমাদেরকে দুঃখ-কষ্ট দেয় তিনি তাদেরকে প্রতিফল স্বরূপ দুঃখ-কষ্ট দেবেন।</div>
<div class="v" id="v7"><span class="vn">7</span> এখন তোমরা যারা দুঃখ-কষ্ট ভোগ করছো, তোমাদেরকেও আমাদের সঙ্গে বিশ্রাম দেবেন। এটা তখনই হবে যখন প্রভু ঈসা বেহেশত থেকে নিজের পরাক্রমের ফেরেশতাদের সঙ্গে জ্বলন্ত আগুনের মধ্যে প্রকাশিত হবেন,</div>
<div class="v" id="v8"><span class="vn">8</span> এবং যারা আল্লাহ্‌কে জানে না ও যারা আমাদের প্রভু ঈসার ইঞ্জিলের বাধ্য হয় না, তাদেরকে সমুচিত দণ্ড দেবেন।</div>
<div class="v" id="v9"><span class="vn">9</span> তারা প্রভুর সম্মুখ থেকে ও তাঁর শক্তির মহিমা থেকে বঞ্চিত হয়ে অনন্তকালস্থায়ী বিনাশরূপ দণ্ড ভোগ করবে,</div>
<div class="v" id="v10"><span class="vn">10</span> তা সেদিন ঘটবে যেদিন তিনি আপন পবিত্র লোকদের মাঝে মহিমান্বিত হবার এবং যারা ঈমান এনেছে তাদের সকলের মাঝে বিস্ময়ের পাত্র হবার জন্য আগমন করবেন; কেননা তোমাদের কাছে আমাদের সাক্ষ্যদান বিশ্বাসে গৃহীত হয়েছে।</div>
<div class="v" id="v11"><span class="vn">11</span> এজন্য আমরা তোমাদের জন্য সব সময় এই মুনাজাতও করছি, যেন আমাদের আল্লাহ্‌ তোমাদেরকে তাঁর আহ্বানের যোগ্য বলে গণ্য করেন, আর তোমাদের মঙ্গলকর সমস্ত বাসনা ও ঈমানের কাজ তাঁর পরাক্রম গুণে সমপূর্ণ করে দেন;</div>
<div class="v" id="v12"><span class="vn">12</span> যেন আমাদের আল্লাহ্‌র ও ঈসা মসীহের রহমত অনুসারে আমাদের প্রভু ঈসার নাম তোমাদের মধ্যে মহিমান্বিত হয় এবং তাঁরই মধ্যে তোমরাও মহিমান্বিত হও।</div>
</div>
<!-- PARSED ABOVE; EDITING MAY BREAK PARSER -->
</body></html>