<html><head>
<meta http-equiv="Content-Type" content="text/html;charset=utf-8" />
<title>2Thess 3 &ndash; চতুর্দশ খণ্ড : ২ থিষলনীকীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Thess', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>চতুর্দশ খণ্ড : ২ থিষলনীকীয়</b> &ndash; <a href="2Thess_1.html">1</a> <a href="2Thess_2.html">2</a> <b>3</b> </div><hr>
<h1>2Thess 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মুনাজাতের জন্য অনুরোধ</h2><span class="vn">1</span> <span class="br-p"><br><br></span>পরিশেষে হে ভাইয়েরা, আমাদের জন্য মুনাজাত কর, যেন তোমাদের মধ্যে যেমন হচ্ছে, তেমনি প্রভুর কালাম দ্রুত গতিতে ছড়িয়ে পড়ে ও মহিমান্বিত হয়,</div>
<div class="v" id="v2"><span class="vn">2</span> আর আমরা যেন দুষ্ট ও মন্দ লোকদের হাত থেকে উদ্ধার পাই; কেননা সকল লোকেরই যে ঈমান আছে তা নয়।</div>
<div class="v" id="v3"><span class="vn">3</span> কিন্তু প্রভু বিশ্বস্ত; তিনিই তোমাদেরকে স্থির রাখবেন ও সেই শয়তানের হাত থেকে রক্ষা করবেন।</div>
<div class="v" id="v4"><span class="vn">4</span> আর তোমাদের সম্বন্ধে প্রভুতে আমাদের এই দৃঢ় প্রত্যয় আছে যে, আমরা যা যা হুকুম করি সেসব তোমরা পালন করছো ও করবে।</div>
<div class="v" id="v5"><span class="vn">5</span> আর প্রভু তোমাদের হৃদয়কে আল্লাহ্‌র মহব্বতের পথে ও মসীহের ধৈর্যের পথে চালিয়ে নিয়ে যান।</div>
<div class="v" id="v6"><h2>অলসতার বিরুদ্ধে সাবধানবাণী</h2><span class="vn">6</span> <span class="br-p"><br><br></span>এখন হে ভাইয়েরা, আমরা আমাদের ঈসা মসীহের নামে তোমাদেরকে এই হুকুম দিচ্ছি, যে কোন ভাই অলসভাবে চলে এবং তোমরা আমাদের কাছ থেকে যে পরম্পরাগত শিক্ষা পেয়েছ সেই অনুসারে চলে না তার সঙ্গ ত্যাগ কর;</div>
<div class="v" id="v7"><span class="vn">7</span> কারণ কিভাবে আমাদের অনুকরণ করতে হয় তা তোমরা নিজেরাই জান; কেননা তোমাদের মধ্যে থাকবার সময়ে আমরা অলসভাবে জীবন কাটাই নি;</div>
<div class="v" id="v8"><span class="vn">8</span> আর বিনামূল্যে কারো খাদ্য ভোজন করতাম না, বরং তোমাদের কারো ভারস্বরূপ যেন না হই সেজন্য পরিশ্রম ও কষ্ট সহকারে রাত দিন কাজ করতাম।</div>
<div class="v" id="v9"><span class="vn">9</span> আমাদের যে সেই অধিকার ছিল না তা নয়; কিন্তু তোমাদের কাছে নিজদেরকে আদর্শ হিসেবে দেখাতে চেয়েছি যেন তোমরা আমাদের অনুকরণ করতে পার।</div>
<div class="v" id="v10"><span class="vn">10</span> কারণ আমরা যখন তোমাদের কাছে ছিলাম তখন তোমাদেরকে এই হুকুম দিয়েছিলাম যে, যদি কেউ কাজ করতে না চায় তবে সে আহারও না করুক।</div>
<div class="v" id="v11"><span class="vn">11</span> বাস্তবিক আমরা শুনতে পাচ্ছি, তোমাদের মধ্যে কেউ কেউ অলসভাবে চলছে, কোন কাজকর্ম না করে অন্যের ব্যাপারে অনধিকারচর্চা করে থাকে।</div>
<div class="v" id="v12"><span class="vn">12</span> এই রকম লোকদেরকে আমরা ঈসা মসীহের নামে হুকুম ও উপদেশ দিচ্ছি, তারা শান্তভাবে কাজ করে নিজেদের খাদ্য নিজেরাই যোগাড় করুক।</div>
<div class="v" id="v13"><span class="vn">13</span> হে ভাইয়েরা, তোমরা সৎকর্ম করতে নিরুৎসাহিত হয়ো না।</div>
<div class="v" id="v14"><span class="vn">14</span> আর যদি কেউ এই পত্র দ্বারা কথিত আমাদের কথা না মানে তবে তাকে চিহ্নিত করে রাখ, তার সঙ্গে মেলামেশা করো না যেন সে লজ্জিত হয়।</div>
<div class="v" id="v15"><span class="vn">15</span> কিন্তু তাকে শত্রু বলেও মনে করো না, কিন্তু ভাই হিসেবে চেতনা দাও।</div>
<div class="v" id="v16"><h2>শেষ কথা ও দোয়া</h2><span class="vn">16</span> <span class="br-p"><br><br></span>শান্তির প্রভু স্বয়ং সব সময় সমস্ত রকম ভাবে তোমাদেরকে শান্তি দান করুন। প্রভু তোমাদের সকলের সহবর্তী হোন।</div>
<div class="v" id="v17"><span class="vn">17</span> <span class="br-p"><br><br></span>এই শুভেচ্ছা আমি পৌল নিজের হাতে লিখলাম। প্রত্যেক পত্রে এটাই আমার চিহ্ন; আমি এইভাবেই লিখে থাকি।</div>
<div class="v" id="v18"><span class="vn">18</span> আমাদের ঈসা মসীহের রহমত তোমাদের সকলের সহবর্তী হোক।</div>
</div>
<!-- PARSED ABOVE; EDITING MAY BREAK PARSER -->
</body></html>