<html><head>
<meta http-equiv="Content-Type" content="text/html;charset=utf-8" />
<title>2Tim 2 &ndash; ষোড়শ খণ্ড : ২ তীমথিয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Tim', 2);">
<div id="navbar"><a href="../index.html">কিতাবুল মোকাদ্দস</a> &ndash; <b>ষোড়শ খণ্ড : ২ তীমথিয়</b> &ndash; <a href="2Tim_1.html">1</a> <b>2</b> <a href="2Tim_3.html">3</a> <a href="2Tim_4.html">4</a> </div><hr>
<h1>2Tim 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈসা মসীহের এক জন উত্তম সৈনিক</h2><span class="vn">1</span> <span class="br-p"><br><br></span>অতএব হে আমার সন্তান, তুমি মসীহ্‌ ঈসাতে স্থিত অনুগ্রহে বলবান হত্ত।</div>
<div class="v" id="v2"><span class="vn">2</span> আর অনেক সাক্ষীর মুখে আমার যেসব শিক্ষার কথা শুনেছ, সেসব এমন বিশ্বস্ত লোকদেরকে দাও, যারা অন্য লোকদেরকেও শিক্ষা দিতে সক্ষম হবে।</div>
<div class="v" id="v3"><span class="vn">3</span> তুমি মসীহ্‌ ঈসার উত্তম যোদ্ধার মত আমার সঙ্গে দুঃখভোগ স্বীকার কর।</div>
<div class="v" id="v4"><span class="vn">4</span> কেউ যুদ্ধ করার সময়ে সাংসারিক ব্যাপারে নিজেকে জড়িত হতে দেয় না, যেন তাকে যে ব্যক্তি যোদ্ধা করে নিযুক্ত করেছে, তারই তুষ্টিকর হতে পারে।</div>
<div class="v" id="v5"><span class="vn">5</span> আবার কোন ব্যক্তি যদি মল্লযুদ্ধ করে, সে যদি নিয়ম মত যুদ্ধ না করে তবে জয়ের মুকুটে বিভূষিত হয় না।</div>
<div class="v" id="v6"><span class="vn">6</span> যে কৃষক পরিশ্রম করে, তারই প্রথমে ফসলের ভাগ পাওয়া উচিত।</div>
<div class="v" id="v7"><span class="vn">7</span> আমি যা বলি, তা বিবেচনা কর; কারণ প্রভু সমস্ত বিষয়ে তোমাকে বুদ্ধি দেবেন।</div>
<div class="v" id="v8"><span class="vn">8</span> <span class="br-p"><br><br></span>স্মরণে রেখো, দাউদের বংশজাত ঈসা মসীহ্‌ মৃতদের মধ্য থেকে পুনরুত্থিত হয়েছেন— এটাই আমার ইঞ্জিল।</div>
<div class="v" id="v9"><span class="vn">9</span> এই ইঞ্জিল তবলিগের জন্যই দুঃখভোগ করছি, এমন কি, দুষ্কর্মকারীর মত আমাকে শিকলে বাঁধা হয়েছে; কিন্তু আল্লাহ্‌র কালাম তো শিকল দিয়ে বাঁধা হয় নি।</div>
<div class="v" id="v10"><span class="vn">10</span> এই জন্য আমি মনোনীতদের জন্য সমস্ত কিছুই সহ্য করি, যেন তারাও অনন্তকালীন মহিমার সঙ্গে মসীহ্‌ ঈসাতে স্থিত নাজাত লাভ করে।</div>
<div class="v" id="v11"><span class="vn">11</span> এই কথা বিশ্বাসযোগ্য যে, <span class="br-p"><br><br></span>আমরা যদি তাঁর সঙ্গে মৃত্যুবরণ করে <span class="br-p"><br><br></span>থাকি, <span class="br-p"><br><br></span>তবে তাঁর সঙ্গে জীবিতও থাকব;</div>
<div class="v" id="v12"><span class="vn">12</span> <span class="br-p"><br><br></span>যদি সহ্য করি, তাঁর সঙ্গে রাজত্বও <span class="br-p"><br><br></span>করবো; <span class="br-p"><br><br></span>যদি তাঁকে অস্বীকার করি, <span class="br-p"><br><br></span>তবে তিনিও আমাদেরকে অস্বীকার <span class="br-p"><br><br></span>করবেন।</div>
<div class="v" id="v13"><span class="vn">13</span> <span class="br-p"><br><br></span>আমরা যদি অবিশ্বস্ত হই, <span class="br-p"><br><br></span>তবুও তিনি বিশ্বস্ত থাকেন; <span class="br-p"><br><br></span>কারণ তিনি নিজেকে অস্বীকার করতে <span class="br-p"><br><br></span>পারেন না।</div>
<div class="v" id="v14"><h2>যথার্থভাবে সত্যের কালাম ব্যবহার করা</h2><span class="vn">14</span> <span class="br-p"><br><br></span>এসব কথা সকলকে স্মরণ করিয়ে দাও, প্রভুর সাক্ষাতে তাদের সাবধান কর, যেন লোকেরা তর্ক-বিতর্ক এড়িয়ে চলে, কেননা তাতে কোন ফল হয় না, বরং যারা শোনে তাদের সর্বনাশ হয়।</div>
<div class="v" id="v15"><span class="vn">15</span> তুমি আল্লাহ্‌র কাছে পরীক্ষাসিদ্ধ লোক হিসেবে নিজেকে উপস্থিত করতে প্রাণপণ চেষ্টা কর; এমন কার্যকারী হও, যার লজ্জা পাবার কোন কারণ নেই, যে সত্যের কালাম যথার্থভাবে ব্যবহার করতে জানে।</div>
<div class="v" id="v16"><span class="vn">16</span> কিন্তু ভক্তিহীন অসার কথাবার্তা থেকে দূরে থাক; কেননা সেই সমস্ত কথাবার্তা লোকদেরকে ভক্তি লঙ্ঘনে বেশি অগ্রসর করে তোলে;</div>
<div class="v" id="v17"><span class="vn">17</span> এবং তাদের কথাবার্তা দুষ্ট ক্ষতের মত ছড়িয়ে পড়বে। এদের মধ্যে আছে হুমিনায় ও ফিলীত।</div>
<div class="v" id="v18"><span class="vn">18</span> এরা সত্যের সম্বন্ধে লক্ষ্যভ্রষ্ট হয়েছে, বলছে, পুনরুত্থান ইতিমধ্যেই হয়ে গেছে এবং কারো কারো ঈমান উল্টে ফেলছে।</div>
<div class="v" id="v19"><span class="vn">19</span> তবুও আল্লাহ্‌-স্থাপিত দৃঢ় ভিত্তিমূল স্থির রয়েছে, তার উপরে এই কথা সীলমোহর করা হয়েছে, “প্রভু জানেন, কারা তাঁর লোক” এবং “যে কেউ প্রভুকে ডাকে, সে অধার্মিকতা থেকে দূরে থাকুক।”</div>
<div class="v" id="v20"><span class="vn">20</span> কিন্তু কোন বড় বাড়িতে কেবল সোনার ও রূপার পাত্র নয়, কাঠের ও মাটির পাত্রও থাকে; তার কতগুলো সমাদরের, কতগুলো অনাদরের পাত্র।</div>
<div class="v" id="v21"><span class="vn">21</span> অতএব যদি কেউ নিজেকে ঐসব মন্দতা থেকে পাক-পবিত্র রাখে, তবে সে এমন পাত্রের মত যা সমাদরের, উৎসর্গীকৃত, মালিকের কাজের উপযোগী এবং সমস্ত সৎকর্মের জন্য প্রস্তুত হবে।</div>
<div class="v" id="v22"><span class="vn">22</span> কিন্তু তুমি যৌবনকালের অভিলাষ থেকে পালিয়ে যাও; এবং যারা পবিত্র অন্তরে প্রভুকে ডাকে তাদের সঙ্গে ধার্মিকতা, ঈমান, মহব্বত ও শান্তির জন্য কঠোরভাবে চেষ্টা কর।</div>
<div class="v" id="v23"><span class="vn">23</span> কিন্তু মূঢ় ও অজ্ঞান তর্ক-বিতর্ক থেকে দূরে থাক; তুমি তো জান এসব শেষ পর্যন্ত ঝগড়া-বিবাদের সৃষ্টি করে।</div>
<div class="v" id="v24"><span class="vn">24</span> আর ঝগড়া-বিবাদ করা প্রভুর গোলামের উপযুক্ত নয়; কিন্তু তাকে হতে হবে সকলের প্রতি কোমল, শিক্ষাদানে নিপুণ, সহনশীল;</div>
<div class="v" id="v25"><span class="vn">25</span> এবং কোমলভাবে বিরোধীদেরকে শাসন করা তার উচিত। হয় তো আল্লাহ্‌ তাদেরকে মন পরিবর্তনের সুযোগ দান করবেন যেন তারা সত্যের তত্ত্বজ্ঞান লাভ করে,</div>
<div class="v" id="v26"><span class="vn">26</span> যেন ইবলিসের ফাঁদ থেকে পালিয়ে আসতে পারে, কারণ ইবলিস তার ইচ্ছা পালন করার জন্য তাদের বন্দী করে রেখেছে।</div>
</div>
<!-- PARSED ABOVE; EDITING MAY BREAK PARSER -->
</body></html>