<html><head>
<meta http-equiv="Content-Type" content="text/html;charset=utf-8" />
<title>2Tim 3 &ndash; ষোড়শ খণ্ড : ২ তীমথিয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Tim', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>ষোড়শ খণ্ড : ২ তীমথিয়</b> &ndash; <a href="2Tim_1.html">1</a> <a href="2Tim_2.html">2</a> <b>3</b> <a href="2Tim_4.html">4</a> </div><hr>
<h1>2Tim 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শেষ কালের বিষয়</h2><span class="vn">1</span> <span class="br-p"><br><br></span>কিন্তু এই কথা জেনো যে, শেষ কালে ভীষণ সময় উপস্থিত হবে।</div>
<div class="v" id="v2"><span class="vn">2</span> কেননা মানুষেরা আত্মপ্রিয়, অর্থপ্রিয়, অহংকারী, গর্বিত, ধর্মনিন্দুক, পিতা-মাতার অবাধ্য, অকৃতজ্ঞ, নাপাক,</div>
<div class="v" id="v3"><span class="vn">3</span> নির্মম, ক্ষমাহীন, অপবাদক, উচ্ছৃঙ্খল, নিষ্ঠুর, মঙ্গলের দুশমন,</div>
<div class="v" id="v4"><span class="vn">4</span> বিশ্বাসঘাতক, দুঃসাহসী, গর্বে স্ফীত এবং আল্লাহ্‌প্রিয় নয়, বরং বিলাসপ্রিয় হবে।</div>
<div class="v" id="v5"><span class="vn">5</span> লোকেরা ভক্তির অবয়ব-ধারী হবে, কিন্তু তার শক্তিকে অস্বীকার করবে; তুমি এরকম লোকদের কাছ থেকে দূরে থেকো।</div>
<div class="v" id="v6"><span class="vn">6</span> এদেরই মধ্যে এমন লোক আছে, যারা ছলনাপূর্বক বাড়িতে বাড়িতে প্রবেশ করে গুনাহে ভারাক্রান্ত ও নানা রকম অভিলাষে চালিত স্ত্রীলোকদের বন্দী করে ফেলে।</div>
<div class="v" id="v7"><span class="vn">7</span> তারা সব সময় সবকিছু শিখতে আগ্রহী বটে, তবুও সত্যের তত্ত্বজ্ঞান পর্যন্ত পৌঁছাতে পারে না।</div>
<div class="v" id="v8"><span class="vn">8</span> আর যান্নি ও যাম্ব্রি যেমন মূসার বিরুদ্ধে দাঁড়িয়েছিল, তেমনি এরা সত্যের বিরুদ্ধে দাঁড়ায়। এই লোকদের বিবেক নষ্ট হয়ে গেছে এবং তারা তাদের ঈমানের প্রমাণ দিতে অপারগ।</div>
<div class="v" id="v9"><span class="vn">9</span> কিন্তু এরা আর অগ্রসর হতে পারবে না; কারণ যেমন ওদেরও হয়েছিল, তেমনি এদের মূর্খতা সকলের কাছে স্পষ্ট হয়ে উঠবে।</div>
<div class="v" id="v10"><h2>হযরত তীমথিয়ের প্রতি নির্দেশ</h2><span class="vn">10</span> <span class="br-p"><br><br></span>কিন্তু তুমি আমার শিক্ষা, আচার ব্যবহার, সঙ্কল্প, ঈমান, ধৈর্য, মহব্বত, স্থিরতা ভাল করেই লক্ষ্য করেছ।</div>
<div class="v" id="v11"><span class="vn">11</span> এছাড়া, এণ্টিয়কে, ইকনিয়ে, লুস্ত্রায় আমার প্রতি যে সমস্ত নির্যাতন ও দুঃখভোগ ঘটেছে তাও তুমি লক্ষ্য করেছ; কত নির্যাতন আমি সহ্য করেছি! আর সেসব থেকে প্রভু আমাকে উদ্ধার করেছেন।</div>
<div class="v" id="v12"><span class="vn">12</span> আর যত লোক ভক্তিভাবে মসীহ্‌ ঈসাতে জীবন-যাপন করতে ইচ্ছা করে তাদের সকলের প্রতি নির্যাতন আসবে।</div>
<div class="v" id="v13"><span class="vn">13</span> কিন্তু দুষ্ট লোকেরা ও প্রবঞ্চকেরা পরের ভ্রান্তি জন্মিয়ে ও নিজেরা ভ্রান্ত হয়ে কুপথ থেকে অধিকতর কুপথে অগ্রসর হবে।</div>
<div class="v" id="v14"><span class="vn">14</span> কিন্তু তুমি যা যা শিখেছ ও নিশ্চিতভাবে বিশ্বাস করেছ তাতে স্থির থাক; তুমি তো জান কাদের কাছ থেকে তুমি শিখেছ।</div>
<div class="v" id="v15"><span class="vn">15</span> এছাড়া, তুমি শিশুকাল থেকে পাক-কিতাবগুলোর সঙ্গে পরিচিত; এই কিতাবগুলোই তোমাকে মসীহ্‌ ঈসা সম্বন্ধীয় ঈমান দ্বারা নাজাতের জন্য জ্ঞানবান করতে পারে।</div>
<div class="v" id="v16"><span class="vn">16</span> সমগ্র পাক-কিতাব আল্লাহ্‌র নিঃশ্বসিত এবং তা শিক্ষার, অনুযোগের, সংশোধনের, ধার্মিকতা সম্বন্ধীয় শাসনের জন্য উপকারী,</div>
<div class="v" id="v17"><span class="vn">17</span> যেন আল্লাহ্‌র লোক পরিপক্ক, সমস্ত সৎকর্মের জন্য সুসজ্জীভূত হয়।</div>
</div>
<!-- PARSED ABOVE; EDITING MAY BREAK PARSER -->
</body></html>