<html><head>
<meta http-equiv="Content-Type" content="text/html;charset=utf-8" />
<title>2Tim 4 &ndash; ষোড়শ খণ্ড : ২ তীমথিয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Tim', 4);">
<div id="navbar"><a href="../index.html">কিতাবুল মোকাদ্দস</a> &ndash; <b>ষোড়শ খণ্ড : ২ তীমথিয়</b> &ndash; <a href="2Tim_1.html">1</a> <a href="2Tim_2.html">2</a> <a href="2Tim_3.html">3</a> <b>4</b> </div><hr>
<h1>2Tim 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বন্দী হযরত পৌলের শেষ কথা</h2><span class="vn">1</span> <span class="br-p"><br><br></span>আমি আল্লাহ্‌র সাক্ষাতে এবং যিনি জীবিত ও মৃতদের বিচার করবেন সেই মসীহ্‌ ঈসার সাক্ষাতে, তাঁর ফিরে আসা ও তাঁর রাজ্যের দোহাই দিয়ে তোমাকে এই দৃঢ় হুকুম দিচ্ছি—</div>
<div class="v" id="v2"><span class="vn">2</span> তুমি কালাম তবলিগ কর, সময়ে হোক বা অসময়ে হোক কাজে নিয়োজিত থাক, সমপূর্ণ ধৈর্য সহকারে শিক্ষাদান-পূর্বক অনুযোগ কর, ভর্ৎসনা কর, চেতনা দাও।</div>
<div class="v" id="v3"><span class="vn">3</span> কেননা এমন সময় আসবে, যে সময় লোকেরা নিরাময় শিক্ষা সহ্য করবে না, কিন্তু নতুন কিছু শুনবার জন্য কান চুলকাবে আর নিজ নিজ অভিলাষ অনুসারে নিজেদের জন্য অনেক শিক্ষক জোগাড় করবে।</div>
<div class="v" id="v4"><span class="vn">4</span> তারা সত্য থেকে কান ফিরিয়ে রূপকথা শুনবার দিকে মনোযোগ দেবে।</div>
<div class="v" id="v5"><span class="vn">5</span> কিন্তু তুমি সমস্ত বিষয়ে মিতাচারী হও, দুঃখভোগ স্বীকার কর, সুসমাচার-তবলিগের কাজ কর, তোমার পরিচর্যা কাজ সম্পন্ন কর।</div>
<div class="v" id="v6"><span class="vn">6</span> <span class="br-p"><br><br></span>কেননা এখন আমাকে ঢালন-কোরবানীর মত ঢেলে দেওয়া হচ্ছে এবং আমার প্রস্থানের সময় উপস্থিত হয়েছে।</div>
<div class="v" id="v7"><span class="vn">7</span> আমি উত্তম যুদ্ধে প্রাণপণ করেছি, নিরূপিত পথের শেষ পর্যন্ত দৌড়েছি, ঈমান রক্ষা করেছি।</div>
<div class="v" id="v8"><span class="vn">8</span> এখন থেকে আমার জন্য ধার্মিকতার মুকুট তোলা রয়েছে যা প্রভু, সেই ধর্মময় বিচারকর্তা, সেদিন আমাকে দেবেন। কেবল আমাকে নয়, বরং যত লোক তাঁর ফিরে আসার জন্য ব্যাকুলভাবে আকাঙ্খা করছে তাদের সকলকেও দেবেন।</div>
<div class="v" id="v9"><h2>ব্যক্তিগত নির্দেশনা</h2><span class="vn">9</span> <span class="br-p"><br><br></span>তুমি শীঘ্র আমার কাছে আসতে চেষ্টা কর;</div>
<div class="v" id="v10"><span class="vn">10</span> কেননা দীমা এই বর্তমান যুগ ভালবাসাতে আমাকে ত্যাগ করেছে এবং থিষলনীকীতে গেছে; ক্রীষ্কেন্ত গালাতিয়াতে, তীত দাল্‌মাতিয়াতে গেছেন।</div>
<div class="v" id="v11"><span class="vn">11</span> একা লূক মাত্র আমার সঙ্গে আছেন। তুমি মার্ককে সঙ্গে করে নিয়ে এসো, কেননা আমার পরিচর্যা কাজে তিনি বড় উপকারী।</div>
<div class="v" id="v12"><span class="vn">12</span> আর তুখিককে আমি ইফিষে পাঠিয়েছি।</div>
<div class="v" id="v13"><span class="vn">13</span> ত্রোয়াতে কার্পের কাছে যে শালটি রেখে এসেছি, তুমি আসার সময়ে সেটি এবং কিতাবগুলো, বিশেষত গুটিয়ে-রাখা কিতাব কয়টি সঙ্গে করে এনো।</div>
<div class="v" id="v14"><span class="vn">14</span> যে আলেকজাণ্ডার কাঁসার কাজ করে সে আমার বিস্তর অপকার করেছে; প্রভু তার কাজের সমুচিত প্রতিফল তাকে দেবেন।</div>
<div class="v" id="v15"><span class="vn">15</span> তুমিও সেই ব্যক্তি থেকে সাবধান থেকো, কেননা সে আমাদের তবলিগ কাজের বিরুদ্ধে কোমর বেঁধে লেগেছিল।</div>
<div class="v" id="v16"><span class="vn">16</span> <span class="br-p"><br><br></span>আমার প্রথমবার আত্মপক্ষ সমর্থন কালে কেউ আমার পক্ষে উপস্থিত হয় নি। সকলে আমাকে পরিত্যাগ করে চলে গেছে; তা যেন তাদের বিরুদ্ধে গণনা করা না হয়।</div>
<div class="v" id="v17"><span class="vn">17</span> কিন্তু প্রভু আমার পাশে দাঁড়ালেন এবং আমাকে বলবান করলেন এবং এর ফলে আমার মধ্য দিয়ে তবলিগ কাজ সুসম্পন্ন হয়েছিল এবং অ-ইহুদী সবাই তা শুনতে পেয়েছিল। আর আমি সিংহের মুখ থেকে রক্ষা পেলাম।</div>
<div class="v" id="v18"><span class="vn">18</span> প্রভু আমাকে সমস্ত মন্দ কাজ থেকে রক্ষা করবেন এবং তাঁর বেহেশতী রাজ্যে উত্তীর্ণ করবেন। যুগপর্যায়ের যুগে যুগে তাঁর মহিমা হোক। আমিন।</div>
<div class="v" id="v19"><h2>শেষ কথা ও দোয়া</h2><span class="vn">19</span> <span class="br-p"><br><br></span>প্রিষ্কাকে ও আক্কিলাকে এবং অনীষিফরের পরিবারকে সালাম জানাও।</div>
<div class="v" id="v20"><span class="vn">20</span> ইরাস্ত করিন্থে রয়েছেন এবং ত্রফিম অসুস্থ হওয়াতে আমি তাঁকে মিলেটাস বন্দরে রেখে এসেছি।</div>
<div class="v" id="v21"><span class="vn">21</span> তুমি শীতকালের আগে আসতে চেষ্টা করো। ঊবুল, পুদেন্ত, লীন, ক্লৌদিয়া এবং সকল ভাইয়েরা তোমাকে সালাম জানাচ্ছেন।</div>
<div class="v" id="v22"><span class="vn">22</span> <span class="br-p"><br><br></span>প্রভু তোমার রূহের সহবর্তী হোন। রহমত তোমাদের সহবর্তী হোক।</div>
</div>
<!-- PARSED ABOVE; EDITING MAY BREAK PARSER -->
</body></html>