<html><head>
<meta http-equiv="Content-Type" content="text/html;charset=utf-8" />
<title>Acts 10 &ndash; পঞ্চম খণ্ড : প্রেরিত &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 10);">
<div id="navbar"><a href="../index.html">কিতাবুল মোকাদ্দস</a> &ndash; <b>পঞ্চম খণ্ড : প্রেরিত</b> &ndash; <a href="Acts_1.html">1</a> ... <a href="Acts_8.html">8</a> <a href="Acts_9.html">9</a> <b>10</b> <a href="Acts_11.html">11</a> <a href="Acts_12.html">12</a> ... <a href="Acts_28.html">28</a> </div><hr>
<h1>Acts 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত পিতর ও কর্ণীলিয়</h2><span class="vn">1</span> <span class="br-p"><br><br></span>সিজারিয়াতে কর্ণীলিয় নামে এক ব্যক্তি ছিলেন, তিনি ইতালীয় নামক সৈন্যদলের এক জন শতপতি।</div>
<div class="v" id="v2"><span class="vn">2</span> তিনি আল্লাহ্‌-ভক্ত ছিলেন এবং সমস্ত পরিবারের সঙ্গে আল্লাহ্‌কে ভয় করতেন। তিনি লোকদেরকে অনেক দান-খয়রাত করতেন এবং সব সময় আল্লাহ্‌র কাছে মুনাজাত করতেন।</div>
<div class="v" id="v3"><span class="vn">3</span> এক দিন অনুমান বিকাল তিন ঘটিকার সময়ে তিনি দর্শনে স্পষ্ট দেখলেন যে, আল্লাহ্‌র এক ফেরেশতা তার কাছে ভিতরে এসে বলছেন, কর্ণীলিয়।</div>
<div class="v" id="v4"><span class="vn">4</span> তখন তিনি তাঁর প্রতি এক দৃষ্টে চেয়ে ভয় পেয়ে বললেন, প্রভু, কি চান? ফেরেশতা তাঁকে বললেন, তোমার মুনাজাত ও তোমার দানগুলো স্মরণীয় হিসেবে ঊর্ধ্বে আল্লাহ্‌র সম্মুখে উপস্থিত হয়েছে।</div>
<div class="v" id="v5"><span class="vn">5</span> আর এখন তুমি যাফোতে লোক পাঠিয়ে শিমোন, যাকে পিতর বলে, তাকে ডেকে আন;</div>
<div class="v" id="v6"><span class="vn">6</span> সে শিমোন নামে এক জন চর্মকারের বাড়িতে অবস্থিতি করছে, তার বাড়ি সমুদ্রের ধারে।</div>
<div class="v" id="v7"><span class="vn">7</span> কর্ণীলিয়ের সঙ্গে যে ফেরেশতা কথা বললেন, তিনি চলে গেলে পর কর্ণীলিয় বাড়ির ভৃত্যদের মধ্যে দুই জনকে এবং যারা সব সময় তাঁর সেবা করতো, তাদের মধ্য থেকে এক জন আল্লাহ্‌-ভক্ত সেনাকে ডাকলেন,</div>
<div class="v" id="v8"><span class="vn">8</span> আর তাদেরকে সমস্ত কথা বলে যাফোতে পাঠিয়ে দিলেন।</div>
<div class="v" id="v9"><span class="vn">9</span> <span class="br-p"><br><br></span>পরদিন তারা পথে যেতে যেতে যখন নগরের কাছে উপস্থিত হল, তখন পিতর অনুমান বেলা দুপুর সময় মুনাজাত করার জন্য ছাদের উপরে উঠলেন।</div>
<div class="v" id="v10"><span class="vn">10</span> তখন তাঁর খুব খিদে পেয়েছিল, তাঁর আহার করার ইচ্ছা হল; কিন্তু লোকেরা খাদ্য প্রস্তুত করছে, এমন সময়ে তিনি তন্দ্রার মত অবস্থায় ছিলেন।</div>
<div class="v" id="v11"><span class="vn">11</span> আর দেখলেন, আসমান খুলে গেছে এবং একখানা বড় চাদরের মত কোন পাত্র নেমে আসছে, তা চারকোণে ধরে দুনিয়াতে নামিয়ে দেওয়া হচ্ছে;</div>
<div class="v" id="v12"><span class="vn">12</span> আর তার মধ্যে দুনিয়ার সব রকমের চতুস্পদ ও সরীসৃপ এবং আসমানের পাখি আছে।</div>
<div class="v" id="v13"><span class="vn">13</span> পরে তাঁর প্রতি এই বাণী হল, উঠ, পিতর, মেরে ভোজন কর।</div>
<div class="v" id="v14"><span class="vn">14</span> কিন্তু পিতর বললেন, প্রভু, এমন না হোক; আমি কখনও কোন নাপাক কিংবা নাপাক দ্রব্য ভোজন করি নি।</div>
<div class="v" id="v15"><span class="vn">15</span> তখন দ্বিতীয় বার তাঁর প্রতি এই বাণী হল, আল্লাহ্‌ যা পাক-পবিত্র করেছেন, তুমি তা নাপাক বলো না।</div>
<div class="v" id="v16"><span class="vn">16</span> এরকম তিনবার হল, পরে তৎক্ষণাৎ ঐ পাত্র আসমানে তুলে নেওয়া হল।</div>
<div class="v" id="v17"><span class="vn">17</span> <span class="br-p"><br><br></span>পিতর সেই যে দর্শন পেয়েছিলেন, তার কি অর্থ হতে পারে, এই বিষয়ে মনে মনে চিন্তা করছিলেন, ইতোমধ্যে দেখ, কর্ণীলিয়ের প্রেরিত লোকেরা শিমোনের বাড়ির খোঁজ করে ফটক দুয়ারে এসে দাঁড়াল,</div>
<div class="v" id="v18"><span class="vn">18</span> আর ডেকে জিজ্ঞাসা করলো, শিমোন যাঁকে পিতর বলে, তিনি কি এখানে থাকেন?</div>
<div class="v" id="v19"><span class="vn">19</span> পিতর সেই দর্শনের বিষয়ে ভাবছেন, এমন সময়ে পাক-রূহ্‌ বললেন, দেখ, তিন জন লোক তোমার খোঁজ করছে।</div>
<div class="v" id="v20"><span class="vn">20</span> কিন্তু তুমি উঠে নিচে যাও, তাদের সঙ্গে গমন কর, কিছুমাত্র সন্দেহ করো না, কারণ আমিই তাদেরকে প্রেরণ করেছি।</div>
<div class="v" id="v21"><span class="vn">21</span> তখন পিতর সেই লোকদের কাছে নেমে গিয়ে বললেন, দেখ, তোমরা যার খোঁজ করছো, আমি সেই ব্যক্তি; তোমরা কি জন্য এসেছ?</div>
<div class="v" id="v22"><span class="vn">22</span> তারা বললো, শতপতি কর্ণীলিয়, এক জন ধার্মিক লোক, যিনি আল্লাহ্‌কে ভয় করেন এবং সমস্ত ইহুদী জাতির মধ্যে যাঁর সুখ্যাতি আছে। তিনি পবিত্র ফেরেশতার দ্বারা হুকুম পেয়েছেন, যেন আপনাকে ডেকে নিজের বাড়িতে এনে আপনার নিজের মুখের কথা শুনেন।</div>
<div class="v" id="v23"><span class="vn">23</span> তখন পিতর তাদেরকে ভিতরে ডেকে এনে নিয়ে তাদের মেহমানদারী করলেন। <span class="br-p"><br><br></span>পরদিন উঠে তিনি তাদের সঙ্গে চললেন, আর যাফো-নিবাসী ভাইদের মধ্যে কয়েকজনও তাঁর সঙ্গে গমন করলেন।</div>
<div class="v" id="v24"><span class="vn">24</span> পরদিন তাঁরা সিজারিয়াতে প্রবেশ করলেন; তখন কর্ণীলিয় তাঁর জ্ঞাতিদেরকে ও আত্মীয় বন্ধুদেরকে ডেকে একত্র করে তাঁদের অপেক্ষা করছিলেন।</div>
<div class="v" id="v25"><span class="vn">25</span> পরে পিতর যখন প্রবেশ করলেন, তখন কর্ণীলিয় তাঁর সঙ্গে দেখা করে তাঁর পায়ে পড়ে সেজ্‌দা করলেন।</div>
<div class="v" id="v26"><span class="vn">26</span> কিন্তু পিতর তাঁকে উঠালেন, বললেন, উঠুন; আমি নিজেও তো এক জন মানুষ।</div>
<div class="v" id="v27"><span class="vn">27</span> পরে তিনি আলাপ করতে করতে প্রবেশ করে দেখলেন, অনেক লোক সমাগত হয়েছে।</div>
<div class="v" id="v28"><span class="vn">28</span> তখন তিনি তাদেরকে বললেন, আপনারা তো জানেন, ইহুদী নয় এমন কোন লোকের সঙ্গে যোগ দেওয়া কিংবা তার কাছে আসা ইহুদী লোকের পক্ষে আইনসম্মত নয়; কিন্তু আমাকে আল্লাহ্‌ দেখিয়ে দিয়েছেন যে, কোন মানুষকে নাপাক কিংবা অপবিত্র বলা উচিত নয়।</div>
<div class="v" id="v29"><span class="vn">29</span> এজন্য আমাকে ডেকে পাঠান হলে আমি কোন আপত্তি না করে এসেছি; এখন জিজ্ঞাসা করি, আপনারা কি কারণে আমাকে ডেকে পাঠিয়েছেন?</div>
<div class="v" id="v30"><span class="vn">30</span> <span class="br-p"><br><br></span>তখন কর্ণীলিয় বললেন, আজ চার দিন হল, আমি এই সময়ে বিকাল তিনটার সময়ে নিজের বাড়িতে মুনাজাত করছিলাম, এমন সময়ে, দেখুন, উজ্জ্বল পোশাক পরা এক জন পুরুষ আমার সম্মুখে দাঁড়ালেন;</div>
<div class="v" id="v31"><span class="vn">31</span> তিনি বললেন, ‘কর্ণীলিয়, তোমার মুনাজাত গ্রাহ্য হয়েছে এবং তোমার দানগুলো আল্লাহ্‌র সাক্ষাতে স্মরণ করা হয়েছে।</div>
<div class="v" id="v32"><span class="vn">32</span> অতএব যাফোতে লোক পাঠিয়ে শিমোন, যাকে পিতর বলে, তাকে ডেকে আন; সে সমুদ্রের ধারে শিমোন চর্মকারের বাড়িতে আছেন।’</div>
<div class="v" id="v33"><span class="vn">33</span> এজন্য আমি অবিলম্বে আপনার কাছে লোক পাঠিয়ে দিলাম; আপনি এসেছেন, ভালই করেছেন। অতএব এখন আমরা সকলে আল্লাহ্‌র সাক্ষাতে উপস্থিত আছি; প্রভু আপনাকে যেসব হুকুম করেছেন তা সবই শুনব।</div>
<div class="v" id="v34"><h2>অ-ইহুদীরা সুসমাচার শুনতে পেল</h2><span class="vn">34</span> <span class="br-p"><br><br></span>তখন পিতর মুখ খুলে বললেন, আমি সত্যিই বুঝলাম, আল্লাহ্‌ মুখাপেক্ষা করেন না;</div>
<div class="v" id="v35"><span class="vn">35</span> কিন্তু প্রত্যেক জাতির মধ্যে যে কেউ তাঁকে ভক্তিপূর্ণ ভয় করে ও সঠিক কাজ করে, সে তাঁর গ্রাহ্য হয়।</div>
<div class="v" id="v36"><span class="vn">36</span> আপনারা তো জানেন যে, তিনি বনি-ইসরাইলদের কাছে একটি খবর প্রেরণ করেছেন; ঈসা মসীহ্‌ দ্বারা শান্তি তবলিগ করেছেন; তিনিই সকলের প্রভু।</div>
<div class="v" id="v37"><span class="vn">37</span> ইয়াহিয়া কর্তৃক তবলিগকৃত বাপ্তিস্মর পর গালীল থেকে আরম্ভ হয়ে সেই খবর সমুদয় এহুদিয়াতে ছড়িয়ে গেল।</div>
<div class="v" id="v38"><span class="vn">38</span> আপনারা তো এও জানেন যে, আল্লাহ্‌ নাসরতীয় ঈসাকে কিভাবে পাক-রূহে ও পরাক্রমে অভিষেক করেছিলেন; তিনি ভাল কাজ করে বেড়াতেন এবং শয়তানের দ্বারা কষ্ট পাওয়া সমস্ত লোককে সুস্থ করতেন; কারণ আল্লাহ্‌ তাঁর সহবর্তী ছিলেন।</div>
<div class="v" id="v39"><span class="vn">39</span> আর তিনি ইহুদীদের জনপদে ও জেরুশালেমে যা যা করেছেন, আমরা সেই সবের সাক্ষী। লোকেরা তাঁকে ক্রুশে টাঙ্গিয়ে হত্যা করেছিল।</div>
<div class="v" id="v40"><span class="vn">40</span> কিন্তু আল্লাহ্‌ তাঁকে তৃতীয় দিনে উঠালেন এবং প্রত্যক্ষ হতে দিলেন;</div>
<div class="v" id="v41"><span class="vn">41</span> সমস্ত লোকের প্রত্যক্ষ, এমন নয়, কিন্তু আগে আল্লাহ্‌ কর্তৃক নিযুক্ত সাক্ষীদের, অর্থাৎ আমাদের প্রত্যক্ষ হতে দিলেন, আর আমরা মৃতদের মধ্য থেকে তাঁর পুনরুত্থান হলে পর তাঁর সঙ্গে ভোজন পান করেছি।</div>
<div class="v" id="v42"><span class="vn">42</span> আর তিনি হুকুম করলেন, যেন আমরা লোকদের কাছে তবলিগ করি ও সাক্ষ্য দিই যে, তাঁকেই আল্লাহ্‌ জীবিত ও মৃত লোকদের বিচারকর্তা নিযুক্ত করেছেন।</div>
<div class="v" id="v43"><span class="vn">43</span> তাঁর পক্ষে নবীরা সকলে এই সাক্ষ্য দিয়েছেন, যে কেউ তাঁতে ঈমান আনে, সে তাঁর নামের গুণে গুনাহের মাফ পায়।</div>
<div class="v" id="v44"><h2>অ-ইহুদীদের উপর পাক-রূহ্‌র অবতরণ</h2><span class="vn">44</span> <span class="br-p"><br><br></span>পিতর এই কথা বলছেন, এমন সময়ে যত লোক কালাম শুনছিল, সকলের উপরে পাক-রূহ্‌ নেমে আসলেন।</div>
<div class="v" id="v45"><span class="vn">45</span> তখন পিতরের সঙ্গে আগত খৎনাপ্রাপ্ত ঈমানদার লোকেরা আশ্চর্য হয়ে গেলেন, কারণ অ-ইহুদীদের উপরেও পাক-রূহ্‌রূপ দানের সেচন হল;</div>
<div class="v" id="v46"><span class="vn">46</span> কেননা তাঁরা ওদেরকে নানা ভাষায় কথা বলতে ও আল্লাহ্‌র মহিমা ঘোষণা করতে শুনলেন।</div>
<div class="v" id="v47"><span class="vn">47</span> তখন পিতর জবাবে বললেন, এই যে লোকেরা আমাদেরই মত পাক-রূহ্‌ পেয়েছেন, পানিতে বাপ্তিস্ম গ্রহণ করতে কি কোন লোক এঁদের বাধা দিতে পারে?</div>
<div class="v" id="v48"><span class="vn">48</span> পরে তিনি ঈসা মসীহের নামে তাঁদেরকে বাপ্তিস্ম দেবার হুকুম দিলেন। তখন তারা কয়েক দিন থাকতে তাঁকে ফরিয়াদ জানালেন।</div>
</div>
<!-- PARSED ABOVE; EDITING MAY BREAK PARSER -->
</body></html>