<html><head>
<meta http-equiv="Content-Type" content="text/html;charset=utf-8" />
<title>Acts 15 &ndash; পঞ্চম খণ্ড : প্রেরিত &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 15);">
<div id="navbar"><a href="../index.html">কিতাবুল মোকাদ্দস</a> &ndash; <b>পঞ্চম খণ্ড : প্রেরিত</b> &ndash; <a href="Acts_1.html">1</a> ... <a href="Acts_13.html">13</a> <a href="Acts_14.html">14</a> <b>15</b> <a href="Acts_16.html">16</a> <a href="Acts_17.html">17</a> ... <a href="Acts_28.html">28</a> </div><hr>
<h1>Acts 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেমে প্রেরিতদের সভা</h2><span class="vn">1</span> <span class="br-p"><br><br></span>পরে এহুদিয়া থেকে কয়েক জন লোক এসে ভাইদেরকে শিক্ষা দিতে লাগল যে, তোমরা যদি মূসার শরীয়ত অনুসারে নিজদেরকে সুন্নত না করাও, তবে নাজাত পেতে পারবে না।</div>
<div class="v" id="v2"><span class="vn">2</span> আর তাদের সঙ্গে পৌলের ও বার্নাবাসের অনেক বাকযুদ্ধ ও বাদানুবাদ হলে পর ভাইয়েরা স্থির করলেন, সেই তর্কের মীমাংসা করার জন্য পৌল ও বার্নাবাস এবং তাঁদের মধ্যে আরও কয়েক জন, জেরুশালেমে প্রেরিতদের ও প্রাচীনদের কাছে যাবেন।</div>
<div class="v" id="v3"><span class="vn">3</span> অতএব মণ্ডলী তাদেরকে যাবার ব্যবস্থা করে দিল। তাঁরা ফিনিশিয়া ও সামেরিয়া দেশ দিয়ে গমন করতে করতে অ-ইহুদীরা কিভাবে ঈমান আনছে সেই বিষয় বর্ণনা করলেন এবং সকল ভাইদের পরমানন্দ জন্মালেন।</div>
<div class="v" id="v4"><span class="vn">4</span> পরে তাঁরা জেরুশালেমে উপস্থিত হলে পর মণ্ডলী, প্রেরিতেরা ও প্রাচীনবর্গরা তাঁদের গ্রহণ করলেন এবং আল্লাহ্‌ তাঁদের সঙ্গে সঙ্গে থেকে যেসব কাজ করেছিলেন, তাঁরা সেসবই বর্ণনা করলেন।</div>
<div class="v" id="v5"><span class="vn">5</span> কিন্তু ফরীশী দলের কয়েক জন ঈমানদার উঠে বলতে লাগল, সেই লোকদের খৎনা করা এবং মূসার শরীয়ত পালনের হুকুম দেওয়া আবশ্যক।</div>
<div class="v" id="v6"><span class="vn">6</span> <span class="br-p"><br><br></span>পরে এই বিষয়ে আলোচনা করার জন্য প্রেরিতেরা ও প্রাচীনবর্গরা সমবেত হলেন।</div>
<div class="v" id="v7"><span class="vn">7</span> আর অনেক বাদানুবাদ হলে পিতর উঠে তাঁদেরকে বললেন— ‘হে ভাইয়েরা, তোমরা জান, এর অনেক দিন আগে আল্লাহ্‌ তোমাদের মধ্যে আমাকে মনোনীত করেছিলেন, যেন আমার মুখে অ-ইহুদীরা সুসমাচারের কালাম শুনে ঈমান আনে।</div>
<div class="v" id="v8"><span class="vn">8</span> আর আল্লাহ্‌, যিনি অন্তঃকরণ জানেন, তিনি তাদের পক্ষে সাক্ষ্য দিয়েছেন, আমাদেরকে যেমন, তেমনি তাদেরকেও পাক-রূহ্‌ দান করেছেন;</div>
<div class="v" id="v9"><span class="vn">9</span> এবং আমাদের ও তাদের মধ্যে কোন পার্থক্য রাখেন নি, ঈমান দ্বারাই তাদের অন্তর পাক-পবিত্র করেছেন।</div>
<div class="v" id="v10"><span class="vn">10</span> অতএব এখন তোমরা কেন আল্লাহ্‌কে পরীক্ষা করছো, সাহাবীদের কাঁধে সেই জোয়াল দিচ্ছ, যার ভার না আমাদের পূর্বপুরুষেরা, না আমরা বহন করতে সমর্থ হয়েছি?</div>
<div class="v" id="v11"><span class="vn">11</span> কিন্তু আমরা বিশ্বাস করি, ওরা যেমন, আমরাও তেমনি প্রভু ঈসার রহমত দ্বারাই নাজাত পাব।’</div>
<div class="v" id="v12"><span class="vn">12</span> <span class="br-p"><br><br></span>তখন সমস্ত লোক নীরব হয়ে রইলো; আর বার্নাবাসের ও পৌলের দ্বারা অ-ইহুদীদের মধ্যে আল্লাহ্‌ কি কি চিহ্ন-কাজ ও অদ্ভুত লক্ষণ সাধন করেছেন, তা তাঁদের কাছেই শুনতে লাগল।</div>
<div class="v" id="v13"><span class="vn">13</span> তাঁদের কথা শেষ হলে পর ইয়াকুব জবাবে বললেন, ‘হে ভাইয়েরা, আমার কথা শোন।</div>
<div class="v" id="v14"><span class="vn">14</span> আল্লাহ্‌ তাঁর নামের জন্য অ-ইহুদীদের মধ্য থেকে এক দল লোক গ্রহণ করবার জন্য কিভাবে প্রথমে তাদের তত্ত্ব নিয়েছিলেন তা শিমোন বর্ণনা করেছেন।</div>
<div class="v" id="v15"><span class="vn">15</span> আর নবীদের কালাম তার সঙ্গে মিলে, যেমন লেখা আছে,</div>
<div class="v" id="v16"><span class="vn">16</span> <span class="br-p"><br><br></span>“এর পরে আমি ফিরে আসবো, <span class="br-p"><br><br></span>দাউদের পড়ে যাওয়া কুটির পুনরায় গাঁথব, <span class="br-p"><br><br></span>তার ধ্বংসস্থানগুলো পুনরায় গাঁথব, <span class="br-p"><br><br></span>আর তা পুনরায় স্থাপন করবো;</div>
<div class="v" id="v17"><span class="vn">17</span> <span class="br-p"><br><br></span>যেন অবশিষ্ট লোকেরা প্রভুর খোঁজ করে, <span class="br-p"><br><br></span>আর যে জাতিদের উপরে আমার নাম কীর্তিত হয়েছে, <span class="br-p"><br><br></span>তারা সকলেও করে, প্রভু এই কথা বলেন,</div>
<div class="v" id="v18"><span class="vn">18</span> <span class="br-p"><br><br></span>তিনি অনেক কাল আগে থেকেই এসব বিষয় জানিয়ে দেন।”</div>
<div class="v" id="v19"><span class="vn">19</span> <span class="br-p"><br><br></span>অতএব আমার বিচার এই, অ-ইহুদীদের মধ্যে যারা আল্লাহ্‌র প্রতি ফিরে, তাদেরকে আমরা কষ্ট দেব না, কেবল তাদেরকে লিখে পাঠাব,</div>
<div class="v" id="v20"><span class="vn">20</span> যেন তারা মূর্তি সংক্রান্ত নাপাকীতা, জেনা, গলা টিপে মারা প্রাণীর গোশ্‌ত এবং রক্ত, এসব থেকে পৃথক থাকে।</div>
<div class="v" id="v21"><span class="vn">21</span> কেননা প্রতি নগরে অতি পূর্বকাল থেকে মূসার এমন লোক আছে, যারা তাঁকে তবলিগ করে, প্রতি বিশ্রামবারে মজলিস-খানায় মজলিস-খানায় তাঁর কিতাব পাঠ করা হচ্ছে।’</div>
<div class="v" id="v22"><h2>অ-ইহুদী ঈমানদারদের কাছে লেখা পত্র</h2><span class="vn">22</span> <span class="br-p"><br><br></span>তখন প্রেরিতেরা ও প্রাচীনবর্গরা সমস্ত মণ্ডলীর সহযোগে, নিজেদের মধ্যে থেকে মনোনীত কোন কোন লোককে, অর্থাৎ বার্শব্বা নামে আখ্যাত এহুদা এবং সীল, ভাইদের মধ্যে অগ্রগণ্য এই দু’জনকে পৌল ও বার্নাবাসের সঙ্গে এণ্টিয়কে পাঠাতে ভাল মনে করলেন;</div>
<div class="v" id="v23"><span class="vn">23</span> এবং তাঁদের হাতে এরকম পত্র লিখে পাঠালেন— এণ্টিয়ক, সিরিয়া ও কিলিকিয়া-নিবাসী ভাইদের কাছে প্রেরিতদের ও প্রাচীনদের, অর্থাৎ তোমাদের ভাইদের মঙ্গলবাদ।</div>
<div class="v" id="v24"><span class="vn">24</span> আমরা শুনতে পেয়েছি যে, আমরা যাদেরকে কোন হুকুম দিই নি, এমন কয়েক ব্যক্তি আমাদের মধ্য থেকে গিয়ে নানা কথা বলে তোমাদের প্রাণ অস্থির করে তোমাদেরকে কষ্ট দিয়েছে।</div>
<div class="v" id="v25"><span class="vn">25</span> এজন্য আমরা একমত হয়ে কয়েক জনকে মনোনীত করে তাদেরকে আমাদের প্রিয় বার্নাবাস ও পৌলের সঙ্গে তোমাদের কাছে পাঠাতে ভাল মনে করলাম।</div>
<div class="v" id="v26"><span class="vn">26</span> বার্নাবাস ও পৌল আমাদের প্রভু ঈসার মসীহের নামের জন্য প্রাণপণ করেছেন।</div>
<div class="v" id="v27"><span class="vn">27</span> অতএব এহুদা ও সীলকে প্রেরণ করলাম, এঁরা মুখেও তোমাদেরকে সেসব বিষয় জানাবেন।</div>
<div class="v" id="v28"><span class="vn">28</span> কারণ পাক-রূহের এবং আমাদের এই বিষয় ভাল মনে হল, যেন এই কয়েকটি প্রয়োজনীয় বিষয় ছাড়া তোমাদের উপরে আর কোন ভার না দিই।</div>
<div class="v" id="v29"><span class="vn">29</span> ফলে মূর্তির প্রসাদ এবং রক্ত ও গলা টিপে মারা প্রাণীর গোশ্‌ত খাওয়া ও জেনা থেকে পৃথক থাকা তোমাদের উচিত; এসব থেকে নিজেদের সযত্নে রক্ষা করলে তোমাদের কুশল হবে। তোমাদের মঙ্গল হোক।’</div>
<div class="v" id="v30"><span class="vn">30</span> <span class="br-p"><br><br></span>তখন তারা বিদায় হয়ে এণ্টিয়কে আসলেন এবং লোকদেরকে একত্র করে পত্রখানি দিলেন।</div>
<div class="v" id="v31"><span class="vn">31</span> তা পাঠ করে তারা সেই আশ্বাসের কথায় আনন্দিত হল।</div>
<div class="v" id="v32"><span class="vn">32</span> আর এহুদা ও সীল নিজেরাও নবী ছিলেন বলে অনেক কথা দ্বারা ভাইদেরকে উৎসাহ দিলেন ও ঈমানে শক্তিশালী করে তুললেন।</div>
<div class="v" id="v33"><span class="vn">33</span> তাঁরা সেই স্থানে কিছু কাল যাপন করার পর যাঁরা তাঁদেরকে পাঠিয়েছিলেন,</div>
<div class="v" id="v34"><span class="vn">34</span> তাঁদের কাছে ফিরে যাবার জন্য ভাইয়েরা তাঁদের শান্তিতে বিদায় দিলেন।</div>
<div class="v" id="v35"><span class="vn">35</span> কিন্তু পৌল ও বার্নাবাস এণ্টিয়কে অবস্থিতি করলেন, তাঁরা অন্যান্য অনেক লোকের সঙ্গে প্রভুর কালাম নিয়ে শিক্ষা দিতেন ও সুসমাচার তবলিগ করতেন।</div>
<div class="v" id="v36"><h2>হযরত পৌল ও হযরত বার্নাবাসের পৃথক হওয়া</h2><span class="vn">36</span> <span class="br-p"><br><br></span>কয়েক দিন পরে পৌল বার্নাবাসকে বললেন, চল, আমরা যেসব নগরে প্রভুর কালাম তবলিগ করেছিলাম, সেসব নগরে এখন ফিরে গিয়ে ভাইদের তত্ত্বাবধান করি, দেখি, তারা কেমন আছে।</div>
<div class="v" id="v37"><span class="vn">37</span> আর বার্নাবাস চাইলেন, ইউহোন্না যাঁকে মার্ক বলে, তাঁকেও সঙ্গে নিয়ে যাবেন;</div>
<div class="v" id="v38"><span class="vn">38</span> কিন্তু পৌল মনে করলেন, যে ব্যক্তি পাম্ফুলিয়াতে তাঁদেরকে ছেড়ে গিয়েছিল, তাঁদের সঙ্গে কাজে যান নি, এমন লোককে সঙ্গে করে নেওয়া উচিত নয়।</div>
<div class="v" id="v39"><span class="vn">39</span> এতে এমন মতবিরোধ হল যে, তাঁরা পরস্পর পৃথক হলেন; বার্নাবাস মার্ককে সঙ্গে করে জাহাজে সাইপ্রাস দ্বীপে গমন করলেন;</div>
<div class="v" id="v40"><span class="vn">40</span> কিন্তু পৌল শীলকে মনোনীত করলেন, ঈমানদার ভাইয়েরা প্রভুর রহমতের হাতে তাঁদের তুলে দিলে তাঁরা প্রস্থান করলেন।</div>
<div class="v" id="v41"><span class="vn">41</span> আর তিনি সিরিয়া ও কিলিকিয়া দিয়ে গমন করতে করতে মণ্ডলীগুলোকে শক্তিশালী করে তুললেন।</div>
</div>
<!-- PARSED ABOVE; EDITING MAY BREAK PARSER -->
</body></html>