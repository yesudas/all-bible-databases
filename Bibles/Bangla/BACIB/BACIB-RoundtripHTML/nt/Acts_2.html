<html><head>
<meta http-equiv="Content-Type" content="text/html;charset=utf-8" />
<title>Acts 2 &ndash; পঞ্চম খণ্ড : প্রেরিত &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 2);">
<div id="navbar"><a href="../index.html">কিতাবুল মোকাদ্দস</a> &ndash; <b>পঞ্চম খণ্ড : প্রেরিত</b> &ndash; <a href="Acts_1.html">1</a> <b>2</b> <a href="Acts_3.html">3</a> <a href="Acts_4.html">4</a> ... <a href="Acts_28.html">28</a> </div><hr>
<h1>Acts 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পঞ্চাশত্তমীর দিনে পাক-রূহের অবতরণ</h2><span class="vn">1</span> <span class="br-p"><br><br></span>পরে পঞ্চাশত্তমীর দিন উপস্থিত হলে তাঁরা সকলে এক স্থানে সমবেত হলেন।</div>
<div class="v" id="v2"><span class="vn">2</span> তখন হঠাৎ আসমান থেকে প্রচণ্ড বায়ুর বেগের শব্দের মত একটা আওয়াজ আসল এবং যে গৃহে তাঁরা বসেছিলেন, সেই আওয়াজে গৃহটি পূর্ণ হয়ে গেল।</div>
<div class="v" id="v3"><span class="vn">3</span> এমন সময়ে তাঁরা দেখতে পেলেন আগুনের জিহ্বার মত অনেক জিহ্বা অংশ অংশ হয়ে পড়ছে এবং সেই জিহ্বাগুলো এসে তাঁদের প্রত্যেক জনের উপরে বসলো।</div>
<div class="v" id="v4"><span class="vn">4</span> তাতে তাঁরা সকলে পাক-রূহে পরিপূর্ণ হলেন এবং রূহ্‌ তাঁদেরকে যেরকম কথা বলার শক্তি দান করলেন, সেই অনুসারে তাঁরা ভিন্ন ভিন্ন ভাষায় কথা বলতে লাগলেন।</div>
<div class="v" id="v5"><span class="vn">5</span> <span class="br-p"><br><br></span>সেই সময়ে আসমানের নিচের সমস্ত দেশ থেকে আগত বহু ভক্ত ইহুদীরা এসে জেরুশালেমে বাস করছিল।</div>
<div class="v" id="v6"><span class="vn">6</span> আর তাদের অনেক লোক সেই ধ্বনি শুনে সমাগত হল এবং তারা হতবুদ্ধি হয়ে পড়ল, কারণ প্রত্যেক জন তাদের নিজ নিজ ভাষায় তাঁদেরকে কথা বলতে শুনছিল।</div>
<div class="v" id="v7"><span class="vn">7</span> তখন সকলে ভীষণ আশ্চর্য ও চমৎকৃত হয়ে বলতে লাগল, দেখ, এই যে লোকেরা কথা বলছে, এরা সকলে কি গালীলীয় নয়?</div>
<div class="v" id="v8"><span class="vn">8</span> তবে আমরা কেমন করে প্রত্যেকে নিজ নিজ মাতৃভাষায় কথা শুনছি?</div>
<div class="v" id="v9"><span class="vn">9</span> পার্থীয়, মাদীয় ও ইলামীয় লোক এবং মেসোপটেমিয়া, এহুদিয়া ও কাপ্পাদকিয়া, পন্ত ও এশিয়া, ফরুগিয়া ও পাম্ফুলিয়া,</div>
<div class="v" id="v10"><span class="vn">10</span> মিসর এবং লিবিয়া দেশস্থ কুরীণীর নিকটবর্তী অঞ্চল-নিবাসী এবং প্রবাসকারী রোমীয় ইহুদী ও ইহুদী-ধর্মাবলম্বী অ-ইহুদী লোকেরা এবং ক্রীটীয় ও আরবীয় লোক যে আমরা,</div>
<div class="v" id="v11"><span class="vn">11</span> আমাদের নিজ নিজ ভাষায় ওদেরকে আল্লাহ্‌র মহৎ মহৎ কাজের কথা বলতে শুনছি।</div>
<div class="v" id="v12"><span class="vn">12</span> এভাবে তারা সকলে চমৎকৃত হল ও হতবুদ্ধি হয়ে পরস্পর বলতে লাগল, এর অর্থ কি?</div>
<div class="v" id="v13"><span class="vn">13</span> অন্য লোকেরা পরিহাস করে বললো, ওরা মিষ্ট আঙ্গুর-রসে মাতাল হয়েছে।</div>
<div class="v" id="v14"><h2>হযরত পিতরের তবলিগ</h2><span class="vn">14</span> <span class="br-p"><br><br></span>কিন্তু পিতর এগার জনের সঙ্গে দাঁড়িয়ে উচ্চৈঃস্বরে তাদের কাছে বক্তৃতা করে বললেন, হে ইহুদী লোকেরা, হে জেরুশালেম-নিবাসী সকলে, তোমরা এই কথা জেনে রাখ এবং আমার কথা শুন।</div>
<div class="v" id="v15"><span class="vn">15</span> কেননা তোমরা যে অনুমান করছো, এরা মাতাল, তা নয়, কারণ এখন তো সকাল নয় ঘটিকা মাত্র।</div>
<div class="v" id="v16"><span class="vn">16</span> কিন্তু এটি সেই ঘটনা, যার কথা যোয়েল নবীর মধ্য দিয়ে বলা হয়েছে,</div>
<div class="v" id="v17"><span class="vn">17</span> <span class="br-p"><br><br></span>“শেষ কালে এরকম হবে, এই কথা আল্লাহ্‌ বলছেন, <span class="br-p"><br><br></span>আমি মানুষের উপরে আমার রূহ্‌ সেচন করবো; <span class="br-p"><br><br></span>তাতে তোমাদের পুত্ররা ও তোমাদের কন্যারা ভবিষ্যদ্বাণী বলবে, <span class="br-p"><br><br></span>আর তোমাদের যুবকেরা দর্শন পাবে, <span class="br-p"><br><br></span>এবং তোমাদের প্রাচীনেরা স্বপ্ন দেখবে।</div>
<div class="v" id="v18"><span class="vn">18</span> <span class="br-p"><br><br></span>আবার আমার গোলামদের উপরে <span class="br-p"><br><br></span>এবং আমার বাঁদীদের উপরে সেই সময়ে আমি আমার রূহ্‌ সেচন করবো, <span class="br-p"><br><br></span>আর তারা ভবিষ্যদ্বাণী বলবে।</div>
<div class="v" id="v19"><span class="vn">19</span> <span class="br-p"><br><br></span>আমি উপরে আসমানে নানা অদ্ভুত লক্ষণ <span class="br-p"><br><br></span>এবং নিচে দুনিয়াতে নানা চিহ্ন রক্ত, আগুন ও ধোঁয়া দেখাবো।</div>
<div class="v" id="v20"><span class="vn">20</span> <span class="br-p"><br><br></span>প্রভুর সেই মহৎ ও প্রসিদ্ধ দিনের আগমনের আগে <span class="br-p"><br><br></span>সূর্য অন্ধকার হয়ে যাবে, চন্দ্র রক্ত হয়ে যাবে;</div>
<div class="v" id="v21"><span class="vn">21</span> <span class="br-p"><br><br></span>আর এরকম হবে, যে কেউ প্রভুর নামে ডাকবে, <span class="br-p"><br><br></span>সেই নাজাত পাবে।”</div>
<div class="v" id="v22"><span class="vn">22</span> <span class="br-p"><br><br></span>হে ইসরাইল লোকেরা, এসব কথা শোন। নাসরতীয় ঈসা কুদরতি-কাজ, অদ্ভুত লক্ষণ ও চিহ্নগুলো দ্বারা তোমাদের কাছে আল্লাহ্‌-কর্তৃক প্রমাণিত মানুষ; তাঁরই দ্বারা আল্লাহ্‌ তোমাদের মধ্যে ঐ সমস্ত কাজ করেছেন, যা তোমরা নিজেরাই জান।</div>
<div class="v" id="v23"><span class="vn">23</span> সেই ব্যক্তিকে আল্লাহ্‌ তাঁর নিরূপিত মন্ত্রণা ও পূর্বজ্ঞান অনুসারে তোমাদের হাতে দিলে তোমরা তাঁকে অধর্মীদের দ্বারা ক্রুশে দিয়ে হত্যা করেছিলে।</div>
<div class="v" id="v24"><span class="vn">24</span> কিন্তু আল্লাহ্‌ মৃত্যু-যন্ত্রণা থেকে মুক্ত করে তাঁকে উঠিয়েছেন; কেননা তাঁকে ধরে রাখবার সাধ্য মৃত্যুর ছিল না।</div>
<div class="v" id="v25"><span class="vn">25</span> কারণ দাউদ তাঁর বিষয়ে বলেন, <span class="br-p"><br><br></span>“আমি প্রভুকে নিয়তই আমার সম্মুখে দেখতাম; <span class="br-p"><br><br></span>কারণ তিনি আমার ডান পাশে আছেন, যেন আমি বিচলিত না হই।</div>
<div class="v" id="v26"><span class="vn">26</span> <span class="br-p"><br><br></span>এজন্য আমার অন্তর আনন্দিত ও আমার জিহ্বা উল্লসিত হল; <span class="br-p"><br><br></span>আবার আমার দেহও প্রত্যাশায় প্রবাস করবে;</div>
<div class="v" id="v27"><span class="vn">27</span> <span class="br-p"><br><br></span>কারণ তুমি আমার প্রাণ পাতালে পরিত্যাগ করবে না, <span class="br-p"><br><br></span>আর নিজের বিশ্বস্ত গোলামের ক্ষয় দেখতে দেবে না।</div>
<div class="v" id="v28"><span class="vn">28</span> <span class="br-p"><br><br></span>তুমি আমাকে জীবনের পথ জানিয়েছ, <span class="br-p"><br><br></span>তোমার উপস্থিতি দ্বারা আমাকে আনন্দে পূর্ণ করবে।”</div>
<div class="v" id="v29"><span class="vn">29</span> <span class="br-p"><br><br></span>ভাইয়েরা, সেই পিতৃকুলপতি দাউদের বিষয়ে আমি তোমাদেরকে মুক্ত কণ্ঠে বলতে পারি যে, তিনি ইন্তেকাল করেছেন এবং তাঁকে দাফন করা হয়েছে, আর তাঁর কবর আজ পর্যন্ত আমাদের কাছে রয়েছে।</div>
<div class="v" id="v30"><span class="vn">30</span> ভাল, তিনি নবী ছিলেন এবং জানতেন, আল্লাহ্‌ কসম খেয়ে তাঁর কাছে এই শপথ করেছিলেন যে, তাঁর এক জন বংশধরকে তাঁর সিংহাসনে বসাবেন;</div>
<div class="v" id="v31"><span class="vn">31</span> অতএব দাউদ আগে থেকে দেখে মসীহেরই পুনরুত্থান বিষয়ে এই কথা বললেন যে, তাঁকে পাতালে পরিত্যাগও করা হয় নি, তাঁর দেহ ক্ষয়ও হয় নি।</div>
<div class="v" id="v32"><span class="vn">32</span> এই ঈসাকেই আল্লাহ্‌ উঠিয়েছেন, আমরা সকলেই এই বিষয়ের সাক্ষী।</div>
<div class="v" id="v33"><span class="vn">33</span> অতএব আল্লাহ্‌র ডান পাশে বসবার গৌরব তাঁকেই দান করা হয়েছে এবং পিতার কাছ থেকে ওয়াদা করা পাক-রূহ্‌ পেয়েছেন, আর এখন তোমরা যা দেখছো ও শুনছো, তা তিনি সেচন করলেন।</div>
<div class="v" id="v34"><span class="vn">34</span> কেননা দাউদ বেহেশতে যান নি, কিন্তু তিনি নিজে এই কথা বলেন, <span class="br-p"><br><br></span>“প্রভু আমার প্রভুকে বললেন, <span class="br-p"><br><br></span>তুমি আমার ডান দিকে বস,</div>
<div class="v" id="v35"><span class="vn">35</span> <span class="br-p"><br><br></span>যতদিন আমি তোমার দুশমনদেরকে, তোমার পায়ের তলায় না রাখি।”</div>
<div class="v" id="v36"><span class="vn">36</span> <span class="br-p"><br><br></span>অতএব ইসরাইলের সমস্ত কুল নিশ্চিত-ভাবে জানুক যে, যাঁকে তোমরা ক্রুশে দিয়েছিলে, আল্লাহ্‌ সেই ঈসাকেই প্রভু ও মসীহ্‌ উভয়ই করেছেন।</div>
<div class="v" id="v37"><h2>তিন হাজার লোক মণ্ডলীভুক্ত হওয়া</h2><span class="vn">37</span> <span class="br-p"><br><br></span>এই কথা শুনে তাদের অন্তরে যেন শেল-বিদ্ধ হল এবং তারা পিতরকে ও অন্য প্রেরিতদেরকে বলতে লাগল, ভাইয়েরা, আমরা কি করবো?</div>
<div class="v" id="v38"><span class="vn">38</span> তখন পিতর তাদেরকে বললেন, মন ফিরাও এবং তোমরা প্রত্যেক জন তোমাদের গুনাহ্‌ মাফের জন্য ঈসা মসীহের নামে বাপ্তিস্ম নেও; তা হলে পাক-রূহ্‌রূপ দান পাবে।</div>
<div class="v" id="v39"><span class="vn">39</span> কারণ তোমাদের জন্য, তোমাদের সন্তানদের জন্য এবং দূরবর্তী সকলের জন্য অর্থাৎ, যত লোককে আমাদের আল্লাহ্‌ প্রভু ডেকে আনবেন তাদের সকলের জন্য এই ওয়াদা করা হয়েছে।</div>
<div class="v" id="v40"><span class="vn">40</span> এছাড়া, আরও অনেক কথা বলে তিনি সাক্ষ্য দিলেন ও তাদেরকে উপদেশ দিয়ে বললেন, এই কালের কুটিল লোকদের থেকে তোমাদের নিজেদেরকে রক্ষা কর।</div>
<div class="v" id="v41"><span class="vn">41</span> তখন যারা তাঁর কথা গ্রাহ্য করলো, তারা বাপ্তিস্ম নিল; তাতে সেদিন কমবেশ তিন হাজার লোক তাঁদের সঙ্গে সংযুক্ত হল।</div>
<div class="v" id="v42"><span class="vn">42</span> আর তারা প্রেরিতদের শিক্ষায় ও সহভাগিতায়, রুটি ভাঙ্গায় ও মুনাজাতে নিবিষ্ট থাকলো।</div>
<div class="v" id="v43"><h2>ঈমানদারদের জীবন-যাপন</h2><span class="vn">43</span> <span class="br-p"><br><br></span>তখন সকলের মধ্যে ভয় উপস্থিত হল, কেননা প্রেরিতদের কর্তৃক অনেক অদ্ভুত লক্ষণ ও চিহ্ন-কাজ সাধিত হত।</div>
<div class="v" id="v44"><span class="vn">44</span> আর যারা ঈমান আনলো, তারা সকলে একসঙ্গে সমস্তই সাধারণে রাখতো;</div>
<div class="v" id="v45"><span class="vn">45</span> আর স্থাবর অস্থাবর সম্পত্তি বিক্রি করে যার যেমন প্রয়োজন, সেই অনুসারে সকলকে ভাগ করে দিত।</div>
<div class="v" id="v46"><span class="vn">46</span> আর তারা প্রতিদিন বায়তুল-মোকাদ্দসে একসঙ্গে মিলিত হত এবং বাড়িতে রুটি ভেঙ্গে উল্লাসে ও হৃদয়ের সরলতায় খাদ্য গ্রহণ করতো; তারা আল্লাহ্‌র প্রশংসা করতো এবং সমস্ত লোকের প্রীতির পাত্র হল।</div>
<div class="v" id="v47"><span class="vn">47</span> আর যারা নাজাত পাচ্ছিল, প্রভু দিন দিন তাদেরকে তাদের সঙ্গে সংযুক্ত করতেন।</div>
</div>
<!-- PARSED ABOVE; EDITING MAY BREAK PARSER -->
</body></html>