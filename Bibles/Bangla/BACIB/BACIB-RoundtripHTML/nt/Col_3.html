<html><head>
<meta http-equiv="Content-Type" content="text/html;charset=utf-8" />
<title>Col 3 &ndash; দ্বাদশ খণ্ড : কলসীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Col', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>দ্বাদশ খণ্ড : কলসীয়</b> &ndash; <a href="Col_1.html">1</a> <a href="Col_2.html">2</a> <b>3</b> <a href="Col_4.html">4</a> </div><hr>
<h1>Col 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈসা মসীহে নতুন জীবন</h2><span class="vn">1</span> <span class="br-p"><br><br></span>অতএব তোমরা যখন মসীহের সঙ্গে উত্থাপিত হয়েছ, তখন সেই ঊর্ধ্বস্থানের বিষয় চেষ্টা কর, যেখানে মসীহ্‌ আল্লাহ্‌র ডান পাশে বসে আছেন।</div>
<div class="v" id="v2"><span class="vn">2</span> ঊর্ধ্বস্থ বিষয়ের প্রতি মনোযোগ দাও, দুনিয়ার বিষয়ের প্রতি মনোযোগ দিও না।</div>
<div class="v" id="v3"><span class="vn">3</span> কেননা তোমরা তো মৃত্যুবরণ করেছ এবং তোমাদের জীবন মসীহের সঙ্গে আল্লাহ্‌তে গুপ্ত রয়েছে।</div>
<div class="v" id="v4"><span class="vn">4</span> যিনি তোমাদের জীবনস্বরূপ সেই মসীহ্‌ যখন প্রকাশিত হবেন, তখন তোমরাও তাঁর সঙ্গে মহিমায় প্রকাশিত হবে।</div>
<div class="v" id="v5"><span class="vn">5</span> <span class="br-p"><br><br></span>অতএব তোমাদের মধ্যে যে সমস্ত দুনিয়াবী বিষয় সকল রয়েছে তা ধ্বংস কর— যথা পতিতাগমন, নাপাকীতা, মোহ, কুঅভিলাষ এবং লোভ; এই সমস্ত তো এক রকম মূর্তিপূজা।</div>
<div class="v" id="v6"><span class="vn">6</span> এই সকলের কারণে অবাধ্যতার সন্তানদের প্রতি আল্লাহ্‌র গজব উপস্থিত হয়।</div>
<div class="v" id="v7"><span class="vn">7</span> আগে যখন তোমরা ঐ রকম জীবন-যাপন করতে তখন তোমরাও এই সকলের মধ্যে চলতে।</div>
<div class="v" id="v8"><span class="vn">8</span> কিন্তু এখন তোমরাও এসব ত্যাগ কর— রাগ, ক্রোধ, হিংসা, নিন্দা ও তোমাদের মুখ থেকে বের হওয়া কুৎসিত আলাপ।</div>
<div class="v" id="v9"><span class="vn">9</span> এক জন অন্য জনের কাছে মিথ্যা কথা বলো না; কেননা তোমরা পুরানো মানুষকে তার কাজসুদ্ধ কাপড়ের মত ত্যাগ করেছ,</div>
<div class="v" id="v10"><span class="vn">10</span> এবং সেই নতুন মানুষকে পরেছ, যে আপন সৃষ্টিকর্তার প্রতিমূর্তি অনুসারে পূর্ণ জ্ঞান লাভের উদ্দেশ্যে নতুনীকৃত হচ্ছে।</div>
<div class="v" id="v11"><span class="vn">11</span> এই নতুনী-করণের মধ্যে গ্রীক বা ইহুদী, খৎনা-করানো বা খৎনা-না-করানো, বর্বর, স্কুথীয়, গোলাম বা স্বাধীন বলে আর কিছু নেই, কিন্তু মসীহ্‌ই সর্বেসর্বা আর তিনিই সমস্ত কিছুর মধ্যে আছেন।</div>
<div class="v" id="v12"><span class="vn">12</span> <span class="br-p"><br><br></span>অতএব তোমরা আল্লাহ্‌র মনোনীত জন, তাঁর পবিত্র ও প্রিয় লোক হিসেবে করুণার অন্তর, দয়ার ভাব, নম্রতা, মৃদুতা, সহিষ্ণুতা পরিধান কর।</div>
<div class="v" id="v13"><span class="vn">13</span> পরস্পর সহনশীল হও এবং যদি কাউকেও দোষ দেবার কারণ থাকে, তবে পরস্পর মাফ কর; প্রভু যেমন তোমাদেরকে মাফ করেছেন, তোমরাও তেমনি মাফ কর।</div>
<div class="v" id="v14"><span class="vn">14</span> আর এই সব গুণগুলোর উপরে মহব্বত পরিধান কর, যে মহব্বত ঐসব গুণগুলোকে একত্রে যথাযথ ঐক্যে বেঁধে রাখে।</div>
<div class="v" id="v15"><span class="vn">15</span> আর মসীহের শান্তি তোমাদের অন্তরে কর্তৃত্ব করুক; তোমাদের তো তারই জন্য এক দেহে আহ্বান করা হয়েছে; আর কৃতজ্ঞ হও।</div>
<div class="v" id="v16"><span class="vn">16</span> <span class="br-p"><br><br></span>মসীহের কালাম প্রচুররূপে তোমাদের অন্তরে বাস করুক; তোমরা সমস্ত বিজ্ঞতায় জবুর শরীফের গজল, প্রশংসা গজল ও রূহানিক গজল দ্বারা পরস্পর শিক্ষা ও চেতনা দান কর; অনুগ্রহে নিজ নিজ অন্তরে আল্লাহ্‌র উদ্দেশে গজল গাও।</div>
<div class="v" id="v17"><span class="vn">17</span> আর কথায় কি কাজে যা কিছু কর সমস্ত কিছুই প্রভু ঈসার নামে কর, তাঁর দ্বারা পিতা আল্লাহ্‌র শুকরিয়া করতে থাক।</div>
<div class="v" id="v18"><h2>ঈসায়ী পরিবারের জন্য উপদেশ</h2><span class="vn">18</span> <span class="br-p"><br><br></span>স্ত্রীরা, তোমরা নিজ নিজ স্বামীর বশীভূতা হও, যেমন প্রভুতে উপযুক্ত।</div>
<div class="v" id="v19"><span class="vn">19</span> স্বামীরা, তোমরা নিজ নিজ স্ত্রীকে মহব্বত কর, তাদের প্রতি কটু ব্যবহার করো না।</div>
<div class="v" id="v20"><span class="vn">20</span> <span class="br-p"><br><br></span>সন্তানেরা, তোমরা সমস্ত বিষয়ে পিতা-মাতার বাধ্য হও, কেননা তা-ই প্রভুতে তুষ্টিজনক।</div>
<div class="v" id="v21"><span class="vn">21</span> পিতারা, তোমরা নিজ নিজ সন্তানদেরকে ক্রুদ্ধ করো না, পাছে তাদের মনোভঙ্গ হয়।</div>
<div class="v" id="v22"><span class="vn">22</span> গোলামেরা, যারা এই দুনিয়াতে তোমাদের প্রভু, তোমরা তাদের বাধ্য হও; চাক্ষুষ সেবা দ্বারা মানুষকে তুষ্ট করার মত নয়, কিন্তু অন্তঃকরণের সরলতায় প্রভুকে ভয় করে বাধ্য হও।</div>
<div class="v" id="v23"><span class="vn">23</span> যা কিছু কর না কেন, মন-প্রাণ দিয়ে কাজ কর, মানুষের কাজ বলে নয়, কিন্তু প্রভুরই কাজ বলে কর;</div>
<div class="v" id="v24"><span class="vn">24</span> কেননা তোমরা জান, প্রভুর কাছ থেকে তোমরা উত্তরাধিকাররূপ প্রতিদান পাবে; তোমরা প্রভু মসীহেরই সেবা করছো;</div>
<div class="v" id="v25"><span class="vn">25</span> বস্তুত যে অন্যায় করে, সে তার অন্যায় কাজের প্রতিফল পাবে; আর প্রভু কারো মুখাপেক্ষা করেন না।</div>
</div>
<!-- PARSED ABOVE; EDITING MAY BREAK PARSER -->
</body></html>