<html><head>
<meta http-equiv="Content-Type" content="text/html;charset=utf-8" />
<title>Col 4 &ndash; দ্বাদশ খণ্ড : কলসীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Col', 4);">
<div id="navbar"><a href="../index.html">কিতাবুল মোকাদ্দস</a> &ndash; <b>দ্বাদশ খণ্ড : কলসীয়</b> &ndash; <a href="Col_1.html">1</a> <a href="Col_2.html">2</a> <a href="Col_3.html">3</a> <b>4</b> </div><hr>
<h1>Col 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>মালিকেরা, তোমরা গোলামদের প্রতি ন্যায় ও সৎ ব্যবহার কর, এই কথা জেনো যে, তোমাদেরও এক প্রভু বেহেশতে আছেন।</div>
<div class="v" id="v2"><h2>শেষ উপদেশ</h2><span class="vn">2</span> <span class="br-p"><br><br></span>তোমরা মুনাজাতে নিবিষ্ট থাক, শুকরিয়া সহকারে এই বিষয়ে জেগে থাক।</div>
<div class="v" id="v3"><span class="vn">3</span> আর সেই সঙ্গে আমাদের জন্যও মুনাজাত কর, যেন আল্লাহ্‌ আমাদের জন্য কালামের দ্বার খুলে দেন, যেন মসীহের সেই নিগূঢ়তত্ত্ব জানাতে পারি, যার জন্য আমি বন্দী অবস্থায় আছি,</div>
<div class="v" id="v4"><span class="vn">4</span> যেন আমার যেমন বলা উচিত তেমনি তা প্রকাশ করতে পারি।</div>
<div class="v" id="v5"><span class="vn">5</span> <span class="br-p"><br><br></span>তোমরা বাইরের লোকদের প্রতি বুদ্ধি-পূর্বক আচরণ কর, সুযোগ কিনে নাও।</div>
<div class="v" id="v6"><span class="vn">6</span> তোমাদের কথাবার্তা সব সময় রহমত সহযুক্ত হোক, লবণে আস্বাদযুক্ত হোক, কাকে কেমন উত্তর দিতে হয় তা যেন তোমরা জানতে পার।</div>
<div class="v" id="v7"><h2>শেষ কথা ও দোয়া</h2><span class="vn">7</span> <span class="br-p"><br><br></span>প্রভুতে প্রিয় ভাই, বিশ্বস্ত পরিচারক ও সহ-গোলাম তুখিক আমার বিষয়ে সমস্ত সংবাদ তোমাদের জানাবেন।</div>
<div class="v" id="v8"><span class="vn">8</span> তোমাদের কাছে তাঁকে এই কারণে পাঠালাম যেন তোমরা জানতে পার যে, আমরা কেমন আছি এবং তিনি যেন তোমাদের অন্তরে উৎসাহ দান করেন।</div>
<div class="v" id="v9"><span class="vn">9</span> আর বিশ্বস্ত ও প্রিয় ভাই ওনীষিমকেও তাঁর সঙ্গে পাঠালাম, যিনি তোমাদেরই এক জন। এঁরা এখানকার সমস্ত সংবাদ তোমাদেরকে জানাবেন।</div>
<div class="v" id="v10"><span class="vn">10</span> <span class="br-p"><br><br></span>আমার সহবন্দী আরিষ্টার্খ এবং বার্নাবার আত্মীয়, মার্ক তোমাদের সালাম জানাচ্ছেন। মার্কের বিষয়ে তোমরা হুকুম পেয়েছ যে, তিনি যদি তোমাদের কাছে উপস্থিত হন তবে তাঁকে গ্রহণ করো।</div>
<div class="v" id="v11"><span class="vn">11</span> যুষ্ট নামে আখ্যাত ইউসা তোমাদেরকে সালাম জানাচ্ছেন; খৎনা-করানো লোকদের মধ্যে কেবল এই কয়েক জন আল্লাহ্‌র রাজ্যের পক্ষে আমার সহকারী; এঁরা আমার সান্ত্বনাজনক হয়েছেন।</div>
<div class="v" id="v12"><span class="vn">12</span> ইপাফ্রা তোমাদেরকে সালাম জানাচ্ছেন, তিনি তো তোমাদেরই এক জন, মসীহ্‌ ঈসার গোলাম; তিনি সব সময় মুনাজাতে তোমাদের পক্ষে মল্লযুদ্ধ করছেন, যেন তোমরা পরিপক্ক হও ও আল্লাহ্‌র ইচ্ছায় সমপূর্ণভাবে নিশ্চিত হয়ে দাঁড়িয়ে থাক।</div>
<div class="v" id="v13"><span class="vn">13</span> কারণ আমি তাঁর বিষয়ে এই সাক্ষ্য দিচ্ছি যে, তোমাদের জন্য এবং যাঁরা লায়দিকেয়াতে ও যাঁরা হিয়রাপলিতে আছেন, তাঁদের জন্য তিনি খুবই পরিশ্রম করে থাকেন।</div>
<div class="v" id="v14"><span class="vn">14</span> লূক, সেই প্রিয় চিকিৎসক এবং দীমা, তোমাদেরকে সালাম জানাচ্ছেন।</div>
<div class="v" id="v15"><span class="vn">15</span> তোমরা লায়দিকেয়া-নিবাসী ভাইদেরকে এবং নুম্ফাকে ও তাঁর গৃহস্থিত মণ্ডলীকে আমার সালাম জানাও।</div>
<div class="v" id="v16"><span class="vn">16</span> আর তোমাদের মধ্যে এই পত্র পাঠ হলে পর দেখো, যেন লায়দিকেয়াস্থ মণ্ডলীতে এই পত্র পাঠ করা হয়; এবং লায়দিকেয়া থেকে যে পত্র পাবে, তা যেন তোমরাও পাঠ কর।</div>
<div class="v" id="v17"><span class="vn">17</span> আর আর্খিপ্পকে বলো, তুমি প্রভুতে যে পরিচারকের পদ পেয়েছ তা সম্পন্ন করার দিকে মনোযোগ দিও।</div>
<div class="v" id="v18"><span class="vn">18</span> <span class="br-p"><br><br></span>এই শুভেচ্ছা আমি পৌল নিজের হাতে লিখলাম। তোমরা মনে রেখো, আমি বন্দী আছি। রহমত তোমাদের সহবর্তী হোক।</div>
</div>
<!-- PARSED ABOVE; EDITING MAY BREAK PARSER -->
</body></html>