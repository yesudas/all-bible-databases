<html><head>
<meta http-equiv="Content-Type" content="text/html;charset=utf-8" />
<title>Eph 1 &ndash; দশম খণ্ড : ইফিষীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eph', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>দশম খণ্ড : ইফিষীয়</b> &ndash; <b>1</b> <a href="Eph_2.html">2</a> <a href="Eph_3.html">3</a> ... <a href="Eph_6.html">6</a> </div><hr>
<h1>Eph 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শুভেচ্ছা</h2><span class="vn">1</span> <span class="br-p"><br><br></span>পৌল, আল্লাহ্‌র ইচ্ছায় মসীহ্‌ ঈসার প্রেরিত— ইফিষে অবস্থিত পবিত্র লোক ও যারা মসীহ্‌ ঈসাতে বিশ্বস্ত তাদের সমীপে।</div>
<div class="v" id="v2"><span class="vn">2</span> আমাদের পিতা আল্লাহ্‌ এবং ঈসা মসীহের কাছ থেকে রহমত ও শান্তি তোমাদের প্রতি বর্ষিত হোক।</div>
<div class="v" id="v3"><h2>ঈসা মসীহে আল্লাহ্‌র পরিকল্পনার পূর্ণতা লাভ</h2><span class="vn">3</span> <span class="br-p"><br><br></span>ধন্য আমাদের ঈসা মসীহের আল্লাহ্‌ ও পিতা, যিনি আমাদের সমস্ত রূহানিক দোয়ায় বেহেশতী স্থানে মসীহে দোয়া করেছেন;</div>
<div class="v" id="v4"><span class="vn">4</span> কারণ তিনি দুনিয়া সৃষ্টি করবার আগে মসীহে আমাদেরকে মনোনীত করেছিলেন যেন আমরা তাঁর সাক্ষাতে মহব্বতে পবিত্র ও নিষ্কলঙ্ক হই।</div>
<div class="v" id="v5"><span class="vn">5</span> তিনি আমাদের ঈসা মসীহের মধ্য দিয়ে তাঁর দত্তক সন্তান হিসেবে তাঁর নিজের জন্য গ্রহণ করলেন যা তিনি আগে থেকেই নিরূপণ করে রেখেছিলেন; এই কাজ তিনি নিজের ইচ্ছার মঙ্গলময় সঙ্কল্প অনুসারে করেছিলেন।</div>
<div class="v" id="v6"><span class="vn">6</span> তিনি তাঁর রহমতের মহিমার প্রশংসার জন্যই তা করেছিলেন, যে রহমতে তিনি আমাদের সেই প্রিয়তমের দ্বারা রহমত দান করেছেন;</div>
<div class="v" id="v7"><span class="vn">7</span> তাঁর মধ্যে আমরা তাঁর রক্ত দ্বারা মুক্তি পেয়েছি, অর্থাৎ আমাদের সকল অপরাধের মাফ হয়েছে; এসব তাঁর সেই মেহেরবানীরূপ ধন অনুসারে হয়েছে,</div>
<div class="v" id="v8"><span class="vn">8</span> যা তিনি সমস্ত জ্ঞানে ও বুদ্ধিতে আমাদের প্রতি উপচে পড়তে দিয়েছেন।</div>
<div class="v" id="v9"><span class="vn">9</span> তাঁর সেই মঙ্গলময় সঙ্কল্প অনুসারে তিনি আমাদেরকে তাঁর ইচ্ছার নিগূঢ়তত্ত্ব জানিয়েছেন, যা তিনি মসীহে স্থির করে রেখেছিলেন।</div>
<div class="v" id="v10"><span class="vn">10</span> আল্লাহ্‌ তাঁর নিরূপিত কালে এই পরিকল্পনা করেছিলেন যে, সমস্ত কিছুই তাঁতে সংগ্রহ করা যাবে— বেহেশতের সমস্ত কিছু ও দুনিয়ার সমস্ত কিছু।</div>
<div class="v" id="v11"><span class="vn">11</span> এছাড়া, মসীহে আমরা একটি উত্তরাধিকারও লাভ করেছি, বাস্তবিক যিনি সমস্ত কিছুই তাঁর ইচ্ছা ও মন্ত্রণা অনুসারে সাধন করেন, তাঁর পরিকল্পনা অনুসারে আমরা মসীহে আগে থেকেই নিরূপিত হয়েছিলাম;</div>
<div class="v" id="v12"><span class="vn">12</span> উদ্দেশ্য এই যে, আগে থেকে মসীহে প্রত্যাশা করেছি যে আমরা, আমাদের দ্বারা যেন আল্লাহ্‌র মহিমার প্রশংসা হয়।</div>
<div class="v" id="v13"><span class="vn">13</span> আর মসীহে তোমরাও সত্যের কালাম, তোমাদের নাজাতের ইঞ্জিল শুনে এবং তাঁর উপর ঈমান এনে সেই অঙ্গীকৃত পাক-রূহ্‌ দ্বারা তোমাদের সীলমোহর করা হয়েছ;</div>
<div class="v" id="v14"><span class="vn">14</span> সেই রূহ্‌ আল্লাহ্‌র নিজস্ব লোকের মুক্তির জন্য, তাঁর মহিমার প্রশংসার জন্য আমাদের উত্তরাধিকারের বায়না হিসেবে দান করা হয়েছে।</div>
<div class="v" id="v15"><h2>ইফিষীয়দের জন্য হযরত পৌলের মুনাজাত</h2><span class="vn">15</span> <span class="br-p"><br><br></span>এজন্য ঈসা মসীহে যে ঈমান এবং সমস্ত পবিত্র লোকের প্রতি যে মহব্বত তোমাদের মধ্যে আছে তার কথা শুনে,</div>
<div class="v" id="v16"><span class="vn">16</span> আমিও তোমাদের জন্য শুকরিয়া আদায় করতে ক্ষান্ত হই না, আমার মুনাজাতের সময়ে তোমাদের কথা স্মরণ করি,</div>
<div class="v" id="v17"><span class="vn">17</span> মুনাজাত করি, যেন আমাদের ঈসা মসীহের আল্লাহ্‌, মহিমার পিতা, তাঁর প্রজ্ঞার ও প্রত্যাদেশের রূহ্‌ তোমাদের দান করেন, যাতে তোমরা তাঁকে জানতে পার;</div>
<div class="v" id="v18"><span class="vn">18</span> যাতে তোমাদের হৃদয়ের চোখ আলোকময় হয়, যেন তোমরা জানতে পার তাঁর আহ্বানের প্রত্যাশা কি, পবিত্র লোকদের মধ্যে তাঁর উত্তরাধিকারের মহিমারূপ ধন কি,</div>
<div class="v" id="v19"><span class="vn">19</span> এবং আমরা যারা ঈমান এনেছি, আমাদের প্রতি তাঁর পরাক্রমের অনুপম মহত্ত্ব কি— এসবই তাঁর মহাশক্তির কাজ অনুসারে হয়েছে।</div>
<div class="v" id="v20"><span class="vn">20</span> এই মহাশক্তি দ্বারা তিনি মসীহে কার্য-সাধন করেছেন, যখন তিনি তাঁকে মৃতদের মধ্য থেকে উঠিয়েছেন এবং বেহেশতে নিজের ডান পাশে বসিয়েছেন,</div>
<div class="v" id="v21"><span class="vn">21</span> সমস্ত আধিপত্য, কর্তৃত্ব, পরাক্রম ও প্রভুত্বের উপরে এবং যত নাম কেবল ইহযুগে নয়, কিন্তু পরযুগেও উল্লেখ করা যায়, তার সবকিছুর উপরে মসীহের নাম প্রতিষ্ঠিত করলেন।</div>
<div class="v" id="v22"><span class="vn">22</span> আর তিনি সবকিছুই তাঁর পায়ের নিচে রাখলেন এবং তাঁকেই সকলের উপরে মস্তকস্বরূপ করে মণ্ডলীকে দান করলেন;</div>
<div class="v" id="v23"><span class="vn">23</span> সেই মণ্ডলী তাঁর দেহ, তাঁরই পূর্ণতাস্বরূপ, যিনি সমস্ত বিষয়ে সমস্তই পূরণ করেন।</div>
</div>
<!-- PARSED ABOVE; EDITING MAY BREAK PARSER -->
</body></html>