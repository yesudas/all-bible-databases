<html><head>
<meta http-equiv="Content-Type" content="text/html;charset=utf-8" />
<title>Eph 5 &ndash; দশম খণ্ড : ইফিষীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eph', 5);">
<div id="navbar"><a href="../index.html">কিতাবুল মোকাদ্দস</a> &ndash; <b>দশম খণ্ড : ইফিষীয়</b> &ndash; <a href="Eph_1.html">1</a> ... <a href="Eph_3.html">3</a> <a href="Eph_4.html">4</a> <b>5</b> <a href="Eph_6.html">6</a> </div><hr>
<h1>Eph 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>অতএব প্রিয় সন্তানের মত তোমরা আল্লাহ্‌র অনুকারী হও।</div>
<div class="v" id="v2"><span class="vn">2</span> আর মহব্বতে চল, যেমন মসীহ্‌ তোমাদেরকে মহব্বত করলেন এবং আমাদের জন্য আল্লাহ্‌র উদ্দেশে নৈবেদ্য ও সৌরভযুক্ত কোরবানী হিসেবে নিজেকে কোরবানী করলেন।</div>
<div class="v" id="v3"><h2>পুরানো জীবনের পথ পরিহার করা</h2><span class="vn">3</span> <span class="br-p"><br><br></span>কিন্তু পতিতাগমন ও সব রকম নাপাকীতা বা লোভের নামও যেন তোমাদের মধ্যে শোনা না যায়; পবিত্র লোকদের পক্ষে এ সব উপযুক্ত নয়।</div>
<div class="v" id="v4"><span class="vn">4</span> আর কুৎসিত ব্যবহার এবং বোকামি ও তামাশার কথাবার্তা যেন তোমাদের মধ্যে না হয়, কিন্তু এর পরিবর্তে যেন শুকরিয়া দেওয়া হয়।</div>
<div class="v" id="v5"><span class="vn">5</span> কেননা তোমরা নিশ্চয় জেনো যে, পতিতাগামী বা নাপাক বা লোভী, যাদের একরকম মূর্তিপূজক বলা যায় তাদের কেউই মসীহের ও আল্লাহ্‌র রাজ্যে অধিকার পায় না।</div>
<div class="v" id="v6"><span class="vn">6</span> অনর্থক কথা দ্বারা কেউ যেন তোমাদের না ভুলায়; কেননা এসব দোষের জন্য অবাধ্যতার সন্তানদের উপরে আল্লাহ্‌র গজব নেমে আসে।</div>
<div class="v" id="v7"><span class="vn">7</span> অতএব তাদের সঙ্গে যুক্ত হয়ো না;</div>
<div class="v" id="v8"><span class="vn">8</span> কারণ তোমরা একসময়ে অন্ধকার ছিলে, কিন্তু এখন প্রভুতে আলো হয়েছ; আলোর সন্তানদের মত চল—</div>
<div class="v" id="v9"><span class="vn">9</span> কেননা যা কিছু ভাল, ধর্মময় ও সত্য তার সমস্ত কিছুতে আলোর ফল দেখা যায়।</div>
<div class="v" id="v10"><span class="vn">10</span> কিসে প্রভু প্রীত হন তা জানতে চেষ্টা কর।</div>
<div class="v" id="v11"><span class="vn">11</span> আর অন্ধকারের ফলহীন কর্মকাণ্ডে কোন অংশ নিও না, বরং সেগুলোর দোষ দেখিয়ে দাও।</div>
<div class="v" id="v12"><span class="vn">12</span> কেননা এ সব লোকেরা গোপনে যেসব কাজ করে তা উচ্চারণ করাও লজ্জার বিষয়।</div>
<div class="v" id="v13"><span class="vn">13</span> কিন্তু আলো দ্বারা দোষ দেখিয়ে দেওয়া হলে পর সমস্তই প্রকাশ হয়ে পড়ে;</div>
<div class="v" id="v14"><span class="vn">14</span> বস্তুত যা প্রকাশ হয়ে পড়ে তা সমস্তই আলোময়। এজন্য পাক-কিতাবে লেখা আছে, “হে ঘুমন্ত ব্যক্তি জেগে ওঠ এবং মৃতদের মধ্য থেকে ওঠ, তাতে মসীহ্‌ তোমার উপরে আলো দান করবেন।”</div>
<div class="v" id="v15"><span class="vn">15</span> <span class="br-p"><br><br></span>সেজন্য তোমরা কিভাবে চলছো সেই বিষয়ে সাবধান হও; অজ্ঞানের মত না চলে জ্ঞানবানের মত চল;</div>
<div class="v" id="v16"><span class="vn">16</span> বর্তমান সুযোগের সদ্ব্যবহার কর, কেননা এই কাল মন্দ।</div>
<div class="v" id="v17"><span class="vn">17</span> এজন্য নির্বোধ হয়ো না, কিন্তু প্রভুর ইচ্ছা কি তা বুুঝে নাও।</div>
<div class="v" id="v18"><span class="vn">18</span> আর আঙ্গুর-রসে মাতাল হয়ো না, কারণ তাতে উচ্ছৃঙ্খলতা থাকে; কিন্তু পাক-রূহে পরিপূর্ণ হও;</div>
<div class="v" id="v19"><span class="vn">19</span> জবুর শরীফের গজল, প্রশংসা-সংগীত ও রূহানিক কাওয়ালীর মধ্য দিয়ে পরস্পর আলাপ কর; নিজ নিজ অন্তঃকরণে বাদ্যের ঝঙ্কারে প্রভুর উদ্দেশে সঙ্গীত কর;</div>
<div class="v" id="v20"><span class="vn">20</span> সব সময় সব কিছুর জন্য আমাদের ঈসা মসীহের নামে পিতা আল্লাহ্‌র শুকরিয়া কর;</div>
<div class="v" id="v21"><span class="vn">21</span> মসীহের প্রতি ভক্তিপূর্ণ ভয়ে পরস্পরের প্রতি অনুগত হও।</div>
<div class="v" id="v22"><h2>স্বামী-স্ত্রীর জন্য শিক্ষা</h2><span class="vn">22</span> <span class="br-p"><br><br></span>তোমরা যারা স্ত্রী, তোমরা যেমন প্রভুর, তেমনি নিজ নিজ স্বামীর অধীনতা স্বীকার কর।</div>
<div class="v" id="v23"><span class="vn">23</span> কেননা স্বামী যেমন স্ত্রীর মাথা, মসীহ্‌ও তেমনি মণ্ডলীর মাথা— তাঁর দেহের নাজাতদাতা;</div>
<div class="v" id="v24"><span class="vn">24</span> কিন্তু মণ্ডলী যেমন মসীহের বশীভূত, তেমনি স্ত্রীরা সমস্ত বিষয়ে নিজ নিজ স্বামীর বশীভূতা হোক।</div>
<div class="v" id="v25"><span class="vn">25</span> তোমরা যারা স্বামী, তোমরা নিজ নিজ স্ত্রীকে মহব্বত কর, যেমন মসীহ্‌ও মণ্ডলীকে মহব্বত করলেন আর তার জন্য নিজেকে দান করলেন;</div>
<div class="v" id="v26"><span class="vn">26</span> যেন তিনি কালাম দ্বারা পানিতে ধুয়ে তাকে পাক-পবিত্র করেন,</div>
<div class="v" id="v27"><span class="vn">27</span> যেন তিনি মহিমান্বিত অবস্থায় তাঁর নিজের কাছে মণ্ডলীকে উপস্থিত করেন, যেন তার কলঙ্ক বা খুঁত বা এই রকম কোন কিছু না থাকে, বরং সে যেন পবিত্র ও অনিন্দনীয় হয়।</div>
<div class="v" id="v28"><span class="vn">28</span> এভাবে স্বামীরাও নিজ নিজ স্ত্রীকে নিজ নিজ দেহ বলে মহব্বত করতে বাধ্য। নিজের স্ত্রীকে যে মহব্বত করে, সে নিজেকেই মহব্বত করে।</div>
<div class="v" id="v29"><span class="vn">29</span> কেউ তো কখনও নিজের দেহের প্রতি ঘৃণা করে না, বরং সকলে তার ভরণ-পোষণ ও লালন-পালন করে, যেমন মসীহ্‌ও মণ্ডলীর প্রতি করছেন;</div>
<div class="v" id="v30"><span class="vn">30</span> কেননা আমরা তাঁর দেহের অংশ।</div>
<div class="v" id="v31"><span class="vn">31</span> “এজন্য মানুষ তার পিতা-মাতাকে ত্যাগ করে তার স্ত্রীতে আসক্ত হবে এবং সেই দু’জন একাঙ্গ হবে।”</div>
<div class="v" id="v32"><span class="vn">32</span> এই নিগূঢ়তত্ত্ব মহৎ, কিন্তু আমি মসীহ্‌ ও মণ্ডলীর উদ্দেশে এই কথা বললাম।</div>
<div class="v" id="v33"><span class="vn">33</span> যাহোক, তোমরাও প্রত্যেকে নিজের মত করে নিজ নিজ স্ত্রীকে মহব্বত কর; আর স্ত্রীরও উচিত যেন সে স্বামীকে সম্মান করে।</div>
</div>
<!-- PARSED ABOVE; EDITING MAY BREAK PARSER -->
</body></html>