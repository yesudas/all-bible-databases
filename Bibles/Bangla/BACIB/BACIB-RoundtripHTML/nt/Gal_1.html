<html><head>
<meta http-equiv="Content-Type" content="text/html;charset=utf-8" />
<title>Gal 1 &ndash; নবম খণ্ড : গালাতীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gal', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>নবম খণ্ড : গালাতীয়</b> &ndash; <b>1</b> <a href="Gal_2.html">2</a> <a href="Gal_3.html">3</a> ... <a href="Gal_6.html">6</a> </div><hr>
<h1>Gal 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত পৌলের প্রেরিত-পদ</h2><span class="vn">1</span> <span class="br-p"><br><br></span>পৌল এক জন প্রেরিত— মানুষের পক্ষ থেকে নয়, মানুষের দ্বারাও নয়, কিন্তু ঈসা মসীহের দ্বারা এবং যিনি মৃতদের মধ্য থেকে তাঁকে উত্থাপিত করেছেন সেই পিতা আল্লাহ্‌র দ্বারা নিযুক্ত—</div>
<div class="v" id="v2"><span class="vn">2</span> এবং যে সকল ভাইয়েরা আমার সঙ্গে রয়েছে তারাও, গালাতিয়ার মণ্ডলীগুলোর সমীপে লিখছি।</div>
<div class="v" id="v3"><span class="vn">3</span> আমাদের পিতা আল্লাহ্‌ এবং ঈসা মসীহের কাছ থেকে রহমত ও শান্তি তোমাদের প্রতি বর্ষিত হোক;</div>
<div class="v" id="v4"><span class="vn">4</span> ইনি আমাদের গুনাহের জন্য নিজেকে দান করলেন যেন আমাদের আল্লাহ্‌ ও পিতার ইচ্ছানুসারে আমাদের এই উপস্থিত মন্দ যুগ থেকে উদ্ধার করেন।</div>
<div class="v" id="v5"><span class="vn">5</span> যুগপর্যায়ের যুগে যুগে আল্লাহ্‌র মহিমা হোক। আমিন।</div>
<div class="v" id="v6"><h2>ইঞ্জিল মাত্র একটিই</h2><span class="vn">6</span> <span class="br-p"><br><br></span>আমি আশ্চর্য হচ্ছি যে, মসীহের রহমতে যিনি তোমাদের আহ্বান করেছেন, তোমরা এত শীঘ্র তাঁর থেকে অন্য রকম ইঞ্জিলের দিকে ফিরে যাচ্ছ।</div>
<div class="v" id="v7"><span class="vn">7</span> আসলে অন্য ইঞ্জিল বলতে কিছু নেই; কেবল এমন কতগুলো লোক আছে যারা তোমাদের অস্থির করে তোলে এবং মসীহের ইঞ্জিল বিকৃত করতে চায়।</div>
<div class="v" id="v8"><span class="vn">8</span> কিন্তু আমরা তোমাদের কাছে যে ইঞ্জিল তবলিগ করেছি তা ছাড়া অন্য কোন রকম ইঞ্জিল যদি কেউ তবলিগ করে— তা আমরাই করি, কিংবা বেহেশত থেকে আগত কোন ফেরেশতাই করুক— তবে সে বদদোয়াগ্রস্ত হোক।</div>
<div class="v" id="v9"><span class="vn">9</span> আমরা আগে যেমন বলেছি, এখনও আবার আমি বলছি, তোমরা যা গ্রহণ করেছ তা ছাড়া আর কোন ইঞ্জিল যদি কেউ তোমাদের কাছে তবলিগ করে তবে সে বদদোয়াগ্রস্ত হোক।</div>
<div class="v" id="v10"><span class="vn">10</span> <span class="br-p"><br><br></span>আমি কি এখন মানুষের অনুমোদন পাবার চেষ্টা করছি না আল্লাহ্‌র অনুমোদন পাবার চেষ্টা করছি? অথবা আমি কি মানুষকে সন্তুষ্ট করতে চেষ্টা করছি? যদি এখনও মানুষকে সন্তুষ্ট করতাম তবে মসীহের গোলাম হতাম না।</div>
<div class="v" id="v11"><h2>সাহাবী হিসেবে হযরত পৌলের মনোনয়ন</h2><span class="vn">11</span> <span class="br-p"><br><br></span>কেননা, হে ভাইয়েরা, আমার দ্বারা যে ইঞ্জিল তবলিগ করা হয়েছে সেই বিষয়ে তোমাদেরকে জানাচ্ছি যে, তা মানুষের মত অনুযায়ী করা হয় নি।</div>
<div class="v" id="v12"><span class="vn">12</span> কেননা আমি মানুষের কাছ থেকে তা গ্রহণও করি নি এবং শিক্ষাও পাই নি; কিন্তু ঈসা মসীহের প্রত্যাদেশ দ্বারা পেয়েছি।</div>
<div class="v" id="v13"><span class="vn">13</span> <span class="br-p"><br><br></span>ইহুদী-ধর্ম পালন করার সময় তোমরা তো আমার আগেকার আচার ব্যবহারের কথা শুনেছ; আমি আল্লাহ্‌র মণ্ডলীকে ভীষণভাবে নির্যাতন করতাম ও তা উৎপাটন করতাম;</div>
<div class="v" id="v14"><span class="vn">14</span> আর পরমপরাগত পূর্বপুরুষের রীতিনীতি পালনে আমি অতিশয় উদ্যোগী হওয়াতে আমার স্বজাতির সমবয়স্ক অনেক লোকের চেয়ে আমি ইহুদী-ধর্ম পালনের ক্ষেত্রে অনেক দূর এগিয়ে যাচ্ছিলাম।</div>
<div class="v" id="v15"><span class="vn">15</span> কিন্তু যিনি আমাকে আমার মায়ের গর্ভ থেকে পৃথক করেছেন এবং আপন রহমত দ্বারা আহ্বান করেছেন,</div>
<div class="v" id="v16"><span class="vn">16</span> তিনি যখন তাঁর পুত্রকে আমার কাছে প্রকাশ করার সুবাসনা করলেন যেন আমি অ-ইহুদী— দের মধ্যে তাঁর বিষয়ে তবলিগ করি তখন আমি কোনও মানুষের সঙ্গে পরামর্শ করলাম না,</div>
<div class="v" id="v17"><span class="vn">17</span> এবং জেরুশালেমে আমার পূর্ববর্তী প্রেরিতদের কাছে গেলাম না, কিন্তু আরব দেশে চলে গেলাম এবং পরে দামেস্কে ফিরে এলাম।</div>
<div class="v" id="v18"><span class="vn">18</span> <span class="br-p"><br><br></span>তারপর তিন বছর গত হলে পর কৈফার সঙ্গে পরিচিত হবার জন্য জেরুশালেমে গেলাম এবং পনেরো দিন তাঁর কাছে রইলাম।</div>
<div class="v" id="v19"><span class="vn">19</span> কিন্তু সেখানে প্রেরিতদের মধ্যে অন্য কারো সঙ্গে দেখা হয় নি, কেবল প্রভুর ভাই ইয়াকুবের সঙ্গে দেখা হয়েছিল।</div>
<div class="v" id="v20"><span class="vn">20</span> এই যেসব কথা তোমাদেরকে লিখছি, দেখ, আল্লাহ্‌র সাক্ষাতে বলছি, আমি মিথ্যা বলছি না।</div>
<div class="v" id="v21"><span class="vn">21</span> তারপর আমি সিরিয়া ও কিলিকিয়ার অঞ্চলগুলোতে গেলাম।</div>
<div class="v" id="v22"><span class="vn">22</span> আর তখনও আমি এহুদিয়ায় অবস্থিত মসীহে আশ্রিত মণ্ডলীগুলোর সঙ্গে পরিচিত ছিলাম না।</div>
<div class="v" id="v23"><span class="vn">23</span> তারা কেবল এই কথা শুনতে পেয়েছিল, যে ব্যক্তি আগে আমাদের নির্যাতন করতো সে এখন সেই ঈমানের বিষয়ে তবলিগ করছে যা আগে উৎপাটন করতো;</div>
<div class="v" id="v24"><span class="vn">24</span> এবং তারা আমার দরুন আল্লাহ্‌র গৌরব করতো।</div>
</div>
<!-- PARSED ABOVE; EDITING MAY BREAK PARSER -->
</body></html>