<html><head>
<meta http-equiv="Content-Type" content="text/html;charset=utf-8" />
<title>Heb 1 &ndash; ঊনবিংশ খণ্ড : ইবরানী &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>ঊনবিংশ খণ্ড : ইবরানী</b> &ndash; <b>1</b> <a href="Heb_2.html">2</a> <a href="Heb_3.html">3</a> ... <a href="Heb_13.html">13</a> </div><hr>
<h1>Heb 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মাবুদ আল্লাহ্‌ তাঁর পুত্রের মধ্য দিয়ে কথা বলেছেন</h2><span class="vn">1</span> <span class="br-p"><br><br></span>আল্লাহ্‌ আগেকার দিনে বহুবার ও বহুরূপে নবীদের দ্বারা আমাদের পূর্ব-পুরুষদের কাছে কথা বলেছেন;</div>
<div class="v" id="v2"><span class="vn">2</span> কিন্তু এই শেষ কালে তাঁর পুত্রের মাধ্যমে আমাদের কাছে কথা বলেছেন, যাঁকে তিনি সর্ব বিষয়ের উত্তরাধিকারী করে নিযুক্ত করেছেন এবং যাঁর দ্বারা এই বিশ্বভূমণ্ডল সৃষ্টিও করেছেন।</div>
<div class="v" id="v3"><span class="vn">3</span> এই পুত্র হলেন আল্লাহ্‌র মহিমার প্রভা ও তাঁর পূর্ণ ছবি এবং তিনি তাঁর পরাক্রমের কালাম দ্বারা সমস্ত সৃষ্টি ধারণ করে আছেন। তিনি মানুষের গুনাহ্‌ ধুয়ে পরিষ্কার করে ঊর্ধ্বলোকে মহিমাময়ের ডান পাশে বসলেন।</div>
<div class="v" id="v4"><span class="vn">4</span> তিনি ফেরেশতাদের চেয়ে যে পরিমাণে উৎকৃষ্ট নামের অধিকার পেয়েছেন, তিনি সেই পরিমাণে তাঁদের চেয়ে শ্রেষ্ঠ হয়েছেন।</div>
<div class="v" id="v5"><h2>পুত্র ফেরেশতাদের চেয়েও মহান</h2><span class="vn">5</span> <span class="br-p"><br><br></span>কারণ আল্লাহ্‌ কোন ফেরেশতাকে কি কোন সময়ে এই কথা বলেছেন, <span class="br-p"><br><br></span>“তুমি আমার পুত্র, <span class="br-p"><br><br></span>আমি আজ তোমাকে জন্ম দিয়েছি,” <span class="br-p"><br><br></span>আবার <span class="br-p"><br><br></span>“আমি তাঁর পিতা হব <span class="br-p"><br><br></span>ও তিনি আমার পুত্র হবেন”?</div>
<div class="v" id="v6"><span class="vn">6</span> <span class="br-p"><br><br></span>আর যখন তিনি প্রথমজাতকে আবার দুনিয়াতে আনয়ন করেন, তখন বলেন, <span class="br-p"><br><br></span>“আল্লাহ্‌র সকল ফেরেশতা তাঁর <span class="br-p"><br><br></span>এবাদত করুক”।</div>
<div class="v" id="v7"><span class="vn">7</span> <span class="br-p"><br><br></span>আর ফেরেশতাদের বিষয়ে তিনি বলেন, <span class="br-p"><br><br></span>“তিনি তাঁর ফেরেশতাদেরকে বায়ুস্বরূপ করেন, <span class="br-p"><br><br></span>তাঁর সেবকদেরকে আগুনের শিখাস্বরূপ করেন।”</div>
<div class="v" id="v8"><span class="vn">8</span> <span class="br-p"><br><br></span>কিন্তু পুত্রের বিষয়ে তিনি বলেন, <span class="br-p"><br><br></span>“হে আল্লাহ্‌, তোমার সিংহাসন অনন্তকাল স্থায়ী; <span class="br-p"><br><br></span>আর ন্যায়ের শাসনদণ্ডই তাঁর রাজ্যের <span class="br-p"><br><br></span>শাসনদণ্ড।</div>
<div class="v" id="v9"><span class="vn">9</span> <span class="br-p"><br><br></span>তুমি ধার্মিকতাকে মহব্বত করেছ ও <span class="br-p"><br><br></span>নাফরমানীকে ঘৃণা করেছ; <span class="br-p"><br><br></span>এই কারণে আল্লাহ্‌, তোমার আল্লাহ্‌, <span class="br-p"><br><br></span>তোমার সাথীদের চেয়ে বেশি পরিমাণে <span class="br-p"><br><br></span>আনন্দ-তেলে <span class="br-p"><br><br></span>তোমাকে অভিষিক্ত করেছেন।”</div>
<div class="v" id="v10"><span class="vn">10</span> <span class="br-p"><br><br></span>আর, <span class="br-p"><br><br></span>“হে প্রভু, তুমিই আদিতে দুনিয়ার <span class="br-p"><br><br></span>ভিত্তিমূল স্থাপন করেছ, <span class="br-p"><br><br></span>আসমানও তোমার হাতের রচনা।</div>
<div class="v" id="v11"><span class="vn">11</span> <span class="br-p"><br><br></span>সেগুলো বিনষ্ট হবে, <span class="br-p"><br><br></span>কিন্তু তুমিই নিত্যস্থায়ী; <span class="br-p"><br><br></span>সেগুলো কাপড়ের মত পুরানো হয়ে যাবে,</div>
<div class="v" id="v12"><span class="vn">12</span> <span class="br-p"><br><br></span>তুমি কাপড়ের মত সেসব গুটিয়ে <span class="br-p"><br><br></span>রাখবে, <span class="br-p"><br><br></span>কাপড়ের মত সেগুলোকে বদল করা হবে; <span class="br-p"><br><br></span>কিন্তু তুমি যে, সেই আছ <span class="br-p"><br><br></span>এবং তোমার বছরগুলো কখনও শেষ <span class="br-p"><br><br></span>হবে না।”</div>
<div class="v" id="v13"><span class="vn">13</span> <span class="br-p"><br><br></span>কিন্তু তিনি কোন ফেরেশতাকে কি কোন সময়ে বলেছেন, <span class="br-p"><br><br></span>“তুমি আমার ডান পাশে বস, <span class="br-p"><br><br></span>যতক্ষণ না আমি তোমার দুশমনদেরকে <span class="br-p"><br><br></span>তোমার পায়ের তলায় রাখি”?</div>
<div class="v" id="v14"><span class="vn">14</span> <span class="br-p"><br><br></span>ফেরেশতারা কি সকলে সেবাকারী রূহ্‌ নন? যারা নাজাতের অধিকারী হবে, তাঁরা কি তাদের পরিচর্যার জন্য প্রেরিত হন নি?</div>
</div>
<!-- PARSED ABOVE; EDITING MAY BREAK PARSER -->
</body></html>