<html><head>
<meta http-equiv="Content-Type" content="text/html;charset=utf-8" />
<title>Heb 12 &ndash; ঊনবিংশ খণ্ড : ইবরানী &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 12);">
<div id="navbar"><a href="../index.html">কিতাবুল মোকাদ্দস</a> &ndash; <b>ঊনবিংশ খণ্ড : ইবরানী</b> &ndash; <a href="Heb_1.html">1</a> ... <a href="Heb_10.html">10</a> <a href="Heb_11.html">11</a> <b>12</b> <a href="Heb_13.html">13</a> </div><hr>
<h1>Heb 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈমানের আদিকর্তা ঈসা মসীহ্‌</h2><span class="vn">1</span> <span class="br-p"><br><br></span>অতএব এমন বড় সাক্ষীমেঘে বেষ্টিত হওয়াতে এসো, আমরাও সমস্ত বোঝা ও সহজ বাধাজনক গুনাহ্‌ ফেলে দিয়ে আমাদের সম্মুখের দৌড় প্রতিযোগিতায় ধৈর্যপূর্বক দৌড়াই;</div>
<div class="v" id="v2"><span class="vn">2</span> ঈমানের আদিকর্তা ও সিদ্ধিকর্তা ঈসার প্রতি দৃষ্টি রাখি; তিনিই তাঁর সম্মুখস্থ আনন্দের জন্য ক্রুশীয় মৃত্যু সহ্য করলেন, অপমান তুচ্ছ করলেন এবং আল্লাহ্‌র সিংহাসনের ডান পাশে উপবিষ্ট হয়েছেন।</div>
<div class="v" id="v3"><span class="vn">3</span> <span class="br-p"><br><br></span>তাঁর বিষয়েই আলোচনা কর, যিনি নিজের বিরুদ্ধে গুনাহ্‌গারদের এত বড় শত্রুতা সহ্য করেছিলেন, যেন তোমরা প্রাণের ক্লান্তিতে অবসন্ন হয়ে না পড়।</div>
<div class="v" id="v4"><span class="vn">4</span> তোমরা গুনাহ্‌র সঙ্গে যুদ্ধ করতে করতে এখনও পর্যন্ত এমন প্রতিরোধ কর নি, যাতে তোমাদের রক্তপাত হতে পারে।</div>
<div class="v" id="v5"><h2>প্রভুর শাসনের শুভ ফল</h2><span class="vn">5</span> <span class="br-p"><br><br></span>আল্লাহ্‌ তাঁর সন্তান হিসেবে তোমাদের সঙ্গে যে কথাবার্তা বলেছেন তোমরা সেই উৎসাহের কালাম ভুলে গেছ, তিনি বলেছেন, <span class="br-p"><br><br></span>“হে আমার পুত্র, প্রভুর শাসন তুচ্ছ <span class="br-p"><br><br></span>করো না, <span class="br-p"><br><br></span>তিনি অনুযোগ করলে ক্লান্ত হয়ো না।</div>
<div class="v" id="v6"><span class="vn">6</span> <span class="br-p"><br><br></span>কেননা প্রভু যাকে মহব্বত করেন, <span class="br-p"><br><br></span>তাকেই শাসন করেন, <span class="br-p"><br><br></span>সন্তান হিসেবে যাকে গ্রহণ করেন, <span class="br-p"><br><br></span>তাকেই শাস্তি দেন।”</div>
<div class="v" id="v7"><span class="vn">7</span> <span class="br-p"><br><br></span>শাসনের জন্যই তোমরা সহ্য করছো; যেমন সন্তানদের প্রতি, তেমনি আল্লাহ্‌ তোমাদের প্রতি ব্যবহার করছেন; কেননা পিতা যাকে শাসন না করেন, এমন সন্তান কোথায়?</div>
<div class="v" id="v8"><span class="vn">8</span> প্রত্যেক সন্তানকে যেমন শাসন করা হয় তেমনি তোমাদের যদি শাসন করা না হয় তবে তো তোমরা জারজ সন্তান, সত্যিকারের সন্তান নও।</div>
<div class="v" id="v9"><span class="vn">9</span> <span class="br-p"><br><br></span>আবার আমাদের দুনিয়াবী পিতারা আমাদের শাসনকারী ছিলেন এবং আমরা তাঁদেরকে সম্মান করতাম; তবে যিনি রূহ্‌ সকলের পিতা, আমরা কি অনেক গুণ বেশি পরিমাণে তাঁর অধীনতা স্বীকার করে জীবন ধারণ করবো না?</div>
<div class="v" id="v10"><span class="vn">10</span> পিতারা তো অল্প দিনের জন্য, তাঁরা যা ভাল মনে করতেন তেমনি শাসন করতেন, কিন্তু আল্লাহ্‌ আমাদের মঙ্গলের জন্যই শাসন করছেন যেন আমরা তাঁর পবিত্রতার ভাগী হই।</div>
<div class="v" id="v11"><span class="vn">11</span> কোন শাসনই আপাতত আনন্দের বিষয় বলে মনে হয় না, কিন্তু দুঃখের বিষয় বলে মনে হয়; তবুও শাসনের মধ্য দিয়ে যাদের অভ্যাস জন্মেছে, তা পরে তাদেরকে ধার্মিকতার শান্তিযুক্ত ফল দান করে।</div>
<div class="v" id="v12"><span class="vn">12</span> <span class="br-p"><br><br></span>অতএব তোমাদের শিথিল হাত ও অবশ হাঁটু সবল কর;</div>
<div class="v" id="v13"><span class="vn">13</span> এবং নিজ নিজ চরণের জন্য সরল পথ প্রস্তুত কর, যেন যারা খঞ্জ তাদের অবস্থা আরও খারাপ না হয়, বরং সুস্থ হয়।</div>
<div class="v" id="v14"><h2>আল্লাহ্‌র রহমতকে প্রত্যাখান করার বিষয়ে সাবধান বাণী</h2><span class="vn">14</span> <span class="br-p"><br><br></span>সকলের সঙ্গে শান্তিতে থাকতে কঠোরভাবে চেষ্টা কর এবং যা ছাড়া কেউই প্রভুর দর্শন পাবে না সেই পবিত্রতার জন্য কঠোরভাবে চেষ্টা কর;</div>
<div class="v" id="v15"><span class="vn">15</span> দেখো, কেউ যেন আল্লাহ্‌র রহমত থেকে বঞ্চিত না হয়; পাছে তিক্ততার কোন মূল অঙ্কুরিত হয়ে তোমাদেরকে উৎপীড়িত করে এবং এতে অধিকাংশ লোক নাপাক হয়;</div>
<div class="v" id="v16"><span class="vn">16</span> পাছে কেউ জেনাকারী বা ধর্ম বিরূপক হয়, যেমন ইস্‌, সে তো এক বারের খাদ্যের জন্য নিজের জ্যেষ্ঠাধিকার বিক্রি করেছিল।</div>
<div class="v" id="v17"><span class="vn">17</span> তোমরা তো জান, তারপর যখন সে দোয়ার অধিকারী হতে বাসনা করলো, তখন সজল নয়নে সযত্নে তার চেষ্টা করলেও তাঁকে অগ্রাহ্য করা হয়েছিল, কারণ সে মন পরিবর্তনের সুযোগ পেল না।</div>
<div class="v" id="v18"><h2>অকমপমান রাজ্যের অধিকারীদের সৌভাগ্য</h2><span class="vn">18</span> <span class="br-p"><br><br></span>কারণ তোমরা স্পর্শ করা যায় এমন জ্বলন্ত আগুনের পর্বত, কালো রংয়ের মেঘ, অন্ধকার, ঝড়, তূরীর ধ্বনি,</div>
<div class="v" id="v19"><span class="vn">19</span> ও কথা বলার আওয়াজের কাছে উপস্থিত হও নি। সেই আওয়াজ যারা শুনেছিল, তারা ফরিয়াদ করেছিল, যেন তাদের কাছে আর কথা বলা না হয়;</div>
<div class="v" id="v20"><span class="vn">20</span> কারণ এই হুকুম তারা সহ্য করতে পারল না, “যদি কোন পশু পর্বত স্পর্শ করে, তবে তাকেও পাথর ছুঁড়ে হত্যা করা হবে”;</div>
<div class="v" id="v21"><span class="vn">21</span> এবং সেই দর্শন এমন ভয়ঙ্কর ছিল যে, মূসা বললেন, “আমি ভয়ে কাঁপছি”।</div>
<div class="v" id="v22"><span class="vn">22</span> কিন্তু তোমরা এই সকলের কাছে উপস্থিত হয়েছ, যথা সিয়োন পর্বত, জীবন্ত আল্লাহ্‌র পুরী বেহেশতী জেরুশালেম, অযুত অযুত ফেরেশতা,</div>
<div class="v" id="v23"><span class="vn">23</span> বেহেশতে লেখা প্রথমজাতদের সাধারণ সভা ও মণ্ডলী, সকলের বিচারকর্তা আল্লাহ্‌, সিদ্ধতায় উন্নীত ধার্মিকদের রূহ্‌,</div>
<div class="v" id="v24"><span class="vn">24</span> নতুন নিয়মের মধ্যস্থ ঈসা এবং ছিটানো রক্ত, যা হাবিলের রক্ত থেকেও উত্তম কথা বলে।</div>
<div class="v" id="v25"><span class="vn">25</span> <span class="br-p"><br><br></span>দেখো, যিনি কথা বলেন, তাঁর কথা শুনতে অসম্মত হয়ো না; কারণ যিনি দুনিয়াতে সাবধানবাণী বলেছিলেন, তাঁর কথা শুনতে অসম্মত হওয়াতে যখন ঐ লোকেরা রক্ষা পায় নি, তখন যিনি বেহেশত থেকে আমাদের সাবধান করছেন, তাঁর কথা অগ্রাহ্য করলে আমরা যে রক্ষা পাব না, তা কত না নিশ্চিত!</div>
<div class="v" id="v26"><span class="vn">26</span> সেই সময়ে তাঁর কণ্ঠস্বর দুনিয়াকে কাঁপিয়ে তুলেছিল; কিন্তু এখন তিনি এই ওয়াদা করেছেন, <span class="br-p"><br><br></span>“আমি আর একবার কেবল দুনিয়াকে <span class="br-p"><br><br></span>নয়, <span class="br-p"><br><br></span>আসমানকেও কাঁপিয়ে তুলবো।”</div>
<div class="v" id="v27"><span class="vn">27</span> <span class="br-p"><br><br></span>এখানে “আর এক বার,” এই শব্দ দু’টি দ্বারা নির্দেশ করা হচ্ছে, সেই কমপমান বিষয়গুলো সৃষ্টি করা হয়েছে বলে তা দূরীকৃত হবে, যেন অকমপমান বিষয়গুলো স্থায়ী হয়।</div>
<div class="v" id="v28"><span class="vn">28</span> অতএব অকমপনীয় রাজ্য পাবার অধিকারী হওয়াতে, এসো, আমরা আল্লাহ্‌র কাছে কৃতজ্ঞ হই, যা দ্বারা ভক্তি ও ভয় সহকারে আল্লাহ্‌র প্রীতিজনক এবাদত করতে পারি।</div>
<div class="v" id="v29"><span class="vn">29</span> কেননা আমাদের আল্লাহ্‌ গ্রাসকারী আগুনের মত।</div>
</div>
<!-- PARSED ABOVE; EDITING MAY BREAK PARSER -->
</body></html>