<html><head>
<meta http-equiv="Content-Type" content="text/html;charset=utf-8" />
<title>Heb 13 &ndash; ঊনবিংশ খণ্ড : ইবরানী &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 13);">
<div id="navbar"><a href="../index.html">কিতাবুল মোকাদ্দস</a> &ndash; <b>ঊনবিংশ খণ্ড : ইবরানী</b> &ndash; <a href="Heb_1.html">1</a> ... <a href="Heb_11.html">11</a> <a href="Heb_12.html">12</a> <b>13</b> </div><hr>
<h1>Heb 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ভাইদের প্রতি মহব্বত ও ঈমান সম্বন্ধে নিবেদন</h2><span class="vn">1</span> <span class="br-p"><br><br></span>একে অন্যকে ভাইয়ের মত মহব্বত করতে স্থির থাক। তোমরা মেহমানদের সেবা করতে ভুলে যেও না।</div>
<div class="v" id="v2"><span class="vn">2</span> কেননা কেউ কেউ না জেনে এভাবে ফেরেশতাদেরও মেহমানদারী করেছেন।</div>
<div class="v" id="v3"><span class="vn">3</span> তোমাদের নিজেদের সহবন্দী জেনে বন্দীদের স্মরণ করো এবং যারা অত্যচারিত হচ্ছে তাদের সঙ্গে যেন তোমরাও অত্যাচারিত হচ্ছ, এভাবে তাদের স্মরণ করো।</div>
<div class="v" id="v4"><span class="vn">4</span> সকলের মধ্যে বিয়ে আদরণীয় ও সেই বিছানা বিমল হোক; কেননা জেনাকারীদের ও পতিতাগামীদের বিচার আল্লাহ্‌ করবেন।</div>
<div class="v" id="v5"><span class="vn">5</span> টাকা-পয়সাকে ভালবাসা থেকে নিজেদের দূরে রেখো; তোমাদের যা আছে তাতে সন্তুষ্ট থাক; কারণ তিনিই বলেছেন, “আমি কোন-ক্রমে তোমাকে ছাড়বো না ও কোনক্রমে তোমাকে ত্যাগ করবো না।”</div>
<div class="v" id="v6"><span class="vn">6</span> অতএব আমরা সাহসপূর্বক বলতে পারি, “প্রভু আমার সহায়, আমি ভয় করবো না; মানুষ আমার কি করতে পারে?”</div>
<div class="v" id="v7"><span class="vn">7</span> <span class="br-p"><br><br></span>যাঁরা তোমাদেরকে আল্লাহ্‌র কালাম বলে গেছেন, তোমাদের সেই নেতাদেরকে স্মরণ কর এবং তাঁদের আচরণের শেষগতি আলোচনা করতে করতে তাঁদের ঈমানের অনুকারী হও।</div>
<div class="v" id="v8"><span class="vn">8</span> ঈসা মসীহ্‌ গতকাল ও আজ এবং অনন্তকাল যেরকম, সেই রকমই আছেন।</div>
<div class="v" id="v9"><span class="vn">9</span> তোমরা নানা রকম অদ্ভুত শিক্ষা দ্বারা বিপথে চালিত হয়ো না; কেননা হৃদয় যে রহমত দ্বারা শক্তিশালী হয় তা ভাল, খাদ্যের বিষয়ে নানা নিয়ম-কানুনের দ্বারা নয়, কারণ যারা খাদ্যের নিয়ম-কানুনের উপর নির্ভর করে চলতো তাদের কোন লাভ হয় নি।</div>
<div class="v" id="v10"><span class="vn">10</span> আমাদের একটি কোরবানগাহ্‌ আছে এবং তাঁবুর সেবকদের সেই কোরবানগাহ্‌র সামগ্রী ভোজন করার কোন অধিকার নেই।</div>
<div class="v" id="v11"><span class="vn">11</span> কারণ যে যে পশুর রক্ত গুনাহ্‌-কোরবানীর জন্য মহা-ইমাম পবিত্র স্থানের ভিতরে নিয়ে যান, সেই সমস্ত পশুর দেহ শিবিরের বাইরে নিয়ে গিয়ে পুড়িয়ে দেওয়া হয়।</div>
<div class="v" id="v12"><span class="vn">12</span> এই কারণে ঈসাও নিজের রক্ত দ্বারা লোকবৃন্দকে পবিত্র করার জন্য নগর-দ্বারের বাইরে মৃত্যু ভোগ করলেন।</div>
<div class="v" id="v13"><span class="vn">13</span> অতএব এসো, আমরা তাঁর দুর্নাম বহন করতে করতে শিবিরের বাইরে তাঁর কাছে গমন করি।</div>
<div class="v" id="v14"><span class="vn">14</span> কারণ এখানে আমাদের চিরস্থায়ী নগর নেই; কিন্তু আমরা সেই ভাবী নগরের খোঁজ করছি।</div>
<div class="v" id="v15"><span class="vn">15</span> অতএব এসো, আমরা তাঁরই দ্বারা আল্লাহ্‌র উদ্দেশে নিয়মিতভাবে প্রশংসা-গজল উৎসর্গ করি, অর্থাৎ ওষ্ঠাধরের ফল যা তার নাম স্বীকার করে।</div>
<div class="v" id="v16"><span class="vn">16</span> আর উপকার ও সহভাগিতার কাজ ভুলে যেও না, কেননা সেই রকম কোরবানীতে আল্লাহ্‌ প্রীত হন।</div>
<div class="v" id="v17"><span class="vn">17</span> <span class="br-p"><br><br></span>তোমরা তোমাদের নেতাদের হুকুম পালন কর ও বশীভূত হও, কারণ হিসাব দিতে হবে বলে তাঁরাই তোমাদের প্রাণের জন্য প্রহরীর কাজ করছেন। তাঁরা যেন আনন্দপূর্বক সেই কাজ করতে পারেন, দুঃখিত মনে তা না করেন। যদি দুঃখের সঙ্গে তা করতে হয় তবে তোমাদের পক্ষে তা মঙ্গলজনক হবে না।</div>
<div class="v" id="v18"><span class="vn">18</span> <span class="br-p"><br><br></span>আমাদের জন্য মুনাজাত কর, কেননা আমরা নিশ্চয় জানি, আমাদের সৎবিবেক আছে, সমস্ত বিষয়ে সদাচরণ করতে ইচ্ছা করছি।</div>
<div class="v" id="v19"><span class="vn">19</span> আমি বিনতিপূর্বক তোমাদেরকে মুনাজাত করতে বলছি যেন আমাকে শীঘ্রই তোমাদের কাছে পুনরায় দেওয়া হয়।</div>
<div class="v" id="v20"><span class="vn">20</span> <span class="br-p"><br><br></span>আর শান্তির আল্লাহ্‌, যিনি অনন্তকাল স্থায়ী নিয়মের রক্ত দ্বারা সেই মহান পাল-রক্ষককে, আমাদের প্রভু ঈসাকে, মৃতদের মধ্য থেকে উঠিয়ে এনেছেন,</div>
<div class="v" id="v21"><span class="vn">21</span> তিনি নিজের ইচ্ছা পূর্ণ করার জন্য তোমাদেরকে সমস্ত উত্তম বিষয়ে পরিপক্ক করুন। তাঁর দৃষ্টিতে যা প্রীতিজনক ঈসা মসীহ্‌ দ্বারা তা আমাদের অন্তরে সম্পন্ন করুন। যুগে যুগে তাঁর মহিমা হোক। আমিন।</div>
<div class="v" id="v22"><h2>শেষ কথা ও শুভেচ্ছা</h2><span class="vn">22</span> <span class="br-p"><br><br></span>হে ভাইয়েরা, তোমাদেরকে ফরিয়াদ করছি, তোমরা এই উপদেশ সহ্য কর; আমি তো সংক্ষেপে তোমাদেরকে লিখলাম।</div>
<div class="v" id="v23"><span class="vn">23</span> এই কথা জেনো যে, আমাদের ভাই তীমথি মুক্তি পেয়েছেন; তিনি যদি শীঘ্র আসেন, তবে আমি তাঁর সঙ্গে তোমাদেরকে দেখতে আসবো।</div>
<div class="v" id="v24"><span class="vn">24</span> <span class="br-p"><br><br></span>তোমরা তোমাদের সকল নেতাকে ও সকল পবিত্র লোককে সালাম জানিয়ো। ইতালির লোকেরা তোমাদেরকে সালাম জানাচ্ছে।</div>
<div class="v" id="v25"><span class="vn">25</span> <span class="br-p"><br><br></span>রহমত তোমাদের সকলের সহবর্তী হোক। আমিন।</div>
</div>
<!-- PARSED ABOVE; EDITING MAY BREAK PARSER -->
</body></html>