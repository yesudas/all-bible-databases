<html><head>
<meta http-equiv="Content-Type" content="text/html;charset=utf-8" />
<title>Heb 8 &ndash; ঊনবিংশ খণ্ড : ইবরানী &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 8);">
<div id="navbar"><a href="../index.html">কিতাবুল মোকাদ্দস</a> &ndash; <b>ঊনবিংশ খণ্ড : ইবরানী</b> &ndash; <a href="Heb_1.html">1</a> ... <a href="Heb_6.html">6</a> <a href="Heb_7.html">7</a> <b>8</b> <a href="Heb_9.html">9</a> <a href="Heb_10.html">10</a> ... <a href="Heb_13.html">13</a> </div><hr>
<h1>Heb 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈসা মসীহের ইমামত্বের উৎকৃষ্টতা</h2><span class="vn">1</span> <span class="br-p"><br><br></span>এ সব কথার সার এই, আমাদের এমন এক মহা-ইমাম আছেন, যিনি বেহেশতে, মহিমা-সিংহাসনের ডান পাশে, উপবিষ্ট হয়েছেন।</div>
<div class="v" id="v2"><span class="vn">2</span> তিনি পবিত্র স্থানের এবং যে তাঁবু মানুষ কর্তৃক নয়, কিন্তু প্রভু কর্তৃক স্থাপিত হয়েছে সেই প্রকৃত তাঁবুর সেবক।</div>
<div class="v" id="v3"><span class="vn">3</span> প্রত্যেক মহা-ইমাম উপহার উৎসর্গ ও পশু-কোরবানী করতে নিযুক্ত হন, তাই তাঁরও কোরবানী করার জন্য কিছু থাকা আবশ্যক।</div>
<div class="v" id="v4"><span class="vn">4</span> বস্তুত তিনি যদি দুনিয়াতে থাকতেন তবে ইমামই হতে পারতেন না; কারণ এখানে শরীয়ত অনুসারে উপহারাদি কোরবানী করার ইমাম আছেন।</div>
<div class="v" id="v5"><span class="vn">5</span> তারা পবিত্র স্থানে যে এবাদত করে তা বেহেশতী বিষয়ের দৃষ্টান্ত ও ছায়া মাত্র, যেমন মূসা যখন এবাদত-তাঁবুর নির্মাণ কাজ শুরু করতে যাচ্ছিলেন, তখন এই হুকুম পেয়েছিলেন, আল্লাহ্‌ বলেন, “দেখ, পর্বতে তোমাকে যে আদর্শ দেখান হল, তেমনি সমস্ত কিছু কোরো।”</div>
<div class="v" id="v6"><span class="vn">6</span> কিন্তু এখন ঈসা এই ইমামদের চেয়ে উৎকৃষ্টতর এক পরিচর্যা কাজ পেয়েছেন এবং পুরানো নিয়মের চেয়ে এমন এক শ্রেষ্ঠ নিয়মের মধ্যস্থ হয়েছেন, যা শ্রেষ্ঠ প্রতিজ্ঞাগুলোর উপরে স্থাপিত হয়েছে।</div>
<div class="v" id="v7"><span class="vn">7</span> কারণ ঐ প্রথম নিয়ম যদি নিখুঁত হত, তবে দ্বিতীয় এক নিয়মের প্রয়োজন হত না।</div>
<div class="v" id="v8"><span class="vn">8</span> <span class="br-p"><br><br></span>বাস্তবিক আল্লাহ্‌ লোকদেরকে দোষ দিয়ে বলেন, <span class="br-p"><br><br></span>“প্রভু বলেন, দেখ, এমন সময় আসছে, <span class="br-p"><br><br></span>যখন আমি ইসরাইল-কুলের সঙ্গে ও <span class="br-p"><br><br></span>এহুদাকুলের সঙ্গে <span class="br-p"><br><br></span>এক নতুন নিয়ম সম্পন্ন করবো,</div>
<div class="v" id="v9"><span class="vn">9</span> <span class="br-p"><br><br></span>সেই নিয়ম অনুসারে নয়, <span class="br-p"><br><br></span>যা আমি সেদিন তাদের পূর্বপুরুষদের <span class="br-p"><br><br></span>সঙ্গে করেছিলাম, <span class="br-p"><br><br></span>যেদিন মিসর দেশ থেকে <span class="br-p"><br><br></span>তাদেরকে বের করে আনবার জন্য <span class="br-p"><br><br></span>তাদের হাত ধরেছিলাম; <span class="br-p"><br><br></span>কেননা তারা আমার নিয়মে স্থির <span class="br-p"><br><br></span>রইলো না, <span class="br-p"><br><br></span>আর আমিও তাদের প্রতি অবহেলা <span class="br-p"><br><br></span>করলাম, <span class="br-p"><br><br></span>প্রভু এই কথা বলেন।</div>
<div class="v" id="v10"><span class="vn">10</span> <span class="br-p"><br><br></span>কিন্তু সেই কালের পর আমি <span class="br-p"><br><br></span>ইসরাইল-কুলের সঙ্গে <span class="br-p"><br><br></span>এই নিয়ম স্থির করবো, এই কথা প্রভু <span class="br-p"><br><br></span>বলেন; <span class="br-p"><br><br></span>আমি তাদের মনের মধ্যে আমার <span class="br-p"><br><br></span>শরীয়ত রাখব, <span class="br-p"><br><br></span>আর তাদের হৃদয়ে তা লিখব <span class="br-p"><br><br></span>এবং আমি তাদের আল্লাহ্‌ হব, <span class="br-p"><br><br></span>ও তারা আমার লোক হবে।</div>
<div class="v" id="v11"><span class="vn">11</span> <span class="br-p"><br><br></span>আর তারা প্রত্যেকে নিজের <span class="br-p"><br><br></span>প্রতিবেশীকে <span class="br-p"><br><br></span>এবং নিজের ভাইকে এই বলে শিক্ষা <span class="br-p"><br><br></span>দেবে না যে, <span class="br-p"><br><br></span>‘তুমি প্রভুকে জান’; <span class="br-p"><br><br></span>কারণ তারা ক্ষুদ্র ও মহান সকলেই <span class="br-p"><br><br></span>আমাকে জানবে।</div>
<div class="v" id="v12"><span class="vn">12</span> <span class="br-p"><br><br></span>কেননা আমি তাদের অপরাধগুলো <span class="br-p"><br><br></span>মাফ করবো <span class="br-p"><br><br></span>এবং তাদের গুনাহ্‌ আর কখনও স্মরণে <span class="br-p"><br><br></span>আনবো না।”</div>
<div class="v" id="v13"><span class="vn">13</span> <span class="br-p"><br><br></span>‘নতুন’ বলাতে তিনি প্রথমটি পুরানো করেছেন; কিন্তু যা পুরানো ও নষ্ট হয়ে যাচ্ছে, তা অদৃশ্য হয়ে যাবে।</div>
</div>
<!-- PARSED ABOVE; EDITING MAY BREAK PARSER -->
</body></html>