<html><head>
<meta http-equiv="Content-Type" content="text/html;charset=utf-8" />
<title>Jas 1 &ndash; বিংশ খণ্ড : ইয়াকুব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jas', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>বিংশ খণ্ড : ইয়াকুব</b> &ndash; <b>1</b> <a href="Jas_2.html">2</a> <a href="Jas_3.html">3</a> ... <a href="Jas_5.html">5</a> </div><hr>
<h1>Jas 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সালাম</h2><span class="vn">1</span> <span class="br-p"><br><br></span>আল্লাহ্‌র ও ঈসা মসীহের গোলাম ইয়াকুব — নানা দেশে ছড়িয়ে পড়া বারো বংশের সমীপে সালাম জানাচ্ছি।</div>
<div class="v" id="v2"><h2>ঈমান ও জ্ঞান</h2><span class="vn">2</span> <span class="br-p"><br><br></span>হে আমার ভাইয়েরা, তোমরা যখন নানা রকম পরীক্ষায় পড় তখন তা সর্বতোভাবে আনন্দের বিষয় বলে মনে করো;</div>
<div class="v" id="v3"><span class="vn">3</span> জেনো, তোমাদের ঈমানের পরীক্ষা ধৈর্য উৎপন্ন করে।</div>
<div class="v" id="v4"><span class="vn">4</span> আর সেই ধৈর্যকে সমপূর্ণভাবে কাজ করতে দাও, যেন তোমরা পরিপক্ক ও সমপূর্ণ হও, কোন বিষয়ে তোমাদের অভাব না থাকে।</div>
<div class="v" id="v5"><span class="vn">5</span> <span class="br-p"><br><br></span>যদি তোমাদের কারো জ্ঞানের অভাব হয়, তবে সে আল্লাহ্‌র কাছে যাচ্ঞা করুক, তাকে দেওয়া হবে; কেননা তিনি তিরস্কার না করে সকলকে অকাতরে দিয়ে থাকেন।</div>
<div class="v" id="v6"><span class="vn">6</span> কিন্তু সে সন্দেহ না করে ঈমান সহকারে যাচ্ঞা করুক; কেননা যে সন্দেহ করে, সে বাতাসে দুলে উঠা সমুদ্রের ঢেউয়ের মত।</div>
<div class="v" id="v7"><span class="vn">7</span> সেই ব্যক্তি যে প্রভুর কাছ থেকে কিছু পাবে, এমন আশা না করুক;</div>
<div class="v" id="v8"><span class="vn">8</span> সে দ্বিমনা লোক, নিজের সকল পথে সে অস্থির।</div>
<div class="v" id="v9"><h2>ধনবান ও দারিদ্রতা</h2><span class="vn">9</span> <span class="br-p"><br><br></span>যে ভাই অবনত, তাকে উন্নত করা হয়েছে বলে সে গর্ব করুক;</div>
<div class="v" id="v10"><span class="vn">10</span> আর যে ভাই ধনবান, তাকে অবনত করা হয়েছে বলে সেও গর্ব করুক, কেননা সে ফুলের মতই ঝরে যাবে।</div>
<div class="v" id="v11"><span class="vn">11</span> ফলত সূর্য যখন জ্বলন্ত তাপ নিয়ে উঠে তখন ঘাস শুকিয়ে যায়, তাতে তার ফুল ঝরে পড়ে এবং তার সৌন্দর্য নষ্ট হয়ে যায়; তেমনি ধনবানও তার জীবনের ব্যস্ততার মধ্যেই ম্লান হয়ে পড়বে।</div>
<div class="v" id="v12"><h2>পরীক্ষা ও প্রলোভন</h2><span class="vn">12</span> <span class="br-p"><br><br></span>ধন্য সেই ব্যক্তি যে পরীক্ষা সহ্য করে; কারণ যোগ্য প্রমাণিত হলে পর সে জীবন-মুকুট লাভ করবে, প্রভু তাদেরকেই তা দিতে অঙ্গীকার করেছেন, যারা তাঁকে মহব্বত করে।</div>
<div class="v" id="v13"><span class="vn">13</span> পরীক্ষার সময়ে কেউ না বলুক, আল্লাহ্‌ থেকে আমার পরীক্ষা হচ্ছে; কেননা মন্দ বিষয়ের দ্বারা আল্লাহ্‌র পরীক্ষা করা যায় না, আর তিনি কারো পরীক্ষা করেন না;</div>
<div class="v" id="v14"><span class="vn">14</span> কিন্তু প্রত্যেক ব্যক্তি নিজের কামনা দ্বারা আকর্ষিত ও প্ররোচিত হয়ে পরীক্ষিত হয়।</div>
<div class="v" id="v15"><span class="vn">15</span> পরে কামনা সগর্ভা হয়ে গুনাহ্‌ প্রসব করে এবং গুনাহ্‌ পরিপক্ক হয়ে মৃত্যুকে জন্ম দেয়।</div>
<div class="v" id="v16"><span class="vn">16</span> <span class="br-p"><br><br></span>হে আমার প্রিয় ভাইয়েরা ভ্রান্ত হয়ো না।</div>
<div class="v" id="v17"><span class="vn">17</span> সমস্ত উত্তম দান এবং সমস্ত সিদ্ধ বর উপর থেকে আসে, জ্যোতির্মণ্ডলের সেই পিতা থেকে নেমে আসে, যাঁতে কোনও পরিবর্তন নেই কিংবা তিনি ছায়ার মত বদলে যান না।</div>
<div class="v" id="v18"><span class="vn">18</span> তিনি নিজের বাসনায় সত্যের কালাম দ্বারা আমাদেরকে জন্ম দিয়েছেন, যেন আমরা তাঁর সৃষ্ট বস্তুগুলোর মধ্যে এক রকম অগ্রিমাংশ হই।</div>
<div class="v" id="v19"><h2>কালামের শ্রোতামাত্র হয়ো না কিন্তু কার্যকারী হও</h2><span class="vn">19</span> <span class="br-p"><br><br></span>হে আমার প্রিয় ভাইয়েরা, তোমরা তো এই কথা জান। কিন্তু তোমারা প্রত্যেকে শুনবার জন্য আগ্রহী হও, কথাবার্তায় ধীর, ক্রোধে ধীর হও,</div>
<div class="v" id="v20"><span class="vn">20</span> কারণ মানুষের ক্রোধ আল্লাহ্‌র ধার্মিকতা উপন্ন করে না।</div>
<div class="v" id="v21"><span class="vn">21</span> অতএব তোমরা সকল নাপাকীতা এবং নাফরমানীর উচ্ছ্বাস ফেলে দিয়ে, মৃদুভাবে সেই রোপিত কালাম গ্রহণ কর, যা তোমাদের প্রাণের নাজাত সাধন করতে পারে।</div>
<div class="v" id="v22"><span class="vn">22</span> <span class="br-p"><br><br></span>আর কালামের কার্যকারী হও, নিজদেরকে ভুলিয়ে শ্রোতামাত্র হয়ো না।</div>
<div class="v" id="v23"><span class="vn">23</span> কেননা যে কেউ কালামের শ্রোতামাত্র, কার্যকারী নয়, সে এমন ব্যক্তির মত যে আয়নায় নিজের স্বাভাবিক মুখ দেখে;</div>
<div class="v" id="v24"><span class="vn">24</span> কারণ সে নিজেকে দেখলো, চলে গেল আর সে কিরূপ লোক, তা তখনই ভুলে গেল।</div>
<div class="v" id="v25"><span class="vn">25</span> কিন্তু যে কেউ হেঁট হয়ে সিদ্ধ শরীয়তের, স্বাধীনতার শরীয়তের, প্রতি দৃষ্টিপাত করে ও তাতে নিবিষ্ট থাকে, ভুলে যাবার শ্রোতা না হয়ে কার্যকারী হয়, সেই নিজের কাজে ধন্য হবে।</div>
<div class="v" id="v26"><span class="vn">26</span> যে ব্যক্তি নিজেকে ধার্মিক বলে মনে করে, আর নিজের জিহ্বাকে বলগা দ্বারা বশে না রাখে, কিন্তু নিজের হৃদয়কে ভুলায় তার ধর্ম মিথ্যা।</div>
<div class="v" id="v27"><span class="vn">27</span> দুঃখ-কষ্টের সময়ে এতিমদের ও বিধবাদের তত্ত্বাবধান করা এবং সংসার থেকে নিজেকে নিষ্কলঙ্করূপে রক্ষা করাই হল পিতা আল্লাহ্‌র কাছে পবিত্র ও বিমল ধর্ম।</div>
</div>
<!-- PARSED ABOVE; EDITING MAY BREAK PARSER -->
</body></html>