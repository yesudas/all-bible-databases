<html><head>
<meta http-equiv="Content-Type" content="text/html;charset=utf-8" />
<title>Jas 3 &ndash; বিংশ খণ্ড : ইয়াকুব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jas', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>বিংশ খণ্ড : ইয়াকুব</b> &ndash; <a href="Jas_1.html">1</a> <a href="Jas_2.html">2</a> <b>3</b> <a href="Jas_4.html">4</a> <a href="Jas_5.html">5</a> </div><hr>
<h1>Jas 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জিহ্বা দমন করার আবশ্যকতা</h2><span class="vn">1</span> <span class="br-p"><br><br></span>হে আমার ভাইয়েরা, তোমরা অনেকে ওস্তাদ হতে যেয়ো না; তোমরা জান, অন্যদের চেয়ে আমাদের আরও কঠিনভাবে বিচার করা হবে।</div>
<div class="v" id="v2"><span class="vn">2</span> কারণ আমরা অনেকভাবে হোঁচট খাই। যদি কেউ কথা দ্বারা হোঁচট না খায়, তবে সে সিদ্ধপুরুষ, সমস্ত শরীরকেই বল্‌গা দ্বারা বশে রাখতে সমর্থ।</div>
<div class="v" id="v3"><span class="vn">3</span> ঘোড়াগুলোকে বাধ্য রাখতে আমরা যদি তাদের মুখে বল্‌গা দিই, তবে তাদের সমস্ত শরীরও ইচ্ছামত ঘুরাতে পারি।</div>
<div class="v" id="v4"><span class="vn">4</span> আর দেখ, যদিও জাহাজগুলো অতি প্রকাণ্ড এবং প্রচণ্ড বাতাস সেটি ঠেলে নিয়ে যায়, তবুও সেটিকে একটি ছোট হাল দ্বারা নাবিকের মনের ইচ্ছা যে দিকে হয়, সেই দিকে ফিরাতে পারে।</div>
<div class="v" id="v5"><span class="vn">5</span> তেমনি জিহ্বাও ক্ষুদ্র অঙ্গ বটে, কিন্তু মহাদর্পের কথা বলে। দেখ, কেমন অল্প আগুন কেমন বড় বন-জঙ্গলকে জ্বালিয়ে দেয়!</div>
<div class="v" id="v6"><span class="vn">6</span> জিহ্বাও আগুনের মত; আমাদের অঙ্গগুলোর মধ্যে জিহ্বা অধর্মের দুনিয়া হয়ে রয়েছে; তা সমস্ত দেহকে কলঙ্কিত করে ও প্রকৃতির চক্রকে প্রজ্বলিত করে এবং নিজে দোজখের আগুনে জ্বলে উঠে।</div>
<div class="v" id="v7"><span class="vn">7</span> কারণ সমস্ত রকম পশু ও পাখি, সরীসৃপ ও সমুদ্রচর জন্তুকে মানুষ দমন করতে পারে ও দমন করেছে;</div>
<div class="v" id="v8"><span class="vn">8</span> কিন্তু জিহ্বাকে দমন করতে কোন মানুষের সাধ্য নেই; সেটি অশান্ত মন্দ বিষয়, মৃত্যুজনক বিষে পরিপূর্ণ।</div>
<div class="v" id="v9"><span class="vn">9</span> এই জিহ্বা দ্বারাই আমরা প্রভু পিতার শুকরিয়া আদায় করি, আবার এর দ্বারাই আল্লাহ্‌র সাদৃশ্যে জাত মানুষকে বদদোয়া দিই।</div>
<div class="v" id="v10"><span class="vn">10</span> একই মুখ থেকে শুকরিয়া ও বদদোয়া বের হয়। হে আমার ভাইয়েরা, এই রকম হওয়া অনুচিত।</div>
<div class="v" id="v11"><span class="vn">11</span> ফোয়ারা কি একই ছিদ্র দিয়ে মিষ্ট ও তিক্ত দু’রকম পানি বের করে?</div>
<div class="v" id="v12"><span class="vn">12</span> হে আমার ভাইয়েরা, ডুমুরগাছে কি জলপাই ফল, অথবা আঙ্গুরলতায় কি ডুমুর ফল ধরতে পারে? নোনা পানির মধ্যে মিষ্টি পানি পাওয়া যায় না।</div>
<div class="v" id="v13"><h2>দু’রকম জ্ঞান</h2><span class="vn">13</span> <span class="br-p"><br><br></span>তোমাদের মধ্যে জ্ঞানবান ও বুদ্ধিমান কে? সে সদাচরণ দ্বারা জ্ঞানের মৃদুতায় নিজের কাজ দেখিয়ে দিক।</div>
<div class="v" id="v14"><span class="vn">14</span> কিন্তু তোমাদের অন্তর যদি ঈর্ষায় তিক্ত হয় ও স্বার্থপর উচ্চাকাঙ্খায় ভরা থাকে, তবে সত্যের বিরুদ্ধে গর্ব করো না ও মিথ্যা বলো না।</div>
<div class="v" id="v15"><span class="vn">15</span> সেই জ্ঞান এমন নয়, যা উপর থেকে নেমে আসে বরং তা দুনিয়াবী, রূহানিক নয় এবং তা শয়তান থেকে আসে।</div>
<div class="v" id="v16"><span class="vn">16</span> কেননা যেখানে ঈর্ষা ও স্বার্থপরতা, সেখানে অস্থিরতা ও সমস্ত দুষ্কর্ম থাকে।</div>
<div class="v" id="v17"><span class="vn">17</span> কিন্তু যে জ্ঞান উপর থেকে আসে, তা প্রথমে পাক-পবিত্র, পরে শান্তিপ্রিয়, নম্র, সহ্যগুণ সম্পন্ন, করুণা ও উত্তম উত্তম ফলে পরিপূর্ণ, ভেদাভেদ-বিহীন ও ভণ্ডামীশূন্য।</div>
<div class="v" id="v18"><span class="vn">18</span> আর যারা শান্তির চেষ্টা করে, তাদের জন্য শান্তিতে ধার্মিকতা-ফলের বীজ বপন করা যায়।</div>
</div>
<!-- PARSED ABOVE; EDITING MAY BREAK PARSER -->
</body></html>