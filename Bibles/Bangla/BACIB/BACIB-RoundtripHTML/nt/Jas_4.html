<html><head>
<meta http-equiv="Content-Type" content="text/html;charset=utf-8" />
<title>Jas 4 &ndash; বিংশ খণ্ড : ইয়াকুব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jas', 4);">
<div id="navbar"><a href="../index.html">কিতাবুল মোকাদ্দস</a> &ndash; <b>বিংশ খণ্ড : ইয়াকুব</b> &ndash; <a href="Jas_1.html">1</a> <a href="Jas_2.html">2</a> <a href="Jas_3.html">3</a> <b>4</b> <a href="Jas_5.html">5</a> </div><hr>
<h1>Jas 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দুনিয়ার সঙ্গে বন্ধুত্ব হল আল্লাহ্‌র সঙ্গে শত্রুতা</h2><span class="vn">1</span> <span class="br-p"><br><br></span>তোমাদের মধ্যে কোথা থেকে যুদ্ধ ও কোথা থেকে ঝগড়া উৎপন্ন হয়? তোমাদের অঙ্গপ্রত্যঙ্গে যেসব সুখাভিলাষ যুদ্ধ করে, সেসব থেকে কি নয়?</div>
<div class="v" id="v2"><span class="vn">2</span> তোমরা অভিলাষ করছো, কিন্তু পাও না; তোমরা খুন করছো ও ঈর্ষা করছো, কিন্তু যা চাও তা পাও না; তোমরা ঝগড়া ও যুদ্ধ করে থাক, কিছু পাও না, কারণ তোমরা আল্লাহ্‌র কাছে যাচ্ঞা কর না।</div>
<div class="v" id="v3"><span class="vn">3</span> যাচ্ঞা করছো, তবুও ফল পাচ্ছ না; কারণ মন্দভাবে যাচ্ঞা করছো, যেন নিজ নিজ সুখাভিলাষে ব্যয় করতে পার।</div>
<div class="v" id="v4"><span class="vn">4</span> <span class="br-p"><br><br></span>হে জেনাকারিণীরা, তোমরা কি জান না যে, দুনিয়ার সঙ্গে বন্ধুত্ব হল আল্লাহ্‌র সঙ্গে শত্রুতা? সুতরাং যে কেউ দুনিয়ার বন্ধু হতে বাসনা করে, সে নিজেকে আল্লাহ্‌র শত্রু করে তোলে।</div>
<div class="v" id="v5"><span class="vn">5</span> অথবা তোমরা কি মনে কর যে, পাক-কিতাব বৃথাই বলছে যে, তিনি যে রূহ্‌ আমাদের অন্তরে বাস করিয়েছেন, তাঁর জন্য আগ্রহের সঙ্গে আকাঙ্খা করেন?</div>
<div class="v" id="v6"><span class="vn">6</span> বরং তিনি আরও রহমত দান করেন; এজন্য পাক-কিতাব বলে, “আল্লাহ্‌ অহঙ্কারীদের প্রতিরোধ করেন, কিন্তু নম্রদেরকে রহমত দান করেন।”</div>
<div class="v" id="v7"><span class="vn">7</span> অতএব তোমরা আল্লাহ্‌র বশীভূত হও, আর শয়তানকে প্রতিরোধ কর, তাতে সে তোমাদের কাছ থেকে পালিয়ে যাবে।</div>
<div class="v" id="v8"><span class="vn">8</span> আল্লাহ্‌র নিকটবর্তী হও, তাতে তিনিও তোমাদের নিকটবর্তী হবেন। হে গুনাহ্‌গারেরা, তোমাদের হাত পাক-পবিত্র কর; হে দ্বিমনা লোকেরা, তোমাদের অন্তর বিশুদ্ধ কর।</div>
<div class="v" id="v9"><span class="vn">9</span> মাতম কর ও শোকার্ত হও এবং কাঁদ; তোমাদের হাসি শোকে এবং আনন্দ বিষাদে পরিণত হোক।</div>
<div class="v" id="v10"><span class="vn">10</span> প্রভুর সাক্ষাতে নত হও, তাতে তিনি তোমাদেরকে উন্নত করবেন।</div>
<div class="v" id="v11"><h2>অন্যের বিচার করার সম্বন্ধে সাবধানবাণী</h2><span class="vn">11</span> <span class="br-p"><br><br></span>হে ভাইয়েরা, পরস্পর নিন্দা করো না; যে ব্যক্তি ভাইয়ের নিন্দা করে, কিংবা ভাইয়ের বিচার করে, সে শরীয়তের নিন্দা করে ও শরীয়তের বিচার করে। কিন্তু তুমি যদি শরীয়তের বিচার কর, তবে শরীয়তের পালনকারী না হয়ে বিচারকর্তা হয়েছ।</div>
<div class="v" id="v12"><span class="vn">12</span> একমাত্র শরীয়তদাতা ও বিচারকর্তা আছেন, তিনিই নাজাত করতে ও বিনষ্ট করতে পারেন। কিন্তু তুমি কে যে প্রতিবেশীর বিচার কর?</div>
<div class="v" id="v13"><h2>আগামীকালের বিষয়ে অহংকার</h2><span class="vn">13</span> <span class="br-p"><br><br></span>এখন দেখ, তোমাদের কেউ কেউ বলে, আজ কিংবা আগামীকাল, আমরা অমুক নগরে যাব এবং সেখানে এক বছর যাপন করবো, বাণিজ্য করে লাভ করবো।</div>
<div class="v" id="v14"><span class="vn">14</span> তোমরা তো আগামীকালের বিষয়ে জান না: তোমাদের জীবন কি রকম? তোমরা তো বাষ্পস্বরূপ, যা কিছুক্ষণের জন্য থাকে, পরে অন্তর্হিত হয়।</div>
<div class="v" id="v15"><span class="vn">15</span> ওর পরিবর্তে বরং এই কথা বল, ‘প্রভুর ইচ্ছা হলেই আমরা বেঁচে থাকব এবং এই কাজটি বা ও কাজটি করবো’।</div>
<div class="v" id="v16"><span class="vn">16</span> কিন্তু এখন তোমরা নিজ নিজ অহংকারে গর্ব করছো; এই রকমের সমস্ত গর্ব মন্দ।</div>
<div class="v" id="v17"><span class="vn">17</span> বস্তুত যে কেউ সৎকর্ম করতে জানে, অথচ করে না, সে গুনাহ্‌ করে।</div>
</div>
<!-- PARSED ABOVE; EDITING MAY BREAK PARSER -->
</body></html>