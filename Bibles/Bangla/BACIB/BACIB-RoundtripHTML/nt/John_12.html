<html><head>
<meta http-equiv="Content-Type" content="text/html;charset=utf-8" />
<title>John 12 &ndash; চতুর্থ খণ্ড : ইউহোন্না &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 12);">
<div id="navbar"><a href="../index.html">কিতাবুল মোকাদ্দস</a> &ndash; <b>চতুর্থ খণ্ড : ইউহোন্না</b> &ndash; <a href="John_1.html">1</a> ... <a href="John_10.html">10</a> <a href="John_11.html">11</a> <b>12</b> <a href="John_13.html">13</a> <a href="John_14.html">14</a> ... <a href="John_21.html">21</a> </div><hr>
<h1>John 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>পরে ঈদুল ফেসাখের ছয় দিন আগে ঈসা বৈথনিয়াতে আসলেন; সেখানে সেই লাসার ছিলেন, যাঁকে ঈসা মৃতদের মধ্যে থেকে উঠিয়েছিলেন।</div>
<div class="v" id="v2"><span class="vn">2</span> তাতে সেই স্থানে তাঁর জন্য ভোজ প্রস্তুত করা হল ও মার্থা পরিচর্যা করলেন এবং যারা তাঁর সঙ্গে ভোজনে বসেছিল, লাসার তাদের মধ্যে এক জন ছিলেন।</div>
<div class="v" id="v3"><span class="vn">3</span> তখন মরিয়ম আধা সের বহুমূল্য জটামাংসীর আতর এনে ঈসার পায়ে মাখিয়ে দিলেন এবং নিজের চুল দিয়ে তাঁর পা মুছে দিলেন; তাতে আতরের সুগন্ধে বাড়ি পরিপূর্ণ হল।</div>
<div class="v" id="v4"><span class="vn">4</span> কিন্তু তাঁর সাহাবীদের মধ্যে এক জন, যে তাঁকে দুশমনদের হাতে তুলে দেবে, সেই ঈষ্করিয়োতীয় এহুদা বললো,</div>
<div class="v" id="v5"><span class="vn">5</span> এই আতর তিন শত সিকিতে বিক্রি করে কেন দরিদ্রদেরকে দেওয়া গেল না?</div>
<div class="v" id="v6"><span class="vn">6</span> সে যে দরিদ্র লোকদের জন্য চিন্তা করতো বলে এই কথা বললো, তা নয়; কিন্তু কারণ এই, সে ছিল চোর, আর তার কাছে টাকার থলি থাকাতে তার মধ্যে যা রাখা হত, তা থেকে চুরি করতো।</div>
<div class="v" id="v7"><span class="vn">7</span> তখন ঈসা বললেন, ওকে ছাড়; আমার সমাধি-দিনের জন্য একে সেটি রাখতে দাও।</div>
<div class="v" id="v8"><span class="vn">8</span> কেননা তোমাদের কাছে দরিদ্রেরা সব সময়ই আছে, কিন্তু আমাকে সব সময় পাচ্ছ না।</div>
<div class="v" id="v9"><h2>লাসারকে হত্যা করার ষড়যন্ত্র</h2><span class="vn">9</span> <span class="br-p"><br><br></span>ইহুদীদের সাধারণ লোকেরা জানতে পারল যে, তিনি সেই স্থানে আছেন; আর তারা কেবল ঈসার জন্য আসল, তা নয়, কিন্তু যে লাসারকে তিনি মৃতদের মধ্য থেকে উঠিয়েছিলেন, তাঁকেও দেখতে আসল।</div>
<div class="v" id="v10"><span class="vn">10</span> কিন্তু প্রধান ইমামেরা পরামর্শ করলো, যেন লাসারকেও হত্যা করতে পারে;</div>
<div class="v" id="v11"><span class="vn">11</span> কেননা তাঁরই জন্য ইহুদীদের মধ্যে অনেকে গিয়ে ঈসার উপর ঈমান আনতে লাগল।</div>
<div class="v" id="v12"><h2>ঈসা মসীহের জেরুশালেমে প্রবেশ</h2><span class="vn">12</span> <span class="br-p"><br><br></span>পরদিন ঈদে আগত বিস্তর লোক ঈসা জেরুশালেমে আসছেন শুনতে পেয়ে,</div>
<div class="v" id="v13"><span class="vn">13</span> খেজুর পাতা নিয়ে তাঁর সঙ্গে সাক্ষাৎ করতে বের হল, আর চিৎকার করে বলতে লাগল, <span class="br-p"><br><br></span>হোশান্না; <span class="br-p"><br><br></span>ধন্য তিনি যিনি প্রভুর নামে আসছেন, <span class="br-p"><br><br></span>যিনি ইসরাইলের বাদশাহ্‌।</div>
<div class="v" id="v14"><span class="vn">14</span> <span class="br-p"><br><br></span>তখন ঈসা একটি গাধার বাচ্চা পেয়ে তার উপরে বসলেন, যেমন লেখা আছে,</div>
<div class="v" id="v15"><span class="vn">15</span> <span class="br-p"><br><br></span>“অয়ি সিয়োন কন্যে, ভয় করো না, <span class="br-p"><br><br></span>দেখ, তোমার বাদশাহ্‌ আসছেন, <span class="br-p"><br><br></span>গাধার শাবকে চড়ে আসছেন।”</div>
<div class="v" id="v16"><span class="vn">16</span> <span class="br-p"><br><br></span>তাঁর সাহাবীরা প্রথমে এ সব বুঝলেন না, কিন্তু ঈসা যখন মহিমান্বিত হলেন, তখন তাঁদের স্মরণ হল যে, তাঁর বিষয়ে এসব লেখা ছিল, আর লোকেরা তাঁর প্রতি এসব করেছে।</div>
<div class="v" id="v17"><span class="vn">17</span> তিনি যখন লাসারকে কবর থেকে বের হয়ে আসতে ডেকেছিলেন এবং মৃতদের মধ্য থেকে উঠিয়েছিলেন, তখন যে লোকেরা তাঁর সঙ্গে ছিল, তারা সাক্ষ্য দিতে লাগল।</div>
<div class="v" id="v18"><span class="vn">18</span> আর এই কারণে লোকেরা গিয়ে তাঁর সঙ্গে সাক্ষাৎ করলো, কেননা তারা শুনেছিল যে, তিনি সেই চিহ্ন-কাজ করেছেন।</div>
<div class="v" id="v19"><span class="vn">19</span> তখন ফরীশীরা পরস্পর বলতে লাগল, তোমরা দেখছ, তোমাদের সমস্ত চেষ্টা বিফল; দেখ, সারা দুনিয়া ওর দলে চলে গেছে।</div>
<div class="v" id="v20"><h2>গ্রীকরা ঈসা মসীহ্‌কে দেখতে চায়</h2><span class="vn">20</span> <span class="br-p"><br><br></span>যারা এবাদত করার জন্য ঈদে এসেছিল, তাদের মধ্যে কয়েক জন গ্রীকও ছিল;</div>
<div class="v" id="v21"><span class="vn">21</span> এরা গালীলের বৈৎসৈদা-নিবাসী ফিলিপের কাছে এসে তাঁকে ফরিয়াদ করলো, হুজুর, আমরা ঈসাকে দেখতে ইচ্ছা করি।</div>
<div class="v" id="v22"><span class="vn">22</span> ফিলিপ এসে আন্দ্রিয়কে বললেন, আন্দ্রিয় ও ফিলিপ এসে ঈসাকে বললেন।</div>
<div class="v" id="v23"><span class="vn">23</span> তখন জবাবে ঈসা তাদেরকে বললেন, সময় উপস্থিত, যেন ইবনুল-ইনসান মহিমান্বিত হন।</div>
<div class="v" id="v24"><span class="vn">24</span> সত্যি, সত্যি, আমি তোমাদেরকে বলছি, গমের বীজ যদি মাটিতে পড়ে না মরে, তবে তা একটিমাত্র থাকে; কিন্তু যদি মরে, তবে অনেক ফল উৎপন্ন করে।</div>
<div class="v" id="v25"><span class="vn">25</span> যে আপন প্রাণ ভালবাসে, সে তা হারায়; আর যে এই দুনিয়াতে আপন প্রাণ অপ্রিয় জ্ঞান করে, সে অনন্ত জীবনের জন্য তা রক্ষা করবে।</div>
<div class="v" id="v26"><span class="vn">26</span> কেউ যদি আমার পরিচর্যা করে, তবে সে আমার অনুসারী হোক; তাতে আমি যেখানে থাকি আমার পরিচারকও সেখানে থাকবে; কেউ যদি আমার পরিচর্যা করে, তবে পিতা তার সম্মান করবেন।</div>
<div class="v" id="v27"><h2>ঈসা মসীহ্‌ আবারও তাঁর মৃত্যুর বিষয়ে বলেন</h2><span class="vn">27</span> <span class="br-p"><br><br></span>এখন আমার প্রাণ অস্থির হয়ে উঠেছে; এতে কি বলবো পিতা, এই সময় থেকে আমাকে নিস্তার কর? কিন্তু এরই জন্য আমি এই সময় পর্যন্ত এসেছি।</div>
<div class="v" id="v28"><span class="vn">28</span> পিতা তোমার নাম মহিমান্বিত কর। তখন বেহেশত থেকে এই বাণী হল, ‘আমি তা মহিমান্বিত করেছি, আবার মহিমান্বিত করবো।’</div>
<div class="v" id="v29"><span class="vn">29</span> যে লোকেরা দাঁড়িয়ে শুনেছিল, তারা বললো, মেঘ-গর্জন হল; আর কেউ কেউ বললো, কোন ফেরেশতা এঁর সঙ্গে কথা বলেছেন।</div>
<div class="v" id="v30"><span class="vn">30</span> জবাবে ঈসা বললেন, ঐ বাণী আমার জন্য হয় নি, কিন্তু তোমাদেরই জন্য।</div>
<div class="v" id="v31"><span class="vn">31</span> এখন এই দুনিয়ার বিচার উপস্থিত, এখন এই দুনিয়ার অধিপতি বাইরে নিক্ষিপ্ত হবে।</div>
<div class="v" id="v32"><span class="vn">32</span> আর আমাকে যখন ভূতল থেকে উঁচুতে তোলা হবে তখন সকলকে আমার কাছ আকর্ষণ করবো।</div>
<div class="v" id="v33"><span class="vn">33</span> তিনি কিভাবে মৃত্যুবরণ করবেন, তা এই কথার দ্বারা নির্দেশ করলেন।</div>
<div class="v" id="v34"><span class="vn">34</span> তখন লোকেরা জবাবে তাঁকে বললো, আমরা শরীয়ত থেকে শুনেছি যে, মসীহ্‌ চিরকাল থাকেন; তবে আপনি কিভাবে বলছেন যে, ইবনুল-ইনসানকে উঁচুতে তুলতে হবে? সেই ইবনুল-ইনসান কে?</div>
<div class="v" id="v35"><span class="vn">35</span> তখন ঈসা তাদেরকে বললেন, আর অল্প কালমাত্র নূর তোমাদের মধ্যে আছে। যতদিন তোমাদের মধ্যে নূর আছে, যাতায়াত কর, যেন অন্ধকার তোমাদের উপরে এসে না পড়ে; আর যে ব্যক্তি অন্ধকারে যাতায়াত করে, সে কোথায় যায়, তা জানে না।</div>
<div class="v" id="v36"><span class="vn">36</span> যতদিন তোমাদের কাছে নূর আছে, সেই নূরের উপর ঈমান আনো, যেন তোমরা নূরের সন্তান হতে পার। ঈসা এসব কথা বললেন, আর প্রস্থান করে তাদের থেকে লুকালেন।</div>
<div class="v" id="v37"><h2>লোকদের অবিশ্বাস</h2><span class="vn">37</span> <span class="br-p"><br><br></span>কিন্তু যদিও তিনি তাদের সাক্ষাতে এত চিহ্ন-কাজ করেছিলেন, তবুও তারা তাঁর উপর ঈমান আনলো না;</div>
<div class="v" id="v38"><span class="vn">38</span> যেন ইশাইয়া নবীর কালাম পূর্ণ হয়, তিনি তো বলেছিলেন, <span class="br-p"><br><br></span>“হে প্রভু, আমরা যা শুনেছি, <span class="br-p"><br><br></span>তা কে বিশ্বাস করেছে? <span class="br-p"><br><br></span>আর প্রভুর বাহু কার কাছে প্রকাশিত হয়েছে?”</div>
<div class="v" id="v39"><span class="vn">39</span> <span class="br-p"><br><br></span>এজন্য তারা বিশ্বাস করতে পারে নি, কারণ ইশাইয়া আবার বলেছেন,</div>
<div class="v" id="v40"><span class="vn">40</span> <span class="br-p"><br><br></span>“তিনি তাদের চোখ অন্ধ করেছেন, <span class="br-p"><br><br></span>তাদের অন্তর কঠিন করেছেন, <span class="br-p"><br><br></span>পাছে তারা চোখে দেখে, <span class="br-p"><br><br></span>হৃদয়ে বুঝে এবং ফিরে আসে <span class="br-p"><br><br></span>এবং আমি তাদেরকে সুস্থ করি।”</div>
<div class="v" id="v41"><span class="vn">41</span> <span class="br-p"><br><br></span>ইশাইয়া এ সব বলেছিলেন, কেননা তিনি তাঁর মহিমা দেখেছিলেন, আর তাঁরই বিষয় বলেছিলেন।</div>
<div class="v" id="v42"><span class="vn">42</span> তবুও নেতাদের মধ্যেও অনেকে তাঁর উপর ঈমান আনলো; কিন্তু ফরীশীদের ভয়ে স্বীকার করলো না, পাছে সমাজচ্যুত হয়;</div>
<div class="v" id="v43"><span class="vn">43</span> কেননা আল্লাহ্‌র কাছে গৌরবের চেয়ে তারা বরং মানুষের কাছে গৌরব বেশি ভালবাসত।</div>
<div class="v" id="v44"><span class="vn">44</span> <span class="br-p"><br><br></span>ঈসা উচ্চৈঃস্বরে বললেন, যে আমার উপর ঈমান আনে সে আমার উপর নয়, কিন্তু যিনি আমাকে পাঠিয়েছেন, তাঁর উপরই ঈমান আনে;</div>
<div class="v" id="v45"><span class="vn">45</span> এবং যে আমাকে দর্শন করে, সে তাঁকেই দর্শন করে, যিনি আমাকে পাঠিয়েছেন।</div>
<div class="v" id="v46"><span class="vn">46</span> আমি নূরস্বরূপ হয়ে এই দুনিয়াতে এসেছি, যেন যে কেউ আমার উপর ঈমান আনে, সে অন্ধকারে না থাকে।</div>
<div class="v" id="v47"><span class="vn">47</span> আর যদি কেউ আমার কথা শুনে পালন না করে, আমি তার বিচার করি না, কারণ আমি দুনিয়ার বিচার করতে নয়, কিন্তু দুনিয়ার নাজাত করতে এসেছি।</div>
<div class="v" id="v48"><span class="vn">48</span> যে আমাকে অগ্রাহ্য করে এবং আমার কথা গ্রহণ না করে, তার বিচারকর্তা আছে; আমি যে কথা বলেছি, তা-ই শেষ দিনে তার বিচার করবে।</div>
<div class="v" id="v49"><span class="vn">49</span> কারণ আমি নিজের থেকে বলি নি; কিন্তু কি বলবো ও কি তবলিগ করবো তা আমার পিতা, যিনি আমাকে পাঠিয়েছেন, তিনিই আমাকে হুকুম করেছেন।</div>
<div class="v" id="v50"><span class="vn">50</span> আর আমি জানি যে, তাঁর হুকুম অনন্ত জীবন। অতএব আমি যা যা বলি, তা পিতা আমাকে যেমন বলেছেন, তেমনি বলি।</div>
</div>
<!-- PARSED ABOVE; EDITING MAY BREAK PARSER -->
</body></html>