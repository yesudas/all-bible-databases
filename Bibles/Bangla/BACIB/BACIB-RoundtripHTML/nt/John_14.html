<html><head>
<meta http-equiv="Content-Type" content="text/html;charset=utf-8" />
<title>John 14 &ndash; চতুর্থ খণ্ড : ইউহোন্না &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 14);">
<div id="navbar"><a href="../index.html">কিতাবুল মোকাদ্দস</a> &ndash; <b>চতুর্থ খণ্ড : ইউহোন্না</b> &ndash; <a href="John_1.html">1</a> ... <a href="John_12.html">12</a> <a href="John_13.html">13</a> <b>14</b> <a href="John_15.html">15</a> <a href="John_16.html">16</a> ... <a href="John_21.html">21</a> </div><hr>
<h1>John 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈসা মসীহ্‌ই পথ</h2><span class="vn">1</span> <span class="br-p"><br><br></span>তোমাদের মন অস্থির না হোক; আল্লাহ্‌র উপরে বিশ্বাস কর, আমাতেও বিশ্বাস কর।</div>
<div class="v" id="v2"><span class="vn">2</span> আমার পিতার বাড়িতে অনেক বাসস্থান আছে, যদি না থাকতো, তোমাদেরকে বলতাম; কেননা আমি তোমাদের জন্য স্থান প্রস্তুত করতে যাচ্ছি।</div>
<div class="v" id="v3"><span class="vn">3</span> আর আমি যখন যাই ও তোমাদের জন্য স্থান প্রস্তুত করি, তখন পুনর্বার আসবো এবং আমার কাছে তোমাদেরকে নিয়ে যাব; যেন, আমি যেখানে থাকি, তোমরাও সেখানে থাক।</div>
<div class="v" id="v4"><span class="vn">4</span> আর আমি যেখানে যাচ্ছি, তোমরা তার পথ জান।</div>
<div class="v" id="v5"><span class="vn">5</span> থোমা তাঁকে বললেন, প্রভু, আপনি কোথায় যাচ্ছেন, তা আমরা জানি না, পথ কিসে জানবো?</div>
<div class="v" id="v6"><span class="vn">6</span> ঈসা তাকে বললেন, আমিই পথ ও সত্য ও জীবন; আমার মধ্য দিয়ে না আসলে কেউ পিতার কাছে আসতে পারে না।</div>
<div class="v" id="v7"><span class="vn">7</span> যদি তোমরা আমাকে জানতে, তবে আমার পিতাকেও জানতে; এখন থেকে তাঁকে জানছো এবং দেখেছো।</div>
<div class="v" id="v8"><span class="vn">8</span> <span class="br-p"><br><br></span>ফিলিপ তাঁকে বললেন, প্রভু, পিতাকে আমাদের দেখান, তা-ই আমাদের যথেষ্ট।</div>
<div class="v" id="v9"><span class="vn">9</span> ঈসা তাঁকে বললেন, ফিলিপ, এতদিন আমি তোমাদের সঙ্গে সঙ্গে আছি, তবুও কি তুমি আমাকে জান না? যে আমাকে দেখেছে, সে পিতাকে দেখেছে; তুমি কেমন করে বলছো পিতাকে আমাদের দেখান?</div>
<div class="v" id="v10"><span class="vn">10</span> তুমি কি বিশ্বাস কর না যে, আমি পিতার মধ্যে আছি এবং পিতা আমার মধ্যে আছেন? আমি তোমাদেরকে যেসব কথা বলি, তা নিজের থেকে বলি না; কিন্তু পিতা আমার মধ্যে থেকে তাঁর কাজগুলো সাধন করেন।</div>
<div class="v" id="v11"><span class="vn">11</span> আমার কথায় বিশ্বাস কর যে, আমি পিতার মধ্যে আছি এবং পিতা আমার মধ্যে আছেন; তা না হলে অন্ততঃ আমার এই সব কাজের জন্য আমাকে বিশ্বাস কর।</div>
<div class="v" id="v12"><span class="vn">12</span> সত্যি, সত্যি, আমি তোমাদেরকে বলছি, যে আমার উপর ঈমান আনে, আমি যেসব কাজ করছি, সেও তা করবে, এমন কি এসব হতেও বড় বড় কাজ করবে; কেননা আমি পিতার কাছে যাচ্ছি;</div>
<div class="v" id="v13"><span class="vn">13</span> আর তোমরা আমার নামে যা কিছু যাচ্ঞা করবে, তা আমি সাধন করবো, যেন পিতা পুত্রে মহিমান্বিত হন।</div>
<div class="v" id="v14"><span class="vn">14</span> যদি আমার নামে আমার কাছে কিছু যাচ্ঞা কর, তবে আমি তা করবো।</div>
<div class="v" id="v15"><h2>সত্যের রূহ্‌ সাহাবীদের সহায়</h2><span class="vn">15</span> <span class="br-p"><br><br></span>তোমরা যদি আমাকে মহব্বত কর, তবে আমার হুকুমগুলো পালন করবে।</div>
<div class="v" id="v16"><span class="vn">16</span> আর আমি পিতার কাছে নিবেদন করবো এবং তিনি আর এক জন সহায় তোমাদেরকে দেবেন, যেন তিনি চিরকাল তোমাদের সঙ্গে থাকেন; তিনি সত্যের রূহ্‌;</div>
<div class="v" id="v17"><span class="vn">17</span> দুনিয়া তাঁকে গ্রহণ করতে পারে না, কেননা সে তাঁকে দেখতে পায় না, তাঁকে জানেও না; তোমরা তাঁকে জান, কারণ তিনি তোমাদের কাছে অবস্থিতি করেন ও তোমাদের অন্তরে থাকবেন।</div>
<div class="v" id="v18"><span class="vn">18</span> <span class="br-p"><br><br></span>আমি তোমাদেরকে এতিম অবস্থায় রেখে যাব না, আমি তোমাদের কাছে আসছি।</div>
<div class="v" id="v19"><span class="vn">19</span> আর অল্প কাল গেলে দুনিয়া আর আমাকে দেখতে পাবে না, কিন্তু তোমরা দেখতে পাবে; কারণ আমি জীবিত আছি; এজন্য তোমরাও জীবিত থাকবে।</div>
<div class="v" id="v20"><span class="vn">20</span> সেদিন তোমরা জানবে যে, আমি আমার পিতার মধ্যে আছি ও তোমরা আমার মধ্যে আছ এবং আমি তোমাদের মধ্যে আছি।</div>
<div class="v" id="v21"><span class="vn">21</span> যে ব্যক্তি আমার হুকুমগুলো পেয়ে সেসব পালন করে, সে আমাকে মহব্বত করে; আর যে আমাকে মহব্বত করে, আমার পিতা তাকে মহব্বত করবেন এবং আমিও তাকে মহব্বত করবো, আর নিজেকে তার কাছে প্রকাশ করবো।</div>
<div class="v" id="v22"><span class="vn">22</span> তখন এহুদা— ঈষ্করিয়োতীয় নয়— তাঁকে বললেন, প্রভু, কি হয়েছে যে, আপনি আমাদেরই কাছে নিজেকে প্রকাশ করবেন, আর দুনিয়ার কাছে নয়?</div>
<div class="v" id="v23"><span class="vn">23</span> জবাবে ঈসা তাঁকে বললেন, কেউ যদি আমাকে মহব্বত করে, তবে সে আমার কালামগুলো পালন করবে; আর আমার পিতা তাকে মহব্বত করবেন এবং আমরা তার কাছে আসবো ও তার সঙ্গে বাস করবো।</div>
<div class="v" id="v24"><span class="vn">24</span> যে আমাকে মহব্বত করে না, সে আমার কালামগুলো পালন করে না। আর তোমরা যে কালাম শুনতে পাচ্ছ, তা আমার নয়, কিন্তু পিতার, যিনি আমাকে পাঠিয়েছেন।</div>
<div class="v" id="v25"><span class="vn">25</span> <span class="br-p"><br><br></span>তোমাদের কাছে থাকতে থাকতেই আমি এসব কথা বললাম।</div>
<div class="v" id="v26"><span class="vn">26</span> কিন্তু সেই সহায়, পাক-রূহ্‌, যাঁকে পিতা আমার নামে পাঠিয়ে দেবেন, তিনি সমস্ত বিষয়ে তোমাদেরকে শিক্ষা দেবেন এবং আমি তোমাদেরকে যা যা বলেছি, সেসব স্মরণ করিয়ে দেবেন।</div>
<div class="v" id="v27"><span class="vn">27</span> শান্তি আমি তোমাদের কাছে রেখে যাচ্ছি, আমারই শান্তি তোমাদেরকে দান করছি; দুনিয়া যেভাবে দান করে, আমি সেভাবে দান করি না। তোমাদের হৃদয় অস্থির না হোক, ভীতও না হোক।</div>
<div class="v" id="v28"><span class="vn">28</span> তোমরা শুনেছ যে, আমি তোমাদেরকে বলেছি, আমি যাচ্ছি, আবার তোমাদের কাছে আসছি। যদি তোমরা আমাকে মহব্বত করতে, তবে আনন্দ করতে যে, আমি পিতার কাছে যাচ্ছি; কারণ পিতা আমার চেয়ে মহান।</div>
<div class="v" id="v29"><span class="vn">29</span> আর এখন, ঘটবার আগে, আমি তোমাদেরকে বললাম, যেন ঘটলে পর তোমরা বিশ্বাস কর।</div>
<div class="v" id="v30"><span class="vn">30</span> আমি তোমাদের সঙ্গে আর বেশি কথা বলবো না; কারণ দুনিয়ার অধিপতি আসছে, আর আমার উপর তার কোন ক্ষমতা নেই;</div>
<div class="v" id="v31"><span class="vn">31</span> কিন্তু দুনিয়া যেন জানতে পায় যে, আমি পিতাকে মহব্বত করি এবং পিতা আমাকে যেমন হুকুম দিয়েছেন, আমি তেমনই করে থাকি। উঠ, আমরা এই স্থান থেকে প্রস্থান করি।</div>
</div>
<!-- PARSED ABOVE; EDITING MAY BREAK PARSER -->
</body></html>