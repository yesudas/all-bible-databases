<html><head>
<meta http-equiv="Content-Type" content="text/html;charset=utf-8" />
<title>John 21 &ndash; চতুর্থ খণ্ড : ইউহোন্না &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 21);">
<div id="navbar"><a href="../index.html">কিতাবুল মোকাদ্দস</a> &ndash; <b>চতুর্থ খণ্ড : ইউহোন্না</b> &ndash; <a href="John_1.html">1</a> ... <a href="John_19.html">19</a> <a href="John_20.html">20</a> <b>21</b> </div><hr>
<h1>John 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈসা মসীহ্‌ সমুদ্র-তীরে কয়েক জন সাহাবীকে দেখা দেন</h2><span class="vn">1</span> <span class="br-p"><br><br></span>তারপর ঈসা টিবেরিয়াস-সমুদ্রের তীরে আবার সাহাবীদের কাছে নিজেকে প্রকাশ করলেন;</div>
<div class="v" id="v2"><span class="vn">2</span> আর তিনি এভাবে নিজেকে প্রকাশ করলেন। শিমোন পিতর, থোমা, যাঁকে দিদুমঃ বলে, গালীলের কান্না-নিবাসী নথনেল, সিবদিয়ের দুই পুত্র এবং তাঁর সাহাবীদের মধ্যে আর দু’জন, এঁরা একত্রে ছিলেন।</div>
<div class="v" id="v3"><span class="vn">3</span> শিমোন পিতর তাঁদেরকে বললেন, আমি মাছ ধরতে যাই। তাঁরা তাঁকে বললেন, আমরাও তোমার সঙ্গে যাব। তাঁরা বের হয়ে গিয়ে নৌকায় উঠলেন, আর সেই রাতে কিছু ধরতে পারলেন না।</div>
<div class="v" id="v4"><span class="vn">4</span> <span class="br-p"><br><br></span>পরে প্রভাত হয়ে আসছে, এমন সময় ঈসা তীরে দাঁড়ালেন, তবুও সাহাবীরা চিনতে পারলেন না যে, তিনি ঈসা।</div>
<div class="v" id="v5"><span class="vn">5</span> ঈসা তাঁদেরকে বললেন, সন্তানেরা, তোমাদের কাছে কি কিছু খাবার আছে? তাঁরা জবাবে বললেন, না।</div>
<div class="v" id="v6"><span class="vn">6</span> তখন তিনি তাদেরকে বললেন, নৌকার ডান পাশে জাল ফেল, পাবে। অতএব তাঁরা জাল ফেললেন এবং এত মাছ ধরা পড়লো যে, তাঁরা আর তা টেনে তুলতে পারলেন না।</div>
<div class="v" id="v7"><span class="vn">7</span> অতএব ঈসা যাঁকে মহব্বত করতেন, সেই সাহাবী পিতরকে বললেন, উনি প্রভু। তাতে ‘উনি প্রভু’ এই কথা শুনে শিমোন পিতর দেহে কাপড় জড়ালেন, কেননা তিনি উলঙ্গ ছিলেন এবং সাগরে ঝাঁপ দিয়ে পড়লেন।</div>
<div class="v" id="v8"><span class="vn">8</span> কিন্তু অন্য সাহাবীরা মাছে পূর্ণ জাল টানতে টানতে ছোট নৌকাতে করে আসলেন; কেননা তাঁরা স্থল থেকে দূরে ছিলেন না, অনুমান দুই শত হাত দূরে ছিলেন।</div>
<div class="v" id="v9"><span class="vn">9</span> <span class="br-p"><br><br></span>পারে উঠে তাঁরা দেখতে পেলেন, কয়লার আগুন রয়েছে ও তাঁর উপরে মাছ আর রুটি রয়েছে।</div>
<div class="v" id="v10"><span class="vn">10</span> ঈসা তাঁদেরকে বললেন, যে মাছ এখন ধরলে, তার কিছু আন।</div>
<div class="v" id="v11"><span class="vn">11</span> শিমোন পিতর উঠে জাল স্থলে টেনে তুললেন, তা এক শত তিপ্পান্নটা বড় মাছে পূর্ণ ছিল, আর এত মাছেও জাল ছিঁড়লো না।</div>
<div class="v" id="v12"><span class="vn">12</span> ঈসা তাঁদেরকে বললেন, এসো, আহার কর। তাতে সাহাবীদের কারো এমন সাহস হল না যে, তাঁকে জিজ্ঞাসা করেন, ‘আপনি কে?’ তাঁরা জানতেন যে, তিনি প্রভু।</div>
<div class="v" id="v13"><span class="vn">13</span> ঈসা এসে ঐ রুটি নিয়ে তাঁদেরকে দিলেন, আর সেভাবে মাছও দিলেন।</div>
<div class="v" id="v14"><span class="vn">14</span> মৃতদের মধ্য থেকে উঠলে পর ঈসা এখন এই তৃতীয় বার তাঁর সাহাবীদেরকে দর্শন দিলেন।</div>
<div class="v" id="v15"><h2>ঈসা মসীহ্‌ পিতরকে হুকুম দেন</h2><span class="vn">15</span> <span class="br-p"><br><br></span>তাঁরা আহার করলে পর ঈসা শিমোন পিতরকে বললেন, হে ইউহোন্নার পুত্র শিমোন, এদের চেয়ে তুমি কি আমাকে বেশি মহব্বত কর? তিনি বললেন, হ্যাঁ, প্রভু; আপনি জানেন, আমি আপনাকে ভালবাসি। তিনি তাঁকে বললেন, আমার মেষশাবকগুলোকে চরাও।</div>
<div class="v" id="v16"><span class="vn">16</span> পরে তিনি দ্বিতীয়বার তাঁকে বললেন, হে ইউহোন্নার পুত্র শিমোন, তুমি কি আমাকে মহব্বত কর? তিনি বললেন, হ্যাঁ, প্রভু, আপনি জানেন, আমি আপনাকে ভালবাসি। তিনি তাঁকে বললেন, আমার মেষগুলোকে পালন কর।</div>
<div class="v" id="v17"><span class="vn">17</span> তিনি তৃতীয়বার তাঁকে বললেন, হে ইউহোন্নার পুত্র শিমোন, তুমি কি আমকে ভালবাস? পিতর দুঃখিত হলেন যে, তিনি তৃতীয়বার তাঁকে বললেন, ‘তুমি কি আমাকে ভালবাস?’ আর তিনি তাঁকে বললেন, প্রভু, আপনি সকলই জানেন, আপনি জানেন যে, আমি আপনাকে ভালবাসি। ঈসা তাঁকে বললেন, আমার মেষগুলোকে চরাও।</div>
<div class="v" id="v18"><span class="vn">18</span> সত্যি, সত্যি, আমি তোমাকে বলছি, যখন তুমি যুবক ছিলে, তখন তুমি তোমার কোমর বাঁধতে এবং যেখানে ইচ্ছা, বেড়াতে; কিন্তু যখন বৃদ্ধ হবে, তখন তোমার হাত বাড়িয়ে দেবে এবং আর এক জন তোমার কোমর বেঁধে দেবে ও যেখানে যেতে তোমার ইচ্ছা নেই, সেখানে তোমাকে নিয়ে যাবে।</div>
<div class="v" id="v19"><span class="vn">19</span> এই কথা বলে ঈসা নির্দেশ করলেন যে, পিতর কি রকম মৃত্যু দ্বারা আল্লাহ্‌র গৌরব করবেন। এই কথা বলবার পর তিনি তাঁকে বললেন, আমার পিছনে এসো।</div>
<div class="v" id="v20"><h2>ঈসা মসীহ্‌ ও তাঁর প্রিয় সাহাবীরা</h2><span class="vn">20</span> <span class="br-p"><br><br></span>পিতর মুখ ফিরিয়ে দেখলেন, সেই সাহাবী পিছনে পিছনে আসছেন, যাঁকে ঈসা মহব্বত করতেন এবং যিনি রাতের বেলা ভোজের সময়ে তাঁর বক্ষঃস্থলের দিকে হেলে পড়ে বলেছিলেন, প্রভু, কে আপনাকে দুশমনদের হাতে তুলে দাওবে?</div>
<div class="v" id="v21"><span class="vn">21</span> তাঁকে দেখে পিতর ঈসাকে বললেন, প্রভু, এর কি হবে?</div>
<div class="v" id="v22"><span class="vn">22</span> ঈসা তাঁকে বললেন, আমি যদি ইচ্ছা করি, এ আমার আগমন পর্যন্ত থাকে, তাতে তোমার কি? তুমি আমার পিছনে এসো।</div>
<div class="v" id="v23"><span class="vn">23</span> অতএব ভাইদের মধ্যে এই কথা রটে গেল যে, সেই সাহাবী মারা যাবেন না; কিন্তু ঈসা তাঁকে বলেন নি যে, তিনি মারা যাবেন না; কেবল বলেছিলেন, আমি যদি ইচ্ছা করি, এ আমার আগমন পর্যন্ত থাকে, তাতে তোমার কি?</div>
<div class="v" id="v24"><span class="vn">24</span> <span class="br-p"><br><br></span>সেই সাহাবীই এসব বিষয়ে সাক্ষ্য দিচ্ছেন এবং এসব লিখেছেন; আর আমরা জানি তাঁর সাক্ষ্য সত্যি।</div>
<div class="v" id="v25"><span class="vn">25</span> ঈসা আরও অনেক কাজ করেছিলেন; সেসব যদি এক এক করে লেখা হত, তবে আমার মনে হয়, লিখতে লিখতে এত কিতাব হয়ে উঠতো যে, দুনিয়াতেও তা ধরতো না।</div>
</div>
<!-- PARSED ABOVE; EDITING MAY BREAK PARSER -->
</body></html>