<html><head>
<meta http-equiv="Content-Type" content="text/html;charset=utf-8" />
<title>ষষ্ঠবিংশ খণ্ড : এহুদা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jude', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>ষষ্ঠবিংশ খণ্ড : এহুদা</b></div><hr>
<h1>Jude</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈমানের পক্ষে প্রাণপণ করার জন্য উপদেশ</h2><span class="vn">1</span> <span class="br-p"><br><br></span>এহুদা, ঈসা মসীহের গোলাম এবং ইয়াকুবের ভাই— যারা আহ্বান পেয়েছে তাদের সমীপে, যাদেরকে পিতা আল্লাহ্‌ মহব্বত করেন এবং যাদেরকে ঈসা মসীহের জন্য রক্ষা করা হয়েছে।</div>
<div class="v" id="v2"><span class="vn">2</span> করুণা, শান্তি ও মহব্বত প্রচুররূপে তোমাদের প্রতি বর্ষিত হোক।</div>
<div class="v" id="v3"><span class="vn">3</span> <span class="br-p"><br><br></span>প্রিয়তমেরা, আমাদের সকলের নাজাতের বিষয়ে তোমাদেরকে কিছু লিখতে খুবই উৎসুক হওয়াতে আমি বুঝতে পারলাম যে, পবিত্র লোকদের কাছে যে ঈমান চিরকালের জন্য সমর্পণ করা হয়েছে তার পক্ষে প্রাণপণ চেষ্টা করতে তোমাদের উৎসাহ দিয়ে কিছু লেখা আবশ্যক।</div>
<div class="v" id="v4"><span class="vn">4</span> যেহেতু এমন কয়েকজন ভক্তিহীন লোক গোপনে অনুপ্রবেশ করেছে, যাদের আজাবের কথা আগেই লেখা হয়েছিল। আমাদের আল্লাহ্‌র রহমতকে তারা লম্পটতায় পরিণত করে এবং আমাদের একমাত্র অধিপতি ও প্রভু সেই ঈসা মসীহ্‌কে অস্বীকার করে।</div>
<div class="v" id="v5"><h2>ভণ্ড শিক্ষকদের থেকে সাবধান</h2><span class="vn">5</span> <span class="br-p"><br><br></span>কিন্তু যদিও তোমরা এ সব বিষয় একবারে জেনেছ, তবুও আমার বাসনা এই, যেন তোমাদের স্মরণ করিয়ে দিই যে, প্রভু মিসর দেশ থেকে তাঁর লোকদেরকে উদ্ধার করে আনবার পরে যারা অবিশ্বাস করেছিল তাদের ধ্বংস করেছিলেন।</div>
<div class="v" id="v6"><span class="vn">6</span> আর যে ফেরেশতারা নিজেদের অধিকারের সীমা রক্ষা না করে নিজের বাসস্থান পরিত্যাগ করেছিল, তাদেরকে তিনি মহাদিনের বিচারের জন্য ঘোর অন্ধকারের অধীনে অনন্তকালীন শিকলে বেঁধে রেখেছেন।</div>
<div class="v" id="v7"><span class="vn">7</span> সেই রকম সাদুম ও আমুরা এবং চারপাশের নগরের লোকদের মত ভীষণ জেনা এবং অস্বাভাবিক লমপটতায় বিপথগামী হয়ে, অনন্ত আগুনের দণ্ড ভোগ করছে ও দৃষ্টান্ত হয়ে রয়েছে।</div>
<div class="v" id="v8"><span class="vn">8</span> তবুও এরাও সেভাবে স্বপ্ন দেখতে দেখতে নিজেদের দেহকে নাপাক করে, প্রভুত্ব অগ্রাহ্য করে এবং যারা গৌরবের পাত্র তাদের নিন্দা করে।</div>
<div class="v" id="v9"><span class="vn">9</span> কিন্তু প্রধান ফেরেশতা মিকাইল যখন মূসার দেহের বিষয়ে শয়তানের সঙ্গে বাদানুবাদ করলেন, তখন অপবাদের অভিযোগ আরোপ করতে সাহস করলেন না, কিন্তু বললেন, প্রভু তোমাকে ভর্ৎসনা করুন।</div>
<div class="v" id="v10"><span class="vn">10</span> কিন্তু এরা যা যা বোঝে না, তারই নিন্দা করে এবং বুদ্ধিবিহীন পশুদের মত সহজাত প্রবৃত্তিবশত নিজে থেকেই যা বোঝে তার দ্বারাই বিনষ্ট হয়।</div>
<div class="v" id="v11"><span class="vn">11</span> ধিক্‌ তাদেরকে! কারণ তারা কাবিলের পথে চলে গেছে এবং বেতনের লোভে বালামের ভ্রান্ত-পথে গিয়ে পড়েছে এবং কারুনের প্রতিবাদে বিনষ্ট হয়েছে।</div>
<div class="v" id="v12"><span class="vn">12</span> তারা তোমাদের সঙ্গে ভোজন পান করার সময়ে তোমাদের প্রেম-ভোজে কলঙ্কস্বরূপ, তারা কেবল নিজেদেরই তুষ্ট করে; তারা বায়ু-চালিত পানিহীন মেঘের মত; হেমন্তকালের ফলহীন, দু’বার মৃত ও শিকড় সুদ্ধ উপ্‌ড়ে ফেলা গাছের মত;</div>
<div class="v" id="v13"><span class="vn">13</span> তারা সমুদ্রের ঝড়ের ফেনার মত; তাদের লজ্জার কাজগুলো ফেনার মতই ভেসে ওঠে; তারা ভ্রাম্যমান তারার মত, যাদের জন্য অনন্তকালের ঘোরতর অন্ধকার জমা করে রাখা হয়েছে।</div>
<div class="v" id="v14"><span class="vn">14</span> <span class="br-p"><br><br></span>আর আদমের সপ্তম পুরুষ যে হনোক, তিনিও এই লোকদের উদ্দেশে এই ভবিষ্যদ্বাণী বলেছেন, “দেখ, প্রভু তাঁর অযুত অযুত পবিত্র ফেরেশতার সঙ্গে আসলেন, যেন সকলের বিচার করেন;</div>
<div class="v" id="v15"><span class="vn">15</span> আর ভক্তিহীন লোকেরা তাদের যেসব ভক্তিবিরুদ্ধ কাজ দ্বারা ভক্তিহীনতা দেখিয়েছে এবং ভক্তিহীন গুনাহ্‌গার লোকেরা তাঁর বিরুদ্ধে যেসব শক্ত কথা বলেছে, তার জন্য তাদেরকে দোষী করেন।”</div>
<div class="v" id="v16"><span class="vn">16</span> এরা বচসাকারী, নিজেদের ভাগ্যের দোষ দিয়ে নিজ নিজ অভিলাষের অনুগামী হয়; আর তাদের মুখ মহাদম্ভের কথা বলে এবং লাভের আশায় তারা মানুষের তোষামোদ করে।</div>
<div class="v" id="v17"><h2>ঈসা মসীহের মধ্যেই সমপূর্ণ ও অনন্ত নাজাত</h2><span class="vn">17</span> <span class="br-p"><br><br></span>কিন্তু প্রিয়তমেরা, ইতোপূর্বে আমাদের ঈসা মসীহের প্রেরিতরা যেসব কথা বলেছেন, তোমরা সেই সব স্মরণ কর;</div>
<div class="v" id="v18"><span class="vn">18</span> তাঁরা তো তোমাদেরকে বলতেন, শেষকালে উপহাসকারীরা উপস্থিত হবে, তারা নিজ নিজ ভক্তিবিরুদ্ধ অভিলাষ অনুসারে চলবে।</div>
<div class="v" id="v19"><span class="vn">19</span> ওরা দলভেদকারী, দুনিয়াবী, এবং তাদের অন্তরে পাক-রূহ্‌ নেই।</div>
<div class="v" id="v20"><span class="vn">20</span> <span class="br-p"><br><br></span>কিন্তু, প্রিয়তমেরা, তোমরা তোমাদের পরম পবিত্র ঈমানের উপরে নিজেদের গেঁথে তুলতে তুলতে, পাক-রূহে মুনাজাত করতে করতে,</div>
<div class="v" id="v21"><span class="vn">21</span> আল্লাহ্‌র মহব্বতে নিজেদেরকে রক্ষা কর এবং অনন্ত জীবনের জন্য আমাদের ঈসা মসীহের করুণার অপেক্ষায় থাক।</div>
<div class="v" id="v22"><span class="vn">22</span> আর কতগুলো লোকের প্রতি, যারা সন্দিহান, তাদের প্রতি করুণা কর;</div>
<div class="v" id="v23"><span class="vn">23</span> আগুন থেকে টেনে নিয়ে রক্ষা কর; আর কতগুলো লোকের প্রতি সভয়ে করুণা কর; গুনাহ্‌-স্বভাবের দ্বারা কলঙ্কিত কাপড়ও ঘৃণা কর।</div>
<div class="v" id="v24"><h2>শেষ কথা ও দোয়া</h2><span class="vn">24</span> <span class="br-p"><br><br></span>আর যিনি তোমাদেরকে হোঁচট খাওয়া থেকে রক্ষা করতে এবং আপন মহিমার সাক্ষাতে নির্দোষ অবস্থায় সানন্দে উপস্থিত করতে পারেন,</div>
<div class="v" id="v25"><span class="vn">25</span> যিনি একমাত্র আল্লাহ্‌ আমাদের নাজাতদাতা, আমাদের প্রভু ঈসা মসীহ্‌ দ্বারা তাঁরই প্রতাপ, মহিমা, পরাক্রম ও কর্তৃত্ব হোক, সকল যুগের পূর্বাবধি, আর এখন এবং সমস্ত যুগপর্যায়ে হোক। আমিন।</div>
</div>
<!-- PARSED ABOVE; EDITING MAY BREAK PARSER -->
</body></html>