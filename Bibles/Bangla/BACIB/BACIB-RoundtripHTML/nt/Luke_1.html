<html><head>
<meta http-equiv="Content-Type" content="text/html;charset=utf-8" />
<title>Luke 1 &ndash; তৃতীয় খণ্ড : লূক &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>তৃতীয় খণ্ড : লূক</b> &ndash; <b>1</b> <a href="Luke_2.html">2</a> <a href="Luke_3.html">3</a> ... <a href="Luke_24.html">24</a> </div><hr>
<h1>Luke 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>উৎসর্গ</h2><span class="vn">1</span> <span class="br-p"><br><br></span>প্রথম থেকে যাঁরা স্বচক্ষে দেখেছেন এবং কালামের সেবা করে এসেছেন, তাঁরা আমাদের কাছে সবকিছু যেমন জানিয়েছেন,</div>
<div class="v" id="v2"><span class="vn">2</span> সেই অনুসারে অনেকেই আমাদের মধ্যে সমপূর্ণভাবে গৃহীত বিষয়াবলির বিবরণ লিপিবদ্ধ করতে আরম্ভ করেছেন,</div>
<div class="v" id="v3"><span class="vn">3</span> সেজন্য আমিও প্রথম থেকে সকল বিষয় সবিশেষ অনুসন্ধান করেছি বলে, হে মহামহিম থিয়ফিল, আপনাকে সুবিন্যস্ত একটি বিবরণ লেখা ভাল মনে করলাম;</div>
<div class="v" id="v4"><span class="vn">4</span> যেন, আপনি যেসব বিষয় শিক্ষা পেয়েছেন, সেসব সত্যি কি না তা জানতে পারেন।</div>
<div class="v" id="v5"><h2>বাপ্তিস্মদাতা ইয়াহিয়ার জন্মের আগাম-সংবাদ</h2><span class="vn">5</span> <span class="br-p"><br><br></span>এহুদিয়ার বাদশাহ্‌ হেরোদের সময়ে অবিয়ের পালার মধ্যে জাকারিয়া নামে এক জন ইমাম ছিলেন; তাঁর স্ত্রী হারুন-বংশীয়া, তাঁর নাম এলিজাবেত।</div>
<div class="v" id="v6"><span class="vn">6</span> তাঁরা দু’জন আল্লাহ্‌র সাক্ষাতে ধার্মিক ছিলেন, প্রভুর সমস্ত হুকুম ও নিয়ম অনুসারে নির্দোষভাবে চলতেন।</div>
<div class="v" id="v7"><span class="vn">7</span> তাঁদের কোন সন্তান ছিল না, কেননা এলিজাবেত বন্ধ্যা ছিলেন এবং দু’জনেরই অধিক বয়স হয়েছিল।</div>
<div class="v" id="v8"><span class="vn">8</span> <span class="br-p"><br><br></span>একদিন যখন জাকারিয়া নিজের পালা অনুসারে আল্লাহ্‌র সাক্ষাতে ইমামীয় দায়িত্ব পালন করছিলেন,</div>
<div class="v" id="v9"><span class="vn">9</span> তখন ইমামীয় কাজের প্রথানুসারে গুলিবাঁট ক্রমে তাঁকে প্রভুর পবিত্র স্থানে প্রবেশ করে ধূপ জ্বালাতে হল।</div>
<div class="v" id="v10"><span class="vn">10</span> সেই ধূপ জ্বালাবার সময়ে সমস্ত লোক বাইরে থেকে মুনাজাত করছিল।</div>
<div class="v" id="v11"><span class="vn">11</span> তখন প্রভুর এক জন ফেরেশতা ধূপ-গাহের ডান পাশে দাঁড়িয়ে তাঁকে দর্শন দিলেন।</div>
<div class="v" id="v12"><span class="vn">12</span> তাঁকে দেখে জাকারিয়ার মন অস্থির হয়ে উঠলো, ভীষণ ভয় তাঁকে পেয়ে বসলো।</div>
<div class="v" id="v13"><span class="vn">13</span> কিন্তু ফেরেশতা তাঁকে বললেন, জাকারিয়া, ভয় করো না, কেননা তোমার ফরিয়াদ গ্রাহ্য হয়েছে, তোমার স্ত্রী এলিজাবেত তোমার জন্য পুত্র প্রসব করবেন ও তুমি তার নাম ইয়াহিয়া রাখবে।</div>
<div class="v" id="v14"><span class="vn">14</span> আর তোমার আনন্দ ও উল্লাস হবে এবং তার জন্মে অনেকে আনন্দিত হবে।</div>
<div class="v" id="v15"><span class="vn">15</span> কারণ সে প্রভুর সম্মুখে মহান হবে এবং আঙ্গুর-রস বা সুরা কিছুই পান করবে না; আর সে মায়ের গর্ভ থেকেই পাক-রূহে পরিপূর্ণ হবে;</div>
<div class="v" id="v16"><span class="vn">16</span> এবং বনি-ইসরাইলদের মধ্যে অনেককে তাদের আল্লাহ্‌ মালিকের প্রতি ফিরাবে।</div>
<div class="v" id="v17"><span class="vn">17</span> সে তাঁর সম্মুখে ইলিয়াসের রূহে ও পরাক্রমে গমন করবে, যেন পিতাদের অন্তর সন্তানদের প্রতি ও অবাধ্যদেরকে ধার্মিকদের বিজ্ঞতায় চলবার জন্য ফিরাতে পারে, প্রভুর জন্য সুসজ্জিত এক দল লোককে প্রস্তুত করতে পারে।</div>
<div class="v" id="v18"><span class="vn">18</span> তখন জাকারিয়া ফেরেশতাকে বললেন, কেমন করে আমি তা জানতে পারব? কেননা আমি বৃদ্ধ এবং আমার স্ত্রীরও অনেক বয়স হয়েছে।</div>
<div class="v" id="v19"><span class="vn">19</span> ফেরেশতা জবাবে তাঁকে বললেন, আমি জিবরাইল, আল্লাহ্‌র সম্মুখে দাঁড়িয়ে থাকি, তোমার সঙ্গে কথা বলবার ও তোমাকে এসব বিষয়ের সুখবর দেবার জন্য প্রেরিত হয়েছি।</div>
<div class="v" id="v20"><span class="vn">20</span> আর দেখ, এসব যেদিন ঘটবে, সেদিন পর্যন্ত তুমি নীরব থাকবে, কথা বলতে পারবে না; যেহেতু আমার এই সকল বাক্য যা যথাসময়ে সফল হবে, তাতে তুমি বিশ্বাস করলে না।</div>
<div class="v" id="v21"><span class="vn">21</span> <span class="br-p"><br><br></span>আর লোকেরা জাকারিয়ার অপেক্ষা করছিল এবং বায়তুল-মোকাদ্দসের মধ্যে তাঁর বিলম্ব হওয়াতে তারা আশ্চর্য জ্ঞান করতে লাগল।</div>
<div class="v" id="v22"><span class="vn">22</span> পরে তিনি বাইরে এসে তাদের কাছে কথা বলতে পারলেন না; তখন তারা বুঝলো যে, বায়তুল-মোকাদ্দসের মধ্যে তিনি কোন দর্শন পেয়েছেন; আর তিনি তাদের কাছে নানা সঙ্কেত করতে থাকলেন এবং বোবা হয়ে রইলেন।</div>
<div class="v" id="v23"><span class="vn">23</span> পরে তাঁর এবাদতের সময় পূর্ণ হলে তিনি নিজের বাড়িতে চলে গেলেন।</div>
<div class="v" id="v24"><span class="vn">24</span> <span class="br-p"><br><br></span>এই সময়ের পরে তাঁর স্ত্রী এলিজাবেত গর্ভবতী হলেন; আর তিনি পাঁচ মাস নিজেকে সঙ্গোপনে রাখলেন, বললেন,</div>
<div class="v" id="v25"><span class="vn">25</span> লোকদের মধ্যে আমার অপযশ খণ্ডাবার জন্য এই সময়ে দৃষ্টিপাত করে প্রভু আমার প্রতি এরকম ব্যবহার করেছেন।</div>
<div class="v" id="v26"><h2>ঈসা মসীহের জন্মের আগাম সংবাদ</h2><span class="vn">26</span> <span class="br-p"><br><br></span>পরে ষষ্ঠ মাসে জিবরাইল ফেরেশতা আল্লাহ্‌র কাছ থেকে গালীল দেশের নাসরত নামক নগরে এক জন কুমারীর কাছে প্রেরিত হলেন,</div>
<div class="v" id="v27"><span class="vn">27</span> তিনি দাউদ-কুলের ইউসুফ নামক এক জন পুরুষের বাগ্‌দত্তা ছিলেন; সেই কুমারীর নাম মরিয়ম।</div>
<div class="v" id="v28"><span class="vn">28</span> ফেরেশতা গৃহের মধ্যে তাঁর কাছে এসে বললেন, <span class="br-p"><br><br></span>আস্‌সালামো আলাইকুম! <span class="br-p"><br><br></span>তুমি মহা অনুগ্রহ লাভ করেছ; <span class="br-p"><br><br></span>প্রভু তোমার সহবর্তী।</div>
<div class="v" id="v29"><span class="vn">29</span> <span class="br-p"><br><br></span>কিন্তু তিনি সেই কথায় ভীষণ অস্থির হয়ে উঠলেন, আর মনে মনে ভাবতে লাগলেন, এ কেমন সালাম?</div>
<div class="v" id="v30"><span class="vn">30</span> ফেরেশতা তাঁকে বললেন, মরিয়ম, ভয় করো না, কেননা তুমি আল্লাহ্‌র কাছ থেকে রহমত লাভ করেছ।</div>
<div class="v" id="v31"><span class="vn">31</span> আর দেখ, তুমি গর্ভবতী হয়ে পুত্র প্রসব করবে ও তাঁর নাম ঈসা রাখবে।</div>
<div class="v" id="v32"><span class="vn">32</span> তিনি মহান হবেন, আর তাঁকে ইবনুল্লাহ্‌ বলা হবে; আর প্রভু আল্লাহ্‌ তাঁর পিতা দাউদের সিংহাসন তাঁকে দেবেন;</div>
<div class="v" id="v33"><span class="vn">33</span> তিনি ইয়াকুব-কুলের উপরে যুগে যুগে রাজত্ব করবেন ও তাঁর রাজ্যের শেষ হবে না।</div>
<div class="v" id="v34"><span class="vn">34</span> তখন মরিয়ম ফেরেশতাকে বললেন, এটি কিভাবে হবে, কেননা আমি তো এক জন কুমারী?</div>
<div class="v" id="v35"><span class="vn">35</span> ফেরেশতা জবাবে তাঁকে বললেন, পাক-রূহ্‌ তোমার উপরে আসবেন এবং সর্বশক্তিমানের শক্তি তোমার উপরে ছায়া করবে; এই কারণ যে পবিত্র সন্তান জন্মগ্রহণ করবেন, তাঁকে ইবনুল্লাহ্‌ বলা হবে।</div>
<div class="v" id="v36"><span class="vn">36</span> আর দেখ, তোমার জ্ঞাতি যে এলিজাবেত, তিনিও বৃদ্ধ বয়সে পুত্র-সন্তান গর্ভে ধারণ করেছেন; লোকে যাঁকে বন্ধ্যা বলতো, কিন্তু এখন তাঁর ছয় মাস চলছে।</div>
<div class="v" id="v37"><span class="vn">37</span> কেননা আল্লাহ্‌র কোন কালাম শক্তিহীন হবে না।</div>
<div class="v" id="v38"><span class="vn">38</span> তখন মরিয়ম বললেন, দেখুন, আমি প্রভুর বাঁদী; আপনার কথা অনুসারে আমার প্রতি ঘটুক। পরে ফেরেশতা তাঁর কাছ থেকে চলে গেলেন।</div>
<div class="v" id="v39"><h2>বিবি এলিজাবেতের বাড়িতে মরিয়ম</h2><span class="vn">39</span> <span class="br-p"><br><br></span>সেই সময়ে মরিয়ম উঠে তাড়াতাড়ি পাহাড়ী অঞ্চলে এহুদার একটি নগরে গেলেন,</div>
<div class="v" id="v40"><span class="vn">40</span> এবং জাকারিয়ার বাড়িতে প্রবেশ করে এলিজাবেতকে সালাম জানালেন।</div>
<div class="v" id="v41"><span class="vn">41</span> আর এরকম হল, যখন এলিজাবেত মরিয়মের সালাম শুনলেন, তখন তাঁর গর্ভে শিশুটি নেচে উঠলো; আর এলিজাবেত পাক-রূহে পূর্ণ হলেন এবং উচ্চরবে বললেন,</div>
<div class="v" id="v42"><span class="vn">42</span> নারীদের মধ্যে তুমি ধন্য এবং ধন্য তোমার গর্ভের ফল।</div>
<div class="v" id="v43"><span class="vn">43</span> আর আমার প্রভুর মা আমার কাছে আসবেন, আমার এমন সৌভাগ্য কোথা থেকে হল?</div>
<div class="v" id="v44"><span class="vn">44</span> কেননা দেখ, তোমার সালামের আওয়াজ আমার কানে প্রবেশ করা মাত্র শিশুটি আমার জঠরে উল্লাসে নেচে উঠলো।</div>
<div class="v" id="v45"><span class="vn">45</span> আর তুমি ধন্যা, কেননা তুমি ঈমান আনলে, কারণ প্রভু তাঁকে যা যা বলেছেন সেসব সিদ্ধ হবে।</div>
<div class="v" id="v46"><h2>মরিয়মের প্রশংসা গজল</h2><span class="vn">46</span> <span class="br-p"><br><br></span>তখন মরিয়ম বললেন, <span class="br-p"><br><br></span>আমার প্রাণ প্রভুর মহিমা ঘোষণা করছে,</div>
<div class="v" id="v47"><span class="vn">47</span> <span class="br-p"><br><br></span>আমার রূহ্‌ আমার নাজাতদাতা <span class="br-p"><br><br></span>আল্লাহ্‌তে উল্লসিত হয়েছে।</div>
<div class="v" id="v48"><span class="vn">48</span> <span class="br-p"><br><br></span>কারণ তিনি তাঁর বাঁদীর নিচ অবস্থার <span class="br-p"><br><br></span>প্রতি দৃষ্টিপাত করেছেন; <span class="br-p"><br><br></span>কেননা দেখ, এখন থেকে পুরুষপরমপরা <span class="br-p"><br><br></span>সকলে আমাকে ধন্যা বলবে।</div>
<div class="v" id="v49"><span class="vn">49</span> <span class="br-p"><br><br></span>কারণ যিনি পরাক্রমী, তিনি আমার <span class="br-p"><br><br></span>জন্য মহৎ মহৎ কাজ করেছেন; <span class="br-p"><br><br></span>এবং তাঁর নাম পবিত্র।</div>
<div class="v" id="v50"><span class="vn">50</span> <span class="br-p"><br><br></span>আর যারা তাঁকে ভক্তিপূর্ণ ভয় করে, <span class="br-p"><br><br></span>তাঁর করুণা তাদের পুরুষপরমপরায় <span class="br-p"><br><br></span>বর্তে।</div>
<div class="v" id="v51"><span class="vn">51</span> <span class="br-p"><br><br></span>তিনি আপন বাহু দ্বারা বিক্রমের কাজ <span class="br-p"><br><br></span>করেছেন; <span class="br-p"><br><br></span>যারা নিজেদের হৃদয়ের কল্পনায় <span class="br-p"><br><br></span>অহঙ্কারী, <span class="br-p"><br><br></span>তাদেরকে ছিন্নভিন্ন করেছেন।</div>
<div class="v" id="v52"><span class="vn">52</span> <span class="br-p"><br><br></span>তিনি বিক্রমীদেরকে সিংহাসন থেকে <span class="br-p"><br><br></span>নামিয়ে দিয়েছেন ও নিচদেরকে <span class="br-p"><br><br></span>উন্নত করেছেন।</div>
<div class="v" id="v53"><span class="vn">53</span> <span class="br-p"><br><br></span>তিনি ক্ষুধার্তদেরকে উত্তম উত্তম <span class="br-p"><br><br></span>দ্রব্যে পরিপূর্ণ করেছেন, <span class="br-p"><br><br></span>এবং ধনবানদেরকে শূন্য হাতে <span class="br-p"><br><br></span>বিদায় করেছেন।</div>
<div class="v" id="v54"><span class="vn">54</span> <span class="br-p"><br><br></span>তিনি তাঁর গোলাম ইসরাইলের <span class="br-p"><br><br></span>উপকার করেছেন, <span class="br-p"><br><br></span>যেন আমাদের পূর্বপুরুষদের কাছে <span class="br-p"><br><br></span>বলা তাঁর করুণা অনুসারে,</div>
<div class="v" id="v55"><span class="vn">55</span> <span class="br-p"><br><br></span>ইব্রাহিম ও তার বংশের প্রতি চিরতরে <span class="br-p"><br><br></span>করুণা স্মরণ করেন।</div>
<div class="v" id="v56"><span class="vn">56</span> <span class="br-p"><br><br></span>আর মরিয়ম মাস তিনেক এলিজাবেতের কাছে রইলেন, পরে নিজের বাড়িতে ফিরে গেলেন।</div>
<div class="v" id="v57"><h2>হযরত ইয়াহিয়ার জন্ম</h2><span class="vn">57</span> <span class="br-p"><br><br></span>পরে এলিজাবেতের প্রসবকাল সমপূর্ণ হলে তিনি পুত্র প্রসব করলেন।</div>
<div class="v" id="v58"><span class="vn">58</span> তখন তাঁর প্রতিবেশী ও আত্মীয়রা শুনতে পেল যে, প্রভু তাঁর প্রতি মহা করুণা করেছেন, আর তারা তাঁর সঙ্গে আনন্দ করতে লাগল।</div>
<div class="v" id="v59"><span class="vn">59</span> <span class="br-p"><br><br></span>পরে তারা অষ্টম দিনে বালকটির খৎনা করতে আসল, আর তার পিতার নাম অনুসারে তার নাম জাকারিয়া রাখতে চাইল।</div>
<div class="v" id="v60"><span class="vn">60</span> কিন্তু তার মা জবাবে বললেন, তা নয়, এর নাম ইয়াহিয়া রাখা হবে।</div>
<div class="v" id="v61"><span class="vn">61</span> তারা তাঁকে বললো, আপনার গোষ্ঠীর মধ্যে এই নামে তো কাউকেও ডাকা হয় না।</div>
<div class="v" id="v62"><span class="vn">62</span> পরে তারা তার পিতাকে ইশারায় জিজ্ঞাসা করলো, আপনার ইচ্ছা কি? এর কি নাম রাখা যাবে?</div>
<div class="v" id="v63"><span class="vn">63</span> তিনি একখানি লিপিফলক চেয়ে নিয়ে লিখলেন, এর নাম ইয়াহিয়া। তাতে সকলে আশ্চর্য জ্ঞান করলো।</div>
<div class="v" id="v64"><span class="vn">64</span> আর তখনই তাঁর মুখ ও তাঁর জিহ্বা খুলে গেল, আর তিনি কথা বললেন, আল্লাহ্‌র প্রশংসা করতে লাগলেন।</div>
<div class="v" id="v65"><span class="vn">65</span> এতে চারদিকের প্রতিবেশীরা সকলে ভয় পেল, আর এহুদিয়ার পাহাড়ী অঞ্চলের সর্বত্র লোকে এ সব কথা বলাবলি করতে লাগল।</div>
<div class="v" id="v66"><span class="vn">66</span> আর যত লোক এই কথা শুনলো, সকলে তা মনে গেঁথে রেখে বলতে লাগল, এই বালকটি তবে কি হবে? কারণ প্রভুর হাত তাঁর সহবর্তী ছিল।</div>
<div class="v" id="v67"><h2>হযরত জাকারিয়ার ভবিষ্যদ্বাণী</h2><span class="vn">67</span> <span class="br-p"><br><br></span>তখন তার পিতা জাকারিয়া পাক-রূহে পরিপূর্ণ হলেন এবং ভবিষ্যদ্বাণী বললেন; তিনি বললেন,</div>
<div class="v" id="v68"><span class="vn">68</span> <span class="br-p"><br><br></span>ইসরাইলের আল্লাহ্‌ প্রভু ধন্য হোন; <span class="br-p"><br><br></span>কেননা তিনি তত্ত্বাবধান করেছেন, <span class="br-p"><br><br></span>তাঁর লোকদের জন্য মুক্তি সাধন <span class="br-p"><br><br></span>করেছেন,</div>
<div class="v" id="v69"><span class="vn">69</span> <span class="br-p"><br><br></span>আর আমাদের জন্য তাঁর গোলাম <span class="br-p"><br><br></span>দাউদের কুলে নাজাতের এক শৃঙ্গ <span class="br-p"><br><br></span>উঠিয়েছেন,</div>
<div class="v" id="v70"><span class="vn">70</span> <span class="br-p"><br><br></span>—যেমন তিনি পুরাকাল থেকে তাঁর <span class="br-p"><br><br></span>সেই পবিত্র নবীদের মুখ দ্বারা বলে <span class="br-p"><br><br></span>এসেছেন—</div>
<div class="v" id="v71"><span class="vn">71</span> <span class="br-p"><br><br></span>আমাদের দুশমনদের হাত থেকে ও <span class="br-p"><br><br></span>যারা আমাদেরকে ঘৃণা করে, <span class="br-p"><br><br></span>তাদের সকলের হাত থেকে রক্ষা <span class="br-p"><br><br></span>করেছেন।</div>
<div class="v" id="v72"><span class="vn">72</span> <span class="br-p"><br><br></span>আমাদের পূর্বপুরুষদের প্রতি করুণা <span class="br-p"><br><br></span>করার জন্য, <span class="br-p"><br><br></span>তাঁর পবিত্র নিয়ম স্মরণ করার জন্য।</div>
<div class="v" id="v73"><span class="vn">73</span> <span class="br-p"><br><br></span>এই সেই কসম, যা তিনি আমাদের <span class="br-p"><br><br></span>পূর্বপুরুষ ইব্রাহিমের কাছে শপথ <span class="br-p"><br><br></span>করেছিলেন,</div>
<div class="v" id="v74"><span class="vn">74</span> <span class="br-p"><br><br></span>আমাদেরকে এই বর দেবার জন্য <span class="br-p"><br><br></span>যে আমরা দুশমনদের হাত <span class="br-p"><br><br></span>থেকে নিস্তার পেয়ে, <span class="br-p"><br><br></span>নির্ভয়ে পবিত্রভাবে ও ধার্মিকতায় <span class="br-p"><br><br></span>তাঁর এবাদত করতে পারবো।</div>
<div class="v" id="v75"><span class="vn">75</span> <span class="br-p"><br><br></span>তাঁর সাক্ষাতে সারা জীবন করতে <span class="br-p"><br><br></span>পারবো।</div>
<div class="v" id="v76"><span class="vn">76</span> <span class="br-p"><br><br></span>আর, হে বালক, তুমি সর্বশক্তিমানের <span class="br-p"><br><br></span>নবী বলে আখ্যাত হবে, <span class="br-p"><br><br></span>কারণ তুমি প্রভুর সম্মুখে চলবে, <span class="br-p"><br><br></span>তাঁর পথ প্রস্তুত করার জন্য;</div>
<div class="v" id="v77"><span class="vn">77</span> <span class="br-p"><br><br></span>তাঁর লোকেরা গুনাহ্‌ মাফের মধ্য <span class="br-p"><br><br></span>দিয়ে যে নাজাত লাভ করবে সেই <span class="br-p"><br><br></span>বিষয়ে জ্ঞান দেবার জন্য।</div>
<div class="v" id="v78"><span class="vn">78</span> <span class="br-p"><br><br></span>তা আমাদের আল্লাহ্‌র সেই <span class="br-p"><br><br></span>করুণাযুক্ত স্নেহহেতু হবে, <span class="br-p"><br><br></span>যার দ্বারা ঊর্ধ্ব থেকে ঊষা আমাদের <span class="br-p"><br><br></span>তত্ত্বাবধান করবে,</div>
<div class="v" id="v79"><span class="vn">79</span> <span class="br-p"><br><br></span>যারা অন্ধকারে ও মৃত্যুচ্ছায়ায় বসে <span class="br-p"><br><br></span>আছে, <span class="br-p"><br><br></span>তাদের উপরে আলো দেবার জন্য, আমাদের চরণ শান্তির পথে চালাবার জন্য।</div>
<div class="v" id="v80"><span class="vn">80</span> <span class="br-p"><br><br></span>পরে বালকটি বেড়ে উঠতে এবং রূহে বলবান হতে লাগলেন; আর তিনি যত দিন ইসরাইলের কাছে প্রকাশিত না হলেন, তত দিন মরুভূমিতে ছিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>