<html><head>
<meta http-equiv="Content-Type" content="text/html;charset=utf-8" />
<title>Luke 2 &ndash; তৃতীয় খণ্ড : লূক &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 2);">
<div id="navbar"><a href="../index.html">কিতাবুল মোকাদ্দস</a> &ndash; <b>তৃতীয় খণ্ড : লূক</b> &ndash; <a href="Luke_1.html">1</a> <b>2</b> <a href="Luke_3.html">3</a> <a href="Luke_4.html">4</a> ... <a href="Luke_24.html">24</a> </div><hr>
<h1>Luke 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈসা মসীহের জন্ম</h2><span class="vn">1</span> <span class="br-p"><br><br></span>সেই সময়ে সম্রাট অগাস্টাসের এই হুকুম বের হল যে, সারা দুনিয়ার লোকের নাম লেখাতে হবে।</div>
<div class="v" id="v2"><span class="vn">2</span> সিরিয়ার শাসনকর্তা কুরীণিয়ের সময়ে এই প্রথম নাম লেখানো হয়।</div>
<div class="v" id="v3"><span class="vn">3</span> সকলে নাম লেখাবার জন্য নিজ নিজ নগরে যেতে লাগল।</div>
<div class="v" id="v4"><span class="vn">4</span> আর ইউসুফও গালীলের নাসরত নগর থেকে এহুদিয়ায় বেথেলহেম নামক দাউদের নগরে গেলেন, কারণ তিনি দাউদের কুল ও গোষ্ঠীজাত ছিলেন;</div>
<div class="v" id="v5"><span class="vn">5</span> তিনি তাঁর বাগ্‌দত্তা স্ত্রী মরিয়মের সঙ্গে নাম লেখাবার জন্য গেলেন; তখন ইনি গর্ভবতী ছিলেন।</div>
<div class="v" id="v6"><span class="vn">6</span> তাঁরা সেই স্থানে আছেন, এমন সময়ে মরিয়মের প্রসবকাল সমপূর্ণ হল।</div>
<div class="v" id="v7"><span class="vn">7</span> আর তিনি তাঁর প্রথমজাত পুত্র প্রসব করলেন; এবং তাঁকে কাপড়ে জড়িয়ে যাবপাত্রে রাখলেন, কারণ পান্থশালায় তাঁদের জন্য কোন স্থান ছিল না।</div>
<div class="v" id="v8"><h2>ফেরেশতারা ভেড়ার রাখালদের দেখা দেন</h2><span class="vn">8</span> <span class="br-p"><br><br></span>ঐ অঞ্চলে ভেড়ার রাখালরা মাঠে অবস্থান করছিল এবং রাতের বেলায় নিজ নিজ পাল পাহারা দিচ্ছিল।</div>
<div class="v" id="v9"><span class="vn">9</span> আর প্রভুর এক জন ফেরেশতা তাদের কাছে এসে দাঁড়ালেন এবং প্রভুর মহিমা তাদের চারদিকে উজ্জ্বল হয়ে দেখা দিল; তাতে তারা ভীষণ ভয় পেল।</div>
<div class="v" id="v10"><span class="vn">10</span> তখন ফেরেশতা তাদেরকে বললেন, ভয় করো না, কেননা দেখ, আমি তোমাদেরকে মহানন্দের সুসমাচার জানাচ্ছি; সেই আনন্দ সমস্ত লোকেরই হবে;</div>
<div class="v" id="v11"><span class="vn">11</span> কারণ আজ দাউদের নগরে তোমাদের জন্য নাজাতদাতা জন্মেছেন; তিনি মসীহ্‌, প্রভু।</div>
<div class="v" id="v12"><span class="vn">12</span> আর তোমাদের কাছে এ-ই হল তার চিহ্ন— তোমরা দেখতে পাবে একটি শিশু কাপড়ে জড়ানো ও যাবপাত্রে শোয়ানো রয়েছে।</div>
<div class="v" id="v13"><span class="vn">13</span> পরে হঠাৎ বেহেশতী বাহিনীর একটি বড় দল ঐ ফেরেশতার সঙ্গী হয়ে আল্লাহ্‌র প্রশংসা-গান করতে করতে বলতে লাগলেন,</div>
<div class="v" id="v14"><span class="vn">14</span> <span class="br-p"><br><br></span>ঊর্ধ্বলোকে আল্লাহ্‌র মহিমা, <span class="br-p"><br><br></span>দুনিয়াতে [তাঁর] প্রীতিপাত্র মানুষের <span class="br-p"><br><br></span>মধ্যে শান্তি।</div>
<div class="v" id="v15"><span class="vn">15</span> <span class="br-p"><br><br></span>ফেরেশতারা তাদের কাছ থেকে বেহেশতে চলে গেলে পর ভেড়ার রাখালরা পরস্পর বললো, চল, আমরা একবার বেথেলহেম পর্যন্ত যাই এবং এই যে ব্যাপার প্রভু আমাদেরকে জানালেন তা গিয়ে দেখি।</div>
<div class="v" id="v16"><span class="vn">16</span> পরে তারা তাড়াতাড়ি গিয়ে মরিয়ম ও ইউসুফ এবং সেই যাবপাত্রে শোয়ানো শিশুটিকে দেখতে পেল।</div>
<div class="v" id="v17"><span class="vn">17</span> দেখে বালকটির বিষয়ে যে কথা তাদেরকে বলা হয়েছিল তা জানালো।</div>
<div class="v" id="v18"><span class="vn">18</span> তাতে যত লোক ভেড়ার রাখালদের মুখে ঐ সব কথা শুনলো, সকলে এসব বিষয়ে আশ্চর্য জ্ঞান করলো।</div>
<div class="v" id="v19"><span class="vn">19</span> কিন্তু মরিয়ম সেসব কথা হৃদয়ের মধ্যে আন্দোলন করতে করতে মনে সঞ্চয় করে রাখলেন।</div>
<div class="v" id="v20"><span class="vn">20</span> আর ভেড়ার রাখালদেরকে যেমন বলা হয়েছিল, তারা তেমনি সবকিছু দেখে শুনে আল্লাহ্‌র গৌবর ও প্রশংসা-গান করতে করতে ফিরে আসলো।</div>
<div class="v" id="v21"><span class="vn">21</span> <span class="br-p"><br><br></span>আর যখন বালকটির খৎনা করাবার জন্য আট দিন পূর্ণ হল, তখন তাঁর নাম ঈসা রাখা হল; এই নাম তাঁর গর্ভস্থ হবার আগে ফেরেশতার দ্বারা রাখা হয়েছিল।</div>
<div class="v" id="v22"><h2>বায়তুল মোকাদ্দসে শিশু ঈসা</h2><span class="vn">22</span> <span class="br-p"><br><br></span>পরে যখন মূসার শরীয়ত অনুসারে তাঁদের পাক-পবিত্র হবার কাল সম্পূর্ণ হল, তখন তাঁরা তাঁকে জেরুশালেমে নিয়ে গেলেন, যেন তাঁকে প্রভুর কাছে উপস্থিত করেন,</div>
<div class="v" id="v23"><span class="vn">23</span> যেমন প্রভুর শরীয়তে লেখা আছে, ‘গর্ভ উন্মোচক প্রত্যেক পুরুষ সন্তান প্রভুর উদ্দেশে পবিত্র বলে আখ্যাত হবে’;</div>
<div class="v" id="v24"><span class="vn">24</span> আর যেন কোরবানী দান করেন, যেমন প্রভুর শরীয়তে উক্ত হয়েছে, ‘এক জোড়া ঘুঘু কিংবা দু’টি কবুতরের বাচ্চা।’</div>
<div class="v" id="v25"><span class="vn">25</span> <span class="br-p"><br><br></span>আর দেখ, শামাউন নামে এক ব্যক্তি জেরুশালেমে ছিলেন। তিনি ধার্মিক ও আল্লাহ্‌ভক্ত ছিলেন এবং ইসরাইলের সান্ত্বনার অপেক্ষা করছিলেন ও পাক-রূহ্‌ তাঁর উপরে ছিলেন।</div>
<div class="v" id="v26"><span class="vn">26</span> আর পাক-রূহ্‌ দ্বারা তাঁর কাছে প্রকাশিত হয়েছিল যে, তিনি প্রভুর মসীহ্‌কে দেখতে না পেলে মৃত্যু দেখবেন না।</div>
<div class="v" id="v27"><span class="vn">27</span> তিনি সেই রূহের আবেশে বায়তুল-মোকাদ্দসে আসলেন এবং শিশু ঈসার পিতা-মাতা যখন তাঁর বিষয়ে শরীয়তের নিয়ম অনুযায়ী কাজ করার জন্য তাঁকে ভিতরে আনলেন,</div>
<div class="v" id="v28"><span class="vn">28</span> তখন তিনি তাঁকে কোলে নিলেন, আর আল্লাহ্‌র গৌরব করলেন ও বললেন,</div>
<div class="v" id="v29"><span class="vn">29</span> <span class="br-p"><br><br></span>হে মালিক, এখন তুমি তোমার <span class="br-p"><br><br></span>কালাম অনুসারে তোমার <span class="br-p"><br><br></span>গোলামকে শান্তিতে বিদায় করছো,</div>
<div class="v" id="v30"><span class="vn">30</span> <span class="br-p"><br><br></span>কেননা আমার নয়নযুগল তোমার <span class="br-p"><br><br></span>নাজাত দেখতে পেল,</div>
<div class="v" id="v31"><span class="vn">31</span> <span class="br-p"><br><br></span>যা তুমি এসব জাতির সম্মুখে প্রস্তুত <span class="br-p"><br><br></span>করেছ,</div>
<div class="v" id="v32"><span class="vn">32</span> <span class="br-p"><br><br></span>অ-ইহুদীদের প্রতি প্রকাশিত হবার নূর, <span class="br-p"><br><br></span>ও তোমার লোক ইসরাইলের গৌরব।</div>
<div class="v" id="v33"><span class="vn">33</span> <span class="br-p"><br><br></span>শিশুটির বিষয়ে এসব কথা শুনে তাঁর পিতা-মাতা আশ্চর্য জ্ঞান করতে লাগলেন।</div>
<div class="v" id="v34"><span class="vn">34</span> আর শিমিয়োন তাঁদেরকে দোয়া করলেন এবং তাঁর মা মরিয়মকে বললেন, দেখ, ইনি ইসরাইলের মধ্যে অনেকের পতন ও উত্থানের জন্য এবং যার বিরুদ্ধে কথা বলা যাবে, এমন চিহ্ন হবার জন্য স্থাপিত,</div>
<div class="v" id="v35"><span class="vn">35</span> —আর তোমার নিজের প্রাণও তলোয়ারে বিদ্ধ হবে— যেন অনেক হৃদয়ের চিন্তা প্রকাশিত হয়।</div>
<div class="v" id="v36"><span class="vn">36</span> <span class="br-p"><br><br></span>আর হান্না নাম্নী এক জন মহিলা-নবী ছিলেন, তিনি পনূয়েলের কন্যা, আশের বংশজাত; তাঁর অনেক বয়স হয়েছিল, তিনি কুমারী অবস্থার পর সাত বছর স্বামীর সঙ্গে বাস করেন,</div>
<div class="v" id="v37"><span class="vn">37</span> আর চুরাশি বছর পর্যন্ত বিধবা হয়ে থাকেন, তিনি বায়তুল-মোকাদ্দস থেকে প্রস্থান না করে রোজা ও মুনাজাত সহকারে রাত দিন এবাদত করতেন।</div>
<div class="v" id="v38"><span class="vn">38</span> তিনি সেই সময়ে উপস্থিত হয়ে আল্লাহ্‌র শুকরিয়া আদায় করলেন এবং যত লোক জেরুশালেমের মুক্তির অপেক্ষা করছিল, তাদেরকে ঈসার কথা বলতে লাগলেন।</div>
<div class="v" id="v39"><h2>ঈসা মসীহ্‌কে নিয়ে নাসরতে ফিরে আসা</h2><span class="vn">39</span> <span class="br-p"><br><br></span>আর প্রভুর শরীয়ত অনুসারে মরিয়ম ও ইউসুফ সমস্ত কাজ করার পর গালীলে, তাঁদের নিজের নগর নাসরতে ফিরে গেলেন।</div>
<div class="v" id="v40"><span class="vn">40</span> <span class="br-p"><br><br></span>পরে বালকটি বেড়ে উঠতে ও বলবান হতে লাগলেন, জ্ঞানে পূর্ণ হতে থাকলেন; আর আল্লাহ্‌র রহমত তাঁর উপরে ছিল।</div>
<div class="v" id="v41"><h2>বায়তুল-মোকাদ্দসে বারো বছরের বালক ঈসা মসীহ্‌</h2><span class="vn">41</span> <span class="br-p"><br><br></span>তাঁর পিতা-মাতা প্রত্যেক বছর ঈদুল ফেসাখের সময়ে জেরুশালেমে যেতেন।</div>
<div class="v" id="v42"><span class="vn">42</span> তাঁর বারো বছর বয়স হলে তাঁরা ঈদের রীতি অনুসারে জেরুশালেমে গেলেন;</div>
<div class="v" id="v43"><span class="vn">43</span> এবং ঈদের সময় সমাপ্ত করে যখন ফিরে আসছিলেন, তখন বালক ঈসা জেরুশালেমে রয়ে গেলেন; আর তাঁর পিতা-মাতা তা জানতেন না,</div>
<div class="v" id="v44"><span class="vn">44</span> কিন্তু তিনি সহযাত্রীদের সঙ্গে আছেন মনে করে তাঁরা এক দিনের পথ গেলেন; পরে জ্ঞাতি ও পরিচিত লোকদের মধ্যে তাঁর খোঁজ করতে লাগলেন;</div>
<div class="v" id="v45"><span class="vn">45</span> আর তাঁকে না পেয়ে তাঁর খোঁজ করতে করতে তাঁরা আবার জেরুশালেমে ফিরে গেলেন।</div>
<div class="v" id="v46"><span class="vn">46</span> তিন দিন পর তাঁরা তাঁকে বায়তুল-মোকাদ্দসে খুঁজে পেলেন; তিনি আলেমদের মধ্যে বসে তাঁদের কথা শুনছিলেন ও তাঁদেরকে প্রশ্ন জিজ্ঞাসা করছিলেন;</div>
<div class="v" id="v47"><span class="vn">47</span> আর যারা তাঁর কথা শুনছিল, তারা সকলে তাঁর বুদ্ধি ও উত্তরে অতিশয় আশ্চর্য জ্ঞান করলো।</div>
<div class="v" id="v48"><span class="vn">48</span> তাঁকে দেখে তাঁরা চমৎকৃত হলেন এবং তাঁর মা তাঁকে বললেন, বৎস, আমাদের প্রতি এরকম ব্যবহার কেন করলে? দেখ, তোমার পিতা এবং আমি কাতর হয়ে তোমার খোঁজ করছিলাম।</div>
<div class="v" id="v49"><span class="vn">49</span> তিনি তাদেরকে বললেন, কেন আমার খোঁজ করলে? আমার পিতার বাড়িতে আমাকে থাকতেই হবে, এই কথা কি জানতে না?</div>
<div class="v" id="v50"><span class="vn">50</span> কিন্তু তিনি তাঁদেরকে যে কথা বললেন, তা তাঁরা বুঝতে পারলেন না।</div>
<div class="v" id="v51"><span class="vn">51</span> পরে তিনি তাঁদের সঙ্গে নেমে নাসরতে চলে গেলেন ও তাঁদের বাধ্য হয়ে থাকলেন। আর তাঁর মা সমস্ত কথা তাঁর অন্তরে গেঁথে রাখলেন।</div>
<div class="v" id="v52"><span class="vn">52</span> <span class="br-p"><br><br></span>পরে ঈসা জ্ঞানে ও বয়সে এবং আল্লাহ্‌র ও মানুষের কাছে অনুগ্রহে বৃদ্ধি পেতে থাকলেন।</div>
</div>
<!-- PARSED ABOVE; EDITING MAY BREAK PARSER -->
</body></html>