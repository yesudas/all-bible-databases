<html><head>
<meta http-equiv="Content-Type" content="text/html;charset=utf-8" />
<title>Luke 20 &ndash; তৃতীয় খণ্ড : লূক &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 20);">
<div id="navbar"><a href="../index.html">কিতাবুল মোকাদ্দস</a> &ndash; <b>তৃতীয় খণ্ড : লূক</b> &ndash; <a href="Luke_1.html">1</a> ... <a href="Luke_18.html">18</a> <a href="Luke_19.html">19</a> <b>20</b> <a href="Luke_21.html">21</a> <a href="Luke_22.html">22</a> ... <a href="Luke_24.html">24</a> </div><hr>
<h1>Luke 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেমে দেওয়া ঈসার উপদেশ</h2><span class="vn">1</span> <span class="br-p"><br><br></span>এক দিন তিনি বায়তুল-মোকাদ্দসে লোকদেরকে উপদেশ দিচ্ছেন ও সুসমাচার তবলিগ করছেন, ইতোমধ্যে প্রধান ইমামেরা ও আলেমেরা প্রাচীনদের সঙ্গে এসে তাঁকে জিজ্ঞাসা করলো,</div>
<div class="v" id="v2"><span class="vn">2</span> আমাদেরকে বল, তুমি কি ক্ষমতায় এসব করছো? তোমাকে যে এই ক্ষমতা দিয়েছেন, সেই বা কে?</div>
<div class="v" id="v3"><span class="vn">3</span> জবাবে তিনি তাদেরকে বললেন, আমিও তোমাদেরকে একটি কথা জিজ্ঞাসা করবো, আমাকে বল;</div>
<div class="v" id="v4"><span class="vn">4</span> ইয়াহিয়ার বাপ্তিস্ম বেহেশত থেকে হয়েছিল না মানুষ থেকে?</div>
<div class="v" id="v5"><span class="vn">5</span> তখন তারা পরস্পর তর্ক করলো, বললো, যদি বলি, বেহেশত থেকে, তা হলে সে বলবে, তোমরা তাঁকে বিশ্বাস কর নি কেন?</div>
<div class="v" id="v6"><span class="vn">6</span> আর যদি বলি, মানুষ থেকে, তবে লোকেরা আমাদেরকে পাথর মারবে; কারণ তাদের এই ধারণা হয়েছে যে, ইয়াহিয়া নবী ছিলেন।</div>
<div class="v" id="v7"><span class="vn">7</span> তারা জবাবে বললো, আমরা জানি না, কোথা থেকে।</div>
<div class="v" id="v8"><span class="vn">8</span> ঈসা তাদেরকে বললেন, তবে আমিও কি ক্ষমতায় এসব করছি তা তোমাদেরকে বলবো না।</div>
<div class="v" id="v9"><h2>দুষ্ট কৃষকদের দৃষ্টান্ত</h2><span class="vn">9</span> <span class="br-p"><br><br></span>পরে তিনি লোকদেরকে এই দৃষ্টান্তটি বলতে লাগলেন; কোন ব্যক্তি আঙ্গুরের বাগান করেছিলেন, পরে তা কৃষকদেরকে জমা দিয়ে দীর্ঘকালের জন্য অন্য দেশে চলে গেলেন।</div>
<div class="v" id="v10"><span class="vn">10</span> পরে যথা সময়ে কৃষকদের কাছে এক গোলামকে পাঠিয়ে দিলেন, যেন তারা আঙ্গুর-ক্ষেতের ফলের অংশ তাঁকে দেয়; কিন্তু কৃষকেরা তাঁকে প্রহার করে খালি হাতে বিদায় করে দিল।</div>
<div class="v" id="v11"><span class="vn">11</span> পরে তিনি আর এক জন গোলামকে পাঠালেন, তারা তাকেও প্রহার করে অপমানপূর্বক খালি হাতে বিদায় করে দিল।</div>
<div class="v" id="v12"><span class="vn">12</span> পরে তিনি তৃতীয় এক জনকে পাঠালেন, তারা তাকেও ক্ষতবিক্ষত করে বাইরে ফেলে দিল।</div>
<div class="v" id="v13"><span class="vn">13</span> তখন আঙ্গুর-ক্ষেতের মালিক বললেন, আমি কি করবো? আমার প্রিয় পুত্রকে পাঠাব; হয়তো তারা তাঁকে সম্মান করবে;</div>
<div class="v" id="v14"><span class="vn">14</span> কিন্তু কৃষকেরা তাঁকে দেখে পরস্পর বলাবলি করতে লাগল, এই ব্যক্তিই উত্তরাধিকারী; এসো, আমরা একে হত্যা করি, যেন অধিকার আমাদেরই হয়।</div>
<div class="v" id="v15"><span class="vn">15</span> পরে তারা তাঁকে আঙ্গুর-ক্ষেতের বাইরে নিয়ে গিয়ে হত্যা করলো। এখন আঙ্গুর-ক্ষেতের মালিক তাদেরকে নিয়ে কি করবেন?</div>
<div class="v" id="v16"><span class="vn">16</span> তিনি এসে এই কৃষকদেরকে বিনষ্ট করবেন এবং ক্ষেত অন্য লোকদেরকে দেবেন। এই কথা শুনে তারা বললো, এমন না হোক।</div>
<div class="v" id="v17"><span class="vn">17</span> কিন্তু তিনি তাদের প্রতি দৃষ্টিপাত করে বললেন, তবে এই যে কথা লেখা রয়েছে তার অর্থ কি, “যে পাথর রাজমিস্ত্রিরা অগ্রাহ্য করেছে, তা-ই কোণের প্রধান পাথর হয়ে উঠলো”?</div>
<div class="v" id="v18"><span class="vn">18</span> সেই পাথরের উপরে যে পড়বে, সে ভেঙ্গে যাবে; কিন্তু সেই পাথর যার উপরে পড়বে, তাকে চুরমার করে ফেলবে।</div>
<div class="v" id="v19"><span class="vn">19</span> <span class="br-p"><br><br></span>সেই সময়ে আলেমেরা ও প্রধান ইমামেরা তাঁর উপরে হস্তক্ষেপ করতে চেষ্টা করলো, কিন্তু তারা লোকদেরকে ভয় করলো; কেননা তারা বুঝেছিল যে, তিনি তাদেরই বিষয়ে সেই দৃষ্টান্ত বলেছিলেন।</div>
<div class="v" id="v20"><h2>কর দেবার বিষয়ে প্রশ্ন</h2><span class="vn">20</span> <span class="br-p"><br><br></span>তখন তারা তাঁর উপরে দৃষ্টি রাখল এবং এমন কয়েক জন গোয়েন্দা পাঠিয়ে দিল যারা ছদ্মবেশী ধার্মিক সাজবে, যেন তাঁর কথা ধরে তাঁকে শাসনকর্তার ক্ষমতা ও কর্তৃত্বের হাতে তুলে দিতে পারে।</div>
<div class="v" id="v21"><span class="vn">21</span> তারা তাঁকে জিজ্ঞাসা করলো, হুজুর, আমরা জানি, আপনি যথার্থ কথা বলেন ও যথার্থ শিক্ষা দেন, কারো প্রতি পক্ষপাতিত্ব করেন না, কিন্তু সত্যরূপে আল্লাহ্‌র পথের বিষয়ে শিক্ষা দিচ্ছেন।</div>
<div class="v" id="v22"><span class="vn">22</span> সীজারকে কর দেওয়া শরীয়ত অনুসারে আমাদের উচিত কি না?</div>
<div class="v" id="v23"><span class="vn">23</span> কিন্তু তিনি তাদের ধূর্ততা বুঝতে পেরে বললেন, আমাকে একটি দীনার দেখাও; এতে কার মূর্তি ও নাম আছে?</div>
<div class="v" id="v24"><span class="vn">24</span> তারা বললো, রোম-সম্রাটের।</div>
<div class="v" id="v25"><span class="vn">25</span> তখন তিনি তাদেরকে বললেন, তবে যা যা রোম-সম্রাটের তা সম্রাটকে দাও, আর যা যা আল্লাহ্‌র তা আল্লাহ্‌কে দাও।</div>
<div class="v" id="v26"><span class="vn">26</span> এতে তারা লোকদের সাক্ষাতে তাঁর কথার কোন ছিদ্র ধরতে পারল না, বরং তার উত্তরে আশ্চর্য জ্ঞান করে চুপ করে রইলো।</div>
<div class="v" id="v27"><h2>পুনরুত্থানের বিষয়ে শিক্ষা</h2><span class="vn">27</span> <span class="br-p"><br><br></span>আর সদ্দূকীরা, যারা প্রতিবাদ করে বলে, পুনরুত্থান নেই, তাদের কয়েক জন কাছে এসে তাঁকে জিজ্ঞাসা করলো,</div>
<div class="v" id="v28"><span class="vn">28</span> হুজুর, মূসা আমাদের জন্য লিখেছেন, কারো ভাই যদি স্ত্রী রেখে মারা যায়, আর তার সন্তান না থাকে, তবে তার ভাই সেই স্ত্রীকে গ্রহণ করবে ও আপন ভাইয়ের জন্য বংশ উৎপন্ন করবে।</div>
<div class="v" id="v29"><span class="vn">29</span> ভাল, সাতটি ভাই ছিল; প্রথম জন এক জন স্ত্রীকে বিয়ে করলো, আর সে সন্তান না রেখে মারা গেল।</div>
<div class="v" id="v30"><span class="vn">30</span> পরে দ্বিতীয় ও তৃতীয় ভাই সেই স্ত্রীকে বিয়ে করলো;</div>
<div class="v" id="v31"><span class="vn">31</span> এভাবে সাত জনই সন্তান না রেখে মারা গেল।</div>
<div class="v" id="v32"><span class="vn">32</span> শেষে সেই স্ত্রীও মারা গেল।</div>
<div class="v" id="v33"><span class="vn">33</span> অতএব পুনরুত্থানে সে তাদের মধ্যে কার স্ত্রী হবে? তারা সাত জনই তো তাকে বিয়ে করেছিল।</div>
<div class="v" id="v34"><span class="vn">34</span> <span class="br-p"><br><br></span>ঈসা তাদেরকে বললেন, এই দুনিয়ার সন্তানেরা বিয়ে করে এবং বিবাহিতা হয়।</div>
<div class="v" id="v35"><span class="vn">35</span> কিন্তু যারা সেই দুনিয়ার এবং মৃতদের মধ্য থেকে পুনরুত্থানের অধিকারী হবার যোগ্য গণিত হয়েছে, তারা বিয়ে করে না এবং বিবাহিতাও হয় না।</div>
<div class="v" id="v36"><span class="vn">36</span> তারা আর মরতেও পারে না, কেননা তারা ফেরেশতাদের সমতুল্য এবং পুনরুত্থানের সন্তান হওয়াতে আল্লাহ্‌র সন্তান।</div>
<div class="v" id="v37"><span class="vn">37</span> আবার মৃতরা যে উত্থাপিত হয়, এই বিষয়ে মূসাও ঝোপের বৃত্তান্তে দেখিয়েছেন; কেননা তিনি প্রভুকে “ইব্রাহিমের আল্লাহ্‌, ইস্‌হাকের আল্লাহ্‌ ও ইয়াকুবের আল্লাহ্‌” বলেছেন।</div>
<div class="v" id="v38"><span class="vn">38</span> আল্লাহ্‌ তো মৃতদের আল্লাহ্‌ নন, কিন্তু জীবিতদের; কেননা তাঁর সাক্ষাতে সকলেই জীবিত।</div>
<div class="v" id="v39"><span class="vn">39</span> <span class="br-p"><br><br></span>তখন কয়েক জন আলেম বললো, হুজুর, আপনি বেশ বলেছেন।</div>
<div class="v" id="v40"><span class="vn">40</span> বাস্তবিক, সেই সময় থেকে তাঁকে আর কোন কথা জিজ্ঞাসা করতে তাদের আর সাহস হল না।</div>
<div class="v" id="v41"><h2>হযরত দাউদের পুত্রের বিষয়ে প্রশ্ন</h2><span class="vn">41</span> <span class="br-p"><br><br></span>আর তিনি তাদেরকে বললেন, লোকে কেমন করে মসীহ্‌কে দাউদের সন্তান বলে?</div>
<div class="v" id="v42"><span class="vn">42</span> দাউদ তো নিজে জবুর শরীফে বলেন, <span class="br-p"><br><br></span>“প্রভু আমার প্রভুকে বললেন, <span class="br-p"><br><br></span>প্রভু তুমি আমার ডানদিকে বস,</div>
<div class="v" id="v43"><span class="vn">43</span> <span class="br-p"><br><br></span>যতদিন না আমি তোমার দুশমনদেরকে <span class="br-p"><br><br></span>তোমার পায়ের তলায় রাখি।”</div>
<div class="v" id="v44"><span class="vn">44</span> <span class="br-p"><br><br></span>অতএব দাউদ তাঁকে প্রভু বলেছেন; তবে তিনি কিভাবে তাঁর সন্তান?</div>
<div class="v" id="v45"><h2>আলেমদের থেকে সাবধান</h2><span class="vn">45</span> <span class="br-p"><br><br></span>পরে তিনি সব লোকের কর্ণগোচরে তাঁর সাহাবীদের বললেন,</div>
<div class="v" id="v46"><span class="vn">46</span> আলেমদের থেকে সাবধান, তারা লম্বা লম্বা কাপড় পরে বেড়াতে চায় ও হাট বাজারে লোকদের মঙ্গলবাদ, মজলিস-খানায় প্রধান প্রধান আসন এবং ভোজে প্রধান প্রধান স্থান ভালবাসে।</div>
<div class="v" id="v47"><span class="vn">47</span> তারা বিধবাদের বাড়ি গ্রাস করে এবং লোককে দেখাবার জন্য লম্বা লম্বা মুনাজাত করে; তারা বিচারে আরও বেশি দণ্ড পাবে।</div>
</div>
<!-- PARSED ABOVE; EDITING MAY BREAK PARSER -->
</body></html>