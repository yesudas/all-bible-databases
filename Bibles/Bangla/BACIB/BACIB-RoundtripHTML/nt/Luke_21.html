<html><head>
<meta http-equiv="Content-Type" content="text/html;charset=utf-8" />
<title>Luke 21 &ndash; তৃতীয় খণ্ড : লূক &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 21);">
<div id="navbar"><a href="../index.html">কিতাবুল মোকাদ্দস</a> &ndash; <b>তৃতীয় খণ্ড : লূক</b> &ndash; <a href="Luke_1.html">1</a> ... <a href="Luke_19.html">19</a> <a href="Luke_20.html">20</a> <b>21</b> <a href="Luke_22.html">22</a> <a href="Luke_23.html">23</a> <a href="Luke_24.html">24</a> </div><hr>
<h1>Luke 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রকৃত দানশীলতার বিষয়ে শিক্ষা</h2><span class="vn">1</span> <span class="br-p"><br><br></span>পরে তিনি চোখ তুলে দেখলেন, ধনবানেরা ভাণ্ডারে নিজ নিজ দান রাখছে।</div>
<div class="v" id="v2"><span class="vn">2</span> আর তিনি দেখলেন, এক জন দীনহীন বিধবা সেই স্থানে দু’টি সিকি পয়সা রাখছে।</div>
<div class="v" id="v3"><span class="vn">3</span> তখন তিনি বললেন, আমি তোমাদেরকে সত্যি বলছি, এই দরিদ্র বিধবা সকলের চেয়ে বেশি রাখল;</div>
<div class="v" id="v4"><span class="vn">4</span> কেননা এরা সকলে নিজ নিজ অতিরিক্ত ধন থেকে কিছু কিছু দানের মধ্যে রাখল, কিন্তু এ নিজের অনটন সত্ত্বেও এর বেঁচে থাকবার জন্য যা কিছু ছিল, সমস্তই রাখল।</div>
<div class="v" id="v5"><h2>জেরুশালেমের বিনাশের বিষয়ে ভবিষ্যদ্বাণী</h2><span class="vn">5</span> <span class="br-p"><br><br></span>আর যখন কেউ কেউ বায়তুল-মোকাদ্দসের বিষয় বলছিল, সেটি কেমন সুন্দর সুন্দর পাথরে ও উপহারের জিনিসে সুশোভিত,</div>
<div class="v" id="v6"><span class="vn">6</span> তখন তিনি বললেন, তোমরা তো এই সব দেখছো, কিন্তু এমন সময় আসছে, যখন এর একখানি পাথর অন্য পাথরের উপরে থাকবে না, সমস্তই ভূমিসাৎ হবে।</div>
<div class="v" id="v7"><h2>চিহ্ন ও জুলুম</h2><span class="vn">7</span> <span class="br-p"><br><br></span>তাঁরা তাঁকে জিজ্ঞাসা করলেন, হুজুর, তবে এসব ঘটনা কখন হবে? আর যখন এসব সফল হবার সময় হবে, তখন তার চিহ্নই বা কি?</div>
<div class="v" id="v8"><span class="vn">8</span> তিনি বললেন, দেখো, ভ্রান্ত হয়ো না; কেননা অনেকে আমার নাম ধরে আসবে, বলবে, ‘আমিই তিনি’ ও সময় সন্নিকট; তোমরা তাদের পিছনে যেও না।</div>
<div class="v" id="v9"><span class="vn">9</span> আর যখন তোমরা যুদ্ধের ও গণ্ডগোলের কথা শুনবে, ভয় পেও না, কেননা প্রথমে এসব ঘটবেই ঘটবে, কিন্তু তখনই শেষ নয়।</div>
<div class="v" id="v10"><span class="vn">10</span> <span class="br-p"><br><br></span>পরে তিনি তাঁদেরকে বললেন, জাতির বিপক্ষে জাতি ও রাজ্যের বিপক্ষে রাজ্য উঠবে।</div>
<div class="v" id="v11"><span class="vn">11</span> বড় বড় ভূমিকমপ এবং স্থানে স্থানে দুর্ভিক্ষ ও মহামারী হবে, আর আসমানে ভয়ঙ্কর ভয়ঙ্কর লক্ষণ ও মহৎ মহৎ চিহ্ন-কাজ হবে;</div>
<div class="v" id="v12"><span class="vn">12</span> কিন্তু এসব ঘটনার আগে লোকেরা তোমাদের উপরে হস্তক্ষেপ করবে, তোমাদেরকে নির্যাতন করবে, মজলিস-খানায় নিয়ে যাবে ও কারাগারে তুলে দেবে; আমার নামের জন্য তোমাদেরকে বাদশাহ্‌দের ও শাসনকর্তাদের সম্মুখে নিয়ে যাওয়া হবে।</div>
<div class="v" id="v13"><span class="vn">13</span> সাক্ষ্যের জন্য এসব তোমাদের প্রতি ঘটবে।</div>
<div class="v" id="v14"><span class="vn">14</span> অতএব মনে মনে স্থির করো যে, কি উত্তর দিতে হবে, তার জন্য আগে চিন্তা করবে না।</div>
<div class="v" id="v15"><span class="vn">15</span> কেননা আমি তোমাদেরকে এমন মুখ ও বিজ্ঞতা দেব যে, তোমাদের বিপক্ষেরা কেউ প্রতিরোধ করতে বা উত্তর দিতে পারবে না।</div>
<div class="v" id="v16"><span class="vn">16</span> আর তোমাদের পিতা-মাতা, ভাইয়েরা, জ্ঞাতি ও বন্ধুরা তোমাদের ধরিয়ে দেবে এবং তোমাদের কোন কোন ব্যক্তিকে তারা খুন করাবে।</div>
<div class="v" id="v17"><span class="vn">17</span> আর আমার নামের দরুন সকলে তোমাদের ঘৃণা করবে।</div>
<div class="v" id="v18"><span class="vn">18</span> কিন্তু তোমাদের মাথার একগাছি কেশও নষ্ট হবে না।</div>
<div class="v" id="v19"><span class="vn">19</span> তোমরা নিজ নিজ ধৈর্যে নিজ নিজ প্রাণ লাভ করবে।</div>
<div class="v" id="v20"><span class="vn">20</span> <span class="br-p"><br><br></span>আর যখন তোমরা জেরুশালেমকে সৈন্যসামন্ত দ্বারা ঘেরাও হতে দেখবে, তখন জানবে যে, তার ধ্বংস সন্নিকট।</div>
<div class="v" id="v21"><span class="vn">21</span> তখন যারা এহুদিয়ায় থাকে, তারা পাহাড়ী এলাকায় পালিয়ে যাক এবং যারা নগরের মধ্যে থাকে, তারা বাইরে যাক; আর যারা পল্লীগ্রামে থাকে, তারা নগরে প্রবেশ না করুক।</div>
<div class="v" id="v22"><span class="vn">22</span> কেননা তখন প্রতিশোধের সময়, যে সমস্ত কথা লেখা আছে, সেসব পূর্ণ হবার সময়।</div>
<div class="v" id="v23"><span class="vn">23</span> হায়, সেই সময়ে গর্ভবতী ও স্তন্যদাত্রী স্ত্রীদের সন্তাপ! কেননা দেশে বিষম দুর্গতি হবে এবং এই জাতির উপরে আল্লাহ্‌র গজব নেমে আসবে।</div>
<div class="v" id="v24"><span class="vn">24</span> লোকেরা তলোয়ারের আঘাতে মারা পড়বে এবং বন্দী হয়ে সকল জাতির মধ্যে নীত হবে; আর জাতিদের সময় সমপূর্ণ না হওয়া পর্যন্ত জেরুশালেম জাতিদের দ্বারা পদ-দলিত হবে।</div>
<div class="v" id="v25"><h2>ইবনুল-ইনসানের আগমন</h2><span class="vn">25</span> <span class="br-p"><br><br></span>আর সূর্য, চন্দ্র ও নক্ষত্রগুলোর মধ্যে নানা চিহ্ন প্রকাশ পাবে এবং দুনিয়াতে সমস্ত জাতি কষ্ট পাবে, তারা সমুদ্রের ও তরঙ্গের গর্জনে ভীষণ ভয় পাবে।</div>
<div class="v" id="v26"><span class="vn">26</span> ভয়ে এবং ভূমণ্ডলে যা যা ঘটবে তার আশঙ্কায় মানুষের প্রাণ উড়ে যাবে; কেননা আসমানের পরাক্রমগুলো বিচলিত হবে।</div>
<div class="v" id="v27"><span class="vn">27</span> আর সেই সময় তারা ইবনুল-ইনসানকে পরাক্রম ও মহামহিমা সহকারে মেঘযোগে আসতে দেখবে।</div>
<div class="v" id="v28"><span class="vn">28</span> কিন্তু এসব ঘটনা আরম্ভ হলে তোমরা উঠে দাঁড়ায়ো, মাথা তুলো, কেননা তোমাদের মুক্তি সন্নিকট।</div>
<div class="v" id="v29"><h2>ডুমুর গাছের দৃষ্টান্ত থেকে শিক্ষা</h2><span class="vn">29</span> <span class="br-p"><br><br></span>আর তিনি তাদেরকে একটি দৃষ্টান্ত বললেন, ডুমুর গাছ ও অন্যান্য গাছগুলোকে লক্ষ্য কর;</div>
<div class="v" id="v30"><span class="vn">30</span> যখন সেগুলো পল্লবিত হয়, তখন তা দেখে তোমরা নিজেরাই বুঝতে পার যে, এখন গ্রীষ্মকাল সন্নিকট।</div>
<div class="v" id="v31"><span class="vn">31</span> তেমনি তোমরাও যখন এসব ঘটছে দেখতে পাবে, তখন জানবে, আল্লাহ্‌র রাজ্য সন্নিকট।</div>
<div class="v" id="v32"><span class="vn">32</span> আমি তোমাদেরকে সত্যি বলছি, যে পর্যন্ত সমস্ত সিদ্ধ না হবে, সেই পর্যন্ত এই কালের লোকদের লোপ হবে না।</div>
<div class="v" id="v33"><span class="vn">33</span> আসমানের ও দুনিয়ার লোপ হবে, কিন্তু আমার কথার লোপ কখনও হবে না।</div>
<div class="v" id="v34"><h2>জেগে থেকো এবং মুনাজাত করো</h2><span class="vn">34</span> <span class="br-p"><br><br></span>কিন্তু নিজেদের বিষয়ে সাবধান থেকো, পাছে উচ্ছৃঙ্খলতায়, মত্ততায় এবং জীবিকার চিন্তায় তোমাদের অন্তর ভারগ্রস্ত হয়, আর সেদিন হঠাৎ ফাঁদের মত তোমাদের উপরে এসে পড়ে;</div>
<div class="v" id="v35"><span class="vn">35</span> কেননা সেদিন সমস্ত ভূতল-নিবাসী সকলের উপরে উপস্থিত হবে।</div>
<div class="v" id="v36"><span class="vn">36</span> কিন্তু তোমরা সব সময় জেগে থেকো এবং মুনাজাত করো, যেন এই যেসব ঘটনা হবে তা এড়াতে এবং ইবনুল-ইনসানের সম্মুখে দাঁড়াতে শক্তিমান হও।</div>
<div class="v" id="v37"><span class="vn">37</span> <span class="br-p"><br><br></span>আর তিনি প্রতিদিন বায়তুল-মোকাদ্দসে উপদেশ দিতেন এবং প্রতি রাত্রে বাইরে গিয়ে জৈতুন নামক পর্বতে গিয়ে থাকতেন।</div>
<div class="v" id="v38"><span class="vn">38</span> আর সমস্ত লোক তাঁর কথা শুনবার জন্য খুব ভোরে বায়তুল-মোকাদ্দসে তাঁর কাছে আসতো।</div>
</div>
<!-- PARSED ABOVE; EDITING MAY BREAK PARSER -->
</body></html>