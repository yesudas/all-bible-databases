<html><head>
<meta http-equiv="Content-Type" content="text/html;charset=utf-8" />
<title>Luke 22 &ndash; তৃতীয় খণ্ড : লূক &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 22);">
<div id="navbar"><a href="../index.html">কিতাবুল মোকাদ্দস</a> &ndash; <b>তৃতীয় খণ্ড : লূক</b> &ndash; <a href="Luke_1.html">1</a> ... <a href="Luke_20.html">20</a> <a href="Luke_21.html">21</a> <b>22</b> <a href="Luke_23.html">23</a> <a href="Luke_24.html">24</a> </div><hr>
<h1>Luke 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈসা মসীহ্‌কে হত্যা করবার ষড়যন্ত্র</h2><span class="vn">1</span> <span class="br-p"><br><br></span>তখন খামিহীন রুটির ঈদ নিকটবর্তী হচ্ছিল। এই ঈদকে ঈদুল ফেসাখও বলা হয়।</div>
<div class="v" id="v2"><span class="vn">2</span> আর প্রধান ইমামেরা ও আলেমেরা কিভাবে তাঁকে হত্যা করতে পারে, তারই চেষ্টা করছিল; কেননা তারা লোকদেরকে ভয় করতো।</div>
<div class="v" id="v3"><h2>ঈষ্করিয়োতীয় এহুদার বেইমানী</h2><span class="vn">3</span> <span class="br-p"><br><br></span>আর শয়তান ঈষ্করিয়োতীয় এহুদা, বারো জনের এক জন, তার ভিতরে প্রবেশ করলো।</div>
<div class="v" id="v4"><span class="vn">4</span> তখন সে গিয়ে কিভাবে ঈসাকে তাদের হাতে তুলে দিতে পারবে সেই ব্যাপারে প্রধান ইমামদের ও সেনাপতিদের সঙ্গে কথাবার্তা বললো।</div>
<div class="v" id="v5"><span class="vn">5</span> এতে তারা আনন্দিত হয়ে তাকে টাকা দিতে ওয়াদা করলো।</div>
<div class="v" id="v6"><span class="vn">6</span> তাতে এহুদা সম্মত হল এবং জনতার অগোচরে তাঁকে তাদের হাতে ধরিয়ে দেবার সুযোগ খুঁজতে লাগল।</div>
<div class="v" id="v7"><h2>ঈদুল ফেসাখের প্রস্তুতি</h2><span class="vn">7</span> <span class="br-p"><br><br></span>পরে খামিহীন রুটির দিন, অর্থাৎ যেদিন ঈদুল ফেসাখের ভেড়ার বাচ্চা কোরবানী করতে হত, সেই দিন আসল।</div>
<div class="v" id="v8"><span class="vn">8</span> তখন তিনি পিতর ও ইউহোন্নাকে প্রেরণ করে বললেন, তোমরা গিয়ে আমাদের জন্য ঈদুল ফেসাখের মেজবানী প্রস্তুত কর, আমরা ভোজন করবো।</div>
<div class="v" id="v9"><span class="vn">9</span> তাঁরা বললেন, কোথায় প্রস্তুত করবো? আপনার ইচ্ছা কি?</div>
<div class="v" id="v10"><span class="vn">10</span> তিনি তাঁদেরকে বললেন, দেখ, তোমরা নগরে প্রবেশ করলে এমন এক ব্যক্তি তোমাদের সম্মুখে পড়বে, যে ব্যক্তি এক কলসী পানি নিয়ে আসছে; তোমরা তার পিছন পিছন যে বাড়িতে সে প্রবেশ করবে সেখানে যাবে।</div>
<div class="v" id="v11"><span class="vn">11</span> আর তোমরা বাড়ির মালিককে বলবে, হুজুর আপনাকে বলছেন, যেখানে আমি আমার সাহাবীদের সঙ্গে ঈদুল ফেসাখের মেজবানীর ভোজন করতে পারি, সেই মেহমানশালা কোথায়?</div>
<div class="v" id="v12"><span class="vn">12</span> তাতে সে তোমাদেরকে সাজানো একটি উপরের বড় কুঠরী দেখিয়ে দেবে; সেই স্থানে মেজবানী প্রস্তুত করো।</div>
<div class="v" id="v13"><span class="vn">13</span> তাঁরা গিয়ে তিনি যেমন বলেছিলেন, তেমনই দেখতে পেলেন; আর ঈদুল ফেসাখের মেজবানীর প্রস্তুত করলেন।</div>
<div class="v" id="v14"><h2>প্রভুর মেজবানী স্থাপন</h2><span class="vn">14</span> <span class="br-p"><br><br></span>পরে সময় উপস্থিত হলে তিনি ও তাঁর সঙ্গে প্রেরিতেরা ভোজনে বসলেন।</div>
<div class="v" id="v15"><span class="vn">15</span> তখন তিনি তাঁদেরকে বললেন, আমার দুঃখ-ভোগের আগে তোমাদের সঙ্গে আমি এই ঈদুল ফেসাখের মেজবানীর ভোজন করতে একান্তই বাঞ্ছা করেছি;</div>
<div class="v" id="v16"><span class="vn">16</span> কেননা আমি তোমাদেরকে বলছি, যে পর্যন্ত আল্লাহ্‌র রাজ্যে এর উদ্দেশ্য পূর্ণ না হয়, সেই পর্যন্ত আমি তা আর ভোজন করবো না।</div>
<div class="v" id="v17"><span class="vn">17</span> পরে তিনি পানপাত্র গ্রহণ করে শুকরিয়াপূর্বক বললেন, এই নাও এবং নিজেদের মধ্যে ভাগ করে নাও;</div>
<div class="v" id="v18"><span class="vn">18</span> কেননা আমি তোমাদেরকে বলছি, যে পর্যন্ত আল্লাহ্‌র রাজ্যের আগমন না হয়, এখন থেকে সেই পর্যন্ত আমি আঙ্গুর ফলের রস আর পান করবো না।</div>
<div class="v" id="v19"><span class="vn">19</span> পরে তিনি রুটি নিয়ে শুকরিয়াপূর্বক ভাঙ্গলেন এবং তাঁদেরকে দিলেন, বললেন, এ আমার শরীর, যা তোমাদের জন্য দেওয়া যাচ্ছে, আমার স্মরণার্থে এরকম করো।</div>
<div class="v" id="v20"><span class="vn">20</span> আর সেভাবে তিনি ভোজন শেষ হলে পানপাত্রটি নিয়ে বললেন, এই পানপাত্র আমার রক্তে নতুন নিয়ম, যে রক্ত তোমাদের জন্য ঢেলে দেওয়া হচ্ছে।</div>
<div class="v" id="v21"><span class="vn">21</span> কিন্তু দেখ, যে ব্যক্তি আমার সঙ্গে বিশ্বাসঘাতকতা করবে, তার হাত আমার সঙ্গে টেবিলের উপরে রয়েছে।</div>
<div class="v" id="v22"><span class="vn">22</span> কেননা যেমন নির্ধারিত হয়েছে, সেই অনুসারে ইবনুল-ইনসান যাচ্ছেন, কিন্তু ধিক্‌ সেই ব্যক্তিকে, যে ব্যক্তি তাঁর সঙ্গে বিশ্বাসঘাতকতা করে।</div>
<div class="v" id="v23"><span class="vn">23</span> তখন তাঁরা পরস্পর জিজ্ঞাসা করতে লাগলেন, তবে আমাদের মধ্যে এই কাজ কে করবে?</div>
<div class="v" id="v24"><h2>শ্রেষ্ঠ কে তা নিয়ে বিতর্ক</h2><span class="vn">24</span> <span class="br-p"><br><br></span>আর তাঁদের মধ্যে এই বিবাদও উৎপন্ন হল যে, তাঁদের মধ্যে কে শ্রেষ্ঠ বলে গণ্য?</div>
<div class="v" id="v25"><span class="vn">25</span> কিন্তু তিনি তাঁদেরকে বললেন, জাতিদের বাদশাহ্‌রাই তাদের উপরে প্রভুত্ব করে এবং তাদের শাসনকর্তারাই ‘হিতকারী’ বলে আখ্যাত হয়।</div>
<div class="v" id="v26"><span class="vn">26</span> কিন্তু তোমরা সেরকম হয়ো না; বরং তোমাদের মধ্যে যে শ্রেষ্ঠ, সে কনিষ্ঠের মত হোক এবং যে প্রধান, সে পরিচারকের মত হোক।</div>
<div class="v" id="v27"><span class="vn">27</span> কারণ কে শ্রেষ্ঠ? যে ভোজনে বসে, না যে পরিচর্যা করে? যে ভোজনে বসে, সেই কি নয়? কিন্তু আমি তোমাদের মধ্যে পরিচারকের মত রয়েছি।</div>
<div class="v" id="v28"><span class="vn">28</span> <span class="br-p"><br><br></span>তোমরাই আমার সকল পরীক্ষার মধ্যে আমার সঙ্গে সঙ্গে বরাবর রয়েছ;</div>
<div class="v" id="v29"><span class="vn">29</span> আর আমার পিতা যেমন আমার জন্য নির্ধারণ করেছেন, আমিও তেমনি তোমাদের জন্য একটি রাজ্য নির্ধারণ করছি,</div>
<div class="v" id="v30"><span class="vn">30</span> যেন তোমরা আমার রাজ্যে আমার মেঝে ভোজন পান কর; আর তোমরা সিংহাসনে বসে ইসরাইলের বারো বংশের বিচার করবে।</div>
<div class="v" id="v31"><h2>পিতরের অস্বীকার করার বিষয়ে ভবিষ্যদ্বাণী</h2><span class="vn">31</span> <span class="br-p"><br><br></span>শিমোন, শিমোন, দেখ, শয়তান তোমাদেরকে গমের মত চালবার জন্য দাবী করছে;</div>
<div class="v" id="v32"><span class="vn">32</span> কিন্তু আমি তোমার জন্য ফরিয়াদ করেছি, যেন তোমার নিজের ঈমান ব্যর্থ না হয়; আর তুমিও একবার ফিরলে পর তোমার ভাইদেরকে সুস্থির করো।</div>
<div class="v" id="v33"><span class="vn">33</span> তিনি তাঁকে বললেন, প্রভু, আপনার সঙ্গে আমি কারাগারে যেতে এবং মরতেও প্রস্তুত আছি।</div>
<div class="v" id="v34"><span class="vn">34</span> তিনি বললেন, পিতর, আমি তোমাকে বলছি, যে পর্যন্ত তুমি আমাকে চিন না বলে তিন বার অস্বীকার না করবে, সেই পর্যন্ত আজ মোরগ ডাকবে না।</div>
<div class="v" id="v35"><h2>থলি, ঝুলি ও তলোয়ার</h2><span class="vn">35</span> <span class="br-p"><br><br></span>আর তিনি তাঁদেরকে বললেন, আমি যখন থলি, ঝুলি ও জুতা ছাড়া তোমাদেরকে পাঠিয়েছিলাম, তখন তোমাদের কি কিছুর অভাব হয়েছিল? তাঁরা বললেন, কিছুরই নয়।</div>
<div class="v" id="v36"><span class="vn">36</span> তখন তিনি তাঁদেরকে বললেন, কিন্তু এখন যার থলি আছে, সে তা গ্রহণ করুক, একই ভাবে ঝুলিও গ্রহণ করুক এবং যার নেই, সে তার কোর্তা বিক্রি করে তলোয়ার ক্রয় করুক।</div>
<div class="v" id="v37"><span class="vn">37</span> কেননা আমি তোমাদেরকে বলছি, এই যে কালাম লেখা আছে, “আর তিনি অধর্মীদের সঙ্গে গণিত হলেন,” তা আমার মধ্যে পূর্ণ হতে হবে; কারণ আমার সম্পর্কে যা বলা হয়েছে, তা পূর্ণ হচ্ছে।</div>
<div class="v" id="v38"><span class="vn">38</span> তখন তাঁরা বললেন, প্রভু, দেখুন, দু’খানি তলোয়ার আছে। তিনি তাদেরকে বললেন, এই যথেষ্ট।</div>
<div class="v" id="v39"><h2>গেৎশিমানী বাগানে ঈসা মসীহের মুনাজাত</h2><span class="vn">39</span> <span class="br-p"><br><br></span>পরে তিনি বের হয়ে আপন রীতি অনুসারে জৈতুন পর্বতে গেলেন এবং সাহাবীরাও তাঁর পিছন পিছন চললেন।</div>
<div class="v" id="v40"><span class="vn">40</span> সেই স্থানে উপস্থিত হলে পর তিনি তাঁদেরকে বললেন, তোমরা মুনাজাত কর, যেন পরীক্ষায় না পড়।</div>
<div class="v" id="v41"><span class="vn">41</span> পরে তিনি তাদের থেকে কমবেশ এক ঢেলার পথ দূরে গেলেন এবং জানু পেতে মুনাজাত করতে লাগলেন,</div>
<div class="v" id="v42"><span class="vn">42</span> বললেন, পিতা, যদি তোমার অভিমত হয়, আমার কাছ থেকে এই পানপাত্র দূর কর; তবুও আমার ইচ্ছা নয়, তোমারই ইচ্ছা পূর্ণ হোক;</div>
<div class="v" id="v43"><span class="vn">43</span> তখন বেহেশত থেকে এক জন ফেরেশতা দেখা দিয়ে তাঁকে সবল করলেন।</div>
<div class="v" id="v44"><span class="vn">44</span> পরে তিনি মর্মভেদী দুঃখে মগ্ন হয়ে আরও একাগ্রভাবে মুনাজাত করলেন; আর তাঁর শরীরের ঘাম যেন রক্তের ঘনীভূত বড় বড় ফোঁটা হয়ে ভূমিতে পড়তে লাগল।</div>
<div class="v" id="v45"><span class="vn">45</span> পরে তিনি মুনাজাত করে উঠলে পর সাহাবীদের কাছে এসে দেখলেন, তাঁরা মনের দুঃখের কারণে ঘুমিয়ে পড়েছেন,</div>
<div class="v" id="v46"><span class="vn">46</span> আর তাঁদেরকে বললেন, কেন ঘুমাচ্ছো? উঠ, মুনাজাত কর, যেন পরীক্ষায় না পড়।</div>
<div class="v" id="v47"><h2>দুশমনদের হাতে ঈসা মসীহ্‌</h2><span class="vn">47</span> <span class="br-p"><br><br></span>তিনি কথা বলছেন, এমন সময়ে দেখ, অনেক লোক এবং যার নাম এহুদা— সেই বারো জনের মধ্যে এক জন— সে তাদের আগে আগে আসছে; সে ঈসাকে চুম্বন করার জন্য তাঁর কাছে আসল।</div>
<div class="v" id="v48"><span class="vn">48</span> কিন্তু ঈসা তাঁকে বললেন, এহুদা, চুম্বন দ্বারা কি ইবনুল-ইনসানকে ধরিয়ে দিচ্ছ?</div>
<div class="v" id="v49"><span class="vn">49</span> তখন কি কি ঘটবে, তা দেখে যাঁরা তাঁর কাছে ছিলেন, তাঁরা বললেন, প্রভু, আমরা কি তলোয়ার দ্বারা আঘাত করবো?</div>
<div class="v" id="v50"><span class="vn">50</span> আর তাঁদের মধ্যে এক ব্যক্তি মহা-ইমামের গোলামকে আঘাত করে তার ডান কান কেটে ফেললেন।</div>
<div class="v" id="v51"><span class="vn">51</span> কিন্তু জবাবে ঈসা বললেন, এই পর্যন্ত ক্ষান্ত হও। পরে তিনি তার কান স্পর্শ করে তাকে সুস্থ করলেন।</div>
<div class="v" id="v52"><span class="vn">52</span> আর তাঁর বিরুদ্ধে যে প্রধান ইমামেরা, বায়তুল-মোকাদ্দসের সেনাপতিরা ও প্রাচীনবর্গরা এসেছিল, ঈসা তাদেরকে বললেন, লোকে যেমন দস্যুর বিরুদ্ধে যায়, তেমনি তলোয়ার ও লাঠি নিয়ে কি তোমরা আসলে?</div>
<div class="v" id="v53"><span class="vn">53</span> আমি যখন প্রতিদিন বায়তুল-মোকাদ্দসে তোমাদের সঙ্গে ছিলাম, তখন তো আমার উপর তোমরা হাত তোল নি; কিন্তু এখন তোমাদের সময় এবং অন্ধকারের অধিকার।</div>
<div class="v" id="v54"><h2>হযরত পিতরের অস্বীকার</h2><span class="vn">54</span> <span class="br-p"><br><br></span>পরে তারা তাঁকে ধরে নিয়ে গেল এবং মহা-ইমামের বাড়িতে আনলো; আর পিতর দূরে থেকে পিছন পিছন চললেন।</div>
<div class="v" id="v55"><span class="vn">55</span> পরে লোকেরা প্রাঙ্গণের মধ্যে আগুন জ্বেলে একত্রে বসলে পিতর তাদের মধ্যে বসলেন।</div>
<div class="v" id="v56"><span class="vn">56</span> তিনি সেই আলোর কাছে বসলে এক জন বাঁদী তাঁকে দেখে তাঁর দিকে একদৃষ্টে চেয়ে বললো, এই ব্যক্তিও ওর সঙ্গে ছিল।</div>
<div class="v" id="v57"><span class="vn">57</span> কিন্তু তিনি অস্বীকার করে বললেন, হে নারী, আমি তাঁকে চিনি না।</div>
<div class="v" id="v58"><span class="vn">58</span> একটু পরে আর এক জন তাঁকে দেখে বললো, তুমিও তাদের এক জন। পিতর বললেন, ওহে, আমি নই।</div>
<div class="v" id="v59"><span class="vn">59</span> ঘণ্টা খানেক পরে আর এক জন দৃঢ়ভাবে বললো, সত্যি, এই ব্যক্তিও তার সঙ্গে ছিল, কেননা এ গালীলীয় লোক।</div>
<div class="v" id="v60"><span class="vn">60</span> তখন পিতর বললেন, ওহে, তুমি কি বলছো আমি বুঝতে পারছি না। তিনি কথা বলছিলেন, আর অমনি মোরগ ডেকে উঠলো।</div>
<div class="v" id="v61"><span class="vn">61</span> আর প্রভু মুখ ফিরিয়ে পিতরের দিকে দৃষ্টিপাত করলেন; তাতে প্রভু এই যে কালাম বলেছিলেন, ‘আজ মোরগ ডাকবার আগে তুমি তিন বার আমাকে অস্বীকার করবে,’ তা পিতরের মনে পড়লো।</div>
<div class="v" id="v62"><span class="vn">62</span> আর তিনি বাইরে গিয়ে ভীষণভাবে কান্নাকাটি করলেন।</div>
<div class="v" id="v63"><h2>ঈসা মসীহ্‌কে প্রহার ও বিদ্রুপ করা</h2><span class="vn">63</span> <span class="br-p"><br><br></span>আর যে লোকেরা ঈসাকে ধরেছিল, তারা তাঁকে বিদ্রূপ ও প্রহার করতে লাগল।</div>
<div class="v" id="v64"><span class="vn">64</span> আর তাঁর চোখ ঢেকে জিজ্ঞাসা করলো, ভবিষ্যদ্বাণী বল্‌ দেখি, কে তোকে মারলো?</div>
<div class="v" id="v65"><span class="vn">65</span> আর তারা নিন্দা করে তাঁর বিরুদ্ধে আরও অনেক কথা বলতে লাগল।</div>
<div class="v" id="v66"><h2>মহাসভার সম্মুখে ঈসা মসীহ্‌</h2><span class="vn">66</span> <span class="br-p"><br><br></span>যখন দিন হল, তখন লোকদের প্রাচীনদের সমাজ, প্রধান ইমামেরা আলেমরা একত্র হল এবং তাদের মাহ্‌ফিলের মধ্যে তাঁকে আনালো, আর বললো, তুমি যদি সেই মসীহ্‌ হও, তবে আমাদেরকে বল।</div>
<div class="v" id="v67"><span class="vn">67</span> তিনি তাদেরকে বললেন, যদি তোমাদেরকে বলি, তোমরা বিশ্বাস করবে না;</div>
<div class="v" id="v68"><span class="vn">68</span> আর যদি তোমাদেরকে জিজ্ঞাসা করি, কোন উত্তর দেবে না;</div>
<div class="v" id="v69"><span class="vn">69</span> কিন্তু এখন থেকে ইবনুল-ইনসান আল্লাহ্‌র পরাক্রমের ডান পাশে উপবিষ্ট থাকবেন।</div>
<div class="v" id="v70"><span class="vn">70</span> তখন সকলে বললো, তবে তুমি কি আল্লাহ্‌র পুত্র? তিনি তাদেরকে বললেন, তোমরাই বলছো যে, আমি সেই।</div>
<div class="v" id="v71"><span class="vn">71</span> তখন তারা বললো, আর সাক্ষ্যে আমাদের কি প্রয়োজন? আমরা নিজেরাই তো এর মুখে শুনলাম।</div>
</div>
<!-- PARSED ABOVE; EDITING MAY BREAK PARSER -->
</body></html>