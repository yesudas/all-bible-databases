<html><head>
<meta http-equiv="Content-Type" content="text/html;charset=utf-8" />
<title>Luke 3 &ndash; তৃতীয় খণ্ড : লূক &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>তৃতীয় খণ্ড : লূক</b> &ndash; <a href="Luke_1.html">1</a> <a href="Luke_2.html">2</a> <b>3</b> <a href="Luke_4.html">4</a> <a href="Luke_5.html">5</a> ... <a href="Luke_24.html">24</a> </div><hr>
<h1>Luke 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাপ্তিস্মদাতা হযরত ইয়াহিয়ার ঘোষণা</h2><span class="vn">1</span> <span class="br-p"><br><br></span>টিবেরিয়াস সম্রাটের রাজত্বের পঞ্চদশ বছরে যখন পন্তীয় পীলাত এহুদিয়ার শাসনকর্তা, হেরোদ গালীলের বাদশাহ্‌, তাঁর ভাই ফিলিপ যিতূরিয়া ও ত্রাখোনীতিয়া প্রদেশের বাদশাহ্‌ এবং লুষাণিয় অবিলীনীর বাদশাহ্‌,</div>
<div class="v" id="v2"><span class="vn">2</span> তখন হানন ও কায়াফা মহা-ইমাম ছিলেন। ঠিক এই সময়ে আল্লাহ্‌র কালাম মরুভূমিতে জাকারিয়ার পুত্র ইয়াহিয়ার কাছে নাজেল হল।</div>
<div class="v" id="v3"><span class="vn">3</span> তাতে তিনি জর্ডানের নিকটবর্তী সমস্ত দেশে এসে গুনাহ্‌ মাফের জন্য মন পরিবর্তনের বাপ্তিস্ম তবলিগ করতে লাগলেন;</div>
<div class="v" id="v4"><span class="vn">4</span> যেমন ইশাইয়া নবীর কিতাবে লেখা আছে, <span class="br-p"><br><br></span>“মরুভূমিতে এক জনের কণ্ঠস্বর, <span class="br-p"><br><br></span>সে ঘোষণা করছে, <span class="br-p"><br><br></span>তোমরা প্রভুর পথ প্রস্তুত কর, <span class="br-p"><br><br></span>তাঁর রাজপথগুলো সরল কর।</div>
<div class="v" id="v5"><span class="vn">5</span> <span class="br-p"><br><br></span>প্রত্যেক উপত্যকা পরিপূর্ণ হবে, <span class="br-p"><br><br></span>প্রত্যেক পর্বত ও উপপর্বত নিচু করা <span class="br-p"><br><br></span>হবে, <span class="br-p"><br><br></span>যা যা বাঁকা, সেসব সরল করা হবে, <span class="br-p"><br><br></span>যা যা অসমান, সেসব সমান করা হবে,</div>
<div class="v" id="v6"><span class="vn">6</span> <span class="br-p"><br><br></span>এবং সমস্ত দুনিয়া আল্লাহ্‌র নাজাত <span class="br-p"><br><br></span>দেখতে পাবে।”</div>
<div class="v" id="v7"><span class="vn">7</span> <span class="br-p"><br><br></span>অতএব যেসব লোক তাঁর দ্বারা বাপ্তিস্ম নিতে বের হয়ে আসল, তিনি তাদেরকে বললেন, হে সাপের বংশধরেরা, আগামী গজব থেকে পালিয়ে যেতে তোমাদেরকে কে চেতনা দিল?</div>
<div class="v" id="v8"><span class="vn">8</span> অতএব মন পরিবর্তনের উপযুক্ত ফলে ফলবান হও। মনে মনে বলতে আরম্ভ করো না যে, ইব্রাহিম আমাদের পিতা; কেননা আমি তোমাদেরকে বলছি, আল্লাহ্‌ এসব পাথর থেকে ইব্রাহিমের জন্য সন্তান উৎপন্ন করতে পারেন।</div>
<div class="v" id="v9"><span class="vn">9</span> আর এখনই গাছগুলোর গোড়ায় কুড়াল লাগানো আছে; অতএব যে কোন গাছে উত্তম ফল ধরে না, তা কেটে আগুনে ফেলে দেওয়া হয়।</div>
<div class="v" id="v10"><span class="vn">10</span> <span class="br-p"><br><br></span>তখন লোকেরা তাঁকে জিজ্ঞাসা করলো, তবে আমাদের কি করতে হবে?</div>
<div class="v" id="v11"><span class="vn">11</span> জবাবে তিনি তাঁদেরকে বললেন, যার দু’টি কোর্তা আছে, সে যার নেই তাকে একটি দিক; আর যার কাছে খাদ্যদ্রব্য আছে, সেও তেমনি করুক।</div>
<div class="v" id="v12"><span class="vn">12</span> আর কর-আদায়কারীরাও বাপ্তিস্ম নিতে আসল এবং তাঁকে বললো, হুজুর, আমাদের কি করতে হবে?</div>
<div class="v" id="v13"><span class="vn">13</span> তিনি তাদেরকে বললেন, তোমাদের জন্য যা নিরূপিত, তার বেশি আদায় করো না।</div>
<div class="v" id="v14"><span class="vn">14</span> আর সৈনিকেরাও তাকে জিজ্ঞাসা করলো, আমাদেরই বা কি করতে হবে? তিনি তাদেরকে বললেন, কারো প্রতি দৌরাত্ম্য করো না, অন্যায়পূর্বক কিছু আদায়ও করো না এবং তোমাদের বেতনে সন্তুষ্ট থেকো।</div>
<div class="v" id="v15"><span class="vn">15</span> <span class="br-p"><br><br></span>আর লোকেরা যখন অপেক্ষায় ছিল এবং ইয়াহিয়ার বিষয়ে সকলে মনে মনে এই তর্ক বিতর্ক করছিল, কি জানি, ইনিই বা সেই মসীহ্‌,</div>
<div class="v" id="v16"><span class="vn">16</span> তখন ইয়াহিয়া জবাবে সকলকে বললেন, আমি তোমাদেরকে পানিতে বাপ্তিস্ম দিচ্ছি বটে, কিন্তু এমন এক জন আসছেন, যিনি আমার চেয়ে শক্তিমান, যাঁর জুতার ফিতা খুলবার যোগ্য আমি নই; তিনি তোমাদেরকে পাক-রূহ্‌ ও আগুনে বাপ্তিস্ম দেবেন।</div>
<div class="v" id="v17"><span class="vn">17</span> তাঁর কুলা তাঁর হাতে আছে; তিনি তাঁর খামার পরিষ্কার করবেন ও গম তাঁর গোলায় সংগ্রহ করবেন, কিন্তু তুষ অনির্বাণ আগুনে পুড়িয়ে দেবেন।</div>
<div class="v" id="v18"><span class="vn">18</span> <span class="br-p"><br><br></span>আরও অনেক উপদেশ দিয়ে ইয়াহিয়া লোকদের কাছে সুসমাচার তবলিগ করতেন।</div>
<div class="v" id="v19"><span class="vn">19</span> কিন্তু বাদশাহ্‌ হেরোদ আপন ভাইয়ের স্ত্রী হেরোদিয়ার বিষয়ে এবং নিজের সমস্ত দুষ্কর্মের বিষয়ে ইয়াহিয়া কর্তৃক দোষীকৃত হলে, তার সেসব দুষ্কর্মগুলোর সঙ্গে এটিও যোগ করলেন,</div>
<div class="v" id="v20"><span class="vn">20</span> ইয়াহিয়াকে কারাগারে বন্দী করলেন।</div>
<div class="v" id="v21"><h2>ঈসা মসীহের বাপ্তিস্ম</h2><span class="vn">21</span> <span class="br-p"><br><br></span>আর যখন সমস্ত লোক বাপ্তিস্ম নিচ্ছিল, তখন ঈসাও বাপ্তিস্ম নিয়ে মুনাজাত করছেন, এমন সময়ে বেহেশত খুলে গেল,</div>
<div class="v" id="v22"><span class="vn">22</span> এবং পাক-রূহ্‌ দৈহিক আকারে, কবুতরের মত তাঁর উপরে নেমে আসলেন, আর বেহেশত থেকে এই বাণী হল, “তুমি আমার প্রিয় পুত্র, তোমাতেই আমি প্রীত।”</div>
<div class="v" id="v23"><h2>ঈসা মসীহের বংশ-তালিকা</h2><span class="vn">23</span> <span class="br-p"><br><br></span>আর ঈসা নিজে যখন কাজ আরম্ভ করেন, তখন প্রায় ত্রিশ বছর বয়স্ক ছিলেন; তিনি (যেমন ধরা হত) ইউসুফের পুত্র— ইনি আলীর পুত্র,</div>
<div class="v" id="v24"><span class="vn">24</span> ইনি মত্ততের পুত্র, ইনি লেবির পুত্র, ইনি মল্কির পুত্র, ইনি যান্নায়ের পুত্র, ইনি ইউসুফের পুত্র,</div>
<div class="v" id="v25"><span class="vn">25</span> ইনি মত্তথিয়ের পুত্র, ইনি আমোজের পুত্র, ইনি নহূমের পুত্র, ইনি ইষ্‌লির পুত্র, ইনি নগির পুত্র,</div>
<div class="v" id="v26"><span class="vn">26</span> ইনি মাটের পুত্র, ইনি মত্তথিয়ের পুত্র, ইনি শিমিয়ির পুত্র, ইনি যোষেখের পুত্র, ইনি যূদার পুত্র,</div>
<div class="v" id="v27"><span class="vn">27</span> ইনি যোহানার পুত্র, ইনি রীষার পুত্র, ইনি সরুব্বাবিলের পুত্র, ইনি শল্টীয়েলের পুত্র, ইনি নেরির পুত্র,</div>
<div class="v" id="v28"><span class="vn">28</span> ইনি মল্কির পুত্র, ইনি অদ্দীর পুত্র, ইনি কোষমের পুত্র, ইনি ইল্‌মাদমের পুত্র, ইনি এরের পুত্র,</div>
<div class="v" id="v29"><span class="vn">29</span> ইনি ইউসার পুত্র, ইনি ইলীয়েষরের পুত্র, ইনি যোরীমের পুত্র, ইনি মত্ততের পুত্র, ইনি লেবির পুত্র,</div>
<div class="v" id="v30"><span class="vn">30</span> ইনি শিমিয়োনের পুত্র, ইনি যূদার পুত্র, ইনি ইউসুফের পুত্র, ইনি যোনমের পুত্র, ইনি ইলিয়াকীমের পুত্র,</div>
<div class="v" id="v31"><span class="vn">31</span> ইনি মিলেয়ার পুত্র, ইনি মিন্নার পুত্র, ইনি মত্তথের পুত্র, ইনি নাথনের পুত্র, ইনি দাউদের পুত্র,</div>
<div class="v" id="v32"><span class="vn">32</span> ইনি ইয়াসিরের পুত্র, ইনি ওবেদের পুত্র, ইনি বোয়সের পুত্র, ইনি সল্‌মোনের পুত্র, ইনি নহশোনের পুত্র,</div>
<div class="v" id="v33"><span class="vn">33</span> ইনি অম্মীনাদবের পুত্র, ইনি অদমানের পুত্র, ইনি অর্ণির পুত্র, ইনি হিষ্রোণের পুত্র, ইনি পেরসের পুত্র, ইনি এহুদার পুত্র,</div>
<div class="v" id="v34"><span class="vn">34</span> ইনি ইয়াকুবের পুত্র, ইনি ইস্‌হাকের পুত্র, ইনি ইব্রাহিমের পুত্র, ইনি তেরহের পুত্র, ইনি নাহোরের পুত্র,</div>
<div class="v" id="v35"><span class="vn">35</span> ইনি সরূগের পুত্র, ইনি রিয়ূর পুত্র, ইনি পেলগের পুত্র, ইনি এবরের পুত্র, ইনি শেলহের পুত্র,</div>
<div class="v" id="v36"><span class="vn">36</span> ইনি কৈননের পুত্র, ইনি অফক্‌ষদের পুত্র, ইনি সামের পুত্র, ইনি নূহের পুত্র, ইনি লামাকের পুত্র,</div>
<div class="v" id="v37"><span class="vn">37</span> ইনি মুতাওশালেহের পুত্র, ইনি হানোকের পুত্র, ইনি ইয়ারুদের পুত্র, ইনি মাহলাইলের পুত্র, ইনি কৈননের পুত্র,</div>
<div class="v" id="v38"><span class="vn">38</span> ইনি আনুশের পুত্র, ইনি শিসের পুত্র, ইনি আদমের পুত্র, ইনি আল্লাহ্‌র পুত্র।</div>
</div>
<!-- PARSED ABOVE; EDITING MAY BREAK PARSER -->
</body></html>