<html><head>
<meta http-equiv="Content-Type" content="text/html;charset=utf-8" />
<title>Mark 2 &ndash; দ্বিতীয় খণ্ড : মার্ক &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 2);">
<div id="navbar"><a href="../index.html">কিতাবুল মোকাদ্দস</a> &ndash; <b>দ্বিতীয় খণ্ড : মার্ক</b> &ndash; <a href="Mark_1.html">1</a> <b>2</b> <a href="Mark_3.html">3</a> <a href="Mark_4.html">4</a> ... <a href="Mark_16.html">16</a> </div><hr>
<h1>Mark 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পক্ষাঘাতগ্রস্ত রোগী সুস্থ হল</h2><span class="vn">1</span> <span class="br-p"><br><br></span>কয়েক দিন পরে তিনি আবার কফরনাহূমে চলে আসলে শোনা গেল যে, তিনি বাড়িতে আছেন।</div>
<div class="v" id="v2"><span class="vn">2</span> আর এত লোক তাঁর কাছে একত্রিত হল যে, দরজার কাছেও আর স্থান রইলো না। আর তিনি তাদের কাছে পাক-কালাম তবলিগ করতে লাগলেন।</div>
<div class="v" id="v3"><span class="vn">3</span> <span class="br-p"><br><br></span>তখন লোকেরা চার জন লোক দিয়ে এক জন পক্ষাঘাতগ্রস্ত লোককে বহন করিয়ে তাঁর কাছে নিয়ে আসল।</div>
<div class="v" id="v4"><span class="vn">4</span> কিন্তু ভিড়ের কারণে তাঁর কাছে আসতে না পারাতে তিনি যেখানে ছিলেন সেই স্থানের ছাদ খুলে ফেললো আর ছিদ্র করে যে খাটে পক্ষাঘাত-গ্রস্ত লোকটি শুয়েছিল সেটি নামিয়ে দিল।</div>
<div class="v" id="v5"><span class="vn">5</span> তাদের বিশ্বাস দেখে ঈসা সেই পক্ষা-ঘাতগ্রস্তকে বললেন, বৎস, তোমার গুনাহ্‌ মাফ করা হল।</div>
<div class="v" id="v6"><span class="vn">6</span> কিন্তু সেখানে কয়েক জন আলেম বসেছিল; তারা মনে মনে এরকম তর্ক করতে লাগল,</div>
<div class="v" id="v7"><span class="vn">7</span> এই ব্যক্তি এমন কথা কেন বলছে? এ যে কুফরী করছে; একমাত্র আল্লাহ্‌ ছাড়া আর কে গুনাহ্‌ মাফ করতে পারে?</div>
<div class="v" id="v8"><span class="vn">8</span> তারা মনে মনে এরকম তর্ক করছে, ঈসা তৎক্ষণাৎ আপন রূহে তা বুঝতে পেরে তাদেরকে বললেন, তোমরা মনে মনে এমন তর্ক কেন করছো?</div>
<div class="v" id="v9"><span class="vn">9</span> পক্ষাঘাতগ্রস্তকে কোন্‌টা বলা সহজ— ‘তোমার গুনাহ্‌ মাফ হলো’, না ‘উঠ, তোমার বিছানা তুলে নিয়ে চলে যাও’?</div>
<div class="v" id="v10"><span class="vn">10</span> কিন্তু দুনিয়াতে গুনাহ্‌ মাফ করতে ইবনুল-ইনসানের ক্ষমতা আছে, তা যেন তোমরা জানতে পার, এজন্য— তিনি সেই পক্ষাঘাত-গ্রস্ত লোককে বললেন—</div>
<div class="v" id="v11"><span class="vn">11</span> তোমাকে বলছি, উঠ, তোমার খাট তুলে নিয়ে তোমার বাড়িতে যাও।</div>
<div class="v" id="v12"><span class="vn">12</span> তাতে সে উঠলো ও তৎক্ষণাৎ খাট তুলে নিয়ে সকলের সাক্ষাতে বাইরে চলে গেল; এতে সকলে ভীষণ আশ্চর্য হল আর এই কথা বলে আল্লাহ্‌কে মহিমান্বিত করতে লাগল যে, এমন কখনও দেখি নি।</div>
<div class="v" id="v13"><h2>লেবির প্রতি ঈসা মসীহের আহ্বান</h2><span class="vn">13</span> <span class="br-p"><br><br></span>পরে তিনি আবার বের হয়ে সাগরের তীরে গমন করলেন। তখন সমস্ত লোক তাঁর কাছে আসল, আর তিনি তাদেরকে উপদেশ দিলেন।</div>
<div class="v" id="v14"><span class="vn">14</span> পরে তিনি যেতে যেতে দেখলেন, আল্‌ফেয়ের পুত্র লেবি করগ্রহণ-স্থানে বসে আছেন। তিনি তাঁকে বললেন, আমাকে অনুসরণ কর; তাতে তিনি উঠে তাঁর পিছনে চলতে লালেন।</div>
<div class="v" id="v15"><span class="vn">15</span> <span class="br-p"><br><br></span>পরে তিনি লেবির বাড়িতে ভোজন করতে বসলেন, আর অনেক কর-আদায়কারী ও গুনাহ্‌গার ঈসা ও তাঁর সাহাবীদের সঙ্গে ভোজনে বসলো; কারণ অনেকে উপস্থিত ছিল, আর তারা তাঁর পিছনে পিছনে চলছিল।</div>
<div class="v" id="v16"><span class="vn">16</span> কিন্তু তিনি গুনাহ্‌গার ও কর-আদায়কারীদের সঙ্গে ভোজন করছেন দেখে ফরীশীদের আলেমেরা তাঁর সাহাবীদেরকে বললো, উনি কর-আদায়কারী ও গুনাহ্‌গারদের সঙ্গে ভোজন পান করেন।</div>
<div class="v" id="v17"><span class="vn">17</span> ঈসা তা শুনে তাদেরকে বললেন, সুস্থ লোকদের চিকিৎসকের প্রয়োজন, নেই কিন্তু অসুস্থদেরই প্রয়োজন আছে; আমি ধার্মিকদেরকে নয়, কিন্তু গুনাহ্‌গারদেরকেই ডাকতে এসেছি।</div>
<div class="v" id="v18"><h2>রোজা রাখার বিষয়ে প্রশ্ন</h2><span class="vn">18</span> <span class="br-p"><br><br></span>আর ইয়াহিয়ার সাহাবীরা ও ফরীশীরা রোজা রাখছিল। আর তারা ঈসার কাছে এসে তাঁকে বললো, ইয়াহিয়ার সাহাবীরা ও ফরীশীদের সাহা— বীরা রোজা রাখে, কিন্তু আপনার সাহাবীরা রোজা রাখে না, এর কারণ কি?</div>
<div class="v" id="v19"><span class="vn">19</span> ঈসা তাদেরকে বললেন, বর সঙ্গে থাকতে কি বাসর ঘরের লোকে রোজা রাখতে পারে? যতদিন তাদের সঙ্গে বর থাকেন ততদিন তারা রোজা রাখতে পারে না।</div>
<div class="v" id="v20"><span class="vn">20</span> কিন্তু এমন সময় আসবে যখন তাদের কাছ থেকে বরকে নিয়ে যাওয়া হবে; সেদিন তারা রোজা রাখবে।</div>
<div class="v" id="v21"><span class="vn">21</span> <span class="br-p"><br><br></span>পুরানো কাপড়ে কেউ নতুন কাপড়ের তালি দেয় না; দিলে সেই নতুন তালিতে ঐ পুরানো কাপড় ছিঁড়ে যায় এবং ছিদ্র আরও বড় হয়।</div>
<div class="v" id="v22"><span class="vn">22</span> আর পুরানো কুপায় কেউ টাট্‌কা আঙ্গুর-রস রাখে না, রাখলে আঙ্গুর-রসে কুপাগুলো ফেটে যায়; তাতে আঙ্গুর-রস নষ্ট হয় এবং কুপাগুলোও নষ্ট হয়; কিন্তু টাট্‌কা আঙ্গুর-রস নতুন কুপাতে রাখতে হবে।</div>
<div class="v" id="v23"><h2>বিশ্রামবার সম্বন্ধে ঈসা মসীহের উপদেশ</h2><span class="vn">23</span> <span class="br-p"><br><br></span>আর তিনি বিশ্রামবারে শস্য-ক্ষেত দিয়ে যাচ্ছিলেন এবং তাঁর সাহা— বীরা চলতে চলতে শীষ ছিঁড়তে লাগলেন।</div>
<div class="v" id="v24"><span class="vn">24</span> এতে ফরীশীরা তাঁকে বললো, দেখ, যা উচিত নয় তা ওরা বিশ্রামবারে কেন করছে?</div>
<div class="v" id="v25"><span class="vn">25</span> তিনি তাদেরকে বললেন, দাউদ ও তাঁর সঙ্গীরা খাদ্যের অভাবে ক্ষুধিত হলে তিনি যা করেছিলেন তা কি তোমরা কখনও পাঠ কর নি?</div>
<div class="v" id="v26"><span class="vn">26</span> তিনি তো অবিয়াথর মহা-ইমামের সময়ে আল্লাহ্‌র গৃহে প্রবেশ করে, যে দর্শন-রুটি ইমামেরা ছাড়া আর কারো ভোজন করা উচিত নয়, তা-ই ভোজন করেছিলেন এবং সঙ্গীদেরকেও দিয়েছিলেন।</div>
<div class="v" id="v27"><span class="vn">27</span> তিনি তাদেরকে আরও বললেন, বিশ্রামবার মানব-জাতির জন্যই হয়েছে, মানবজাতি বিশ্রামবারের জন্য হয় নি;</div>
<div class="v" id="v28"><span class="vn">28</span> সুতরাং ইবনুল-ইনসান বিশ্রামবারেরও কর্তা।</div>
</div>
<!-- PARSED ABOVE; EDITING MAY BREAK PARSER -->
</body></html>