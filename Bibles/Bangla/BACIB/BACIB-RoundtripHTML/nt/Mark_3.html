<html><head>
<meta http-equiv="Content-Type" content="text/html;charset=utf-8" />
<title>Mark 3 &ndash; দ্বিতীয় খণ্ড : মার্ক &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>দ্বিতীয় খণ্ড : মার্ক</b> &ndash; <a href="Mark_1.html">1</a> <a href="Mark_2.html">2</a> <b>3</b> <a href="Mark_4.html">4</a> <a href="Mark_5.html">5</a> ... <a href="Mark_16.html">16</a> </div><hr>
<h1>Mark 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শুকিয়ে যাওয়া হাতটি সুস্থ হল</h2><span class="vn">1</span> <span class="br-p"><br><br></span>এর পর ঈসা আবার মজলিস-খানায় প্রবেশ করলেন; সেখানে একটি লোক ছিল, যার একখানি হাত শুকিয়ে গিয়েছিল।</div>
<div class="v" id="v2"><span class="vn">2</span> তিনি বিশ্রামবারে তাকে সুস্থ করেন কি না দেখবার জন্য লোকেরা তাঁর প্রতি দৃষ্টি রাখল যেন তাঁর নামে দোষারোপ করতে পারে।</div>
<div class="v" id="v3"><span class="vn">3</span> তখন তিনি যে লোকটির হাত শুকিয়ে গিয়েছিল তাকে বললেন, মাঝখানে এসে দাঁড়াও।</div>
<div class="v" id="v4"><span class="vn">4</span> পরে তিনি লোকদের বললেন, বিশ্রামবারে কি করা উচিত? ভাল করা না মন্দ করা? প্রাণ রক্ষা করা না হত্যা করা? কিন্তু তারা চুপ করে রইলো।</div>
<div class="v" id="v5"><span class="vn">5</span> তখন তিনি তাদের অন্তরের কঠিনতার দরুন দুঃখিত হয়ে সক্রোধে তাদের প্রতি দৃষ্টিপাত করে সেই লোকটিকে বললেন, তোমার হাত বাড়িয়ে দাও। সে তার হাত বাড়িয়ে দিল, আর হাতটি আগে যেমন ছিল, তেমনি হয়ে গেলো।</div>
<div class="v" id="v6"><span class="vn">6</span> পরে ফরীশীরা বের হয়ে কিভাবে তাঁকে বিনষ্ট করা যায় সেই ব্যাপারে তৎক্ষণাৎ হেরোদীয়দের সঙ্গে তাঁর বিরুদ্ধে পরামর্শ করতে লাগল।</div>
<div class="v" id="v7"><h2>সমুদ্রের তীরে লোকের ভিড়</h2><span class="vn">7</span> <span class="br-p"><br><br></span>পরে ঈসা তাঁর সাহাবীদের সঙ্গে সমুদ্রের তীরে গেলেন; তাতে গালীল থেকে অনেক লোক তাঁর পিছনে পিছনে চললো।</div>
<div class="v" id="v8"><span class="vn">8</span> আর তিনি যে সমস্ত মহৎ মহৎ কাজ করছিলেন তা শুনে এহুদিয়া, জেরুশালেম, ইদোম, জর্ডান নদীর অপর পারস্থ দেশ এবং টায়ার ও সিডনের চারদিক থেকে অনেক লোক তাঁর কাছে আসল।</div>
<div class="v" id="v9"><span class="vn">9</span> তখন তিনি তাঁর সাহাবীদেরকে একখানি নৌকা তাঁর জন্য প্রস্তুত রাখতে বললেন যেন ভিড়ের জন্য লোকে তাঁর উপরে চাপাচাপি করে না পড়ে।</div>
<div class="v" id="v10"><span class="vn">10</span> কেননা তিনি অনেক লোককে সুস্থ করলেন, সেজন্য সমস্ত অসুস্থ লোকেরা তাঁকে স্পর্শ করার চেষ্টায় তাঁর গায়ের উপরে পড়ছিল।</div>
<div class="v" id="v11"><span class="vn">11</span> আর নাপাক রূহ্‌রা তাঁকে দেখলেই তাঁর সম্মুখে পড়ে চেঁচিয়ে বলতো, আপনি আল্লাহ্‌র পুত্র;</div>
<div class="v" id="v12"><span class="vn">12</span> কিন্তু তিনি তাদেরকে দৃঢ়ভাবে নিষেধ করে দিতেন, যেন তারা তাঁর পরিচয় না দেয়।</div>
<div class="v" id="v13"><h2>বারো জনকে সাহাবী-পদে নিয়োগ দান</h2><span class="vn">13</span> <span class="br-p"><br><br></span>পরে তিনি পর্বতে উঠলে পর যাঁদেরকে তিনি চাইলেন তাদেরকে তাঁর কাছে ডাকলেন; তাতে তাঁরা তাঁর কাছে আসলেন।</div>
<div class="v" id="v14"><span class="vn">14</span> আর তিনি বারো জনকে নিযুক্ত করলেন, যেন তাঁরা তাঁর সঙ্গে সঙ্গে থাকেন ও যেন তিনি তাঁদেরকে তবলিগ করার জন্য প্রেরণ করতে পারেন,</div>
<div class="v" id="v15"><span class="vn">15</span> এবং তাঁরা বদ-রূহ্‌ ছাড়াবার ক্ষমতা পান।</div>
<div class="v" id="v16"><span class="vn">16</span> তিনি যে বারোজনকে নিযুক্ত করলেন তাদের মধ্যে শিমোনের নাম দিলেন পিতর,</div>
<div class="v" id="v17"><span class="vn">17</span> এবং সিবদিয়ের পুত্র ইয়াকুব ও সেই ইয়াকুবের ভাই ইউহোন্না, এই দু’জনের নাম দিলেন বোয়ানের্গিস, অর্থাৎ বজ্রধ্বনির পুত্রেরা।</div>
<div class="v" id="v18"><span class="vn">18</span> আর আন্দ্রিয়, ফিলিপ, বর্থলময়, মথি, থোমা, আল্‌ফেয়ের পুত্র ইয়াকুব, থদ্দেয় ও উদ্যোগী শিমোন,</div>
<div class="v" id="v19"><span class="vn">19</span> এবং যে তাঁকে দুশমনদের হাতে ধরিয়ে দিয়েছিল সেই ঈষ্করিয়োতীয় এহুদা।</div>
<div class="v" id="v20"><h2>ঈসা মসীহ্‌ ও বেল্‌সবূব</h2><span class="vn">20</span> <span class="br-p"><br><br></span>পরে তিনি বাড়িতে আসলে পর পুনর্বার এত লোকের জমায়েত হল যে, তাঁরা আহার করতেও পারলেন না।</div>
<div class="v" id="v21"><span class="vn">21</span> এই কথা শুনে তাঁর আত্মীয়েরা তাঁকে ধরে নিতে আসলেন। কেননা তারা বললো, সে পাগল হয়েছে।</div>
<div class="v" id="v22"><span class="vn">22</span> আর যে আলেমেরা জেরুশালেম থেকে এসেছিল তারা বললো, একে বেল্‌সবূবে পেয়েছে। সে বদ-রূহ্‌দের অধিপতি দ্বারা বদ-রূহ্‌ ছাড়ায়।</div>
<div class="v" id="v23"><span class="vn">23</span> তখন তিনি তাদেরকে কাছে ডেকে দৃষ্টান্ত দিয়ে বললেন, শয়তান কিভাবে শয়তানকে ছাড়াতে পারে?</div>
<div class="v" id="v24"><span class="vn">24</span> কোন রাজ্য যদি নিজেদের মধ্যে ভাগ হয়ে যায়, তবে সেই রাজ্য স্থির থাকতে পারে না।</div>
<div class="v" id="v25"><span class="vn">25</span> আর কোন পরিবার যদি নিজেদের মধ্যে ভাগ হয়ে যায় তবে সেই পরিবার স্থির থাকতে পারবে না।</div>
<div class="v" id="v26"><span class="vn">26</span> আর শয়তান যদি নিজের বিপক্ষে উঠে ও ভাগ হয়ে যায় তবে সেও স্থির থাকতে পারে না এবং সেখানেই তার শেষ হয়।</div>
<div class="v" id="v27"><span class="vn">27</span> আর আগে সেই বলবান ব্যক্তিকে না বাঁধলে কেউ তার ঘরে প্রবেশ করে তার দ্রব্য লুট করতে পারে না; কিন্তু বাঁধলে পর সে তার ঘর লুট করতে পারবে।</div>
<div class="v" id="v28"><span class="vn">28</span> <span class="br-p"><br><br></span>আমি তোমাদেরকে সত্যি বলছি, মানুষ যে সমস্ত গুনাহ্‌ ও কুফরী করে তা মাফ করা হবে।</div>
<div class="v" id="v29"><span class="vn">29</span> কিন্তু যে ব্যক্তি পাক-রূহের নিন্দা করে অনন্তকালেও তার মাফ নেই, তার গুনাহ্‌ অনন্ত কাল ধরে থাকবে।</div>
<div class="v" id="v30"><span class="vn">30</span> ওকে নাপাক রূহে পেয়েছে, তাদের এই কথার কারণেই তিনি এই কথা বললেন।</div>
<div class="v" id="v31"><h2>ঈসা মসীহের সত্যিকারের নিজের লোক</h2><span class="vn">31</span> <span class="br-p"><br><br></span>এর পরে তাঁর মা ও তাঁর ভাইয়েরা আসলেন এবং বাইরে দাঁড়িয়ে তাঁকে ডেকে পাঠালেন।</div>
<div class="v" id="v32"><span class="vn">32</span> তখন তাঁর চারদিকে লোক বসেছিল; তারা তাঁকে বললো, দেখুন, আপনার মা ও আপনার ভাইয়েরা বাইরে আপনার খোঁজ করছেন।</div>
<div class="v" id="v33"><span class="vn">33</span> জবাবে তিনি তাদেরকে বললেন, আমার মা কে? আমার ভাইয়েরাই বা কারা?</div>
<div class="v" id="v34"><span class="vn">34</span> পরে যারা তাঁর চারদিকে বসেছিল তিনি তাদের প্রতি দৃষ্টিপাত করে বললেন, এই দেখ, আমার মা ও আমার ভাইয়েরা;</div>
<div class="v" id="v35"><span class="vn">35</span> কেননা যে কেউ আল্লাহ্‌র ইচ্ছা পালন করে সেই আমার ভাই ও বোন ও মা।</div>
</div>
<!-- PARSED ABOVE; EDITING MAY BREAK PARSER -->
</body></html>