<html><head>
<meta http-equiv="Content-Type" content="text/html;charset=utf-8" />
<title>Matt 1 &ndash; প্রথম খণ্ড : মথি &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>প্রথম খণ্ড : মথি</b> &ndash; <b>1</b> <a href="Matt_2.html">2</a> <a href="Matt_3.html">3</a> ... <a href="Matt_28.html">28</a> </div><hr>
<h1>Matt 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈসা মসীহের বংশ-তালিকা</h2><span class="vn">1</span> <span class="br-p"><br><br></span>ঈসা মসীহের বংশ-তালিকা এই— তিনি দাউদের সন্তান, ইব্রাহিমের সন্তান।</div>
<div class="v" id="v2"><span class="vn">2</span> ইব্রাহিমের পুত্র ইস্‌হাক; ইস্‌হাকের পুত্র ইয়াকুব; ইয়াকুবের পুত্র এহুদা ও তাঁর ভাইয়েরা;</div>
<div class="v" id="v3"><span class="vn">3</span> এহুদার পুত্র পেরস ও সেরহ, তামরের গর্ভজাত; পেরসের পুত্র হিষ্রোণ; হিষ্রোণের পুত্র রাম;</div>
<div class="v" id="v4"><span class="vn">4</span> রামের পুত্র অম্মীনাদব; অম্মীনাদবের পুত্র নহোশোন; নহশোনের পুত্র সল্‌মোন;</div>
<div class="v" id="v5"><span class="vn">5</span> সল্‌মোনের পুত্র বোয়স, রাহবের গর্ভজাত; বোয়সের পুত্র ওবেদ, রূতের গর্ভজাত; ওবেদের পুত্র ইয়াসির;</div>
<div class="v" id="v6"><span class="vn">6</span> ইয়াসিরের পুত্র বাদশাহ্‌ দাউদ। দাউদের পুত্র সোলায়মান, ঊরিয়ের বিধবার গর্ভজাত;</div>
<div class="v" id="v7"><span class="vn">7</span> সোলায়মানের পুত্র রহবিয়াম; রহবিয়ামের পুত্র অবিয়; অবিয়ের পুত্র আসা;</div>
<div class="v" id="v8"><span class="vn">8</span> আসার পুত্র যিহোশাফট; যিহোশাফটের পুত্র যোরাম; যোরামের পুত্র উষিয়;</div>
<div class="v" id="v9"><span class="vn">9</span> উষিয়ের পুত্র যোথম; যোথমের পুত্র আহস; আহসের পুত্র হিষ্কিয়;</div>
<div class="v" id="v10"><span class="vn">10</span> হিষ্কিয়ের পুত্র মানশা; মানশার পুত্র আমোন; আমোনের পুত্র ইউসিয়া;</div>
<div class="v" id="v11"><span class="vn">11</span> ইউসিয়ার সন্তান যিকনিয় ও তাঁর ভাইয়েরা, তারা ব্যাবিলনে নির্বাসন কালে জন্মগ্রহণ করেছেন।</div>
<div class="v" id="v12"><span class="vn">12</span> <span class="br-p"><br><br></span>যিকনিয়ের পুত্র শল্টীয়েল, সে ব্যাবিলনে নির্বাসনে যাওয়ার পরে জন্মগ্রহণ করেছে; শল্টীয়েলের পুত্র সরুব্বাবিল;</div>
<div class="v" id="v13"><span class="vn">13</span> সরুব্বাবিলের পুত্র অবীহূদ; অবীহূদের পুত্র ইলীয়াকীম; ইলীয়াকীমের পুত্র আসোর;</div>
<div class="v" id="v14"><span class="vn">14</span> আসোরের পুত্র সাদোক; সাদোকের পুত্র আখীম; আখীমের পুত্র ইলীহূদ;</div>
<div class="v" id="v15"><span class="vn">15</span> ইলীহূদের পুত্র ইলিয়াসর; ইলিয়াসরের পুত্র মত্তন; মত্তনের পুত্র ইয়াকুব;</div>
<div class="v" id="v16"><span class="vn">16</span> ইয়াকুবের পুত্র ইউসুফ; ইনি মরিয়মের স্বামী; এই মরিয়মের গর্ভে ঈসার জন্ম হয়, যাঁকে মসীহ্‌ [অভিষিক্ত] বলা হয়।</div>
<div class="v" id="v17"><span class="vn">17</span> <span class="br-p"><br><br></span>এভাবে ইব্রাহিম থেকে দাউদ পর্যন্ত সর্বমোট চৌদ্দ পুরুষ; আর দাউদ থেকে ব্যাবিলনের নির্বাসন পর্যন্ত চৌদ্দ পুরুষ এবং ব্যাবিলনের নির্বাসন থেকে মসীহ্‌ পর্যন্ত চৌদ্দ পুরুষ।</div>
<div class="v" id="v18"><h2>ঈসা মসীহের জন্মবিবরণ</h2><span class="vn">18</span> <span class="br-p"><br><br></span>ঈসা মসীহের জন্ম এভাবে হয়েছিল। তাঁর মা মরিয়ম ইউসুফের প্রতি বাগ্‌দত্তা হলে তাঁদের সহবাসের আগে জানা গেল, পাক-রূহ্‌ের শক্তিতে তিনি গর্ভবতী হয়েছেন।</div>
<div class="v" id="v19"><span class="vn">19</span> আর তাঁর স্বামী ইউসুফ ধার্মিক ছিলেন বলে তাঁকে সাধারণ লোকদের কাছে নিন্দার পাত্র করতে চাইলেন না। সেজন্য তিনি তাঁকে গোপনে তালাক দেবার ইচ্ছা করলেন।</div>
<div class="v" id="v20"><span class="vn">20</span> তিনি এসব ভাবছেন, এমন সময় দেখ, প্রভুর এক জন ফেরেশতা স্বপ্নে তাঁকে দর্শন দিয়ে বললেন, ইউসুফ, দাউদ-সন্তান, তোমার স্ত্রী মরিয়মকে গ্রহণ করতে ভয় করো না, কেননা তাঁর গর্ভে যে শিশু জন্মেছেন, তিনি পাক-রূহের শক্তিতেই জন্মেছেন;</div>
<div class="v" id="v21"><span class="vn">21</span> আর তিনি পুত্র প্রসব করবেন এবং তুমি তাঁর নাম ঈসা [নাজাতদাতা] রাখবে; কারণ তিনিই তাঁর লোকদেরকে তাদের গুনাহ্‌ থেকে নাজাত করবেন।</div>
<div class="v" id="v22"><span class="vn">22</span> এসব ঘটলো, যেন নবীর মধ্য দিয়ে প্রভুর এই যে কালাম নাজেল হয়েছিল তা পূর্ণ হয়,</div>
<div class="v" id="v23"><span class="vn">23</span> <span class="br-p"><br><br></span>“দেখ, সেই কন্যা গর্ভবতী হবে এবং <span class="br-p"><br><br></span>পুত্র প্রসব করবে, <span class="br-p"><br><br></span>আর তাঁর নাম ইম্মানূয়েল রাখা হবে;” <span class="br-p"><br><br></span>অনুবাদ করলে এই নামের অর্থ, ‘আমাদের সঙ্গে আল্লাহ্‌’।</div>
<div class="v" id="v24"><span class="vn">24</span> পরে ইউসুফ ঘুম থেকে উঠে প্রভুর ফেরেশতা তাঁকে যেমন হুকুম করেছিলেন তেমনি করলেন। তিনি মরিয়মকে স্ত্রী হিসেবে গ্রহণ করলেন।</div>
<div class="v" id="v25"><span class="vn">25</span> আর যে পর্যন্ত মরিয়ম পুত্র প্রসব না করলেন, সেই পর্যন্ত ইউসুফ তাঁর সঙ্গে সহবাস করলেন না, আর তিনি পুত্রের নাম ঈসা রাখলেন।</div>
</div>
<!-- PARSED ABOVE; EDITING MAY BREAK PARSER -->
</body></html>