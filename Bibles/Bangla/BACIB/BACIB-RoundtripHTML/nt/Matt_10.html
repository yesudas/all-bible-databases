<html><head>
<meta http-equiv="Content-Type" content="text/html;charset=utf-8" />
<title>Matt 10 &ndash; প্রথম খণ্ড : মথি &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 10);">
<div id="navbar"><a href="../index.html">কিতাবুল মোকাদ্দস</a> &ndash; <b>প্রথম খণ্ড : মথি</b> &ndash; <a href="Matt_1.html">1</a> ... <a href="Matt_8.html">8</a> <a href="Matt_9.html">9</a> <b>10</b> <a href="Matt_11.html">11</a> <a href="Matt_12.html">12</a> ... <a href="Matt_28.html">28</a> </div><hr>
<h1>Matt 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বারোজন সাহাবীকে পাঠানো</h2><span class="vn">1</span> <span class="br-p"><br><br></span>পরে তিনি তাঁর বারো জন সাহাবীকে কাছে ডেকে তাঁদেরকে নাপাক-রূহ্‌দের উপরে ক্ষমতা দিলেন, যেন তাঁরা তাদেরকে ছাড়াতে এবং সমস্ত রকম রোগ ও অসুস্থতা থেকে সুস্থ করতে পারেন।</div>
<div class="v" id="v2"><span class="vn">2</span> <span class="br-p"><br><br></span>সেই বারো জন প্রেরিতের নাম এই— প্রথম, শিমোন, যাঁকে পিতর বলে এবং তাঁর ভাই আন্দ্রিয়, সিবদিয়ের পুত্র ইয়াকুব এবং তাঁর ভাই ইউহোন্না,</div>
<div class="v" id="v3"><span class="vn">3</span> ফিলিপ ও বর্থলময়, থোমা ও কর-আদায়কারী মথি, আল্‌ফেয়ের পুত্র ইয়াকুব ও থদ্দেয়,</div>
<div class="v" id="v4"><span class="vn">4</span> কানানী শিমোন এবং ঈষ্করিয়োতীয় এহুদা, যে তাঁকে দুশমনদের হাতে তুলে দিয়েছিল।</div>
<div class="v" id="v5"><h2>বারো জন সাহাবীর কাজ</h2><span class="vn">5</span> <span class="br-p"><br><br></span>এই বারো জনকে ঈসা প্রেরণ করলেন, আর তাঁদেরকে এই হুকুম দিলেন—</div>
<div class="v" id="v6"><span class="vn">6</span> <span class="br-p"><br><br></span>তোমরা অ-ইহুদীদের পথে যেও না এবং সামেরিয়দের কোন নগরে প্রবেশ করো না, বরং ইসরাইল-কুলের হারানো মেষদের কাছে যাও।</div>
<div class="v" id="v7"><span class="vn">7</span> আর তোমরা যেতে যেতে এই সুসমাচার তবলিগ কর, বেহেশতী-রাজ্য সন্নিকট’।</div>
<div class="v" id="v8"><span class="vn">8</span> তোমরা অসুস্থদেরকে সুস্থ করো, মৃতদেরকে উত্থাপন করো, কুষ্ঠ রোগীদেরকে পাক-পবিত্র করো, বদ-রূহে পাওয়া ব্যক্তি থেকে বদ-রূহ্‌ ছাড়ায়ো। তোমরা বিনামূল্যে পেয়েছ, বিনামূল্যেই দান করো।</div>
<div class="v" id="v9"><span class="vn">9</span> তোমাদের থলিতে সোনা বা রূপা বা ব্রোঞ্জ নিও না,</div>
<div class="v" id="v10"><span class="vn">10</span> এবং যাত্রার জন্য থলি বা দু’টি জামা বা জুতা বা লাঠি, এই সকলের আয়োজন করো না; কেননা কার্যকারী নিজের খাবারের যোগ্য।</div>
<div class="v" id="v11"><span class="vn">11</span> আর তোমরা যে নগরে বা গ্রামে প্রবেশ করবে, সেখানকার কোন্‌ ব্যক্তি যোগ্য তা অনুসন্ধান করো, আর যে পর্যন্ত অন্য স্থানে না যাও, সেখানেই থেকো।</div>
<div class="v" id="v12"><span class="vn">12</span> আর তার বাড়িতে প্রবেশ করার সময়ে সেই বাড়িকে মঙ্গলবাদ করো।</div>
<div class="v" id="v13"><span class="vn">13</span> তাতে সেই বাড়ি যদি যোগ্য হয়, তবে তোমাদের শান্তি তার প্রতি বর্ষিত হোক; কিন্তু যদি যোগ্য না হয়, তবে তোমাদের শান্তি তোমাদের কাছে ফিরে আসুক।</div>
<div class="v" id="v14"><span class="vn">14</span> আর যে কেউ তোমাদেরকে গ্রহণ না করে এবং তোমাদের কথা না শোনে, সেই বাড়ি কিংবা সেই নগর থেকে বের হবার সময়ে তোমাদের পায়ের ধূলা ঝেড়ে ফেলো।</div>
<div class="v" id="v15"><span class="vn">15</span> আমি তোমাদেরকে সত্যি বলছি, বিচার-দিনে সেই নগরের দশার চেয়ে বরং সাদুম ও আমুরা দেশের দশা সহনীয় হবে।</div>
<div class="v" id="v16"><h2>সাপের মত সতর্ক ও কবুতরের মত অমায়িক হও</h2><span class="vn">16</span> <span class="br-p"><br><br></span>দেখ, নেকড়ে বাঘের মধ্যে যেমন ভেড়া, তেমনি আমি তোমাদেরকে প্রেরণ করছি; অতএব তোমরা সাপের মত সতর্ক ও কবুতরের মত অমায়িক হও।</div>
<div class="v" id="v17"><span class="vn">17</span> কিন্তু তোমরা মানুষ থেকে সাবধান থেকো; কেননা তারা তোমাদেরকে বিচার-সভার লোকদের হাতে ধরিয়ে দেবে এবং তাদের মজলিস-খানায় কশাঘাত করবে।</div>
<div class="v" id="v18"><span class="vn">18</span> এমন কি, আমার জন্য তোমাদেরকে দেশের শাসনকর্তাদের ও বাদশাহ্‌দের সম্মুখে, তাদের ও অ-ইহুদীদের কাছে সাক্ষ্য দেবার জন্য নেওয়া হবে।</div>
<div class="v" id="v19"><span class="vn">19</span> কিন্তু যখন লোকে তোমাদেরকে ধরিয়ে দেবে, তখন তোমরা কিভাবে কি বলবে, সে বিষয়ে চিন্তিত হয়ো না; কারণ তোমাদের যা বলবার, তা সেই দণ্ডেই তোমাদেরকে দান করা যাবে।</div>
<div class="v" id="v20"><span class="vn">20</span> কেননা তোমরা কথা বলবে, এমন নয়, কিন্তু তোমাদের পিতার যে রূহ্‌ তোমাদের অন্তরে কথা বলেন, তিনিই বলবেন।</div>
<div class="v" id="v21"><span class="vn">21</span> আর ভাই ভাইকে ও পিতা সন্তানকে মৃত্যুর হাতে তুলে দেবে এবং সন্তানেরা মাতা-পিতার বিপক্ষে উঠে তাঁদেরকে খুন করাবে।</div>
<div class="v" id="v22"><span class="vn">22</span> আবার আমার নামের জন্য সকলে তোমাদের ঘৃণা করবে; কিন্তু যে কেউ শেষ পর্যন্ত স্থির থাকবে, সে-ই নাজাত পাবে।</div>
<div class="v" id="v23"><span class="vn">23</span> আর তারা যখন তোমাদেরকে এক নগরে নির্যাতন করবে, তখন অন্য নগরে পালিয়ে যেয়ো; কেননা আমি তোমাদেরকে সত্যি বলছি, ইসরাইলের সকল নগরে তোমাদের কাজ শেষ হবে না, যে পর্যন্ত ইবনুল-ইনসান ফিরে না আসেন।</div>
<div class="v" id="v24"><span class="vn">24</span> <span class="br-p"><br><br></span>সাহাবী ওস্তাদ থেকে বড় নয় এবং গোলাম মালিক থেকে বড় নয়।</div>
<div class="v" id="v25"><span class="vn">25</span> সাহাবী তার ওস্তাদের মত ও গোলাম তার মালিকের মত হলেই তার পক্ষে যথেষ্ট। তারা যখন বাড়ির মালিককে বেল্‌সবূল বলেছে, তখন তাঁর পরিজনদেরকে আরও কি না বলবে?</div>
<div class="v" id="v26"><h2>কাকে ভয় করবে?</h2><span class="vn">26</span> <span class="br-p"><br><br></span>অতএব তোমরা তাদেরকে ভয় করো না, কেননা এমন লুকানো কিছুই নেই, যা প্রকাশ পাবে না এবং এমন গুপ্ত কিছুই নেই, যা জানা যাবে না।</div>
<div class="v" id="v27"><span class="vn">27</span> আমি যা তোমাদেরকে অন্ধকারে বলি, তা তোমরা আলোতে বলো এবং যা কানে কানে শোন, তা ছাদের উপর থেকে প্রচার করো।</div>
<div class="v" id="v28"><span class="vn">28</span> আর যারা শরীরটা মেরে ফেলতে পারে কিন্তু রূহ্‌ মেরে ফেলতে পারে না তাদেরকে ভয় করো না; কিন্তু যিনি রূহ্‌ ও শরীর উভয়ই দোজখে বিনষ্ট করতে পারেন, বরং তাঁকেই ভয় কর।</div>
<div class="v" id="v29"><span class="vn">29</span> দু’টি চড়াই পাখি কি এক পয়সায় বিক্রি হয় না? আর তোমাদের পিতার অনুমতি ছাড়া তাদের একটিও ভূমিতে পড়ে না।</div>
<div class="v" id="v30"><span class="vn">30</span> কিন্তু তোমাদের মাথার কেশগুলোও সমস্ত গণনা করা আছে।</div>
<div class="v" id="v31"><span class="vn">31</span> অতএব ভয় করো না, তোমরা অনেক চড়াই পাখি থেকেও শ্রেষ্ঠ।</div>
<div class="v" id="v32"><span class="vn">32</span> <span class="br-p"><br><br></span>অতএব যে কেউ মানুষের সাক্ষাতে আমাকে স্বীকার করে, আমিও আমার বেহেশতী পিতার সাক্ষাতে তাকে স্বীকার করবো।</div>
<div class="v" id="v33"><span class="vn">33</span> কিন্তু যে কেউ মানুষের সাক্ষাতে আমাকে অস্বীকার করে, আমিও আমার বেহেশতী পিতার সাক্ষাতে তাকে অস্বীকার করবো।</div>
<div class="v" id="v34"><h2>শান্তি নয় কিন্তু তলোয়ার</h2><span class="vn">34</span> <span class="br-p"><br><br></span>মনে করো না যে, আমি দুনিয়াতে শান্তি দিতে এসেছি; শান্তি দিতে আসি নি, কিন্তু তলোয়ার দিতে এসেছি।</div>
<div class="v" id="v35"><span class="vn">35</span> কেননা আমি পিতার সঙ্গে পুত্রের, মায়ের সঙ্গে কন্যার এবং শাশুড়ির সঙ্গে পুত্র বধূর বিচ্ছেদ জন্মাতে এসেছি;</div>
<div class="v" id="v36"><span class="vn">36</span> আর নিজ নিজ পরিজনই মানুষের দুশমন হবে।</div>
<div class="v" id="v37"><span class="vn">37</span> যে কেউ পিতা বা মাতাকে আমার চেয়ে বেশি ভালবাসে, সে আমার যোগ্য নয় এবং যে কেউ পুত্র বা কন্যাকে আমার চেয়ে বেশি ভালবাসে, সে আমার যোগ্য নয়।</div>
<div class="v" id="v38"><span class="vn">38</span> আর যে কেউ নিজের ক্রুশ তুলে নিয়ে আমাকে অনুসরণ না করে, সে আমার যোগ্য নয়।</div>
<div class="v" id="v39"><span class="vn">39</span> যে কেউ আপন প্রাণ রক্ষা করে, সে তা হারাবে এবং যে কেউ আমার জন্য আপন প্রাণ হারায়, সে তা রক্ষা করবে।</div>
<div class="v" id="v40"><h2>পুরস্কার</h2><span class="vn">40</span> <span class="br-p"><br><br></span>যে তোমাদেরকে গ্রহণ করে, সে আমাকেই গ্রহণ করে; আর যে আমাকে গ্রহণ করে, সে আমার প্রেরণকর্তাকেই গ্রহণ করে।</div>
<div class="v" id="v41"><span class="vn">41</span> যে নবীকে নবী বলে গ্রহণ করে, সে নবীর পুরস্কার পাবে এবং যে ধার্মিককে ধার্মিক বলে গ্রহণ করে, সে ধার্মিকের পুরস্কার পাবে।</div>
<div class="v" id="v42"><span class="vn">42</span> আর যে কেউ এই ক্ষুদ্রদের মধ্যে কোন এক জনকে সাহাবী বলে কেবল এক বাটি শীতল পানি পান করতে দেয়, আমি তোমাদেরকে সত্যি বলছি, সে কোন মতে তার পুরস্কার থেকে বঞ্চিত হবে না।</div>
</div>
<!-- PARSED ABOVE; EDITING MAY BREAK PARSER -->
</body></html>