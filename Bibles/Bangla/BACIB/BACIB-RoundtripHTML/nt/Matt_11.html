<html><head>
<meta http-equiv="Content-Type" content="text/html;charset=utf-8" />
<title>Matt 11 &ndash; প্রথম খণ্ড : মথি &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 11);">
<div id="navbar"><a href="../index.html">কিতাবুল মোকাদ্দস</a> &ndash; <b>প্রথম খণ্ড : মথি</b> &ndash; <a href="Matt_1.html">1</a> ... <a href="Matt_9.html">9</a> <a href="Matt_10.html">10</a> <b>11</b> <a href="Matt_12.html">12</a> <a href="Matt_13.html">13</a> ... <a href="Matt_28.html">28</a> </div><hr>
<h1>Matt 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>এভাবে ঈসা তাঁর বারো জন সাহাবীর প্রতি হুকুম সমাপ্ত করার পর গালীলের নগরে নগরে উপদেশ দেবার ও তবলিগ করার জন্য সেই স্থান থেকে প্রস্থান করলেন।</div>
<div class="v" id="v2"><h2>হযরত ইয়াহিয়ার প্রশ্ন</h2><span class="vn">2</span> <span class="br-p"><br><br></span>পরে ইয়াহিয়া কারাগারে থেকে মসীহের কাজের বিষয় শুনে তাঁর নিজের সাহাবীদের দ্বারা তাঁকে জিজ্ঞাসা করে পাঠালেন,</div>
<div class="v" id="v3"><span class="vn">3</span> ‘যাঁর আগমন হবে, সেই ব্যক্তি কি আপনি? না আমরা অন্যের অপেক্ষায় থাকবো?’</div>
<div class="v" id="v4"><span class="vn">4</span> জবাবে ঈসা তাদেরকে বললেন, তোমরা যাও, যা যা শুনছো ও দেখছো, তার সংবাদ ইয়াহিয়াকে দাও;</div>
<div class="v" id="v5"><span class="vn">5</span> অন্ধেরা দেখতে পাচ্ছে ও খঞ্জেরা চলছে, কুষ্ঠ রোগীরা পাক-পবিত্র হচ্ছে ও বধিরেরা শুনতে পাচ্ছে এবং মৃতেরা উত্থাপিত হচ্ছে ও দরিদ্রদের কাছে সুসমাচার তবলিগ করা হচ্ছে;</div>
<div class="v" id="v6"><span class="vn">6</span> আর ধন্য সেই ব্যক্তি, যে আমাকে নিয়ে মনে কোন বাধা না পায়।</div>
<div class="v" id="v7"><h2>হযরত ইয়াহিয়ার বিষয়ে প্রশংসা</h2><span class="vn">7</span> <span class="br-p"><br><br></span>তারা চলে যাচ্ছে, এমন সময়ে ঈসা লোকদেরকে ইয়াহিয়ার বিষয়ে বলতে লাগলেন, তোমরা মরুভূমিতে কি দেখতে গিয়েছিলে?</div>
<div class="v" id="v8"><span class="vn">8</span> কি বাতাসে কেঁপে ওঠা নল? তবে কি দেখতে গিয়েছিলে? কি কোমল পোশাক পরা কোন ব্যক্তিকে? দেখ, যারা কোমল পোশাক পরে, তারা রাজপ্রাসাদে থাকে।</div>
<div class="v" id="v9"><span class="vn">9</span> তবে কি জন্য গিয়েছিলে? কি এক জন নবীকে দেখবার জন্য? হ্যাঁ, আমি তোমাদেরকে বলছি, নবীর চেয়েও শ্রেষ্ঠ ব্যক্তিকে।</div>
<div class="v" id="v10"><span class="vn">10</span> ইনি সেই ব্যক্তি, যাঁর বিষয়ে লেখা আছে, <span class="br-p"><br><br></span>“দেখ, আমি আপন দূতকে তোমার <span class="br-p"><br><br></span>সম্মুখে প্রেরণ করি; <span class="br-p"><br><br></span>সে তোমার আগে তোমার পথ প্রস্তুত <span class="br-p"><br><br></span>করবে।”</div>
<div class="v" id="v11"><span class="vn">11</span> <span class="br-p"><br><br></span>আমি তোমাদেরকে সত্যি বলছি, স্ত্রীলোকের গর্ভজাত সকলের মধ্যে বাপ্তিস্মদাতা ইয়াহিয়া থেকে মহান কেউই উৎপন্ন হয় নি, তবুও বেহেশতী-রাজ্যে অতি ক্ষুদ্র যে ব্যক্তি, সে তাঁর চেয়েও মহান।</div>
<div class="v" id="v12"><span class="vn">12</span> আর বাপ্তিস্মদাতা ইয়াহিয়ার কাল থেকে এখন পর্যন্ত বেহেশতী-রাজ্য বলে আক্রান্ত হচ্ছে এবং আক্রমণকারীরা সবলে তা অধিকার করছে।</div>
<div class="v" id="v13"><span class="vn">13</span> কেননা সমস্ত নবী ও শরীয়ত ইয়াহিয়া পর্যন্ত ভবিষ্যদ্বাণী বলেছে।</div>
<div class="v" id="v14"><span class="vn">14</span> আর তোমরা যদি গ্রহণ করতে সম্মত হও, তবে জানবে, যে ইলিয়াসের আগমন হবে, তিনি এই ব্যক্তি।</div>
<div class="v" id="v15"><span class="vn">15</span> যার শুনবার কান আছে সে শুনুক।</div>
<div class="v" id="v16"><span class="vn">16</span> <span class="br-p"><br><br></span>কিন্তু আমি কার সঙ্গে এই কালের লোকদের তুলনা করবো? তারা এমন বালকদের মত, যারা বাজারে বসে তাদের সঙ্গীদেরকে ডেকে বলে,</div>
<div class="v" id="v17"><span class="vn">17</span> <span class="br-p"><br><br></span>‘আমরা তোমাদের কাছে বাঁশী <span class="br-p"><br><br></span>বাজালাম, <span class="br-p"><br><br></span>তোমরা নাচলে না <span class="br-p"><br><br></span>আমরা মাতম করলাম, <span class="br-p"><br><br></span>তোমরা বুক চাপড়ালে না।’</div>
<div class="v" id="v18"><span class="vn">18</span> <span class="br-p"><br><br></span>কারণ ইয়াহিয়া এসে ভোজন পান করেন নি; তাতে লোকে বলে, তাকে বদ-রূহে পেয়েছে।</div>
<div class="v" id="v19"><span class="vn">19</span> ইবনুল-ইনসান এসে ভোজন পান করেন; তাতে লোকে বলে, ঐ দেখ, এক জন পেটুক ও মদ্যপায়ী, কর-আদায়কারীদের ও গুনাহ্‌গারদের বন্ধু। কিন্তু প্রজ্ঞা নিজের কর্ম দ্বারা নির্দোষ বলে গণিত হয়।</div>
<div class="v" id="v20"><h2>অ-ঈমানদারদের প্রতি ভর্ৎসনা</h2><span class="vn">20</span> <span class="br-p"><br><br></span>তখন যে যে নগরে তাঁর সবচেয়ে বেশি কুদরতী কাজ সম্পন্ন হয়েছিল, তিনি সেসব নগরকে ভর্ৎসনা করতে লাগলেন, কেননা তারা মন ফিরায় নি—</div>
<div class="v" id="v21"><span class="vn">21</span> ‘কোরাসীন, ধিক্‌ তোমাকে! বৈৎসৈদা, ধিক্‌ তোমাকে! কেননা তোমাদের মধ্যে যেসব কুদরতী কাজ করা হয়েছে, সেসব যদি টায়ার ও সিডনে করা হত, তবে অনেক দিন আগে তারা চট পরে ভস্মে বসে তওবা করতো।</div>
<div class="v" id="v22"><span class="vn">22</span> কিন্তু আমি তোমাদেরকে বলছি, তোমাদের দশা থেকে বরং টায়ার ও সিডনের দশা বিচার-দিনে সহনীয় হবে।</div>
<div class="v" id="v23"><span class="vn">23</span> আর হে কফরনাহূম, তুমি না কি বেহেশত পর্যন্ত উঁচুতে উঠবে? তুমি পাতাল পর্যন্ত নেমে যাবে; কেননা যেসব কুদরতী কাজ তোমার মধ্যে করা হয়েছে, সেসব যদি সাদুমে করা হত, তবে তা আজ পর্যন্ত থাকতো।</div>
<div class="v" id="v24"><span class="vn">24</span> কিন্তু আমি তোমাদেরকে বলছি, তোমার দশা থেকে বরং সাদুম দেশের দশা বিচার দিনে সহনীয় হবে।’</div>
<div class="v" id="v25"><h2>ঈসা মসীহ্‌ পিতাকে শুকরিয়া জানান</h2><span class="vn">25</span> <span class="br-p"><br><br></span>সেই সময়ে ঈসা এই কথা বললেন, হে আমার পিতা, হে বেহেশতের ও দুনিয়ার মালিক, আমি তোমাকে শুকরিয়া জানাচ্ছি, কেননা তুমি বিজ্ঞ ও বুদ্ধিমানদের কাছ থেকে এসব বিষয় গুপ্ত রেখে শিশুদের কাছে প্রকাশ করেছ;</div>
<div class="v" id="v26"><span class="vn">26</span> হ্যাঁ, পিতা, কেননা তা তোমার দৃষ্টিতে প্রীতিজনক হল।</div>
<div class="v" id="v27"><span class="vn">27</span> সকলই আমার পিতা আমার হাতে দিয়েছেন; আর পুত্রকে কেউ জানে না, কেবল পিতা জানেন; পিতাকে কেউ জানে না, কেবল পুত্র জানেন এবং পুত্র যার কাছে তাঁকে প্রকাশ করতে ইচ্ছা করেন, সে জানে।</div>
<div class="v" id="v28"><span class="vn">28</span> <span class="br-p"><br><br></span>হে পরিশ্রান্ত ও ভারাক্রান্ত লোকেরা, আমার কাছে এসো, আমি তোমাদেরকে বিশ্রাম দেব।</div>
<div class="v" id="v29"><span class="vn">29</span> আমার জোয়াল নিজের কাঁধে তুলে নেও এবং আমার কাছে শিক্ষা কর, কেননা আমি মৃদুশীল ও নম্রচিত্ত; তাতে তোমরা নিজ নিজ প্রাণের জন্য বিশ্রাম পাবে।</div>
<div class="v" id="v30"><span class="vn">30</span> কারণ আমার জোয়াল সহজ ও আমার ভার লঘু।</div>
</div>
<!-- PARSED ABOVE; EDITING MAY BREAK PARSER -->
</body></html>