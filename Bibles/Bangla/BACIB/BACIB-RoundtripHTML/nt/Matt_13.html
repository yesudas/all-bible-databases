<html><head>
<meta http-equiv="Content-Type" content="text/html;charset=utf-8" />
<title>Matt 13 &ndash; প্রথম খণ্ড : মথি &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 13);">
<div id="navbar"><a href="../index.html">কিতাবুল মোকাদ্দস</a> &ndash; <b>প্রথম খণ্ড : মথি</b> &ndash; <a href="Matt_1.html">1</a> ... <a href="Matt_11.html">11</a> <a href="Matt_12.html">12</a> <b>13</b> <a href="Matt_14.html">14</a> <a href="Matt_15.html">15</a> ... <a href="Matt_28.html">28</a> </div><hr>
<h1>Matt 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>সেদিন ঈসা বাড়ি থেকে বের হয়ে গিয়ে সমুদ্রের তীরে বসলেন।</div>
<div class="v" id="v2"><span class="vn">2</span> আর অনেক লোক তাঁর কাছে সমাগত হল, তাতে তিনি একখানি নৌকায় উঠে বসলেন এবং সমস্ত লোক তীরে দাঁড়িয়ে রইলো।</div>
<div class="v" id="v3"><span class="vn">3</span> তখন তিনি দৃষ্টান্ত দ্বারা তাদেরকে অনেক কথা বলতে লাগলেন।</div>
<div class="v" id="v4"><h2>বীজ বপনকারীর দৃষ্টান্ত</h2><span class="vn">4</span> <span class="br-p"><br><br></span>তিনি বললেন, দেখ, বীজ বপনকারী বীজ বপন করতে গেল। বপনের সময় কতগুলো বীজ পথের পাশে পড়লো, তাতে পাখিরা এসে তা খেয়ে ফেললো।</div>
<div class="v" id="v5"><span class="vn">5</span> আর কতগুলো বীজ পাথুরে ভূমিতে পড়লো, যেখানে বেশি মাটি ছিল না, তাতে বেশি মাটি না পাওয়াতে তা শীঘ্র অঙ্কুরিত হয়ে উঠলো,</div>
<div class="v" id="v6"><span class="vn">6</span> কিন্তু সূর্য উঠলে পর পুড়ে গেল এবং তার শিকড় না থাকাতে শুকিয়ে গেল।</div>
<div class="v" id="v7"><span class="vn">7</span> আর কতগুলো বীজ কাঁটাবনে পড়লো, তাতে কাঁটাগাছ বেড়ে তা চেপে রাখল।</div>
<div class="v" id="v8"><span class="vn">8</span> আর কতগুলো বীজ উত্তম ভূমিতে পড়লো ও ফল দিতে লাগল; কতগুলো শত গুণ ও কতগুলো ষাট গুণ ও কতগুলো ত্রিশ গুণ।</div>
<div class="v" id="v9"><span class="vn">9</span> যার কান আছে সে শুনুক।</div>
<div class="v" id="v10"><h2>দৃষ্টান্ত-কথার উদ্দেশ্য</h2><span class="vn">10</span> <span class="br-p"><br><br></span>পরে সাহাবীরা কাছে এসে তাঁকে জিজ্ঞাসা করলেন, আপনি কি জন্য দৃষ্টান্ত দ্বারা ওদের কাছে কথা বলছেন?</div>
<div class="v" id="v11"><span class="vn">11</span> জবাবে তিনি বললেন, বেহেশতী-রাজ্যের নিগূঢ় তত্ত্বগুলো তোমাদেরকে জানতে দেওয়া হয়েছে, কিন্তু তাদেরকে দেওয়া হয় নি।</div>
<div class="v" id="v12"><span class="vn">12</span> কেননা যার আছে, তাকে দেওয়া যাবে ও তার অনেক হবে; কিন্তু যার নেই তার যা আছে, তাও তার কাছ থেকে নেওয়া যাবে।</div>
<div class="v" id="v13"><span class="vn">13</span> এজন্য আমি তাদেরকে দৃষ্টান্ত দ্বারা কথা বলছি, কারণ তারা দেখেও দেখে না, শুনেও শুনে না এবং বুঝেও না।</div>
<div class="v" id="v14"><span class="vn">14</span> আর তাদের সম্বন্ধে ইশাইয়া নবীর এই ভবিষ্যদ্বাণী পূর্ণ হচ্ছে, <span class="br-p"><br><br></span>“তোমরা কান দিয়ে শুনবে, <span class="br-p"><br><br></span>কিন্তু কোন মতে বুঝবে না; <span class="br-p"><br><br></span>আর চোখ দিয়ে দেখবে, <span class="br-p"><br><br></span>কিন্তু কোন মতে জানবে না;</div>
<div class="v" id="v15"><span class="vn">15</span> <span class="br-p"><br><br></span>কেননা এই লোকদের অন্তর অসার হয়েছে, শুনতে তাদের কান ভারী হয়েছে ও তারা চোখ বন্ধ করেছে, পাছে তারা চোখে দেখে, আর কানে শুনে, অন্তরে বুঝে এবং ফিরে আসে, আর আমি তাদেরকে সুস্থ করি।”</div>
<div class="v" id="v16"><span class="vn">16</span> কিন্তু ধন্য তোমাদের চোখ, কেননা তা দেখে এবং তোমাদের কান, কেননা তা শুনে;</div>
<div class="v" id="v17"><span class="vn">17</span> কারণ আমি তোমাদেরকে সত্যি বলছি, তোমরা যা যা দেখছ, তা অনেক নবী ও ধার্মিক লোক দেখতে বাসনা করেও দেখতে পান নি এবং তোমরা যা যা শুনছো, তা তাঁরা শুনতে বাসনা করেও শুনতে পান নি।</div>
<div class="v" id="v18"><h2>বীজ বপনকারীর দৃষ্টান্তের ব্যাখ্যা</h2><span class="vn">18</span> <span class="br-p"><br><br></span>অতএব তোমরা বীজ বপনকারীর দৃষ্টান্ত শোন।</div>
<div class="v" id="v19"><span class="vn">19</span> যখন কেউ সেই বেহেশতী-রাজ্যের কালাম শুনেও না বুঝে, তখন সেই শয়তান এসে তার অন্তরে যা বপন করা হয়েছিল তা হরণ করে নেয়; এই সেই বীজের মত যা পথের পাশে বপন করা হয়েছে।</div>
<div class="v" id="v20"><span class="vn">20</span> আর যে পাথুরে ভূমিতে বপন করা বীজের মত, সে কালাম শুনে অমনি আনন্দপূর্বক গ্রহণ করে, কিন্তু তার অন্তরে মূল নেই বলে তা অল্প কালমাত্র স্থির থাকে;</div>
<div class="v" id="v21"><span class="vn">21</span> পরে সেই কালামের জন্য দুঃখ-কষ্ট কিংবা নির্যাতন আসলে তখনই সে পিছিয়ে যায়।</div>
<div class="v" id="v22"><span class="vn">22</span> আর যে কাঁটাবনের মধ্যে বপন করা বীজের মত, সে কালাম শুনে, আর সংসারের চিন্তা ও ধনের মায়া সেই কালাম চেপে রাখে, তাতে সে ফলহীন হয়।</div>
<div class="v" id="v23"><span class="vn">23</span> আর যে উত্তম ভূমিতে বপন করা বীজের মত, সে কালাম শুনে তা বুঝে ও বাস্তবিক ফলবান হয় এবং কতগুলো শত গুণ, কতগুলো ষাট গুণ ও কতগুলো ত্রিশ গুণ ফল দেয়।</div>
<div class="v" id="v24"><h2>শ্যামাঘাসের দৃষ্টান্ত</h2><span class="vn">24</span> <span class="br-p"><br><br></span>পরে তিনি তাদের কাছে আর একটি দৃষ্টান্ত উপস্থিত করলেন, বললেন, বেহেশতী-রাজ্যকে এমন এক ব্যক্তির সঙ্গে তুলনা করা যায়, যিনি নিজের ক্ষেতে ভাল বীজ বপন করলেন।</div>
<div class="v" id="v25"><span class="vn">25</span> কিন্তু লোকে ঘুমিয়ে পড়লে পর তাঁর দুশমন এসে ঐ গমের মধ্যে শ্যামাঘাসের বীজ বপন করে চলে গেল।</div>
<div class="v" id="v26"><span class="vn">26</span> পরে যখন বীজ অঙ্কুরিত হয়ে ফল দিল, তখন শ্যামাঘাসও প্রকাশ হয়ে পড়লো।</div>
<div class="v" id="v27"><span class="vn">27</span> তাতে সেই গৃহকর্তার গোলামেরা এসে তাঁকে বললো, হুজুর, আপনি কি নিজের ক্ষেতে ভাল বীজ বোনেন নি? তবে শ্যামাঘাস কোথা থেকে হল?</div>
<div class="v" id="v28"><span class="vn">28</span> তিনি তাদেরকে বললেন, কোন দুশমন এই করেছে। গোলামেরা তাঁকে বললো, তবে আপনি কি চান যে, আমরা গিয়ে তা তুলে ফেলি?</div>
<div class="v" id="v29"><span class="vn">29</span> তিনি বললেন, না, কি জানি, শ্যামাঘাস তুলে ফেলবার সময়ে তোমরা তার সঙ্গে গমও উপড়ে ফেলবে।</div>
<div class="v" id="v30"><span class="vn">30</span> শস্য কর্তনের সময় পর্যন্ত উভয়কে একত্রে বাড়তে দাও। পরে কর্তনের সময়ে আমি কর্তনকারীদেরকে বলবো, তোমরা প্রথমে শ্যামাঘাস সংগ্রহ করে পোড়াবার জন্য বোঝা বোঝা বেঁধে রাখ, কিন্তু গম আমার গোলায় সংগ্রহ কর।</div>
<div class="v" id="v31"><h2>সরিষা-দানার দৃষ্টান্ত</h2><span class="vn">31</span> <span class="br-p"><br><br></span>তিনি আর একটি দৃষ্টান্ত তাদের কাছে উপস্থিত করলেন, বললেন, বেহেশতী-রাজ্য এমন একটি সরিষা-দানার মত, যা কোন ব্যক্তি নিয়ে তার ক্ষেতে বপন করলো।</div>
<div class="v" id="v32"><span class="vn">32</span> সকল বীজের মধ্যে ঐ বীজ অতি ক্ষুদ্র; কিন্তু বেড়ে উঠলে পর তা শাক থেকে বড় হয় এবং এমন গাছ হয়ে উঠে যে, আসমানের পাখিগুলো এসে তার ডালে বাস করে।</div>
<div class="v" id="v33"><h2>খামির দৃষ্টান্ত</h2><span class="vn">33</span> <span class="br-p"><br><br></span>তিনি তাদেরকে আর একটি দৃষ্টান্ত বললেন, বেহেশতী-রাজ্য এমন খামির মত, যা কোন স্ত্রীলোক নিয়ে তিন মাণ ময়দার মধ্যে ঢেকে রাখল, শেষে সমস্তই ফেঁপে উঠলো।</div>
<div class="v" id="v34"><h2>দৃষ্টান্তের ব্যবহার</h2><span class="vn">34</span> <span class="br-p"><br><br></span>এ সব কথা ঈসা দৃষ্টান্ত দ্বারা লোকদেরকে বললেন, দৃষ্টান্ত ছাড়া তাদেরকে কিছুই বললেন না;</div>
<div class="v" id="v35"><span class="vn">35</span> যেন নবীর মধ্য দিয়ে নাজেল হওয়া এই কালাম পূর্ণ হয়, <span class="br-p"><br><br></span>“আমি দৃষ্টান্ত কথায় আপন মুখ খুলবো, <span class="br-p"><br><br></span>দুনিয়ার আরম্ভের সময় থেকে যা যা গুপ্ত <span class="br-p"><br><br></span>আছে, <span class="br-p"><br><br></span>সেসব ব্যক্ত করবো।”</div>
<div class="v" id="v36"><h2>শ্যামাঘাসের দৃষ্টান্তের তাৎপর্য</h2><span class="vn">36</span> <span class="br-p"><br><br></span>তখন তিনি লোকদেরকে বিদায় করে বাড়িতে আসলেন। আর তাঁর সাহাবীরা কাছে এসে তাঁকে বললেন, ক্ষেতের শ্যামা-ঘাসের দৃষ্টান্তটি আমাদেরকে স্পষ্ট করে বলুন।</div>
<div class="v" id="v37"><span class="vn">37</span> জবাবে তিনি বললেন, যিনি ভাল বীজ বপন করেন, তিনি ইবনুল-ইনসান।</div>
<div class="v" id="v38"><span class="vn">38</span> ক্ষেত হল দুনিয়া; ভাল বীজ হল বেহেশতী-রাজ্যের সন্তানেরা;</div>
<div class="v" id="v39"><span class="vn">39</span> শ্যামাঘাস সেই শয়তানের সন্তানরা; যে দুশমন তা বুনেছিল, সে শয়তান; কর্তনের সময় যুগের শেষ সময়; কর্তনকারীরা ফেরেশতা।</div>
<div class="v" id="v40"><span class="vn">40</span> অতএব যেমন শ্যামাঘাস সংগ্রহ করে আগুনে পুড়িয়ে দেওয়া যায়, তেমনি যুগের শেষ সময়ে হবে।</div>
<div class="v" id="v41"><span class="vn">41</span> ইবনুল-ইনসান নিজের ফেরেশতাদেরকে প্রেরণ করবেন; তাঁরা তাঁর রাজ্য থেকে যারা অন্যদের গুনাহ্‌ করায় তাদের সকলকে ও দুর্বৃত্তদেরকে সংগ্রহ করবেন,</div>
<div class="v" id="v42"><span class="vn">42</span> এবং তাদেরকে অগ্নিকুণ্ডে ফেলে দেবেন; সেই স্থানে তারা কান্নাকাটি করবে ও যন্ত্রণায় দাঁতে দাঁত ঘষতে থাকবে।</div>
<div class="v" id="v43"><span class="vn">43</span> তখন ধার্মিকেরা তাদের পিতার রাজ্যে সূর্যের মত দেদীপ্যমান হবে। যার কান আছে সে শুনুক।</div>
<div class="v" id="v44"><h2>গুপ্ত ধন ও উত্তম মুক্তার দৃষ্টান্ত</h2><span class="vn">44</span> <span class="br-p"><br><br></span>বেহেশতী-রাজ্য হল ক্ষেতের মধ্যে গুপ্ত এমন ধনের মত, যা দেখতে পেয়ে এক ব্যক্তি গোপন করে রাখল, পরে সে খুশী মনে চলে গেল এবং সর্বস্ব বিক্রি করে সেই ক্ষেতটি ক্রয় করলো।</div>
<div class="v" id="v45"><span class="vn">45</span> <span class="br-p"><br><br></span>আবার বেহেশতী-রাজ্য এমন এক জন বণিকের মত, যে উত্তম উত্তম মুক্তা খোঁজ করছিল,</div>
<div class="v" id="v46"><span class="vn">46</span> সে একটি মহামূল্য মুক্তা দেখতে পেয়ে গিয়ে সর্বস্ব বিক্রি করে তা ক্রয় করলো।</div>
<div class="v" id="v47"><h2>টানা জালের দৃষ্টান্ত</h2><span class="vn">47</span> <span class="br-p"><br><br></span>আবার বেহেশতী-রাজ্য এমন একটি টানা জালের মত, যা সাগরে ফেলে দেওয়া হলে তাতে সব রকম মাছ ধরা পড়লো।</div>
<div class="v" id="v48"><span class="vn">48</span> জালটা পরিপূর্ণ হলে লোকে কূলে টেনে তুললো, আর বসে বসে ভালগুলো সংগ্রহ করে পাত্রে রাখল এবং মন্দগুলো ফেলে দিল।</div>
<div class="v" id="v49"><span class="vn">49</span> যুগের শেষ সময়ে এরকম হবে; ফেরেশতারা এসে ধার্মিকদের মধ্য থেকে দুষ্টদেরকে পৃথক করবেন এবং তাদেরকে অগ্নিকুণ্ডে ফেলে দেবেন;</div>
<div class="v" id="v50"><span class="vn">50</span> সেই স্থানে কান্নাকাটি করবে ও যন্ত্রণায় দাঁতে দাঁত ঘষবে।</div>
<div class="v" id="v51"><h2>নতুন ও পুরানো দ্রব্য</h2><span class="vn">51</span> <span class="br-p"><br><br></span>তোমরা কি এসব বুঝেছো? তাঁরা বললেন, হ্যাঁ।</div>
<div class="v" id="v52"><span class="vn">52</span> তখন তিনি তাঁদেরকে বললেন, এজন্য বেহেশতী-রাজ্যের সম্বন্ধে শিক্ষিত প্রত্যেক আলেম এমন গৃহকর্তার মত, যে তার ভাণ্ডার থেকে নতুন ও পুরানো দ্রব্য বের করে।</div>
<div class="v" id="v53"><span class="vn">53</span> এসব দৃষ্টান্ত সমাপ্ত করার পর ঈসা সেখান থেকে চলে গেলেন।</div>
<div class="v" id="v54"><h2>ঈসা মসীহ্‌ নিজের নগরে অগ্রাহ্য হন</h2><span class="vn">54</span> <span class="br-p"><br><br></span>আর তিনি স্বদেশে এসে লোকদের মজলিস-খানায় তাদেরকে উপদেশ দিতে লাগলেন, তাতে তারা চমৎকৃত হয়ে বললো, এই মানুষটি এমন জ্ঞান ও এমন কুদরতি-কাজ করার ক্ষমতা কোথা থেকে পেলো?</div>
<div class="v" id="v55"><span class="vn">55</span> এ কি কাঠমিস্ত্রির পুত্র নয়? এর মায়ের নাম কি মরিয়ম নয়? এবং ইয়াকুব, ইউসুফ, শিমোন ও এহুদা কি এর ভাই নয়?</div>
<div class="v" id="v56"><span class="vn">56</span> আর এর বোনেরা কি সকলে আমাদের এখানে নেই? তবে সে কোথা থেকে এ সব পেল?</div>
<div class="v" id="v57"><span class="vn">57</span> এভাবে ঈসাকে নিয়ে তাদের মনে বাধা আসতে লাগল। কিন্তু ঈসা তাদেরকে বললেন, নিজের দেশ ও নিজের কুল ছাড়া আর কোথাও নবীরা অনাদৃত হন না।</div>
<div class="v" id="v58"><span class="vn">58</span> আর তাদের অবিশ্বাসের জন্য তিনি সেখানে অনেক কুদরতি-কাজ করলেন না।</div>
</div>
<!-- PARSED ABOVE; EDITING MAY BREAK PARSER -->
</body></html>