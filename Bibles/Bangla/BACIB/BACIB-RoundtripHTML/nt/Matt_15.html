<html><head>
<meta http-equiv="Content-Type" content="text/html;charset=utf-8" />
<title>Matt 15 &ndash; প্রথম খণ্ড : মথি &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 15);">
<div id="navbar"><a href="../index.html">কিতাবুল মোকাদ্দস</a> &ndash; <b>প্রথম খণ্ড : মথি</b> &ndash; <a href="Matt_1.html">1</a> ... <a href="Matt_13.html">13</a> <a href="Matt_14.html">14</a> <b>15</b> <a href="Matt_16.html">16</a> <a href="Matt_17.html">17</a> ... <a href="Matt_28.html">28</a> </div><hr>
<h1>Matt 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পরমপরাগত নিয়ম</h2><span class="vn">1</span> <span class="br-p"><br><br></span>তখন জেরুশালেম থেকে ফরীশীরা ও আলেমেরা ঈসার কাছে এসে বললো,</div>
<div class="v" id="v2"><span class="vn">2</span> আপনার সাহাবীরা কি জন্য প্রাচীনদের পরম্পরাগত নিয়ম লঙ্ঘন করে? কেননা আহার করার সময়ে তারা হাত ধোয় না।</div>
<div class="v" id="v3"><span class="vn">3</span> জবাবে তিনি তাদেরকে বললেন, তোমরাও তোমাদের পরম্পরাগত নিয়মের জন্য আল্লাহ্‌র হুকুম কেন লঙ্ঘন কর?</div>
<div class="v" id="v4"><span class="vn">4</span> কারণ আল্লাহ্‌ বলেছেন, “তুমি তোমার পিতাকে ও তোমার মাতাকে সমাদর কোরো;” আর “যে কেউ পিতার বা মাতার নিন্দা করে, তার প্রাণদণ্ড অবশ্য হবে।”</div>
<div class="v" id="v5"><span class="vn">5</span> কিন্তু তোমরা বলে থাক, যে ব্যক্তি পিতাকে বা মাতাকে বলে, ‘আমার কাছ থেকে যা দিয়ে তোমার উপকার হতে পারতো, তা আল্লাহ্‌কে দেওয়া হয়েছে,’</div>
<div class="v" id="v6"><span class="vn">6</span> সে তার পিতাকে বা তার মাতাকে আর সম্মান করবে না; এভাবে তোমরা তোমাদের পরম্পরাগত নিয়মের জন্য আল্লাহ্‌র কালাম নিষ্ফল করেছ।</div>
<div class="v" id="v7"><span class="vn">7</span> ভণ্ডরা, নবী ইশাইয়া তোমাদের বিষয়ে বিলক্ষণ ভবিষ্যদ্বাণী বলেছেন,</div>
<div class="v" id="v8"><span class="vn">8</span> <span class="br-p"><br><br></span>“এই লোকেরা মুখের কথায়ই আমার <span class="br-p"><br><br></span>সমাদর করে, <span class="br-p"><br><br></span>কিন্তু এদের অন্তঃকরণ আমার কাছ থেকে দূরে থাকে;</div>
<div class="v" id="v9"><span class="vn">9</span> <span class="br-p"><br><br></span>এবং এরা অনর্থক আমার এবাদত <span class="br-p"><br><br></span>করে, <span class="br-p"><br><br></span>মানুষের আদেশমালা ধর্মসূত্র বলে <span class="br-p"><br><br></span>শিক্ষা দেয়।”</div>
<div class="v" id="v10"><h2>কিভাবে লোকে নাপাক হয়</h2><span class="vn">10</span> <span class="br-p"><br><br></span>পরে তিনি লোকদেরকে কাছে ডেকে বললেন, তোমরা শোন ও বুঝ।</div>
<div class="v" id="v11"><span class="vn">11</span> মুখের ভিতরে যা যায়, তা যে মানুষকে নাপাক করে, এমন নয়, কিন্তু মুখ থেকে যা বের হয়, তা-ই মানুষকে নাপাক করে।</div>
<div class="v" id="v12"><span class="vn">12</span> তখন সাহাবীরা কাছে এসে তাঁকে বললেন, আপনি কি জানেন, এই কথা শুনে ফরীশীরা অপমান বোধ করেছে?</div>
<div class="v" id="v13"><span class="vn">13</span> জবাবে তিনি বললেন, আমার বেহেশতী পিতা যেসব চারা রোপণ করেন নি, সেসব উপড়ে ফেলা হবে।</div>
<div class="v" id="v14"><span class="vn">14</span> ওদেরকে থাকতে দাও, ওরা অন্ধদের অন্ধ পথদর্শক; যদি অন্ধ অন্ধকে পথ দেখায়, উভয়েই গর্তে পড়বে।</div>
<div class="v" id="v15"><span class="vn">15</span> পিতর জবাবে তাঁকে বললেন, এই দৃষ্টান্তটি আমাদেরকে বুঝিয়ে দিন।</div>
<div class="v" id="v16"><span class="vn">16</span> তিনি বললেন, তোমরাও কি এখন পর্যন্ত অবোধ রয়েছ?</div>
<div class="v" id="v17"><span class="vn">17</span> এটা কি বোঝ না যে, যা কিছু মুখের ভিতরে যায়, তা উদরে যায়, পরে বহিঃস্থানে নিক্ষিপ্ত হয়;</div>
<div class="v" id="v18"><span class="vn">18</span> কিন্তু যা যা মুখ থেকে বের হয়, তা অন্তঃকরণ থেকে আসে, আর তা-ই মানুষকে নাপাক করে।</div>
<div class="v" id="v19"><span class="vn">19</span> কেননা অন্তঃকরণ থেকে কুচিন্তা, খুন, জেনা, পতিতাগমন, চুরি, মিথ্যাসাক্ষ্য, নিন্দা বের হয়ে আসে।</div>
<div class="v" id="v20"><span class="vn">20</span> এই সকলই মানুষকে নাপাক করে; কিন্তু হাত না ধুয়ে ভোজন করলে মানুষ তাতে নাপাক হয় না।</div>
<div class="v" id="v21"><h2>কেনানীয় স্ত্রীলোকের ঈমান</h2><span class="vn">21</span> <span class="br-p"><br><br></span>পরে ঈসা সেখান থেকে প্রস্থান করে টায়ার ও সিডন প্রদেশে চলে গেলেন।</div>
<div class="v" id="v22"><span class="vn">22</span> আর দেখ, ঐ অঞ্চলের এক জন কেনানীয় স্ত্রীলোক এসে এই বলে চেঁচাতে লাগল, হে প্রভু, দাউদ-সন্তান, আমার প্রতি করুণা করুন, আমার কন্যাটিকে বদ-রূহে পেয়েছে এবং অত্যন্ত কষ্ট পাচ্ছে।</div>
<div class="v" id="v23"><span class="vn">23</span> কিন্তু তিনি তাকে কোনই জবাব দিলেন না। তখন তাঁর সাহাবীরা কাছে এসে তাঁকে নিবেদন করলেন, একে বিদায় করুন, কেননা সে আমাদের পিছনে পিছনে চেঁচাচ্ছে।</div>
<div class="v" id="v24"><span class="vn">24</span> জবাবে তিনি বললেন, ইসরাইল-কুলের হারানো ভেড়া ছাড়া আর কারো কাছে আমি প্রেরিত হই নি।</div>
<div class="v" id="v25"><span class="vn">25</span> কিন্তু স্ত্রীলোকটি এসে তাঁকে সেজ্‌দা করে বললো, প্রভু, আমার উপকার করুন।</div>
<div class="v" id="v26"><span class="vn">26</span> জবাবে তিনি বললেন, সন্তানদের খাদ্য নিয়ে কুকুরদের কাছে ফেলে দেওয়া ভাল নয়।</div>
<div class="v" id="v27"><span class="vn">27</span> তাতে সে বললো, হ্যাঁ, প্রভু, কেননা কুকুরেরাও নিজ নিজ কর্তাদের টেবিল থেকে যে গুঁড়াগাঁড়া পড়ে তা খায়।</div>
<div class="v" id="v28"><span class="vn">28</span> তখন জবাবে ঈসা তাকে বললেন, হে নারী, তোমার ঈমানের জোর খুব বেশি, তোমার যেমন ইচ্ছা, তেমনি তোমার প্রতি হোক। আর সেই দণ্ড থেকে তার কন্যা সুস্থ হল।</div>
<div class="v" id="v29"><h2>ঈসা মসীহ্‌ অনেক লোককে সুস্থ করেন</h2><span class="vn">29</span> <span class="br-p"><br><br></span>পরে ঈসা সেখান থেকে প্রস্থান করে গালীল সমুদ্রের ধারে উপস্থিত হলেন এবং পর্বতে উঠে সেই স্থানে বসলেন।</div>
<div class="v" id="v30"><span class="vn">30</span> আর অনেক লোক তাঁর কাছে আসতে লাগল, তারা তাদের সঙ্গে খঞ্জ, অন্ধ, বোবা, নুলা এবং আরও অনেক লোককে নিয়ে তাঁর পায়ের কাছে ফেলে রাখল; আর তিনি তাদেরকে সুস্থ করলেন।</div>
<div class="v" id="v31"><span class="vn">31</span> এভাবে বোবারা কথা বলছে, নুলারা সুস্থ হচ্ছে, খঞ্জেরা চলছে এবং অন্ধেরা দেখছে, আর তা দেখে লোকেরা আশ্চর্য জ্ঞান করলো এবং ইসরাইলের আল্লাহ্‌র গৌরব করলো।</div>
<div class="v" id="v32"><h2>চার হাজার লোককে খাওয়ানো</h2><span class="vn">32</span> <span class="br-p"><br><br></span>তখন ঈসা তাঁর সাহাবীদেরকে কাছে ডেকে বললেন, এই লোকদের প্রতি আমার করুণা হচ্ছে; কেননা এরা আজ তিন দিন আমার সঙ্গে রয়েছে এবং এদের কাছে কোন খাবার নেই; আর আমি এদেরকে অনাহারে বিদায় করতে ইচ্ছা করি না, পাছে এরা পথে মূর্চ্ছা পড়ে।</div>
<div class="v" id="v33"><span class="vn">33</span> সাহাবীরা তাঁকে বললেন, নির্জন স্থানে আমরা কোথায় এত রুটি পাব যে, এত লোককে তৃপ্ত করতে পারি?</div>
<div class="v" id="v34"><span class="vn">34</span> ঈসা তাঁদেরকে বললেন, তোমাদের কাছে কয়-খানা রুটি আছে? তাঁরা বললেন, সাতখানা, আর কয়েকটি ছোট মাছ।</div>
<div class="v" id="v35"><span class="vn">35</span> তখন তিনি লোকদেরকে ভূমিতে বসতে হুকুম করলেন।</div>
<div class="v" id="v36"><span class="vn">36</span> পরে তিনি সেই সাতখানা রুটি ও সেই কয়টি মাছ নিলেন, শুকরিয়া-পূর্বক ভাঙ্গলেন এবং সাহাবীদেরকে দিলেন, সাহাবীরা লোকদেরকে দিলেন।</div>
<div class="v" id="v37"><span class="vn">37</span> তখন সকলে আহার করে তৃপ্ত হল এবং যেসব গুঁড়াগাড়া অবশিষ্ট রইলো, তাতে পূর্ণ সাত ঝুড়ি তাঁরা উঠিয়ে নিলেন।</div>
<div class="v" id="v38"><span class="vn">38</span> যারা আহার করেছিল, তারা স্ত্রী ও শিশু ছাড়া চার হাজার পুরুষ ছিলেন।</div>
<div class="v" id="v39"><span class="vn">39</span> পরে তিনি লোকদেরকে বিদায় করে নৌকায় উঠে মগদনের সীমাতে উপস্থিত হলেন।</div>
</div>
<!-- PARSED ABOVE; EDITING MAY BREAK PARSER -->
</body></html>