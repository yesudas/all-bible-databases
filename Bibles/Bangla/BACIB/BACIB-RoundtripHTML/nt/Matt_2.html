<html><head>
<meta http-equiv="Content-Type" content="text/html;charset=utf-8" />
<title>Matt 2 &ndash; প্রথম খণ্ড : মথি &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 2);">
<div id="navbar"><a href="../index.html">কিতাবুল মোকাদ্দস</a> &ndash; <b>প্রথম খণ্ড : মথি</b> &ndash; <a href="Matt_1.html">1</a> <b>2</b> <a href="Matt_3.html">3</a> <a href="Matt_4.html">4</a> ... <a href="Matt_28.html">28</a> </div><hr>
<h1>Matt 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈসা মসীহের খোঁজে পণ্ডিতেরা</h2><span class="vn">1</span> <span class="br-p"><br><br></span>বাদশাহ্‌ হেরোদের সময়ে এহুদিয়ার বেথেলহেমে ঈসার জন্ম হলে পর, দেখ, পূর্ব দেশ থেকে কয়েক জন পণ্ডিত জেরুশালেমে এসে বললেন,</div>
<div class="v" id="v2"><span class="vn">2</span> ইহুদীদের যে বাদশাহ্‌ জন্মেছেন, তিনি কোথায়? কারণ আমরা পূর্বদেশে আসমানে তাঁর তারা দেখেছি ও তাঁকে সেজ্‌দা করতে এসেছি।</div>
<div class="v" id="v3"><span class="vn">3</span> এই কথা শুনে বাদশাহ্‌ হেরোদ অস্থির হয়ে উঠলেন ও তাঁর সঙ্গে জেরুশালেমের সমস্ত লোকেরাও অস্থির হয়ে উঠলো।</div>
<div class="v" id="v4"><span class="vn">4</span> আর তিনি সমস্ত প্রধান ইমাম ও লোক-সাধারণের আলেমদেরকে একত্র করে তাঁদেরকে জিজ্ঞাসা করলেন, মসীহ্‌ কোথায় জন্মগ্রহণ করবেন?</div>
<div class="v" id="v5"><span class="vn">5</span> তাঁরা তাঁকে বললেন, এহুদিয়ার বেথেলহেমে, কেননা নবীর মধ্য দিয়ে এই কথা লেখা হয়েছে,</div>
<div class="v" id="v6"><span class="vn">6</span> <span class="br-p"><br><br></span>“আর তুমি, হে এহুদা দেশের <span class="br-p"><br><br></span>বেথেলহেম, <span class="br-p"><br><br></span>তুমি এহুদার শাসনকর্তাদের মধ্যে কোন মতে ক্ষুদ্রতম নও, <span class="br-p"><br><br></span>কারণ তোমা থেকে সেই শাসনকর্তা <span class="br-p"><br><br></span>উৎপন্ন হবেন, <span class="br-p"><br><br></span>যিনি আমার লোক ইসরাইলকে পালন <span class="br-p"><br><br></span>করবেন।”</div>
<div class="v" id="v7"><span class="vn">7</span> <span class="br-p"><br><br></span>তখন হেরোদ সেই পণ্ডিতদেরকে গোপনে ডেকে, ঐ তারা কোন্‌ সময়ে দেখা গিয়েছিল, তা তাঁদের কাছ থেকে বিশেষ করে জেনে নিলেন।</div>
<div class="v" id="v8"><span class="vn">8</span> পরে তিনি তাঁদেরকে বেথেলহেমে পাঠিয়ে দিয়ে বললেন, তোমরা গিয়ে বিশেষ করে সেই শিশুর খোঁজ কর; দেখা পেলে পর আমাকে সংবাদ দিও, যেন আমিও গিয়ে তাঁকে সেজ্‌দা করতে পারি।</div>
<div class="v" id="v9"><span class="vn">9</span> বাদশাহ্‌র কথা শুনে তাঁরা প্রস্থান করলেন, আর দেখ পূর্বদেশে তাঁরা যে তারা দেখেছিলেন, তা তাঁদের আগে আগে চললো, শেষে যেখানে শিশুটি ছিলেন তার উপরে এসে স্থগিত হয়ে রইলো।</div>
<div class="v" id="v10"><span class="vn">10</span> তারাটি দেখতে পেয়ে তাঁরা মহানন্দে অতিশয় আনন্দিত হলেন।</div>
<div class="v" id="v11"><span class="vn">11</span> পরে তাঁরা বাড়ির মধ্যে গিয়ে শিশুটিকে তাঁর মা মরিয়মের সঙ্গে দেখতে পেলেন ও ভূমিষ্ঠ হয়ে তাঁকে সেজ্‌দা করলেন এবং তাঁদের ধনকোষ খুলে তাঁকে সোনা, কুন্দুরু ও গন্ধরস উপহার দিলেন।</div>
<div class="v" id="v12"><span class="vn">12</span> পরে তাঁরা স্বপ্নে হুকুম পেলেন যেন হেরোদের কাছে ফিরে না যান, তখন অন্য পথ দিয়ে তাঁরা নিজেদের দেশে চলে গেলেন।</div>
<div class="v" id="v13"><h2>ঈসা মসীহ্‌কে নিয়ে মিসরে চলে যাওয়া</h2><span class="vn">13</span> <span class="br-p"><br><br></span>তাঁরা চলে গেলে পর, দেখ, প্রভুর এক জন ফেরেশতা স্বপ্নে ইউসুফকে দর্শন দিয়ে বললেন, উঠ, শিশুটিকে ও তাঁর মাকে নিয়ে মিসরে পালিয়ে যাও; আর আমি যতদিন তোমাকে না বলি, তত দিন সেখানে থাক; কেননা হেরোদ শিশুটিকে হত্যা করার জন্য তাঁর খোঁজ করবে।</div>
<div class="v" id="v14"><span class="vn">14</span> তখন ইউসুফ উঠে সেই রাতেই শিশুটিকে ও তাঁর মাকে নিয়ে মিসরে চলে গেলেন;</div>
<div class="v" id="v15"><span class="vn">15</span> এবং হেরোদের মৃত্যু পর্যন্ত সেখানে থাকলেন। এটা ঘটলো যেন নবীর মধ্য দিয়ে নাজেল হওয়া প্রভুর এই কালাম পূর্ণ হয়, “আমি মিসর থেকে আপন পুত্রকে ডেকে আনলাম”। <span class="br-p"><br><br></span><span class="css" style="font-style: italic; myBibleType=note">বাদশাহ্‌ হেরোদ শিশুদের হত্যা করান</span> <span class="br-p"><br><br></span>পরে হেরোদ যখন দেখলেন যে, তিনি পণ্ডিতদের দ্বারা প্রতারিত হয়েছেন, তখন মহা ক্রুদ্ধ হলেন এবং সেই পণ্ডিতদের কাছে বিশেষ করে যে সময় জেনে নিয়েছিলেন, সেই অনুসারে দু’বছর ও তার অল্প বয়সের যত বালক বেথেলহেম ও তার সমস্ত পরিসীমার মধ্যে ছিল, লোক পাঠিয়ে তাদের সকলকে হত্যা করালেন।</div>
<div class="v" id="v17"><span class="vn">17</span> তখন ইয়ারমিয়া নবীর মধ্য দিয়ে নাজেল হওয়া প্রভুর এই কালাম পূর্ণ হল,</div>
<div class="v" id="v18"><span class="vn">18</span> <span class="br-p"><br><br></span>“রামায় আওয়াজ শোনা যাচ্ছে, <span class="br-p"><br><br></span>হাহাকার ও ভীষণ কান্নাকাটি; <span class="br-p"><br><br></span>রাহেলা তার সন্তানদের জন্য কাঁদছেন, <span class="br-p"><br><br></span>সান্ত্বনা পেতে চান না, <span class="br-p"><br><br></span>কেননা তারা আর নেই।”</div>
<div class="v" id="v19"><h2>ঈসা মসীহ্‌কে নিয়ে মিসর থেকে ফিরে আসা</h2><span class="vn">19</span> <span class="br-p"><br><br></span>হেরোদের মৃত্যু হলে পর, দেখ, প্রভুর এক জন ফেরেশতা মিসরে ইউসুফকে স্বপ্নে দর্শন দিয়ে বললেন,</div>
<div class="v" id="v20"><span class="vn">20</span> উঠ, শিশুটিকে ও তাঁর মাকে নিয়ে ইসরাইল দেশে যাও; কারণ যারা শিশুটির প্রাণ-নাশের চেষ্টা করেছিল, তারা মারা গেছে।</div>
<div class="v" id="v21"><span class="vn">21</span> তাতে তিনি উঠে শিশুটিকে ও তাঁর মাকে নিয়ে ইসরাইল দেশে আসলেন।</div>
<div class="v" id="v22"><span class="vn">22</span> কিন্তু যখন তিনি শুনতে পেলেন যে, আর্খিলায় তার পিতা হেরোদের পদে এহুদিয়াতে রাজত্ব করছেন তখন সেখানে যেতে ভয় পেলেন। পরে স্বপ্নে হুকুম পেয়ে গালীল প্রদেশে চলে গেলেন।</div>
<div class="v" id="v23"><span class="vn">23</span> তাঁরা নাসরত নামক নগরে গিয়ে বাস করতে লাগলেন, যেন নবীদের মধ্য দিয়ে নাজেল হওয়া এই কালাম পূর্ণ হয় যে, তিনি নাসরতীয় বলে আখ্যাত হবেন।</div>
</div>
<!-- PARSED ABOVE; EDITING MAY BREAK PARSER -->
</body></html>