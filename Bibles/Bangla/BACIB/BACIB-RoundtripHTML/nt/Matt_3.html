<html><head>
<meta http-equiv="Content-Type" content="text/html;charset=utf-8" />
<title>Matt 3 &ndash; প্রথম খণ্ড : মথি &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>প্রথম খণ্ড : মথি</b> &ndash; <a href="Matt_1.html">1</a> <a href="Matt_2.html">2</a> <b>3</b> <a href="Matt_4.html">4</a> <a href="Matt_5.html">5</a> ... <a href="Matt_28.html">28</a> </div><hr>
<h1>Matt 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নবী ও বাপ্তিস্মদাতা ইয়াহিয়ার তবলিগ</h2><span class="vn">1</span> <span class="br-p"><br><br></span>সেই সময়ে বাপ্তিস্মদাতা ইয়াহিয়া উপস্থিত হয়ে এহুদিয়ার মরুভূমিতে তবলিগ করতে লাগলেন;</div>
<div class="v" id="v2"><span class="vn">2</span> তিনি বললেন, ‘তওবা কর, কেননা বেহেশতী-রাজ্য সন্নিকট হল।’</div>
<div class="v" id="v3"><span class="vn">3</span> ইনিই সেই ব্যক্তি, যাঁর বিষয়ে নবী ইশাইয়া বলেছিলেন, <span class="br-p"><br><br></span>“মরুভূমিতে এক জনের কণ্ঠস্বর, <span class="br-p"><br><br></span>সে ঘোষণা করছে, <span class="br-p"><br><br></span>তোমরা প্রভুর পথ প্রস্তুত কর, <span class="br-p"><br><br></span>তাঁর রাজপথগুলো সরল কর।”</div>
<div class="v" id="v4"><span class="vn">4</span> <span class="br-p"><br><br></span>ইয়াহিয়া উটের লোমের কাপড় পরতেন ও তাঁর কোমরে চামড়ার কোমরবন্ধনী পরতেন; পঙ্গপাল ও বনমধু তাঁর খাদ্য ছিল।</div>
<div class="v" id="v5"><span class="vn">5</span> তখন জেরুশালেম, সমস্ত এহুদিয়া এবং জর্ডানের নিকটবর্তী সমস্ত অঞ্চলের লোক বের হয়ে তাঁর কাছে যেতে লাগল।</div>
<div class="v" id="v6"><span class="vn">6</span> তারা নিজ নিজ গুনাহ্‌ স্বীকার করে জর্ডান নদীতে তাঁর দ্বারা বাপ্তিস্ম নিতে লাগল।</div>
<div class="v" id="v7"><span class="vn">7</span> <span class="br-p"><br><br></span>কিন্তু অনেক ফরীশী ও সদ্দূকী বাপ্তিস্ম নেবার জন্য আসছে দেখে তিনি তাদেরকে বললেন, হে সাপের বংশধরেরা, আগামী গজব থেকে পালিয়ে যেতে তোমাদেরকে কে চেতনা দিল?</div>
<div class="v" id="v8"><span class="vn">8</span> অতএব মন পরিবর্তনের উপযোগী ফলে ফলবান হও।</div>
<div class="v" id="v9"><span class="vn">9</span> আর ভেবো না যে, তোমরা মনে মনে বলতে পার, ইব্রাহিম আমাদের পিতা; কেননা আমি তোমাদেরকে বলছি, আল্লাহ্‌ এসব পাথর থেকে ইব্রাহিমের জন্য সন্তান উৎপন্ন করতে পারেন।</div>
<div class="v" id="v10"><span class="vn">10</span> আর এখনই গাছগুলোর গোড়ায় কুড়াল লাগানো আছে; অতএব যে কোন গাছে উত্তম ফল ধরে না, তা কেটে আগুনে ফেলে দেওয়া হয়।</div>
<div class="v" id="v11"><span class="vn">11</span> <span class="br-p"><br><br></span>আমি তোমাদেরকে মন পরিবর্তনের জন্য পানিতে বাপ্তিস্ম দিচ্ছি বটে, কিন্তু আমার পরে যিনি আসছেন, তিনি আমার চেয়ে শক্তিমান; আমি তাঁর জুতা বইবারও যোগ্য নই; তিনি তোমাদেরকে পাক-রূহ্‌ ও আগুনে বাপ্তিস্ম দেবেন।</div>
<div class="v" id="v12"><span class="vn">12</span> তাঁর কুলা তাঁর হাতে আছে, আর তিনি তাঁর খামার পরিষ্কার করবেন এবং তাঁর গম গোলায় সংগ্রহ করবেন, কিন্তু তুষ অনির্বাণ আগুনে পুড়িয়ে দেবেন।</div>
<div class="v" id="v13"><h2>ঈসা মসীহের বাপ্তিস্ম</h2><span class="vn">13</span> <span class="br-p"><br><br></span>সেই সময়ে ঈসা ইয়াহিয়া কর্তৃক বাপ্তিস্ম নেবার জন্য গালীল থেকে জর্ডানে তাঁর কাছে আসলেন।</div>
<div class="v" id="v14"><span class="vn">14</span> কিন্তু ইয়াহিয়া তাঁকে বারণ করতে লাগলেন, বললেন, আপনার কাছে আমারই বাপ্তিস্ম নেওয়া উচিত, আর আপনি কিনা এসেছেন আমার কাছে?</div>
<div class="v" id="v15"><span class="vn">15</span> কিন্তু জবাবে ঈসা তাঁকে বললেন, এখন সম্মত হও, কেননা এভাবে সমস্ত ধার্মিকতা সাধন করা আমাদের পক্ষে উপযুক্ত। তখন তিনি তাঁর কথায় সম্মত হলেন।</div>
<div class="v" id="v16"><span class="vn">16</span> পরে ঈসা বাপ্তিস্ম নিয়ে যখন পানি থেকে উঠলেন; আর দেখ, তাঁর জন্য বেহেশত খুলে গেল এবং তিনি আল্লাহ্‌র রূহ্‌কে কবুতরের মত নেমে তাঁর নিজের উপরে আসতে দেখলেন।</div>
<div class="v" id="v17"><span class="vn">17</span> আর দেখ, বেহেশত থেকে এই বাণী হল, ‘ইনিই আমার প্রিয় পুত্র, এঁর উপরেই আমি সন্তুষ্ট।’</div>
</div>
<!-- PARSED ABOVE; EDITING MAY BREAK PARSER -->
</body></html>