<html><head>
<meta http-equiv="Content-Type" content="text/html;charset=utf-8" />
<title>Matt 4 &ndash; প্রথম খণ্ড : মথি &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 4);">
<div id="navbar"><a href="../index.html">কিতাবুল মোকাদ্দস</a> &ndash; <b>প্রথম খণ্ড : মথি</b> &ndash; <a href="Matt_1.html">1</a> <a href="Matt_2.html">2</a> <a href="Matt_3.html">3</a> <b>4</b> <a href="Matt_5.html">5</a> <a href="Matt_6.html">6</a> ... <a href="Matt_28.html">28</a> </div><hr>
<h1>Matt 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈসা মসীহের পরীক্ষা</h2><span class="vn">1</span> <span class="br-p"><br><br></span>তখন ঈসা ইবলিস দ্বারা পরীক্ষিত হবার জন্য, পাক-রূহের পরিচালনায় মরুভূমিতে নীত হলেন।</div>
<div class="v" id="v2"><span class="vn">2</span> আর চল্লিশ দিন ও চল্লিশ রাত রোজা রাখার পর তাঁর খিদে পেল।</div>
<div class="v" id="v3"><span class="vn">3</span> তখন শয়তান পরীক্ষা করার জন্য কাছে এসে তাঁকে বললো, তুমি যদি আল্লাহ্‌র পুত্র হও, তবে বলো, যেন এই পাথরগুলো রুটি হয়ে যায়।</div>
<div class="v" id="v4"><span class="vn">4</span> কিন্তু জবাবে তিনি বললেন, লেখা আছে, <span class="br-p"><br><br></span>“মানুষ কেবল রুটিতে বাঁচবে না, <span class="br-p"><br><br></span>কিন্তু আল্লাহ্‌র মুখ থেকে যে প্রত্যেক <span class="br-p"><br><br></span>কালাম বের হয়, <span class="br-p"><br><br></span>তাতেই বাঁচবে।”</div>
<div class="v" id="v5"><span class="vn">5</span> <span class="br-p"><br><br></span>তখন শয়তান তাঁকে পবিত্র নগরে নিয়ে গেল এবং বায়তুল-মোকাদ্দসের চূড়ার উপরে দাঁড় করালো,</div>
<div class="v" id="v6"><span class="vn">6</span> আর তাঁকে বললো, তুমি যদি আল্লাহ্‌র পুত্র হও, তবে নিচে ঝাঁপ দিয়ে পড়, কেননা লেখা আছে, <span class="br-p"><br><br></span>“তিনি তাঁর ফেরেশতাদেরকে তোমার <span class="br-p"><br><br></span>বিষয়ে হুকুম দেবেন, <span class="br-p"><br><br></span>আর তাঁরা তোমাকে হাতে করে তুলে <span class="br-p"><br><br></span>নেবেন, <span class="br-p"><br><br></span>পাছে তোমার পায়ে পাথরের আঘাত <span class="br-p"><br><br></span>লাগে।”</div>
<div class="v" id="v7"><span class="vn">7</span> <span class="br-p"><br><br></span>ঈসা তাকে বললেন, আবার লেখা আছে, <span class="br-p"><br><br></span>“তুমি তোমার আল্লাহ্‌ মালিকের পরীক্ষা করো না।”</div>
<div class="v" id="v8"><span class="vn">8</span> <span class="br-p"><br><br></span>আবার শয়তান তাঁকে খুব উঁচু একটি পর্বতে নিয়ে গেল এবং দুনিয়ার সমস্ত রাজ্য ও সেই সবের প্রতাপ দেখালো,</div>
<div class="v" id="v9"><span class="vn">9</span> আর তাঁকে বললো, তুমি যদি ভূমিষ্ঠ হয়ে আমাকে সেজ্‌দা কর, এ সবই আমি তোমাকে দেব।</div>
<div class="v" id="v10"><span class="vn">10</span> তখন ঈসা তাঁকে বললেন, দূর হও, শয়তান; কেননা লেখা আছে, <span class="br-p"><br><br></span>“তোমার মালিক আল্লাহ্‌কেই সেজদা <span class="br-p"><br><br></span>করবে, <span class="br-p"><br><br></span>কেবল তাঁরই এবাদত করবে।”</div>
<div class="v" id="v11"><span class="vn">11</span> <span class="br-p"><br><br></span>তখন শয়তান তাঁর কাছ থেকে চলে গেল, আর দেখ, ফেরেশতারা কাছে এসে তাঁর পরিচর্যা করতে লাগলেন।</div>
<div class="v" id="v12"><h2>গালীলে ঈসা মসীহের সেবা-কাজের আরম্ভ</h2><span class="vn">12</span> <span class="br-p"><br><br></span>পরে ঈসা শুনতে পেলেন যে, ইয়াহিয়াকে কারাগারে বন্দী করা হয়েছে, তখন তিনি গালীলে চলে গেলেন;</div>
<div class="v" id="v13"><span class="vn">13</span> আর নাসরত ত্যাগ করে সমুদ্রতীরে, সবূলূন ও নপ্তালি অঞ্চলে অবস্থিত কফরনাহূমে গিয়ে বাস করলেন;</div>
<div class="v" id="v14"><span class="vn">14</span> যেন নবী ইশাইয়ার মধ্য দিয়ে যে কালাম নাজেল হয়েছিল তা পূর্ণ হয়,</div>
<div class="v" id="v15"><span class="vn">15</span> <span class="br-p"><br><br></span>“সবূলূন দেশ ও নপ্তালি দেশ, সমুদ্রের <span class="br-p"><br><br></span>পথে, <span class="br-p"><br><br></span>জর্ডান নদীর অন্য পারে, অ-ইহুদীদের <span class="br-p"><br><br></span>গালীল,</div>
<div class="v" id="v16"><span class="vn">16</span> <span class="br-p"><br><br></span>যে জাতি অন্ধকারে বসে ছিল, <span class="br-p"><br><br></span>তারা মহা আলো দেখতে পেল, <span class="br-p"><br><br></span>যারা মৃত্যুর দেশে ও ছায়াতে বসে <span class="br-p"><br><br></span>ছিল, <span class="br-p"><br><br></span>তাদের উপরে আলো উদিত হল।”</div>
<div class="v" id="v17"><span class="vn">17</span> <span class="br-p"><br><br></span>সেই সময় থেকে ঈসা তবলিগ করতে আরম্ভ করলেন; বলতে লাগলেন, ‘মন ফিরাও, কেননা বেহেশতী-রাজ্য সন্নিকট’।</div>
<div class="v" id="v18"><h2>ঈসা মসীহ্‌ তাঁর প্রথম সাহাবীকে আহ্বান করেন</h2><span class="vn">18</span> <span class="br-p"><br><br></span>একদিন তিনি গালীল সমুদ্রের তীর দিয়ে বেড়াতে বেড়াতে শিমোন, যাকে পিতর বলা হয়, আর তাঁর ভাই আন্দ্রিয়কে দেখতে পেলেন। তাঁরা সাগরে জাল ফেলছেন, কারণ তাঁরা জেলে ছিলেন।</div>
<div class="v" id="v19"><span class="vn">19</span> তিনি তাঁদেরকে বললেন, আমাকে অনুসরণ কর।</div>
<div class="v" id="v20"><span class="vn">20</span> আমি তোমাদেরকে মানুষ ধরা জেলে করবো। আর তখনই তাঁরা তাদের জাল পরিত্যাগ করে তাঁর পিছনে চললেন।</div>
<div class="v" id="v21"><span class="vn">21</span> পরে তিনি সেখান থেকে এগিয়ে গিয়ে সিবদিয়ের পুত্র ইয়াকুব ও ইউহোন্না নামে দুই ভাইকে দেখতে পেলেন। তাঁরা তাঁদের পিতা সিবদিয়ের সঙ্গে নৌকায় জাল সারছিলেন। ঈসা তাঁদেরকে ডাকলেন।</div>
<div class="v" id="v22"><span class="vn">22</span> আর তখনই তাঁরা নৌকা ও তাঁদের পিতাকে পরিত্যাগ করে তাঁর পিছনে চললেন।</div>
<div class="v" id="v23"><h2>ঈসা মসীহ্‌ অনেক লোককে সুস্থ করেন</h2><span class="vn">23</span> <span class="br-p"><br><br></span>পরে ঈসা সারা গালীলে ভ্রমণ করতে লাগলেন; তিনি লোকদের বিভিন্ন মজলিস-খানায় উপদেশ দিলেন, বেহেশতী-রাজ্যের সুসমাচার তবলিগ করলেন এবং লোকদের সমস্ত রকম রোগ ও সমস্ত রকম অসুস্থতা থেকে তাদের সুস্থ করলেন।</div>
<div class="v" id="v24"><span class="vn">24</span> আর তাঁর কথা সারা সিরিয়া দেশে ছড়িয়ে পড়লো এবং নানা রকম রোগ ও ব্যাধিতে কষ্ট পাওয়া সমস্ত অসুস্থ লোক, বদ-রূহে পাওয়া লোক ও মৃগীরোগী ও পক্ষাঘাতগ্রস্ত লোকদের তাঁর কাছে আনা হল, আর তিনি তাদেরকে সুস্থ করলেন।</div>
<div class="v" id="v25"><span class="vn">25</span> আর গালীল, দিকাপলি, জেরুশালেম, এহুদিয়া ও জর্ডান নদীর অন্য পার থেকে অনেক লোক এসে তাঁর পিছনে পিছনে চলতে লাগল।</div>
</div>
<!-- PARSED ABOVE; EDITING MAY BREAK PARSER -->
</body></html>