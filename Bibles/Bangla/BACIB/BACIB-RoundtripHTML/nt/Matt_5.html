<html><head>
<meta http-equiv="Content-Type" content="text/html;charset=utf-8" />
<title>Matt 5 &ndash; প্রথম খণ্ড : মথি &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 5);">
<div id="navbar"><a href="../index.html">কিতাবুল মোকাদ্দস</a> &ndash; <b>প্রথম খণ্ড : মথি</b> &ndash; <a href="Matt_1.html">1</a> ... <a href="Matt_3.html">3</a> <a href="Matt_4.html">4</a> <b>5</b> <a href="Matt_6.html">6</a> <a href="Matt_7.html">7</a> ... <a href="Matt_28.html">28</a> </div><hr>
<h1>Matt 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈসা মসীহের পর্বতে দেওয়া উপদেশ</h2><span class="vn">1</span> <span class="br-p"><br><br></span>তিনি অনেক লোক দেখে পর্বতে উঠলেন; আর তিনি বসলে পর তাঁর সাহাবীরা তাঁর কাছে আসলেন।</div>
<div class="v" id="v2"><span class="vn">2</span> তখন তিনি মুখ খুলে তাঁদেরকে এই উপদেশ দিতে লাগলেন—</div>
<div class="v" id="v3"><span class="vn">3</span> <span class="br-p"><br><br></span>ধন্য যারা রূহে দীনহীন, <span class="br-p"><br><br></span>কারণ বেহেশতী-রাজ্য তাদেরই।</div>
<div class="v" id="v4"><span class="vn">4</span> <span class="br-p"><br><br></span>ধন্য যারা শোক করে, <span class="br-p"><br><br></span>কারণ তারা সান্ত্বনা পাবে।</div>
<div class="v" id="v5"><span class="vn">5</span> <span class="br-p"><br><br></span>ধন্য যারা মৃদুশীল, <span class="br-p"><br><br></span>কারণ তারা দেশের অধিকারী হবে।</div>
<div class="v" id="v6"><span class="vn">6</span> <span class="br-p"><br><br></span>ধন্য যারা ধার্মিকতার জন্য ক্ষুধিত ও <span class="br-p"><br><br></span>তৃষ্ণার্ত, <span class="br-p"><br><br></span>কারণ তারা পরিতৃপ্ত হবে।</div>
<div class="v" id="v7"><span class="vn">7</span> <span class="br-p"><br><br></span>ধন্য যারা করুণা করে, <span class="br-p"><br><br></span>কারণ তারা করুণা পাবে।</div>
<div class="v" id="v8"><span class="vn">8</span> <span class="br-p"><br><br></span>ধন্য যারা নির্মল অন্তরের অধিকারী, <span class="br-p"><br><br></span>কারণ তারা আল্লাহ্‌র দর্শন পাবে।</div>
<div class="v" id="v9"><span class="vn">9</span> <span class="br-p"><br><br></span>ধন্য যারা মিলন করে দেয়, <span class="br-p"><br><br></span>কারণ তারা আল্লাহ্‌র পুত্র বলে <span class="br-p"><br><br></span>আখ্যায়িত হবে।</div>
<div class="v" id="v10"><span class="vn">10</span> <span class="br-p"><br><br></span>ধন্য যারা ধার্মিকতার জন্য নির্যাতিত <span class="br-p"><br><br></span>হয়েছে, <span class="br-p"><br><br></span>কারণ বেহেশতী-রাজ্য তাদেরই।</div>
<div class="v" id="v11"><span class="vn">11</span> <span class="br-p"><br><br></span>ধন্য তোমরা, যখন লোকে আমার জন্য তোমাদেরকে নিন্দা করে ও নির্যাতন করে এবং মিথ্যা করে তোমাদের বিরুদ্ধে সব রকম মন্দ কথা বলে।</div>
<div class="v" id="v12"><span class="vn">12</span> আনন্দ করো, উল্লসিত হয়ো, কেননা বেহেশতে তোমাদের পুরস্কার প্রচুর; কারণ তোমাদের আগে যে নবীরা ছিলেন, তাঁদেরকে তারা সেইভাবে নির্যাতন করতো।</div>
<div class="v" id="v13"><h2>লবণ ও আলো</h2><span class="vn">13</span> <span class="br-p"><br><br></span>তোমরা দুনিয়ার লবণ, কিন্তু লবণের স্বাদ যদি চলে যায়, তবে তা কিভাবে লবণের গুণবিশিষ্ট করা যাবে? তা আর কোন কাজে লাগে না, কেবল বাইরে ফেলে দেবার ও লোকের পদতলে দলিত হবার যোগ্য হয়।</div>
<div class="v" id="v14"><span class="vn">14</span> <span class="br-p"><br><br></span>তোমরা দুনিয়ার নূর; পর্বতের উপরে অবস্থিত নগর গুপ্ত থাকতে পারে না।</div>
<div class="v" id="v15"><span class="vn">15</span> আর লোকে প্রদীপ জ্বেলে ঢাকনার নিচে রাখে না, কিন্তু প্রদীপ-আসনের উপরেই রাখে, তাতে তা গৃহস্থিত সমস্ত লোককে আলো দেয়।</div>
<div class="v" id="v16"><span class="vn">16</span> তেমনি তোমাদের নূর মানুষের সাক্ষাতে উজ্জ্বল হোক, যেন তারা তোমাদের সৎকর্ম দেখে তোমাদের বেহেশতী পিতার গৌরব করে।</div>
<div class="v" id="v17"><h2>হযরত মূসার শরীয়ত ও নবীগণ</h2><span class="vn">17</span> <span class="br-p"><br><br></span>মনে করো না যে, আমি শরীয়ত বা নবীদের কিতাব লোপ করতে এসেছি; আমি তা লোপ করতে আসি নি, কিন্তু পূর্ণ করতে এসেছি।</div>
<div class="v" id="v18"><span class="vn">18</span> কেননা আমি তোমাদেরকে সত্যি বলছি, যে পর্যন্ত আসমান ও দুনিয়া শেষ না হবে, সেই পর্যন্ত শরীয়তের একটি মাত্রা বা একটি বিন্দুও মুছে যাবে না, সমস্তই সফল হবে।</div>
<div class="v" id="v19"><span class="vn">19</span> অতএব যে কেউ এসব ক্ষুদ্রতম হুকুমের মধ্যে কোন একটি হুকুম লঙ্ঘন করে ও লোকদেরকে তা লঙ্ঘন করতে শিক্ষা দেয়, তাকে বেহেশতী-রাজ্যে অতি ক্ষুদ্র বলা যাবে; কিন্তু যে কেউ সেসব পালন করে ও শিক্ষা দেয়, তাকে বেহেশতী-রাজ্যে মহান বলা যাবে।</div>
<div class="v" id="v20"><span class="vn">20</span> কেননা আমি তোমাদেরকে বলছি, আলেম ও ফরীশীদের চেয়ে তোমাদের ধার্মিকতা যদি বেশি না হয়, তবে তোমরা কোন মতে বেহেশতী-রাজ্যে প্রবেশ করতে পারবে না।</div>
<div class="v" id="v21"><h2>ক্রোধের বিষয়ে শিক্ষা</h2><span class="vn">21</span> <span class="br-p"><br><br></span>তোমরা শুনেছ, আগেকার দিনের লোকদের কাছে বলা হয়েছিল, “তুমি খুন করো না,” আর ‘যে খুন করে সে বিচারের দায়ে পড়বে’।</div>
<div class="v" id="v22"><span class="vn">22</span> কিন্তু আমি তোমাদেরকে বলছি, যে কেউ আপন ভাইয়ের প্রতি ক্রোধ করে, সে বিচারের দায়ে পড়বে; আর যে কেউ আপন ভাইকে বলে, ‘রে নির্বোধ,’ সে মহাসভার বিচারের দায়ে পড়বে। আর যে কেউ বলে, ‘রে মূঢ়,’ সে দোজখের আগুনের দায়ে পড়বে।</div>
<div class="v" id="v23"><span class="vn">23</span> অতএব তুমি যখন কোরবানগাহ্‌র কাছে তোমার নৈবেদ্য কোরবানী করছো, তখন সেই স্থানে যদি মনে পড়ে যে, তোমার বিরুদ্ধে তোমার ভাইয়ের কোন অনুযোগ আছে,</div>
<div class="v" id="v24"><span class="vn">24</span> তবে সেই স্থানে কোরবানগাহ্‌র সম্মুখে তোমার নৈবেদ্য রাখ, আর চলে গিয়ে প্রথমে তোমার ভাইয়ের সঙ্গে সম্মিলিত হও, পরে এসে তোমার নৈবেদ্য কোরবানী করো।</div>
<div class="v" id="v25"><span class="vn">25</span> তুমি যখন বিপক্ষের সঙ্গে পথে থাক, তখন তার সঙ্গে শীঘ্র মীমাংসা করো, পাছে বিপক্ষ তোমাকে বিচারকর্তার হাতে তুলে দেয় ও বিচারকর্তা তোমাকে পুলিশের হাতে তুলে দেয়, আর তুমি কারাগারে নিক্ষিপ্ত হও।</div>
<div class="v" id="v26"><span class="vn">26</span> আমি তোমাকে সত্যি বলছি, যতদিন শেষ পয়সাটা পর্যন্ত পরিশোধ না করবে, ততদিন তুমি কোন মতে সেই স্থান থেকে বাইরে আসতে পারবে না।</div>
<div class="v" id="v27"><h2>জেনা করার বিষয়ে শিক্ষা</h2><span class="vn">27</span> <span class="br-p"><br><br></span>তোমরা শুনেছ, বলা হয়েছিল, “তুমি জেনা করো না”।</div>
<div class="v" id="v28"><span class="vn">28</span> কিন্তু আমি তোমাদেরকে বলছি, যে কেউ কোন স্ত্রীলোকের প্রতি কামভাবে দৃষ্টিপাত করে, সে তখনই মনে মনে তার সঙ্গে জেনা করলো।</div>
<div class="v" id="v29"><span class="vn">29</span> আর তোমার ডান চোখ যদি তোমাকে গুনাহ্‌ করায়, তবে তা উপড়ে দূরে ফেলে দাও; কেননা তোমার সমস্ত শরীর দোজখে নিক্ষিপ্ত হওয়ার চেয়ে বরং একটি অঙ্গের নাশ হওয়া তোমার পক্ষে ভাল।</div>
<div class="v" id="v30"><span class="vn">30</span> আর তোমার ডান হাত যদি তোমাকে গুনাহ্‌ করায়, তবে তা কেটে দূরে ফেলে দাও; কেননা তোমার সমস্ত শরীর দোজখে যাওয়ার চেয়ে বরং একটি অঙ্গের নাশ হওয়া তোমার পক্ষে ভাল।</div>
<div class="v" id="v31"><h2>তালাক দেবার বিষয়ে শিক্ষা</h2><span class="vn">31</span> <span class="br-p"><br><br></span>আর বলা হয়েছিল, “যে কেউ তার স্ত্রীকে তালাক দিতে চায় সে তাকে তালাক-নামা দিক্‌”।</div>
<div class="v" id="v32"><span class="vn">32</span> কিন্তু আমি তোমাদেরকে বলছি, যে কেউ জেনা ছাড়া অন্য কারণে তার স্ত্রীকে তালাক দেয় সে তাকে জেনাকারিণী করে। যে ব্যক্তি সেই পরিত্যক্তা স্ত্রীকে বিয়ে করে, সেও জেনা করে।</div>
<div class="v" id="v33"><h2>কসম খাওয়ার বিষয়ে শিক্ষা</h2><span class="vn">33</span> <span class="br-p"><br><br></span>আবার তোমরা শুনেছ, আগেকার দিনের লোকদের কাছে বলা হয়েছিল, ‘তুমি মিথ্যা কসম খেয়ো না, কিন্তু প্রভুর উদ্দেশে তোমার কসমগুলো পালন কোরো।’</div>
<div class="v" id="v34"><span class="vn">34</span> কিন্তু আমি তোমাদেরকে বলছি, কোন কসমই খেয়ো না; বেহেশতের নামে কসম খেয়ো না, কেননা তা আল্লাহ্‌র সিংহাসন; দুনিয়ার নামে কসম খেয়ো না, কেননা তা তাঁর পাদপীঠ।</div>
<div class="v" id="v35"><span class="vn">35</span> আর জেরুশালেমের নামে কসম খেয়ো না, কেননা তা মহান বাদশাহ্‌র নগরী।</div>
<div class="v" id="v36"><span class="vn">36</span> আর তোমার মাথার নামে কসম খেয়ো না, কেননা একগাছি চুল সাদা বা কালো করার সাধ্য তোমার নেই।</div>
<div class="v" id="v37"><span class="vn">37</span> কিন্তু তোমাদের কথা হ্যাঁ, হ্যাঁ, না, না, হোক; এর অতিরিক্ত যা, তা মন্দ থেকে জন্মে।</div>
<div class="v" id="v38"><h2>প্রতিশোধের বিষয়ে শিক্ষা</h2><span class="vn">38</span> <span class="br-p"><br><br></span>তোমরা শুনেছ, বলা হয়েছিল, “চোখের বদলে চোখ ও দাঁতের বদলে দাঁত”।</div>
<div class="v" id="v39"><span class="vn">39</span> কিন্তু আমি তোমাদেরকে বলছি, তোমরা দুষ্টের প্রতিরোধ করো না; বরং যে কেউ তোমার ডান গালে চড় মারে, অন্য গাল তার দিকে ফিরিয়ে দাও।</div>
<div class="v" id="v40"><span class="vn">40</span> আর যে তোমার সঙ্গে বিচার-স্থানে ঝগড়া করে তোমার কোর্তা নিতে চায়, তাকে জামাটাও নিতে দাও।</div>
<div class="v" id="v41"><span class="vn">41</span> আর যে কেউ এক মাইল যেতে তোমাকে পীড়াপীড়ি করে, তার সঙ্গে দুই মাইল যাও।</div>
<div class="v" id="v42"><span class="vn">42</span> যে তোমার কাছে কিছু চায়, তাকে দাও এবং যে তোমার কাছে ধার চায়, তা থেকে বিমুখ হয়ো না।</div>
<div class="v" id="v43"><h2>দুশমনকে মহব্বত করবার বিষয়ে শিক্ষা</h2><span class="vn">43</span> <span class="br-p"><br><br></span>তোমরা শুনেছ, বলা হয়েছিল, “তোমার প্রতিবেশীকে মহব্বত করবে,” এবং “তোমার দুশমনকে ঘৃণা করবে”।</div>
<div class="v" id="v44"><span class="vn">44</span> <span class="br-p"><br><br></span>কিন্তু আমি তোমাদেরকে বলছি, তোমরা নিজ নিজ দুশমনদেরকে মহব্বত করো এবং যারা তোমাদেরকে নির্যাতন করে, তাদের জন্য মুনাজাত করো;</div>
<div class="v" id="v45"><span class="vn">45</span> যেন তোমরা তোমাদের বেহেশতী পিতার সন্তান হও, কারণ তিনি ভাল-মন্দ লোকদের উপরে তাঁর সূর্য উদিত করেন এবং ধার্মিক-অধার্মিকদের উপরে বৃষ্টি বর্ষণ করেন।</div>
<div class="v" id="v46"><span class="vn">46</span> কেননা যারা তোমাদেরকে মহব্বত করে, যদি তাদেরকেই তোমরা মহব্বত কর তবে তোমাদের কি পুরস্কার হবে? কর-আদায়কারীরাও কি সেই মত করে না?</div>
<div class="v" id="v47"><span class="vn">47</span> আর তোমরা যদি কেবল আপন আপন ভাইদেরকে সালাম জানাও, তবে বেশি কি কাজ কর? অ-ইহুদীরাও কি সেরকম করে না?</div>
<div class="v" id="v48"><span class="vn">48</span> অতএব তোমাদের বেহেশতী পিতা যেমন সিদ্ধ, তোমরাও তেমনি সিদ্ধ হও।</div>
</div>
<!-- PARSED ABOVE; EDITING MAY BREAK PARSER -->
</body></html>