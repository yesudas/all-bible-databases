<html><head>
<meta http-equiv="Content-Type" content="text/html;charset=utf-8" />
<title>Matt 7 &ndash; প্রথম খণ্ড : মথি &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 7);">
<div id="navbar"><a href="../index.html">কিতাবুল মোকাদ্দস</a> &ndash; <b>প্রথম খণ্ড : মথি</b> &ndash; <a href="Matt_1.html">1</a> ... <a href="Matt_5.html">5</a> <a href="Matt_6.html">6</a> <b>7</b> <a href="Matt_8.html">8</a> <a href="Matt_9.html">9</a> ... <a href="Matt_28.html">28</a> </div><hr>
<h1>Matt 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পরের বিচার করার বিষয়ে শিক্ষা</h2><span class="vn">1</span> <span class="br-p"><br><br></span>তোমরা বিচার করো না, যেন তোমাদেরও বিচার করা না হয়।</div>
<div class="v" id="v2"><span class="vn">2</span> কেননা তোমরা যেভাবে বিচার কর, সেই একইভাবে তোমাদেরও বিচার করা হবে। তোমরা যেভাবে মেপে দাও, সেই একই-ভাবে তোমাদের জন্য মাপা হবে।</div>
<div class="v" id="v3"><span class="vn">3</span> আর তোমার ভাইয়ের চোখে যে কুটা আছে, তা-ই কেন দেখছো, কিন্তু তোমার নিজের চোখে যে কড়িকাঠ আছে, তা কেন ভেবে দেখছো না?</div>
<div class="v" id="v4"><span class="vn">4</span> অথবা তুমি কেমন করে আপন ভাইকে বলবে, এসো, আমি তোমার চোখ থেকে কুটাটি বের করে দিই? আর দেখ, তোমার নিজের চোখে কড়িকাঠ রয়েছে!</div>
<div class="v" id="v5"><span class="vn">5</span> হে ভণ্ড, আগে নিজের চোখ থেকে কড়ি-কাঠ বের করে ফেল, আর তখন তোমার ভাইয়ের চোখ থেকে কুটাটি বের করার জন্য সপষ্ট দেখতে পাবে।</div>
<div class="v" id="v6"><span class="vn">6</span> <span class="br-p"><br><br></span>পবিত্র বস্তু কুকুরদেরকে দিও না এবং তোমাদের মুক্তা শূকরের সম্মুখে ফেলো না; পাছে তারা পা দিয়ে তা দলায় এবং ফিরে তোমাদেরকে আক্রমণ করে।</div>
<div class="v" id="v7"><h2>যাচ্ঞা কর, খোঁজ কর, আঘাত কর</h2><span class="vn">7</span> <span class="br-p"><br><br></span>যাচ্ঞা কর, তোমাদেরকে দেওয়া যাবে; খোঁজ কর, পাবে; দ্বারে আঘাত কর, তোমাদের জন্য খুলে দেওয়া যাবে।</div>
<div class="v" id="v8"><span class="vn">8</span> কেননা যে কেউ যাচ্ঞা করে, সে গ্রহণ করে এবং যে খোঁজ করে, সে পায়। আর যে আঘাত করে, তার জন্য খুলে দেওয়া যাবে।</div>
<div class="v" id="v9"><span class="vn">9</span> তোমাদের মধ্যে এমন লোক কে যে, তার পুত্র রুটি চাইলে তাকে পাথর দেবে,</div>
<div class="v" id="v10"><span class="vn">10</span> কিংবা মাছ চাইলে তাকে সাপ দেবে?</div>
<div class="v" id="v11"><span class="vn">11</span> অতএব তোমরা মন্দ হয়েও যদি তোমাদের সন্তানদেরকে উত্তম উত্তম দ্রব্য দান করতে জান, তবে এটা কত বেশি নিশ্চয় যে, তোমাদের বেহেশতী পিতা, যারা তাঁর কাছে যাচ্ঞা করে, তাদেরকে উত্তম উত্তম দ্রব্য দান করবেন।</div>
<div class="v" id="v12"><h2>উপযুক্ত পথ</h2><span class="vn">12</span> <span class="br-p"><br><br></span>অতএব সমস্ত বিষয়ে তোমরা যা যা ইচ্ছা কর যে, লোকে তোমাদের প্রতি করে, তোমরাও তাদের প্রতি সেরকম করো; কেননা এ-ই শরীয়তের ও নবীদের কিতাবের সার।</div>
<div class="v" id="v13"><h2>সরু ও চওড়া দরজা</h2><span class="vn">13</span> <span class="br-p"><br><br></span>সঙ্কীর্ণ দ্বার দিয়ে প্রবেশ কর; কেননা সর্বনাশে যাবার দ্বার প্রশস্ত ও পথ পরিসর এবং অনেকেই তা দিয়ে প্রবেশ করে;</div>
<div class="v" id="v14"><span class="vn">14</span> কেননা জীবনে যাবার দ্বার সঙ্কীর্ণ ও পথ দুর্গম এবং অল্প লোকেই তা পায়।</div>
<div class="v" id="v15"><h2>গাছ ও তার ফল</h2><span class="vn">15</span> <span class="br-p"><br><br></span>ভণ্ড নবীদের থেকে সাবধান; তারা মেষের বেশে তোমাদের কাছে আসে, কিন্তু অন্তরে গ্রাসকারী নেকড়ে বাঘ।</div>
<div class="v" id="v16"><span class="vn">16</span> তোমরা তাদের ফল দ্বারাই তাদেরকে চিনতে পারবে। লোকে কি কাঁটা গাছ থেকে আঙ্গুর ফল, কিংবা শিয়ালকাঁটা থেকে ডুমুর ফল সংগ্রহ করে?</div>
<div class="v" id="v17"><span class="vn">17</span> সেই ভাবে প্রত্যেক ভাল গাছে ভাল ফল ধরে, কিন্তু মন্দ গাছে মন্দ ফল ধরে।</div>
<div class="v" id="v18"><span class="vn">18</span> ভাল গাছে মন্দ ফল ধরতে পারে না এবং মন্দ গাছে ভাল ফল ধরতে পারে না।</div>
<div class="v" id="v19"><span class="vn">19</span> যে কোন গাছে ভাল ফল ধরে না, তা কেটে আগুনে ফেলে দেওয়া হয়।</div>
<div class="v" id="v20"><span class="vn">20</span> অতএব তোমরা ওদের ফল দ্বারাই ওদেরকে চিনতে পারবে।</div>
<div class="v" id="v21"><h2>আত্ম প্রবঞ্চনার বিষয়ে</h2><span class="vn">21</span> <span class="br-p"><br><br></span>যারা আমাকে হে প্রভু, হে প্রভু বলে, তারা সকলেই যে বেহেশতী-রাজ্যে প্রবেশ করতে পারবে এমন নয়, কিন্তু যে ব্যক্তি আমার বেহেশতী পিতার ইচ্ছা পালন করে, সেই পারবে।</div>
<div class="v" id="v22"><span class="vn">22</span> সেদিন অনেকে আমাকে বলবে, হে প্রভু, হে প্রভু, আপনার নামেই আমরা কি ভবিষ্যদ্বাণী বলি নি? আপনার নামেই কি বদ-রূহ্‌ ছাড়াই নি? আপনার নামেই কি অনেক কুদরতি-কাজ করি নি?</div>
<div class="v" id="v23"><span class="vn">23</span> তখন আমি তাদেরকে স্পষ্টই বলবো, আমি কখনও তোমাদেরকে চিনি না; হে দুর্বৃত্তরা, আমার কাছ থেকে দূর হও।</div>
<div class="v" id="v24"><h2>যারা শুনে ও পালন করে</h2><span class="vn">24</span> <span class="br-p"><br><br></span>অতএব যে কেউ আমার এসব কালাম শুনে পালন করে, তাকে এমন এক জন বুদ্ধিমান লোকের মত বলতে হবে, যে পাথরের উপরে তার বাড়ি নির্মাণ করলো।</div>
<div class="v" id="v25"><span class="vn">25</span> পরে বৃষ্টি নামলো, বন্যা আসল, বায়ু বইলো এবং সেই বাড়িতে লাগল, তবুও তা পড়লো না, কারণ পাথরের উপরে তার ভিত্তিমূল স্থাপিত হয়েছিল।</div>
<div class="v" id="v26"><span class="vn">26</span> আর যে কেউ আমার এসব কালাম শুনে পালন না করে, তাকে এমন এক জন নির্বোধ লোকের মত বলতে হবে, যে বালুকণার উপরে তার বাড়ি নির্মাণ করলো।</div>
<div class="v" id="v27"><span class="vn">27</span> পরে বৃষ্টি নামলো, বন্যা আসল, বায়ু বইলো এবং সেই বাড়িতে আঘাত করলো; তাতে তা পড়ে গেল ও তার পতন ঘোরতর হল।</div>
<div class="v" id="v28"><span class="vn">28</span> <span class="br-p"><br><br></span>ঈসা যখন এসব কথা বলা শেষ করলেন তখন লোকেরা তাঁর উপদেশে চমৎকার জ্ঞান করলো;</div>
<div class="v" id="v29"><span class="vn">29</span> কারণ তিনি ক্ষমতাপন্ন ব্যক্তির মত তাদেরকে উপদেশ দিতেন, তাদের আলেমদের মত নয়।</div>
</div>
<!-- PARSED ABOVE; EDITING MAY BREAK PARSER -->
</body></html>