<html><head>
<meta http-equiv="Content-Type" content="text/html;charset=utf-8" />
<title>Phil 1 &ndash; ফিলিপীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Phil', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>ফিলিপীয়</b> &ndash; <b>1</b> <a href="Phil_2.html">2</a> <a href="Phil_3.html">3</a> <a href="Phil_4.html">4</a> </div><hr>
<h1>Phil 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>পৌল ও তীমথি, মসীহ্‌ ঈসার গোলাম— মসীহ্‌ ঈসাতে স্থিত যত পবিত্র লোক ফিলিপীতে আছেন, তাঁদের এবং বিশপদের ও পরিচারকদের সমীপে।</div>
<div class="v" id="v2"><span class="vn">2</span> আমাদের পিতা আল্লাহ্‌ ও প্রভু ঈসা মসীহ্‌ থেকে রহমত ও শান্তি তোমাদের প্রতি বর্ষিত হোক।</div>
<div class="v" id="v3"><h2>ফিলিপীয়দের জন্য মুনাজাত</h2><span class="vn">3</span> <span class="br-p"><br><br></span>তোমাদের কথা স্মরণ হলেই আমি আমার আল্লাহ্‌কে শুকরিয়া জানাই,</div>
<div class="v" id="v4"><span class="vn">4</span> সব সময় আমার সমস্ত মুনাজাতে তোমাদের সকলের জন্য আনন্দ সহকারে মুনাজাত করে থাকি,</div>
<div class="v" id="v5"><span class="vn">5</span> কারণ প্রথম দিন থেকে আজ পর্যন্ত ইঞ্জিলের পক্ষে তোমরা সহভাগী আছ।</div>
<div class="v" id="v6"><span class="vn">6</span> আর এতে আমার দৃঢ় ভরসা আছে যে, তোমাদের অন্তরে যিনি উত্তম কাজ আরম্ভ করেছেন, তিনি ঈসা মসীহের দিন পর্যন্ত তা সুসম্পন্ন করবেন।</div>
<div class="v" id="v7"><span class="vn">7</span> আর তোমাদের সকলের বিষয়ে আমার এই মনোভাব রাখা ন্যায় সঙ্গত, কেননা তোমরা আমার হৃদয়ের মধ্যে স্থান পেয়েছ; কারাগারে আমার বন্দী থাকা সম্বন্ধে এবং ইঞ্জিলের পক্ষ সমর্থন ও নিশ্চিতকরণ সম্বন্ধে— এই দুই বিষয়েই তোমরা সকলে আমার সঙ্গে রহমতের সহভাগী হয়েছ।</div>
<div class="v" id="v8"><span class="vn">8</span> কারণ আল্লাহ্‌ আমার সাক্ষী যে, মসীহ্‌ ঈসার স্নেহে আমি তোমাদের সকলের জন্য কেমন আকাঙক্ষী।</div>
<div class="v" id="v9"><span class="vn">9</span> আর আমি মুনাজাত করি তোমাদের মহব্বত যেন তত্ত্বজ্ঞানে ও গভীর অন্তর্দৃষ্টিতে উত্তরোত্তর উপচে পড়ে;</div>
<div class="v" id="v10"><span class="vn">10</span> এভাবে তোমরা যেন যা যা উত্তম তা বেছে নিতে পার এবং মসীহের আসার দিন পর্যন্ত যেন তোমরা খাঁটি ও নিখুঁত থাকতে পার,</div>
<div class="v" id="v11"><span class="vn">11</span> যেন ধার্মিকতার সেই ফলে পূর্ণ হও, যা ঈসা মসীহের মধ্য দিয়ে পাওয়া যায়, এভাবে যেন আল্লাহ্‌র গৌরব ও প্রশংসা হয়।</div>
<div class="v" id="v12"><h2>জীবন মসীহ্‌ এবং মরণ লাভ</h2><span class="vn">12</span> <span class="br-p"><br><br></span>হে ভাইয়েরা, আমার ইচ্ছা এই যেন তোমরা জানতে পার যে, আমার সম্বন্ধে যা যা ঘটেছে তা দ্বারা প্রকৃতপক্ষে ইঞ্জিল তবলিগের কাজ সম্প্রসারিত হয়েছে;</div>
<div class="v" id="v13"><span class="vn">13</span> বিশেষত বাদশাহ্‌র সমস্ত রক্ষীদল এবং অন্যান্য সকলে জানতে পেরেছে যে, মসীহের জন্যই আমি বন্দী অবস্থায় আছি;</div>
<div class="v" id="v14"><span class="vn">14</span> এবং প্রভুতে স্থিত অধিকাংশ ভাই আমার এই বন্দী অবস্থার কারণে দৃঢ়প্রত্যয়ী হয়ে নির্ভয়ে আল্লাহ্‌র কালাম তবলিগ করতে বেশি সাহসী হয়েছে।</div>
<div class="v" id="v15"><span class="vn">15</span> <span class="br-p"><br><br></span>অবশ্য এদের মধ্যে কেউ কেউ, এমন কি, হিংসা ও ঝগড়া-বিবাদ বশতঃ, আর কেউ কেউ সৎ মনোভাব নিয়ে মসীহ্‌কে তবলিগ করছে।</div>
<div class="v" id="v16"><span class="vn">16</span> এরা মহব্বতে সঙ্গেই মসীহ্‌কে তবলিগ করছে, কারণ জানে যে, আমি ইঞ্জিলের পক্ষ সমর্থন করতে নিযুক্ত রয়েছি।</div>
<div class="v" id="v17"><span class="vn">17</span> কিন্তু অন্যেরা স্বার্থপর উচ্চাকাঙ্খা বশতঃ মসীহ্‌কে তবলিগ করছে, আন্তরিকভাবে নয়, তারা মনে করছে বন্দীদশায় তারা আমাকে আরও কষ্ট দিতে পারবে।</div>
<div class="v" id="v18"><span class="vn">18</span> কিন্তু তাতে কি? কপটতা বা সত্যভাবে, যে কোন ভাবে হোক, আসল কথা হল মসীহ্‌ তবলিগকৃত হচ্ছেন; আর এতেই আমি আনন্দ করছি, হ্যাঁ, পরেও আনন্দ করবো।</div>
<div class="v" id="v19"><span class="vn">19</span> <span class="br-p"><br><br></span>কেননা আমি জানি, তোমাদের মুনাজাত এবং ঈসা মসীহের রূহের সহায়তায় তা আমার মুক্তির সপক্ষ হবে।</div>
<div class="v" id="v20"><span class="vn">20</span> হ্যাঁ, আমার ঐকান্তিক আকাঙ্খা ও প্রত্যাশা এই যে, আমি কোনভাবে লজ্জিত হব না, বরং সমপূর্ণ সাহস সহকারে যেমন আগে তেমনি এখনও আমার জীবন দ্বারা হোক, বা মৃত্যু দ্বারা হোক, মসীহ্‌ আমার দেহে মহিমান্বিত হবেন।</div>
<div class="v" id="v21"><span class="vn">21</span> কেননা আমার পক্ষে জীবন মসীহ্‌ এবং মরণ লাভ।</div>
<div class="v" id="v22"><span class="vn">22</span> কিন্তু এই দেহে থাকতে যে জীবন, তাতে যদি আমার ফলবান কাজের সুযোগ হয়, তবে কোন্‌টি মনোনীত করবো তা বলতে পারি না।</div>
<div class="v" id="v23"><span class="vn">23</span> অথচ আমি দুইয়ের মধ্যেই সঙ্কুচিত হচ্ছি; আমার বাসনা এই যে, প্রস্থান করে মসীহের সঙ্গে থাকি, কেননা তা বহুগুণে বেশি শ্রেয়;</div>
<div class="v" id="v24"><span class="vn">24</span> কিন্তু এই দেহে জীবিত থাকা তোমাদের জন্য আরও বেশি প্রয়োজনীয়।</div>
<div class="v" id="v25"><span class="vn">25</span> আর আমি নিশ্চিত-ভাবে এই বিষয় জানি যে, আমি বেঁচে থাকব, এমন কি, ঈমানে তোমাদের বৃদ্ধি ও আনন্দের জন্য তোমাদের সকলের কাছে থাকব,</div>
<div class="v" id="v26"><span class="vn">26</span> যেন তোমাদের কাছে আমার ফিরে আসবার মধ্য দিয়ে মসীহ্‌ ঈসাতে তোমাদের যে গর্ব তা আমার মধ্যে উপচে পড়ে।</div>
<div class="v" id="v27"><span class="vn">27</span> <span class="br-p"><br><br></span>কেবল, মসীহের ইঞ্জিলের যোগ্যরূপে তাঁর লোকদের মত জীবন-যাপন কর; আমি এসে তোমাদের দেখি বা অনুপস্থিত থাকি, আমি যেন তোমাদের বিষয়ে শুনতে পাই যে, তোমরা এক রূহে স্থির আছ, এক প্রাণে ইঞ্জিলের ঈমানের পক্ষে মল্লযুদ্ধ করছো;</div>
<div class="v" id="v28"><span class="vn">28</span> এবং কোন বিষয়েই বিপক্ষদের ভয় পাচ্ছো না। এটা ওদের জন্য বিনাশের, কিন্তু তোমাদের জন্য নাজাতের প্রমাণ, আর এটি আল্লাহ্‌র দেওয়া।</div>
<div class="v" id="v29"><span class="vn">29</span> যেহেতু তোমাদের মসীহের খাতিরে এই রহমত দান করা হয়েছে যেন কেবল তাঁর উপর ঈমান আনতে পার তা নয়, কিন্তু তাঁর জন্য দুঃখভোগও করতে পার;</div>
<div class="v" id="v30"><span class="vn">30</span> কারণ আমার মধ্যে যেরকম দেখেছ এবং এখনও আমার মধ্যে হচ্ছে বলে শুনতে পাচ্ছ তোমরাও সেই একই রকম কষ্টের মধ্য দিয়ে যাচ্ছ।</div>
</div>
<!-- PARSED ABOVE; EDITING MAY BREAK PARSER -->
</body></html>