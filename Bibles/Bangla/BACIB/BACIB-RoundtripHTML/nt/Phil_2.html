<html><head>
<meta http-equiv="Content-Type" content="text/html;charset=utf-8" />
<title>Phil 2 &ndash; ফিলিপীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Phil', 2);">
<div id="navbar"><a href="../index.html">কিতাবুল মোকাদ্দস</a> &ndash; <b>ফিলিপীয়</b> &ndash; <a href="Phil_1.html">1</a> <b>2</b> <a href="Phil_3.html">3</a> <a href="Phil_4.html">4</a> </div><hr>
<h1>Phil 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈসা মসীহ্‌ ত্যাগস্বীকারের চূড়ান্ত আদর্শ</h2><span class="vn">1</span> <span class="br-p"><br><br></span>অতএব মসীহে যদি কোন উৎসাহ, মহব্বতের কোন সান্ত্বনা, রূহের কোন সহভাগিতা, কোন স্নেহ ও করুণা থাকে,</div>
<div class="v" id="v2"><span class="vn">2</span> তবে তোমরা আমার আনন্দ পূর্ণ কর— একই বিষয় ভাব, এক মহব্বতে মহব্বত কর, এক প্রাণ ও এক ভাববিশিষ্ট হও।</div>
<div class="v" id="v3"><span class="vn">3</span> স্বার্থপর উচ্চাকাঙ্খা কিংবা অহংকারের বশে কিছুই করো না, বরং নম্রভাবে প্রত্যেকে নিজের চেয়ে অন্যকে শ্রেষ্ঠ জ্ঞান কর;</div>
<div class="v" id="v4"><span class="vn">4</span> এবং প্রত্যেক জন নিজের স্বার্থের দিকে নয় কিন্তু পরের স্বার্থের দিকে লক্ষ্য রাখ।</div>
<div class="v" id="v5"><span class="vn">5</span> মসীহ্‌ ঈসার মধ্যে যে মনোভাব ছিল তা তোমাদের মধ্যেও থাকুক।</div>
<div class="v" id="v6"><span class="vn">6</span> <span class="br-p"><br><br></span>যিনি আল্লাহ্‌র স্বরূপবিশিষ্ট থাকলেও, <span class="br-p"><br><br></span>আল্লাহ্‌র সঙ্গে সমান থাকা ধরে নেবার বিষয় জ্ঞান করলেন না,</div>
<div class="v" id="v7"><span class="vn">7</span> <span class="br-p"><br><br></span>কিন্তু নিজেকে শূন্য করলেন, <span class="br-p"><br><br></span>গোলামের রূপ ধারণ করলেন, <span class="br-p"><br><br></span>মানুষের সাদৃশ্যে জন্মগ্রহণ করলেন, <span class="br-p"><br><br></span>আকার প্রকারে মানুষ হলেন,</div>
<div class="v" id="v8"><span class="vn">8</span> <span class="br-p"><br><br></span>তিনি নিজেকে অবনত করলেন, <span class="br-p"><br><br></span>মৃত্যু পর্যন্ত, এমন কি, ক্রুশীয় মৃত্যু পর্যন্ত বাধ্য হলেন।</div>
<div class="v" id="v9"><span class="vn">9</span> <span class="br-p"><br><br></span>এই কারণে আল্লাহ্‌ তাঁকে সবচেয়ে উঁচু পদ দান করলেন <span class="br-p"><br><br></span>এবং তাঁকে সেই নাম দান করলেন <span class="br-p"><br><br></span>যা সমুদয় নামের চেয়ে শ্রেষ্ঠ;</div>
<div class="v" id="v10"><span class="vn">10</span> <span class="br-p"><br><br></span>যেন বেহেশতে, দুনিয়ায় ও পাতালে, <span class="br-p"><br><br></span>প্রত্যেকেই ঈসার নামে হাঁটু পাতে,</div>
<div class="v" id="v11"><span class="vn">11</span> <span class="br-p"><br><br></span>এবং সমস্ত জিহ্বা যেন স্বীকার করে যে, ঈসা মসীহ্‌ই প্রভু, <span class="br-p"><br><br></span>এভাবে পিতা আল্লাহ্‌ যেন মহিমান্বিত হন।</div>
<div class="v" id="v12"><h2>ঈমানদাররা উজ্জ্বল আলোর মত</h2><span class="vn">12</span> <span class="br-p"><br><br></span>অতএব, হে আমার প্রিয়তমেরা, তোমরা সব সময় যেমন বাধ্য হয়ে এসেছ তেমনি কেবল আমার উপস্থিতির সময়ে নয় বরং এখন আরও বেশি করে আমার অনুপস্থিতির সময়েও, সভয়ে ও সকমেপ নিজ নিজ নাজাতের অনুশীলন কর।</div>
<div class="v" id="v13"><span class="vn">13</span> কারণ আল্লাহ্‌ তাঁর মঙ্গলময় সঙ্কল্প অনুযায়ী তোমাদের অন্তরে ইচ্ছা ও কাজ উভয়ের সাধনকারী।</div>
<div class="v" id="v14"><span class="vn">14</span> <span class="br-p"><br><br></span>তোমরা বচসা ও তর্ক না করে সমস্ত কাজ কর,</div>
<div class="v" id="v15"><span class="vn">15</span> যেন তোমরা অনিন্দনীয় ও নির্দোষ হও, এই কালের সেই কুটিল ও বিপথগামী লোকদের মধ্যে আল্লাহ্‌র নিষ্কলঙ্ক সন্তান হও, যাদের মধ্যে তোমরা দুনিয়াতে তারাগুলোর মত উজ্জ্বল হয়ে আছ।</div>
<div class="v" id="v16"><span class="vn">16</span> সেই লোকদের সম্মুখে তোমরা জীবনের কালাম ধরে রাখ; এতে মসীহের দিনে আমি এই বলে গর্ব করতে পারব যে, আমি বৃথা দৌড়াই নি, বৃথা পরিশ্রমও করি নি।</div>
<div class="v" id="v17"><span class="vn">17</span> কিন্তু তোমাদের ঈমানের কোরবানী ও সেবাকর্মের উপর যদি আমার রক্ত পেয় কোরবানী হিসেবে সেচন করা হয় তবুও আনন্দ করছি, আর তোমাদের সকলের সঙ্গে আনন্দ করছি।</div>
<div class="v" id="v18"><span class="vn">18</span> সেই ভাবে তোমরাও আনন্দ কর, আর আমার সঙ্গে আনন্দ কর।</div>
<div class="v" id="v19"><h2>হযরত তীমথি ও ইপাফ্রদীতের বিষয়</h2><span class="vn">19</span> <span class="br-p"><br><br></span>আমি ঈসা মসীহে প্রত্যাশা করছি যে, তীমথিকে শীঘ্রই তোমাদের কাছে পাঠাব যেন তোমাদের অবস্থা জেনে আমারও প্রাণ জুড়ায়।</div>
<div class="v" id="v20"><span class="vn">20</span> কারণ আমার কাছে এমন আর কেউ নেই যে, তীমথির মত করে প্রকৃত-ভাবে তোমাদের বিষয় চিন্তা করে।</div>
<div class="v" id="v21"><span class="vn">21</span> কেননা অন্য সকলে ঈসা মসীহের বিষয় নয় কিন্তু নিজ নিজ বিষয় চেষ্টা করে।</div>
<div class="v" id="v22"><span class="vn">22</span> কিন্তু তোমরা তীমথির পক্ষে এই প্রমাণ পেয়েছ যে, পিতার সঙ্গে সন্তান যেমন, আমার সঙ্গে ইনি তেমনি ইঞ্জিলের জন্য গোলামীর কাজ করেছেন।</div>
<div class="v" id="v23"><span class="vn">23</span> অতএব আশা করি, আমার প্রতি কি ঘটে তা দেখতে পাওয়া মাত্রই তাঁকে তোমাদের কাছে পাঠিয়ে দেব।</div>
<div class="v" id="v24"><span class="vn">24</span> আর প্রভুতে আমার দৃঢ় প্রত্যয় এই যে, আমি নিজেও শীঘ্রই উপস্থিত হবো।</div>
<div class="v" id="v25"><span class="vn">25</span> <span class="br-p"><br><br></span>আমার ভাই, সহকর্মী ও সহসেনা ইপাফ্রদীত, যাকে তোমারা আমার সেবাকারী হিসেবে ও আমার প্রয়োজন মিটাবার জন্য পাঠিয়ে দিয়েছিলে, তাকে তোমাদের কাছে পাঠিয়ে দেওয়া আমি দরকার মনে করলাম।</div>
<div class="v" id="v26"><span class="vn">26</span> কেননা তিনি তোমাদের সকলকে দেখবার জন্য আকাঙক্ষী ছিলেন এবং তোমরা তাঁর অসুস্থতার সংবাদ শুনেছ বলে তিনি ব্যাকুল হয়েছিলেন।</div>
<div class="v" id="v27"><span class="vn">27</span> আর বাস্তবিক তিনি অসুস্থতায় মরণাপন্ন অবস্থায় পরেছিলেন; কিন্তু আল্লাহ্‌ তাঁর প্রতি করুণা করেছেন, আর কেবল তাঁর প্রতি নয়, আমার প্রতিও রহম করেছেন যেন দুঃখের উপর দুঃখ আমার না হয়।</div>
<div class="v" id="v28"><span class="vn">28</span> এজন্য আমি খুব আগ্রহের সঙ্গেই তাঁকে পাঠালাম, যেন তোমরা তাঁকে দেখে পুনর্বার আনন্দ কর, আমারও দুঃখের লাঘব হয়।</div>
<div class="v" id="v29"><span class="vn">29</span> অতএব তোমরা তাঁকে প্রভুতে সম্পূর্ণ আনন্দ সহকারে গ্রহণ করো এবং এই রকম লোকদের সমাদর করো;</div>
<div class="v" id="v30"><span class="vn">30</span> কেননা মসীহের সেবাকর্মের জন্য তিনি মৃত্যুর মুখোমুখি হয়েছিলেন, আমার জন্য যে কাজ করা তোমাদের পক্ষে সম্ভব ছিল না তখন তিনি নিজের প্রাণের ঝুঁকি নিয়ে সেই সেবার কাজ করেছিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>