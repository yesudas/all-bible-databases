<html><head>
<meta http-equiv="Content-Type" content="text/html;charset=utf-8" />
<title>অষ্টাদশ খণ্ড : ফিলীমন &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Phlm', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>অষ্টাদশ খণ্ড : ফিলীমন</b></div><hr>
<h1>Phlm</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শুভেচ্ছা</h2><span class="vn">1</span> <span class="br-p"><br><br></span>পৌল, মসীহ্‌ ঈসার বন্দী এবং ভাই তীমথি— আমাদের মহব্বতের পাত্র ও সহকর্মী ফিলীমন,</div>
<div class="v" id="v2"><span class="vn">2</span> বোন আপ্পিয়া ও আমাদের সহসেনা আর্খিপ্প এবং তোমার গৃহস্থিত মণ্ডলী সমীপে।</div>
<div class="v" id="v3"><span class="vn">3</span> আমাদের পিতা আল্লাহ্‌ ও ঈসা মসীহের কাছ থেকে তোমাদের উপরে রহমত ও শান্তি বর্ষিত হোক।</div>
<div class="v" id="v4"><h2>ফিলীমনের মহব্বত ও ঈমান</h2><span class="vn">4</span> <span class="br-p"><br><br></span>আমি আমার মুনাজাতের সময় তোমার নাম উল্লেখ করে সব সময় আমার আল্লাহ্‌র শুকরিয়া করে থাকি,</div>
<div class="v" id="v5"><span class="vn">5</span> কেননা সমস্ত পবিত্র লোকের প্রতি তোমার যে মহব্বত আছে ও প্রভু ঈসার প্রতি তোমার যে ঈমান আছে, সে কথা আমি শুনতে পাচ্ছি।</div>
<div class="v" id="v6"><span class="vn">6</span> আমি মুনাজাত করছি যে, আমাদের মধ্যে বিদ্যমান সমস্ত উত্তম বিষয়ের জ্ঞান ধারণ করে তোমার ঈমানের সহভাগিতা যেন মসীহের জন্য কার্যকরী হয়।</div>
<div class="v" id="v7"><span class="vn">7</span> হে আমার ভাই, তোমার মহব্বত থেকে আমি অনেক আনন্দ ও উৎসাহ পেয়েছি, কারণ তোমার দ্বারা পবিত্রগণের প্রাণ জুড়িয়েছে।</div>
<div class="v" id="v8"><h2>ওনীষিমের জন্য নিবেদন</h2><span class="vn">8</span> <span class="br-p"><br><br></span>অতএব, তোমার যা করণীয় সেই বিষয়ে তোমাকে হুকুম দিতে যদিও মসীহে আমার সমপূর্ণ সাহস আছে,</div>
<div class="v" id="v9"><span class="vn">9</span> তবুও আমি মহব্বতের দরুন বরং ফরিয়াদ করছি— আমি পৌল, এক জন বৃদ্ধ ব্যক্তি এবং এখন মসীহ্‌ ঈসার জন্য এক জন বন্দী—</div>
<div class="v" id="v10"><span class="vn">10</span> আমি নিজের সন্তানের বিষয়ে, কারাগারে বন্দী অবস্থায় যাকে জন্ম দিয়েছি, সেই ওনীষিমের বিষয়ে তোমাকে ফরিয়াদ করছি।</div>
<div class="v" id="v11"><span class="vn">11</span> সে আগে তোমার অনুপযোগী ছিল কিন্তু এখন তোমার ও আমার, উভয়ের উপযোগী।</div>
<div class="v" id="v12"><span class="vn">12</span> তাকেই আমি তোমার কাছে ফিরে পাঠালাম, অর্থাৎ আমার নিজের প্রাণতুল্য ব্যক্তিকে পাঠালাম।</div>
<div class="v" id="v13"><span class="vn">13</span> আমি তাকে আমার কাছে রাখতে চেয়েছিলাম যেন ইঞ্জিল তবলিগের জন্য আমার বন্দী অবস্থায় সে তোমার পরিবর্তে আমার পরিচর্যা করে।</div>
<div class="v" id="v14"><span class="vn">14</span> কিন্তু তোমার সম্মতি ছাড়া কিছু করতে চাইলাম না, যেন তোমার সৎকাজ বাধ্যবাধকতার নয় বরং স্ব-ইচ্ছার ফল হয়।</div>
<div class="v" id="v15"><span class="vn">15</span> কারণ হয়তো সে এই জন্যই অল্প সময়ের জন্য পৃথক হয়েছিল যেন তুমি অনন্তকালের জন্য তাকে পেতে পার।</div>
<div class="v" id="v16"><span class="vn">16</span> কিন্তু তুমি তাকে পুনরায় গোলামের মত নয় বরং গোলামের চেয়ে বেশি কিছু, প্রিয় ভাইয়ের মত পাবে; বিশেষভাবে সে আমার প্রিয় এবং দৈহিক সমর্পকে ও প্রভুতে, উভয়ের সম্বন্ধে তোমার কত বেশি প্রিয়!</div>
<div class="v" id="v17"><span class="vn">17</span> <span class="br-p"><br><br></span>অতএব যদি তুমি আমাকে তোমার সহভাগী বলে জান তবে আমাকে যেভাবে গ্রহণ করতে তাকেও ঠিক সেভাবে গ্রহণ করো।</div>
<div class="v" id="v18"><span class="vn">18</span> আর যদি সে তোমার প্রতি কোন অন্যায় করে থাকে কিংবা তোমার কাছে কোন বিষয়ে ঋণী থাকে তবে তা আমার বলে গণ্য কর;</div>
<div class="v" id="v19"><span class="vn">19</span> আমি পৌল নিজের হাতে এই কথা লিখলাম; আমিই তা পরিশোধ করবো— তুমি যে নিজের বিষয়ে আমার কাছে ঋণে আবদ্ধ তোমাকে সেই কথা বলতে চাই না।</div>
<div class="v" id="v20"><span class="vn">20</span> হ্যাঁ, ভাই, প্রভুতে তোমার কাছ থেকে আমার লাভ হোক; তুমি মসীহে আমার প্রাণ জুড়াও।</div>
<div class="v" id="v21"><span class="vn">21</span> <span class="br-p"><br><br></span>তোমার বাধ্যতায় আমার দৃঢ় বিশ্বাস আছে বলে তোমাকে লিখলাম। আমি যা বলেছি, আমি জানি যে, তুমি তার চেয়েও বেশি করবে।</div>
<div class="v" id="v22"><span class="vn">22</span> <span class="br-p"><br><br></span>আর একটা কথা বলছি— আমার জন্য বাসাও প্রস্তুত করে রেখো, কেননা আশা রাখি যে, তোমাদের মুনাজাতের ফলে আমাকে তোমাদের কাছে ফিরিয়ে দেওয়া হবে।</div>
<div class="v" id="v23"><h2>শেষ কথা ও দোয়া</h2><span class="vn">23</span> <span class="br-p"><br><br></span>মসীহ্‌ ঈসাতে আমার সহবন্দী ইপাফ্রা তোমাকে সালাম জানাচ্ছেন,</div>
<div class="v" id="v24"><span class="vn">24</span> মার্ক, আরিষ্টার্খ, দীমা ও লূক, আমার এই সহকর্মীরাও তোমাকে সালাম জানাচ্ছেন।</div>
<div class="v" id="v25"><span class="vn">25</span> <span class="br-p"><br><br></span>ঈসা মসীহের রহমত তোমাদের রূহের সহবর্তী হোক। আমিন।</div>
</div>
<!-- PARSED ABOVE; EDITING MAY BREAK PARSER -->
</body></html>