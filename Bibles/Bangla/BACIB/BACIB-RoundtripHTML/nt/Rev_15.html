<html><head>
<meta http-equiv="Content-Type" content="text/html;charset=utf-8" />
<title>Rev 15 &ndash; সপ্তবিংশ খণ্ড : প্রকাশিত কালাম &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 15);">
<div id="navbar"><a href="../index.html">কিতাবুল মোকাদ্দস</a> &ndash; <b>সপ্তবিংশ খণ্ড : প্রকাশিত কালাম</b> &ndash; <a href="Rev_1.html">1</a> ... <a href="Rev_13.html">13</a> <a href="Rev_14.html">14</a> <b>15</b> <a href="Rev_16.html">16</a> <a href="Rev_17.html">17</a> ... <a href="Rev_22.html">22</a> </div><hr>
<h1>Rev 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সাতটি অন্তিম আঘাত</h2><span class="vn">1</span> <span class="br-p"><br><br></span>পরে আমি বেহেশতে আর একটি চিহ্ন দেখলাম, তা মহৎ ও অদ্ভুত। আমি সাত জন ফেরেশতাকে সাতটি আঘাত নিয়ে আসতে দেখলাম; সেগুলো সবই শেষ আঘাত, কেননা সেগুলোর মধ্য দিয়ে আল্লাহ্‌র গজব সমাপ্ত হল।</div>
<div class="v" id="v2"><span class="vn">2</span> <span class="br-p"><br><br></span>আর আমি দেখলাম, যেন আগুন মিশানো কাচের সমুদ্র; এবং যারা সেই পশু ও তার মূর্তি ও তার নামের সংখ্যার উপরে বিজয়ী হয়েছে, তারা ঐ কাচের সমুদ্রের তীরে দাঁড়িয়ে আছে, তাদের হাতে আল্লাহ্‌র বীণা।</div>
<div class="v" id="v3"><span class="vn">3</span> আর তারা আল্লাহ্‌র গোলাম মূসার গজল ও মেষশাবকের গজল গায়, বলে, <span class="br-p"><br><br></span>“মহৎ ও আশ্চর্য তোমার কাজগুলো, <span class="br-p"><br><br></span>হে প্রভু আল্লাহ্‌, সর্বশক্তিমান; <span class="br-p"><br><br></span>ন্যায্য ও সত্য তোমার পথগুলো, <span class="br-p"><br><br></span>হে জাতিদের বাদশাহ্‌!</div>
<div class="v" id="v4"><span class="vn">4</span> <span class="br-p"><br><br></span>হে প্রভু, কে না ভয় পাবে? <span class="br-p"><br><br></span>এবং তোমার নামের গৌরব কে না করবে? <span class="br-p"><br><br></span>কেননা একমাত্র তুমিই পবিত্র, <span class="br-p"><br><br></span>কেননা সমস্ত জাতি এসে তোমার সম্মুখে এবাদত করবে, <span class="br-p"><br><br></span>কেননা তোমার ন্যায়বিচার প্রকাশিত হয়েছে।”</div>
<div class="v" id="v5"><span class="vn">5</span> <span class="br-p"><br><br></span>আর তারপর আমি দেখলাম, বেহেশতে শরীয়ত-তাঁবুর এবাদতখানাটি খুলে দেওয়া হল;</div>
<div class="v" id="v6"><span class="vn">6</span> তাতে ঐ সাতটি আঘাতের মালিক সাত জন ফেরেশতা এবাদতখানা থেকে বাইরে আসলেন, তাঁরা বিমল ও উজ্জ্বল মসীনার কাপড় পরা এবং তাঁদের বক্ষঃস্থলে সোনার পটুকা বাঁধা।</div>
<div class="v" id="v7"><span class="vn">7</span> পরে চার জন প্রাণীর মধ্যে এক জন প্রাণী ঐ সাত জন ফেরেশতাকে সাতটি সোনার বাটি দিলেন, সেগুলো যুগপর্যায়ের যুগে যুগে জীবন্ত আল্লাহ্‌র গজবে পরিপূর্ণ।</div>
<div class="v" id="v8"><span class="vn">8</span> তাতে আল্লাহ্‌র মহিমা ও তাঁর পরাক্রম থেকে উৎপন্ন ধোঁয়ায় এবাদতখানাটি পরিপূর্ণ হল; এবং ঐ সাত জন ফেরেশতার সাতটি আঘাত সমাপ্ত না হওয়া পর্যন্ত কেউ এবাদতখানায় প্রবেশ করতে পারল না।</div>
</div>
<!-- PARSED ABOVE; EDITING MAY BREAK PARSER -->
</body></html>