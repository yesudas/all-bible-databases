<html><head>
<meta http-equiv="Content-Type" content="text/html;charset=utf-8" />
<title>Rev 19 &ndash; সপ্তবিংশ খণ্ড : প্রকাশিত কালাম &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 19);">
<div id="navbar"><a href="../index.html">কিতাবুল মোকাদ্দস</a> &ndash; <b>সপ্তবিংশ খণ্ড : প্রকাশিত কালাম</b> &ndash; <a href="Rev_1.html">1</a> ... <a href="Rev_17.html">17</a> <a href="Rev_18.html">18</a> <b>19</b> <a href="Rev_20.html">20</a> <a href="Rev_21.html">21</a> <a href="Rev_22.html">22</a> </div><hr>
<h1>Rev 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাদশাহ্‌দের বাদশাহ্‌ ঈসা মসীহের বিজয়-যাত্রা</h2><span class="vn">1</span> <span class="br-p"><br><br></span>এই সকলের পরে আমি যেন বেহেশতে স্থিত বিশাল জনসমাগমের মহাধ্বনি শুনলাম, তারা বলছে— <span class="br-p"><br><br></span>হাল্লিলূয়া! <span class="br-p"><br><br></span>নাজাত ও মহিমা ও পরাক্রম আমাদের আল্লাহ্‌রই;</div>
<div class="v" id="v2"><span class="vn">2</span> <span class="br-p"><br><br></span>কেননা তাঁর বিচারাজ্ঞাগুলো সত্য ও ন্যায্য; <span class="br-p"><br><br></span>কারণ যে মহাবেশ্যা তার বেশ্যাক্রিয়া দ্বারা দুনিয়াকে ভ্রষ্ট করতো, <span class="br-p"><br><br></span>তিনি তার বিচার করেছেন, <span class="br-p"><br><br></span>তার হাত থেকে তাঁর গোলামদের <span class="br-p"><br><br></span>রক্তপাতের পরিশোধ নিয়েছেন।</div>
<div class="v" id="v3"><span class="vn">3</span> <span class="br-p"><br><br></span>পরে তারা দ্বিতীয়বার বললো, <span class="br-p"><br><br></span>হাল্লিলূয়া! <span class="br-p"><br><br></span>আর যুগপর্যায়ের যুগে যুগে সেই পতিতার ধোঁয়া উঠছে।</div>
<div class="v" id="v4"><span class="vn">4</span> <span class="br-p"><br><br></span>পরে সেই চব্বিশজন প্রাচীন ও চার প্রাণী ভূমিতে উবুড় হয়ে সিংহাসনে উপবিষ্ট আল্লাহ্‌র এবাদত করলেন, বললেন, <span class="br-p"><br><br></span>আমিন। হাল্লিলূয়া!</div>
<div class="v" id="v5"><span class="vn">5</span> <span class="br-p"><br><br></span>পরে সেই সিংহাসন থেকে এই বাণী বের হল, <span class="br-p"><br><br></span>হে আল্লাহ্‌র গোলামেরা, <span class="br-p"><br><br></span>তোমরা যারা তাঁকে ভয় কর, <span class="br-p"><br><br></span>তোমরা ক্ষুদ্র বা মহান সকলে আমাদের আল্লাহ্‌র <span class="br-p"><br><br></span>প্রশংসা-গজল কর।</div>
<div class="v" id="v6"><span class="vn">6</span> <span class="br-p"><br><br></span>পরে আমি বড় লোকারণ্যের কোলাহল ও অনেক পানির কল্লোল ও প্রবল মেঘ-গর্জনের মত এই বাণী শুনলাম, <span class="br-p"><br><br></span>হাল্লিলূয়া! <span class="br-p"><br><br></span>কেননা আমাদের আল্লাহ্‌ প্রভু, <span class="br-p"><br><br></span>যিনি সর্বশক্তিমান, তিনি রাজত্ব গ্রহণ করলেন।</div>
<div class="v" id="v7"><span class="vn">7</span> <span class="br-p"><br><br></span>এসো, আমরা আনন্দ ও উল্লাস করি <span class="br-p"><br><br></span>এবং তাঁকে গৌরব প্রদান করি, <span class="br-p"><br><br></span>কারণ মেষশাবকের বিয়ে উপস্থিত হল <span class="br-p"><br><br></span>এবং তাঁর ভার্যা নিজেকে প্রস্তুত করলো।</div>
<div class="v" id="v8"><span class="vn">8</span> <span class="br-p"><br><br></span>আর তাকে এই বর দেওয়া হল যে, <span class="br-p"><br><br></span>সে উজ্জ্বল ও পবিত্র মসীনার কাপড়ে নিজেকে সজ্জিত করে, <span class="br-p"><br><br></span>কারণ সেই মসীনার কাপড় পবিত্র লোকদের ধর্মময়তা।</div>
<div class="v" id="v9"><span class="vn">9</span> <span class="br-p"><br><br></span>পরে তিনি আমাকে বললেন, তুমি এই কথা লেখ, ধন্য তারা, যারা মেষশাবকের বিয়ের ভোজে দাওয়াত পেয়েছে। আবার তিনি আমাকে বললেন, এসব আল্লাহ্‌র সত্য কালাম।</div>
<div class="v" id="v10"><span class="vn">10</span> তখন আমি তাঁকে সেজ্‌দা করার জন্য তাঁর পায়ে পড়লাম। তাতে তিনি আমাকে বললেন, দেখো, এমন কাজ করো না; আমি তোমার সহগোলাম এবং তোমার যে ভাইয়েরা ঈসার সাক্ষ্য ধারণ করে, তাদেরও সহগোলাম; আল্লাহ্‌কেই সেজ্‌দা কর; কেননা ঈসার যে সাক্ষ্য, তা-ই ভবিষ্যদ্বাণীর রূহ্‌।</div>
<div class="v" id="v11"><h2>আল্লাহ্‌র কালাম নামে আখ্যাত</h2><span class="vn">11</span> <span class="br-p"><br><br></span>পরে আমি দেখলাম, বেহেশত খুলে গেল, আর দেখ, সাদা রংয়ের একটি ঘোড়া; যিনি তার উপরে বসে আছেন, তিনি বিশ্বাস্য ও সত্যময় নামে আখ্যাত এবং তিনি ধর্মশীলতায় বিচার ও যুদ্ধ করেন।</div>
<div class="v" id="v12"><span class="vn">12</span> তাঁর চোখ আগুনের শিখা এবং তাঁর মাথায় অনেক রাজমুকুট; এবং তাঁর একটি লেখা নাম আছে, যা তিনি ছাড়া অন্য কেউ জানে না।</div>
<div class="v" id="v13"><span class="vn">13</span> আর তিনি রক্তে ডুবানো কাপড় পরা; এবং “আল্লাহ্‌র কালাম”— এই নামে আখ্যাত।</div>
<div class="v" id="v14"><span class="vn">14</span> আর বেহেশতের সৈন্যরা তাঁর পিছনে পিছনে যায়, তারা সাদা রংয়ের ঘোড়ায় আরোহী এবং সাদা পবিত্র মসীনার কাপড় পরা।</div>
<div class="v" id="v15"><span class="vn">15</span> আর তাঁর মুখ থেকে একটি ধারালো তরবারি বের হয়, যেন তা দ্বারা তিনি জাতিদেরকে আঘাত করেন; আর তিনি লোহার দণ্ড দ্বারা তাদেরকে শাসন করবেন; এবং তিনি সর্বশক্তিমান আল্লাহ্‌র প্রচণ্ড গজবরূপ আঙ্গুরের কুণ্ড দলন করেন।</div>
<div class="v" id="v16"><span class="vn">16</span> আর তাঁর পরিচ্ছদে ও ঊরুদেশে এই নাম লেখা আছে— <span class="br-p"><br><br></span>“বাদশাহ্‌দের বাদশাহ্‌ ও প্রভুদের প্রভু।”</div>
<div class="v" id="v17"><h2>পশু ও দুনিয়ার বাদশাহ্‌দের পরাজয়</h2><span class="vn">17</span> <span class="br-p"><br><br></span>পরে আমি দেখলাম, এক জন ফেরেশতা সূর্যের মধ্যে দাঁড়িয়ে আছেন; আর তিনি জোরে চিৎকার করে, আসমানের মধ্যপথে যেসব পাখি উড়ে যাচ্ছে তাদের সবাইকে বললেন, এসো, আল্লাহ্‌র মহা-ভোজে জমায়েত হও,</div>
<div class="v" id="v18"><span class="vn">18</span> যেন বাদশাহ্‌দের গোশ্‌ত, সহস্রপতিদের গোশ্‌ত, শক্তিমান লোকদের গোশ্‌ত, ঘোড়াগুলোর ও ঘোড়-সওয়ারদের গোশ্‌ত এবং স্বাধীন ও গোলাম, ক্ষুদ্র ও মহান সকল মানুষের গোশ্‌ত ভোজন কর।</div>
<div class="v" id="v19"><span class="vn">19</span> <span class="br-p"><br><br></span>পরে আমি দেখলাম, ঐ ঘোড়সওয়ার ব্যক্তি ও তাঁর সৈন্যের সঙ্গে যুদ্ধ করার জন্য সেই পশু ও দুনিয়ার বাদশাহ্‌রা ও তাদের সৈন্যেরা একত্র হল।</div>
<div class="v" id="v20"><span class="vn">20</span> তাতে সেই পশু ধরা পড়লো এবং যে ভণ্ড নবী তার সাম্মুখে চিহ্ন-কাজ করে পশুর চিহ্নধারী ও তার মূর্তির এবাদতকারীদের ভ্রান্তি জন্মাত, সেও তার সঙ্গে ধরা পড়লো; তারা উভয়ে জীবন্তই জ্বলন্ত গন্ধকের আগুনের হ্রদে নিক্ষিপ্ত হল।</div>
<div class="v" id="v21"><span class="vn">21</span> আর অবশিষ্ট সকলে সেই ঘোড়সওয়ার ব্যক্তির মুখ থেকে বের হওয়া তরবারি দ্বারা হত হল; এবং সমস্ত পাখি তাদের মাংসে তৃপ্ত হল।</div>
</div>
<!-- PARSED ABOVE; EDITING MAY BREAK PARSER -->
</body></html>