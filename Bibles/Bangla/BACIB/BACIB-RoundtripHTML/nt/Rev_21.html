<html><head>
<meta http-equiv="Content-Type" content="text/html;charset=utf-8" />
<title>Rev 21 &ndash; সপ্তবিংশ খণ্ড : প্রকাশিত কালাম &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 21);">
<div id="navbar"><a href="../index.html">কিতাবুল মোকাদ্দস</a> &ndash; <b>সপ্তবিংশ খণ্ড : প্রকাশিত কালাম</b> &ndash; <a href="Rev_1.html">1</a> ... <a href="Rev_19.html">19</a> <a href="Rev_20.html">20</a> <b>21</b> <a href="Rev_22.html">22</a> </div><hr>
<h1>Rev 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নতুন আসমান ও নতুন দুনিয়া</h2><span class="vn">1</span> <span class="br-p"><br><br></span>পরে আমি একটি নতুন আসমান ও একটি নতুন দুনিয়া দেখলাম; কেননা প্রথম আসমান ও প্রথম দুনিয়া বিলুপ্ত হয়েছে এবং সমুদ্র আর ছিল না।</div>
<div class="v" id="v2"><span class="vn">2</span> <span class="br-p"><br><br></span>আর আমি দেখলাম, পবিত্র নগরী, নতুন জেরুশালেম, বেহেশত থেকে, আল্লাহ্‌র কাছ থেকে নেমে আসছে; সে তার বরের জন্য সুসজ্জিত কনের মত প্রস্তুত হয়েছিল।</div>
<div class="v" id="v3"><span class="vn">3</span> পরে আমি সিংহাসন থেকে জোরে এই কথা বলতে শুনলাম, <span class="br-p"><br><br></span>দেখ, মানুষের সঙ্গে আল্লাহ্‌র আবাস; <span class="br-p"><br><br></span>তিনি তাদের সঙ্গে বাস করবেন <span class="br-p"><br><br></span>তারা তাঁর লোক হবে। <span class="br-p"><br><br></span>আল্লাহ্‌ নিজে তাদের সঙ্গে থাকবেন <span class="br-p"><br><br></span>ও তাদের আল্লাহ্‌ হবেন।</div>
<div class="v" id="v4"><span class="vn">4</span> <span class="br-p"><br><br></span>আর তিনি তাদের চোখের সমস্ত পানি মুছে দেবেন; <span class="br-p"><br><br></span>মৃত্যু আর হবে না; <span class="br-p"><br><br></span>শোক বা আর্তনাদ বা ব্যথাও আর হবে না; <span class="br-p"><br><br></span>কারণ প্রথম বিষয়গুলো বিলুপ্ত হল।</div>
<div class="v" id="v5"><span class="vn">5</span> <span class="br-p"><br><br></span>আর যিনি সিংহাসনে বসে আছেন, তিনি বললেন, দেখ, আমি সকলই নতুন করে তৈরি করছি। পরে তিনি বললেন, লেখ, কেননা এসব কথা বিশ্বাসযোগ্য ও সত্য।</div>
<div class="v" id="v6"><span class="vn">6</span> পরে তিনি আমাকে বললেন, হয়েছে; আমি আল্‌ফা এবং ওমেগা আদি এবং অন্ত; যে পিপাসিত, আমি তাকে জীবন-পানির ফোয়ারা থেকে বিনামূল্যে পানি দেব।</div>
<div class="v" id="v7"><span class="vn">7</span> যে জয় করে, সে এই সবকিছুর অধিকারী হবে; এবং আমি তার আল্লাহ্‌ হব ও সে আমার পুত্র হবে।</div>
<div class="v" id="v8"><span class="vn">8</span> কিন্তু যারা ভীরু, অবিশ্বাসী, ঘৃণার যোগ্য, নরহন্তা, পতিতাগামী, মায়াবী, মূর্তিপূজক তাদের এবং সমস্ত মিথ্যাবাদীর স্থান হবে আগুন ও গন্ধকে জ্বলন্ত হ্রদে; এটিই দ্বিতীয় মৃত্যু।</div>
<div class="v" id="v9"><h2>বেহেশতী জেরুশালেমের দর্শন</h2><span class="vn">9</span> <span class="br-p"><br><br></span>আর যে সাত জন ফেরেশতার কাছে সাতটি শেষ আঘাতে পরিপূর্ণ সাতটি বাটি ছিল, তাঁদের মধ্যে এক জন ফেরেশতা এসে আমার সঙ্গে আলাপ করে বললেন, এসো, আমি তোমাকে সেই কনেকে, মেষশাবকের ভার্যাকে দেখাই।</div>
<div class="v" id="v10"><span class="vn">10</span> পরে তিনি রূহে আমাকে একটি উঁচু মহাপর্বতে নিয়ে গিয়ে পবিত্র নগরী জেরুশালেমকে দেখালেন, সেটি বেহেশত থেকে, আল্লাহ্‌র কাছ থেকে নেমে আসছিল।</div>
<div class="v" id="v11"><span class="vn">11</span> সেটি আল্লাহ্‌র মহিমা-বিশিষ্ট; তার উজ্জ্বলতা বহুমূল্য মণির, স্ফটিকের মত নির্মল সূর্যকান্তমণির মত।</div>
<div class="v" id="v12"><span class="vn">12</span> সেই নগরের একটি বড় ও উঁচু প্রাচীর আছে এবং বারোটি তোরণদ্বার আছে। সেসব তোরণদ্বারে বারোজন ফেরেশতা থাকেন। সেই সব তোরণদ্বারে বনি-ইসরাইলদের বারো বংশের নাম লেখা আছে।</div>
<div class="v" id="v13"><span class="vn">13</span> তোরণদ্বারগুলোর মধ্যে আছে পূর্ব দিকে তিনটি দ্বার, উত্তর দিকে তিনটি দ্বার, দক্ষিণ দিকে তিনটি দ্বার ও পশ্চিম দিকে তিনটি দ্বার।</div>
<div class="v" id="v14"><span class="vn">14</span> আর নগরের প্রাচীরের বারোটি ভিত্তিমূল আছে, সেগুলোর উপরে মেষশাবকের বারো জন প্রেরিতের বারোটি নাম লেখা আছে।</div>
<div class="v" id="v15"><span class="vn">15</span> <span class="br-p"><br><br></span>আর যিনি আমার সঙ্গে আলাপ করছিলেন, তাঁর হাতে ঐ নগর ও তার তোরণদ্বারগুলো ও তার প্রাচীর মাপবার জন্য একটি সোনার নল ছিল।</div>
<div class="v" id="v16"><span class="vn">16</span> ঐ নগরটি চারকোনা বিশিষ্ট— লম্বা ও চওড়ায় সমান। আর তিনি সেই নল দ্বারা নগর মাপলে পর পনের শত মাইল হল; সেটি লম্বা, চওড়া ও উচ্চতা এক সমান।</div>
<div class="v" id="v17"><span class="vn">17</span> পরে তার প্রাচীর মাপলে, মানুষের অর্থাৎ ফেরেশতার পরিমাপ অনুসারে একশত চুয়াল্লিশ হাত হল।</div>
<div class="v" id="v18"><span class="vn">18</span> প্রাচীরের গাঁথুনি সূর্যকান্তমণির এবং নগর নির্মল কাচের মত পরিষ্কার করা সোনার তৈরি।</div>
<div class="v" id="v19"><span class="vn">19</span> নগরের প্রাচীরের ভিত্তিমূলগুলো সব রকম মূল্যবান মণিতে ভূষিত; প্রথম ভিত্তিমূল সূর্যকান্তের, দ্বিতীয়টি নীলকান্তের, তৃতীয়টি তাম্রমণির, চতুর্থটি মরকতের,</div>
<div class="v" id="v20"><span class="vn">20</span> পঞ্চমটি বৈদুর্যের, ষষ্ঠটি সার্দ্দীয় মণির, সপ্তমটি পোখরাজের, অষ্টমটি গোমেদকের, নবমটি পদ্মরাগের, দশমটি লশুনীয়ের, একাদশটি পেরোজের, দ্বাদশটি কটাহেলার।</div>
<div class="v" id="v21"><span class="vn">21</span> আর বারোটি তোরণদ্বার বারোটি মুক্তা, এক একটি তোরণদ্বার এক একটি মুক্তা দিয়ে তৈরি হয়েছে; এবং নগরের চক স্বচ্ছ কাচের মত খাঁটি সোনার।</div>
<div class="v" id="v22"><span class="vn">22</span> <span class="br-p"><br><br></span>আর আমি নগরের মধ্যে কোন এবাদতখানা দেখলাম না; কারণ সর্বশক্তিমান প্রভু আল্লাহ্‌ এবং মেষশাবক স্বয়ং তার এবাদতখানাস্বরূপ।</div>
<div class="v" id="v23"><span class="vn">23</span> সেই নগরে আলো দেবার জন্য সূর্য বা চন্দ্রের কোন প্রয়োজন নেই; কারণ আল্লাহ্‌র মহিমা তা আলোকময় করে এবং মেষশাবক তার প্রদীপস্বরূপ।</div>
<div class="v" id="v24"><span class="vn">24</span> আর জাতিরা তার আলোতে চলাচল করবে; এবং দুনিয়ার বাদশাহ্‌রা তার মধ্যে নিজ নিজ মহিমা নিয়ে আসবেন।</div>
<div class="v" id="v25"><span class="vn">25</span> ঐ নগরের তোরণদ্বারগুলো দিনের বেলা কখনও বন্ধ হবে না, বাস্তবিক সেখানে রাত আর হবে না।</div>
<div class="v" id="v26"><span class="vn">26</span> আর সমস্ত জাতির মহিমা ও ঐশ্বর্য তার মধ্যে আনা হবে।</div>
<div class="v" id="v27"><span class="vn">27</span> আর নাপাক কিছু অথবা ঘৃণ্য ও মিথ্যাচারী কেউ কখনও তাতে প্রবেশ করতে পারবে না; কেবল মেষ-শাবকের জীবন-কিতাবে যাদের নাম লেখা আছে, তারাই সেখানে প্রবেশ করবে।</div>
</div>
<!-- PARSED ABOVE; EDITING MAY BREAK PARSER -->
</body></html>