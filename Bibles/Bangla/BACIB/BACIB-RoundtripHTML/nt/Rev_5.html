<html><head>
<meta http-equiv="Content-Type" content="text/html;charset=utf-8" />
<title>Rev 5 &ndash; সপ্তবিংশ খণ্ড : প্রকাশিত কালাম &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 5);">
<div id="navbar"><a href="../index.html">কিতাবুল মোকাদ্দস</a> &ndash; <b>সপ্তবিংশ খণ্ড : প্রকাশিত কালাম</b> &ndash; <a href="Rev_1.html">1</a> ... <a href="Rev_3.html">3</a> <a href="Rev_4.html">4</a> <b>5</b> <a href="Rev_6.html">6</a> <a href="Rev_7.html">7</a> ... <a href="Rev_22.html">22</a> </div><hr>
<h1>Rev 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আল্লাহ্‌র মেষশাবকের বেহেশতী মহিমা</h2><span class="vn">1</span> <span class="br-p"><br><br></span>আর, যিনি সিংহাসনে বসে আছেন, আমি তাঁর ডান হাতে একটি কিতাব দেখলাম; তা ভিতরে ও বাইরে লেখা এবং সাতটি মোহর দিয়ে সীলমোহর করা ছিল।</div>
<div class="v" id="v2"><span class="vn">2</span> পরে আমি দেখলাম, এক শক্তিশালী ফেরেশতা জোর গলায় এই কথা ঘোষণা করছেন, ঐ কিতাব ও তার সীলমোহরগুলো খুলবার যোগ্য কে?</div>
<div class="v" id="v3"><span class="vn">3</span> কিন্তু বেহেশতে বা দুনিয়াতে বা দুনিয়ার নিচে সেই কিতাব খুলতে অথবা তার প্রতি দৃষ্টিপাত করতে কারো সাধ্য হল না।</div>
<div class="v" id="v4"><span class="vn">4</span> তখন আমি ভীষণভাবে কাঁদতে লাগলাম, কারণ সেই কিতাব খুলবার ও তার প্রতি দৃষ্টিপাত করার যোগ্য কাউকেও পাওয়া গেল না।</div>
<div class="v" id="v5"><span class="vn">5</span> তাতে সেই প্রাচীনদের মধ্যে এক জন আমাকে বললেন, কেঁদো না; দেখ, যিনি এহুদা-বংশীয় সিংহ, দাউদের মূলস্বরূপ, তিনি ঐ কিতাব ও তার সাতটি সীলমোহর খুলবার জন্য বিজয়ী হয়েছেন।</div>
<div class="v" id="v6"><span class="vn">6</span> <span class="br-p"><br><br></span>পরে আমি দেখলাম, ঐ সিংহাসন ও চার জন প্রাণীর মধ্যে ও প্রাচীনদের মধ্যে একটি মেষশাবক দাঁড়িয়ে আছে, তাঁকে যেন হত্যা করা হয়েছিল; তাঁর সাতটি শিং ও সাতটি চোখ; সেই চোখ সারা দুনিয়াতে প্রেরিত আল্লাহ্‌র সাতটি রূহ্‌।</div>
<div class="v" id="v7"><span class="vn">7</span> পরে তিনি এসে, যিনি সিংহাসনে বসে আছেন, তাঁর ডান হাত থেকে সেই কিতাবটি গ্রহণ করলেন।</div>
<div class="v" id="v8"><span class="vn">8</span> তিনি যখন কিতাবখানি গ্রহণ করেন, তখন ঐ চার প্রাণী ও চব্বিশ জন প্রাচীন মেষশাবককের সাক্ষাতে সেজ্‌দা করলেন; তাঁদের প্রত্যেকের কাছে একটি বীণা ও সুগন্ধি ধূপে পরিপূর্ণ সোনার বাটি ছিল; সেই ধূপ পবিত্র লোকদের মুনাজাত-স্বরূপ।</div>
<div class="v" id="v9"><span class="vn">9</span> আর তাঁরা একটি নতুন গজল গাইলেন, বললেন, <span class="br-p"><br><br></span>‘তুমি ঐ কিতাব গ্রহণ করার <span class="br-p"><br><br></span>ও তার সীলমোহরগুলো খুলবার <span class="br-p"><br><br></span>যোগ্য; <span class="br-p"><br><br></span>কেননা তুমি হত হয়েছ <span class="br-p"><br><br></span>এবং নিজের রক্ত দ্বারা সমস্ত বংশ <span class="br-p"><br><br></span>ও ভাষা ও জাতি ও লোকবৃন্দ থেকে <span class="br-p"><br><br></span>আল্লাহ্‌র জন্য লোকদেরকে ক্রয় করেছ;</div>
<div class="v" id="v10"><span class="vn">10</span> <span class="br-p"><br><br></span>এবং আমাদের আল্লাহ্‌র উদ্দেশে <span class="br-p"><br><br></span>তাদেরকে রাজ্য দিয়েছ ও ইমাম করেছ; <span class="br-p"><br><br></span>আর তারা দুনিয়ার উপরে রাজত্ব করবে।’</div>
<div class="v" id="v11"><span class="vn">11</span> <span class="br-p"><br><br></span>পরে আমি দৃষ্টিপাত করলাম এবং সেই সিংহাসন ও প্রাণীদের ও প্রাচীনদের চারদিকে অনেক ফেরেশতার কণ্ঠস্বর শুনলাম; তাঁদের সংখ্যা হাজার হাজার, কোটি কোটি। তাঁরা উচ্চৈঃস্বরে বললেন,</div>
<div class="v" id="v12"><span class="vn">12</span> <span class="br-p"><br><br></span>‘মেষশাবক, যিনি হত হয়েছিলেন, <span class="br-p"><br><br></span>তিনিই পরাক্রম ও ধন ও জ্ঞান ও <span class="br-p"><br><br></span>শক্তি ও সমাদর ও গৌরব ও শুকরিয়া, <span class="br-p"><br><br></span>এসব গ্রহণ করার যোগ্য।’</div>
<div class="v" id="v13"><span class="vn">13</span> <span class="br-p"><br><br></span>পরে আমি আরও শুনলাম, বেহেশতে ও দুনিয়াতে ও দুনিয়ার নিচে ও সমুদ্রের উপরে যেসব সৃষ্ট বস্তু এবং এই সকলের মধ্যে যা কিছু আছে, সমস্ত কিছুই এই কথা বলছে, <span class="br-p"><br><br></span>‘যিনি সিংহাসনে বসে আছেন, <span class="br-p"><br><br></span>তাঁর প্রতি ও মেষশাবকের প্রতি <span class="br-p"><br><br></span>শুকরিয়া <span class="br-p"><br><br></span>ও সমাদর ও গৌরব ও কর্তৃত্ব <span class="br-p"><br><br></span>যুগপর্যায়ের যুগে যুগে বর্তুক।’</div>
<div class="v" id="v14"><span class="vn">14</span> <span class="br-p"><br><br></span>আর সেই চার জন প্রাণী বললেন, আমিন। আর সেই প্রাচীনেরা ভূমিতে উবুড় হয়ে সেজদা করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>