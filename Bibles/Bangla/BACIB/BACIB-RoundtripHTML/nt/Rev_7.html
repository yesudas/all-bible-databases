<html><head>
<meta http-equiv="Content-Type" content="text/html;charset=utf-8" />
<title>Rev 7 &ndash; সপ্তবিংশ খণ্ড : প্রকাশিত কালাম &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 7);">
<div id="navbar"><a href="../index.html">কিতাবুল মোকাদ্দস</a> &ndash; <b>সপ্তবিংশ খণ্ড : প্রকাশিত কালাম</b> &ndash; <a href="Rev_1.html">1</a> ... <a href="Rev_5.html">5</a> <a href="Rev_6.html">6</a> <b>7</b> <a href="Rev_8.html">8</a> <a href="Rev_9.html">9</a> ... <a href="Rev_22.html">22</a> </div><hr>
<h1>Rev 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আল্লাহ্‌র গোলামদের সীলমোহর করা ও বেহেশতী সুখের বর্ণনা</h2><span class="vn">1</span> <span class="br-p"><br><br></span>তারপর আমি দেখলাম, দুনিয়ার চার কোণে চার জন ফেরেশতা দাঁড়িয়ে আছেন, তারা দুনিয়ার চার কোণের বায়ু ধরে রাখছেন, যেন দুনিয়া কিংবা সাগরে কিংবা কোন গাছের উপরে বায়ু প্রবাহিত না হয়।</div>
<div class="v" id="v2"><span class="vn">2</span> পরে দেখলাম, আর এক জন ফেরেশতা সূর্যের উদয় স্থান থেকে উঠে আসছেন, তাঁর কাছে জীবন্ত আল্লাহ্‌র সীলমোর আছে; তিনি চিৎকার করে ডেকে, যে চার জন ফেরেশতাকে দুনিয়া ও সমুদ্রের ক্ষতি করার ক্ষমতা দেওয়া হয়েছিল, তাঁদেরকে বললেন,</div>
<div class="v" id="v3"><span class="vn">3</span> আমরা যে পর্যন্ত আমাদের আল্লাহ্‌র গোলামদের ললাটে সীলমোহর না দিই, সেই পর্যন্ত তোমরা দুনিয়া কিংবা সমুদ্র কিংবা গাছগুলোর কোন ক্ষতি করো না।</div>
<div class="v" id="v4"><span class="vn">4</span> <span class="br-p"><br><br></span>পরে আমি ঐ সীলমোহর করা লোকদের সংখ্যা শুনলাম; বনি-ইসরাইলদের সমস্ত বংশের এক লক্ষ চুয়াল্লিশ হাজার লোককে সীলমোহর করা হয়েছিল।</div>
<div class="v" id="v5"><span class="vn">5</span> <span class="br-p"><br><br></span>এহুদা-বংশের বারো হাজার লোককে সীলমোহর করা হয়েছিল; <span class="br-p"><br><br></span>রূবেণ-বংশের বারো হাজার; <span class="br-p"><br><br></span>গাদ-বংশের বারো হাজার;</div>
<div class="v" id="v6"><span class="vn">6</span> <span class="br-p"><br><br></span>আশের-বংশের বারো হাজার; <span class="br-p"><br><br></span>নপ্তালি-বংশের বারো হাজার; <span class="br-p"><br><br></span>মানশা-বংশের বারো হাজার;</div>
<div class="v" id="v7"><span class="vn">7</span> <span class="br-p"><br><br></span>শিমিয়োন-বংশের বারো হাজার; <span class="br-p"><br><br></span>লেবি-বংশের বারো হাজার; <span class="br-p"><br><br></span>ইষাখর-বংশের বারো হাজার;</div>
<div class="v" id="v8"><span class="vn">8</span> <span class="br-p"><br><br></span>সবূলূন-বংশের বারো হাজার; <span class="br-p"><br><br></span>ইউসুফ-বংশের বারো হাজার; <span class="br-p"><br><br></span>বিন্‌ইয়ামীন-বংশের বারো হাজার লোককে সীলমোহর করা <span class="br-p"><br><br></span>হয়েছিল।</div>
<div class="v" id="v9"><h2>সাদা কাপড় পরা লোকের ভিড়</h2><span class="vn">9</span> <span class="br-p"><br><br></span>এর পরে আমি দৃষ্টিপাত করলাম, আর দেখ, প্রত্যেক জাতি, বংশ ও লোকবৃন্দ ও ভাষার অনেক লোক, তাদের গণনা করতে সমর্থ কেউ ছিল না; তারা সিংহাসন ও মেষশাবকের সম্মুখে দাঁড়িয়ে আছে; তারা সাদা কাপড় পরা ও তাদের হাতে খেজুরের পাতা;</div>
<div class="v" id="v10"><span class="vn">10</span> এবং তারা জোরে চিৎকার করে বলছে, ‘নাজাত আমাদের আল্লাহ্‌র, যিনি সিংহাসনে বসে আছেন এবং মেষশাবকের দান।’</div>
<div class="v" id="v11"><span class="vn">11</span> আর ফেরেশতা সকলেই সিংহাসন ও প্রাচীনদের ও চার জন প্রাণীর চারদিকে দাঁড়িয়ে ছিলেন; তাঁরা সিংহাসনের সম্মুখে অধোমুখে ভূমিতে উবুড় হয়ে আল্লাহ্‌র এবাদত করে বললেন,</div>
<div class="v" id="v12"><span class="vn">12</span> ‘আমিন; শুকরিয়া ও গৌরব ও জ্ঞান ও প্রশংসা ও সমাদর ও পরাক্রম ও শক্তি যুগপর্যায়ের যুগে যুগে আমাদের আল্লাহ্‌র প্রতি বর্তুক। আমিন।’</div>
<div class="v" id="v13"><span class="vn">13</span> <span class="br-p"><br><br></span>পরে প্রাচীনদের মধ্যে এক জন আমাকে বললেন, সাদা কাপড় পরা এই লোকেরা কে ও কোথা থেকে আসল?</div>
<div class="v" id="v14"><span class="vn">14</span> আমি তাঁকে বললাম, হে আমার প্রভু, তা আপনিই জানেন। তিনি আমাকে বললেন, এরা সেই লোক, যারা সেই মহাকষ্টের মধ্য থেকে এসেছে এবং মেষশাবকের রক্তে নিজ নিজ কাপড় ধুয়ে সাদা করেছে।</div>
<div class="v" id="v15"><span class="vn">15</span> এজন্য এরা আল্লাহ্‌র সিংহাসনের সম্মুখে আছে; এবং তারা দিনরাত তাঁর এবাদতখানায় তাঁর এবাদত করে, আর যিনি সিংহাসনে বসে আছেন তিনি এদের উপরে তাঁর তাঁবু খাটাবেন।</div>
<div class="v" id="v16"><span class="vn">16</span> “এরা আর কখনও ক্ষুধিত হবে না, আর কখনও তৃষ্ণার্তও হবে না এবং এদের কোন রৌদ্র বা কোন উত্তাপ লাগবে না;</div>
<div class="v" id="v17"><span class="vn">17</span> কারণ সিংহাসনের মধ্যস্থিত মেষ-শাবক এদেরকে পালন করবেন এবং জীবন-পানির ফোয়ারার কাছে নিয়ে যাবেন, আর আল্লাহ্‌ এদের চোখের সমস্ত পানি মুছে দেবেন।</div>
</div>
<!-- PARSED ABOVE; EDITING MAY BREAK PARSER -->
</body></html>