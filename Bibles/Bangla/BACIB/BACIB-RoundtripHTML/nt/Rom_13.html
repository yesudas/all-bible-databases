<html><head>
<meta http-equiv="Content-Type" content="text/html;charset=utf-8" />
<title>Rom 13 &ndash; ষষ্ঠ খণ্ড : রোমীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 13);">
<div id="navbar"><a href="../index.html">কিতাবুল মোকাদ্দস</a> &ndash; <b>ষষ্ঠ খণ্ড : রোমীয়</b> &ndash; <a href="Rom_1.html">1</a> ... <a href="Rom_11.html">11</a> <a href="Rom_12.html">12</a> <b>13</b> <a href="Rom_14.html">14</a> <a href="Rom_15.html">15</a> <a href="Rom_16.html">16</a> </div><hr>
<h1>Rom 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শাসনকর্তাদের প্রতি কর্তব্য</h2><span class="vn">1</span> <span class="br-p"><br><br></span>প্রত্যেক মানুষ দেশের কর্তৃপক্ষের অধীনতা স্বীকার করুক; কেননা আল্লাহ্‌র নিরূপিত না হলে কেউ কর্তৃত্বের অধিকার পায় না এবং যেসব কর্তৃপক্ষ আছেন, আল্লাহ্‌ই তাদের নিযুক্ত করে থাকেন।</div>
<div class="v" id="v2"><span class="vn">2</span> অতএব যে ব্যক্তি কর্তৃপক্ষের প্রতিরোধ করে সে আল্লাহ্‌র নিয়োগের প্রতিরোধ করে; আর যারা প্রতিরোধ করে তারা নিজেদের উপরে শাস্তি ডেকে আনবে।</div>
<div class="v" id="v3"><span class="vn">3</span> কেননা শাসনকর্তারা সৎকাজের প্রতি নয়, কিন্তু মন্দ কাজের প্রতি ভয়াবহ। আর তুমি কি কর্তৃপক্ষের কাছে নির্ভয় থাকতে চাও? তবে সদাচরণ কর। তা করলে পর তার কাছ থেকে তোমরা প্রশংসা পাবে।</div>
<div class="v" id="v4"><span class="vn">4</span> কেননা মঙ্গলের জন্য তিনি তোমার পক্ষে আল্লাহ্‌রই পরিচারক। কিন্তু যদি মন্দ আচরণ কর, তবে ভীত হও, কেননা তিনি বৃথা তলোয়ার ধারণ করেন না; কারণ তিনি আল্লাহ্‌র পরিচারক, যে মন্দ আচরণ করে, আল্লাহ্‌র হয়ে তাদের শাস্তি বিধান করেন।</div>
<div class="v" id="v5"><span class="vn">5</span> অতএব কেবল আল্লাহ্‌র আজাবের ভয়ে নয়, কিন্তু বিবেকেরও জন্য তাঁদের অধীনতা স্বীকার করা আবশ্যক।</div>
<div class="v" id="v6"><span class="vn">6</span> কারণ এজন্য তোমরা রাজকরও দিয়ে থাক; কেননা তাঁরা আল্লাহ্‌র সেবাকারী, সেই কাজে নিয়োজিত রয়েছেন।</div>
<div class="v" id="v7"><span class="vn">7</span> যার যা প্রাপ্য তাকে তা দাও। যাঁকে কর দিতে হয়, কর দাও; যাঁকে শুল্ক দিতে হয়, শুল্ক দাও; যাঁকে ভয় করতে হয়, ভয় কর; যাঁকে সম্মান করতে হয়, সম্মান কর।</div>
<div class="v" id="v8"><h2>পরস্পরের প্রতি মহব্বত</h2><span class="vn">8</span> <span class="br-p"><br><br></span>তোমরা পরসপরের কাছ মহব্বতের ঋণ ছাড়া আর কোনও ঋণে আবদ্ধ হয়ো না; কেননা পরকে যে মহব্বত করে, সে শরীয়ত পূর্ণরূপে পালন করেছে।</div>
<div class="v" id="v9"><span class="vn">9</span> কারণ “জেনা করো না, খুন করো না, চুরি করো না, লোভ করো না,” এবং আর যে কোন হুকুম থাকুক, সেই সব নিয়ে একত্রে বলা হয়েছে, “প্রতিবেশীকে নিজের মত মহব্বত কোরো।”</div>
<div class="v" id="v10"><span class="vn">10</span> মহব্বত প্রতিবেশীর অনিষ্ট সাধন করে না, অতএব মহব্বতই শরীয়তের পূর্ণতা।</div>
<div class="v" id="v11"><h2>একটি জরুরী আবেদন</h2><span class="vn">11</span> <span class="br-p"><br><br></span>এছাড়া, তোমরা এই কাল সম্পর্কে জান; ফলত এখন তোমাদের ঘুম থেকে জাগবার সময় উপস্থিত; কেননা যখন আমরা ঈমান এনেছিলাম, তখনকার চেয়ে এখন নাজাত আমাদের আরও বেশি সন্নিকট।</div>
<div class="v" id="v12"><span class="vn">12</span> রাত প্রায় শেষ হয়ে গেল, দিন আগত প্রায়; অতএব এসো, আমরা অন্ধকারের কাজকর্ম পরিত্যাগ করি এবং নূরের যুদ্ধের সাজ-পোশাক পরি।</div>
<div class="v" id="v13"><span class="vn">13</span> এসো, রঙ্গরসে ও মত্ততায় নয়, লমপটতায় ও স্বেচ্ছাচারিতায় নয়, বিবাদে ও ঈর্ষায় নয়, কিন্তু দিনের উপযুক্ত শিষ্টভাবে চলি।</div>
<div class="v" id="v14"><span class="vn">14</span> কিন্তু তোমরা প্রভু ঈসা মসীহ্‌কে পরিধান কর, অভিলাষ পূর্ণ করার জন্য গুনাহ্‌-স্বভাবের ইচ্ছা পূর্ণ করার চিন্তা করো না।</div>
</div>
<!-- PARSED ABOVE; EDITING MAY BREAK PARSER -->
</body></html>