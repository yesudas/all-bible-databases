<html><head>
<meta http-equiv="Content-Type" content="text/html;charset=utf-8" />
<title>Rom 15 &ndash; ষষ্ঠ খণ্ড : রোমীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 15);">
<div id="navbar"><a href="../index.html">কিতাবুল মোকাদ্দস</a> &ndash; <b>ষষ্ঠ খণ্ড : রোমীয়</b> &ndash; <a href="Rom_1.html">1</a> ... <a href="Rom_13.html">13</a> <a href="Rom_14.html">14</a> <b>15</b> <a href="Rom_16.html">16</a> </div><hr>
<h1>Rom 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অন্যকে সন্তুষ্ট কর নিজেকে নয়</h2><span class="vn">1</span> <span class="br-p"><br><br></span>কিন্তু আমরা যারা ঈমানে শক্তিশালী, আমাদের উচিত যেন দুর্বল লোকদের দুর্বলতা বহন করি, আর নিজেদের তুষ্ট না করি।</div>
<div class="v" id="v2"><span class="vn">2</span> আমরা প্রত্যেকে অবশ্যই আমাদের প্রতিবেশীকে গেঁথে তুলবার উদ্দেশ্যে তার মঙ্গলের জন্য যেন তাকে সন্তুষ্ট রাখি।</div>
<div class="v" id="v3"><span class="vn">3</span> কারণ মসীহ্‌ও নিজেকে সন্তুষ্ট করলেন না, বরং যেমন লেখা আছে, “যারা তোমাকে তিরস্কার করে, তাদের তিরস্কার আমার উপরে পড়লো।”</div>
<div class="v" id="v4"><span class="vn">4</span> কারণ আগেকার দিনে যা যা লেখা হয়েছিল, সেসব আমাদের শিক্ষার জন্যই লেখা হয়েছিল, যেন কিতাব অনুযায়ী ধৈর্য ও উৎসাহ দ্বারা আমরা প্রত্যাশা পাই।</div>
<div class="v" id="v5"><span class="vn">5</span> ধৈর্যের ও উৎসাহের আল্লাহ্‌ এমন বর দিন, যাতে তোমরা মসীহ্‌ ঈসার অনুরূপে পরস্পর একমনা হও,</div>
<div class="v" id="v6"><span class="vn">6</span> যেন তোমরা একচিত্তে এক মুখে আমাদের ঈসা মসীহের আল্লাহ্‌র ও পিতার গৌরব কর।</div>
<div class="v" id="v7"><h2>ইহুদী ও অ-ইহুদীদের প্রতি ঈসা মসীহের মহব্বত</h2><span class="vn">7</span> <span class="br-p"><br><br></span>অতএব যেমন মসীহ্‌ তোমাদেরকে গ্রহণ করলেন, তেমনি আল্লাহ্‌র গৌরবের জন্য তোমরাও এক জন অন্যকে গ্রহণ কর।</div>
<div class="v" id="v8"><span class="vn">8</span> কেননা আমি বলি যে, আল্লাহ্‌র সত্যের জন্যই মসীহ্‌ খৎনা সম্বন্ধীয় পরিচারক হয়েছেন, যেন তিনি পূর্বপুরুষদেরকে দেওয়া প্রতিজ্ঞাগুলো স্থির করেন,</div>
<div class="v" id="v9"><span class="vn">9</span> এবং অ-ইহুদীরা যেন আল্লাহ্‌র করুণার জন্যই তাঁর গৌরব করে; যেমন লেখা আছে, “এজন্য আমি জাতিদের মধ্যে তোমার গৌরব স্বীকার করবো, তোমার নামের উদ্দেশে প্রশংসা-গান করবো।”</div>
<div class="v" id="v10"><span class="vn">10</span> আবার তিনি বলেন, “জাতিরা! তাঁর লোকদের সঙ্গে আনন্দ কর।”</div>
<div class="v" id="v11"><span class="vn">11</span> <span class="br-p"><br><br></span>আবার “সমস্ত জাতি প্রভুর প্রশংসা কর, সমস্ত লোকবৃন্দ তাঁর প্রশংসা করুক।”</div>
<div class="v" id="v12"><span class="vn">12</span> আবার ইশাইয়া বলেন, “ইয়াসিরের মূল থাকবে, আর জাতিদের উপর কর্তৃত্ব করতে এক জন দাঁড়াবেন, তাঁরই উপর জাতিরা প্রত্যাশা রাখবে।”</div>
<div class="v" id="v13"><span class="vn">13</span> প্রত্যাশার আল্লাহ্‌ তোমাদেরকে ঈমান দ্বারা সমস্ত আনন্দ ও শান্তিতে পরিপূর্ণ করুন, যেন তোমরা পাক-রূহের পরাক্রমে প্রত্যাশায় উপচে পড়।</div>
<div class="v" id="v14"><span class="vn">14</span> <span class="br-p"><br><br></span>আর, হে আমার ভাইয়েরা, আমি নিজেও তোমাদের বিষয়ে নিশ্চয় বুঝতে পারছি যে, তোমরা নিজেরা মঙ্গলভাবে পরিপূর্ণ, সমস্ত জ্ঞানে পূর্ণ, পরস্পরকে চেতনা প্রদানেও সমর্থ।</div>
<div class="v" id="v15"><span class="vn">15</span> তবুও তোমাদের স্মরণ করিয়ে দিচ্ছি বলে কয়েকটি বিষয় অপেক্ষাকৃত সাহসপূর্বক লিখলাম, কারণ আল্লাহ্‌ কর্তৃক আমাকে এই রহমত দান করা হয়েছে,</div>
<div class="v" id="v16"><span class="vn">16</span> যেন আমি মসীহ্‌ ঈসার সেবক হয়ে, অ-ইহুদীদের কাছে আল্লাহ্‌র ইঞ্জিলের ইমামত্ব করি, যেন অ-ইহুদীরা পাক-রূহে পবিত্রীকৃত উপহার হিসেবে গ্রাহ্য হয়।</div>
<div class="v" id="v17"><h2>হযরত পৌলের সেপন ও রোমে যাবার পরিকল্পনা</h2><span class="vn">17</span> <span class="br-p"><br><br></span>অতএব মসীহ্‌ ঈসাতে আল্লাহ্‌ সম্বন্ধীয় বিষয়ে আমার গর্ব করার অধিকার আছে।</div>
<div class="v" id="v18"><span class="vn">18</span> কেননা আমি সেই বিষয়ে এমন একটি কথাও বলতে সাহস করবো না, যা অ-ইহুদীদেরকে বাধ্য করার জন্য মসীহ্‌ আমার মধ্য দিয়ে সাধন করেন নি;</div>
<div class="v" id="v19"><span class="vn">19</span> তিনি কথায় ও কাজে, নানা চিহ্ন ও অদ্ভুত লক্ষণের পরাক্রমে, পাক-রূহের পরাক্রমে এরকম সাধন করেছেন যে, জেরুশালেম থেকে ইল্লুরিকা পর্যন্ত চারদিকে আমি মসীহের সুসমাচার সমপূর্ণভাবে তবলিগ করেছি।</div>
<div class="v" id="v20"><span class="vn">20</span> আর আমার লক্ষ্য এই, মসীহের নাম যে স্থানে কখনও উচ্চারিত হয় নি এমন স্থানে যেন সুসমাচার তবলিগ করি, পরের স্থাপিত ভিত্তিমূলের উপরে যেন না গাঁথি।</div>
<div class="v" id="v21"><span class="vn">21</span> যেমন লেখা আছে, “তাঁর সংবাদ যাদেরকে দেওয়া যায় নি, তারা দেখতে পাবে; এবং যারা শোনে নি, তারা বুঝতে পারবে।”</div>
<div class="v" id="v22"><span class="vn">22</span> <span class="br-p"><br><br></span>এই কারণ বশত আমি তোমাদের কাছে যেতে চেয়েও অনেকবার বাধা পেয়েছি।</div>
<div class="v" id="v23"><span class="vn">23</span> কিন্তু এখন এই সব অঞ্চলে আমার আর স্থান নেই এবং অনেক বছর ধরে আকাঙ্খা করে আসছি যে, স্পেন দেশে যাবার সময়ে তোমাদের ওখানে যাব;</div>
<div class="v" id="v24"><span class="vn">24</span> কারণ আশা করি যে, যাবার সময়ে তোমাদের দেখতে পাব এবং প্রথমে তোমাদের সঙ্গলাভে আমি কিছুকাল তৃপ্ত হলে তোমরা আমাকে সেখানে এগিয়ে দেবে।</div>
<div class="v" id="v25"><span class="vn">25</span> কিন্তু এখন পবিত্র লোকদের পরিচর্যা করতে জেরুশালেমে যাচ্ছি।</div>
<div class="v" id="v26"><span class="vn">26</span> কারণ জেরুশালেমের পবিত্র লোকদের মধ্যে যারা দীন-দরিদ্র, তাদের জন্য ম্যাসিডোনিয়া ও আখায়া প্রদেশের লোকেরা খুশি হয়ে সহভাগিতা-সূচক কিছু চাঁঁদা সংগ্রহ করেছে।</div>
<div class="v" id="v27"><span class="vn">27</span> বাস্তবিক তারা খুশি হয়েই তা করেছে, আর তারা ওদের কাছে ঋণীও আছে; কেননা যখন অ-ইহুদীরা রূহানিক বিষয়ে তাদের সহভাগী হয়েছে, তখন ওরাও সাংসারিক বিষয়ে তাদের সেবা করার জন্য ঋণী।</div>
<div class="v" id="v28"><span class="vn">28</span> অতএব সেই কাজ সম্পন্ন করার এবং যে অর্থ সংগ্রহ করা হয়েছে তা তাদের দেবার পর, আমি তোমাদের কাছ দিয়ে স্পেন দেশে যাব।</div>
<div class="v" id="v29"><span class="vn">29</span> আর আমি জানি, যখন তোমাদের কাছে আসবো তখন মসীহের পরিপূর্ণ দোয়া নিয়েই আসবো।</div>
<div class="v" id="v30"><span class="vn">30</span> <span class="br-p"><br><br></span>ভাইয়েরা, আমাদের ঈসা মসীহের মধ্য দিয়ে এবং পাক-রূহের মহব্বতের মধ্য দিয়ে আমি তোমাদেরকে ফরিয়াদ করি, তোমরা আল্লাহ্‌র কাছে আমাদের জন্য মুনাজাতের মধ্য দিয়ে আমার সঙ্গে প্রাণপণ কর,</div>
<div class="v" id="v31"><span class="vn">31</span> যেন আমি এহুদিয়ার যে সব লোক ঈমান আনে নি সেই লোকদের থেকে রক্ষা পাই এবং জেরুশালেমের জন্য আমার যে পরিচর্যা, তা যেন পবিত্র লোকদের কাছে গ্রাহ্য হয়।</div>
<div class="v" id="v32"><span class="vn">32</span> আল্লাহ্‌র ইচ্ছায় আমি যেন তোমাদের কাছে আনন্দে উপস্থিত হয়ে তোমাদের সঙ্গে প্রাণ জুড়াতে পারি।</div>
<div class="v" id="v33"><span class="vn">33</span> শান্তির আল্লাহ্‌ তোমাদের সকলের সঙ্গে থাকুন। আমিন।</div>
</div>
<!-- PARSED ABOVE; EDITING MAY BREAK PARSER -->
</body></html>