<html><head>
<meta http-equiv="Content-Type" content="text/html;charset=utf-8" />
<title>Rom 16 &ndash; ষষ্ঠ খণ্ড : রোমীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 16);">
<div id="navbar"><a href="../index.html">কিতাবুল মোকাদ্দস</a> &ndash; <b>ষষ্ঠ খণ্ড : রোমীয়</b> &ndash; <a href="Rom_1.html">1</a> ... <a href="Rom_14.html">14</a> <a href="Rom_15.html">15</a> <b>16</b> </div><hr>
<h1>Rom 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ব্যক্তিগত শুভেচ্ছা</h2><span class="vn">1</span> <span class="br-p"><br><br></span>আমাদের বোন, কিংক্রিয়াস্থ মণ্ডলীর পরিচারিকা, ফৈবীর জন্য আমি তোমাদের কাছে সুপারিশ করছি,</div>
<div class="v" id="v2"><span class="vn">2</span> যেন তোমরা তাঁকে প্রভুতে, পবিত্র লোকদের যেভাবে আপন করে নেওয়া কর্তব্য সেইভাবে তাকে গ্রহণ কর এবং যে কোন বিষয়ে তোমাদের থেকে তাঁর উপকারের প্রয়োজন হতে পারে তা কর; কেননা তিনিও অনেকের এবং আমার নিজেরও উপকার করেছেন।</div>
<div class="v" id="v3"><h2>ভাই ও বোনদের প্রতি সালাম জানানো</h2><span class="vn">3</span> <span class="br-p"><br><br></span>মসীহ্‌ ঈসাতে আমার সহকারী প্রিষ্কা ও আক্কিলাকে সালাম জানাও;</div>
<div class="v" id="v4"><span class="vn">4</span> তাঁরা আমার প্রাণ রক্ষার জন্য আপন প্রাণ বিপন্ন করেছিলেন। কেবল আমিই যে তাঁদের শুকরিয়া করি, এমন নয়, কিন্তু অ-ইহুদীদের সমস্ত মণ্ডলীও করে।</div>
<div class="v" id="v5"><span class="vn">5</span> আর তাঁদের গৃহস্থিত মণ্ডলীকেও সালাম জানাও। আমার প্রিয় ইপেনিত, যিনি এশিয়া প্রদেশে মসীহ্‌কে প্রথম গ্রহণ করেছিলেন, তাঁকে সালাম জানাও।</div>
<div class="v" id="v6"><span class="vn">6</span> মরিয়ম, যিনি তোমাদের জন্য বহু পরিশ্রম করেছেন, তাঁকে সালাম জানাও।</div>
<div class="v" id="v7"><span class="vn">7</span> আমার স্বজাতীয় ও আমার সহবন্দী আন্দ্রনীক্‌ ও যুনিয়কে সালাম জানাও; তাঁরা প্রেরিতদের মধ্যে সুপরিচিত ও আমার আগে মসীহে ঈমান এনেছেন।</div>
<div class="v" id="v8"><span class="vn">8</span> প্রভুতে আমার প্রিয় যে আম্‌প্লিয়াত, তাঁকে সালাম জানাও।</div>
<div class="v" id="v9"><span class="vn">9</span> মসীহে আমাদের সহকারী ঊর্বাণকে এবং আমার প্রিয় স্তাখিস্‌কেও সালাম জানাও।</div>
<div class="v" id="v10"><span class="vn">10</span> মসীহে পরীক্ষাসিদ্ধ আপিল্লিস্‌কে সালাম জানাও। আরিষ্টবুলের পরিজনদেরকে সালাম জানাও।</div>
<div class="v" id="v11"><span class="vn">11</span> আমার স্বজাতীয় হেরোদিয়োনকে সালাম জানাও। নার্কিসের পরিজনবর্গের মধ্যে যাঁরা প্রভুতে আছেন, তাঁদেরকে সালাম জানাও।</div>
<div class="v" id="v12"><span class="vn">12</span> ত্রুফেণা ও ত্রুফোষা, যাঁরা প্রভুতে পরিশ্রম করেন, তাঁদেরকে সালাম জানাও। প্রিয়া পর্ষীস্‌, যিনি প্রভুতে অত্যন্ত পরিশ্রম করেছেন, তাঁকে সালাম জানাও।</div>
<div class="v" id="v13"><span class="vn">13</span> প্রভুতে মনোনীত রূফকে, আর তাঁর মাকে— যিনি আমারও মা— সালাম জানাও।</div>
<div class="v" id="v14"><span class="vn">14</span> অসুংক্রিত, ফ্রিগোন, হের্মেস, পাত্রোবাস্‌, হের্মাস্‌ এবং তাঁদের সঙ্গের ভাইদেরকে সালাম জানাও।</div>
<div class="v" id="v15"><span class="vn">15</span> ফিললগ ও যুলিয়া, নীরিয় ও তাঁর বোন এবং ওলুমপ ও তাঁদের সঙ্গের সমস্ত পবিত্র লোককে সালাম জানাও।</div>
<div class="v" id="v16"><span class="vn">16</span> তোমরা পবিত্র চুম্বনে পরস্পর সালাম জানাও। মসীহের সমস্ত মণ্ডলী তোমাদেরকে সালাম জানাচ্ছে।</div>
<div class="v" id="v17"><h2>শেষ নিদের্শনা</h2><span class="vn">17</span> <span class="br-p"><br><br></span>ভাইয়েরা, আমি তোমাদের কাছে ফরিয়াদ করছি, তোমরা যে শিক্ষা পেয়েছ, তার বিপরীতে যারা দলাদলি ও বাধার সৃষ্টি করে তাদেরকে চিনে রাখ ও তাদের থেকে দূরে থাক।</div>
<div class="v" id="v18"><span class="vn">18</span> কেননা এই ধরনের লোকেরা আমাদের প্রভু মসীহের গোলামি করে না, কিন্তু নিজ নিজ উদরের গোলামি করে এবং সুন্দর সুন্দর কথা ও স্তুতিবাদ দ্বারা সরল লোকদের মন ভুলায়।</div>
<div class="v" id="v19"><span class="vn">19</span> কেননা তোমাদের বাধ্যতার কথা সব লোকের কাছে জানানো হয়েছে। অতএব তোমাদের জন্য আমি আনন্দ করছি; কিন্তু আমার ইচ্ছা এই যে, তোমরা উত্তম বিষয়ে বিজ্ঞ ও মন্দ বিষয়ে অমায়িক হও।</div>
<div class="v" id="v20"><span class="vn">20</span> আর শান্তির আল্লাহ্‌ ত্বরায় শয়তানকে তোমাদের পদতলে দলিত করবেন। <span class="br-p"><br><br></span>আমাদের ঈসা মসীহের রহমত তোমাদের সহবর্তী হোক।</div>
<div class="v" id="v21"><span class="vn">21</span> <span class="br-p"><br><br></span>আমার সহকারী তিমথি এবং আমার স্বজাতীয় লুকিয়, যাসোন ও সোষিপাত্র তোমাদেরকে সালাম জানাচ্ছেন।</div>
<div class="v" id="v22"><span class="vn">22</span> <span class="br-p"><br><br></span>এই পত্রের লেখক আমি তর্তিয় প্রভুতে তোমাদেরকে সালাম জানাচ্ছেন।</div>
<div class="v" id="v23"><span class="vn">23</span> <span class="br-p"><br><br></span>আমার এবং সমস্ত মণ্ডলীর যিনি মেহমানদারী করেন সেই গায়ঃ তোমাদেরকে সালাম জানাচ্ছেন।</div>
<div class="v" id="v24"><span class="vn">24</span> এই নগরের ধনাধ্যক্ষ ইরাস্ত এবং ভাই ক্কার্ত তোমাদেরকে সালাম জানাচ্ছেন।</div>
<div class="v" id="v25"><span class="vn">25</span> <span class="br-p"><br><br></span>যিনি তোমাদেরকে সুস্থির করতে সমর্থ— আমার সুসমাচার অনুসারে ও ঈসা মসীহ্‌ বিষয়ক তবলিগ অনুযায়ী, সেই নিগূঢ়তত্ত্বের প্রকাশ অনুসারে যা অনাদিকাল থেকে গুপ্ত ছিল,</div>
<div class="v" id="v26"><span class="vn">26</span> কিন্তু এখন প্রকাশিত হয়েছে এবং নবীদের লেখা কিতাব দ্বারা, অনন্তকালীন আল্লাহ্‌র হুকুম অনুসারে, ঈমানের বাধ্য হবার জন্য, সর্বজাতির কাছে জানানো হয়েছে,</div>
<div class="v" id="v27"><span class="vn">27</span> ঈসা মসীহ্‌ দ্বারা সেই একমাত্র প্রজ্ঞাবান আল্লাহ্‌র গৌরব যুগ-পর্যায়ের যুগে যুগে হোক। আমিন। <span class="br-p"><br><br></span></div>
</div>
<!-- PARSED ABOVE; EDITING MAY BREAK PARSER -->
</body></html>