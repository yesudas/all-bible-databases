<html><head>
<meta http-equiv="Content-Type" content="text/html;charset=utf-8" />
<title>Rom 2 &ndash; ষষ্ঠ খণ্ড : রোমীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 2);">
<div id="navbar"><a href="../index.html">কিতাবুল মোকাদ্দস</a> &ndash; <b>ষষ্ঠ খণ্ড : রোমীয়</b> &ndash; <a href="Rom_1.html">1</a> <b>2</b> <a href="Rom_3.html">3</a> <a href="Rom_4.html">4</a> ... <a href="Rom_16.html">16</a> </div><hr>
<h1>Rom 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আল্লাহ্‌র ধার্মিকতার বিচার</h2><span class="vn">1</span> <span class="br-p"><br><br></span>অতএব হে মানুষ, তুমি যে কেউ হও না কেন, তুমি যে বিচার করছো, তোমার উত্তর দেবার পথ নেই; কারণ যে বিষয়ে তুমি পরের বিচার করে থাক, সেই বিষয়ে নিজেকেই দোষী করে থাক; কেননা তুমি যে বিচার করছো, তুমি সেই একই রকম আচরণ করে থাক।</div>
<div class="v" id="v2"><span class="vn">2</span> আর আমরা জানি, যারা এরকম আচরণ করে, আল্লাহ্‌ তাদের প্রতি সত্য অনুযায়ী বিচার করে থাকেন।</div>
<div class="v" id="v3"><span class="vn">3</span> আর হে মানুষ, যারা এরকম আচরণ করে, তুমি যখন তাদের বিচার করে থাক, আবার নিজেও তেমনি করে থাক, তখন তুমি কি আল্লাহ্‌র বিচার এড়াবে বলে মনে করছো?</div>
<div class="v" id="v4"><span class="vn">4</span> অথবা তাঁর অশেষ দয়া, ধৈর্য ও চিরসহিষ্ণুতাকে হেয়জ্ঞান করছো? আল্লাহ্‌র দয়া যে তোমাকে মন পরিবর্তনের দিকে নিয়ে যায়, তা কি জান না?</div>
<div class="v" id="v5"><span class="vn">5</span> কিন্তু তোমার কঠিন ভাব এবং অপরিবর্তনশীল অন্তর অনুসারে তুমি তোমার নিজের জন্য সেই গজবের দিনের জন্য এমন শাস্তি সঞ্চয় করছো, যখন আল্লাহ্‌র ন্যায়বিচার প্রকাশ পাবে।</div>
<div class="v" id="v6"><span class="vn">6</span> তিনি তো প্রত্যেক মানুষকে তার কাজ অনুযায়ী ফল দেবেন,</div>
<div class="v" id="v7"><span class="vn">7</span> সৎকর্মের সঙ্গে ধৈর্য সহযোগে যারা মহিমা, সমাদর ও অক্ষয়তার খোঁজ করে, তাদেরকে তিনি অনন্ত জীবন দেবেন।</div>
<div class="v" id="v8"><span class="vn">8</span> কিন্তু যারা প্রতিযোগী এবং সত্যের অবাধ্য ও অধার্মিকতার অনুসারী, তাদের প্রতি আল্লাহ্‌র গজব ও রোষ, দুঃখ-কষ্ট ও সঙ্কট নেমে আসবে;</div>
<div class="v" id="v9"><span class="vn">9</span> প্রথমে ইহুদীর, পরে অ-ইহুদীদেরও উপরে, অর্থাৎ কদাচারী সমস্ত মানুষের প্রাণের উপরে বর্ষিত হবে।</div>
<div class="v" id="v10"><span class="vn">10</span> কিন্তু প্রত্যেক সদাচারী মানুষের প্রতি, প্রথমে ইহুদীদের, পরে অ-ইহুদীদেরও প্রতি প্রতাপ, সমাদর ও শান্তি বর্তাবে।</div>
<div class="v" id="v11"><span class="vn">11</span> কেননা আল্লাহ্‌ কারো প্রতি পক্ষপাতিত্ব করেন না।</div>
<div class="v" id="v12"><span class="vn">12</span> <span class="br-p"><br><br></span>কারণ শরীয়তবিহীন অবস্থায় যত লোক গুনাহ্‌ করেছে, শরীয়ত-বিহীন অবস্থায় তাদের বিনাশও ঘটবে; আর শরীয়তের অধীনে যত লোক গুনাহ্‌ করেছে, শরীয়ত দ্বারাই তাদের বিচার করা যাবে।</div>
<div class="v" id="v13"><span class="vn">13</span> কারণ যারা শরীয়ত শোনে, তারা যে আল্লাহ্‌র কাছে ধার্মিক, এমন নয়, কিন্তু যারা শরীয়ত পালন করে, তারাই ধার্মিক গণিত হবে।</div>
<div class="v" id="v14"><span class="vn">14</span> যে অ-ইহুদীরা কোন শরীয়ত পায় নি, তারা যখন স্বভাবত শরীয়ত অনুযায়ী আচরণ করে, তখন কোন শরীয়ত না পেলেও তাদের নিজেদের শরীয়ত নিজেরাই হয়ে ওঠে।</div>
<div class="v" id="v15"><span class="vn">15</span> তারা শরীয়তের দাবি-দাওয়া নিজ নিজ অন্তরে লেখা বলে দেখায়, তাদের বিবেকও সঙ্গে সঙ্গে সেই বিষয়ে সাক্ষ্য দেয় এবং তাদের নানা চিন্তা হয় তাদেরকে দোষী করে, না হয় তাদের পক্ষ সমর্থন করে—</div>
<div class="v" id="v16"><span class="vn">16</span> যেদিন আল্লাহ্‌ আমার তবলিগকৃত ইঞ্জিল অনুসারে ঈসা মসীহ্‌ দ্বারা মানুষের গুপ্ত বিষয়গুলোর বিচার করবেন সেদিন তা প্রকাশিত হবে।</div>
<div class="v" id="v17"><h2>ইহুদী ও শরীয়ত</h2><span class="vn">17</span> <span class="br-p"><br><br></span>তুমি হয় তো ইহুদী নামে আখ্যাত, মূসার শরীয়তের উপরে নির্ভর করছো, আল্লাহ্‌কে নিয়ে গর্ববোধ করছো,</div>
<div class="v" id="v18"><span class="vn">18</span> শরীয়ত থেকে শিক্ষা লাভ করাতে তাঁর ইচ্ছা জানে এবং যা যা শ্রেয় সেই সবের অনুমোদন করে থাক,</div>
<div class="v" id="v19"><span class="vn">19</span> নিশ্চয় বুঝেছ যে, তুমিই অন্ধদের পথ প্রদর্শক, যারা অন্ধকারে বাস করে তুমিই তাদের নূর,</div>
<div class="v" id="v20"><span class="vn">20</span> তুমি অবোধদের সংশোধন-কারী, শিশুদের শিক্ষক, কারণ তুমি শরীয়তের মধ্যে জ্ঞান ও সত্যের পরিচয় পেয়েছ।</div>
<div class="v" id="v21"><span class="vn">21</span> ভাল, তুমি যে অপরকে শিক্ষা দিচ্ছ, তুমি নিজেকে শিক্ষা দাও না কেন? তুমি যে চুরি করতে নেই বলে তবলিগ করছো, তুমি কি চুরি করছো না?</div>
<div class="v" id="v22"><span class="vn">22</span> তুমি যে জেনা না করার কথা বলছো, তুমি কি জেনা করছো না? তুমি যে মূর্তিপূজা ঘৃণা করছো, তুমি কি দেবালয়ের সম্পদ লুট করছো না?</div>
<div class="v" id="v23"><span class="vn">23</span> তুমি যে শরীয়ত নিয়ে গর্ববোধ করছো, তুমি কি শরীয়ত লঙ্ঘন দ্বারা আল্লাহ্‌র অসম্মান করছো না?</div>
<div class="v" id="v24"><span class="vn">24</span> কেননা লেখা আছে, ‘তোমাদের জন্যই জাতিদের মধ্যে আল্লাহ্‌র নাম নিন্দিত হচ্ছে’।</div>
<div class="v" id="v25"><span class="vn">25</span> <span class="br-p"><br><br></span>বাস্তবিক খৎনা করানোতে লাভ আছে বটে, যদি তুমি শরীয়ত পালন কর; কিন্তু যদি শরীয়ত লঙ্ঘন কর, তবে তোমার খৎনা তো অ-খৎনা হয়ে পড়লো।</div>
<div class="v" id="v26"><span class="vn">26</span> অতএব খৎনা-না-করানো লোক যদি শরীয়তের দাবি-দাওয়া পালন করে, তবে তার অখৎনা কি খৎনা বলে গণিত হবে না?</div>
<div class="v" id="v27"><span class="vn">27</span> আর স্বাভাবিক খৎনা-না-করানো লোক যদি শরীয়ত পালন করে, তবে লেখা শরীয়ত ও খৎনা সত্ত্বেও শরীয়ত লঙ্ঘন করছো যে তুমি, সে কি তোমাকে দোষী করবে না?</div>
<div class="v" id="v28"><span class="vn">28</span> কেননা বাইরে যে ইহুদী সে ইহুদী নয় এবং দেহের বাইরে কৃত খৎনাই যে প্রকৃত খৎনা তা নয়।</div>
<div class="v" id="v29"><span class="vn">29</span> কিন্তু অন্তরে যে ইহুদী, সে-ই প্রকৃত ইহুদী এবং হৃদয়ের যে খৎনা, যা আক্ষরিক নয়, কিন্তু রূহে, তা-ই প্রকৃত খৎনা, তার প্রশংসা মানুষ থেকে হয় না, কিন্তু আল্লাহ্‌ থেকে হয়।</div>
</div>
<!-- PARSED ABOVE; EDITING MAY BREAK PARSER -->
</body></html>