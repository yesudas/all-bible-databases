<html><head>
<meta http-equiv="Content-Type" content="text/html;charset=utf-8" />
<title>Rom 3 &ndash; ষষ্ঠ খণ্ড : রোমীয় &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>ষষ্ঠ খণ্ড : রোমীয়</b> &ndash; <a href="Rom_1.html">1</a> <a href="Rom_2.html">2</a> <b>3</b> <a href="Rom_4.html">4</a> <a href="Rom_5.html">5</a> ... <a href="Rom_16.html">16</a> </div><hr>
<h1>Rom 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তবে ইহুদীর বেশি কি সুযোগ-সুবিধা আছে? খৎনা করানোরই বা মূল্য কি?</div>
<div class="v" id="v2"><span class="vn">2</span> তা সমস্ত দিক দিয়েই মূল্যবান। প্রথমত এই যে, আল্লাহ্‌র বাণী তাদের কাছে আমানত রাখা হয়েছিল।</div>
<div class="v" id="v3"><span class="vn">3</span> ভাল, কেউ কেউ যদি অবিশ্বাসী হয়ে থাকে, তাতেই বা কি? তাদের অবিশ্বাস কি আল্লাহ্‌র বিশ্বস্ততা নিষ্ফল করবে?</div>
<div class="v" id="v4"><span class="vn">4</span> তা নিশ্চয় না, বরং আল্লাহ্‌কে সত্য বলে স্বীকার করা যাক, সব মানুষ মিথ্যাবাদী হয় হোক; যেমন লেখা আছে, <span class="br-p"><br><br></span>“তুমি যেন তোমার কথায় ধর্মময় প্রতিপন্ন হও, <span class="br-p"><br><br></span>এবং তোমার বিচারকালে বিজয়ী হও।”</div>
<div class="v" id="v5"><span class="vn">5</span> <span class="br-p"><br><br></span>কিন্তু আমাদের অধার্মিকতা যদি আল্লাহ্‌র ধার্মিকতাকে নিশ্চিত করে, তবে কি বলবো? আল্লাহ্‌, যিনি ক্রোধে প্রতিফল দেন, তিনি কি অন্যায় করে থাকেন? তা নিশ্চয় না, —আমি সাধারণ মানুষের মত কথা বলছি—</div>
<div class="v" id="v6"><span class="vn">6</span> কেননা তা হলে আল্লাহ্‌ কেমন করে দুনিয়ার বিচার করবেন?</div>
<div class="v" id="v7"><span class="vn">7</span> কিন্তু আমার মিথ্যায় যদি আল্লাহ্‌র সত্য তাঁর গৌরবার্থে উপচে পড়ে, তবে আমিও বা এখন গুনাহ্‌গার বলে আর বিচারের সম্মুখীন হচ্ছি কেন?</div>
<div class="v" id="v8"><span class="vn">8</span> আর কেনই বা বলবো না— যেমন আমাদের নিন্দা আছে এবং যেমন কেউ কেউ বলে যে, আমরা বলে থাকি, ‘এসো, মন্দ কাজ করি, যেন উত্তম ফল ফলে’? তাদের দণ্ডাজ্ঞা ন্যায্য।</div>
<div class="v" id="v9"><h2>কেউই ধার্মিক নয়</h2><span class="vn">9</span> <span class="br-p"><br><br></span>তবে দাঁড়াল কি? আমাদের অবস্থা কি অন্য লোকদের চেয়ে ভাল? তা নিশ্চয় না; কারণ আমরা ইতোপূর্বে ইহুদী ও গ্রীক উভয়ের বিরুদ্ধে দোষ দিয়েছি যে, সকলেই গুনাহ্‌র অধীন।</div>
<div class="v" id="v10"><span class="vn">10</span> যেমন লেখা আছে, <span class="br-p"><br><br></span>“ধার্মিক কেউই নেই, এক জনও নেই,</div>
<div class="v" id="v11"><span class="vn">11</span> <span class="br-p"><br><br></span>বুঝতে পারে, এমন কেউই নেই, <span class="br-p"><br><br></span>আল্লাহ্‌র খোঁজ করে, এমন কেউই নেই।</div>
<div class="v" id="v12"><span class="vn">12</span> <span class="br-p"><br><br></span>সকলেই বিপথে গেছে, তারা একসঙ্গে অকর্মণ্য হয়েছে; <span class="br-p"><br><br></span>দয়া দেখায় এমন কেউই নেই, এক জনও নেই।</div>
<div class="v" id="v13"><span class="vn">13</span> <span class="br-p"><br><br></span>তাদের কণ্ঠ অনাবৃত কবরস্বরূপ; <span class="br-p"><br><br></span>তারা জিহ্বা দ্বারা ছলনা করেছে; <span class="br-p"><br><br></span>তাদের ঠোঁটের নিচে কালসাপের বিষ থাকে;</div>
<div class="v" id="v14"><span class="vn">14</span> <span class="br-p"><br><br></span>তাদের মুখ বদদোয়া ও কটুবাক্যে পূর্ণ;</div>
<div class="v" id="v15"><span class="vn">15</span> <span class="br-p"><br><br></span>তাদের পা রক্তপাতের জন্য দ্রুতগামী।</div>
<div class="v" id="v16"><span class="vn">16</span> <span class="br-p"><br><br></span>তাদের পথে পথে থাকে ধ্বংস ও বিনাশ,</div>
<div class="v" id="v17"><span class="vn">17</span> <span class="br-p"><br><br></span>এবং শান্তির পথ তারা জানে নি;</div>
<div class="v" id="v18"><span class="vn">18</span> <span class="br-p"><br><br></span>তারা আল্লাহ্‌কে ভয় করে না।”</div>
<div class="v" id="v19"><span class="vn">19</span> <span class="br-p"><br><br></span>আর আমরা জানি, শরীয়ত যা কিছু বলে, তা শরীয়তের অধীন লোকদেরকে বলে; যেন প্রত্যেক মুখ বন্ধ হয় এবং সমস্ত দুনিয়া আল্লাহ্‌র বিচারের অধীন হয়।</div>
<div class="v" id="v20"><span class="vn">20</span> যেহেতু শরীয়তের কাজ দ্বারা কোন প্রাণী তাঁর সাক্ষাতে ধার্মিক বিবেচিত হবে না, কেননা শরীয়ত দ্বারা গুনাহ্‌র জ্ঞান জন্মে।</div>
<div class="v" id="v21"><h2>ঈমান দ্বারাই ধার্মিকতা লাভ</h2><span class="vn">21</span> <span class="br-p"><br><br></span>কিন্তু এখন শরীয়ত ছাড়াই আল্লাহ্‌র দেওয়া ধার্মিকতা প্রকাশিত হয়েছে, আর শরীয়ত ও নবীদের কর্তৃক তার পক্ষে সাক্ষ্য দেওয়া হচ্ছে।</div>
<div class="v" id="v22"><span class="vn">22</span> আল্লাহ্‌র দেওয়া সেই ধার্মিকতা ঈসা মসীহে ঈমান দ্বারা যারা ঈমান আনে তাদের সকলের প্রতি বর্তে— কারণ প্রভেদ নেই;</div>
<div class="v" id="v23"><span class="vn">23</span> কেননা সকলেই গুনাহ্‌ করেছে এবং আল্লাহ্‌র গৌরব-বিহীন হয়েছে—</div>
<div class="v" id="v24"><span class="vn">24</span> ওরা বিনামূল্যে তাঁরই রহমতে, মসীহ্‌ ঈসাতে প্রাপ্য মুক্তি দ্বারা ধার্মিক পরিগণিত হয়।</div>
<div class="v" id="v25"><span class="vn">25</span> তাঁকেই আল্লাহ্‌ তাঁর রক্তের দ্বারা কাফ্‌ফারার কোরবানী হিসেবে তুলে ধরেছেন যা ঈমানের মধ্য দিয়েই পাওয়া যায়। তিনি এর মধ্য দিয়ে তাঁর নিজের ধার্মিকতা দেখিয়েছেন, কেননা খোদায়ী সহিষ্ণুতায় তিনি আগেকার দিনেও মানুষের কৃত গুনাহ্‌ অনুযায়ী শাস্তি দেন নি।</div>
<div class="v" id="v26"><span class="vn">26</span> এইভাবে তিনি এখন বর্তমানকালে তাঁর ধার্মিকতা দেখান, যেন তিনি নিজে যেমন ধার্মিক তেমনি যে কেউ ঈসাতে ঈমান আনে, তাকেও ধার্মিকরূপে গণনা করেন।</div>
<div class="v" id="v27"><span class="vn">27</span> <span class="br-p"><br><br></span>অতএব গর্ব করার আর কি আছে? কিছুই নেই। কিরূপ শরীয়ত দ্বারা? কাজের শরীয়ত দ্বারা? না, তা নয়; কিন্তু ঈমানের শরীয়ত দ্বারা।</div>
<div class="v" id="v28"><span class="vn">28</span> কেননা আমারা এই কথা জানি যে, শরীয়ত পালন করা ছাড়া ঈমান দ্বারাই মানুষ ধার্মিক বলে পরিগণিত হয়।</div>
<div class="v" id="v29"><span class="vn">29</span> আল্লাহ্‌ কি কেবল ইহুদীদের আল্লাহ্‌, অ-ইহুদীদেরও কি নন? হ্যাঁ, তিনি অ-ইহুদীদেরও আল্লাহ্‌,</div>
<div class="v" id="v30"><span class="vn">30</span> কেননা বাস্তবিক আল্লাহ্‌ এক, আর তিনি খৎনা করানো লোকদেরকে ঈমানের মধ্য দিয়ে এবং খৎনা-না-করানো লোকদেরকেও ঈমানের মধ্য দিয়ে ধার্মিক গণনা করবেন।</div>
<div class="v" id="v31"><span class="vn">31</span> তবে আমরা কি ঈমান দ্বারা শরীয়ত নিষ্ফল করছি? নিশ্চয় তা নয়; বরং শরীয়ত সংস্থাপন করছি।</div>
</div>
<!-- PARSED ABOVE; EDITING MAY BREAK PARSER -->
</body></html>