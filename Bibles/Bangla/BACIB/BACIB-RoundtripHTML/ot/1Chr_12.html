<html><head>
<meta http-equiv="Content-Type" content="text/html;charset=utf-8" />
<title>1Chr 12 &ndash; ১ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 12);">
<div id="navbar"><a href="../index.html">কিতাবুল মোকাদ্দস</a> &ndash; <b>১ খান্দাননামা</b> &ndash; <a href="1Chr_1.html">1</a> ... <a href="1Chr_10.html">10</a> <a href="1Chr_11.html">11</a> <b>12</b> <a href="1Chr_13.html">13</a> <a href="1Chr_14.html">14</a> ... <a href="1Chr_29.html">29</a> </div><hr>
<h1>1Chr 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রান্তরে বাদশাহ্‌ দাউদের অনুসারীরা</h2><span class="vn">1</span> <span class="br-p"><br><br></span>যে সময়ে দাউদ কীশের পুত্র তালুতের ভয়ে অবরুদ্ধ থাকতেন, সেই সময় এসব লোক সিক্লগে দাউদের কাছে এসেছিল; তারা যুদ্ধে তাঁর সহকারী বীরদের মধ্যে ছিল।</div>
<div class="v" id="v2"><span class="vn">2</span> তারা তীরন্দাজ এবং ডান ও বাম উভয় হাত দিয়ে ফিঙ্গার পাথর ও তীর নিক্ষেপে নিপুণ ছিল; তারা তালুতের জ্ঞাতি বিন্‌ইয়ামীনীয় লোক ছিল।</div>
<div class="v" id="v3"><span class="vn">3</span> অহীয়েষর প্রধান, পরে যোয়াশ, এরা গিবিয়াতীয় শমায়ের পুত্র; আর অস্‌মাবতের পুত্র যিষীয়েল ও পেলট; এবং বরাখা ও অনাথোতীয় যেহূ;</div>
<div class="v" id="v4"><span class="vn">4</span> এবং গিবিয়োনীয় যিশ্ময়িয়, ইনি ত্রিশজনের মধ্যে এক জন বীর ও ত্রিশের উপরে নিযুক্ত ছিল; আর ইয়ারমিয়া, যহসীয়েল, যোহানন, গদেরাথীয় যোষাবদ,</div>
<div class="v" id="v5"><span class="vn">5</span> ইলিয়ূষয়, যিরীমোৎ, বালিয়, শমরিয়, আর হরূফীয় শফটিয়।</div>
<div class="v" id="v6"><span class="vn">6</span> ইল্কানা, যিশিয়, অসরেল, যোয়েষর ও যাশবিয়াম, এই কারুনীয়রা;</div>
<div class="v" id="v7"><span class="vn">7</span> আর গদোর-নিবাসী যিরোহমের পুত্র যোয়েলা ও সবদিয়।</div>
<div class="v" id="v8"><span class="vn">8</span> <span class="br-p"><br><br></span>আর গাদীয়দের মধ্যে কয়েকজন বলবান বীর পৃথক হয়ে মরুভূমিস্থিত দুর্গম স্থানে দাউদের কাছে এসেছিল; তারা ঢাল ও বর্শাধারী, যুদ্ধে দীক্ষিত পুরুষ; সিংহমুখের মত তাদের মুখ ছিল ও তাঁরা পর্বতস্থ হরিণের মত দ্রুতগামী ছিল।</div>
<div class="v" id="v9"><span class="vn">9</span> প্রধান এষর, দ্বিতীয় ওবদিয়, তৃতীয় ইলীয়াব,</div>
<div class="v" id="v10"><span class="vn">10</span> চতুর্থ মিশ্মন্না, পঞ্চম ইয়ারমিয়া,</div>
<div class="v" id="v11"><span class="vn">11</span> ষষ্ট অত্তয়, সপ্তম ইলীয়েল,</div>
<div class="v" id="v12"><span class="vn">12</span> অষ্টম যোহানন, নবম ইল্‌সাবাদ,</div>
<div class="v" id="v13"><span class="vn">13</span> দশম ইয়ারমিয়া, একাদশ মগ্‌বন্নয়।</div>
<div class="v" id="v14"><span class="vn">14</span> গাদ-বংশের এই লোকেরা সৈন্যদলের সেনাপতি ছিলেন; এঁদের মধ্যে যিনি ক্ষুদ্র, তিনি শত জনের ও যিনি মহান তিনি হাজার জনের সমকক্ষ ছিলেন।</div>
<div class="v" id="v15"><span class="vn">15</span> প্রথম মাসে যে সময়ে জর্ডানের সমস্ত পানি তীরের উপরে উঠেছিল, সেই সময়ে এঁরা নদী পার হয়ে পূর্ব দিকে ও পশ্চিম দিকে তলভূমিস্থ সকলকে তাড়িয়ে দিয়েছিলেন।</div>
<div class="v" id="v16"><span class="vn">16</span> <span class="br-p"><br><br></span>আর বিন্‌ইয়ামীন ও এহুদার সন্তানদের মধ্যে কয়েকজন লোক দাউদের কাছে দুর্গম স্থানে এসেছিল।</div>
<div class="v" id="v17"><span class="vn">17</span> আর দাউদ তাদের সঙ্গে সাক্ষাৎ করতে বের হয়ে তাদেরকে বললেন, যদি তোমরা আমার সাহায্য করতে শান্তিভাব নিয়ে আমার কাছে এসে থাক, তবে আমার অন্তর তোমাদের সঙ্গে এক হয়ে যাবে। কিন্তু আমার হাতে কোন দৌরাত্ম না থাকলেও যদি আমাকে ঠকিয়ে বিপক্ষ লোকদের হস্তগত করার জন্য এসে থাক, তবে আমাদের পূর্বপুরুষদের আল্লাহ্‌ তা দেখুন ও বিচার করুন।</div>
<div class="v" id="v18"><span class="vn">18</span> তখন আল্লাহ্‌র রূহ্‌ সেনানীবর্গের নেতা অমাসয়ের উপরে আসলেন, আর তিনি বললেন, হে দাউদ, আমরা তোমারই, হে ইয়াসিরের পুত্র, আমরা তোমারই পক্ষ; মঙ্গল হোক, তোমার মঙ্গল হোক ও তোমার সাহায্যকারীদের মঙ্গল হোক, কেননা তোমার আল্লাহ্‌ তোমার সাহায্য করেন। তখন দাউদ তাঁদেরকে গ্রহণ করে সৈন্যদলের সেনাপতি করলেন।</div>
<div class="v" id="v19"><span class="vn">19</span> <span class="br-p"><br><br></span>আর দাউদ যখন ফিলিস্তিনীদের সঙ্গে তালুতের বিরুদ্ধে যুদ্ধ করার জন্য এসেছিলেন তখন মানশারও কয়েকজন তাঁর পক্ষ হয়েছিল। অবশ্য তাঁরা ফিলিস্তিনীদের সাহায্য করেন নি; কেননা তাদের ভূপালেরা মন্ত্রণা করে তাঁকে বিদায় করে বললেন, সেই ব্যক্তি আমাদের মুণ্ড নিয়ে তাঁর মালিক তালুতের পক্ষ নেবে।</div>
<div class="v" id="v20"><span class="vn">20</span> পরে দাউদ সিক্লগে যাচ্ছেন, এমন সময়ে মানশা-বংশীয়, অদ্‌ন, যোষাবদ, যিদীয়েল, যোষবিদ ইলীহূ ও সিল্লথয়, মানশা-বংশীয় এই সহস্রপতিরা তাঁর পক্ষ হলেন।</div>
<div class="v" id="v21"><span class="vn">21</span> আর তাঁরা সৈন্যদলের বিপক্ষে দাউদকে সাহায্য করলেন, কারণ তাঁরা সকলে ছিলেন বলবান বীর এবং সৈন্যদলের সেনাপতি হলেন।</div>
<div class="v" id="v22"><span class="vn">22</span> বস্তুত সেই সময়ে দাউদের সাহায্যার্থে দিন দিন লোক আসত, তাতে আল্লাহ্‌র সৈন্যদলের মত তাঁর একটা মস্ত বড় সৈন্যদল গড়ে উঠলো।</div>
<div class="v" id="v23"><h2>হেবরনে বাদশাহ্‌ দাউদের সৈন্যবাহিনী</h2><span class="vn">23</span> <span class="br-p"><br><br></span>যে লোকেরা মাবুদের কালাম অনুসারে তালুতের রাজ্য হস্তান্তর করে দাউদকে দেবার জন্য যুদ্ধার্থে সজ্জিত হয়ে হেবরনে তাঁর কাছে গিয়েছিল তাদের সংখ্যা এই:</div>
<div class="v" id="v24"><span class="vn">24</span> এহুদা-বংশের ঢাল ও বর্শাধারী, যুদ্ধের জন্য সজ্জিত ছয় হাজার আট শত লোক।</div>
<div class="v" id="v25"><span class="vn">25</span> শিমিয়োন-বংশের মধ্যে যুদ্ধে বলবান বীর সাত হাজার এক শত লোক।</div>
<div class="v" id="v26"><span class="vn">26</span> লেবি-বংশের মধ্যে চার হাজার ছয় শত লোক।</div>
<div class="v" id="v27"><span class="vn">27</span> আর যিহোয়াদা হারুনের বংশের নেতা এবং তাঁর সঙ্গে তিন হাজার সাত শত লোক;</div>
<div class="v" id="v28"><span class="vn">28</span> আর বীর্যবান যুবক সাদোক ও তাঁর পিতৃকুলের বাইশ জন সেনাপতি।</div>
<div class="v" id="v29"><span class="vn">29</span> আর তালুতের জ্ঞাতি বিন্‌ইয়ামীন-বংশের লোকদের মধ্যে তিন হাজার লোক; কারণ সেই সময় পর্যন্ত তাদের অধিকাংশ লোক তালুতের কুলের বশ্যতা স্বীকার করতো।</div>
<div class="v" id="v30"><span class="vn">30</span> আর আফরাহীম-সন্তানদের মধ্যে বিশ হাজার আট শত বলবান বীর, তারা যার যার পিতৃকুলে বিখ্যাত ছিলেন।</div>
<div class="v" id="v31"><span class="vn">31</span> আর মানশার অর্ধেক বংশের মধ্যে আঠার হাজার লোক, তারা এসে দাউদকে বাদশাহ্‌ করার জন্য স্ব স্ব নামে নির্দিষ্ট হল।</div>
<div class="v" id="v32"><span class="vn">32</span> আর ইষাখর-বংশের লোকদের মধ্যে দুই শত প্রধান লোক, তারা কালজ্ঞ লোক, ইসরাইলের কি কর্তব্য তা জানত, আর তাদের বংশের লোকেরা সকলে তাদের বাধ্য ছিল।</div>
<div class="v" id="v33"><span class="vn">33</span> সবূলূনের মধ্যে সৈন্যদলে গমনযোগ্য, সব রকম যুদ্ধাস্ত্র নিয়ে সৈন্য রচনা করতে নিপুণ পঞ্চাশ হাজার লোক ছিল, তারা দাউদকে সাহায্য করতে একমন বিশিষ্ট ছিল।</div>
<div class="v" id="v34"><span class="vn">34</span> নপ্তালির মধ্যে এক হাজার সেনাপতি ও তাদের সঙ্গে ঢাল ও বর্শাধারী সাঁইত্রিশ হাজার লোক।</div>
<div class="v" id="v35"><span class="vn">35</span> দানীয়দের মধ্যে সৈন্য রচনা করতে দক্ষ আঠাশ হাজার ছয় শত লোক।</div>
<div class="v" id="v36"><span class="vn">36</span> আশেরের মধ্যে সৈন্যদলে গমন যোগ্য, সৈন্যরচনা করতে নিপুণ চল্লিশ হাজার লোক।</div>
<div class="v" id="v37"><span class="vn">37</span> আর জর্ডানের ওপারস্থ রূবেণীয়, গাদীয় ও মানশার অর্ধেক বংশের মধ্যে যুদ্ধের জন্য সব রকম অস্ত্রধারী এক লক্ষ বিশ হাজার লোক।</div>
<div class="v" id="v38"><span class="vn">38</span> <span class="br-p"><br><br></span>যুদ্ধে ও সৈন্য রচনায় নিপুণ এসব লোক দাউদকে সমস্ত ইসরাইলের বাদশাহ্‌ করার জন্য একাগ্রচিত্তে হেবরনে এল এবং ইসরাইলের অবশিষ্ট সকল লোকও দাউদকে বাদশাহ্‌ করার জন্য একচিত্ত হল।</div>
<div class="v" id="v39"><span class="vn">39</span> তারা তিন দিন সেখানে দাউদের সঙ্গে থেকে ভোজন পান করলো; কেননা তাদের ভাইয়েরা তাদের জন্য আয়োজন করেছিল।</div>
<div class="v" id="v40"><span class="vn">40</span> এছাড়া, ইষাখর, সবূলূন ও নপ্তালী প্রদেশ পর্যন্ত তাদের প্রতিবেশীরা, গাধা, উট, খচ্চর ও বলদের পিঠে খাদ্রদ্রব্য, সুজিতে প্রস্তুত দ্রব্য, ডুমুরের চাপ, শুকনো আঙ্গুরের থলুয়া, আঙ্গুর-রস ও তেল এবং বলদ ও ভেড়া প্রচুর পরিমাণে আনলো, কেননা ইসরাইলের মধ্যে আনন্দ হয়েছিল।</div>
</div>
<!-- PARSED ABOVE; EDITING MAY BREAK PARSER -->
</body></html>