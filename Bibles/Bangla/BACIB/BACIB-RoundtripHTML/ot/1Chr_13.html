<html><head>
<meta http-equiv="Content-Type" content="text/html;charset=utf-8" />
<title>1Chr 13 &ndash; ১ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 13);">
<div id="navbar"><a href="../index.html">কিতাবুল মোকাদ্দস</a> &ndash; <b>১ খান্দাননামা</b> &ndash; <a href="1Chr_1.html">1</a> ... <a href="1Chr_11.html">11</a> <a href="1Chr_12.html">12</a> <b>13</b> <a href="1Chr_14.html">14</a> <a href="1Chr_15.html">15</a> ... <a href="1Chr_29.html">29</a> </div><hr>
<h1>1Chr 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শরীয়ত-সিন্দুক আনয়ন</h2><span class="vn">1</span> <span class="br-p"><br><br></span>পরে দাউদ সহস্রপতিদের ও শতপতিদের সঙ্গে ও সমস্ত নেতৃবর্গের সঙ্গে মন্ত্রণা করলেন।</div>
<div class="v" id="v2"><span class="vn">2</span> আর দাউদ সমস্ত ইসরাইল-সমাজকে বললেন, যদি তোমাদের ভাল মনে হয় ও আমাদের আল্লাহ্‌ মাবুদ থেকে এই কাজ হয়ে থাকে, তবে এসো, আমরা ইসরাইলের সমস্ত প্রদেশে আমাদের অবশিষ্ট ভাইদের কাছে ও তাদের সঙ্গে যে সকল ইমাম ও লেবীয়েরা নিজ নিজ চারণ-ভূমি বিশিষ্ট নগরে বাস করে তাদের কাছে লোক পাঠাই, যেন তারা আমাদের কাছে ঁজমায়েত হয়।</div>
<div class="v" id="v3"><span class="vn">3</span> আর এসো, আমাদের আল্লাহ্‌র সিন্দুক আমাদের কাছে ফিরিয়ে আনি, কেননা তালুতের সময়ে আমরা তার খোঁজ করি নি।</div>
<div class="v" id="v4"><span class="vn">4</span> তখন সমস্ত সমাজ বললো, আমরা তা করবো; কেননা সব লোকের দৃষ্টিতে এই কথা ন্যায্য মনে হল।</div>
<div class="v" id="v5"><span class="vn">5</span> <span class="br-p"><br><br></span>পরে কিরিয়ৎ-যিয়ারীম থেকে আল্লাহ্‌র সিন্দুক আনবার জন্য দাউদ মিসরের সীহোর নদী থেকে হমাতের প্রবেশ স্থান পর্যন্ত সমস্ত ইসরাইলকে একত্র করলেন।</div>
<div class="v" id="v6"><span class="vn">6</span> আর আল্লাহ্‌র সিন্দুক, কারুবীদ্বয়ে আসীন মাবুদের সিন্দুক, যার উপরে সেই নাম কীর্তিত, তা এহুদার অধিকারস্থ বালা অর্থাৎ কিরিয়ৎ-যিয়ারীম থেকে আনবার জন্য দাউদ ও সমস্ত ইসরাইল সেই স্থানে গেলেন।</div>
<div class="v" id="v7"><span class="vn">7</span> পরে তাঁরা আল্লাহ্‌র সিন্দুক একটি নতুন ঘোড়ার গাড়িতে উঠিয়ে অবীনাদবের বাড়ি থেকে বের করলেন এবং উষঃ ও অহিয়ো ঐ ঘোড়ার গাড়ি চালনা করলো।</div>
<div class="v" id="v8"><span class="vn">8</span> আর দাউদ ও সমস্ত ইসরাইল সমস্ত শক্তিতে আল্লাহ্‌র সম্মুখে গজল সহকারে বীণা, নেবল, তম্বুরা, করতাল ও তূরী বাজালেন।</div>
<div class="v" id="v9"><span class="vn">9</span> <span class="br-p"><br><br></span>পরে তাঁরা কীদোনের খামার পর্যন্ত গেলে উষঃ ঐ সিন্দুক ধরবার জন্য হাত বাড়ালো, কেননা বলদযুগল পিছলিয়ে পড়েছিল।</div>
<div class="v" id="v10"><span class="vn">10</span> তখন উষের প্রতি মাবুদের ক্রোধ প্রজ্বলিত হল ও সিন্দুকের প্রতি তার হাত বাড়ানোর দরুন তিনি তাকে আঘাত করলেন; তাতে সে সেই স্থানে আল্লাহ্‌র সম্মুখে মৃত্যুবরণ করলো।</div>
<div class="v" id="v11"><span class="vn">11</span> মাবুদ উষকে আক্রমণ করায় দাউদ অসন্তুষ্ট হলেন, আর সেই স্থানের নাম পেরস-উষঃ (উষঃ-আক্রমণ) রাখলেন; আজও সেই নাম প্রচলিত আছে।</div>
<div class="v" id="v12"><span class="vn">12</span> আর দাউদ সেদিন আল্লাহ্‌কে ভয় পেয়ে বললেন; আল্লাহ্‌র সিন্দুক কিভাবে আমার কাছে আনবো?</div>
<div class="v" id="v13"><span class="vn">13</span> তাই দাউদ সেই সিন্দুক দাউদ-নগরে নিজের কাছে না এনে পথের পাশে অবস্থিত গাতীয় ওবেদ-ইদোমের বাড়িতে নিয়ে রাখলেন।</div>
<div class="v" id="v14"><span class="vn">14</span> আর আল্লাহ্‌র সিন্দুক ওবেদ-ইদোমের বাড়িতে তার পরিবারের কাছে তিন মাস থাকলো; তাতে মাবুদ ওবেদ-ইদোমের বাড়ি ও তার সর্বস্বকে দোয়াযুক্ত করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>