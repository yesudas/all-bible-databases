<html><head>
<meta http-equiv="Content-Type" content="text/html;charset=utf-8" />
<title>1Chr 15 &ndash; ১ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 15);">
<div id="navbar"><a href="../index.html">কিতাবুল মোকাদ্দস</a> &ndash; <b>১ খান্দাননামা</b> &ndash; <a href="1Chr_1.html">1</a> ... <a href="1Chr_13.html">13</a> <a href="1Chr_14.html">14</a> <b>15</b> <a href="1Chr_16.html">16</a> <a href="1Chr_17.html">17</a> ... <a href="1Chr_29.html">29</a> </div><hr>
<h1>1Chr 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেমে শরীয়ত-সিন্দুক</h2><span class="vn">1</span> <span class="br-p"><br><br></span>আর দাউদ নিজের জন্য দাউদ-নগরে অনেক বাড়ি নির্মাণ করলেন এবং আল্লাহ্‌র সিন্দুকের জন্য একটি স্থান প্রস্তুত করলেন, তার জন্য একটি তাঁবু স্থাপন করলেন।</div>
<div class="v" id="v2"><span class="vn">2</span> সেই সময়ে দাউদ বললেন, আল্লাহ্‌র সিন্দুক বহন করা লেবীয়দের ছাড়া আর কারো কর্তব্য নয়, কেননা আল্লাহ্‌র সিন্দুক বইতে ও চিরকাল তাঁর পরিচর্যা করতে মাবুদ তাদেরকেই মনোনীত করেছেন।</div>
<div class="v" id="v3"><span class="vn">3</span> পরে দাউদ মাবুদের সিন্দুকের জন্য যে স্থান প্রস্তুত করেছিলেন, সেই স্থানে তা আনবার জন্য সমস্ত ইসরাইলকে জেরুশালেমে একত্র করলেন।</div>
<div class="v" id="v4"><span class="vn">4</span> আর দাউদ হারুন-সন্তানদেরকে ও এই সব লেবীয়কে একত্র করলেন;</div>
<div class="v" id="v5"><span class="vn">5</span> কহাতীয়দের মধ্যে ঊরীয়েল নেতা, আর তাঁর ভাইয়েরা এক শত বিশ জন;</div>
<div class="v" id="v6"><span class="vn">6</span> মরারির সন্তানদের মধ্যে অসায় নেতা, আর তাঁর ভাইয়েরা দুই শত বিশ জন,</div>
<div class="v" id="v7"><span class="vn">7</span> গের্শোমের সন্তানদের মধ্যে যোয়েল নেতা, আর তাঁর ভাইয়েরা এক শত ত্রিশ জন;</div>
<div class="v" id="v8"><span class="vn">8</span> ইলীষাফণের সন্তানদের মধ্যে শমরিয় নেতা, আর তাঁর ভাইয়েরা দুই শত জন;</div>
<div class="v" id="v9"><span class="vn">9</span> হেবরনের সন্তানদের মধ্যে ইলীয়েল নেতা আর তাঁর ভাইয়েরা আশী জন;</div>
<div class="v" id="v10"><span class="vn">10</span> উষীয়েলের সন্তানদের মধ্যে অম্মীনাদব নেতা, আর তাঁর ভাইয়েরা এক শত বারো জন।</div>
<div class="v" id="v11"><span class="vn">11</span> <span class="br-p"><br><br></span>পরে দাউদ সাদোক ও অবিয়াথর, এই দুই ইমামকে এবং লেবীয়দেরকে, অর্থাৎ ঊরীয়েলকে, অসায়কে, যোয়েলকে, শমরিয়কে, ইলীয়েলকে ও অম্মীনাদবকে ডেকে তাঁদের বললেন,</div>
<div class="v" id="v12"><span class="vn">12</span> তোমরা লেবীয়দের পিতৃকুলপতি, তোমরা ও তোমাদের ভাইয়েরা নিজদেরকে পবিত্র কর, তাতে আমি ইসরাইলের আল্লাহ্‌ মাবুদের সিন্দুকের জন্য যে স্থান প্রস্তুত করেছি, সেই স্থানে তা আনতে পারবে।</div>
<div class="v" id="v13"><span class="vn">13</span> কেননা প্রথমবার তোমরা তা বহন কর নি, এজন্য আমাদের আল্লাহ্‌ মাবুদ আমাদেরকে আক্রমণ করলেন, কারণ আমরা বিধিমতে তাঁর খোঁজ করি নি।</div>
<div class="v" id="v14"><span class="vn">14</span> পরে ইমাম ও লেবীয়েরা ইসরাইলের আল্লাহ্‌ মাবুদের সিন্দুক আনবার জন্য নিজদেরকে পবিত্র করলেন।</div>
<div class="v" id="v15"><span class="vn">15</span> আর লেবীয়রা বহন-দণ্ডযোগে কাঁধে করে আল্লাহ্‌র সিন্দুক বহন করলো, যেমন মাবুদের কালাম অনুসারে মূসা হুকুম করেছিলেন।</div>
<div class="v" id="v16"><span class="vn">16</span> <span class="br-p"><br><br></span>আর দাউদ লেবীয়দের নেতৃবর্গকে বললেন, তোমরা উচ্চৈঃস্বরে আনন্দ ধ্বনি করার জন্য নিজেদের গায়ক ভাইদেরকে বাদ্যযন্ত্র সহকারে, নেবল, বীণা ও করতাল সহকারে নিযুক্ত কর।</div>
<div class="v" id="v17"><span class="vn">17</span> তাতে লেবীয়েরা যোয়েলের পুত্র হেমন, তাঁর ভাইদের মধ্যে বেরিখিয়ের পুত্র আসফ ও তাঁদের জ্ঞাতি মরারিয়দের মধ্যে কূশায়ার পুত্র এথনকে নিযুক্ত করলো।</div>
<div class="v" id="v18"><span class="vn">18</span> আর তাঁদের সঙ্গে তাঁদের দ্বিতীয় পদস্থ ভাইদেরকে তারা নিযুক্ত করলো। তারা হল জাকারিয়া, বেন, যাসীয়েল, শমীরামোৎ, যিহীয়েল, উন্নি, ইলীয়াব, বনায়, মাসেয়, মত্তিথিয়, ইলীফলেহূ ও মিক্‌নেয় এবং ওবেদ-ইদোমও যিয়ীয়েল নামে দুই দ্বারপাল।</div>
<div class="v" id="v19"><span class="vn">19</span> অতএব হেমন, আসফ ও এথন, এই গায়কেরা ব্রোঞ্জের করতালে উচ্চধ্বনি করতে,</div>
<div class="v" id="v20"><span class="vn">20</span> এবং জাকারিয়া, অসীয়েল, শমীরামোৎ, যিহীয়েল, উন্নি, ইলীয়াব, মাসেয় ও বনায় অলামোৎ (নামক সুরে) নেবল বাজাবার পরিচালক,</div>
<div class="v" id="v21"><span class="vn">21</span> এবং মত্তিথিয়, ইলীফলেহূ, মিক্‌নেয়, ওবেদ-ইদোম, যিয়ীয়েল ও অসসিয় শিমিনীৎ (নামক সুরে) বীণা বাজাবার পরিচালক নিযুক্ত হলেন।</div>
<div class="v" id="v22"><span class="vn">22</span> আর লেবীয়দের নেতা কননিয় গান সম্বন্ধে প্রধান হলেন। তিনি গান শিক্ষা দিলেন, কারণ তিনি সঙ্গীতে পারদর্শী ছিলেন।</div>
<div class="v" id="v23"><span class="vn">23</span> আর বেরিখিয় ও ইল্‌কানা সিন্দুকের দ্বাররক্ষক ছিলেন।</div>
<div class="v" id="v24"><span class="vn">24</span> শবনিয়, যিহোশাফট, নথনেল, অমাসয়, জাকারিয়া, বনায় ও ইলীয়েষর, এসব ইমাম আল্লাহ্‌র সিন্দুকের সম্মুখে তূরী বাজালেন এবং ওবেদ-ইদোম ও যিহিয় সিন্দুকের দ্বাররক্ষক ছিলেন।</div>
<div class="v" id="v25"><span class="vn">25</span> <span class="br-p"><br><br></span>পরে দাউদ, ইসরাইলের প্রাচীনবর্গরা ও সহস্রপতিরা আনন্দ সহকারে ওবেদ-ইদোমের বাড়ি থেকে মাবুদের শরীয়ত-সিন্দুক আনতে গেলেন;</div>
<div class="v" id="v26"><span class="vn">26</span> আর যে লেবীয়েরা মাবুদের শরীয়ত-সিন্দুক বহন করলো, আল্লাহ্‌ তাদের সাহায্য করলেন বলে ওঁরা সাতটি বলদ ও সাতটি ভেড়া কোরবানী করলেন।</div>
<div class="v" id="v27"><span class="vn">27</span> আর দাউদ এবং সিন্দুক-বহনকারী লেবীয়েরা, গায়কেরা ও গায়কদের সঙ্গে গানের নেতা কননিয়, এঁরা সকলে মসীনার পোশাক পরা ছিলেন; এবং দাউদের কাঁধে মসীনার একটি এফোদ ছিল।</div>
<div class="v" id="v28"><span class="vn">28</span> এভাবে জয়ধ্বনি সহকারে এবং শৃঙ্গ, তূরী, করতাল, নেবল ও বীণা-ধ্বনি সহকারে সমস্ত ইসরাইল মাবুদের শরীয়ত-সিন্দুক আনয়ন করলো।</div>
<div class="v" id="v29"><span class="vn">29</span> <span class="br-p"><br><br></span>আর মাবুদের শরীয়ত-সিন্দুক যখন দাউদ-নগরে উপস্থিত হল তখন তালুতের কন্যা মীখল জানালা দিয়ে চেয়ে দেখলেন এবং দাউদ বাদশাহ্‌কে নৃত্য ও আনন্দ করতে দেখে মনে মনে তুচ্ছ করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>