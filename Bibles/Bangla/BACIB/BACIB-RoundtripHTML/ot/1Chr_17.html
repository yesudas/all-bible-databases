<html><head>
<meta http-equiv="Content-Type" content="text/html;charset=utf-8" />
<title>1Chr 17 &ndash; ১ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 17);">
<div id="navbar"><a href="../index.html">কিতাবুল মোকাদ্দস</a> &ndash; <b>১ খান্দাননামা</b> &ndash; <a href="1Chr_1.html">1</a> ... <a href="1Chr_15.html">15</a> <a href="1Chr_16.html">16</a> <b>17</b> <a href="1Chr_18.html">18</a> <a href="1Chr_19.html">19</a> ... <a href="1Chr_29.html">29</a> </div><hr>
<h1>1Chr 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাদশাহ্‌ দাউদের কাছে আল্লাহ্‌র ওয়াদা</h2><span class="vn">1</span> <span class="br-p"><br><br></span>পরে দাউদ যখন নিজের বাড়িতে বাস করতে শুরু করলেন, তখন তিনি নাথন নবীকে বললেন, দেখুন, আমি এরস কাঠের বাড়িতে বাস করছি কিন্তু মাবুদের শরীয়ত-সিন্দুক পর্দার অন্তরালে বাস করছে।</div>
<div class="v" id="v2"><span class="vn">2</span> নাথন দাউদকে বললেন, যা কিছু আপনার মনে আছে তা-ই করুন, কেননা আল্লাহ্‌ তাঁর সহবর্তী।</div>
<div class="v" id="v3"><span class="vn">3</span> <span class="br-p"><br><br></span>কিন্তু সেই রাতে আল্লাহ্‌র এই কালাম নাথনের কাছে উপস্থিত হল,</div>
<div class="v" id="v4"><span class="vn">4</span> তুমি যাও, আমার গোলাম দাউদকে বল, মাবুদ এই কথা বলেন, তুমি আমার জন্য বসতি-গৃহ নির্মাণ করবে না।</div>
<div class="v" id="v5"><span class="vn">5</span> ইসরাইলকে বের করে আনবার দিন থেকে আজ পর্যন্ত আমি তো কোন গৃহে বাস করি নি, কিন্তু এক তাঁবু থেকে অন্য তাঁবুতে ও এক শরীয়ত-তাঁবু থেকে অন্য আবাসে গিয়েছি।</div>
<div class="v" id="v6"><span class="vn">6</span> বনি-ইসরাইলদের সঙ্গে বিভিন্ন স্থানে ঘুরে বেড়াবার সময় আমি যাকে আমার লোকদের পালনের ভার দিয়েছিলাম, ইসরাইলের এমন কোন বিচারকর্তাকে কি কখনও এই কথা বলেছি যে, তোমরা কেন আমার জন্য এরস কাঠের গৃহ নির্মাণ কর নি?</div>
<div class="v" id="v7"><span class="vn">7</span> অতএব এখন তুমি আমার গোলাম দাউদকে এই কথা বলবে, বাহিনীগণের মাবুদ এই কথা বলেন, আমার লোক ইসরাইলের নায়ক করার জন্য আমিই তোমাকে পশু চরাবার মাঠ থেকে ও ভেড়ার পালের পিছন থেকে নিয়ে এসেছি।</div>
<div class="v" id="v8"><span class="vn">8</span> আর তুমি যে স্থানেই গমন করেছ, সেই স্থানে তোমার সহবর্তী থেকে তোমার সম্মুখ থেকে তোমার সমস্ত দুশমনকে উচ্ছেদ করেছি, আর আমি তোমার নাম দুনিয়ার মহাপুরুষদের নামের মত করবো।</div>
<div class="v" id="v9"><span class="vn">9</span> আর আমি আমার লোক ইসরাইলের জন্য একটি স্থান নির্ধারণ করবো ও তাদেরকে রোপণ করবো, যেন তারা তাদের সেই স্থানে বাস করে এবং আর বিচলিত না হয়; দুর্বৃত্তরা তাদেরকে আর জুলুম করবে না, যেমন আগে করতো—</div>
<div class="v" id="v10"><span class="vn">10</span> যে সময় থেকে আমি আমার লোক ইসরাইলের উপরে কাজীদেরকে নিযুক্ত করেছিলাম, সেই সময়ে যেমন হত। আর আমি তোমার সমস্ত দুশমনকে নত করবো। আরও তোমাকে বলছি, তোমার জন্য মাবুদ একটি কুল নির্মাণ করবেন।</div>
<div class="v" id="v11"><span class="vn">11</span> <span class="br-p"><br><br></span>আর তোমার দিন সমপূর্ণ হলে যখন তোমাকে তোমার পূর্বপুরুষদের কাছে যেতে হবে, তখন আমি তোমার পুত্রদের মধ্যে এক জনকে স্থাপন করবো এবং তার রাজ্য স্থির করবো।</div>
<div class="v" id="v12"><span class="vn">12</span> সেই আমার জন্য একটি গৃহ নির্মাণ করবে এবং আমি তার সিংহাসন চিরস্থায়ী করবো।</div>
<div class="v" id="v13"><span class="vn">13</span> আমি তার পিতা হব ও সে আমার পুত্র হবে এবং যে তোমার আগে ছিল তার কাছ থেকে যেমন আমার অটল মহব্বত প্রত্যাহার করেছিলাম, তেমনি এর থেকে তা প্রত্যাহার করবো না।</div>
<div class="v" id="v14"><span class="vn">14</span> কিন্তু আমার বাড়িতে ও আমার রাজ্যে তাকে চিরকাল স্থির রাখবো এবং তার সিংহাসন চিরস্থায়ী হবে।</div>
<div class="v" id="v15"><span class="vn">15</span> নাথন দাউদকে এ সব কালাম ও দর্শন অনুসারে কথা বললেন।</div>
<div class="v" id="v16"><h2>বাদশাহ্‌ দাউদের মুনাজাত</h2><span class="vn">16</span> <span class="br-p"><br><br></span>তখন বাদশাহ্‌ দাউদ ভিতরে গিয়ে মাবুদের সম্মুখে বসলেন, আর বললেন, হে মাবুদ আল্লাহ্‌, আমি কে, আমার কুলই বা কি যে, তুমি আমাকে এই পর্যন্ত এনেছ?</div>
<div class="v" id="v17"><span class="vn">17</span> আর হে আল্লাহ্‌, তোমার দৃষ্টিতে এও ক্ষুদ্র বিষয় হল, তুমি তোমার গোলামের কুলের বিষয়েও সুদীর্ঘ কালের উদ্দেশে কথা বললে এবং হে মাবুদ আল্লাহ্‌, আমাকে উচ্চপদস্থ মানুষের শ্রেণীভুক্ত বলে জ্ঞান করলে।</div>
<div class="v" id="v18"><span class="vn">18</span> তোমার গোলামের প্রতি কৃত সম্মানের বিষয়ে দাউদ তোমাকে আর কি বলবে? তুমি তো তোমার গোলামকে জান।</div>
<div class="v" id="v19"><span class="vn">19</span> হে মাবুদ, তুমি তোমার গোলামের জন্য তোমার ইচ্ছা অনুসারে এসব মহৎ কাজ তুমি করেছ আর তোমার গোলামকে তা জানিয়েছ।</div>
<div class="v" id="v20"><span class="vn">20</span> হে মাবুদ, তোমার মত কেউই নেই ও তুমি ছাড়া কোন আল্লাহ্‌ নেই; আমরা স্বকর্ণে যা শুনেছি, সেই অনুসারে এই কথা জানি।</div>
<div class="v" id="v21"><span class="vn">21</span> দুনিয়ার মধ্যে আর কোন্‌ জাতি তোমার লোক ইসরাইলের মত? তুমি আল্লাহ্‌ তাকে তোমার লোক করার জন্য মুক্ত করতে গিয়েছিলে, যেন মিসর থেকে মুক্ত তোমার লোকদের সম্মুখ থেকে জাতিদেরকে, বিতাড়িত করার সময়ে নানা রকম মহৎ ও ভয়ংকর কাজ দ্বারা তোমার নাম প্রতিষ্ঠিত কর।</div>
<div class="v" id="v22"><span class="vn">22</span> তুমি তো তোমার লোক ইসরাইলকে চিরকালের জন্য তোমার লোক করেছ, আর হে মাবুদ, তুমিই তাদের আল্লাহ্‌ হয়েছ।</div>
<div class="v" id="v23"><span class="vn">23</span> <span class="br-p"><br><br></span>এখন হে মাবুদ, তুমি তোমার গোলাম ও তার কুলের বিষয়ে যে কালাম বলেছ, তা চিরকালের জন্য স্থিরীকৃত হোক; যেমন বলেছ, সেই অনুসারে কর।</div>
<div class="v" id="v24"><span class="vn">24</span> তোমার নাম চিরকালের জন্য স্থিরীকৃত ও মহিমান্বিত হোক; লোকে বলুক, বাহিনীগণের মাবুদই ইসরাইলের আল্লাহ্‌, ইসরাইলের পক্ষীয় আল্লাহ্‌, আর তোমার গোলাম দাউদের কুল তোমার সাক্ষাত সুস্থির।</div>
<div class="v" id="v25"><span class="vn">25</span> বাস্তবিক, হে আমার আল্লাহ্‌, তুমি আমার জন্য একটি কুল উৎপন্ন করবে, এই কথা তোমার গোলামের কাছে প্রকাশ করলে; এই কারণ তোমার কাছে এই মুনাজাত করতে তোমার গোলামের মনে সাহস হয়েছে।</div>
<div class="v" id="v26"><span class="vn">26</span> আর এখন, হে মাবুদ, তুমিই আল্লাহ্‌ এবং তুমি তোমার গোলামের কাছে এই মঙ্গল ওয়াদা করেছ।</div>
<div class="v" id="v27"><span class="vn">27</span> এখন তুমি মেহেরবানী করে তোমার গোলামের কুলকে দোয়া করেছ, যেন সেই কুল তোমার সম্মুখে চিরকাল থাকে; কেননা, হে মাবুদ, তুমিই দোয়া করেছ, তাই তা চিরকালের জন্য দোয়াযুক্ত।</div>
</div>
<!-- PARSED ABOVE; EDITING MAY BREAK PARSER -->
</body></html>