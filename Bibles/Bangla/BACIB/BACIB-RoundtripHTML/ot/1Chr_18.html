<html><head>
<meta http-equiv="Content-Type" content="text/html;charset=utf-8" />
<title>1Chr 18 &ndash; ১ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 18);">
<div id="navbar"><a href="../index.html">কিতাবুল মোকাদ্দস</a> &ndash; <b>১ খান্দাননামা</b> &ndash; <a href="1Chr_1.html">1</a> ... <a href="1Chr_16.html">16</a> <a href="1Chr_17.html">17</a> <b>18</b> <a href="1Chr_19.html">19</a> <a href="1Chr_20.html">20</a> ... <a href="1Chr_29.html">29</a> </div><hr>
<h1>1Chr 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাদশাহ্‌ দাউদের বিজয়</h2><span class="vn">1</span> <span class="br-p"><br><br></span>এর পরে দাউদ ফিলিস্তিনীদেরকে আক্রমণ করে পরাজিত করলেন, আর ফিলিস্তিনীদের হাত থেকে গাৎ ও তার সমস্ত উপনগর অধিকার করলেন।</div>
<div class="v" id="v2"><span class="vn">2</span> আর তিনি মোয়াবকে আঘাত করলেন; তাতে মোয়াবীয়েরা দাউদের গোলাম হয়ে উপঢৌকন আনলো।</div>
<div class="v" id="v3"><span class="vn">3</span> <span class="br-p"><br><br></span>আর যে সময়ে সোবার বাদশাহ্‌ হদদেষর ফোরাত নদীর কাছে তাঁর কর্তৃত্ব স্থাপন করতে যান, সেই সময়ে দাউদ হমাতে তাঁকে আঘাত করেন।</div>
<div class="v" id="v4"><span class="vn">4</span> দাউদ তাঁর কাছ থেকে এক হাজার রথ, সাত হাজার ঘোড়সওয়ার ও বিশ হাজার পদাতিক সৈন্য অধিকার করলেন; আর দাউদ তাঁর রথের ঘোড়াগুলোর পায়ের শিরা কেটে দিলেন, কিন্তু তার মধ্যে এক শত রথের ঘোড়া রাখলেন।</div>
<div class="v" id="v5"><span class="vn">5</span> আর দামেস্কের অরামীয়েরা সোবার হদদেষরের বাদশাহ্‌র সাহায্য করতে আসলে দাউদ সেই অরামীয়দের মধ্যে বাইশ হাজার লোককে আঘাত করলেন।</div>
<div class="v" id="v6"><span class="vn">6</span> আর দাউদ দামেস্কের অরাম দেশে সৈন্যদল স্থাপন করলেন; তাতে অরাম দাউদের গোলাম হয়ে উপঢৌকন আনলো; এভাবে দাউদ যেসব স্থানে যেতেন, সেই স্থানে মাবুদ তাঁকে বিজয়ী করতেন।</div>
<div class="v" id="v7"><span class="vn">7</span> আর দাউদ হদদেষরের গোলামদের সোনার ঢালগুলো খুলে জেরুশালেমে আনলেন।</div>
<div class="v" id="v8"><span class="vn">8</span> আর দাউদ হদরেষরের টিভৎ ও কূন নগর থেকে বিস্তর ব্রোঞ্জ আনলেন, সোলায়মান তা দ্বারা ব্রোঞ্জের সমুদ্র, দুই স্তম্ভ ও ব্রোঞ্জের সমস্ত পাত্র তৈরি করলেন।</div>
<div class="v" id="v9"><span class="vn">9</span> <span class="br-p"><br><br></span>তখন দাউদ সোবার বাদশাহ্‌ হদরেষরের সমগ্র সৈন্যদলকে আক্রমণ করেছেন শুনে হমাতের বাদশাহ্‌ তয়ূ বাদশাহ্‌ দাউদের কুশল জিজ্ঞাসা করার জন্য,</div>
<div class="v" id="v10"><span class="vn">10</span> এবং তিনি হদদেষরের সঙ্গে যুদ্ধে তাঁকে আক্রমণ করেছেন বলে তাঁর শুকরিয়া করার জন্য তাঁর পুত্র হদোরামকে তাঁর কাছে প্রেরণ করলেন; কেননা হদদেষরের সঙ্গে তয়ূরও যুদ্ধ হয়েছিল। আর হদোরামের সঙ্গে রূপা, সোনা ও ব্রোঞ্জের নানা রকম পাত্র ছিল।</div>
<div class="v" id="v11"><span class="vn">11</span> তাতে বাদশাহ্‌ দাউদ সমস্ত জাতি থেকে, ইদোম, মোয়াব, অম্মোনীয়দের এবং ফিলিস্তিনী ও আমালেক থেকে আনা রূপার ও সোনার সঙ্গে সেসব দ্রব্যও মাবুদের উদ্দেশে পবিত্র করলেন।</div>
<div class="v" id="v12"><span class="vn">12</span> <span class="br-p"><br><br></span>আর সরূয়ার পুত্র অবীশয় লবণ-তলভূমিতে আঠার হাজার ইদোমীয়কে হত্যা করলেন।</div>
<div class="v" id="v13"><h2>বাদশাহ্‌ দাউদের কর্মকর্তারা</h2><span class="vn">13</span> <span class="br-p"><br><br></span>পরে তিনি ইদোমে সৈন্যদল স্থাপন করলেন এবং সমস্ত ইদোমীয় লোক দাউদের গোলাম হল। আর দাউদ যেসব স্থানে যেতেন, সেই স্থানে মাবুদ তাঁকে বিজয়ী করতেন।</div>
<div class="v" id="v14"><span class="vn">14</span> দাউদ সমস্ত ইসরাইলের উপরে রাজত্ব করলেন, তিনি তাঁর সমস্ত লোকের জন্য ন্যায়ভাবে বিচার ও শাসন করতেন।</div>
<div class="v" id="v15"><span class="vn">15</span> আর সরূয়ার পুত্র যোয়াব সৈন্যাধ্যক্ষ ছিলেন; এবং অহীলূদের পুত্র যিহোশাফট ইতিহাস লেখক ছিলেন।</div>
<div class="v" id="v16"><span class="vn">16</span> আর অহীটূবের পুত্র সাদোক ও অবিয়াথরের পুত্র আবিমালেক ইমাম ছিলেন এবং শব্‌শ লেখক ছিলেন।</div>
<div class="v" id="v17"><span class="vn">17</span> আর যিহোয়াদার পুত্র বনায় করেথীয় ও পলেথীয়দের উপরে নিযুক্ত ছিলেন এবং দাউদের পুত্ররা বাদশাহ্‌র প্রধান কর্মকর্তা ছিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>