<html><head>
<meta http-equiv="Content-Type" content="text/html;charset=utf-8" />
<title>1Chr 19 &ndash; ১ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 19);">
<div id="navbar"><a href="../index.html">কিতাবুল মোকাদ্দস</a> &ndash; <b>১ খান্দাননামা</b> &ndash; <a href="1Chr_1.html">1</a> ... <a href="1Chr_17.html">17</a> <a href="1Chr_18.html">18</a> <b>19</b> <a href="1Chr_20.html">20</a> <a href="1Chr_21.html">21</a> ... <a href="1Chr_29.html">29</a> </div><hr>
<h1>1Chr 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অম্মোনীয়দের সঙ্গে যুদ্ধ</h2><span class="vn">1</span> <span class="br-p"><br><br></span>এর পরে অম্মোনীয়দের বাদশাহ্‌ নাহশের মৃত্যু হল ও তাঁর পুত্র তাঁর পদে বাদশাহ্‌ হলেন।</div>
<div class="v" id="v2"><span class="vn">2</span> তখন দাউদ বললেন, আমি নাহশের পুত্র হানূনের প্রতি সদয় ব্যবহার করবো, কেননা তাঁর পিতা আমার প্রতি সদয় ব্যবহার করেছিলেন। পরে দাউদ তাঁকে পিতৃশোকে সান্ত্বনা দেবার জন্য দূতদের প্রেরণ করলেন। আর দাউদের গোলামেরা হানূনকে সান্ত্বনা দেবার জন্য অম্মোনীয়দের দেশে তাঁর কাছে উপস্থিত হল।</div>
<div class="v" id="v3"><span class="vn">3</span> কিন্তু অম্মোনীয়দের কর্মকর্তারা হানূনকে বললেন, আপনি কি মনে করছেন যে, দাউদ আপনার পিতার সম্মান করে বলে আপনার কাছে সান্ত্বনাকারীদের পাঠিয়েছে? তার গোলামেরা কি সন্ধান নেবার এবং লণ্ডভণ্ড করার ও দেশ নিরীক্ষণ করার জন্য আপনার কাছে আসে নি?</div>
<div class="v" id="v4"><span class="vn">4</span> তখন হানূন দাউদের গোলামদেরকে ধরে তাদেরকে দাড়ি কামিয়ে দিলেন ও পোশাকের অর্ধেক অর্থাৎ নিতম্ব দেশ পর্যন্ত কেটে তাদেরকে বিদায় করলেন।</div>
<div class="v" id="v5"><span class="vn">5</span> পরে কোন লোক গিয়ে সেই ব্যক্তিদের বৃত্তান্ত দাউদকে জানালো। আর তিনি তাদের সঙ্গে সাক্ষাৎ করতে লোক পাঠালেন; কেননা তারা অতিশয় লজ্জিত হয়েছিল। বাদশাহ্‌ বলে পাঠালেন, যতদিন তোমাদের দাড়ি না উঠে, ততদিন তোমরা জেরিকোতে থাক, তারপর ফিরে এসো।</div>
<div class="v" id="v6"><span class="vn">6</span> <span class="br-p"><br><br></span>অম্মোনীয়রা যখন দেখতে পেল যে, তারা দাউদের কাছে নিজদেরকে ঘৃণার পাত্র করেছে, তখন হানূন ও অম্মোনীয়রা অরাম-নহরয়িম, অরাম-মাখা ও সোবা থেকে রথ ও ঘোড়সওয়ারদেরকে বেতন দিয়ে আনবার জন্য এক হাজার তালন্ত রূপা পাঠাল।</div>
<div class="v" id="v7"><span class="vn">7</span> আর বত্রিশ হাজার রথ ও মাখার বাদশাহ্‌কে এবং তাঁর লোকদেরকে বেতন দিয়ে আনাল; তারা এসে মেদবার সম্মুখে শিবির স্থাপন করলো এবং অম্মোনীয়রাও যার যার নগর থেকে একত্র হয়ে যুদ্ধের জন্য বের হল।</div>
<div class="v" id="v8"><span class="vn">8</span> তখন এই সংবাদ পেয়ে দাউদ যোয়াব ও বিক্রমশালী সমস্ত সৈন্যকে প্রেরণ করলেন।</div>
<div class="v" id="v9"><span class="vn">9</span> অম্মোনীয়রা বাইরে এসে নগরের প্রবেশ-স্থানে যুদ্ধার্থে সৈন্য রচনা করলো এবং সমাগত বাদশাহ্‌রা মাঠে স্বতন্ত্র থাকলেন।</div>
<div class="v" id="v10"><span class="vn">10</span> <span class="br-p"><br><br></span>এভাবে সম্মুখে ও পিছনে দুই দিকেই তাঁর বিরুদ্ধে যুদ্ধ হবে দেখে যোয়াব ইসরাইলের সমস্ত মনোনীত লোকের মধ্য থেকে লোক বেছে নিয়ে অরামীয়দের সম্মুখে সৈন্য সাজালেন।</div>
<div class="v" id="v11"><span class="vn">11</span> আর অবশিষ্ট লোকদেরকে তিনি তাঁর ভাই অবীশয়ের হাতে তুলে দিলেন, তাতে তারা অম্মোনীয়দের সম্মুখে সৈন্য সাজালো।</div>
<div class="v" id="v12"><span class="vn">12</span> আর তিনি বললেন, যদি অরামীয়েরা আমার চেয়ে বলবান হয়, তবে তুমি আমাকে সাহায্য করবে; আর যদি অম্মোনীয়রা তোমার চেয়ে বলবান হয়, তবে আমি তোমাকে সাহায্য করবো।</div>
<div class="v" id="v13"><span class="vn">13</span> সাহস কর, এসো, আমাদের জাতি ও আমাদের আল্লাহ্‌র নগরগুলোর জন্য আমরা নিজেদের বলবান করি; আর মাবুদের দৃষ্টিতে যা ভাল, তিনি তা-ই করুন।</div>
<div class="v" id="v14"><span class="vn">14</span> পরে যোয়াব ও তাঁর সঙ্গী লোকেরা যুদ্ধ করার জন্য অরামীয়দের সম্মুখীন হলে তারা তাঁর সম্মুখ থেকে পালিয়ে গেল।</div>
<div class="v" id="v15"><span class="vn">15</span> আর অরামীয়েরা পালিয়ে গেছে দেখে অম্মোনীয়রাও তাঁর ভাই অবীশয়ের সম্মুখ থেকে পালিয়ে নগরে প্রবেশ করলো। পরে যোয়াব জেরুশালেমে আসলেন।</div>
<div class="v" id="v16"><span class="vn">16</span> <span class="br-p"><br><br></span>অরামীয়েরা যখন দেখতে পেল যে, তারা ইসরাইলের কাছে পরাজিত হয়েছে, তখন দূত পাঠিয়ে ফোরাত নদীর ওপারস্থ অরামীয়দেরকে বের করে আনলো; হদদেষরের দলের সেনাপতি শোফক তাদের অগ্রণী ছিলেন।</div>
<div class="v" id="v17"><span class="vn">17</span> পরে দাউদকে এই সংবাদ দেওয়া হলে তিনি সমস্ত ইসরাইলকে একত্র করলেন এবং জর্ডান পার হয়ে তাদের কাছে উপস্থিত হয়ে তাদের বিরুদ্ধে সৈন্য সাজালেন; আর দাউদ অরামীয়দের বিরুদ্ধে সৈন্য রচনা করলে তারা তাঁর সঙ্গে যুদ্ধ করলো।</div>
<div class="v" id="v18"><span class="vn">18</span> আর অরামীয়েরা ইসরাইলের সম্মুখ থেকে পালিয়ে গেল; আর দাউদ অরামীয়দের সাত হাজার রথচালক ও চল্লিশ হাজার পদাতিক সৈন্য হত্যা এবং দলের সেনাপতি শোফককে হত্যা করলেন।</div>
<div class="v" id="v19"><span class="vn">19</span> পরে হদদেষরের গোলামেরা যখন দেখলো, তারা ইসরাইলের সম্মুখে পরাজিত হয়েছে, তখন দাউদের সঙ্গে সন্ধি করে তাঁর গোলাম হল এবং অরামীয়েরা আর অম্মোনীয়দের সাহায্য করতে সম্মত হল না।</div>
</div>
<!-- PARSED ABOVE; EDITING MAY BREAK PARSER -->
</body></html>