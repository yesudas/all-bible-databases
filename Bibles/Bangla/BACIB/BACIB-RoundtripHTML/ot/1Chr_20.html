<html><head>
<meta http-equiv="Content-Type" content="text/html;charset=utf-8" />
<title>1Chr 20 &ndash; ১ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 20);">
<div id="navbar"><a href="../index.html">কিতাবুল মোকাদ্দস</a> &ndash; <b>১ খান্দাননামা</b> &ndash; <a href="1Chr_1.html">1</a> ... <a href="1Chr_18.html">18</a> <a href="1Chr_19.html">19</a> <b>20</b> <a href="1Chr_21.html">21</a> <a href="1Chr_22.html">22</a> ... <a href="1Chr_29.html">29</a> </div><hr>
<h1>1Chr 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>রব্বা নগর অধিকার</h2><span class="vn">1</span> <span class="br-p"><br><br></span>পরে যখন বছর ফিরে এল, সেই সময়ে অর্থাৎ রাজন্যবর্গের যুদ্ধে যাবার সময়ে যোয়াব সৈন্যবল নিয়ে গিয়ে অম্মোনীয়দের দেশ উৎচ্ছন্ন করলেন আর রব্বাতে গিয়ে তা অবরোধ করলেন, কিন্তু দাউদ জেরুশালেমে থাকলেন। পরে যোয়াব রব্বাকে আঘাত করে ভূমিসাৎ করলেন।</div>
<div class="v" id="v2"><span class="vn">2</span> আর দাউদ তাদের বাদশাহ্‌র মাথা থেকে মুকুট নিলেন। আর দেখা গেল যে, তা এক তালন্ত সোনা পরিমিত এবং মণিতে ভূষিত; আর তা দাউদের মাথায় অর্পিত হল; এবং তিনি ঐ নগর থেকে অতি প্রচুর লুণ্ঠিত দ্রব্য বের করে আনলেন।</div>
<div class="v" id="v3"><span class="vn">3</span> আর তিনি সেখানকার লোকদের বের করে এনে করাতের দ্বারা, লোহার মই ও কুড়ালির দ্বারা কাজ করালেন; দাউদ অম্মোনীয়দের সমস্ত নগরের প্রতি এরকম করলেন। পরে দাউদ ও সমস্ত লোক জেরুশালেমে ফিরে গেলেন।</div>
<div class="v" id="v4"><h2>ফিলিস্তিনীদের সঙ্গে যুদ্ধ</h2><span class="vn">4</span> <span class="br-p"><br><br></span>এর পরে গেষরে ফিলিস্তিনীদের সঙ্গে যুদ্ধ হল; তখন হ্‌শাতীয় সিব্বখয় রফার সন্তান সিপ্পয়কে হত্যা করলো; তাতে তারা নত হল।</div>
<div class="v" id="v5"><span class="vn">5</span> আবার ফিলিস্তিনীদের সঙ্গে যুদ্ধ হল। আর যায়ীরের পুত্র ইল্‌হানন গাতীয় গলেতের ভাই লহমিকে হত্যা করলো, এর বর্শা তাঁতের নরাজের মত ছিল।</div>
<div class="v" id="v6"><span class="vn">6</span> আর একবার গাতে যুদ্ধ হল; আর সেখানে অতি দীর্ঘকায় এক জন ছিল, প্রতি হাত পায়ে তার ছয়টি ছয়টি করে আঙ্গুল, সবসুদ্ধ চব্বিশ আঙ্গুল ছিল, সেও রফার সন্তান।</div>
<div class="v" id="v7"><span class="vn">7</span> সে ইসরাইলকে টিট্‌কারি দিলে দাউদের ভাই শিমিয়ের পুত্র যোনাথন তাকে হত্যা করলো।</div>
<div class="v" id="v8"><span class="vn">8</span> এরা রফার বংশে গাতে জন্মেছিল; এরা দাউদের হাতে ও তাঁর গোলামদের হাতে মারা পড়লো।</div>
</div>
<!-- PARSED ABOVE; EDITING MAY BREAK PARSER -->
</body></html>