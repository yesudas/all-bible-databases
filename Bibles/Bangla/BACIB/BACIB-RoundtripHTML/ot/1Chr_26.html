<html><head>
<meta http-equiv="Content-Type" content="text/html;charset=utf-8" />
<title>1Chr 26 &ndash; ১ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 26);">
<div id="navbar"><a href="../index.html">কিতাবুল মোকাদ্দস</a> &ndash; <b>১ খান্দাননামা</b> &ndash; <a href="1Chr_1.html">1</a> ... <a href="1Chr_24.html">24</a> <a href="1Chr_25.html">25</a> <b>26</b> <a href="1Chr_27.html">27</a> <a href="1Chr_28.html">28</a> <a href="1Chr_29.html">29</a> </div><hr>
<h1>1Chr 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দ্বারপালদের নির্দিষ্ট কাজ</h2><span class="vn">1</span> <span class="br-p"><br><br></span>দ্বারপালদের পালার কথা। কারুনীয়দের মধ্যে কোরির পুত্র মশেলিমিয় আসফ-বংশজাত লোক ছিল।</div>
<div class="v" id="v2"><span class="vn">2</span> মশেলিমিয়ের সন্তান; জাকারিয়া জ্যেষ্ঠ পুত্র, দ্বিতীয় যিদিয়েল, তৃতীয় সবদীয়, চতুর্থ যৎনীয়েল,</div>
<div class="v" id="v3"><span class="vn">3</span> পঞ্চম ইলাম, ষষ্ঠ যিহোহানন, সপ্তম ইলিহৈনয়।</div>
<div class="v" id="v4"><span class="vn">4</span> আর ওবেদ-ইদোমের পুত্র ছিল; শমরিয় জেষ্ঠ পুত্র, দ্বিতীয় যিহোষাবদ, তৃতীয় যোয়াহ, চতুর্থ সাখর পঞ্চম নথনেল,</div>
<div class="v" id="v5"><span class="vn">5</span> ষষ্ঠ অম্মীয়েল, সপ্তম ইষাখর, অষ্টম পিয়ূল্লতয়; কেননা আল্লাহ্‌ তাকে দোয়া করেছিলেন।</div>
<div class="v" id="v6"><span class="vn">6</span> তার পুত্র শময়িয়েরও কতগুলো পুত্র জন্মগ্রহণ করলো, তারা তাদের পিতৃকুলে কর্তৃত্ব করলো, কারণ তারা বলবান বীর ছিল।</div>
<div class="v" id="v7"><span class="vn">7</span> শময়িয়ের পুত্র অৎনি, রফায়েল, ওবেদ, ইল্‌সাবদ এবং ইলীহূ ও সমথিয় নামে তারা ভাইয়েরা বীরপুরুষ ছিল।</div>
<div class="v" id="v8"><span class="vn">8</span> এরা সকলে ওবেদ-ইদোমের সন্তান, এরা, এদের পুত্ররা ও ভাইয়েরা সেবাকর্মের জন্য বীরপুরুষ ছিল। এই ওবেদ-ইদোমের বংশজাত বাষট্টি জন ছিল।</div>
<div class="v" id="v9"><span class="vn">9</span> আর মশেলিমিয়ের পুত্ররা ও ভাইয়েরা আঠার জন বীরপুরুষ ছিল।</div>
<div class="v" id="v10"><span class="vn">10</span> আর মরারি বংশজাত হোষার পুত্রদের মধ্যে শিম্রি প্রধান ছিল; সে জ্যেষ্ঠ ছিল না, কিন্তু তার পিতা তাকে প্রধান করেছিল;</div>
<div class="v" id="v11"><span class="vn">11</span> দ্বিতীয় হিল্কিয়, তৃতীয় টবলিয়, চতুর্থ জাকারিয়া; হোষার পুত্ররা ও ভাইয়েরা সবসুদ্ধ তের জন ছিল।</div>
<div class="v" id="v12"><span class="vn">12</span> <span class="br-p"><br><br></span>দ্বারপালদের পালাগুলো এদের, অর্থাৎ এই প্রধানদের উপর ছিল। নিজেদের ভাইদের মত এরা মাবুদের গৃহে পরিচর্যা করার জন্য দায়িত্ব পেয়েছিল।</div>
<div class="v" id="v13"><span class="vn">13</span> <span class="br-p"><br><br></span>আর তারা ছোট বড় নিজ নিজ পিতৃকুল অনুসারে প্রত্যেক দ্বারের জন্য গুলিবাঁট করলো।</div>
<div class="v" id="v14"><span class="vn">14</span> তাতে পূর্ব দিকের গুলি শেলিমিয়ের নামে উঠলো; এর পুত্র জাকারিয়া মন্ত্রণাদানে জ্ঞানবান; গুলিবাঁট করলে উত্তর দিকের গুলি তার নামে উঠলো।</div>
<div class="v" id="v15"><span class="vn">15</span> ওবেদ-ইদোমের নামে দক্ষিণ দিক এবং তার পুত্রদের নামে ভাণ্ডারের গুলি উঠলো।</div>
<div class="v" id="v16"><span class="vn">16</span> শুপ্পীমের ও হোষার নামে পশ্চিম দিকের উপরের দিকে উঠবার পথের কাছে শল্লেখৎ নামক দ্বারের গুলি উঠলো, তার প্রহরিদলের অভিমুখে প্রহরিদল ছিল।</div>
<div class="v" id="v17"><span class="vn">17</span> পূর্ব দিকে ছয় জন লেবীয় ছিল, উত্তর দিকে প্রতিদিন চার জন, দক্ষিণ দিকে প্রতিদিন চার জন ও ভাণ্ডারের জন্য দু’জন ছিল।</div>
<div class="v" id="v18"><span class="vn">18</span> পশ্চিম দিকে উপপুরীর দ্বারে উচ্চপথে চার জন ও উপপুরীতে দু’জন ছিল।</div>
<div class="v" id="v19"><span class="vn">19</span> কারুনীয় ও মরারীয় বংশজাত লোকদের মধ্যে দ্বারপালদের এসব পালা ছিল।</div>
<div class="v" id="v20"><h2>কোষাধ্যক্ষ, কর্মকর্তা ও বিচারকরা</h2><span class="vn">20</span> <span class="br-p"><br><br></span>লেবীয়দের কথা। অহিয় মাবুদের গৃহের কোষাধ্যক্ষ ও পবিত্রীকৃত বস্তুগুলোর কোষাধ্যক্ষ ছিলেন।</div>
<div class="v" id="v21"><span class="vn">21</span> লাদন, যিনি গের্শোনের এক জন সন্তান ছিলেন, সেই গের্শোনীয় লাদনের সন্তান যিহীয়েলি ছিলেন পিতৃকুলপতি।</div>
<div class="v" id="v22"><span class="vn">22</span> <span class="br-p"><br><br></span>যিহীয়েলীর পুত্র সেথম ও তাঁর ভাই যোয়েল, এঁরা মাবুদের গৃহের কোষাধ্যক্ষ ছিলেন।</div>
<div class="v" id="v23"><span class="vn">23</span> অম্রামীয়, যিষ্‌হরীয় হেবরনীয় ও ঊষীয়েলীয়দের মধ্যে</div>
<div class="v" id="v24"><span class="vn">24</span> মূসার পুত্র গের্শোনের সন্তান শবূয়েল কোষাধ্যক্ষ ছিলেন।</div>
<div class="v" id="v25"><span class="vn">25</span> আর তাঁর ভাইয়েরা; ইলীয়ষেরের পুত্র রহবিয়, তার পুত্র যিশায়াহ, তাঁর পুত্র যোরাম, তাঁর পুত্র সিখ্রি, তাঁর পুত্র শলোমোৎ।</div>
<div class="v" id="v26"><span class="vn">26</span> বাদশাহ্‌ দাউদ এবং পিতৃকুলপতিরা অর্থাৎ সহস্রপতি শতপতি ও সেনাপতিরা যেসব বস্তু পবিত্র করেছিলেন, শলোমোৎ ও তাঁর ভাইয়েরা সেসব পবিত্রীকৃত বস্তুর কোষাধ্যক্ষ ছিলেন।</div>
<div class="v" id="v27"><span class="vn">27</span> মাবুদের গৃহ মেরামত করবার জন্য ওঁরা যুদ্ধে পাওয়া অনেক বস্তু পবিত্র করেছিলেন।</div>
<div class="v" id="v28"><span class="vn">28</span> আর শামুয়েল দর্শক, কীশের পুত্র তালুত, নেরের পুত্র অব্‌নের ও সরূয়ার পুত্র যোয়াব যেসব বস্তু পবিত্র করেছিলেন, যিনি যা পবিত্র করেছিলেন, সেসব বস্তু শলোমোতের ও তাঁর ভাইদের হাতে রইলো।</div>
<div class="v" id="v29"><span class="vn">29</span> <span class="br-p"><br><br></span>যিষ্‌হরীয়দের মধ্যে কননিয় ও তাঁর পুত্ররা শাসক ও বিচারকের কাজের জন্য ইসরাইলের উপরে বাইরের কাজে নিযুক্ত হলেন।</div>
<div class="v" id="v30"><span class="vn">30</span> হেবরনীয়দের মধ্যে হশবিয় ও তার ভাইয়েরা এক হাজার সাত শত বীরপুরুষ মাবুদের সকল কাজে ও বাদশাহ্‌র সেবাকর্মে জর্ডানের এপারে পশ্চিম দিকে ইসরাইলে নিযুক্ত হল।</div>
<div class="v" id="v31"><span class="vn">31</span> হেবরনীয়দের পিতৃকুলানুযায়ী বংশাবলিতে যিরিয় হেবরনীয়দের মধ্যে প্রধান ছিল; দাউদের রাজত্বের চল্লিশ বছরে অনুসন্ধান করা গেলে তাদের মধ্যে গিলিয়দস্থ যাসেরে অনেক বলবান বীর পাওয়া গেল।</div>
<div class="v" id="v32"><span class="vn">32</span> আর তার ভাইয়েরা দুই হাজার সাত শত বীরপুরুষ পিতৃকুলপতি ছিল; তাদেরকে বাদশাহ্‌ দাউদ আল্লাহ্‌র ও রাজকীয় সমস্ত কাজ করতে রূবেণীয়, গাদীয় ও মানশার অর্ধবংশের উপরে নিযুক্ত করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>