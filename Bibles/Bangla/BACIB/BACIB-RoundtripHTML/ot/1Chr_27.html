<html><head>
<meta http-equiv="Content-Type" content="text/html;charset=utf-8" />
<title>1Chr 27 &ndash; ১ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 27);">
<div id="navbar"><a href="../index.html">কিতাবুল মোকাদ্দস</a> &ndash; <b>১ খান্দাননামা</b> &ndash; <a href="1Chr_1.html">1</a> ... <a href="1Chr_25.html">25</a> <a href="1Chr_26.html">26</a> <b>27</b> <a href="1Chr_28.html">28</a> <a href="1Chr_29.html">29</a> </div><hr>
<h1>1Chr 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সৈন্যদের দলভাগ</h2><span class="vn">1</span> <span class="br-p"><br><br></span>বনি-ইসরাইলদের সংখ্যা অনুসারে পিতৃকুলপতি, সহস্রপতি, শতপতি ও কর্মকর্তারা বাদশাহ্‌র পরিচর্যা করতেন; তাঁরা নানা দলে বিভক্ত হয়ে প্রতি বছরের এক মাসের জন্য কাজে নিযুক্ত হতেন; প্রত্যেক দলে চব্বিশ হাজার লোক ছিল।</div>
<div class="v" id="v2"><span class="vn">2</span> প্রথম দলের উপরে প্রথম মাসের জন্য সব্দীয়েলের পুত্র যাশবিয়াম; তাঁর দলে চব্বিশ হাজার লোক ছিল;</div>
<div class="v" id="v3"><span class="vn">3</span> তিনি পেরসের সন্তানদের মধ্যবর্তী; তিনি প্রথম মাসের জন্য নিযুক্ত সেনাদলের সমস্ত সেনাপতির মধ্যে প্রধান ছিলেন।</div>
<div class="v" id="v4"><span class="vn">4</span> দ্বিতীয় মাসের দলে অহোহীয় দোদয় ও তাঁর দল; নেতা ছিলেন মিক্লোৎ; এবং তাঁর দলে চব্বিশ হাজার লোক ছিল।</div>
<div class="v" id="v5"><span class="vn">5</span> তৃতীয় মাসের জন্য নিযুক্ত সেনাদলের তৃতীয় সেনাপতি যিহোয়াদা ইমামের পুত্র বনায়, তিনি প্রধান, তাঁর দলে চব্বিশ হাজার লোক ছিল।</div>
<div class="v" id="v6"><span class="vn">6</span> এই বনায় সেই ত্রিশ জনের মধ্যে বলবান ও সেই ত্রিশ জনের উপরে ছিলেন এবং তাঁর দলে তাঁর পুত্র অম্মীষাবাদ ছিল।</div>
<div class="v" id="v7"><span class="vn">7</span> চতুর্থ মাসের জন্য চতুর্থ সেনাপতি যোয়াবের ভাই অসাহেল ও তাঁর পরে তাঁর পুত্র সবদিয়; তাঁর দলে চব্বিশ হাজার লোক ছিল।</div>
<div class="v" id="v8"><span class="vn">8</span> পঞ্চম মাসের জন্য পঞ্চম সেনাপতি যিষ্রাহীয় শমহূৎ; তাঁর দলে চব্বিশ হাজার লোক ছিল।</div>
<div class="v" id="v9"><span class="vn">9</span> ষষ্ঠ মাসের জন্য ষষ্ঠ সেনাপতি তকোয়ীয় ইক্কেশের পুত্র ঈরা; তাঁর দলে চব্বিশ হাজার লোক ছিল।</div>
<div class="v" id="v10"><span class="vn">10</span> সপ্তম মাসের জন্য সপ্তম সেনাপতি আফরাহীম-বংশের লোকদের কুলজাত পলোনীয় হেলস; তাঁর দলে চব্বিশ হাজার লোক ছিল।</div>
<div class="v" id="v11"><span class="vn">11</span> অষ্টম মাসের জন্য অষ্টম সেনাপতি সেরহীয় কুলজাত হূশাতীয় সিব্বখয়, তাঁর দলে চব্বিশ হাজার লোক ছিল।</div>
<div class="v" id="v12"><span class="vn">12</span> নবম মাসের জন্য নবম সেনাপতি বিন্‌ইয়ামীন-বংশজাত অনাথোতীয় অবীয়েষর; তাঁর দলে চব্বিশ হাজার লোক ছিল।</div>
<div class="v" id="v13"><span class="vn">13</span> দশম মাসের জন্য দশম সেনাপতি সেরহীয় কুলজাত নটোফাতীয় মহরয়; তাঁর দলে চব্বিশ হাজার লোক ছিল।</div>
<div class="v" id="v14"><span class="vn">14</span> একাদশ মাসের জন্য একাদশ সেনাপতি আফরাহীম-সন্তানদের কুলজাত পিরিয়াথোনীয় বনায়; তাঁর দলে চব্বিশ হাজার লোক ছিল।</div>
<div class="v" id="v15"><span class="vn">15</span> বারো মাসের জন্য বারো জন সেনাপতি অৎনীয়েল-কুলজাত নটোফাতীয় হিল্‌দয়; তাঁর দলে চব্বিশ হাজার লোক ছিল।</div>
<div class="v" id="v16"><h2>বিভিন্ন কুলপতিরা</h2><span class="vn">16</span> <span class="br-p"><br><br></span>ইসরাইলের বংশের অধ্যক্ষরা। রূবেণীয়দের কুলে নেতা সিখ্রির পুত্র ইলীয়েষর শিমিয়োনীয়দের কুলে মাখার পুত্র শফটিয়;</div>
<div class="v" id="v17"><span class="vn">17</span> লেবির কুলে কমূয়েলের পুত্র হশবিয়;</div>
<div class="v" id="v18"><span class="vn">18</span> হারুনের কুলে সাদোক; এহুদার কুলে দাউদের ভাইদের মধ্যে ইলীহূ; ইষাখরের কুলে মিকাইলের পুত্র অম্রি;</div>
<div class="v" id="v19"><span class="vn">19</span> সবূলূনের কুলে ওবদিয়ের পুত্র যিশ্ময়; নপ্তালির কুলে অস্রীয়েলের পুত্র যিরেমোৎ;</div>
<div class="v" id="v20"><span class="vn">20</span> আফরাহীম-বংশের লোকদের কুলে অসসিয়ের পুত্র হোসিয়া; মানশার অর্ধবংশের কুলে পদায়ের পুত্র যোয়েল;</div>
<div class="v" id="v21"><span class="vn">21</span> গিলিয়দস্থ মানশার অর্ধবংশের কুলে জাকারিয়ার পুত্র যিদ্দো;</div>
<div class="v" id="v22"><span class="vn">22</span> বিন্‌ইয়ামীনের কুলে অব্‌নেরের পুত্র যাসীয়েল; দানের কুলে যিরোহমের পুত্র অসরেল। এঁরা ইসরাইলের বংশের নেতা ছিলেন।</div>
<div class="v" id="v23"><span class="vn">23</span> কিন্তু দাউদ বিশ বছর ও তারচেয়ে অল্পবয়স্ক লোকদের সংখ্যা গ্রহণ করলেন না; কেননা মাবুদ বলেছিলেন, তিনি আসমানের তারার মত ইসরাইলকে বহু-সংখ্যক করবেন;</div>
<div class="v" id="v24"><span class="vn">24</span> সরূয়ার পুত্র যোয়াব গণনা করতে আরম্ভ করেছিলেন, কিন্তু সমাপ্ত করেন নি; আর গণনার দরুন ইসরাইলের উপরে গজব পড়েছিল; এবং তাদের সংখ্যা দাউদ বাদশাহ্‌র ইতিহাস-পুস্তকে লেখা হল না।</div>
<div class="v" id="v25"><h2>বাদশাহ্‌র সম্পত্তির তদারককারীরা</h2><span class="vn">25</span> <span class="br-p"><br><br></span>অদীয়েলের পুত্র অস্‌মাবৎ বাদশাহ্‌র কোষাধ্যক্ষ ছিলেন এবং ক্ষেত, নগর, গ্রাম ও উচ্চগৃহগুলোতে যেসব ভাণ্ডার ছিল, সেসব ভাণ্ডারের নেতা ছিলেন উষিয়ের পুত্র যোনাথন;</div>
<div class="v" id="v26"><span class="vn">26</span> ক্ষেতের কৃষাণদের নেতা ছিলেন কলূবের পুত্র ইষ্রি।</div>
<div class="v" id="v27"><span class="vn">27</span> আঙ্গুর-ক্ষেতগুলোর নেতা ছিলেন রামাথীয় শিমিয়ি; এবং আঙ্গুরক্ষেতস্থ আঙ্গুর-রসের ভাণ্ডারের নেতা ছিলেন শিফমীয় সব্দি।</div>
<div class="v" id="v28"><span class="vn">28</span> নিম্নভূমিস্থিত জলপাই গাছ ও ডুমুর গাছগুলোর নেতা ছিলেন গদেরীয় বাল-হানন। তৈল-ভাণ্ডারের নেতা ছিলেন যোয়াশ।</div>
<div class="v" id="v29"><span class="vn">29</span> শারোণে যেসব গরুর পাল চরত, তার নেতা ছিলেন শারোণীয় সিট্রয়। নানা উপত্যকায় গরুর পালের নেতা ছিলেন অদ্‌লয়ের পুত্র শাফট।</div>
<div class="v" id="v30"><span class="vn">30</span> উটগুলোর চরাবার লোকদের নেতা ছিলেন ইসমাইলীয় ওবীল। গাধীগুলোর নেতা ছিলেন মেরোণোথীয় যেহদিয়। ভেড়ার পালগুলোর নেতা ছিলেন হাগরীয় যাসীষ।</div>
<div class="v" id="v31"><span class="vn">31</span> এঁরা দাউদ বাদশাহ্‌র সম্পত্তির ধনাধক্ষ্য ছিলেন।</div>
<div class="v" id="v32"><span class="vn">32</span> <span class="br-p"><br><br></span>দাউদের চাচা যোনাথন মন্ত্রী ও বুদ্ধিমান লোক, আর লেখক ছিলেন এবং হক্‌মোনির পুত্র যিহীয়েল রাজপুত্রদের সেবা করার দায়িত্বে ছিলেন।</div>
<div class="v" id="v33"><span class="vn">33</span> আর অহীথোফল রাজমন্ত্রী এবং অর্কীয় হূশয় বাদশাহ্‌র বন্ধু ছিলেন।</div>
<div class="v" id="v34"><span class="vn">34</span> আর অহীথোফলের পরে বনায়ের পুত্র যিহোয়াদা ও অবিয়াথর রাজমন্ত্রী ছিলেন; এবং যোয়াব বাদশাহ্‌র সৈন্যদলের সেনাপতি ছিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>