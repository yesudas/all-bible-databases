<html><head>
<meta http-equiv="Content-Type" content="text/html;charset=utf-8" />
<title>1Chr 28 &ndash; ১ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 28);">
<div id="navbar"><a href="../index.html">কিতাবুল মোকাদ্দস</a> &ndash; <b>১ খান্দাননামা</b> &ndash; <a href="1Chr_1.html">1</a> ... <a href="1Chr_26.html">26</a> <a href="1Chr_27.html">27</a> <b>28</b> <a href="1Chr_29.html">29</a> </div><hr>
<h1>1Chr 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এবাদতখানা নির্মাণের জন্য দাউদের পরিকল্পনা</h2><span class="vn">1</span> <span class="br-p"><br><br></span>পরে দাউদ ইসরাইলের সমস্ত কর্মকর্তা অর্থাৎ বংশের কর্মকর্তাদেরকে, পালানুক্রমে বাদশাহ্‌র পরিচর্যাকারী দলের কর্মচারীদেরকে, সহস্রপতি ও শতপতিদেরকে এবং বাদশাহ্‌র ও রাজপুত্রদের সমস্ত সম্পত্তি ও পশুপালের ধনাধক্ষ্য ও রাজপ্রাসাদের কর্মকর্তাদেরকে এবং বীরদেরকে, এমন কি, সমস্ত বলবান বীরকে জেরুশালেমে একত্র করলেন।</div>
<div class="v" id="v2"><span class="vn">2</span> তখন বাদশাহ্‌ দাউদ পায়ে ভর দিয়ে দাঁড়িয়ে বললেন, হে আমার ভাইয়েরা ও আমার লোকেরা, আমার কথা শুনুন; মাবুদের নিয়ম-সিন্দুকের ও আমাদের আল্লাহ্‌র পাদপীঠের জন্য একটি বিশ্রাম-গৃহ নির্মাণ করতে আমার মনোবাসনা হয়েছিল এবং আমি তা নির্মাণের আয়োজনও করেছিলাম।</div>
<div class="v" id="v3"><span class="vn">3</span> কিন্তু আল্লাহ্‌ আমাকে বললেন, তুমি আমার নামের উদ্দেশে গৃহ নির্মাণ করবে না, কেননা তুমি যুদ্ধের লোক, তুমি রক্তপাত করেছ।</div>
<div class="v" id="v4"><span class="vn">4</span> যা হোক, ইসরাইলের আল্লাহ্‌ মাবুদ ইসরাইলের উপরে নিত্য রাজত্ব করার জন্য আমার সমস্ত পিতৃকুল থেকে আমাকে মনোনীত করেছেন; বস্তুত তিনি নায়ক হিসেবে এহুদাকে ও এহুদার কুলের মধ্যে আমার পিতৃকুলকে মনোনীত করেছেন এবং সমস্ত ইসরাইলে বাদশাহ্‌ করার জন্য আমার পিতার পুত্রদের মধ্যে আমারই উপরে রহম করেছেন।</div>
<div class="v" id="v5"><span class="vn">5</span> আবার মাবুদ আমাকে অনেক পুত্র দিয়েছেন, কিন্তু আমার পুত্রদের মধ্যে ইসরাইলের নেতা হিসেবে মাবুদের রাজ-সিংহাসনে বসবার জন্য আমার পুত্র সোলায়মানকে মনোনীত করেছেন।</div>
<div class="v" id="v6"><span class="vn">6</span> আর তিনি আমাকে বলেছেন, তোমার পুত্র শলোমনই আমার গৃহ ও আমার সমস্ত প্রাঙ্গণ নির্মাণ করবে; কেননা আমি তাকেই আমার পুত্র বলে মনোনীত করেছি, আমিই তার পিতা হবো।</div>
<div class="v" id="v7"><span class="vn">7</span> আর আজকের মত যদি সে আমার হুকুম ও অনুশাসন পালন করতে তৎপর হয়, তবে আমি তার রাজ্য চিরকালের জন্য স্থায়ী করবো।</div>
<div class="v" id="v8"><span class="vn">8</span> অতএব এখন মাবুদের সমাজ সমস্ত ইসরাইলের সাক্ষাতে ও আমাদের আল্লাহ্‌র শ্রুতিযোগ্য করে তোমরা যত্নপূর্বক তোমাদের আল্লাহ্‌ মাবুদের সমস্ত হুকুমের অনুশীলন কর, যেন এই উত্তম দেশের স্বত্ব ভোগ করতে পার এবং তোমাদের পরে তোমাদের সন্তানদের চিরস্থায়ী অধিকার হিসেবে তা রেখে যাও।</div>
<div class="v" id="v9"><span class="vn">9</span> <span class="br-p"><br><br></span>আর হে আমার পুত্র সোলায়মান, তুমি তোমার পিতার আল্লাহ্‌কে জ্ঞাত হও এবং একাগ্র অন্তঃকরণে ও ইচ্ছুক মনে তাঁর সেবা কর; কেননা মাবুদ সমস্ত অন্তঃকরণের অনুসন্ধান করেন ও চিন্তার সমস্ত কল্পনা বোঝেন; তুমি যদি তাঁর খোঁজ কর, তবে তিনি তোমাকে তাঁর উদ্দেশ লাভ করতে দেবেন, কিন্তু যদি তাঁকে ত্যাগ কর, তবে তিনি তোমাকে চিরকালের জন্য দূর করবেন।</div>
<div class="v" id="v10"><span class="vn">10</span> এখন সাবধান হও, কেননা পবিত্র স্থানের জন্য একটি গৃহ নির্মাণ করতে মাবুদ তোমাকে মনোনীত করেছেন; তুমি বলবান হয়ে কাজ কর।</div>
<div class="v" id="v11"><span class="vn">11</span> <span class="br-p"><br><br></span>পরে দাউদ তাঁর পুত্র সোলায়মানকে বারান্দার, তার কক্ষগুলোর, ভাণ্ডারগুলোর, উপরিস্থ কুঠরীগুলোর, ভিতর-কুঠরীগুলোর ও গুনাহ্‌ আবরণ সমন্বিত গৃহের নক্‌শা দিলেন;</div>
<div class="v" id="v12"><span class="vn">12</span> রূহের দ্বারা যা যা তাঁর মনে উপস্থিত হয়েছিল, সেই সবগুলোর আদর্শ দিলেন। তন্মধ্যে নির্দিষ্ট বস্তু হচ্ছে এই: মাবুদের গৃহের সমস্ত প্রাঙ্গণ ও চারদিকের সমস্ত কুঠরী, আল্লাহ্‌র গৃহের ভাণ্ডার ও পবিত্রীকৃত বস্তুর সকল ভাণ্ডার;</div>
<div class="v" id="v13"><span class="vn">13</span> আর ইমামদের ও লেবীয়দের পালা এবং মাবুদের গৃহ সম্পর্কীয় সেবাকর্মের সমস্ত কাজ ও মাবুদের গৃহ সম্পর্কীয় সেবাকর্মের সমস্ত পাত্র;</div>
<div class="v" id="v14"><span class="vn">14</span> সোনার পাত্রগুলোর জন্য সমস্ত রকম সেবাকর্মের সমস্ত পাত্রের জন্য পরিমিত সোনা; সমস্ত রূপার পাত্রের সকল প্রকার সেবাকর্মের সমস্ত পাত্রের জন্য পরিমিত রূপা;</div>
<div class="v" id="v15"><span class="vn">15</span> এবং সোনার প্রদীপ-আসনের ও সোনার প্রদীপ সকলের জন্য, অর্থাৎ সকল প্রদীপ-আসনের ও তৎসম্বন্ধীয় প্রদীপের জন্য পরিমিত সোনা; এবং রূপার প্রদীপ-আসনের, প্রত্যেক প্রদীপ-আসনের ব্যবহার অনুসারে সকল প্রদীপ-আসনের ও তৎসম্বন্ধীয় প্রদীপ-আসনগুলোর জন্য পরিমিত রূপা;</div>
<div class="v" id="v16"><span class="vn">16</span> এবং দর্শন-রুটির টেবিলগুলোর মধ্যে প্রত্যেক টেবিলের জন্য পরিমিত সোনা এবং রূপার টেবিলগুলোর জন্য রূপা;</div>
<div class="v" id="v17"><span class="vn">17</span> এবং তিন কাঁটাযুক্ত শূল, বাটি ও জগগুলোর জন্য খাঁটি সোনা; এবং সোনার কটোরাগুলোর মধ্যে প্রত্যেক কটোরার জন্য পরিমিত সোনা; এবং রূপার কটোরাগুলোর মধ্যে প্রত্যেক কটোরার জন্য পরিমিত রূপা;</div>
<div class="v" id="v18"><span class="vn">18</span> এবং ধূপগাহের জন্য পরিমিত খাঁটি সোনা; এবং বাহনের অর্থাৎ যে কারুবীদ্বয় পাখা মেলে মাবুদের শরীয়ত-সিন্দুক আচ্ছাদন করেছিল, তাদের নক্‌শার জন্য সোনা।</div>
<div class="v" id="v19"><span class="vn">19</span> দাউদ বললেন, এ সব মাবুদের হস্তচালন ক্রমে রচিত লিপি; তিনি আর্দশের সমস্ত কাজ আমাকে বুঝিয়ে দিয়েছেন।</div>
<div class="v" id="v20"><span class="vn">20</span> <span class="br-p"><br><br></span>পরে দাউদ তাঁর পুত্র সোলায়মানকে বললেন, তুমি বলবান হও, সাহস কর, কাজ কর; ভয় করো না, নিরাশ হয়ো না, কেননা মাবুদ আল্লাহ্‌, আমার আল্লাহ্‌, তোমার সহবর্তী; মাবুদের গৃহবিষয়ক কাজের সমস্ত রচনা যতক্ষণ সমাপ্ত না হয়, ততক্ষণ তিনি তোমাকে ছাড়বেন না, তোমাক ত্যাগ করবেন না।</div>
<div class="v" id="v21"><span class="vn">21</span> আর দেখ, আল্লাহ্‌র এবাদতখানা সম্পর্কিত সমস্ত সেবাকর্মের জন্য ইমাম ও লেবীয়দের পালা আছে এবং সমস্ত কাজের জন্য সুনিপুণ ও ইচ্ছুক লোকেরাও সমস্ত কাজে তোমার সহবর্তী হবে; আর নেতৃবর্গ ও সমস্ত লোক তোমার সমস্ত হুকুম মানবে।</div>
</div>
<!-- PARSED ABOVE; EDITING MAY BREAK PARSER -->
</body></html>