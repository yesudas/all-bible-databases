<html><head>
<meta http-equiv="Content-Type" content="text/html;charset=utf-8" />
<title>1Chr 29 &ndash; ১ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 29);">
<div id="navbar"><a href="../index.html">কিতাবুল মোকাদ্দস</a> &ndash; <b>১ খান্দাননামা</b> &ndash; <a href="1Chr_1.html">1</a> ... <a href="1Chr_27.html">27</a> <a href="1Chr_28.html">28</a> <b>29</b> </div><hr>
<h1>1Chr 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এবাদতখানা তৈরির জন্য উপহার সংগ্রহ</h2><span class="vn">1</span> <span class="br-p"><br><br></span>পরে বাদশাহ্‌ দাউদ সমস্ত সমাজকে বললেন, আল্লাহ্‌ কেবল আমার পুত্র সোলায়মানকে মনোনীত করেছেন, সে এখনও অল্পবয়স্ক ও কোমল, আর এই কাজ অতি মহৎ, কেননা এই প্রাসাদ মানুষের জন্য নয়, কিন্তু মাবুদ আল্লাহ্‌র জন্য।</div>
<div class="v" id="v2"><span class="vn">2</span> আর আমার যতটা ক্ষমতা আছে, সেই অনুসারে আমি আমার আল্লাহ্‌র গৃহের জন্য সোনার জিনিসের জন্য সোনা, রূপার জিনিসের জন্য রূপা, ব্রোঞ্জের জিনিসের জন্য ব্রোঞ্জ, লোহার জিনিসের জন্য লোহা ও কাঠের জিনিসের জন্য কাঠ এবং গোমেদক মণি, খচনার্থক মণি, উজ্জ্বল পাথর ও নানা রংয়ের পাথর এবং সমস্ত রকম বহুমূল্য পাথর ও মার্বেল পাথর প্রচুররূপে সংগ্রহ করেছি।</div>
<div class="v" id="v3"><span class="vn">3</span> আবার সেই পবিত্র গৃহের জন্য যা যা আয়োজন করেছি, তা ছাড়া আমার নিজস্ব সোনা ও রূপার ধনও আছে; আমার আল্লাহ্‌র গৃহের প্রতি অনুরাগ বশত আমি আমার আল্লাহ্‌র গৃহের জন্য তাও দিলাম;</div>
<div class="v" id="v4"><span class="vn">4</span> ফলত গৃহদ্বয়ের সমস্ত দেয়াল আচ্ছাদিত করার জন্য তিন হাজার তালন্ত সোনা, ওফীরের সোনা ও সাত হাজার তালন্ত খাঁটি রূপা দিলাম;</div>
<div class="v" id="v5"><span class="vn">5</span> সোনার জিনিসের জন্য সোনা ও রূপার জিনিসের জন্য রূপা এবং শিল্পকারদের হাত দিয়ে যা যা করা যাবে, তার জন্যও দিলাম। ভাল, আজ কে মাবুদের উদ্দেশে নিজেকে পবিত্র করার জন্য ইচ্ছাপূর্বক দান করে?</div>
<div class="v" id="v6"><span class="vn">6</span> <span class="br-p"><br><br></span>তখন পিতৃকুলপতিরা, ইসরাইলের বংশের নেতা, সহস্রপতিরা, শতপতি ও বাদশাহ্‌র কার্যাধ্যক্ষরা ইচ্ছাপূর্বক দান করলেন।</div>
<div class="v" id="v7"><span class="vn">7</span> তাঁরা আল্লাহ্‌র গৃহের কাজের জন্য পাঁচ হাজার তালন্ত সোনা, অদর্কোন নামে দশ হাজার সোনামুদ্রা, দশ হাজার তালন্ত রূপা, আঠার হাজার তালন্ত ব্রোঞ্জ ও এক লক্ষ তালন্ত লোহা দিলেন।</div>
<div class="v" id="v8"><span class="vn">8</span> আর যাদের কাছে মণি পাওয়া গেল, তারা গের্শোনীয় যিহীয়েলের হাতে মাবুদের গৃহের ভাণ্ডারের জন্য তা দিল।</div>
<div class="v" id="v9"><span class="vn">9</span> তাতে লোকেরা ইচ্ছাপূর্বক দান করতে পেরে আনন্দ করলো, কেননা তারা একাগ্রচিত্তে মাবুদের উদ্দেশে ইচ্ছাপূর্বক দান করলো এবং দাউদ রাজাও মহানন্দে আনন্দ করলেন।</div>
<div class="v" id="v10"><h2>হযরত দাউদের মুনাজাত</h2><span class="vn">10</span> <span class="br-p"><br><br></span>আর দাউদ সমস্ত সমাজের সাক্ষাতে মাবুদের শুকরিয়া করলেন। দাউদ বললেন, হে মাবুদ তোমার প্রশংসা হোক, আমাদের পূর্বপুরুষ ইসরাইলের আল্লাহ্‌, তুমি অনাদিকাল থেকে অনন্তকাল পর্যন্ত আছ।</div>
<div class="v" id="v11"><span class="vn">11</span> হে মাবুদ, মহত্ত্ব, পরাক্রম, গৌরব, জয় ও মহিমা তোমারই; কেননা বেহেশতে ও দুনিয়াতে যা কিছু আছে সবই তোমার; হে মাবুদ রাজ্য তোমারই এবং তুমি সকলের মস্তকরূপে উন্নত।</div>
<div class="v" id="v12"><span class="vn">12</span> তোমা থেকে ধন ও গৌরব আসে এবং তুমি সকলের উপরে কর্তৃত্ব করছো; তোমারই হাতে বল ও পরাক্রম এবং তোমারই হাতে সকলকে মহত্ত্ব ও শক্তি দেবার অধিকার।</div>
<div class="v" id="v13"><span class="vn">13</span> আর এখন, হে আমাদের আল্লাহ্‌, আমরা তোমার প্রশংসা করছি, তোমার গৌরবান্বিত নামের প্রশংসা করছি।</div>
<div class="v" id="v14"><span class="vn">14</span> <span class="br-p"><br><br></span>কিন্তু আমি কে, আমার লোকেরাই বা কে যে আমরা এভাবে ইচ্ছাপূর্বক দান করতে সমর্থ হই? সমস্তই তো তোমা থেকে আসে এবং তোমার হাত থেকে যা পেয়েছি, তা-ই তোমাকে দিলাম।</div>
<div class="v" id="v15"><span class="vn">15</span> কেননা আমাদের সমস্ত পূর্বপুরুষ যেমন ছিলেন, তেমনি আমরাও তোমার সম্মুখে বিদেশী ও প্রবাসী, দুনিয়াতে আমাদের আয়ু ছায়ার মত ও আশাবিহীন।</div>
<div class="v" id="v16"><span class="vn">16</span> হে মাবুদ, আমাদের আল্লাহ্‌, তোমার পবিত্র নামের উদ্দেশে একটি গৃহ নির্মাণ করার জন্য আমরা এই যে দ্রব্যরাশির আয়োজন করেছি, এসব তোমার হাত হতেই এসেছে এবং সবই তোমার।</div>
<div class="v" id="v17"><span class="vn">17</span> আর আমি জানি, হে আমার আল্লাহ্‌, তুমি অন্তঃকরণের পরীক্ষা করে থাক ও তুমি সরলতায় খুশি হও; আমি আমার অন্তঃকরণের সরলতায় ইচ্ছাপূর্বক এসব দ্রব্য দিলাম এবং এখন এই স্থানে সমাগত তোমার লোকদেরকেও আনন্দ সহকারে তোমার উদ্দেশে ইচ্ছাপূর্বক দান করতে দেখলাম।</div>
<div class="v" id="v18"><span class="vn">18</span> হে মাবুদ, আমাদের পূর্বপুরুষ ইব্রাহিম, ইস্‌হাক ও ইসরাইলের আল্লাহ্‌, তুমি তোমাদের লোকদের অন্তঃকরণের চিন্তামানসে এই রকম ভাব চিরস্থায়ী করে রাখ ও তোমার প্রতি তাদের অন্তঃকরণ স্থির কর।</div>
<div class="v" id="v19"><span class="vn">19</span> আর আমার পুত্র সোলায়মানকে একাগ্র চিত্ত দাও, যেন সে তোমার হুকুম ও তোমার নির্দেশ ও বিধিগুলো পালন করতে ও এ সব কাজ করতে পারে এবং আমি যে প্রাসাদের জন্য আয়োজন করেছি তা নির্মাণ করতে পারে।</div>
<div class="v" id="v20"><span class="vn">20</span> <span class="br-p"><br><br></span>পরে দাউদ সমস্ত সমাজকে বললেন, এখন তোমরা তোমাদের আল্লাহ্‌ মাবুদের শুকরিয়া আদায় কর। তাতে সমস্ত সমাজ তাদের পূর্বপুরুষদের আল্লাহ্‌ মাবুদের প্রশংসা করলো এবং মাথা নত করে মাবুদ ও বাদশাহ্‌কে সালাম করলো।</div>
<div class="v" id="v21"><span class="vn">21</span> আর তারা পর দিনে মাবুদের উদ্দেশে কোরবানী করলো ও মাবুদের উদ্দেশে পোড়ানো-কোরবানী দিল, অর্থাৎ এক হাজার বলদ, এক হাজার ভেড়া, এক হাজার ভেড়ার বাচ্চা ও সেই সবের পানীয় নৈবেদ্য সমস্ত ইসরাইলের জন্য কোরবানী করলো।</div>
<div class="v" id="v22"><h2>বাদশাহ্‌ সোলায়মানের অভিষেক</h2><span class="vn">22</span> <span class="br-p"><br><br></span>সেদিন মহানন্দে মাবুদের সাক্ষাতে ভোজন পান করলো। আর তারা দাউদের পুত্র সোলায়মানকে দ্বিতীয় বার বাদশাহ্‌ বলে স্বীকার করলো; এবং তাঁকে নায়ক ও সাদোককে ইমাম করে মাবুদের উদ্দেশে অভিষেক করলো।</div>
<div class="v" id="v23"><span class="vn">23</span> <span class="br-p"><br><br></span>তাতে সোলায়মান তাঁর পিতা দাউদের পদে বাদশাহ্‌ হয়ে মাবুদের সিংহাসনে উপবেশন করলেন ও কৃতকার্য হলেন এবং সমস্ত ইসরাইল তাঁর বাধ্য হল।</div>
<div class="v" id="v24"><span class="vn">24</span> নেতৃবর্গরা ও বীরেরা সবাই এবং দাউদ বাদশাহ্‌র সমস্ত পুত্র ও বাদশাহ্‌ সোলায়মানের অধীনতা স্বীকার করলেন।</div>
<div class="v" id="v25"><span class="vn">25</span> আর মাবুদ সমস্ত ইসরাইলের দৃষ্টিতে সোলায়মানকে অতিশয় মহান করলেন এবং তাঁকে এমন রাজপ্রতাপ দিলেন, যা আগে ইসরাইলের কোন বাদশাহ্‌ পানি নি।</div>
<div class="v" id="v26"><h2>হযরত দাউদের মৃত্যু</h2><span class="vn">26</span> <span class="br-p"><br><br></span>ইয়াসিরের পুত্র দাউদ সমস্ত ইসরাইলের উপরে রাজত্ব করেছিলেন।</div>
<div class="v" id="v27"><span class="vn">27</span> তিনি চল্লিশ বছর কাল ইসরাইলের উপরে রাজত্ব করলেন; সাত বছর হেবরনে ও তেত্রিশ বছর জেরুশালেমে রাজত্ব করেন।</div>
<div class="v" id="v28"><span class="vn">28</span> পরে তিনি আয়ু, ধন ও গৌরবে পরিপূর্ণ হয়ে বৃদ্ধাবস্থায় মহৎ ইন্তেকাল করলেন এবং তাঁর পুত্র সোলায়মান তাঁর পদে রাজত্ব করতে লাগলেন;</div>
<div class="v" id="v29"><span class="vn">29</span> আর দেখ, শামুয়েল দর্শকের কিতাবে, নাথন নবীর কিতাবে ও গাদ দর্শকের কিতাবে বাদশাহ্‌ দাউদের আদ্যোপান্ত কাজের বৃত্তান্ত,</div>
<div class="v" id="v30"><span class="vn">30</span> তাঁর সমস্ত রাজত্বের ও বিক্রমের বিবরণ এবং তাঁর ও ইসরাইলের এবং দেশীয় সকল রাজ্যের উপর দিয়ে যেসব সময় অতিক্রান্ত হয়েছিল, সেসব বিষয়ের কথা লেখা আছে।</div>
</div>
<!-- PARSED ABOVE; EDITING MAY BREAK PARSER -->
</body></html>