<html><head>
<meta http-equiv="Content-Type" content="text/html;charset=utf-8" />
<title>1Chr 4 &ndash; ১ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 4);">
<div id="navbar"><a href="../index.html">কিতাবুল মোকাদ্দস</a> &ndash; <b>১ খান্দাননামা</b> &ndash; <a href="1Chr_1.html">1</a> <a href="1Chr_2.html">2</a> <a href="1Chr_3.html">3</a> <b>4</b> <a href="1Chr_5.html">5</a> <a href="1Chr_6.html">6</a> ... <a href="1Chr_29.html">29</a> </div><hr>
<h1>1Chr 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এহুদার বংশধর</h2><span class="vn">1</span> <span class="br-p"><br><br></span>এহুদার সন্তানেরা হল: পেরস, হিষ্রোণ, কর্র্মী, হূর ও শোবল।</div>
<div class="v" id="v2"><span class="vn">2</span> আর শোবলের সন্তান রায়া, রায়ার সন্তান যহৎ ও যহতের সন্তান অহূময় ও লহদ; এসব সরাথীয় গোষ্ঠী।</div>
<div class="v" id="v3"><span class="vn">3</span> আর এসব ঐটমের পিতার সন্তান— যিষ্রিয়েল, যিশ্মা, যিদ্‌বশ; তাঁদের বোনের নাম হৎসলিল-পোনী।</div>
<div class="v" id="v4"><span class="vn">4</span> আর গাদোরের পিতা পনূয়েল ও হূশের পিতা এসর। এরা বেথেলহেমের পিতা ইফ্রাথার জ্যেষ্ঠ পুত্র হূরের সন্তান।</div>
<div class="v" id="v5"><span class="vn">5</span> <span class="br-p"><br><br></span>তকোয়ের পিতা অসহূরের দুই স্ত্রী ছিল, হিলা ও নারা।</div>
<div class="v" id="v6"><span class="vn">6</span> নারা তার ঔরসে অহুষম, হেফর, তৈমিনি ও অহষ্টরিকে প্রসব করলো। এসব নারার সন্তান।</div>
<div class="v" id="v7"><span class="vn">7</span> আর হিলার সন্তান সেরৎ, যিৎসোহর ও ইৎনন।</div>
<div class="v" id="v8"><span class="vn">8</span> আর হক্কোষের সন্তান— আনূব ও সোবেবা এবং হারুমের পুত্র অহর্হলের গোষ্ঠী সকল।</div>
<div class="v" id="v9"><span class="vn">9</span> আর যাবেষ তাঁর ভাইদের মধ্যে সবচেয়ে সম্ভ্রান্ত ছিলেন; তাঁর মা তাঁর নাম যাবেষ রেখে বলেছিলেন, আমি তো দুঃখেতে প্রসব করলাম।</div>
<div class="v" id="v10"><span class="vn">10</span> আর যাবেষ ইসরাইলের আল্লাহ্‌কে ডাকলেন, বললেন, আহা, তুমি সত্যিই আমাকে দোয়া কর, আমার অধিকার বৃদ্ধি কর ও তোমার হাত আমার সঙ্গে সঙ্গে থাকুক; আর আমি যেন দুঃখ না পাই, এজন্য মন্দ থেকে আমাকে রক্ষা কর। তাতে আল্লাহ্‌ তাঁর যাচিত বিষয় দান করলেন।</div>
<div class="v" id="v11"><span class="vn">11</span> <span class="br-p"><br><br></span>শূহের ভাই কলূবের পুত্র মহীর, সে ইষ্টোনের পিতা।</div>
<div class="v" id="v12"><span class="vn">12</span> ইষ্টোনের পুত্র বৈৎরাফা ও পাসেহ এবং ঈরনাহসের পিতা তহিন্ন; এরা সকলে রেকার লোক।</div>
<div class="v" id="v13"><span class="vn">13</span> আর কনসের পুত্র অৎনীয়েল ও সরায় এবং অৎনীয়েলের পুত্র হথৎ।</div>
<div class="v" id="v14"><span class="vn">14</span> আর মিয়োনোথয়ের পুত্র অফ্রা সরায়ের পুত্র শিল্পকারদের উপত্যকা-নিবাসীদের পিতা যোয়াব, কেননা তারা শিল্পকার ছিল।</div>
<div class="v" id="v15"><span class="vn">15</span> আর যিফুন্নির পুত্র কালেবের সন্তান— ঈরূ, এলা ও নয়ম এবং এলার সন্তানরা ও কনস।</div>
<div class="v" id="v16"><span class="vn">16</span> আর যিহলিলেলের সন্তান— সীফ, সীফা ও তীরিয় ও অসারেল।</div>
<div class="v" id="v17"><span class="vn">17</span> আর উযায়েরের সন্তান— যেথর, মেরদ, এফর ও যালোন এবং (মেরদের মেস্রীয়া স্ত্রীর) গর্ভে মরিয়ম, শম্ময় ও ইষ্টিমোয়ের পিতা যিশবহ জন্ম লাভ করলো।</div>
<div class="v" id="v18"><span class="vn">18</span> আর তার ইহুদীয়া স্ত্রী গদোরের পিতা ইয়ারুদ, সোখোর পিতা হেবর ও সানোহের পিতা যিকুথীয়েলকে প্রসব করলো। ওরা ফেরাউনের কন্যা বিথিয়ার সন্তান, যাকে মেরদ বিয়ে করেছিল।</div>
<div class="v" id="v19"><span class="vn">19</span> নহমের বোন হোদিয়ের স্ত্রীর সন্তান গর্মীয় কিয়ীলার পিতা ও মাখাতীয় ইষ্টিমোয়।</div>
<div class="v" id="v20"><span class="vn">20</span> আর শীমোনের সন্তান— অম্নোন, রিন্ন, বিন্‌-হানন, তীলোন। আর যিশীর সন্তান সোহেৎ ও বিন্‌-সোহেৎ।</div>
<div class="v" id="v21"><span class="vn">21</span> <span class="br-p"><br><br></span>এহুদার পুত্র শেলার সন্তান— লেকার পিতা এর ও মারেশার পিতা লাদা এবং অসবেয়ের কুলজাত যে লোকেরা মসীনার কাপড় বুনত, তাদের সকল গোষ্ঠী,</div>
<div class="v" id="v22"><span class="vn">22</span> আর যোকীম ও কোষেবার লোক এবং যোয়াশ ও সারফ নামে যোয়াবের দুই শাসনকর্তা ও যাশূবিলেহম। এই অতি পুরানো কথা।</div>
<div class="v" id="v23"><span class="vn">23</span> এরা কুমার ছিল এবং নতায়ীমে ও গদেরায় বাস করতো; তারা রাজকার্য করার জন্য সেই স্থানে তাঁর কাছে বাস করতো।</div>
<div class="v" id="v24"><h2>শিমিয়োনের বংশ-তালিকা</h2><span class="vn">24</span> <span class="br-p"><br><br></span>শিমিয়োনের সন্তান— নমূয়েল, যামীন,</div>
<div class="v" id="v25"><span class="vn">25</span> যারীব, সেরহ, শৌল। তার পুত্র শল্লুম, তার পুত্র মিব্‌সম, তার পুত্র মিশ্‌ম।</div>
<div class="v" id="v26"><span class="vn">26</span> মিশ্‌মের সন্তান — তার পুত্র হম্মুয়েল, তার পুত্র শক্কুর, তার পুত্র শিময়ি।</div>
<div class="v" id="v27"><span class="vn">27</span> শিময়ির ষোলটি পুত্র ও ছয়টি কন্যা ছিল, কিন্তু তার ভাইদের অনেক সন্তান ছিল না এবং তাদের সমস্ত গোষ্ঠী এহুদা-বংশের লোকদের মত বৃদ্ধি পেল না।</div>
<div class="v" id="v28"><span class="vn">28</span> তারা বের-শেবাতে, মোলাদাতে, হৎসর-শূয়ালে,</div>
<div class="v" id="v29"><span class="vn">29</span> বিলহাতে, এৎসমে, তোলদে,</div>
<div class="v" id="v30"><span class="vn">30</span> বথূয়েলে, হর্মাতে, সিক্লগে, বৈৎ-মর্কাবোতে, হৎসর-সূষীমে,</div>
<div class="v" id="v31"><span class="vn">31</span> বৈৎ-বিরীতে ও শারয়িমে বাস করতো; দাউদের রাজত্ব পর্যন্ত তাদের এই সব নগর ছিল।</div>
<div class="v" id="v32"><span class="vn">32</span> আর তাদের গ্রাম ঐটম, ঐন, রিম্মোণ, তোখেন ও আশন, পাঁচটি নগর;</div>
<div class="v" id="v33"><span class="vn">33</span> আর বাল পর্যন্ত এসব নগরের চারপাশের সমস্ত গ্রাম তাদের ছিল। এসব তাদের নিবাস স্থান, আর তাদের নিজের খান্দাননামা আছে।</div>
<div class="v" id="v34"><span class="vn">34</span> <span class="br-p"><br><br></span>আর মশোবর, যম্লেক, অমৎসিয়ের পুত্র যোশঃ,</div>
<div class="v" id="v35"><span class="vn">35</span> আর যোয়েল এবং অসীয়েলের সন্তান সরায়ের সন্তান যোশিবিয়ের সন্তান যেহূ;</div>
<div class="v" id="v36"><span class="vn">36</span> আর ইলিয়ৈনয়, ইয়াকুবা, যিশোহায়, অসায়, অদীয়েল, যিশীমীয়েল ও বনায়;</div>
<div class="v" id="v37"><span class="vn">37</span> এবং শময়িয়ের সন্তান শিম্রির সন্তান যিদয়িয়ের সন্তান অলোনের সন্তান শিফির সন্তান সীষঃ;</div>
<div class="v" id="v38"><span class="vn">38</span> স্ব স্ব নামে উল্লিখিত এই লোকেরা যার যার গোষ্ঠীর মধ্যে নেতা ছিল এবং এদের সকল পিতৃকুল অতিশয় বৃদ্ধি পেল।</div>
<div class="v" id="v39"><span class="vn">39</span> <span class="br-p"><br><br></span>তারা তাদের পশুপালের জন্য চরাণির সন্ধানে গদোরের প্রবেশ স্থানে উপত্যকার পূর্বপার্শ্ব পর্যন্ত গেল।</div>
<div class="v" id="v40"><span class="vn">40</span> তারা বহু ঘাসসহ উত্তম চরাণ ক্ষেত পেল, আর সে দেশ প্রশস্ত, প্রশান্ত ও নির্বিরোধ ছিল; কারণ হাম বংশীয়েরা আগে সেই স্থানে বাস করতো।</div>
<div class="v" id="v41"><span class="vn">41</span> এহুদার হিষ্কিয় বাদশাহ্‌র সময়ে যার যার নামে লেখা ঐ লোকেরা গিয়ে সেই লোকদের তাঁবু ও সেখানে পাওয়া মিয়ূনীয়দের আক্রমণ করে নিঃশেষে বিনষ্ট করলো; আজও তেমনি আছে; পরে তারা তাদের পরিবর্তে বসতি করলো, কেননা সেই স্থানে তাদের পালের জন্য চরাণভূমি ছিল।</div>
<div class="v" id="v42"><span class="vn">42</span> আর তাদের কতগুলো লোক, অর্থাৎ শিমিয়োন-সন্তানদের মধ্যে পাঁচ শত লোক যিশীর সন্তান পলটিয়, নিয়রিয়, রফায়িয় ও উষীয়েলকে সেনাপতি করে সেরীয় পর্বতে গেল।</div>
<div class="v" id="v43"><span class="vn">43</span> আর আমালেকীয়দের যে লোকেরা পালিয়ে গিয়ে রক্ষা পেয়েছিল, তাদের আক্রমণ করে সেই স্থানে বসতি করলো; আজও তারা সেখানে বসতি করছে।</div>
</div>
<!-- PARSED ABOVE; EDITING MAY BREAK PARSER -->
</body></html>