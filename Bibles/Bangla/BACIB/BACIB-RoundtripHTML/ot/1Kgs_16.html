<html><head>
<meta http-equiv="Content-Type" content="text/html;charset=utf-8" />
<title>1Kgs 16 &ndash; ১ বাদশাহ্‌নামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Kgs', 16);">
<div id="navbar"><a href="../index.html">কিতাবুল মোকাদ্দস</a> &ndash; <b>১ বাদশাহ্‌নামা</b> &ndash; <a href="1Kgs_1.html">1</a> ... <a href="1Kgs_14.html">14</a> <a href="1Kgs_15.html">15</a> <b>16</b> <a href="1Kgs_17.html">17</a> <a href="1Kgs_18.html">18</a> ... <a href="1Kgs_22.html">22</a> </div><hr>
<h1>1Kgs 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>পরে হনানির পুত্র যেহূর কাছে বাশার বিরুদ্ধে মাবুদের এই অভিযোগ উত্থাপিত হল,</div>
<div class="v" id="v2"><span class="vn">2</span> আমি তোমাকে ধূলির মধ্য থেকে উঠালাম ও আমার লোক ইসরাইলের নেতা করলাম, কিন্তু তুমি ইয়ারাবিমের পথে চলেছ, আমার লোক ইসরাইলকে গুনাহ্‌ করিয়ে তাদের গুনাহ্‌ দ্বারা আমাকে অসন্তুষ্ট করেছে।</div>
<div class="v" id="v3"><span class="vn">3</span> দেখ, আমি বাশা ও তার কুলকে মুছে ফেলব এবং তোমার কুলকে নবাটের পুত্র ইয়ারাবিমের কুলের সমান করবো।</div>
<div class="v" id="v4"><span class="vn">4</span> বাশার যে কেউ নগরে ইন্তেকাল করবে, কুকুরেরা তাকে খাবে এবং যার মাঠে মৃত্যু হবে, আসমানের পাখিরা তাকে খাবে।</div>
<div class="v" id="v5"><span class="vn">5</span> <span class="br-p"><br><br></span>বাশার অবশিষ্ট বৃত্তান্ত, তাঁর কর্মবিবরণ ও বিক্রমের কাজ কি ইসরাইলের বাদশাহ্‌দের ইতিহাস-পুস্তকে লেখা নেই?</div>
<div class="v" id="v6"><span class="vn">6</span> পরে বাশা তাঁর পূর্বপুরুষদের সঙ্গে নিদ্রাগত হলেন ও তির্সাতে তাঁকে দাফন করা হল এবং তাঁর পুত্র এলা তাঁর পদে বাদশাহ্‌ হলেন।</div>
<div class="v" id="v7"><span class="vn">7</span> আবার হনানির পুত্র যেহূ নবী দ্বারা বাশার ও তাঁর কুলের বিরুদ্ধে মাবুদের কালাম উপস্থিত হয়েছিল, তার কারণ একে তো বাশা মাবুদের সাক্ষাতে তাঁর কৃত যেসব দুষ্কর্ম দ্বারা তাঁকে অসন্তুষ্ট করেছিলেন, সেই সবের দ্বারা ইয়ারাবিমের কুলের সমান হয়েছিলেন, আবার সেই কুলকে আঘাত করেছিলেন।</div>
<div class="v" id="v8"><h2>ইসরাইলের বাদশাহ্‌ এলা</h2><span class="vn">8</span> <span class="br-p"><br><br></span>এহুদার বাদশাহ্‌ আসার ষড়বিংশ বছরে বাশার পুত্র এলা তির্সাতে ইসরাইলের উপর রাজত্ব করতে আরম্ভ করে দু’বছর রাজত্ব করেন।</div>
<div class="v" id="v9"><span class="vn">9</span> পরে তাঁর অর্ধসংখ্যক রথের নেতা সিম্রি নামে তাঁর গোলাম তাঁর বিরুদ্ধে চক্রান্ত করলেন। এলা তির্সাতে রাজপ্রাসাদের নেতা অর্সার বাড়িতে পান করে মাতাল হলেন,</div>
<div class="v" id="v10"><span class="vn">10</span> আর সিম্রি ভিতরে গিয়ে এহুদার বাদশাহ্‌ আসার সপ্তবিংশ বছরে তাঁকে আক্রমণ করে হত্যা করলেন ও তাঁর পদে বাদশাহ্‌ হলেন।</div>
<div class="v" id="v11"><span class="vn">11</span> <span class="br-p"><br><br></span>রাজত্বের আরম্ভকালে তিনি সিংহাসনে উপবিষ্ট হওয়ামাত্র বাশার সমস্ত কুলকে আঘাত করলেন; তাঁর কুলে কোন পুরুষ, তাঁর জ্ঞাতি কিংবা বন্ধু কাউকেও অবশিষ্ট রাখলেন না।</div>
<div class="v" id="v12"><span class="vn">12</span> ফলত মাবুদ যেহূ নবী দ্বারা বাশার বিরুদ্ধে যে কথা বলেছিলেন, সেই অনুসারে সিম্রি বাশার সমস্ত কুল সংহার করলেন।</div>
<div class="v" id="v13"><span class="vn">13</span> এর কারণ বাশার সমস্ত গুনাহ্‌ ও তাঁর পুত্র এলার গুনাহ্‌-কাজ; তাঁরা নিজেরা গুনাহ্‌ করেছিলেন এবং ইসরাইলকেও গুনাহ্‌ করিয়ে ইসরাইলের আল্লাহ্‌ মাবুদকে তাদের অসার মূর্তির দ্বারা অসন্তুষ্ট করেছিলেন।</div>
<div class="v" id="v14"><span class="vn">14</span> এলার অবশিষ্ট বৃত্তান্ত ও তাঁর সমস্ত কাজের বিবরণ ইসরাইলের বাদশাহ্‌দের ইতিহাস-কিতাবে কি লেখা নেই?</div>
<div class="v" id="v15"><h2>ইসরাইলের বাদশাহ্‌ সিম্রি</h2><span class="vn">15</span> <span class="br-p"><br><br></span>এহুদার বাদশাহ্‌ আসার সপ্তবিংশ বছরে সিম্রি সাত দিন তির্সাতে রাজত্ব করেন; সেই সময়ে লোকেরা ফিলিস্তিনীদের অধিকৃত গিব্বথোনের বিরুদ্ধে শিবির স্থাপন করেছিল।</div>
<div class="v" id="v16"><span class="vn">16</span> পরে সেই শিবিরস্থ লোকেরা শুনতে পেল যে, সিম্রি চক্রান্ত করেছে ও বাদশাহ্‌কে আঘাত করেছে; তখন সমস্ত ইসরাইল সেদিন শিবিরের মধ্যে অম্রি নামক সেনাপতিকে ইসরাইলের বাদশাহ্‌ বলে ঘোষণা করলো।</div>
<div class="v" id="v17"><span class="vn">17</span> পরে অম্রি ও তাঁর সঙ্গে সমস্ত ইসরাইল গিব্বথোন থেকে যাত্রা করে তির্সা অবরোধ করলেন।</div>
<div class="v" id="v18"><span class="vn">18</span> আর নগর অধিকৃত হল দেখে সিম্রি রাজপ্রাসাদের দুর্গে গিয়ে তাঁর উপরে রাজপ্রাসাদ আগুন দিয়ে পুড়িয়ে দিলেন ও নিজেও আগুনে পুড়ে মরলেন।</div>
<div class="v" id="v19"><span class="vn">19</span> এর কারণ তাঁর গুনাহ্‌-কাজ, ফলত মাবুদের দৃষ্টিতে যা মন্দ তিনি তা-ই করতেন, ইয়ারাবিমের পথে চলতেন, তিনি নিজে গুনাহ্‌ করে ইসরাইলকে দিয়েও গুনাহ্‌ করিয়েছিলেন।</div>
<div class="v" id="v20"><span class="vn">20</span> সিম্রির অবশিষ্ট বৃত্তান্ত ও তাঁর কৃত চক্রান্তের বিষয় ইসরাইলের বাদশাহ্‌দের ইতিহাস-কিতাবে কি লেখা নেই?</div>
<div class="v" id="v21"><h2>ইসরাইলের বাদশাহ্‌ অম্রি</h2><span class="vn">21</span> <span class="br-p"><br><br></span>সেই সময় ইসরাইলের লোকেরা দুই দল হল: অর্ধেক লোক গীনতের পুত্র তিব্‌নিকে বাদশাহ্‌ করতে তার অনুগামী হল, আর অর্ধেক লোক অম্রির অনুগামী হল।</div>
<div class="v" id="v22"><span class="vn">22</span> কিন্তু অম্রির অনুগামী লোকেরা গীনতের পুত্র তিব্‌নির অনুগামীদের পরাজিত করলো; আর তিব্‌নি মারা গেল এবং অম্রি বাদশাহ্‌ হলেন।</div>
<div class="v" id="v23"><span class="vn">23</span> <span class="br-p"><br><br></span>এহুদার বাদশাহ্‌ আসার একত্রিংশ বছরে অম্রি ইসরাইলে রাজত্ব করতে আরম্ভ করে বারো বছর রাজত্ব করেন; তিনি ছয় বছর তির্সাতে রাজত্ব করেন।</div>
<div class="v" id="v24"><h2>ইসরাইলের নতুন রাজধানী সামেরিয়া</h2><span class="vn">24</span> <span class="br-p"><br><br></span>পরে তিনি দুই তালন্ত রূপা মূল্য দিয়ে সামেরের কাছ থেকে সামেরিয়া পাহাড় ক্রয় করলেন, আর সেই পাহাড়ের উপরে নগর নির্মাণ করলেন; এবং যে নগর নির্মাণ করলেন, ঐ পাহাড়ের অধিকারী সামেরের নাম অনুসারে সেই নগরের নাম সামেরিয়া রাখলেন।</div>
<div class="v" id="v25"><span class="vn">25</span> <span class="br-p"><br><br></span>মাবুদের দৃষ্টিতে যা মন্দ অম্রি তা-ই করতেন এবং তাঁর আগে যাঁরা ছিলেন তাঁদের সকলের চেয়ে বেশি দুষ্কর্ম করলেন।</div>
<div class="v" id="v26"><span class="vn">26</span> বাস্তবিক ইনি নবাটের পুত্র ইয়ারাবিমের সমস্ত পথে চলতেন এবং তিনি যেসব গুনাহ্‌ দ্বারা ইসরাইলকে গুনাহ্‌ করিয়ে ইসরাইলের আল্লাহ্‌ মাবুদকে তাদের অসার মূর্তিগুলো দিয়ে অসন্তুষ্ট করেছিলেন, ইনিও সেসব গুনাহ্‌র পথে চলতেন।</div>
<div class="v" id="v27"><span class="vn">27</span> অম্রির অবশিষ্ট কাজের বৃত্তান্ত ও যে সমস্ত বিক্রমের কাজ তিনি দেখিয়েছিলেন তা ইসরাইলের বাদশাহ্‌দের ইতিহাস-পুস্তকে কি লেখা নেই?</div>
<div class="v" id="v28"><span class="vn">28</span> পরে অম্রি তাঁর পূর্বপুরুষদের সঙ্গে নিদ্রাগত হলেন ও সামেরিয়াতে তাঁকে দাফন করা হল এবং তাঁর পুত্র আহাব তাঁর পদে বাদশাহ্‌ হলেন।</div>
<div class="v" id="v29"><h2>ইসরাইলের বাদশাহ্‌ আহাব</h2><span class="vn">29</span> <span class="br-p"><br><br></span>এহুদার বাদশাহ্‌ আসার আটত্রিশ বছরে অম্রির পুত্র আহাব ইসরাইলে রাজত্ব করতে আরম্ভ করেন; আর অম্রির পুত্র আহাব বাইশ বছর সামেরিয়াতে ইসরাইলে উপর রাজত্ব করেন।</div>
<div class="v" id="v30"><span class="vn">30</span> তাঁর আগে যাঁরা ছিলেন, তাঁদের সকলের চেয়ে অম্রির পুত্র আহাব মাবুদের দৃষ্টিতে যা মন্দ তা-ই বেশি পরিমাণে করতেন।</div>
<div class="v" id="v31"><h2>বাল দেবতার পূজারী ঈষেবলকে বিয়ে করা</h2><span class="vn">31</span> <span class="br-p"><br><br></span>নবাটের পুত্র ইয়ারাবিমের গুনাহ্‌-পথে গমন করা যেন তাঁর পক্ষে লঘু বিষয় বলে মনে হত, তাই তিনি সীদোনীয়দের ইৎবাল বাদশাহ্‌র কন্যা ঈষেবলকে বিয়ে করলেন, আর গিয়ে বালের সেবা ও তাঁর কাছে সেজ্‌দা করতে লাগলেন।</div>
<div class="v" id="v32"><span class="vn">32</span> আর তিনি সামেরিয়াতে যে বাল-মন্দির নির্মাণ করেছিলেন, তাঁর মধ্যে বালের জন্য একটি কোরবানগাহ্‌ তৈরি করলেন।</div>
<div class="v" id="v33"><span class="vn">33</span> আর আহাব আশেরা-মূর্তি তৈরি করলেন। তাঁর আগে ইসরাইলে যত বাদশাহ্‌ ছিলেন, সেই সকলের চেয়ে আহাব ইসরাইলের আল্লাহ্‌ মাবুদের অসন্তোষজনক কাজ আরও বেশি করলেন।</div>
<div class="v" id="v34"><span class="vn">34</span> তাঁর সময়ে বৈথেলীয় হীয়েল জেরিকো নগর নির্মাণ করলো; তাতে মাবুদ নূনের পুত্র ইউসার দ্বারা যে কালাম বলেছিলেন, সেই অনুসারে তাকে ভিত্তিমূল স্থাপনের দণ্ডস্বরূপ নিজের জ্যেষ্ঠ পুত্র অবীরামকে এবং দ্বার স্থাপনের দণ্ডস্বরূপ নিজের কনিষ্ঠ পুত্র সগূবের প্রাণ দিতে হল।</div>
</div>
<!-- PARSED ABOVE; EDITING MAY BREAK PARSER -->
</body></html>