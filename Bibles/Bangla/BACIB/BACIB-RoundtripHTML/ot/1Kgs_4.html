<html><head>
<meta http-equiv="Content-Type" content="text/html;charset=utf-8" />
<title>1Kgs 4 &ndash; ১ বাদশাহ্‌নামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Kgs', 4);">
<div id="navbar"><a href="../index.html">কিতাবুল মোকাদ্দস</a> &ndash; <b>১ বাদশাহ্‌নামা</b> &ndash; <a href="1Kgs_1.html">1</a> <a href="1Kgs_2.html">2</a> <a href="1Kgs_3.html">3</a> <b>4</b> <a href="1Kgs_5.html">5</a> <a href="1Kgs_6.html">6</a> ... <a href="1Kgs_22.html">22</a> </div><hr>
<h1>1Kgs 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাদশাহ্‌ সোলায়মানের কর্মকর্তারা</h2><span class="vn">1</span> <span class="br-p"><br><br></span>বাদশাহ্‌ সোলায়মান সমগ্র ইসরাইলে রাজত্ব করতেন।</div>
<div class="v" id="v2"><span class="vn">2</span> তাঁর প্রধান কর্মকর্তাদের নাম এই— সাদোকের পুত্র অসরিয় ইমাম;</div>
<div class="v" id="v3"><span class="vn">3</span> শীশার পুত্র ইলীহোরফ ও অহিয় লেখক; অহীলুদের পুত্র যিহোশাফট ইতিহাস লেখক;</div>
<div class="v" id="v4"><span class="vn">4</span> আর যিহোয়াদার পুত্র বনায় সেনাপতি এবং সাদোক ও অবিয়াথর ইমাম;</div>
<div class="v" id="v5"><span class="vn">5</span> এবং নাথনের পুত্র অসরিয় কর্মকর্তাদের প্রধান ও নাথনের পুত্র সাবূদ ইমাম ও বাদশাহ্‌র বন্ধু ছিলেন।</div>
<div class="v" id="v6"><span class="vn">6</span> আর অহীশার বাড়ির নেতা এবং অব্দের পুত্র অদোনীরাম বাদশাহ্‌র কর্মাধীন গোলামদের নেতা ছিলেন।</div>
<div class="v" id="v7"><span class="vn">7</span> <span class="br-p"><br><br></span>আর সমস্ত ইসরাইলে সোলায়মানের নিযুক্ত বারো জন কর্মকর্তা ছিলেন। তাঁরা বাদশাহ্‌ ও রাজপ্রাসাদের জন্য খাদ্যদ্রব্যের আয়োজন করতেন; বছরের মধ্যে এক এক মাসের জন্য আয়োজন করার ভার এক এক জনের উপরে ন্যস্ত ছিল।</div>
<div class="v" id="v8"><span class="vn">8</span> তাঁদের নাম এরকম: পর্বতময় আফরাহীম প্রদেশে বিন্‌-হূর।</div>
<div class="v" id="v9"><span class="vn">9</span> মাকসে, শালবীমে, বৈৎ-শেমশে ও এলোন-বৈৎহাননে বিন্‌-দেকর।</div>
<div class="v" id="v10"><span class="vn">10</span> অরুব্বোতে বিন্‌-হেষদ; সোখো ও হেফর প্রদেশের সমস্ত জায়গা তাঁর অধীন ছিল।</div>
<div class="v" id="v11"><span class="vn">11</span> সমস্ত দোর পাহাড়ী এলাকাটা বিন্‌-অবীনাদবের অধীন ছিল; তিনি সোলায়মানের কন্যা টাফৎকে বিয়ে করেন।</div>
<div class="v" id="v12"><span class="vn">12</span> তানকে ও মগিদ্দোতে এবং সর্তনের কাছে ও যিষ্রিয়েলের নিম্নে অবস্থিত সমস্ত বৈৎ-শানে, অর্থাৎ বৈৎ-শান থেকে আবেল-মহোলা ও যক্‌মিয়ামের পার পর্যন্ত অহীলূদের পুত্র বানা।</div>
<div class="v" id="v13"><span class="vn">13</span> রামোৎ-গিলিয়দে বিন্‌-গেবর; গিলিয়দস্থ মানশা-সন্তান যায়ীরের সমস্ত গ্রাম এবং বাশনস্থ অর্গোব অঞ্চল, প্রাচীরবেষ্টিত ও ব্রোঞ্জের অর্গলবিশিষ্ট ষাটটি বড় নগর তাঁর অধীন ছিল।</div>
<div class="v" id="v14"><span class="vn">14</span> মহনয়িমে ইদ্দোর পুত্র অহীনাদব।</div>
<div class="v" id="v15"><span class="vn">15</span> নপ্তালিতে অহীমাস; তিনিও সোলায়মানের এক কন্যা, বাসমৎকে বিয়ে করেন।</div>
<div class="v" id="v16"><span class="vn">16</span> আশেরে ও বালোতে হূশয়ের পুত্র বানা।</div>
<div class="v" id="v17"><span class="vn">17</span> ইষাখরে পারূহের পুত্র যিহোশাফট।</div>
<div class="v" id="v18"><span class="vn">18</span> বিন্যামীনে এলার পুত্র শিমিয়ি।</div>
<div class="v" id="v19"><span class="vn">19</span> গিলিয়দ দেশে অর্থাৎ আমোরীয়দের বাদশাহ্‌ সীহোনের ও বাশনের বাদশাহ্‌ উজের দেশে ঊরির পুত্র গেবর; সেই দেশে তিনিই একমাত্র কর্মকর্তা ছিলেন।</div>
<div class="v" id="v20"><h2>রাজপ্রাসাদের প্রত্যেক দিনের খাবার</h2><span class="vn">20</span> <span class="br-p"><br><br></span>এহুদা ও ইসরাইলের লোকসংখ্যা সমুদ্রতীরস্থ বালুকণার মত বহুসংখ্যক ছিল, তারা ভোজন পান করতো ও সুখী ছিল।</div>
<div class="v" id="v21"><span class="vn">21</span> আর (ফোরাত) নদী থেকে ফিলিস্তিনীদের দেশ ও মিসরের সীমা পর্যন্ত যাবতীয় রাজ্যে সোলায়মান কর্তৃত্ব করতেন; সোলায়মানের সমস্ত জীবনকালে তারা তাঁকে উপঢৌকন দিত এবং তাঁর সেবা করতো।</div>
<div class="v" id="v22"><span class="vn">22</span> <span class="br-p"><br><br></span>সোলায়মানের প্রত্যেক দিনের আয়োজনীয় দ্রব্য ছিল এই: ত্রিশ কোর মিহি সুজি ও ষাট কোর ময়দা;</div>
<div class="v" id="v23"><span class="vn">23</span> দশটা পুষ্ট গরু ও মাঠ থেকে আনা কুড়িটা গরু ও এক শত ভেড়া; এছাড়া হরিণ, মৃগী, কালসার ও পুষ্ট পাখি।</div>
<div class="v" id="v24"><span class="vn">24</span> ফলে, তিনি তিপ্‌সহ থেকে গাজা পর্যন্ত (ফোরাত) নদীর এই পারস্থ সমস্ত দেশের, নদীর এই পারস্থ সকল বাদশাহ্‌র উপরে কর্তৃত্ব করতেন; আর তাঁর চারদিকের সমস্ত অঞ্চলে শান্তি ছিল।</div>
<div class="v" id="v25"><span class="vn">25</span> সোলায়মানের সমস্ত রাজত্বকালে দান থেকে বের্‌-শেবা পর্যন্ত এহুদা ও ইসরাইল প্রত্যেকে যার যার আঙ্গুরলতা ও নিজ নিজ ডুমর গাছের তলে নির্ভয়ে বাস করতো।</div>
<div class="v" id="v26"><span class="vn">26</span> সোলায়মানের রথের জন্য চল্লিশ হাজার আস্তাবল ও বারো হাজার ঘোড়সওয়ার ছিল।</div>
<div class="v" id="v27"><span class="vn">27</span> আর বাদশাহ্‌ সোলায়মানের জন্য ও বাদশাহ্‌ সোলায়মানের সঙ্গে ভোজনকারীদের জন্য সেই কর্মকর্তারা প্রত্যেকে যার যার নির্ধারিত মাসে খাদ্য দ্রব্যের আয়োজন করতেন, কিছুরই ত্রুটি করতেন না।</div>
<div class="v" id="v28"><span class="vn">28</span> তাঁরা প্রত্যেক জন স্ব স্ব কার্যভার অনুসারে ঘোড়া ও দ্রুতগামী বাহনগুলোর জন্য যথাস্থানে যব ও ঘাস আনতেন।</div>
<div class="v" id="v29"><h2>বাদশাহ্‌ সোলায়মানের জ্ঞানের সুনাম</h2><span class="vn">29</span> <span class="br-p"><br><br></span>আর আল্লাহ্‌ সোলায়মানকে বিপুল জ্ঞান ও সুক্ষ্মবুদ্ধি এবং সমুদ্রতীরস্থ বালুকণার মত অন্তরের বিস্তীর্ণতা দিলেন।</div>
<div class="v" id="v30"><span class="vn">30</span> তাতে পূর্বদেশের সমস্ত লোকের জ্ঞান ও মিসরীয়দের যাবতীয় জ্ঞান থেকে সোলায়মানের বেশি জ্ঞান হল।</div>
<div class="v" id="v31"><span class="vn">31</span> ফলে, তিনি সকল লোক থেকে জ্ঞানবান, ইষ্রাহীয় এথন এবং মাহোলের পুত্র হেমন, কল্‌কোল ও দর্দা, এঁদের থেকেও বেশি জ্ঞানবান হলেন। চারদিকের সমস্ত জাতির মধ্যে তাঁর সুখ্যাতি হল।</div>
<div class="v" id="v32"><span class="vn">32</span> তিনি তিন হাজার প্রবাদ বাক্য বলতেন ও তাঁর এক হাজার পাঁচটি গজল ছিল।</div>
<div class="v" id="v33"><span class="vn">33</span> আর তিনি লেবাননের এরস গাছ থেকে প্রাচীরের গাত্রে উৎপন্ন এসোব ঘাস পর্যন্ত গাছগুলোর বর্ণনা করতেন এবং পশু, পাখি, বুকে-হাঁটা প্রাণী ও মাছের বর্ণনা করতেন।</div>
<div class="v" id="v34"><span class="vn">34</span> আর দুনিয়ার যেসব বাদশাহ্‌ সোলায়মানের জ্ঞানের সংবাদ শুনেছিলেন, তাঁদের কাছ থেকে সর্বদেশীয় লোক সোলায়মানের জ্ঞানের উক্তি শুনতে আসত।</div>
</div>
<!-- PARSED ABOVE; EDITING MAY BREAK PARSER -->
</body></html>