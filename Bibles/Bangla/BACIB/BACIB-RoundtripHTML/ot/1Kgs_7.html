<html><head>
<meta http-equiv="Content-Type" content="text/html;charset=utf-8" />
<title>1Kgs 7 &ndash; ১ বাদশাহ্‌নামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Kgs', 7);">
<div id="navbar"><a href="../index.html">কিতাবুল মোকাদ্দস</a> &ndash; <b>১ বাদশাহ্‌নামা</b> &ndash; <a href="1Kgs_1.html">1</a> ... <a href="1Kgs_5.html">5</a> <a href="1Kgs_6.html">6</a> <b>7</b> <a href="1Kgs_8.html">8</a> <a href="1Kgs_9.html">9</a> ... <a href="1Kgs_22.html">22</a> </div><hr>
<h1>1Kgs 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাদশাহ্‌ সোলায়মানের অট্টালিকা নির্মাণ</h2><span class="vn">1</span> <span class="br-p"><br><br></span>আর সোলায়মান তের বছর তাঁর নিজের বাড়ি নির্মাণে ব্যাপৃত থাকলেন; পরে তাঁর বাড়ির সমস্ত নির্মাণ কাজ সমাপ্ত করলেন।</div>
<div class="v" id="v2"><span class="vn">2</span> আর তিনি লেবানন অরণ্যের বাড়ি নির্মাণ করলেন; তার লম্বা একশত হাত চওড়া পঞ্চাশ হাত ও উচ্চতা ত্রিশ হাত ছিল, তা চার শ্রেণী এরস কাঠের স্তম্ভের উপরে স্থাপিত এবং স্তম্ভগুলোর উপরে এরস কাঠের কড়ি বসান ছিল।</div>
<div class="v" id="v3"><span class="vn">3</span> স্তম্ভ্ভ্ভগুলোর উপরে প্রত্যেক শ্রেণীতে পনের, সবসুদ্ধ পঁয়তাল্লিশটি কুঠরী স্থাপিত হল, তার উপরে এরস কাঠের ছাদ হল।</div>
<div class="v" id="v4"><span class="vn">4</span> আর বাতাযুক্ত [চৌকাঠের] তিন শ্রেণী ছিল এবং পরস্পর অনুরূপ জানালার তিন সারি ছিল।</div>
<div class="v" id="v5"><span class="vn">5</span> আর সমস্ত দরজা ও চৌকাঠ চারকোনা বিশিষ্ট ও বাতাযুক্ত এবং পরস্পর অনুরূপ জানালার তিন সারি ছিল।</div>
<div class="v" id="v6"><span class="vn">6</span> <span class="br-p"><br><br></span>আর তিনি স্তম্ভশ্রেণীর একটি বারান্দা প্রস্তুত করলেন, তা লম্বায় পঞ্চাশ হাত ও চওড়ায় ত্রিশ হাত এবং তাদের সম্মুখে আর একটি বারান্দা করলেন, তাতেও স্তম্ভশ্রেণী ও তার সম্মুখে গোবরাট ছিল।</div>
<div class="v" id="v7"><span class="vn">7</span> <span class="br-p"><br><br></span>আর যে বারান্দার সিংহাসনে বসে তিনি বিচার করবেন, সেই বিচারের বারান্দা প্রস্তুত করলেন ও মেঝের এক দিক থেকে অন্য দিক পর্যন্ত এরস কাঠ দিয়ে ঢেকে দিলেন।</div>
<div class="v" id="v8"><span class="vn">8</span> <span class="br-p"><br><br></span>আর তাঁর বাসগৃহ ও বারান্দার ভিতরে অন্য প্রাঙ্গণ ঠিক একই রকম ছিল। আর সোলায়মান যাঁকে বিয়ে করেছিলেন ফেরাউনের সেই কন্যার জন্য ঐ বারান্দার মত একটি বাড়ি নির্মাণ করলেন।</div>
<div class="v" id="v9"><span class="vn">9</span> <span class="br-p"><br><br></span>এর ভিত্তিমূল থেকে শুরু করে আলিসা পর্যন্ত ভিতরে ও বাইরে মসৃণ পাথরের পরিমাণ অনুসারে করাত দিয়ে কাটা দামী পাথরে নির্মিত হয়েছিল এবং বাইরে বড় প্রাঙ্গণ পর্যন্ত একই রকম করা হল।</div>
<div class="v" id="v10"><span class="vn">10</span> আর বহুমূল্য যে পাথর দিয়ে ভিত্তিমূল নির্মিত হয়েছিল, সেসব পাথর বেশ বড় বড় ছিল, কোন কোনটা দশ হাত ও কোন কোনটা আট হাত।</div>
<div class="v" id="v11"><span class="vn">11</span> তার উপরে দামী পাথর, পরিমাণ অনুসারে মসৃণ পাথর ও এরস কাঠ ছিল।</div>
<div class="v" id="v12"><span class="vn">12</span> আর যেমন মাবুদের গৃহের মধ্য প্রাঙ্গণে ও গৃহের বারান্দাতে, তেমনি বড় প্রাঙ্গণের চারদিকে তিন শ্রেণী মসৃণ পাথর ও এক শ্রেণী এরস কাঠ ছিল।</div>
<div class="v" id="v13"><h2>এবাদতখানার আসবাবপত্র ও সাজসজ্জা</h2><span class="vn">13</span> <span class="br-p"><br><br></span>আর বাদশাহ্‌ সোলায়মান লোক প্রেরণ করে টায়ার থেকে হীরমকে আনালেন।</div>
<div class="v" id="v14"><span class="vn">14</span> সে নপ্তালি বংশীয় এক জন বিধবার পুত্র এবং তার পিতা টায়ার নগরস্থ এক জন কাংস্যকার, ব্রোঞ্জের সমস্ত কাজ করতে সে জ্ঞান, বুদ্ধি ও বিদ্যায় পরিপূর্ণ ছিল; সে বাদশাহ্‌ সোলায়মানের কাছে এসে তাঁর সমস্ত কাজ করলো।</div>
<div class="v" id="v15"><span class="vn">15</span> <span class="br-p"><br><br></span>সে ব্রোঞ্জের দু’টি স্তম্ভ নির্মাণ করলো; তার এক এক স্তম্ভ আঠার হাত উঁচু এবং বারো হাত পরিমিত সুতা দু’টি স্তম্ভ বেষ্টন করলো।</div>
<div class="v" id="v16"><span class="vn">16</span> আর দুই স্তম্ভের মাথায় স্থাপন করার জন্য মাথায় সে ছাঁচে ঢালা ব্রোঞ্জের দু’টি মাথলা তৈরি করলো, একটি মাথলার উচ্চতা পাঁচ হাত, দ্বিতীয় মাথলার উচ্চতাও পাঁচ হাত।</div>
<div class="v" id="v17"><span class="vn">17</span> স্তম্ভের উপরিস্থ সেই মাথলার জন্য জালকার্যের জাল ও শিকলের কাজের পাকানো দড়ি ছিল; এক মাথলার জন্য সাতটি, অন্য মাথলার জন্যও সাতটি।</div>
<div class="v" id="v18"><span class="vn">18</span> এভাবে সে স্তম্ভ দু’টি নির্মাণ করলো; আর স্তম্ভের উপরিস্থ মাথলা আচ্ছাদনের জন্য জাল কাজের উপরে বেষ্টন করতে দু’টি শ্রেণী তৈরি করলো; এবং অন্য মাথলার জন্যও তা করলো।</div>
<div class="v" id="v19"><span class="vn">19</span> আর বারান্দাতে দু’টি স্তম্ভের উপরিস্থ মাথলা চার হাত পর্যন্ত শোশন ফুলের আকৃতিবিশিষ্ট ছিল।</div>
<div class="v" id="v20"><span class="vn">20</span> আর দু’টি স্তম্ভের উপরে জাল কাজের নিকটস্থ মোটাভাগের কাছে মাথলা ছিল; এবং অন্য মাথলার উপরে চারদিকে শ্রেণীবদ্ধ দুই শত ডালিম ছিল।</div>
<div class="v" id="v21"><span class="vn">21</span> পরে সে ঐ দু’টি স্তম্ভ বায়তুল-মোকাদ্দসের বারান্দাতে স্থাপন করলো এবং ডান দিকের স্তম্ভটি স্থাপন করে তার নাম যাখীন [তিনি সুস্থির করবেন] রাখল এবং বাম দিকের স্তম্ভটি স্থাপন করে তার নাম বোয়স [এতেই বল] রাখল।</div>
<div class="v" id="v22"><span class="vn">22</span> ঐ দু’টি স্তম্ভের উপরে শোশন ফুলের আকৃতি ছিল; এভাবে দু’টি স্তম্ভের কাজ সমাপ্ত হল।</div>
<div class="v" id="v23"><span class="vn">23</span> <span class="br-p"><br><br></span>পরে সে ছাঁচে ঢালা একটি গোলাকার সমুদ্র-পাত্র তৈরি করলো, তা এক প্রান্ত থেকে অন্য প্রান্ত পর্যন্ত দশ হাত ও তার উচ্চতা পাঁচ হাত ও তার পরিধি ত্রিশ হাত ছিল।</div>
<div class="v" id="v24"><span class="vn">24</span> আর চার প্রান্তের নিচে সমুদ্র-পাত্র বেষ্টনকারী বার্তাকীর শ্রেণী ছিল, প্রত্যেক হাত পরিমাণের মধ্যে দশটি করে বার্তাকী ছিল; বার্তাকীর দুই শ্রেণী ছিল, ঐ পাত্র ঢালবার সময়ে সেসব ছাঁচে ঢালা গিয়েছিল।</div>
<div class="v" id="v25"><span class="vn">25</span> ঐ পাত্রটি বারোটি গরুর উপরে স্থাপিত ছিল; তাদের তিনটি উত্তরমুখ, তিনটি পশ্চিমমুখ, তিনটি দক্ষিণমুখ ও তিনটি পূর্বমুখ ছিল; এভাবে সমুদ্রপাত্র তাদের উপরে স্থাপিত হল; তাদের সকলের পিছনের ভাগ ভিতরে থাকলো।</div>
<div class="v" id="v26"><span class="vn">26</span> ঐ পাত্রটি চার আঙ্গুল পুরু ও তার প্রান্ত পানপাত্রের প্রান্তের মত, শোশন পুষ্পের পাপড়ির মত ছিল; তাতে দুই হাজার বাৎ পানি ধারণ করতো।</div>
<div class="v" id="v27"><span class="vn">27</span> <span class="br-p"><br><br></span>পরে সে ব্রোঞ্জের দশটি পীঠ তৈরি করলো। এক একটি পীঠ চার হাত লম্বা, চার হাত চওড়া ও তিন হাত উঁচু ছিল।</div>
<div class="v" id="v28"><span class="vn">28</span> সেসব পীঠের গঠন এরকম; তাদের পাটা ছিল, সেসব পাটা বিটের মধ্যে ছিল।</div>
<div class="v" id="v29"><span class="vn">29</span> আর বিটের পাটায় সিংহ, গরু ও কারুবী ছিল এবং উপরিভাগে বিট সকলের উপরে ভিত্তি ছিল এবং সিংহ ও গরুগুলোর নিচে ঝুলান মালার মত কাজ ছিল।</div>
<div class="v" id="v30"><span class="vn">30</span> প্রত্যেক পীঠের ব্রোঞ্জের চারটি চাকা ও ব্রোঞ্জের আল ছিল এবং চার পায়াতে স্থাপিত অবলম্বন ছিল, সেসব অবলম্বন ধোবার পাত্রের নিচে ঢালা ছিল ও প্রত্যেকের পাশে মালা ছিল।</div>
<div class="v" id="v31"><span class="vn">31</span> আর মাথলার মধ্যে ও তার উপরে তার মুখ এক হাত, কিন্তু তার মুখ বৈঠকের আকৃতির মত গোল ও দেড় হাত পরিমিত; এবং তার মুখের উপরেও শিল্পকর্ম ছিল; এবং তার সমস্ত পাটা গোল নয়, চারকোনা বিশিষ্ট ছিল।</div>
<div class="v" id="v32"><span class="vn">32</span> আর পাটার নিচে চারটি চাকা; ঐ চাকার আল পীঠের সঙ্গে সংযুক্ত; তার প্রত্যেক চাকা দেড় হাত উঁচু।</div>
<div class="v" id="v33"><span class="vn">33</span> আর চাকাগুলোর গঠন রথের চাকার গঠনের মত এবং আল, নেমি, আড়া ও সমস্ত নাভি ছাঁচে ঢালা ছিল।</div>
<div class="v" id="v34"><span class="vn">34</span> আর প্রত্যেক পীঠের চার কোণে স্থাপিত চার অবলম্বন ছিল; সেই অবলম্বন মূল পীঠের সঙ্গে নির্মিত ছিল।</div>
<div class="v" id="v35"><span class="vn">35</span> ঐ পীঠের উপরিস্থ অর্ধেক হাত উঁচু বর্তুলাকার হাতল এবং পীঠের উপরিস্থ অবলম্বন ও পাটা তার সঙ্গে নির্মিত ছিল।</div>
<div class="v" id="v36"><span class="vn">36</span> আর সে তার অবলম্বনের প্রদেশে ও তার ধারে প্রত্যেকের স্থান-পরিমাণ অনুসারে কারুবী, সিংহ ও খেজুর গাছ খোদাই করে চারদিকে মালা দিল।</div>
<div class="v" id="v37"><span class="vn">37</span> এভাবে সে দশটি পীঠ তৈরি করলো; সবগুলোই এক ছাঁচে, এক পরিমাণে ও এক আকারে নির্মিত।</div>
<div class="v" id="v38"><span class="vn">38</span> <span class="br-p"><br><br></span>পরে সে ব্রোঞ্জের দশটি ধোবার পাত্র তৈরি করলো, তার প্রত্যেক পাত্রে চল্লিশ বাৎ পানি ধরতো এবং প্রত্যেক পাত্র চার হাত পরিমিত ছিল; আর ঐ দশটি পীঠের মধ্যে এক এক পীঠের উপরে এক একটি ধোবার পাত্র থাকতো।</div>
<div class="v" id="v39"><span class="vn">39</span> আর সে গৃহের দক্ষিণ পাশে পাঁচ পীঠ ও বাম পাশে পাঁচ পীঠ রাখল; আর গৃহের দক্ষিণ পাশে পূর্ব দিকে দক্ষিণ দিকের সম্মুখে সমুদ্র-পাত্র স্থাপন করলো।</div>
<div class="v" id="v40"><span class="vn">40</span> <span class="br-p"><br><br></span>হীরম ঐ সমস্ত ধোবার পাত্র, হাতা ও বাটি তৈরি করলো। <span class="br-p"><br><br></span>এভাবে হীরম বাদশাহ্‌ সোলায়মানের জন্য মাবুদের গৃহের যেসব কাজে প্রবৃত্ত হয়েছিল, সেসব সমাপ্ত করলো;</div>
<div class="v" id="v41"><span class="vn">41</span> অর্থাৎ দু’টি স্তম্ভ ও সেই স্তম্ভের উপরিস্থ মাথলার দু’টি গোলাকার আচ্ছাদন করার দু’টি জালকার্য;</div>
<div class="v" id="v42"><span class="vn">42</span> আর দু’টি জালকার্যের জন্য চার শত ডালিমের আকার, অর্থাৎ স্তম্ভের উপরিস্থ মাথলার দু’টি গোলাকার আচ্ছাদন করার এক এক জালকার্যের জন্য দুই শ্রেণী ডালিমের আকার;</div>
<div class="v" id="v43"><span class="vn">43</span> আর দশটি পীঠ ও পীঠের উপরে দশটি ধোবার পাত্র;</div>
<div class="v" id="v44"><span class="vn">44</span> এবং একটি সমুদ্র-পাত্র ও সমুদ্র-পাত্রের নিচে বারোটি গরু;</div>
<div class="v" id="v45"><span class="vn">45</span> এবং পাত্র, হাতা ও বাটি; এই যেসব পাত্র হীরম বাদশাহ্‌ সোলায়মানের জন্য মাবুদের গৃহের জন্য প্রস্তুত করলো, সেসবই তেজোময় ব্রোঞ্জ দ্বারা তৈরি করলো।</div>
<div class="v" id="v46"><span class="vn">46</span> বাদশাহ্‌ জর্ডানের অঞ্চলে সুক্কোৎ ও সর্তনের মধ্যস্থিত কাদা মাটিতে তা ঢালাই করলেন।</div>
<div class="v" id="v47"><span class="vn">47</span> আর ঐ সমস্ত পাত্র এত বেশি ছিল, যে সোলায়মান তা ওজন করলেন না; ব্রোঞ্জের পরিমাণ নির্ণয় করা গেল না।</div>
<div class="v" id="v48"><span class="vn">48</span> <span class="br-p"><br><br></span>সোলায়মান মাবুদের গৃহস্থিত সমস্ত পাত্র তৈরি করালেন; সোনার ধূপগাহ্‌ ও দর্শনরুটি রাখার সোনার টেবিল;</div>
<div class="v" id="v49"><span class="vn">49</span> এবং অন্তর্গৃহের সম্মুখে ডানে পাঁচটি ও বামে পাঁচটি খাঁটি সোনার প্রদীপ-আসন এবং সোনার ফুল, প্রদীপ ও চিমটা;</div>
<div class="v" id="v50"><span class="vn">50</span> আর খাঁটি সোনার বাটি, কর্তরী, গামলা, চামচ ও অঙ্গার-পাত্র; এবং ভিতরের গৃহের অর্থাৎ মহা-পবিত্র স্থানের দরজার জন্য এবং গৃহের অর্থাৎ বায়তুল-মোকাদ্দসের দরজার জন্য সোনার কব্‌জা করালেন।</div>
<div class="v" id="v51"><span class="vn">51</span> <span class="br-p"><br><br></span>এভাবে মাবুদের গৃহের জন্য বাদশাহ্‌ সোলায়মানের কৃত সমস্ত কাজ সম্পন্ন হল। আর সোলায়মান তাঁর পিতা দাউদের পবিত্রীকৃত সমস্ত দ্রব্য, অর্থাৎ রূপা, সোনা ও সমস্ত পাত্র আনিয়ে মাবুদের গৃহস্থিত ধনাগারগুলোতে রাখলেন।</div>
</div>
<!-- PARSED ABOVE; EDITING MAY BREAK PARSER -->
</body></html>