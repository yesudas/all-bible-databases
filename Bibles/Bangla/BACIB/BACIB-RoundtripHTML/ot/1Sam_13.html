<html><head>
<meta http-equiv="Content-Type" content="text/html;charset=utf-8" />
<title>1Sam 13 &ndash; ১ শামুয়েল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Sam', 13);">
<div id="navbar"><a href="../index.html">কিতাবুল মোকাদ্দস</a> &ndash; <b>১ শামুয়েল</b> &ndash; <a href="1Sam_1.html">1</a> ... <a href="1Sam_11.html">11</a> <a href="1Sam_12.html">12</a> <b>13</b> <a href="1Sam_14.html">14</a> <a href="1Sam_15.html">15</a> ... <a href="1Sam_31.html">31</a> </div><hr>
<h1>1Sam 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ফিলিস্তিনীদের সঙ্গে যুদ্ধের প্রস্তুতি</h2><span class="vn">1</span> <span class="br-p"><br><br></span>তালুত ত্রিশ বছর বয়সে বাদশাহ্‌ হন। দু’বছর ইসরাইলের উপরে রাজত্ব করার পর,</div>
<div class="v" id="v2"><span class="vn">2</span> তালুত নিজের জন্য ইসরাইলের মধ্যে তিন হাজার লোক মনোনীত করলেন; তার দুই হাজার মিক্‌মসে ও বেথেল পর্বতে তালুতের সঙ্গে থাকলো; এবং এক হাজার বিন্‌ইয়ামীন প্রদেশের গিবিয়াতে যোনাথনের সঙ্গে থাকলো; আর অন্য সমস্ত লোককে তিনি নিজ নিজ তাঁবুতে বিদায় করলেন।</div>
<div class="v" id="v3"><span class="vn">3</span> পরে যোনাথন গেবাতে অবস্থিত ফিলিস্তিনীদের প্রহরী সৈন্যদলকে আঘাত করলে ফিলিস্তিনীরা তা শুনতে পেল; তখন তালুত দেশের সর্বত্র তূরী বাজিয়ে বললেন, ইব্‌রানীরা শুনুক।</div>
<div class="v" id="v4"><span class="vn">4</span> তখন সমস্ত ইসরাইল এই কথা শুনতে পেল যে, তালুত ফিলিস্তিনীদের সেই প্রহরী সৈন্যদলকে আঘাত করেছেন, আর ইসরাইল ফিলিস্তিনীদের কাছে ঘৃণাস্পদ হয়েছে। পরে লোকদের ডাকা হলে তারা তালুতের পিছনে গিল্‌গলে একত্র হল।</div>
<div class="v" id="v5"><span class="vn">5</span> <span class="br-p"><br><br></span>পরে ফিলিস্তিনীরা ইসরাইলের সঙ্গে যুদ্ধ করার জন্য জমায়েত হল; ত্রিশ হাজার রথ, ছয় হাজার ঘোড়সওয়ার ও সমুদ্রতীরস্থ বালুকণার মত অসংখ্য লোক এল; তারা এসে বৈৎ-আবনের পূর্ব দিকে মিক্‌মসে শিবির স্থাপন করলো।</div>
<div class="v" id="v6"><span class="vn">6</span> তখন ইসরাইল লোকেরা নিজদেরকে বিপদগ্রস্ত দেখলো, কেননা লোকেরা নির্যাতিত হচ্ছিল; তখন তারা গুহাতে, ঝোপে, শৈলে, পাকা বাড়িতে ও গর্তে লুকিয়ে রইল।</div>
<div class="v" id="v7"><span class="vn">7</span> আর অনেক ইবরানী জর্ডান পার হয়ে গাদ ও গিলিয়দ দেশে চলে গেল। কিন্তু তখনও তালুত গিল্‌গলে ছিলেন; এবং তাঁর সঙ্গের সমস্ত লোক ভয়ে কাঁপতে লাগল।</div>
<div class="v" id="v8"><span class="vn">8</span> <span class="br-p"><br><br></span>পরে তালুত শামুয়েলের নির্ধারিত সময়ানুসারে সাত দিন অপেক্ষা করলেন; কিন্তু শামুয়েল গিল্‌গলে আগমন করলেন না এবং লোকেরা তাঁর কাছ থেকে বিছিন্ন হতে লাগল।</div>
<div class="v" id="v9"><span class="vn">9</span> তাতে তালুত বললেন, এই স্থানে আমার কাছে পোড়ানো-কোরবানী ও মঙ্গল-কোরবানী আন। পরে তিনি পোড়ানো-কোরবানী করলেন।</div>
<div class="v" id="v10"><span class="vn">10</span> পোড়ানো-কোরবানী সমাপ্ত করামাত্র দেখ, শামুয়েল উপস্থিত হলেন; তাতে তালুত তাঁকে কুশল জানবার জন্য তাঁর সঙ্গে সাক্ষাৎ করতে গেলেন।</div>
<div class="v" id="v11"><span class="vn">11</span> পরে শামুয়েল বললেন, তুমি কি করলে? তালুত বললেন, আমি দেখলাম, লোকেরা আমার কাছ থেকে বিছিন্ন হয়ে যাচ্ছে এবং নির্ধারিত দিনের মধ্যে আপনিও আসেন নি, আর ফিলিস্তিনীরা মিক্‌মসে জমায়েত হয়েছে।</div>
<div class="v" id="v12"><span class="vn">12</span> তাই আমি মনে মনে বললাম, ফিলিস্তিনীরা এখনই আমার বিরুদ্ধে গিল্‌গলে নেমে আসবে, আর আমি মাবুদের অনুগ্রহ যাচ্ঞা করি নি; এজন্য ইচ্ছা না থাকলেও আমি পোড়ানো-কোরবানী করলাম।</div>
<div class="v" id="v13"><span class="vn">13</span> শামুয়েল তালুতকে বললেন, তুমি নির্বোধের কাজ করেছ; তোমার আল্লাহ্‌ মাবুদ তোমাকে যে হুকুম দিয়েছেন, তা পালন কর নি; করলে মাবুদ এখন ইসরাইলের উপরে তোমার রাজত্ব চিরকাল স্থায়ী করতেন।</div>
<div class="v" id="v14"><span class="vn">14</span> কিন্তু এখন তোমার রাজত্ব স্থির থাকবে না; মাবুদ তাঁর মনের মত একজনের খোঁজ করে তাকেই তাঁর লোকদের নেতৃত্ব পদে নিযুক্ত করেছেন; কেননা মাবুদ তোমাকে যা হুকুম করেছিলেন, তুমি তা পালন কর নি।</div>
<div class="v" id="v15"><span class="vn">15</span> পরে শামুয়েল উঠে গিল্‌গল থেকে বিন্‌ইয়ামীনের গিবিয়াতে প্রস্থান করলেন; তখন তালুত তাঁর কাছে উপস্থিত লোকদেরকে গণনা করে দেখলেন, তারা অনুমান ছয় শত।</div>
<div class="v" id="v16"><h2>বনি-ইসরাইলদের অস্ত্রশস্ত্র</h2><span class="vn">16</span> <span class="br-p"><br><br></span>তালুত, তাঁর পুত্র যোনাথন ও তাঁদের কাছে উপস্থিত লোকেরা বিন্‌ইয়ামীনের গেবাতে থাকলেন এবং ফিলিস্তিনীরা মিক্‌মসে শিবির স্থাপন করে রইলো।</div>
<div class="v" id="v17"><span class="vn">17</span> পরে ফিলিস্তিনীদের শিবির থেকে তিন দল বিনাশক সৈন্য বের হল, তার এক দল অফ্রার পথে গমন করে শূয়াল প্রদেশে গেল।</div>
<div class="v" id="v18"><span class="vn">18</span> আর এক দল বৈৎ-হোরোণের পথের দিকে ফিরল; এবং আর এক দল মরুভূমির দিকে সিবোয়িম উপত্যকার অভিমুখী সীমার পথ দিয়ে গমন করলো।</div>
<div class="v" id="v19"><span class="vn">19</span> <span class="br-p"><br><br></span>ঐ সময়ে সমস্ত ইসরাইল দেশে কর্মকার পাওয়া যেত না; কারণ ফিলিস্তিনীরা বলতো, ইব্‌রানীরা নিজেদের জন্য কোন তলোয়ার বা বর্শা তৈরি করতে পারবে না।</div>
<div class="v" id="v20"><span class="vn">20</span> এজন্য নিজ নিজ হলমুখ বা ফাল বা কুড়াল বা কোদাল শাণ দেবার জন্য ইসরাইলের সমস্ত লোককে ফিলিস্তিনীদের কাছে নেমে যেতে হত;</div>
<div class="v" id="v21"><span class="vn">21</span> সুতরাং সকলের কোদাল, ফাল, বিদা, কুড়ালের ধার এবং অস্ত্রশস্ত্রের অগ্রভাগ ভোঁতা ছিল;</div>
<div class="v" id="v22"><span class="vn">22</span> আর যুদ্ধের দিনে তালুত ও যোনাথনের সঙ্গী লোকদের কারো হাতে তলোয়ার বা বর্শা পাওয়া গেল না, কেবল তালুত ও তাঁর পুত্র যোনাথনের হাতে পাওয়া গেল।</div>
<div class="v" id="v23"><span class="vn">23</span> <span class="br-p"><br><br></span>পরে ফিলিস্তিনীদের প্রহরী সৈন্যদল বের হয়ে মিক্‌মসের পাহাড়ী পথে এল।</div>
</div>
<!-- PARSED ABOVE; EDITING MAY BREAK PARSER -->
</body></html>