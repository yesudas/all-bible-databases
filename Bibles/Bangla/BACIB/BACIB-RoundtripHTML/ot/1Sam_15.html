<html><head>
<meta http-equiv="Content-Type" content="text/html;charset=utf-8" />
<title>1Sam 15 &ndash; ১ শামুয়েল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Sam', 15);">
<div id="navbar"><a href="../index.html">কিতাবুল মোকাদ্দস</a> &ndash; <b>১ শামুয়েল</b> &ndash; <a href="1Sam_1.html">1</a> ... <a href="1Sam_13.html">13</a> <a href="1Sam_14.html">14</a> <b>15</b> <a href="1Sam_16.html">16</a> <a href="1Sam_17.html">17</a> ... <a href="1Sam_31.html">31</a> </div><hr>
<h1>1Sam 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাদশাহ্‌ তালুতের অবাধ্যতা</h2><span class="vn">1</span> <span class="br-p"><br><br></span>আর শামুয়েল তালুতকে বললেন, মাবুদ তাঁর লোকদের ও ইসরাইলের উপরে তোমাকে বাদশাহ্‌র পদে অভিষেক করতে আমাকেই প্রেরণ করেছিলেন; অতএব এখন তুমি মাবুদের কথা শোন।</div>
<div class="v" id="v2"><span class="vn">2</span> বাহিনীগণের মাবুদ এই কথা বলেন, ইসরাইলের প্রতি আমালেক যা করেছিল, মিসর থেকে তাদের আসার সময়ে সে পথের মধ্যে তাদের বিরুদ্ধে যেরকম ঘাঁটি বসিয়েছিল আমি তা লক্ষ্য করেছি।</div>
<div class="v" id="v3"><span class="vn">3</span> এখন তুমি গিয়ে আমালেককে আক্রমণ কর ও তার যা কিছু আছে নিঃশেষে বিনষ্ট কর, তার প্রতি রহম করো না; স্ত্রী ও পুরুষ, বালক-বালিকা ও স্তন্যপায়ী শিশু, গরু ও ভেড়া, উট ও গাধা সকলকেই মেরে ফেলবে।</div>
<div class="v" id="v4"><span class="vn">4</span> <span class="br-p"><br><br></span>পরে তালুত লোকদের ডেকে এনে টলায়ীমে তাদের গণনা করলেন; তাতে দুই লক্ষ পদাতিক ও এহুদার দশ হাজার লোক হল।</div>
<div class="v" id="v5"><span class="vn">5</span> পরে তালুত আমালেকীয়দের নগর পর্যন্ত গিয়ে উপত্যকায় লুকিয়ে থাকলেন।</div>
<div class="v" id="v6"><span class="vn">6</span> আর তালুত কেনীয়দের বললেন, তোমরা যাও, অন্য কোথাও যাও, আমালেকীয়দের মধ্য থেকে প্রস্থান কর, পাছে আমি তাদের সঙ্গে তোমাদেরকেও বিনষ্ট করি; যখন মিসর থেকে সমস্ত বনি-ইসরাইল বের হয়ে এসেছিল, তখন তোমরা তাদের প্রতি দয়া করেছিলে। অতএব কেনীয়রা আমালেকীয়দের মধ্য থেকে প্রস্থান করলো।</div>
<div class="v" id="v7"><span class="vn">7</span> পরে তালুত হবীলা থেকে মিসরের সম্মুখস্থ শূর পর্যন্ত আমালেকীয়দের আক্রমণ করলেন।</div>
<div class="v" id="v8"><span class="vn">8</span> তিনি আমালেকের বাদশাহ্‌ অগাগকে জীবিত ধরলেন এবং সমস্ত লোককে তলোয়ারের আঘাতে নিঃশেষে বিনষ্ট করলেন।</div>
<div class="v" id="v9"><span class="vn">9</span> কিন্তু তালুত ও লোকেরা অগাগের প্রতি এবং উত্তম উত্তম ভেড়া ও গরু, পুষ্ট বাছুর এবং ভেড়ার বাচ্চা ও সমস্ত উত্তম বস্তুর প্রতি দয়া করলেন, সেগুলোকে নিঃশেষে বিনষ্ট করতে চাইলেন না; কিন্তু যা কিছু তুচ্ছ রুগ্ন, তা-ই নিঃশেষে বিনষ্ট করলেন।</div>
<div class="v" id="v10"><h2>বাদশাহ্‌ হিসেবে তালুতকে অগ্রাহ্য করা</h2><span class="vn">10</span> <span class="br-p"><br><br></span>পরে শামুয়েলের কাছে মাবুদের এই কালাম নাজেল হল,</div>
<div class="v" id="v11"><span class="vn">11</span> আমি তালুতকে বাদশাহ্‌ করেছি বলে আমার অনুশোচনা হচ্ছে, যেহেতু সে আমার পিছনে চলা থেকে ফিরে গিয়েছে, আমার কালাম পালন করে নি। তখন শামুয়েল ক্রুদ্ধ হলেন এবং সমস্ত রাত মাবুদের কাছে কান্নাকাটি করলেন।</div>
<div class="v" id="v12"><span class="vn">12</span> <span class="br-p"><br><br></span>পরে শামুয়েল তালুতের সঙ্গে সাক্ষাৎ করতে প্রত্যুষে উঠলেন; তখন শামুয়েলকে এই সংবাদ দেওয়া হল, তালুত কর্মিলে এসেছিলেন এবং তিনি নিজের জন্য একটি স্তম্ভ প্রস্তুত করিয়েছেন, পরে সেখান থেকে ফিরে, ঘুরে গিল্‌গলে নেমে গেলেন।</div>
<div class="v" id="v13"><span class="vn">13</span> আর শামুয়েল তালুতের কাছে আসলে তালুত তাঁকে বললেন, মাবুদ আপনাকে দোয়া করুন; আমি মাবুদের কালাম পালন করেছি;</div>
<div class="v" id="v14"><span class="vn">14</span> শামুয়েল বললেন, তবে আমার কর্ণগোচরে ভেড়ার ডাক আসছে কেন? আর এই গরুর ডাক আমি শুনতে পাচ্ছি কেন?</div>
<div class="v" id="v15"><span class="vn">15</span> তালুত বললেন, সেসব আমালেকীয়দের থেকে আনা হয়েছে; ফলত আপনার আল্লাহ্‌ মাবুদের উদ্দেশে কোরবানী করার জন্য লোকেরা উত্তম উত্তম ভেড়া ও গরুগুলো জীবিত রেখেছে; কিন্তু আমরা অবশিষ্ট লোকদেরকে নিঃশেষে বিনষ্ট করেছি।</div>
<div class="v" id="v16"><span class="vn">16</span> তখন শামুয়েল তালুতকে বললেন, ক্ষান্ত হও; গত রাতে মাবুদ আমাকে যা বলেছেন, তা তোমাকে বলি।</div>
<div class="v" id="v17"><span class="vn">17</span> <span class="br-p"><br><br></span>তালুত বললেন, বলুন। শামুয়েল বললেন, যদিও তুমি তোমার দৃষ্টিতে ক্ষুদ্র ছিলে, তবুও তোমাকে কি ইসরাইল বংশগুলোর মাথা করা হয় নি? আর মাবুদ তোমাকে ইসরাইলের উপরে বাদশাহ্‌র পদে অভিষিক্ত করলেন।</div>
<div class="v" id="v18"><span class="vn">18</span> পরে মাবুদ তোমাকে একটি কাজে পাঠালেন, বললেন, যাও, সেই গুনাহ্‌গার আমালেকীয়দের নিঃশেষে বিনষ্ট কর; এবং যে পর্যন্ত তারা উচ্ছিন্ন না হয়, ততদিন তাদের সঙ্গে যুদ্ধ কর।</div>
<div class="v" id="v19"><span class="vn">19</span> তবে তুমি মাবুদের কথা মান্য না করে কেন লুটের উপর ঝাঁপিয়ে পড়ে মাবুদের দৃষ্টিতে যা মন্দ, তা-ই করলে?</div>
<div class="v" id="v20"><span class="vn">20</span> তালুত শামুয়েলকে বললেন, আমি তো মাবুদের কথা মান্য করেছি, যে কাজে মাবুদ আমাকে পাঠিয়েছেন, সেই কাজ করেছি, আর আমালেকের বাদশাহ্‌ অগাগকে ধরে নিয়ে এসেছি ও আমালেকীয়দের নিঃশেষে বিনষ্ট করেছি।</div>
<div class="v" id="v21"><span class="vn">21</span> কিন্তু গিল্‌গলে আপনার আল্লাহ্‌ মাবুদের উদ্দেশে কোরবানী করার জন্য লোকেরা বর্জিত দ্রব্যের অগ্রিমাংশ বলে লুটের মধ্য থেকে কতকগুলো ভেড়া ও গরু এনেছে।</div>
<div class="v" id="v22"><span class="vn">22</span> শামুয়েল বললেন, মাবুদের কথা পালন করলে যেমন, তেমন কি পোড়ানো-কোরবানী ও অন্যান্য কোরবানীতে মাবুদ খুশি হন? দেখ, কোরবানীর চেয়ে হুকুম পালন করা উত্তম এবং ভেড়ার চর্বির চেয়ে তাঁর কালামের বাধ্য হওয়া উত্তম।</div>
<div class="v" id="v23"><span class="vn">23</span> কারণ হুকুম লঙ্ঘন করা মন্ত্র উচ্চারণ করার মতই গুনাহ্‌ এবং অবাধ্যতা, পৌত্তলিকতা ও মূর্তি পূজার সমান। তুমি মাবুদের কালাম অগ্রাহ্য করেছ, এজন্য তিনি তোমাকে অগ্রাহ্য করে রাজ্যচ্যুত করেছেন।</div>
<div class="v" id="v24"><span class="vn">24</span> <span class="br-p"><br><br></span>তখন তালুত শামুয়েলকে বললেন, আমি গুনাহ্‌ করেছি; ফলত মাবুদের হুকুম ও আপনার নির্দেশ লঙ্ঘন করেছি; কারণ আমি লোকদেরকে ভয় করে তাদের কথায় মনযোগ দিয়েছি।</div>
<div class="v" id="v25"><span class="vn">25</span> এখন আরজ করি, আমার গুনাহ্‌ মাফ করুন ও আমার সঙ্গে ফিরে আসুন; আমি মাবুদকে সেজ্‌দা করবো।</div>
<div class="v" id="v26"><span class="vn">26</span> শামুয়েল তালুতকে বললেন, আমি তোমার সঙ্গে ফিরে যাব না; কেননা তুমি মাবুদের কালাম অগ্রাহ্য করেছ, আর মাবুদ তোমাকে অগ্রাহ্য করে ইসরাইলের রাজ্যচ্যুত করেছেন।</div>
<div class="v" id="v27"><span class="vn">27</span> এই কথা বলে শামুয়েল চলে যাবার জন্য ফিরে দাঁড়ালেন, তখন তালুত তাঁর পোশাকের একটি অংশ ধরলেন, তাতে তা ছিঁড়ে গেল।</div>
<div class="v" id="v28"><span class="vn">28</span> তখন শামুয়েল তাঁকে বললেন, মাবুদ আজ তোমার কাছ থেকে ইসরাইলের রাজ্য টেনে ছিঁড়লেন এবং তোমার চেয়ে উত্তম তোমার এক জন প্রতিবেশীকে তা দিলেন।</div>
<div class="v" id="v29"><span class="vn">29</span> যিনি ইসরাইলের বিশ্বাসভূমি তিনি মিথ্যা কথা বলেন না ও মন পরিবর্তন করেন না; কেননা তিনি মানুষ নন যে, মন পরিবর্তন করবেন।</div>
<div class="v" id="v30"><span class="vn">30</span> তখন তালুত বললেন, আমি গুনাহ্‌ করেছি; তবু আরজ করি, এখন আমার লোকদের ও প্রধান ব্যক্তিবর্গের ও ইসরাইলের সম্মুখে আমার সম্মান রাখুন, আমার সঙ্গে ফিরে আসুন; আমি আপনার আল্লাহ্‌ মাবুদকে সেজ্‌দা করবো।</div>
<div class="v" id="v31"><span class="vn">31</span> তাতে শামুয়েল তালুতের সঙ্গে গেলেন; আর তালুত মাবুদকে সেজ্‌দা করলেন।</div>
<div class="v" id="v32"><span class="vn">32</span> <span class="br-p"><br><br></span>পরে শামুয়েল বললেন, তোমরা আমালেকের বাদশাহ্‌ অগাগকে এই স্থানে আমার কাছে আন। তাতে অগাগ পুলকিত মনে তাঁর কাছে আসলেন, তিনি ভাবলেন, মৃত্যুর তিক্ততা নিশ্চয়ই গেল।</div>
<div class="v" id="v33"><span class="vn">33</span> কিন্তু শামুয়েল বললেন, তোমার তলোয়ার দ্বারা স্ত্রীলোকেরা যেমন সন্তানহীনা হয়েছে, তেমনি স্ত্রীলোকদের মধ্যে তোমার মাও সন্তানহীনা হবে; তখন শামুয়েল গিল্‌গলে মাবুদের সাক্ষাতে অগাগকে খণ্ড-বিখণ্ড করলেন।</div>
<div class="v" id="v34"><span class="vn">34</span> <span class="br-p"><br><br></span>পরে শামুয়েল রামাতে গেলেন এবং তালুত গিবিয়াস্থিত নিজের বাড়িতে গেলেন।</div>
<div class="v" id="v35"><span class="vn">35</span> আর মরণ দিন পর্যন্ত শামুয়েল তালুতের সঙ্গে আর সাক্ষাৎ করলেন না। শামুয়েল তালুতের জন্য শোক করতেন। আর মাবুদ ইসরাইলের উপরে তালুতকে বাদশাহ্‌ করেছেন বলে অনুশোচনা করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>