<html><head>
<meta http-equiv="Content-Type" content="text/html;charset=utf-8" />
<title>1Sam 19 &ndash; ১ শামুয়েল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Sam', 19);">
<div id="navbar"><a href="../index.html">কিতাবুল মোকাদ্দস</a> &ndash; <b>১ শামুয়েল</b> &ndash; <a href="1Sam_1.html">1</a> ... <a href="1Sam_17.html">17</a> <a href="1Sam_18.html">18</a> <b>19</b> <a href="1Sam_20.html">20</a> <a href="1Sam_21.html">21</a> ... <a href="1Sam_31.html">31</a> </div><hr>
<h1>1Sam 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত দাউদের জন্য যোনাথনের অনুরোধ</h2><span class="vn">1</span> <span class="br-p"><br><br></span>পরে তালুত তাঁর পুত্র যোনাথন ও তাঁর নিজের সমস্ত গোলামকে বলে দিলেন, যেন তারা দাউদকে হত্যা করে। কিন্তু তালুতের পুত্র যোনাথন দাউদের প্রতি অতিশয় অনুরক্ত ছিলেন।</div>
<div class="v" id="v2"><span class="vn">2</span> যোনাথন দাউদকে বললেন, আমার পিতা তালুত তোমাকে হত্যা করতে চেষ্টা করছেন; অতএব আরজ করি, তুমি খুব ভোরে সাবধান হবে, একটি গুপ্ত স্থানে গিয়ে লুকিয়ে থেকো।</div>
<div class="v" id="v3"><span class="vn">3</span> তুমি যে ক্ষেতে থাকবে, সেই স্থানে আমি গিয়ে আমার পিতার পাশে দাঁড়াবো ও তোমার বিষয়ে পিতার সঙ্গে কথোপকথন করবো, আর যদি তেমন কিছু বুঝতে পারি তবে তোমাকে বলে দেব।</div>
<div class="v" id="v4"><span class="vn">4</span> পরে যোনাথন তাঁর পিতা তালুতের কাছে দাউদের পক্ষে ভাল কথা বললেন, তিনি বললেন, বাদশাহ্‌ তাঁর গোলাম দাউদের বিষয়ে গুনাহ্‌ না করুন, কেননা সে আপনার বিরুদ্ধে কোন অন্যায় করে নি, বরং তার সমস্ত কাজ আপনার পক্ষে অতি মঙ্গলজনক।</div>
<div class="v" id="v5"><span class="vn">5</span> সে তো প্রাণ হাতে করে সেই ফিলিস্তিনীকে আঘাত করলো, আর মাবুদ সমস্ত ইসরাইলের পক্ষে মহানিস্তার সাধন করলেন; আপনি তা দেখে আনন্দ করেছিলেন; অতএব এখন অকারণে দাউদকে হত্যা করে কেন নির্দোষের রক্তপাতের গুনাহ্‌ করবেন?</div>
<div class="v" id="v6"><span class="vn">6</span> তখন তালুত যোনাথনের কথা শুনলেন এবং তিনি কসম খেয়ে বললেন, জীবন্ত মাবুদের কসম, তাকে হত্যা করা হবে না।</div>
<div class="v" id="v7"><span class="vn">7</span> পরে যোনাথন দাউদকে ডেকে ঐ সমস্ত কথা তাঁকে জানালেন। আর যোনাথন দাউদকে তালুতের কাছে আনলেন, তাতে তিনি আগের মত তাঁর কাছে থাকলেন।</div>
<div class="v" id="v8"><h2>তালুতের কাছ থেকে হযরত দাউদের পালিয়ে যাওয়া</h2><span class="vn">8</span> <span class="br-p"><br><br></span>পরে পুনর্বার যুদ্ধ উপস্থিত হলে দাউদ বের হয়ে ফিলিস্তিনীদের সঙ্গে যুদ্ধ করলেন, তিনি মহাবিক্রমে তাদের সংহার করলেন এবং তারা তাঁর সম্মুখ থেকে পালিয়ে গেল।</div>
<div class="v" id="v9"><span class="vn">9</span> আর মাবুদের কাছ থেকে একটি দুষ্ট রূহ্‌ সবলে তালুতের উপরে এল; তখন তালুত তাঁর বাড়িতে বসে ছিলেন, তাঁর হাতে তাঁর বর্শা ছিল; আর দাউদ বাদ্য বাজাচ্ছিলেন;</div>
<div class="v" id="v10"><span class="vn">10</span> এমন সময় তালুত বর্শা দিয়ে দাউদকে দেয়ালের সঙ্গে গেঁথে ফেলতে চেষ্টা করলেন; কিন্তু তিনি তালুতের সম্মুখ থেকে সরে যাওয়াতে তাঁর বর্শা দেয়ালে ঢুকে গেল এবং দাউদ সেই রাতে পালিয়ে রক্ষা পেলেন।</div>
<div class="v" id="v11"><span class="vn">11</span> <span class="br-p"><br><br></span>পরে তালুত দাউদের বাড়ির কাছে দূতদের পাঠালেন, যেন তারা তাঁর উপরে দৃষ্টি রাখে, আর খুব ভোরে তাঁকে হত্যা করে। কিন্তু দাউদের স্ত্রী মীখল তাঁকে সংবাদ দিয়ে বললেন, তুমি যদি এই রাতে নিজের প্রাণ রক্ষা না কর, তবে কাল মারা পড়বে।</div>
<div class="v" id="v12"><span class="vn">12</span> আর মীখল জানালা দিয়ে দাউদকে নামিয়ে দিলেন; তাতে তিনি পালিয়ে গিয়ে রক্ষা পেলেন।</div>
<div class="v" id="v13"><span class="vn">13</span> আর মীখল দেবমূর্তিগুলো নিয়ে বিছানায় শুইয়ে দিলেন এবং ছাগলের লোমের একটা লেপ তার মাথায় দিয়ে কাপড় দিয়ে তা ঢেকে রাখলেন।</div>
<div class="v" id="v14"><span class="vn">14</span> পরে তালুত দাউদকে ধরতে দূতদের পাঠালে মীখল বললেন, তিনি অসুস্থ আছেন।</div>
<div class="v" id="v15"><span class="vn">15</span> তাতে তালুত দাউদকে দেখবার জন্য সেই দূতদের পাঠিয়ে দিয়ে বললেন, তাকে পালঙ্কে করে আমার কাছে আন, আমি তাকে হত্যা করবো।</div>
<div class="v" id="v16"><span class="vn">16</span> পরে দূতেরা যখন ভিতরে গেল, দেখ, পালঙ্কে সেই দেবমূর্তিগুলো ও তার মাথায় ছাগলের লোমের লেপ রয়েছে।</div>
<div class="v" id="v17"><span class="vn">17</span> তখন তালুত মীখলকে বললেন, তুমি আমাকে কেন এভাবে আমাকে ঠকালে? তুমি আমার দুশমনকে ছেড়ে দেওয়াতে সে পালিয়ে গেছে। তাতে মীখল তালুতকে জবাবে বললেন, তিনি বলেছিলেন, আমাকে যেতে দাও, আমি তোমাকে কেন হত্যা করবো?</div>
<div class="v" id="v18"><h2>হযরত শামুয়েলের কাছে হযরত দাউদ</h2><span class="vn">18</span> <span class="br-p"><br><br></span>ইতোমধ্যে দাউদ পালিয়ে গিয়ে রক্ষা পেলেন এবং রামাতে শামুয়েলের কাছে গিয়ে তাঁর প্রতি তালুতের কৃত সমস্ত ব্যবহারের কথা জানালেন, পরে তিনি ও শামুয়েল গিয়ে নায়োতে বাস করলেন।</div>
<div class="v" id="v19"><span class="vn">19</span> পরে কেউ তালুতকে বললো, দেখুন, দাউদ রামাস্থ নায়োতে আছেন।</div>
<div class="v" id="v20"><span class="vn">20</span> তখন তালুত দাউদকে ধরবার জন্য দূতদের পাঠালেন, তাতে যখন দূতেরা ভাবোক্তি তবলিগকারী নবীর দলকে ও তাদের নেতারূপে দণ্ডায়মান শামুয়েলকে দেখলো, তখন আল্লাহ্‌র রূহ্‌ তালুতের দূতদের উপরে আসলেন, তাতে তারাও ভাবোক্তি তবলিগ করতে লাগল।</div>
<div class="v" id="v21"><span class="vn">21</span> এই সংবাদ তালুতকে দেওয়া হলে তিনি অন্য দূতদের প্রেরণ করলেন, আর তারাও ভাবোক্তি তবলিগ করতে লাগল। পরে তালুত তৃতীয়বার দূতদের প্রেরণ করলেন, আর তারাও ভাবোক্তি তবলিগ করতে লাগল।</div>
<div class="v" id="v22"><span class="vn">22</span> তখন তালুত স্বয়ং রামাতে গমন করলেন; আর সেখুস্থ বড় কূপের কাছে উপস্থিত হয়ে জিজ্ঞাসা করলেন, শামুয়েল ও দাউদ কোথায়? এক জন বললো, দেখুন, তাঁরা রামাস্থ নায়োতে রয়েছেন। তখন তালুত রামাস্থিত নায়োতে গেলেন।</div>
<div class="v" id="v23"><span class="vn">23</span> আর আল্লাহ্‌র রূহ্‌ তাঁর উপরেও আসলেন, তাতে তিনি রামাস্থিত নায়োতে উপস্থিত না হওয়া পর্যন্ত যেতে যেতে ভাবোক্তি প্রচার করলেন।</div>
<div class="v" id="v24"><span class="vn">24</span> আর তিনিও তাঁর কাপড় খুলে ফেললেন এবং তিনিও শামুয়েলের সম্মুখে ভাবোক্তি তবলিগ করলেন, আর সমস্ত দিনরাত উলঙ্গ হয়ে পড়ে রইলেন। এজন্য লোকে বলে, তালুতও কি নবীদের মধ্যে এক জন?</div>
</div>
<!-- PARSED ABOVE; EDITING MAY BREAK PARSER -->
</body></html>