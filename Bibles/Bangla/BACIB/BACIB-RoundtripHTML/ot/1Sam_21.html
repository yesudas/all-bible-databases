<html><head>
<meta http-equiv="Content-Type" content="text/html;charset=utf-8" />
<title>1Sam 21 &ndash; ১ শামুয়েল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Sam', 21);">
<div id="navbar"><a href="../index.html">কিতাবুল মোকাদ্দস</a> &ndash; <b>১ শামুয়েল</b> &ndash; <a href="1Sam_1.html">1</a> ... <a href="1Sam_19.html">19</a> <a href="1Sam_20.html">20</a> <b>21</b> <a href="1Sam_22.html">22</a> <a href="1Sam_23.html">23</a> ... <a href="1Sam_31.html">31</a> </div><hr>
<h1>1Sam 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত দাউদ ও পবিত্র রুটি</h2><span class="vn">1</span> <span class="br-p"><br><br></span>পরে দাউদ নোবে অহীমেলক ইমামের কাছে উপস্থিত হলেন; আর অহীমেলক কাঁপতে কাঁপতে এসে দাউদের সঙ্গে সাক্ষাৎ করলেন ও তাঁকে বললেন, আপনি একা কেন? আপনার সঙ্গে কেউ নেই কেন?</div>
<div class="v" id="v2"><span class="vn">2</span> দাউদ অহীমেলক ইমামকে বললেন, বাদশাহ্‌ একটি কাজের ভার দিয়ে আমাকে বলেছেন, আমি তোমাকে যে কাজে প্রেরণ করলাম ও যা হুকুম করলাম, তার কিছুই যেন কেউ না জানে; আর আমি নিজের সঙ্গী যুবকদের অমুক অমুক স্থানে আসতে বলেছি।</div>
<div class="v" id="v3"><span class="vn">3</span> এখন আপনার কাছে কি আছে? পাঁচখানা রুটি হোক, কিংবা যা থাকে, আমার হাতে দিন।</div>
<div class="v" id="v4"><span class="vn">4</span> ইমাম দাউদকে জবাবে বললেন, আমার কাছে সাধারণ রুটি নেই, কেবল পবিত্র রুটি আছে— যদি সেই যুবকেরা কেবল স্ত্রী থেকে পৃথক হয়ে থাকে তবে তা খেতে পারবে।</div>
<div class="v" id="v5"><span class="vn">5</span> দাউদ ইমামকে বললেন, সত্যিই তিন দিন আমরা স্ত্রীলোক থেকে পৃথক রয়েছি; আমি যখন বের হয়ে আসি, তখন যাত্রা সাধারণ হলেও যুবকদের সমস্ত পাত্র পবিত্র; অতএব আজ তাদের সমস্ত পাত্র আরও কত না পবিত্র।</div>
<div class="v" id="v6"><span class="vn">6</span> তখন ইমাম তাঁকে পবিত্র রুটি দিলেন, কেননা সেই স্থানে অন্য রুটি ছিল না, কেবল তা তুলে নেবার দিনে তপ্ত রুটি রাখার জন্য যে দর্শন-রুটি মাবুদের সম্মুখ থেকে সরানো হয়েছিল, মাত্র সেই রুটিই সেখানে ছিল।</div>
<div class="v" id="v7"><span class="vn">7</span> <span class="br-p"><br><br></span>সেদিন তালুতের গোলামদের মধ্যে ইদোমীয় দোয়েগ নামে এক জন মাবুদের সাক্ষাতে দায়বদ্ধ হয়ে সেই স্থানে ছিল, সে তালুতের প্রধান পশুপালক।</div>
<div class="v" id="v8"><span class="vn">8</span> <span class="br-p"><br><br></span>পরে দাউদ অহীমেলক্‌কে বললেন, এই স্থানে আপনার কাছে কি বর্শা বা তলোয়ার নেই? কেননা রাজকার্যের ব্যস্ততায় আমি আমার তলোয়ার বা অস্ত্র সঙ্গে আনি নি।</div>
<div class="v" id="v9"><span class="vn">9</span> ইমাম বললেন, এলা উপত্যকায় আপনি যাকে হত্যা করেছিলেন, সেই ফিলিস্তিনী জালুতের তলোয়ারখানা আছে; দেখুন, এই এফোদের পিছনে এখানে কাপড়ে জড়িয়ে রাখা আছে; এটি যদি নিতে চান, নিন, কেননা এছাড়া আর কোন তলোয়ার এখানে নেই। দাউদ বললেন, সেটার মত তলোয়ার আর কোথায় আছে? সেটা আমাকে দিন।</div>
<div class="v" id="v10"><h2>হযরত দাউদের গাতে পালিয়ে যাওয়া</h2><span class="vn">10</span> <span class="br-p"><br><br></span>পরে দাউদ উঠে সেদিন তালুতের ভয়ে পালিয়ে গাতের বাদশাহ্‌ আখীশের কাছে গেলেন।</div>
<div class="v" id="v11"><span class="vn">11</span> তাতে আখীশের গোলামেরা তাঁকে বললো, এই ব্যক্তি কি ইসরাইল দেশের বাদশাহ্‌ দাউদ নয়? লোকেরা কি নাচতে নাচতে তার বিষয়ে সমস্বরে গেয়ে বলে নি, <span class="br-p"><br><br></span>“তালুত মারলেন হাজার হাজার, <span class="br-p"><br><br></span>আর দাউদ মারলেন অযুত অযুত”?</div>
<div class="v" id="v12"><span class="vn">12</span> <span class="br-p"><br><br></span>আর দাউদ সে কথা মনে রাখলেন এবং গাতের বাদশাহ্‌ আখীশকে খুব ভয় করতে লাগলেন।</div>
<div class="v" id="v13"><span class="vn">13</span> আর তিনি তাদের সম্মুখে বুদ্ধির বৈকল্য দেখালেন; তিনি তাদের কাছে উন্মাদের মত ব্যবহার করতেন, দ্বারের কবাট আঁচড়াতেন ও তাঁর দাড়ির উপরে লালা ক্ষরণ হতে দিতেন।</div>
<div class="v" id="v14"><span class="vn">14</span> তখন আখীশ তাঁর গোলামদের বললেন, দেখ, তোমরা দেখতে পাচ্ছ, এই লোকটা পাগল; তবে একে আমার কাছে কেন আনলে?</div>
<div class="v" id="v15"><span class="vn">15</span> আমার কি পাগলের অভাব আছে যে, তোমরা একে আমার কাছে পাগলামী করতে এনেছ? এই লোকটা কি আমার বাড়িতে আসবে?</div>
</div>
<!-- PARSED ABOVE; EDITING MAY BREAK PARSER -->
</body></html>