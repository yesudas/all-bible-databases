<html><head>
<meta http-equiv="Content-Type" content="text/html;charset=utf-8" />
<title>1Sam 3 &ndash; ১ শামুয়েল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Sam', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>১ শামুয়েল</b> &ndash; <a href="1Sam_1.html">1</a> <a href="1Sam_2.html">2</a> <b>3</b> <a href="1Sam_4.html">4</a> <a href="1Sam_5.html">5</a> ... <a href="1Sam_31.html">31</a> </div><hr>
<h1>1Sam 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত শামুয়েলের প্রতি মাবুদের আহ্বান</h2><span class="vn">1</span> <span class="br-p"><br><br></span>আর বালক শামুয়েল আলীর সম্মুখে মাবুদের পরিচর্যা করতেন। আর সেই সময়ে মাবুদের কালাম দুর্লভ ছিল, যখন তখন দর্শন পাওয়া যেত না।</div>
<div class="v" id="v2"><span class="vn">2</span> আর সেই সময়ে ক্ষীণদৃষ্টি হওয়াতে আলী আর দেখতে পেতেন না। এক দিন আলী নিজের জায়গায় শুয়ে আছেন,</div>
<div class="v" id="v3"><span class="vn">3</span> আল্লাহ্‌র প্রদীপ নিভে যায় নি এবং আল্লাহ্‌র সিন্দুক যে স্থানে ছিল, শামুয়েল সেই স্থানে অর্থাৎ মাবুদের গৃহের মধ্যে শুয়ে আছেন;</div>
<div class="v" id="v4"><span class="vn">4</span> এমন সময়ে মাবুদ শামুয়েলকে ডাকলেন; আর তিনি জবাবে বললেন, এই যে আমি।</div>
<div class="v" id="v5"><span class="vn">5</span> পরে তিনি আলীর কাছে দৌড়ে গিয়ে বললেন, এই যে আমি; আপনি তো আমাকে ডেকেছেন। তিনি বললেন, আমি ডাকি নি, তুমি ফিরে গিয়ে শুয়ে থাক। তখন তিনি গিয়ে শুয়ে রইলেন।</div>
<div class="v" id="v6"><span class="vn">6</span> পরে মাবুদ পুনর্বার ডাকলেন, শামুয়েল; তাতে শামুয়েল উঠে আলীর কাছে গিয়ে বললেন, এই যে আমি; আপনি তো আমাকে ডেকেছেন। তিনি জবাবে বললেন, বৎস, আমি ডাকি নি, তুমি ফিরে গিয়ে শুয়ে থাক।</div>
<div class="v" id="v7"><span class="vn">7</span> তখনও শামুয়েল মাবুদের পরিচয় পান নি এবং তাঁর কাছে মাবুদের কালামও প্রকাশিত হয় নি।</div>
<div class="v" id="v8"><span class="vn">8</span> পরে মাবুদ তৃতীয়বার শামুয়েলকে ডাকলেন; তাতে তিনি উঠে আলীর কাছে গিয়ে বললেন, এই যে আমি; আপনি তো আমাকে ডেকেছেন। তখন আলী বুঝলেন, মাবুদই বালকটিকে ডাকছেন।</div>
<div class="v" id="v9"><span class="vn">9</span> অতএব আলী শামুয়েলকে বললেন, তুমি গিয়ে শুয়ে থাক; যদি তিনি আবার তোমাকে ডাকেন, তবে বলো, হে মাবুদ, বলুন, আপনার গোলাম শুনছে। তখন শামুয়েল গিয়ে নিজের জায়গায় শুয়ে রইলেন।</div>
<div class="v" id="v10"><span class="vn">10</span> <span class="br-p"><br><br></span>পরে মাবুদ এসে দাঁড়ালেন এবং অন্য অন্যবারের মত ডেকে বললেন, শামুয়েল, শামুয়েল; আর শামুয়েল জবাবে বললেন, বলুন, আপনার গোলাম শুনছে।</div>
<div class="v" id="v11"><span class="vn">11</span> তখন মাবুদ শমুয়েলকে বললেন, দেখ, আমি ইসরাইলের মধ্যে একটি কাজ করবো, তা যে শুনবে তার দুই কান শিহরিত হয়ে উঠবে।</div>
<div class="v" id="v12"><span class="vn">12</span> আমি আলীর কুলের বিষয়ে যা যা বলেছি, সেসব সেদিন তার বিরুদ্ধে প্রথম থেকে শেষ পর্যন্ত সফল করবো।</div>
<div class="v" id="v13"><span class="vn">13</span> বস্তুত আমি তাকে বলেছি, সে যে অপরাধ জানে, সেই অপরাধের জন্য আমি যুগানুক্রমে তার কুলকে দণ্ড দেব; কেননা তার পুত্রেরা নিজেদের শাপগ্রস্ত করছে, তবুও সে তাদেরকে নিবৃত্ত করে নি।</div>
<div class="v" id="v14"><span class="vn">14</span> অতএব আলীর কুলের বিষয়ে আমি এই শপথ করেছি যে, আলীর কুলের অপরাধ কোরবানী বা নৈবেদ্য দ্বারা কখনই দূর করা যাবে না।</div>
<div class="v" id="v15"><span class="vn">15</span> <span class="br-p"><br><br></span>শামুয়েল প্রভাত পর্যন্ত শুয়ে রইলেন, পরে মাবুদের গৃহের দ্বার মুক্ত করলেন, কিন্তু শামুয়েল আলীকে ঐ দর্শনের বিষয় জানাতে তাঁর সাহস হল না।</div>
<div class="v" id="v16"><span class="vn">16</span> পরে আলী শামুয়েলকে ডেকে, বললেন, হে আমার সন্তান, শামুয়েল! তিনি জবাব দিলেন, এই যে আমি।</div>
<div class="v" id="v17"><span class="vn">17</span> আলী জিজ্ঞাসা করলেন, তিনি তোমাকে কি কথা বললেন? আরজ করি, আমার কাছ থেকে তা গোপন করো না; আল্লাহ্‌ যে যে কথা তোমাকে বলেছেন, তার কোন কথা যদি আমার কাছে গোপন কর, তবে তিনি তোমাকে অমুক ও তার চেয়েও বেশি দণ্ড দিন।</div>
<div class="v" id="v18"><span class="vn">18</span> তখন শামুয়েল তাঁকে সেসব কথা বললেন, কিছুই গোপন করলেন না। তখন আলী বললেন, তিনি মাবুদ; তাঁর দৃষ্টিতে যা ভাল মনে হয়, তা-ই করুন।</div>
<div class="v" id="v19"><span class="vn">19</span> <span class="br-p"><br><br></span>পরে শামুয়েল বেড়ে উঠতে লাগলেন এবং মাবুদ তাঁর সহবর্তী ছিলেন, তাঁর কোন কথা বিফল হতে দিতেন না।</div>
<div class="v" id="v20"><span class="vn">20</span> তাতে দান থেকে বের্‌-শেবা পর্যন্ত সমস্ত ইসরাইল জানতে পারলো যে, শামুয়েল মাবুদের নবী হবার জন্য বিশ্বাসের পাত্র হয়েছেন।</div>
<div class="v" id="v21"><span class="vn">21</span> আর মাবুদ শীলোতে পুনরায় দর্শন দিলেন, কেননা মাবুদ শীলোতে শামুয়েলের কাছে মাবুদের কালাম দ্বারা নিজেকে প্রকাশ করতেন। আর সমস্ত ইসরাইলের কাছে শামুয়েলের বাণী উপস্থিত হত।</div>
</div>
<!-- PARSED ABOVE; EDITING MAY BREAK PARSER -->
</body></html>