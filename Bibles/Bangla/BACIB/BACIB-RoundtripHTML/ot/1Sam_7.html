<html><head>
<meta http-equiv="Content-Type" content="text/html;charset=utf-8" />
<title>1Sam 7 &ndash; ১ শামুয়েল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Sam', 7);">
<div id="navbar"><a href="../index.html">কিতাবুল মোকাদ্দস</a> &ndash; <b>১ শামুয়েল</b> &ndash; <a href="1Sam_1.html">1</a> ... <a href="1Sam_5.html">5</a> <a href="1Sam_6.html">6</a> <b>7</b> <a href="1Sam_8.html">8</a> <a href="1Sam_9.html">9</a> ... <a href="1Sam_31.html">31</a> </div><hr>
<h1>1Sam 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তাতে কিরিয়ৎ-যিয়ারীমের লোকেরা এসে মাবুদের সিন্দুক তুলে নিয়ে গিয়ে পর্বতস্থিত অবীনাদবের বাড়িতে রাখল এবং মাবুদের সিন্দুক রক্ষার্থে তার পুত্র ইলিয়াসরকে পবিত্র করলো।</div>
<div class="v" id="v2"><h2>ফিলিস্তিনীদের হাত থেকে ইসরাইলদের উদ্ধার</h2><span class="vn">2</span> <span class="br-p"><br><br></span>মাবুদের সিন্দুক কিরিয়ৎ-যিয়ারীমে স্থাপন করার পর অনেক দিন কেটে গেল, বিশ বছর গেল, আর সমস্ত ইসরাইল-কুল মাবুদের পিছনে মাতম করতে লাগল।</div>
<div class="v" id="v3"><h2>কাজী হিসেবে হযরত শামুয়েলের কাজ</h2><span class="vn">3</span> <span class="br-p"><br><br></span>তাতে শামুয়েল সমস্ত ইসরাইল-কুলকে বললেন, তোমরা যদি সর্বান্তঃকরণে মাবুদের কাছে ফিরে এসো, তবে তোমাদের মধ্য থেকে বিজাতীয় দেবতা ও অষ্টারোৎ দেবীদেরকে দূর কর ও মাবুদের দিকে নিজ নিজ অন্তঃকরণ সুস্থির কর, কেবল তাঁরই সেবা কর; তা হলে তিনি ফিলিস্তিনীদের হাত থেকে তোমাদের উদ্ধার করবেন।</div>
<div class="v" id="v4"><span class="vn">4</span> তখন বনি-ইসরাইল বাল দেবতা ও অষ্টারোৎ দেবীদেরকে দূর করে কেবল মাবুদের সেবা করতে লাগল।</div>
<div class="v" id="v5"><span class="vn">5</span> <span class="br-p"><br><br></span>পরে শামুয়েল বললেন, তোমরা সমস্ত ইসরাইলকে মিস্‌পাতে একত্র কর; আমি তোমাদের জন্য মাবুদের কাছে মুনাজাত করবো।</div>
<div class="v" id="v6"><span class="vn">6</span> তাতে তারা মিস্‌পাতে একত্র হয়ে পানি তুলে মাবুদের সম্মুখে ঢাললো এবং সেই দিন রোজা করে সেখানে বললো, আমরা মাবুদের বিরুদ্ধে গুনাহ্‌ করেছি। আর শামুয়েল মিস্‌পাতে বনি-ইসরাইলদের বিচার করতে লাগলেন।</div>
<div class="v" id="v7"><span class="vn">7</span> <span class="br-p"><br><br></span>পরে ফিলিস্তিনীরা যখন শুনতে পেল যে, বনি-ইসরাইল মিস্‌পাতে একত্র হয়েছে, তখন ফিলিস্তিনীদের ভূপালেরা ইসরাইলের বিরুদ্ধে উঠে আসলেন; তা শুনে বনি-ইসরাইল ফিলিস্তিনীদের দরুন ভয় পেল।</div>
<div class="v" id="v8"><span class="vn">8</span> আর বনি-ইসরাইলরা শামুয়েলকে বললো, আমাদের আল্লাহ্‌ মাবুদ ফিলিস্তিনীদের হাত থেকে যেন আমাদের নিস্তার করেন, এজন্য আপনি তাঁর কাছে আমাদের জন্য ফরিয়াদ জানাতে বিরত হবেন না।</div>
<div class="v" id="v9"><span class="vn">9</span> তখন শামুয়েল দুগ্ধপোষ্য একটি ভেড়ার বাচ্চা নিয়ে মাবুদের উদ্দেশে সর্বাঙ্গ পোড়ানো-কোরবানী করলেন এবং শামুয়েল ইসরাইলের জন্য মাবুদকে ডাকলেন; আর মাবুদ তাঁকে উত্তর দিলেন।</div>
<div class="v" id="v10"><span class="vn">10</span> যে সময়ে শামুয়েল ঐ পোড়ানো-কোরবানী করছিলেন, তখন ফিলিস্তিনীরা ইসরাইলের সঙ্গে যুদ্ধ করার জন্য নিকটবর্তী হল। কিন্তু ঐ দিনে মাবুদ ফিলিস্তিনীদের উপরে মহা-বজ্রনাদে গর্জন করে তাদেরকে ব্যাকুল করে তুললেন; তাতে তারা ইসরাইলের সম্মুখে আহত হল।</div>
<div class="v" id="v11"><span class="vn">11</span> আর ইসরাইল লোকেরা মিস্‌পা থেকে বের হয়ে ফিলিস্তিনীদের পিছনে পিছনে তাড়া করে বৈৎ-করের নিচে পর্যন্ত তাদের আক্রমণ করলো।</div>
<div class="v" id="v12"><span class="vn">12</span> <span class="br-p"><br><br></span>তখন শামুয়েল একটি পাথর নিয়ে মিস্‌পার ও শেনের মধ্যস্থানে স্থাপন করলেন এবং এই পর্যন্ত মাবুদ আমাদের সাহায্য করেছেন, এই কথা বলে তার নাম এবন্‌-এষর [সাহায্যের পাথর] রাখলেন।</div>
<div class="v" id="v13"><span class="vn">13</span> এই-ভাবে ফিলিস্তিনীরা নত হল এবং ইসরাইলের অঞ্চলে আর এলো না। আর শামুয়েলের সমস্ত জীবনকালে মাবুদের হাত ফিলিস্তিনীদের বিরুদ্ধে ছিল।</div>
<div class="v" id="v14"><span class="vn">14</span> আর ফিলিস্তিনীরা ইসরাইল থেকে যে সমস্ত নগর হরণ করেছিল, ইক্রোণ থেকে গাৎ পর্যন্ত, সেসব পুনর্বার ইসরাইলের হাতে ফিরে এল; এবং ইসরাইল সেসব অঞ্চল ফিলিস্তিনীদের হাত থেকে উদ্ধার করলো। আর আমোরীয়দের সঙ্গে ইসরাইলের সন্ধি স্থাপিত হল।</div>
<div class="v" id="v15"><span class="vn">15</span> <span class="br-p"><br><br></span>শামুয়েল সারা জীবন ধরে ইসরাইলের বিচার করলেন।</div>
<div class="v" id="v16"><span class="vn">16</span> তিনি প্রতি বছর বেথেল, গিল্‌গল ও মিস্‌পাতে পরিভ্রমণ করে সেসব স্থানে ইসরাইলের বিচার করতেন।</div>
<div class="v" id="v17"><span class="vn">17</span> পরে তিনি রামাতে ফিরে আসতেন, কেননা সেই স্থানে তাঁর বাড়ি ছিল এবং সেই স্থানে তিনি ইসরাইলের বিচার করতেন; আর তিনি সেই স্থানে মাবুদের উদ্দেশে একটি কোরবানগাহ্‌ তৈরি করেন।</div>
</div>
<!-- PARSED ABOVE; EDITING MAY BREAK PARSER -->
</body></html>