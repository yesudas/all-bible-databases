<html><head>
<meta http-equiv="Content-Type" content="text/html;charset=utf-8" />
<title>2Chr 1 &ndash; ২ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>২ খান্দাননামা</b> &ndash; <b>1</b> <a href="2Chr_2.html">2</a> <a href="2Chr_3.html">3</a> ... <a href="2Chr_36.html">36</a> </div><hr>
<h1>2Chr 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জ্ঞানের জন্য বাদশাহ্‌ সোলায়মানের মুনাজাত</h2><span class="vn">1</span> <span class="br-p"><br><br></span>সেই সময় দাউদের পুত্র সোলায়মান নিজের রাজ্যে নিজেকে শক্তিশালী করলেন এবং তাঁর আল্লাহ্‌ মাবুদ তাঁর সহবর্তী থেকে তাঁকে অতিশয় মহান করলেন।</div>
<div class="v" id="v2"><span class="vn">2</span> পরে সোলায়মান সমস্ত ইসরাইলের অর্থাৎ সহস্রপতি, শতপতি, বিচারকর্তা ও সমস্ত ইসরাইলের যাবতীয় নেতৃবর্গের কুলপতিদের সঙ্গে কথা বললেন।</div>
<div class="v" id="v3"><span class="vn">3</span> তাতে সোলায়মান ও তাঁর সঙ্গে সমস্ত সমাজ গিবিয়োনস্থ উচ্চস্থলীতে গেলেন; কেননা মাবুদের গোলাম মূসা মরুভূমিতে যা নির্মাণ করেছিলেন, খোদায়ী সেই জমায়েত-তাঁবু সেই স্থানে ছিল।</div>
<div class="v" id="v4"><span class="vn">4</span> কিন্তু আল্লাহ্‌র সিন্দুক দাউদ কিরিয়ৎ-যিয়ারীম থেকে, দাউদ তার জন্য যে স্থান প্রস্তুত করেছিলেন সেই স্থানে এনেছিলেন, কেননা তিনি তার জন্য জেরুশালেমে একটি তাঁবু স্থাপন করেছিলেন।</div>
<div class="v" id="v5"><span class="vn">5</span> আর হূরের পৌত্র ঊরির পুত্র বৎসলেল যে ব্রোঞ্জের কোরবানগাহ্‌ তৈরি করেছিলেন তা মাবুদের শরীয়ত-তাঁবুর সম্মুখে ছিল; আর সোলায়মান ও সমাজের সমস্ত লোক সেই স্থানে এবাদত করলেন।</div>
<div class="v" id="v6"><span class="vn">6</span> তখন সোলায়মান ঐ স্থানে জমায়েত-তাঁবুর সমীপস্থ ব্রোঞ্জের কোরবানগাহে মাবুদের সম্মুখে কোরবানী দিলেন, এক হাজার পোড়ানো-কোরবানী দিলেন।</div>
<div class="v" id="v7"><span class="vn">7</span> <span class="br-p"><br><br></span>সেই রাত্রে আল্লাহ্‌ সোলায়মানকে দর্শন দিয়ে বললেন, যাচ্ঞা কর, আমি তোমাকে কি দেব?</div>
<div class="v" id="v8"><span class="vn">8</span> তখন সোলায়মান আল্লাহ্‌কে বললেন, তুমি আমার পিতা দাউদের প্রতি মহা অটল মহব্বত প্রকাশ করেছ, আর তাঁর পদে আমাকে বাদশাহ্‌ করেছ।</div>
<div class="v" id="v9"><span class="vn">9</span> এখন, হে মাবুদ আল্লাহ্‌, তুমি আমার পিতা দাউদের কাছে যে কথা বলেছ, তা কার্যকর হোক; কেননা তুমিই দুনিয়ার ধূলিকণার মত বহুসংখ্যক একটি জাতির উপরে আমাকে বাদশাহ্‌ করেছ।</div>
<div class="v" id="v10"><span class="vn">10</span> আমি যেন এই লোকদের সাক্ষাতে বাইরে যেতে ও ভিতরে আসতে পারি, সেজন্য এখন আমাকে বুদ্ধি ও জ্ঞান দাও; কারণ তোমার এমন মহা লোকবৃন্দের বিচার করা কার সাধ্য?</div>
<div class="v" id="v11"><span class="vn">11</span> তখন আল্লাহ্‌ সোলায়মানকে বললেন, এ-ই তোমার মনে উদয় হয়েছে; তুমি ঐশ্বর্য, সম্পত্তি, গৌরব কিংবা দুশমনদের প্রাণ যাচ্ঞা কর নি, দীর্ঘায়ুও যাচ্ঞা কর নি; কিন্তু আমি আমার যে লোকদের উপরে তোমাকে বাদশাহ্‌ করেছি, তুমি তাদের বিচার করতে নিজের জন্য বুদ্ধি ও জ্ঞান যাচ্ঞা করেছ।</div>
<div class="v" id="v12"><span class="vn">12</span> বুদ্ধি ও জ্ঞান তোমাকে দেওয়া হল; এছাড়া, তোমার আগে কোন বাদশাহ্‌র যে রকম হয় নি এবং তোমার পরেও যে রকম হবে না, সেই রকম ঐশ্বর্য সম্পত্তি ও গৌরব আমি তোমাকে দেব।</div>
<div class="v" id="v13"><span class="vn">13</span> পরে সোলায়মান গিবিয়োনের উচ্চস্থলী থেকে, জমায়েত-তাঁবুর সম্মুখ থেকে জেরুশালেমে আসলেন, আর ইসরাইলে রাজত্ব করতে থাকলেন।</div>
<div class="v" id="v14"><h2>বাদশাহ্‌ সোলায়মানের রথ ও ঘোড়া</h2><span class="vn">14</span> <span class="br-p"><br><br></span>আর সোলায়মান অনেক রথ ও ঘোড়সওয়ার সংগ্রহ করলেন; তাঁর এক হাজার চার শত রথ ও বারো হাজার ঘোড়সওয়ার ছিল; আর সেসব তিনি রথ-নগরগুলোতে এবং জেরুশালেমে বাদশাহ্‌র কাছে রাখতেন।</div>
<div class="v" id="v15"><span class="vn">15</span> বাদশাহ্‌ জেরুশালেমে রূপা ও সোনাকে পাথরের মত এবং এরস কাঠকে নিম্নভূমিস্থ ডুমুর গাছের মত প্রচুর করলেন।</div>
<div class="v" id="v16"><span class="vn">16</span> আর সোলায়মানের সমস্ত ঘোড়া মিসর থেকে আনা হত, বাদশাহ্‌র বণিকেরা দল হিসেবে মূল্য দিয়ে পালে পালে ঘোড়া পেত।</div>
<div class="v" id="v17"><span class="vn">17</span> আর মিসর থেকে ক্রয় করে আনা এক এক রথের মূল্য ছয় শত শেকল রূপা ও এক এক ঘোড়ার মূল্য এক শত পঞ্চাশ শেকল ছিল। এভাবে ওদের দ্বারা সমস্ত হিট্টিয় বাদশাহ্‌ ও অরামীয় বাদশাহ্‌র জন্যও ঘোড়া আনা হত।</div>
</div>
<!-- PARSED ABOVE; EDITING MAY BREAK PARSER -->
</body></html>