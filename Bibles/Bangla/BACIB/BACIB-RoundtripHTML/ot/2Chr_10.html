<html><head>
<meta http-equiv="Content-Type" content="text/html;charset=utf-8" />
<title>2Chr 10 &ndash; ২ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 10);">
<div id="navbar"><a href="../index.html">কিতাবুল মোকাদ্দস</a> &ndash; <b>২ খান্দাননামা</b> &ndash; <a href="2Chr_1.html">1</a> ... <a href="2Chr_8.html">8</a> <a href="2Chr_9.html">9</a> <b>10</b> <a href="2Chr_11.html">11</a> <a href="2Chr_12.html">12</a> ... <a href="2Chr_36.html">36</a> </div><hr>
<h1>2Chr 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাদশাহ্‌ রহবিয়ামের বিরুদ্ধে ইসরাইলের বিদ্রোহ</h2><span class="vn">1</span> <span class="br-p"><br><br></span>রহবিয়াম শিখিমে গেলেন, কেননা তাঁকে বাদশাহ্‌ করার জন্য সমস্ত ইসরাইল শিখিমে উপস্থিত হয়েছিল।</div>
<div class="v" id="v2"><span class="vn">2</span> আর যখন নবাটের পুত্র ইয়ারাবিম এই বিষয় শুনলেন, (কারণ তিনি মিসরে ছিলেন, বাদশাহ্‌ সোলায়মানের সম্মুখ থেকে সেখানে পালিয়ে গিয়েছিলেন), তখন যাববিয়াম মিসর থেকে ফিরে আসলেন।</div>
<div class="v" id="v3"><span class="vn">3</span> লোকেরা দূত পাঠিয়ে তাঁকে ডেকে আনলো; আর ইয়ারাবিম ও সমস্ত ইসরাইল রহবিয়ামের কাছে এসে এই কথা বললেন,</div>
<div class="v" id="v4"><span class="vn">4</span> আপনার পিতা আমাদের উপর দুঃসহ যোঁয়াল চাপিয়ে দিয়েছেন, অতএব আপনার পিতা আমাদের উপরে যে কঠিন গোলামীর কাজ ও ভারী যোঁয়াল চাপিয়েছেন, আপনি তা লঘু করুন; তা করলে আমরা আপনার গোলামী করবো।</div>
<div class="v" id="v5"><span class="vn">5</span> তিনি তাদের বললেন, তিনদিন পর আবার আমার কাছে এসো; তাতে লোকেরা চলে গেল।</div>
<div class="v" id="v6"><span class="vn">6</span> <span class="br-p"><br><br></span>পরে বাদশাহ্‌ রহবিয়াম, তাঁর পিতা সোলায়মানের জীবনকালে যে বৃদ্ধ লোকেরা তাঁর সম্মুখে দাঁড়াতেন, তাঁদের সঙ্গে পরামর্শ করলেন, বললেন, আমি ঐ লোকদের কি জবাব দেব? তোমরা কি পরামর্শ দাও?</div>
<div class="v" id="v7"><span class="vn">7</span> তাঁরা তাঁকে বললেন, যদি আপনি ঐ লোকদের উপর সদয় হয়ে ওদের প্রতি সন্তুষ্ট করেন এবং ওদেরকে ভাল কথা বলেন, তবে ওরা সব সময় আপনার সেবক হয়ে থাকবে।</div>
<div class="v" id="v8"><span class="vn">8</span> কিন্তু তিনি ঐ বৃদ্ধদের দেওয়া মন্ত্রণা ত্যাগ করে, তাঁর বয়স্য যে যুবকেরা তাঁর সম্মুখে দাঁড়াত, তাদের সঙ্গে মন্ত্রণা করলেন।</div>
<div class="v" id="v9"><span class="vn">9</span> তিনি তাদের বললেন, ঐ লোকেরা বলছে, আপনার পিতা আমাদের উপরে যে যোঁয়াল চাপিয়েছেন তা লঘু করুন; এখন আমরা ওদেরকে কি উত্তর দেব? তোমরা কি মন্ত্রণা দাও?</div>
<div class="v" id="v10"><span class="vn">10</span> তাঁর বয়সী যুবকেরা জবাব দিল, যে লোকেরা আপনাকে বলছে, আপনার পিতা আমাদের উপরে ভারী যোঁয়াল চাপিয়েছেন, আপনি আমাদের পক্ষে তা লঘু করুন, তাদেরকে এই কথা বলুন, আমার কনিষ্ঠ আঙ্গুল আমার পিতার কোমর থেকেও মোটা;</div>
<div class="v" id="v11"><span class="vn">11</span> এখন, আমার পিতা তোমাদের উপরে ভারী যোঁয়াল চাপিয়ে দিয়েছিলেন, কিন্তু আমি তোমাদের যোঁয়াল আরও ভারী করবো; আমার পিতা তোমাদেরকে কশা দ্বারা শাস্তি দিতেন, কিন্তু আমি বৃশ্চিক দ্বারা দেব।</div>
<div class="v" id="v12"><span class="vn">12</span> পরে ‘তৃতীয় দিনে আমার কাছে ফিরে এসো,’ বাদশাহ্‌র উক্ত এই কথানুসারে ইয়ারাবিম এবং সমস্ত লোক তৃতীয় দিনে রহবিয়ামের কাছে উপস্থিত হলেন।</div>
<div class="v" id="v13"><span class="vn">13</span> <span class="br-p"><br><br></span>আর বাদশাহ্‌ তাদেরকে কঠিন জবাব দিলেন; ফলে বাদশাহ্‌ রহবিয়াম বৃদ্ধদের পরামর্শ ত্যাগ করলেন,</div>
<div class="v" id="v14"><span class="vn">14</span> এবং সেই যুবকদের মন্ত্রণানুযায়ী কথা তাদেরকে বললেন; তিনি বললেন, আমার পিতা তোমাদের যোঁয়াল ভারী করেছিলেন, কিন্তু আমি তা আরও ভারী করবো; আমার পিতা তোমাদেরকে কশা দ্বারা শাস্তি দিতেন, কিন্তু আমি বৃশ্চিক দ্বারা দেব।</div>
<div class="v" id="v15"><span class="vn">15</span> এভাবে বাদশাহ্‌ লোকদের কথায় কান দিলেন না, কেননা শীলোনীয় অহিয়ের দ্বারা মাবুদের নবাটের পুত্র ইয়ারাবিমকে যে কথা বলেছিলেন, তা অটল রাখার জন্য আল্লাহ্‌ থেকে এই ঘটনা হল।</div>
<div class="v" id="v16"><span class="vn">16</span> <span class="br-p"><br><br></span>যখন সমস্ত ইসরাইল দেখলো, বাদশাহ্‌ তাদের কথায় কান দিলেন না, তখন লোকেরা বাদশাহ্‌কে এই উত্তর দিল, দাউদে আমাদের কি অংশ? ইয়াসির পুত্রে আমাদের কোন অধিকার নেই; হে ইসরাইল, প্রত্যেকে যার যার তাঁবুতে যাও; দাউদ! এখন তুমি তোমার নিজের কুল দেখ। পরে সমস্ত ইসরাইল যার যার তাঁবুতে চলে গেল।</div>
<div class="v" id="v17"><span class="vn">17</span> তবুও যে বনি-ইসরাইলরা এহুদার নগরগুলোতে বাস করতো, রহবিয়াম তাদের উপরে রাজত্ব করলেন।</div>
<div class="v" id="v18"><span class="vn">18</span> পরে বাদশাহ্‌ রহবিয়াম তাঁর কর্মাধীন গোলামদের নেতা হদোরামকে পাঠালেন; কিন্তু ইসরাইলের লোকেরা তাকে পাথর মারল, তাতে সে ইন্তেকাল করলো। আর বাদশাহ্‌ রহবিয়াম জেরুশালেমে পালাবার জন্য শীঘ্র গিয়ে রথে উঠলেন।</div>
<div class="v" id="v19"><span class="vn">19</span> এভাবে ইসরাইল দাউদকুলের বিদ্রোহী হল; আজ পর্যন্ত সেই ভাবেই রয়েছে।</div>
</div>
<!-- PARSED ABOVE; EDITING MAY BREAK PARSER -->
</body></html>