<html><head>
<meta http-equiv="Content-Type" content="text/html;charset=utf-8" />
<title>2Chr 11 &ndash; ২ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 11);">
<div id="navbar"><a href="../index.html">কিতাবুল মোকাদ্দস</a> &ndash; <b>২ খান্দাননামা</b> &ndash; <a href="2Chr_1.html">1</a> ... <a href="2Chr_9.html">9</a> <a href="2Chr_10.html">10</a> <b>11</b> <a href="2Chr_12.html">12</a> <a href="2Chr_13.html">13</a> ... <a href="2Chr_36.html">36</a> </div><hr>
<h1>2Chr 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এহুদা ও বিন্‌ইয়ামীনের সৈন্য সমাবেশ</h2><span class="vn">1</span> <span class="br-p"><br><br></span>জেরুশালেমে উপস্থিত হওয়ার পর রহবিয়াম এহুদা ও বিন্‌-ইয়ামীনের কুল অর্থাৎ এক লক্ষ আশি হাজার মনোনীত যোদ্ধাকে ইসরাইলের সঙ্গে যুদ্ধ করার জন্য এবং রহবিয়ামের বশে রাজ্য ফিরিয়ে আনবার জন্য একত্র করলেন।</div>
<div class="v" id="v2"><span class="vn">2</span> কিন্তু আল্লাহ্‌র লোক শমরিয়ের কাছে মাবুদের এই কালাম নাজেল হল,</div>
<div class="v" id="v3"><span class="vn">3</span> তুমি সোলায়মানের পুত্র এহুদার বাদশাহ্‌ রহবিয়াম এবং এহুদা ও বিন্‌ইয়ামীন নিবাসী সমস্ত ইসরাইলকে বল, মাবুদ এই কথা বলেন,</div>
<div class="v" id="v4"><span class="vn">4</span> তোমরা যাত্রা করো না, তোমাদের ভাইদের সঙ্গে যুদ্ধ করো না; প্রত্যেকে নিজস্ব বাড়িতে ফিরে যাও, কেননা এই ঘটনা আমা থেকে হল। অতএব তারা মাবুদের কালাম মেনে ইয়ারাবিমের বিরুদ্ধে যাত্রা না করে ফিরে গেল।</div>
<div class="v" id="v5"><span class="vn">5</span> <span class="br-p"><br><br></span>পরে রহবিয়াম জেরুশালেমে বাস করে দেশ রক্ষার জন্য এহুদা দেশস্থ সমস্ত নগর নির্মাণ করলেন।</div>
<div class="v" id="v6"><span class="vn">6</span> কারণ বেথেলহেম, ঐটম, তকোয়,</div>
<div class="v" id="v7"><span class="vn">7</span> বৈৎ-সুর, সেখো, অদুল্লম,</div>
<div class="v" id="v8"><span class="vn">8</span> গাৎ, মারেশা, সীফ,</div>
<div class="v" id="v9"><span class="vn">9</span> অদোরয়িম, লাখীশ, অসেকা,</div>
<div class="v" id="v10"><span class="vn">10</span> সরা, অয়ালোন ও হেবরন,</div>
<div class="v" id="v11"><span class="vn">11</span> এই যেসব প্রাচীরবেষ্টিত নগর এহুদা ও বিন্‌ইয়ামীন দেশে আছে, তিনি এসব নির্মাণ করলেন। আর তিনি দুর্গগুলো দৃঢ় করে তার মধ্যে সেনাপতিদেরকে রাখলেন এবং খাদ্য দ্রব্য, তেল ও আঙ্গুর-রসের ভাণ্ডার করলেন।</div>
<div class="v" id="v12"><span class="vn">12</span> আর প্রত্যেক নগরে ঢাল ও বর্শা রাখলেন ও সমস্ত নগর অতিশয় দৃঢ় করলেন। আর এহুদা ও বিন্‌ইয়ামীন তাঁর অধীনে ছিল।</div>
<div class="v" id="v13"><h2>বাদশাহ্‌ রহবিয়ামের পক্ষে ইমাম ও লেবীয়রা</h2><span class="vn">13</span> <span class="br-p"><br><br></span>সমস্ত ইসরাইলের মধ্যে যে ইমাম ও লেবীয়রা ছিল, তারা যার যার সমস্ত অঞ্চল থেকে তাঁর কাছে উপস্থিত হল।</div>
<div class="v" id="v14"><span class="vn">14</span> অর্থাৎ লেবীয়েরা নিজ নিজ চারণ-ভূমি, ভূমি ও স্ব স্ব অধিকার ত্যাগ করে এহুদা ও জেরুশালেমে আসল, কেননা ইয়ারাবিম ও তাঁর পুত্ররা মাবুদের উদ্দেশে ইমামের কাজ করতে না দিয়ে তাদেরকে অগ্রাহ্য করেছিলেন।</div>
<div class="v" id="v15"><span class="vn">15</span> আর তিনি উচ্চস্থলীগুলোর, ছাগল-ভূতদের ও তাঁর নির্মিত বাছুর দু’টির জন্য তিনি ইমামদের নিযুক্ত করেছিলেন।</div>
<div class="v" id="v16"><span class="vn">16</span> ইসরাইলের সমস্ত বংশের মধ্যে যেসব লোক ইসরাইলের আল্লাহ্‌ মাবুদের সন্ধানে নিবিষ্টমনা ছিল, তারা লেবীয়দের সঙ্গে তাদের পূর্বপুরুষদের আল্লাহ্‌ মাবুদের উদ্দেশে কোরবানী করতে জেরুশালেমে এল।</div>
<div class="v" id="v17"><span class="vn">17</span> তারা তিন বছর পর্যন্ত এহুদার রাজ্য দৃঢ় ও সোলায়মানের পুত্র রহবিয়ামকে শক্তিশালী করলো; কেননা তিন বছর পর্যন্ত তারা দাউদ ও সোলায়মানের পথে চলেছিল।</div>
<div class="v" id="v18"><h2>বাদশাহ্‌ রহবিয়ামের বিয়ে</h2><span class="vn">18</span> <span class="br-p"><br><br></span>আর রহবিয়াম দাউদের পুত্র যিরীমোতের কন্যা মহলৎকে বিয়ে করলেন; [এঁর মা] অবীহয়িল ইয়াসিরের পৌত্রী ইলীয়াবের কন্যা।</div>
<div class="v" id="v19"><span class="vn">19</span> সেই স্ত্রী তাঁর জন্য কয়েকটি পুত্র অর্থাৎ যিশূয়, শমরিয় ও সহমকে প্রসব করলেন।</div>
<div class="v" id="v20"><span class="vn">20</span> তারপর তিনি অবশালোমের কন্যা মাখাকে বিয়ে করলেন; এই স্ত্রী তাঁর জন্য অবিয়, অত্তয়, সীষ ও শলোমীৎকে প্রসব করলেন।</div>
<div class="v" id="v21"><span class="vn">21</span> রহবিয়াম তাঁর সকল পত্নী ও উপপত্নীর মধ্যে অবোশালোমের কন্যা মাখাকে সবচেয়ে বেশি মহব্বত করতেন; তিনি আঠারো পত্নী ও ষাট উপপত্নী গ্রহণ করলেন এবং আটাশ পুত্র ও ষাট কন্যার জন্ম দিলেন।</div>
<div class="v" id="v22"><span class="vn">22</span> পরে রহবিয়াম মাখার গর্ভজাত অবিয়কে ভাইদের মধ্যে প্রধান করলেন, কারণ তাঁকেই বাদশাহ্‌ করতে তাঁর মনোবাসনা ছিল।</div>
<div class="v" id="v23"><span class="vn">23</span> আর তিনি সতর্কতা অবলম্বন করে চললেন, এহুদা ও বিন্‌ইয়ামীন দেশের সমস্ত প্রাচীর বেষ্টিত প্রতি নগরে তাঁর পুত্রদেরকে নিযুক্ত ও তাদেরকে প্রচুর খাদ্য সামগ্রী দিলেন এবং [তাদের জন্য] অনেক কন্যার চেষ্টা করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>