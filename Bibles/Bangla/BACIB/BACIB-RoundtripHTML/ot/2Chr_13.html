<html><head>
<meta http-equiv="Content-Type" content="text/html;charset=utf-8" />
<title>2Chr 13 &ndash; ২ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 13);">
<div id="navbar"><a href="../index.html">কিতাবুল মোকাদ্দস</a> &ndash; <b>২ খান্দাননামা</b> &ndash; <a href="2Chr_1.html">1</a> ... <a href="2Chr_11.html">11</a> <a href="2Chr_12.html">12</a> <b>13</b> <a href="2Chr_14.html">14</a> <a href="2Chr_15.html">15</a> ... <a href="2Chr_36.html">36</a> </div><hr>
<h1>2Chr 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এহুদার বাদশাহ্‌ অবিয়</h2><span class="vn">1</span> <span class="br-p"><br><br></span>বাদশাহ্‌ ইয়ারাবিমের অষ্টাদশ বছরে অবিয় এহুদার উপরে রাজত্ব করতে আরম্ভ করলেন।</div>
<div class="v" id="v2"><span class="vn">2</span> তিনি তিন বছর জেরুশালেমে রাজত্ব করলেন; তার মায়ের নাম মীখায়া, তিনি গিবিয়া-নিবাসী ঊরীয়েলের কন্যা।</div>
<div class="v" id="v3"><span class="vn">3</span> <span class="br-p"><br><br></span>অবিয়ের ও ইয়ারাবিমের মধ্যে যুদ্ধ হত। অবিয় চার লক্ষ বাছাইকৃত যুদ্ধবীরের সঙ্গে যুদ্ধে গমন করলেন এবং ইয়ারাবিম আট লক্ষ বাছাইকৃত বলবান বীরের সঙ্গে তাঁর বিরুদ্ধে সৈন্য রচনা করলেন।</div>
<div class="v" id="v4"><span class="vn">4</span> আর অবিয় পর্বতময় আফরাহীম প্রদেশের সমারয়িম পাহাড়ের উপরে দাঁড়িয়ে বললেন, হে ইয়ারাবিম, তুমি ও সমস্ত ইসরাইল আমার কথা শোন।</div>
<div class="v" id="v5"><span class="vn">5</span> ইসরাইলের আল্লাহ্‌ মাবুদ ইসরাইলের বাদশাহী-পদ চিরকালের জন্য দাউদকে দিয়েছেন; তাঁকে ও তাঁর সন্তানদেরকে লবণ-নিয়ম দ্বারা দিয়েছেন, এই বিয়টি জানা কি তোমার উচিত নয়?</div>
<div class="v" id="v6"><span class="vn">6</span> তবুও দাউদের পুত্র সোলায়মানের গোলাম যে নবাটের পুত্র ইয়ারাবিম, সেই ব্যক্তি তাঁর প্রভুর বিদ্রোহী হল।</div>
<div class="v" id="v7"><span class="vn">7</span> আর পাষণ্ড অসার চিত্ত লোকেরা তার পক্ষে একত্র হয়ে সোলায়মানের পুত্র রহবিয়ামের বিরুদ্ধে গিয়ে নিজেদের শক্তিশালী করলো। সেই সময় রহবিয়াম ছিল যুবক ও তাঁর অন্তর ছিল কোমল, তাদের সম্মুখে নিজেকে বলবান করতে পারলেন না।</div>
<div class="v" id="v8"><span class="vn">8</span> <span class="br-p"><br><br></span>আর এখন তোমরাও দাউদের সন্তানদের অধিকৃত যে মাবুদের রাজ্য, তার প্রতিকূলে নিজেদের বলবান করার মানস করছো; তোমরা বড় সৈন্যবাহিনী এবং সেই দুই সোনার বাছুর তোমাদের সহবর্তী, যা ইয়ারাবিম তোমাদের জন্য দেবতা হিসেবে নির্মাণ করেছে।</div>
<div class="v" id="v9"><span class="vn">9</span> তোমরা কি মাবুদের ইমামদেরকে— হারুনের সন্তানদের ও লেবীয়দেরকে দূর কর নি? আর অন্যদেশীয় জাতিদের মত তোমাদের জন্য কি ইমামদের নিযুক্ত কর নি? একটি ষাঁড় ও সাতটি ভেড়া সঙ্গে নিয়ে যে কেউ অভিষিক্ত হবার জন্য উপস্থিত হয়, সে ওদের ইমাম হতে পারে, যারা আল্লাহ্‌ নয়।</div>
<div class="v" id="v10"><span class="vn">10</span> কিন্তু আমরা সেরকম নই; মাবুদই আমাদের আল্লাহ্‌; আমরা তাঁকে ত্যাগ করিনি; এবং ইমামেরা— হারুন-সন্তানেরা— মাবুদের পরিচর্যা করছে এবং লেবীয়েরা যার যার কাজে নিযুক্ত রয়েছে।</div>
<div class="v" id="v11"><span class="vn">11</span> আর তারা মাবুদের উদ্দেশে প্রতিদিন প্রাতে ও সন্ধ্যাবেলা পোড়ানো-কোরবানী দেয় ও সুগন্ধি ধূপ জ্বালায়, আর পবিত্র টেবিলের উপরে দর্শন-রুটি সাজিয়ে রাখে এবং প্রতি সন্ধ্যাবেলা জ্বালবার জন্য প্রদীপগুলোর সঙ্গে সোনার প্রদীপ-আসন প্রস্তুত করে; বস্তুত আমরা আমাদের আল্লাহ্‌ মাবুদের রক্ষণীয় বস্তু রক্ষা করি; কিন্তু তোমরা তাঁকে ত্যাগ করেছ।</div>
<div class="v" id="v12"><span class="vn">12</span> আর দেখ, আল্লাহ্‌ আমাদের সহবর্তী, তিনি আমাদের অগ্রগামী; এবং তাঁর ইমামেরা তোমাদের বিরুদ্ধে রণবাদ্য বাজাবার জন্য রণবাদ্যের তূরীসহ আমাদের সঙ্গী। হে বনি-ইসরাইল, তোমরা তোমাদের পূর্বপুরুষদের আল্লাহ্‌ মাবুদের বিরুদ্ধে যুদ্ধ করো না, করলে কৃতকার্য হবে না।</div>
<div class="v" id="v13"><span class="vn">13</span> <span class="br-p"><br><br></span>পরে ইয়ারাবিম পেছন দিক থেকে তাদের আক্রমণ করার জন্য গোপনে এক দল সৈন্য প্রেরণ করলেন; তাতে তাঁর সৈন্যদল এহুদার সম্মুখে ও সেই গুপ্ত দল তাদের পিছনে ছিল।</div>
<div class="v" id="v14"><span class="vn">14</span> পরে এহুদার লোকেরা মুখ ফিরালো, আর দেখ, তাদের আগে ও পিছনে যুদ্ধ; তখন তারা মাবুদের কাছে ফরিয়াদ জানাল এবং ইমামেরা তূরী বাজাল।</div>
<div class="v" id="v15"><span class="vn">15</span> পরে এহুদার লোকেরা রণনাদ করে উঠলো; তাতে এহুদার লোকদের রণনাদকালে আল্লাহ্‌ অবিয়ের ও এহুদার সম্মুখে ইয়ারাবিমকে ও সমস্ত ইসরাইলকে আঘাত করলেন।</div>
<div class="v" id="v16"><span class="vn">16</span> তখন বনি-ইসরাইল এহুদার সম্মুখ থেকে পালিয়ে গেল এবং আল্লাহ্‌ ওদেরকে এহুদার হাতে তুলে দিলেন।</div>
<div class="v" id="v17"><span class="vn">17</span> আর অবিয় ও তাঁর লোকেরা মহাবিক্রমে ওদেরকে সংহার করলেন; বস্তুত ইসরাইলের পাঁচ লক্ষ মনোনীত লোক মারা পড়লো।</div>
<div class="v" id="v18"><span class="vn">18</span> এভাবে সেই সময়ে বনি-ইসরাইল নত হল ও এহুদার লোকেরা বলবান হল, কেননা তারা তাদের পূর্বপুরুষদের আল্লাহ্‌ মাবুদের উপরে নির্ভর করেছিল।</div>
<div class="v" id="v19"><span class="vn">19</span> পরে অবিয় ইয়ারাবিমের পিছনে পিছনে ধাবমান হয়ে তাঁর কয়েকটি নগর, অর্থাৎ বেথেল ও তার সমস্ত উপনগর, যিশানা ও তার সমস্ত উপনগর এবং ইফ্রোণ ও তার সমস্ত উপনগর অধিকার করলেন।</div>
<div class="v" id="v20"><span class="vn">20</span> অবিয়ের সময়ে ইয়ারাবিম আর বলবান হন নি; পরে মাবুদ তাঁকে আঘাত করলে তিনি ইন্তেকাল করলেন।</div>
<div class="v" id="v21"><span class="vn">21</span> কিন্তু অবিয় বলবান হয়ে উঠলেন, আর তিনি চৌদ্দ জন স্ত্রী গ্রহণ করলেন এবং বাইশ পুত্র ও ষোল কন্যার জন্ম দিলেন।</div>
<div class="v" id="v22"><span class="vn">22</span> অবিয়ের অবশিষ্ট কাজের বৃত্তান্ত, সমস্ত কাজ ও কথা ইদ্দো নবীর ইতিহাস-গ্রন্থে লেখা আছে।</div>
</div>
<!-- PARSED ABOVE; EDITING MAY BREAK PARSER -->
</body></html>