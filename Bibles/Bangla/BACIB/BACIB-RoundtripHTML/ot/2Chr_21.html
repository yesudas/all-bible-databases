<html><head>
<meta http-equiv="Content-Type" content="text/html;charset=utf-8" />
<title>2Chr 21 &ndash; ২ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 21);">
<div id="navbar"><a href="../index.html">কিতাবুল মোকাদ্দস</a> &ndash; <b>২ খান্দাননামা</b> &ndash; <a href="2Chr_1.html">1</a> ... <a href="2Chr_19.html">19</a> <a href="2Chr_20.html">20</a> <b>21</b> <a href="2Chr_22.html">22</a> <a href="2Chr_23.html">23</a> ... <a href="2Chr_36.html">36</a> </div><hr>
<h1>2Chr 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাদশাহ্‌ যিহোরামের রাজত্ব</h2><span class="vn">1</span> <span class="br-p"><br><br></span>পরে যিহোশাফট তাঁর পূর্ব-পুরুষদের সঙ্গে নিদ্রাগত হলেন এবং দাউদ নগরে তাঁর পূর্বপুরুষদের সঙ্গে সমাধিস্থ হলেন। আর তাঁর পুত্র যিহোরাম তাঁর পদে বাদশাহ্‌ হলেন।</div>
<div class="v" id="v2"><span class="vn">2</span> যিহোশাফটের ঔরশজাত যিহোরামের কয়েক জন ভাই ছিল, অসরিয়, যিহীয়েল, জাকারিয়া, অসরিয়, মিকাইল ও শফটিয়, এরা সকলে ইসরাইলের বাদশাহ্‌ যিহোশাফটের পুত্র।</div>
<div class="v" id="v3"><span class="vn">3</span> আর তাদের পিতা তাদেরকে প্রচুর সম্পত্তি অর্থাৎ রূপা, সোনা ও বহুমূল্য দ্রব্য এবং এহুদা দেশস্থ প্রাচীরবেষ্টিত নগরগুলো দান করেছিলেন, কিন্তু যিহোরাম জ্যেষ্ঠ বলে তাঁকে রাজ্য দিয়েছিলেন।</div>
<div class="v" id="v4"><span class="vn">4</span> যিহোরাম তাঁর পিতার রাজ্যে অধিষ্ঠিত হয়ে নিজেকে বলবান করলেন; আর তাঁর সমস্ত ভাই এবং ইসরাইলের কয়েক জন কর্মকর্তাদেরও তলোয়ারের আঘাতে হত্যা করলেন।</div>
<div class="v" id="v5"><span class="vn">5</span> <span class="br-p"><br><br></span>যিহোরাম বত্রিশ বছর বয়সে রাজত্ব করতে আরম্ভ করে জেরুশালেমে আট বছর কাল রাজত্ব করেন।</div>
<div class="v" id="v6"><span class="vn">6</span> আহাবের কুল যেমন করতো, তিনিও তেমনি ইসরাইলের বাদশাহ্‌দের পথে চলতেন; কারণ তিনি আহাবের কন্যাকে বিয়ে করেছিলেন, ফলে মাবুদের দৃষ্টিতে যা মন্দ, তা-ই তিনি করতেন।</div>
<div class="v" id="v7"><span class="vn">7</span> তবুও মাবুদ দাউদের সঙ্গে তাঁর কৃত নিয়মের দরুন এবং তাঁকে ও তাঁর সন্তানদেরকে নিয়ত একটি প্রদীপ দেবার যে ওয়াদা করেছিলেন, সেই অনুসারে তিনি দাউদের কুল বিনষ্ট করতে চাইলেন না।</div>
<div class="v" id="v8"><h2>ইদোমের বিদ্রোহ</h2><span class="vn">8</span> <span class="br-p"><br><br></span>তাঁর সময়ে ইদোম এহুদার অধীনতা অস্বীকার করে নিজেদের জন্য এক জনকে বাদশাহ্‌ করলো।</div>
<div class="v" id="v9"><span class="vn">9</span> অতএব যিহোরাম তাঁর সেনাপতিদের ও সমস্ত রথ সঙ্গে নিয়ে যাত্রা করলেন; আর রাতের বেলায় তিনি উঠে যাঁরা তাঁকে বেষ্টন করেছিল সেই ইদোমীয়দের ও তাদের রথের সেনাপতিদেরকে আক্রমণ করলেন।</div>
<div class="v" id="v10"><span class="vn">10</span> এভাবে ইদোম আজ পর্যন্ত এহুদার অধীনতা অস্বীকার করে চলছে; আর ঐ সময়ে লিব্‌নাও তাঁর অধীনতা অস্বীকার করলো, কেননা যিহোরাম তাঁর পূর্বপুরুষদের আল্লাহ্‌ মাবুদকে ত্যাগ করেছিলেন।</div>
<div class="v" id="v11"><h2>ইলিয়াস নবীর পত্র</h2><span class="vn">11</span> <span class="br-p"><br><br></span>এছাড়া তিনি এহুদার অনেক পর্বতে উচ্চস্থলী প্রস্তুত করলেন এবং জেরুশালেম-নিবাসীদেরকে দিয়ে মূর্তিপূজা করালেন ও এহুদাকে বিপথগামী করলেন।</div>
<div class="v" id="v12"><span class="vn">12</span> পরে তাঁর কাছে ইলিয়াস নবীর কাছ থেকে এই কথা সম্বলিত একখানি পত্র এল; তোমরা পিতা দাউদের আল্লাহ্‌ মাবুদ এই কথা বলেন, তুমি তোমার পিতা যিহোশাফটের পথে ও এহুদার বাদশাহ্‌ আসার পথে গমন কর নি;</div>
<div class="v" id="v13"><span class="vn">13</span> কিন্তু ইসরাইলের বাদশাহ্‌দের পথে গমন করেছ এবং আহাব কুলের কাজ অনুসারে এহুদা ও জেরুশালেম-নিবাসীদেরকে মূর্তিপূজা করিয়েছ; আরও তোমা থেকে উত্তম যে তোমার পিতৃকুলজাত ভাইয়েরা, তাদেরকে হত্যা করেছ;</div>
<div class="v" id="v14"><span class="vn">14</span> এই কারণ দেখ, মাবুদ তোমার লোকদের, তোমার সন্তানদের, তোমার স্ত্রীদের উপর ভয়ংকর আঘাত করবেন ও তোমার সমস্ত সম্পত্তি ধ্বংস করবেন।</div>
<div class="v" id="v15"><span class="vn">15</span> আর তুমি অন্ত্রগুলোর অসুস্থতায় ভীষণ অসুস্থ হবে, শেষে এই অসুস্থতায় তোমার অন্ত্র দিন দিন বের হয়ে পড়বে।</div>
<div class="v" id="v16"><span class="vn">16</span> <span class="br-p"><br><br></span>পরে মাবুদ যিহোরামের বিরুদ্ধে ফিলিস্তিনীদের মন ও ইথিওপীয়দের নিকটস্থ আরবীয়দের মন উত্তেজিত করলেন;</div>
<div class="v" id="v17"><span class="vn">17</span> এবং তারা এহুদার বিরুদ্ধে এসে প্রাচীর ভেঙে বাদশাহ্‌র বাড়িতে পাওয়া সকল সম্পত্তি এবং তাঁর পুত্রদের ও তাঁর স্ত্রীদেরকে নিয়ে গেল; কনিষ্ঠ পুত্র যিহোয়াহস ছাড়া তার একটি পুত্রও অবশিষ্ট থাকলো না।</div>
<div class="v" id="v18"><h2>বাদশাহ্‌ যিহোরামের অসুস্থতা ও মৃত্যু</h2><span class="vn">18</span> <span class="br-p"><br><br></span>এসব ঘটনার পরে মাবুদ তাঁকে অন্ত্রগুলোর দুরারোগ্য ব্যাধি দ্বারা আক্রমণ করলেন।</div>
<div class="v" id="v19"><span class="vn">19</span> তাতে কালক্রমে, দুই বছরের শেষে, তাঁর অন্ত্র সেই ব্যাধির কারণে বের হয়ে পড়লো, পরে তিনি সাংঘাতিক যন্ত্রণায় ইন্তেকাল করলেন। আর তাঁর লোকেরা তাঁর সম্মানে তাঁর পূর্বপুরুষদের রীতি অনুযায়ী আগুন জ্বালালো না।</div>
<div class="v" id="v20"><span class="vn">20</span> তিনি বত্রিশ বছর বয়সে রাজত্ব করতে আরম্ভ করেন এবং জেরুশালেমে আট বছর রাজত্ব করেন; তিনি ইন্তেকাল করলেন, কিন্তু কেউ শোক করলো না। আর লোকেরা দাউদ-নগরে তাঁকে দাফন করলো, কিন্তু বাদশাহ্‌দের কবরস্থানে দাফন করলো না।</div>
</div>
<!-- PARSED ABOVE; EDITING MAY BREAK PARSER -->
</body></html>