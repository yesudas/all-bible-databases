<html><head>
<meta http-equiv="Content-Type" content="text/html;charset=utf-8" />
<title>2Chr 23 &ndash; ২ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 23);">
<div id="navbar"><a href="../index.html">কিতাবুল মোকাদ্দস</a> &ndash; <b>২ খান্দাননামা</b> &ndash; <a href="2Chr_1.html">1</a> ... <a href="2Chr_21.html">21</a> <a href="2Chr_22.html">22</a> <b>23</b> <a href="2Chr_24.html">24</a> <a href="2Chr_25.html">25</a> ... <a href="2Chr_36.html">36</a> </div><hr>
<h1>2Chr 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এহুদার বাদশাহ্‌ যোয়াশ</h2><span class="vn">1</span> <span class="br-p"><br><br></span>পরে সপ্তম বছরে যিহোয়াদা নিজেকে শক্তিমান করে শতপতিদেরকে যিহোরামের পুত্র অসরিয়কে, যিহোহাননের পুত্র ইসমাইলকে, ওবেদের পুত্র অসরিয়কে, আদায়ার পুত্র মাসেয়কে ও সিখ্রির পুত্র ইলীশাফটকে নিয়ে নিজের সঙ্গে নিয়মে আবদ্ধ করলেন।</div>
<div class="v" id="v2"><span class="vn">2</span> পরে তারা এহুদা দেশে ভ্রমণ করে এহুদার সমস্ত নগর থেকে লেবীয়দেরকে ও ইসরাইলের পিতৃকুলপতিদেরকে একত্র করলে তারাও জেরুশালেমে এল।</div>
<div class="v" id="v3"><span class="vn">3</span> পরে সমস্ত সমাজ আল্লাহ্‌র গৃহে বাদশাহ্‌র সঙ্গে নিয়ম করলো। আর যিহোয়াদা তাদেরকে বললেন, দেখ, দাউদের সন্তানদের বিষয়ে মাবুদ যে কথা বলেছেন, সেই অনুসারে রাজপুত্রই রাজত্ব করবেন।</div>
<div class="v" id="v4"><span class="vn">4</span> তোমরা এই কাজ করবে, তোমাদের অর্থাৎ ইমাম ও লেবীয়দের যে এক তৃতীয়াংশ বিশ্রামবারে প্রবেশ করবে, তারা দ্বারপাল হবে।</div>
<div class="v" id="v5"><span class="vn">5</span> অন্য তৃতীয়াংশ রাজপ্রাসাদে থাকবে; অন্য তৃতীয়াংশ ভিত্তিমূলের দ্বারে থাকবে এবং সমস্ত লোক মাবুদের গৃহের প্রাঙ্গণে থাকবে।</div>
<div class="v" id="v6"><span class="vn">6</span> কিন্তু ইমামেরা ও পরিচর্যাকারী লেবীয়রা ছাড়া আর কাউকেও মাবুদের গৃহে প্রবেশ করতে দিও না, ওরা পবিত্র, এজন্য প্রবেশ করবে; কিন্তু অন্য সমস্ত লোক মাবুদের রক্ষণীয় দ্রব্য রক্ষা করবে।</div>
<div class="v" id="v7"><span class="vn">7</span> আর লেবীয়েরা প্রত্যেক নিজ নিজ হাতে অস্ত্র নিয়ে বাদশাহ্‌কে বেষ্টন করবে, আর যে কেউ বাড়িতে প্রবেশ করবে, তাকে মেরে ফেলা হবে; এবং বাদশাহ্‌ যখন ভিতরে আসেন, কিংবা বাইরে যান, তখন তোমরা তাঁর সঙ্গে থাকবে।</div>
<div class="v" id="v8"><h2>যোয়াশের মাথায় রাজমুকুট</h2><span class="vn">8</span> <span class="br-p"><br><br></span>পরে ইমাম যিহোয়াদা যা যা হুকুম করলেন, লেবীয়েরা ও সমস্ত এহুদা সেই অনুসারে সবই করলো; ফলত তারা প্রত্যেকে যার যার লোকদের, যারা বিশ্রামবারে ভিতরে যায় বা বিশ্রামবারে বাইরে আসে, তাদেরকে নিল, কেননা ইমাম যিহোয়াদা পালাগুলো বিদায় করেন নি।</div>
<div class="v" id="v9"><span class="vn">9</span> আর বাদশাহ্‌ দাউদের যে বর্শা, ঢাল ও বর্ম আল্লাহ্‌র গৃহে ছিল, ইমাম যিহোয়াদা তা শতপতিদের দিলেন।</div>
<div class="v" id="v10"><span class="vn">10</span> আর তিনি সমস্ত লোককে স্থাপন করলেন, প্রত্যেক জন নিজ নিজ হাতে অস্ত্র নিয়ে গৃহের ডান পাশ থেকে গৃহের বাম পাশ পর্যন্ত কোরবানগাহ্‌ ও গৃহের কাছে বাদশাহ্‌র চারদিকে দাঁড়ালো।</div>
<div class="v" id="v11"><span class="vn">11</span> পরে তাঁরা রাজপুত্রকে বাইরে এনে তাঁর মাথায় মুকুট দিলেন, তাঁকে সাক্ষ্য-কিতাব দিলেন এবং তাঁকে বাদশাহ্‌ করলেন, আর যিহোয়াদা ও তাঁর পুত্ররা তাঁকে অভিষেক করলেন; পরে তাঁরা বললেন, বাদশাহ্‌ চিরজীবী হোন।</div>
<div class="v" id="v12"><h2>অথলিয়াকে হত্যা করা হল</h2><span class="vn">12</span> <span class="br-p"><br><br></span>আর লোকেরা দৌড়াদৌড়ি করে বাদশাহ্‌র প্রশংসা করলে অথলিয়া সেই কোলাহল শুনে মাবুদের গৃহে লোকদের কাছে এল;</div>
<div class="v" id="v13"><span class="vn">13</span> আর দৃষ্টিপাত করলো, আর দেখ, প্রবেশস্থানে বাদশাহ্‌ তাঁর মঞ্চের উপরে দাঁড়িয়ে আছেন এবং সেনাপতিরা ও তূরীবাদকেরা বাদশাহ্‌র কাছে আছে এবং দেশের সমস্ত লোক আনন্দ করছে ও তূরী বাজাচ্ছ এবং গায়কেরা বাদ্য-যন্ত্র নিয়ে প্রশংসার গান করছে; তখন অথলিয়া তার কাপড় ছিঁড়ে বললো রাজদ্রোহ! রাজদ্রোহ!</div>
<div class="v" id="v14"><span class="vn">14</span> কিন্তু ইমাম যিহোয়াদা সৈন্যদলের উপরে নিযুক্ত শতপতিদেরকে বাইরে এনে বললেন, ওকে বের করে দুই শ্রেণীর মধ্য দিয়ে নিয়ে যাও; আর যে ওর পিছনে যাবে, তাকে তলোয়ার দ্বারা হত্যা কর; কারণ ইমাম বলেছিলেন, মাবুদের গৃহের মধ্যে ওকে হত্যা করো না।</div>
<div class="v" id="v15"><span class="vn">15</span> পরে লোকেরা তাঁর জন্য দুই শ্রেণী হয়ে পথ ছাড়লে সে রাজপ্রাসাদের অশ্ব-দ্বারের প্রবেশস্থানে গেল; সেই স্থানে তারা তাকে হত্যা করলো।</div>
<div class="v" id="v16"><span class="vn">16</span> <span class="br-p"><br><br></span>আর যিহোয়াদা তাঁর এবং সমস্ত লোক ও বাদশাহ্‌র মধ্যে একটি চুক্তি করলেন, যেন তারা মাবুদের লোক হয়।</div>
<div class="v" id="v17"><span class="vn">17</span> পরে সমস্ত লোক বালের মন্দিরে গিয়ে তা ভেঙে ফেললো, তার কোরবানগাহ্‌ ও সমস্ত মূর্তি চূর্ণ করলো এবং কোরবানগাহ্‌গুলোর সম্মুখে বালের পুরোহিত মত্তনকে হত্যা করলো।</div>
<div class="v" id="v18"><span class="vn">18</span> আর দাউদের বিধান মতে আনন্দ ও গানের সঙ্গে মূসার শরীয়তের লিখনানুসারে মাবুদের উদ্দেশে পোড়ানো-কোরবানী করতে দাউদ যে লেবীয় ইমামদেরকে বিভিন্ন দায়িত্ব নির্ধারণ করেছিলেন, তাদের হাতে যিহোয়াদা মাবুদের গৃহের তত্ত্বাবধানের ভার দিলেন।</div>
<div class="v" id="v19"><span class="vn">19</span> আর কোন রকম নাপাক লোক যেন প্রবেশ না করে, এজন্য তিনি মাবুদের গৃহের সকল দ্বারে দ্বারপালদের নিযুক্ত করলেন।</div>
<div class="v" id="v20"><span class="vn">20</span> পরে তিনি শতপতিদের, কুলীনবর্গ, লোকদের শাসনকর্তাদের ও দেশের সমস্ত লোককে সঙ্গে নিলেন, তাঁরা মাবুদের গৃহ থেকে বাদশাহ্‌কে নামিয়ে আনলেন; পরে তাঁরা উচ্চতর দ্বার দিয়ে রাজপ্রাসাদে প্রবেশ করে রাজ-সিংহাসনে বাদশাহ্‌কে বসিয়ে দিলেন।</div>
<div class="v" id="v21"><span class="vn">21</span> তখন দেশের সমস্ত লোক আনন্দ করলো এবং নগর সুস্থির হল; কারণ অথলিয়াকে তাঁরা তলোয়ারের আঘাতে হত্যা করেছিল।</div>
</div>
<!-- PARSED ABOVE; EDITING MAY BREAK PARSER -->
</body></html>