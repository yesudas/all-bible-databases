<html><head>
<meta http-equiv="Content-Type" content="text/html;charset=utf-8" />
<title>2Chr 27 &ndash; ২ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 27);">
<div id="navbar"><a href="../index.html">কিতাবুল মোকাদ্দস</a> &ndash; <b>২ খান্দাননামা</b> &ndash; <a href="2Chr_1.html">1</a> ... <a href="2Chr_25.html">25</a> <a href="2Chr_26.html">26</a> <b>27</b> <a href="2Chr_28.html">28</a> <a href="2Chr_29.html">29</a> ... <a href="2Chr_36.html">36</a> </div><hr>
<h1>2Chr 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এহুদার বাদশাহ্‌ যোথম</h2><span class="vn">1</span> <span class="br-p"><br><br></span>যোথম পঁচিশ বছর বয়সে রাজত্ব করতে আরম্ভ করেন এবং জেরুশালেমে ষোল বছর রাজত্ব করেন; তাঁর মায়ের নাম যিরূশা, তিনি সাদোকের কন্যা।</div>
<div class="v" id="v2"><span class="vn">2</span> যোথম তাঁর পিতা উষিয়ের সমস্ত কার্যানুসারে মাবুদের দৃষ্টিতে যা ন্যায্য তা করতেন, কিন্তু মাবুদের বায়তুল মোকাদ্দসে যেতেন না; এবং লোকেরা সেই সময়েও দুরাচরণ করতো।</div>
<div class="v" id="v3"><span class="vn">3</span> তিনি মাবুদের গৃহের উচ্চতর দ্বার নির্মাণ করালেন এবং ওফলের দেয়ালের অনেক স্থান নির্মাণ করালেন;</div>
<div class="v" id="v4"><span class="vn">4</span> আর তিনি এহুদার পর্বতময় প্রদেশের নানা স্থানে নগর এবং নানা বনে অবরোধ দেয়াল ও উচ্চগৃহ নির্মাণ করলেন।</div>
<div class="v" id="v5"><span class="vn">5</span> আর তিনি অম্মোনীয়দের বাদশাহ্‌র সঙ্গে যুদ্ধ করে তাদেরকে জয় করলেন; তাতে অম্মোনীয়রা সেই বছরে তাঁকে এক শত তালন্ত রূপা, দশ হাজার কোর গম ও দশ হাজার (কোর) যব দিল; এবং দ্বিতীয় ও তৃতীয় বছরের অম্মোনীয়রা তাঁকে একই পরিমাণ দিল।</div>
<div class="v" id="v6"><span class="vn">6</span> এইভাবে যোথম শক্তিমান হলেন, কেননা তিনি তাঁর আল্লাহ্‌ মাবুদের সাক্ষাতে তাঁর পথ স্থির করেছিলেন।</div>
<div class="v" id="v7"><span class="vn">7</span> <span class="br-p"><br><br></span>যোথমের অবশিষ্ট কাজের বৃত্তান্ত, তাঁর সমস্ত যুদ্ধ ও চরিত্র, দেখ, ইসরাইল ও এহুদার বাদশাহ্‌দের ইতিহাস-পুস্তকে লেখা আছে।</div>
<div class="v" id="v8"><span class="vn">8</span> তিনি পঁচিশ বছর বয়সে রাজত্ব করতে আরম্ভ করেন এবং জেরুশালেমে ষোল বছর রাজত্ব করেন।</div>
<div class="v" id="v9"><span class="vn">9</span> পরে যোথম তাঁর পূর্বপুরুষদের সঙ্গে নিদ্রাগত হলে লোকেরা দাউদ নগরে তাঁকে দাফন করলো এবং তাঁর পুত্র আহস তাঁর পদে বাদশাহ্‌ হলেন।</div>
</div>
<!-- PARSED ABOVE; EDITING MAY BREAK PARSER -->
</body></html>