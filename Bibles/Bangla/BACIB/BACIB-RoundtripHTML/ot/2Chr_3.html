<html><head>
<meta http-equiv="Content-Type" content="text/html;charset=utf-8" />
<title>2Chr 3 &ndash; ২ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>২ খান্দাননামা</b> &ndash; <a href="2Chr_1.html">1</a> <a href="2Chr_2.html">2</a> <b>3</b> <a href="2Chr_4.html">4</a> <a href="2Chr_5.html">5</a> ... <a href="2Chr_36.html">36</a> </div><hr>
<h1>2Chr 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এবাদতখানা নির্মাণ</h2><span class="vn">1</span> <span class="br-p"><br><br></span>পরে সোলায়মান জেরুশালেমে মোরিয়া পর্বতে মাবুদের গৃহ নির্মাণ করতে আরম্ভ করলেন। মাবুদ সেই স্থানে তাঁর পিতা দাউদকে দর্শন দিয়েছিলেন এবং দাউদ সেই স্থান নির্ধারণ করেছিলেন; তা যিবূষীয় অরৌণার খামার।</div>
<div class="v" id="v2"><span class="vn">2</span> তিনি তাঁর রাজত্বের চতুর্থ বছরের দ্বিতীয় মাসের দ্বিতীয় দিনে নির্মাণ কাজ আরম্ভ করলেন।</div>
<div class="v" id="v3"><span class="vn">3</span> সোলায়মান আল্লাহ্‌র এবাদতখানা নির্মাণ করতে যে মূল উপদেশ পেয়েছিলেন, সেই অনুসারে হাতের প্রাচীন পরিমাপ অনুসারে গৃহের লম্বা ষাট হাত ও চওড়া বিশ হাত করা হল।</div>
<div class="v" id="v4"><span class="vn">4</span> আর গৃহের সম্মুখস্থ বারান্দা গৃহের প্রস্থানুসারে বিশ হাত লম্বা ও এক শত বিশ হাত উঁচু হল; আর তিনি ভিতরে তা খাঁটি সোনা দিয়ে মুড়িয়ে দিলেন।</div>
<div class="v" id="v5"><span class="vn">5</span> তিনি প্রধান কক্ষের দেয়াল দেবদারু কাঠ দিয়ে ঢেকে দিলেন ও উত্তম সোনা দিয়ে মুড়িয়ে দিলেন ও তার উপরে খেজুর গাছ ও শিকলের আকৃতি করলেন।</div>
<div class="v" id="v6"><span class="vn">6</span> আর শোভার জন্য গৃহটি মূল্যবান পাথর দিয়ে অলঙ্কৃত করলেন; ঐ সোনা ছিল পর্বয়িম দেশ থেকে আনা সোনা।</div>
<div class="v" id="v7"><span class="vn">7</span> আর তিনি গৃহ, গৃহের কড়িকাঠ, চৌকাঠ, দেয়াল ও দরজা সোনা দিয়ে মুড়িয়ে দিলেন এবং দেয়ালের উপরে কারুবীর আকৃতি করে খোদাই করলেন।</div>
<div class="v" id="v8"><span class="vn">8</span> <span class="br-p"><br><br></span>আর তিনি মহা পবিত্র স্থানটি নির্মাণ করলেন। সেটি লম্বায় গৃহের চওড়া অনুসারে বিশ হাত চওড়া ও বিশ হাত লম্বা; এবং তিনি ছয় শত তালন্ত উত্তম সোনা দিয়ে তা মুড়িয়ে দিলেন।</div>
<div class="v" id="v9"><span class="vn">9</span> প্রেকের পরিমাণ পঞ্চাশ শেকল সোনা। তিনি উপরিস্থ কুঠরীগুলোও সোনা দিয়ে মুড়িয়ে দিলেন।</div>
<div class="v" id="v10"><span class="vn">10</span> <span class="br-p"><br><br></span>অতি পবিত্র গৃহের মধ্যে তিনি খোদাই কাজ দ্বারা দু’টি কারুবী নির্মাণ করলেন; আর তা সোনা দিয়ে মুড়িয়ে দেওয়া হল।</div>
<div class="v" id="v11"><span class="vn">11</span> এই কারুবী দু’টি পাখা বিশ হাত লম্বা, একটির পাঁচ হাত লম্বা একটি পাখা গৃহের দেয়াল স্পর্শ করলো এবং পাঁচ হাত লম্বা অন্য পাখা দ্বিতীয় কারুবীর পাখা স্পর্শ করলো।</div>
<div class="v" id="v12"><span class="vn">12</span> সেই কারুবীর পাঁচ হাত লম্বা প্রথম পাখা গৃহের দেয়াল স্পর্শ করলো এবং পাঁচ হাত লম্বা দ্বিতীয় পাখা ঐ কারুবীর পাখা স্পর্শ করলো।</div>
<div class="v" id="v13"><span class="vn">13</span> সেই কারুবী দু’টির চারটি পাখার মেলে দেওয়ার মাপ বিশ হাত, তারা পায়ের উপর দাঁড়ানো ছিল এবং তাদের মুখ গৃহের দিকে ছিল।</div>
<div class="v" id="v14"><span class="vn">14</span> <span class="br-p"><br><br></span>আর তিনি নীল, বেগুনে ও লাল রংয়ের এবং মসীনা সুতা দিয়ে তৈরি পর্দা প্রস্তুত করলেন ও তাতে কারুবীর আকৃতি করলেন।</div>
<div class="v" id="v15"><span class="vn">15</span> আর তিনি গৃহের সম্মুখে পঁয়ত্রিশ হাত উঁচু দুইটি স্তম্ভ করলেন, এক একটি স্তম্ভের উপরে যে মাথলা তা পাঁচ হাত উঁচু হল।</div>
<div class="v" id="v16"><span class="vn">16</span> আর তিনি গৃহের অভ্যন্তরে শিকল করে সেই স্তম্ভের মাথায় দিলেন এবং এক শত ডালিমের আকৃতি করে ঐ শিকলের উপরে রাখলেন।</div>
<div class="v" id="v17"><span class="vn">17</span> সেই দু’টি স্তম্ভ তিনি বায়তুল-মোকাদ্দসের সম্মুখে স্থাপন করলেন, একটা ডানে ও অন্যটা বামে রাখলেন এবং যেটি ডানে, সেটির নাম যাখীন (তিনি স্থির করবেন) ও যেটি বামে, সেটির নাম বোয়স (এতেই বল) রাখলেন।</div>
</div>
<!-- PARSED ABOVE; EDITING MAY BREAK PARSER -->
</body></html>