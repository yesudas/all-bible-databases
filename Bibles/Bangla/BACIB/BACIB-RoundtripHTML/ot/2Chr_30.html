<html><head>
<meta http-equiv="Content-Type" content="text/html;charset=utf-8" />
<title>2Chr 30 &ndash; ২ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 30);">
<div id="navbar"><a href="../index.html">কিতাবুল মোকাদ্দস</a> &ndash; <b>২ খান্দাননামা</b> &ndash; <a href="2Chr_1.html">1</a> ... <a href="2Chr_28.html">28</a> <a href="2Chr_29.html">29</a> <b>30</b> <a href="2Chr_31.html">31</a> <a href="2Chr_32.html">32</a> ... <a href="2Chr_36.html">36</a> </div><hr>
<h1>2Chr 30</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাদশাহ্‌ হিষ্কিয়ের ঈদুল ফেসাখ পালন</h2><span class="vn">1</span> <span class="br-p"><br><br></span>পরে লোকেরা যেন ইসরাইলের আল্লাহ্‌ মাবুদের উদ্দেশে ঈদুল ফেসাক পালন করার জন্য জেরুশালেমে মাবুদের গৃহে আসে, এজন্য হিষ্কিয় ইসরাইল ও এহুদার সর্বত্র দূত পাঠালেন এবং আফরাহীম ও মানশাকেও পত্র লিখলেন।</div>
<div class="v" id="v2"><span class="vn">2</span> কারণ বাদশাহ্‌, তাঁর কর্মকর্তারা ও জেরুশালেমের সমস্ত সমাজ দ্বিতীয় মাসে ঈদুল ফেসাখ পালন করতে ঠিক করেছিলেন;</div>
<div class="v" id="v3"><span class="vn">3</span> কারণ প্রয়োজনের চেয়ে অল্প সংখ্যক ইমাম পবিত্রীকৃত হয়েছিল এবং জেরুশালেমে লোকেরা সমাগত হয় নি, সুতরাং তখনই তা পালন করা তাঁদের অসাধ্য হয়েছিল।</div>
<div class="v" id="v4"><span class="vn">4</span> এই বিষয়টি বাদশাহ্‌র ও সমস্ত সমাজের দৃষ্টিতে ন্যায্য মনে হল।</div>
<div class="v" id="v5"><span class="vn">5</span> অতএব লোকেরা যেন জেরুশালেমে এসে ইসরাইলের আল্লাহ্‌ মাবুদের উদ্দেশে ঈদুল ফেসাখ পালন করে, এজন্য তাঁরা বের্‌-শেবা থেকে দান পর্যন্ত ইসরাইলের সর্বত্র ঘোষণা করতে স্থির করলো, কেননা তারা পাক-কিতাবে লেখা বিধি অনুসারে বহুসংখ্যক একত্র হয়ে তা পালন করে নি।</div>
<div class="v" id="v6"><span class="vn">6</span> পরে সংবাদ-বাহকরা বাদশাহ্‌র ও তাঁর কর্মকর্তাদের হাত থেকে পত্র নিয়ে ইসরাইল ও এহুদার সর্বত্র গমন করে বাদশাহ্‌র হুকুম অনুসারে বললো; হে বনি-ইসরাইল, তোমরা ইব্রাহিম, ইসহাক ও ইসরাইলের আল্লাহ্‌ মাবুদের প্রতি ফের; তাতে তোমাদের যে অবশিষ্ট লোকেরা আসেরিয়া বাদশাহ্‌দের হাত থেকে রক্ষা পেয়েছে, তাদের প্রতি তিনি ফিরবেন।</div>
<div class="v" id="v7"><span class="vn">7</span> তোমরা তোমাদের পূর্বপুরুষ ও ভাইদের মত হয়ো না, কেননা তোমরা দেখছ, তারা তাদের পূর্বপুরুষদের আল্লাহ্‌ মাবুদের বিরুদ্ধে সত্য লঙ্ঘন করাতে তিনি তাদেরকে ধ্বংসের হাতে তুলে দিয়েছেন।</div>
<div class="v" id="v8"><span class="vn">8</span> এখন তোমাদের পূর্বপুরুষদের মত তোমরা নিজ নিজ ঘাড় শক্ত করো না, কিন্তু মাবুদের বশবর্তী হও এবং তিনি চিরকালের জন্য যে স্থান পবিত্র করেছেন, তাঁর সেই পবিত্র স্থানে এসে তোমাদের আল্লাহ্‌ মাবুদের সেবা কর, তাতে তাঁর প্রচণ্ড ক্রোধ তোমাদের থেকে নিবৃত্ত হবে।</div>
<div class="v" id="v9"><span class="vn">9</span> কেননা তোমরা যদি পুনর্বার মাবুদের প্রতি ফের, তবে তোমাদের ভাইয়েরা ও সন্তানেরা যাদের দ্বারা বন্দীরূপে নীত হয়েছে, তাদের কাছে কৃপা পেয়ে হয়ে এই দেশে ফিরে আসতে পারবে; কারণ তোমাদের আল্লাহ্‌ মাবুদ কৃপাময় ও স্নেহশীল; যদি তোমরা তাঁর প্রতি ফের, তবে তিনি তোমাদের থেকে মুখ ফিরাবেন না।</div>
<div class="v" id="v10"><span class="vn">10</span> <span class="br-p"><br><br></span>সংবাদ-বাহকেরা আফরাহীম ও মানশা দেশের বিভিন্ন নগরে ও সবূলূন পর্যন্ত গেল; কিন্তু লোকেরা তাদেরকে পরিহাস ও বিদ্রূপ করলো।</div>
<div class="v" id="v11"><span class="vn">11</span> তবুও আশেরের, মানশার ও সবূলূনের অনেক লোক নিজেদেরকে অবনত করে জেরুশালেমে এল।</div>
<div class="v" id="v12"><span class="vn">12</span> আর আল্লাহ্‌র হাত এহুদার উপরও ছিল, ফলত তিনি তাদেরকে এক চিত্ত দিয়ে মাবুদের কালাম অনুসারে বাদশাহ্‌র ও কর্মকর্তাদের হুকুম পালন করতে প্রবৃত্ত করলেন।</div>
<div class="v" id="v13"><span class="vn">13</span> <span class="br-p"><br><br></span>পরে দ্বিতীয় মাসে খামিহীন রুটির উৎসব পালন করার জন্য বিস্তর লোক, এক মহাসমাজ, জেরুশালেমে একত্র হল।</div>
<div class="v" id="v14"><span class="vn">14</span> আর তারা জেরুশালেমের সমস্ত কোরবানগাহ্‌ দূর করলো এবং ধূপদাহের জন্য পাত্রগুলোও দূর করে কিদ্রোণ স্রোতে নিক্ষেপ করলো।</div>
<div class="v" id="v15"><span class="vn">15</span> পরে দ্বিতীয় মাসের চতুর্দশ দিনে তারা ঈদুল ফেসাখের কোরবানী করলো; আর ইমাম ও লেবীয়েরা লজ্জিত হয়ে নিজদেরকে পবিত্র করলো এবং মাবুদের গৃহে পোড়ানো-কোরবানী উপস্থিত করলো।</div>
<div class="v" id="v16"><span class="vn">16</span> আর তারা আল্লাহ্‌র লোক মূসার শরীয়ত অনুসারে তাদের রীতি অনুযায়ী যার যার স্থানে দাঁড়াল, ইমামেরা লেবীয়দের হাত থেকে রক্ত নিয়ে ছিটিয়ে দিল।</div>
<div class="v" id="v17"><span class="vn">17</span> কেননা যারা নিজেদেরকে পবিত্র করে নি, এমন অনেক লোক সমাজে ছিল; অতএব মাবুদের উদ্দেশে পবিত্র করবার জন্য লেবীয়েরা নাপাক সব লোকের জন্য ঈদুল ফেসাখের কোরবানীর কাজে নিযুক্ত হল।</div>
<div class="v" id="v18"><span class="vn">18</span> বস্তুত বিস্তর লোক, আফরাহীম, মানশা, ইষাখর ও সবূলূন থেকে আগত অনেক লোক, নিজেদেরকে পাক-পবিত্র করে নি, কিন্তু লিখিত বিধির বিপরীতে ঈদুল ফেসাখের মেজবানী ভোজন করলো।</div>
<div class="v" id="v19"><span class="vn">19</span> কেননা হিষ্কিয় তাদের জন্য মুনাজাত করে বলেছিলেন, পবিত্র স্থানের বিধি অনুসারে পাক-পবিত্র না হলেও যে কেউ আল্লাহ্‌র খোঁজ, তার পূর্বপুরুষদের আল্লাহ্‌ মাবুদের খোঁজ করার জন্য নিজের অন্তঃকরণ প্রস্তুত করেছে, মঙ্গলময় মাবুদ তাকে মাফ করুন।</div>
<div class="v" id="v20"><span class="vn">20</span> তাতে মাবুদ হিষ্কিয়ের মুনাজাত শুনে লোকদেরকে সুস্থ করলেন।</div>
<div class="v" id="v21"><span class="vn">21</span> এভাবে জেরুশালেমে উপস্থিত বনি-ইসরাইল সাত দিন পর্যন্ত মহানন্দে খামিহীন রুটির উৎসব পালন করলো এবং লেবীয় ও ইমামেরা প্রতিদিন মাবুদের উদ্দেশে উচ্চধ্বনির বাদ্য বাজিয়ে মাবুদের প্রশংসা করলো।</div>
<div class="v" id="v22"><span class="vn">22</span> আর যেসব লেবীয় মাবুদের সেবাকর্মে সুদক্ষ ছিল, তাদেরকে হিষ্কিয় উৎসাহবর্ধক কথা বললেন; এভাবে তারা ঈদের সাত দিন পর্যন্ত মঙ্গল-কোরবানী করে ভোজন করলো এবং তাদের পূর্বপুরুষদের আল্লাহ্‌ মাবুদের শুকরিয়া করলো।</div>
<div class="v" id="v23"><span class="vn">23</span> <span class="br-p"><br><br></span>পরে সমস্ত সমাজ আরও সাত দিন পালন করতে পরামর্শ করলো; এবং সেই সাত দিন আনন্দে পালন করলো।</div>
<div class="v" id="v24"><span class="vn">24</span> বস্তুত এহুদার বাদশাহ্‌ হিষ্কিয় সমাজকে উপহার দেবার জন্য এক হাজার ষাঁড় ও সাত হাজার ভেড়া দিলেন এবং কর্মকর্তারা সমাজকে এক হাজার ষাঁড় ও দশ হাজার ভেড়া দিলেন; আর ইমামদের মধ্যে অনেকে নিজেদেরকে পবিত্র করলো।</div>
<div class="v" id="v25"><span class="vn">25</span> আর এহুদার সমস্ত সমাজ, ইমামেরা, লেবীয়রা ও ইসরাইল থেকে আগত সমস্ত সমাজ এবং ইসরাইল দেশ থেকে আগত ও এহুদায় বসবাসকারী বিদেশী সকলে আনন্দ করলো।</div>
<div class="v" id="v26"><span class="vn">26</span> এভাবে জেরুশালেমে বড় আনন্দ হল; কেননা ইসরাইলের বাদশাহ্‌ দাউদের পুত্র সোলায়মানের পরে জেরুশালেমে এই রকম ঈদ পালন করা হয় নি।</div>
<div class="v" id="v27"><span class="vn">27</span> পরে লেবীয় ইমামেরা লোকদেরকে দোয়া করলো আর আল্লাহ্‌ তাদের মুনাজাত শুনলেন, কারণ তাদের মুনাজাত তাঁর পবিত্র বাসস্থান বেহেশতে উপস্থিত হল।</div>
</div>
<!-- PARSED ABOVE; EDITING MAY BREAK PARSER -->
</body></html>