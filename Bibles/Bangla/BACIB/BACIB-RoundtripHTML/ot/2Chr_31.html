<html><head>
<meta http-equiv="Content-Type" content="text/html;charset=utf-8" />
<title>2Chr 31 &ndash; ২ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 31);">
<div id="navbar"><a href="../index.html">কিতাবুল মোকাদ্দস</a> &ndash; <b>২ খান্দাননামা</b> &ndash; <a href="2Chr_1.html">1</a> ... <a href="2Chr_29.html">29</a> <a href="2Chr_30.html">30</a> <b>31</b> <a href="2Chr_32.html">32</a> <a href="2Chr_33.html">33</a> ... <a href="2Chr_36.html">36</a> </div><hr>
<h1>2Chr 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আশেরা-মূর্তি ও উচ্চস্থলী উৎপাটন করা</h2><span class="vn">1</span> <span class="br-p"><br><br></span>এ সব শেষ হবার পর সেখানে উপস্থিত সমস্ত ইসরাইল এহুদার বিভিন্ন নগরে গমন করে সমস্ত স্তম্ভ ভেঙে ফেললো, সমস্ত আশেরা-মূর্তি কেটে ফেলল এবং সমস্ত এহুদা, বিন্‌ইয়ামীন, আফরাহীম ও মানশাতে উচ্চস্থলী ও সমস্ত কোরবানগাহ্‌ ভেঙে ফেললো, নিঃশেষে উৎপাটন করলো; পরে বনি-ইসরাইল প্রত্যেকে যার যার বাসস্থান ও নগরে ফিরে গেল।</div>
<div class="v" id="v2"><span class="vn">2</span> আর হিষ্কিয় পোড়ানো-কোরবানী ও মঙ্গল-কোরবানীদান, পরিচর্যা এবং মাবুদের শিবিরের দ্বারগুলোতে প্রশংসা-গজল ও শুকরিয়া করতে ইমামদের ও লেবীয়দেরকে পালার অনুক্রমে, প্রত্যেককে যার যার সেবাকর্ম অনুসারে, নিযুক্ত করলেন।</div>
<div class="v" id="v3"><span class="vn">3</span> আর মাবুদের শরীয়তে যেমন লেখা আছে, সেই অনুসারে তিনি পোড়ানো-কোরবানীর জন্য, প্রাতঃকালীন ও সন্ধ্যাকালীন পোড়ানো-কোরবানীর জন্য এবং বিশ্রামবার, অমাবস্যা ও উৎসব সম্বন্ধীয় পোড়ানো-কোরবানীর জন্য, বাদশাহ্‌র সম্পত্তি থেকে দেয় অংশ নির্ধারণ করলেন।</div>
<div class="v" id="v4"><span class="vn">4</span> আর ইমাম ও লেবীয়রা যেন মাবুদের শরীয়তে বিশ্বস্ত থাকে, এজন্য তিনি তাদের প্রাপ্য অংশ তাদেরকে দিতে জেরুশালেম-নিবাসী লোকদের হুকুম করলেন।</div>
<div class="v" id="v5"><span class="vn">5</span> এই হুকুম দেশে ব্যাপ্ত হওয়ামাত্র বনি-ইসরাইল শস্য, আঙ্গুর-রস, তেল ও মধু এবং ভূমির উৎপন্ন সমস্ত দ্রব্যের অগ্রিমাংশ অতি প্রচুররূপে আনলো এবং সকল দ্রব্যের দশ ভাগের এক ভাগ প্রচুররূপে আনলো।</div>
<div class="v" id="v6"><span class="vn">6</span> আর ইসরাইল ও এহুদার যে লোকেরা এহুদার নগরগুলোতে বাস করতো, তারাও গরু ও ভেড়ার দশ ভাগের এক ভাগ এবং তাদের আল্লাহ্‌ মাবুদের উদ্দেশে উৎসর্গীকৃত পবিত্র দ্রব্যের দশ ভাগের এক ভাগ এনে রাশি রাশি করলো।</div>
<div class="v" id="v7"><span class="vn">7</span> তৃতীয় মাসে তারা সেই রাশি করতে আরম্ভ করে সপ্তম মাসে সমাপ্ত করলো।</div>
<div class="v" id="v8"><span class="vn">8</span> পরে হিষ্কিয় ও কর্মকর্তারা এসে স্তূপগুলো দেখে মাবুদের প্রশংসা ও তাঁর লোক ইসরাইলদের দোয়া করলেন।</div>
<div class="v" id="v9"><span class="vn">9</span> আর হিষ্কিয় সেই সকল স্তূপগুলোর বিষয়ে ইমামদের ও লেবীয়দেরকে জিজ্ঞাসা করলেন।</div>
<div class="v" id="v10"><span class="vn">10</span> সাদোকের কুলজাত অসরিয় নামে প্রধান ইমাম তাঁকে এই জবাব দিলেন, যেদিন থেকে লোকেরা মাবুদের গৃহে উপহার আনতে আরম্ভ করেছে, সেদিন থেকে আমরা ভোজন করেছি, তৃপ্ত হয়েছি, আর যথেষ্ট বেঁচে গেছে; কেননা মাবুদ তাঁর লোকদের দোয়া করেছেন, তাই এই বড় দ্রব্যরাশি বেঁচে গেছে।</div>
<div class="v" id="v11"><h2>ইমাম ও লেবীয়দের কর্তব্য-কাজ পুনর্নির্ধারণ</h2><span class="vn">11</span> <span class="br-p"><br><br></span>পরে হিষ্কিয় মাবুদের গৃহে কতকগুলো কুঠরী প্রস্তুত করতে হুকুম দিলেন, তাতে তারা কুঠরী প্রস্তুত করলো।</div>
<div class="v" id="v12"><span class="vn">12</span> আর তারা উপহার, দশ ভাগের এক ভাগ ও পবিত্রীকৃত বস্তু বিশ্বস্তভাবে ভিতরে আনলো; এবং তাদের উপরে লেবীয় কনানিয় ছিলেন নেতা ও তার ভাই শিমিয়ি ছিলেন তাঁর সহকারী।</div>
<div class="v" id="v13"><span class="vn">13</span> আর যিহীয়েল, অসসিয়, নহৎ, অসাহেল, যিরীমোৎ, যোষাবদ, ইলীয়েল, যিষ্মখিয়, মাহৎ ও বনায়, এরা হিষ্কিয় বাদশাহ্‌ ও আল্লাহ্‌র গৃহের নেতা অসরিয়ের হুকুমে কনানিয় ও তাঁর ভাই শিমিয়ির অধীনে তত্ত্বাবধায়ক নিযুক্ত হল।</div>
<div class="v" id="v14"><span class="vn">14</span> আর যিম্নার পুত্র কোরি নামক যে লেবীয় পূর্ব দিকের দ্বারপাল ছিল, মাবুদের প্রাপ্য উপহার ও মহা-পবিত্র বস্তুগুলো বিতরণ করার জন্য সে আল্লাহ্‌র উদ্দেশে স্বেচ্ছাদত্ত বস্তুগুলোর ভারও তাঁর উপর ছিল।</div>
<div class="v" id="v15"><span class="vn">15</span> তার অধীনে এদন, মিনিয়ামীন, যেশূয়, শময়িয়, অমরিয় ও শখনিয়, এরা ইমামদের বিভিন্ন নগরে তাদের ছোট বড় ভাইদেরকে পালানুসারে অংশ দেবার জন্য নির্ধারিত কাজে নিযুক্ত হল।</div>
<div class="v" id="v16"><span class="vn">16</span> এদের ছাড়া তিন বছর ও তার চেয়েও বেশি বয়স্ক লোক, যাদের নাম পুরুষদের খান্দাননামায় লেখা হয়েছিল, তারা প্রতিদিন কে কে নিজ নিজ পালা অনুসারে নিজ নিজ পদ অনুসারে তাদের সেবাকর্মের জন্য মাবুদের গৃহে প্রবেশ করবে তা স্থির হল।</div>
<div class="v" id="v17"><span class="vn">17</span> আর যার যার পিতৃকুল অনুসারে ইমামদের এবং বিশ বছর ও তার চেয়েও বেশি বয়স্ক লেবীয়দের খান্দাননামা তাদের কর্তব্য ও পালা অনুসারে লেখা হয়েছিল।</div>
<div class="v" id="v18"><span class="vn">18</span> আর এক একজনের সমস্ত শিশু, স্ত্রী ও পুত্রকন্যাসুদ্ধ তাদের সমস্ত সমাজের খান্দাননামা লেখা হয়েছিল, কেননা তারা নির্ধারিত কাজে পবিত্রতায় তাদেরকে পবিত্র করেছিল।</div>
<div class="v" id="v19"><span class="vn">19</span> আর হারুন-সন্তানদের যে ইমামেরা যার যার নগরের চারণ-ভূমিতে বাস করতো, তাদের প্রত্যেক নগরে স্ব স্ব নামে নির্দিষ্ট কয়েকজন লোক ইমামদের মধ্যে সমস্ত পুরুষ ও লেবীয়দের মধ্যে খান্দাননামায় লেখা সমস্ত লোককে অংশ বিতরণ করতো।</div>
<div class="v" id="v20"><span class="vn">20</span> <span class="br-p"><br><br></span>হিষ্কিয় এহুদার সর্বত্র এরকম করলেন, আর তাঁর আল্লাহ্‌ মাবুদের দৃষ্টিতে যা ভাল, ন্যায্য ও সত্য, তা-ই করলেন।</div>
<div class="v" id="v21"><span class="vn">21</span> আর তিনি তাঁর আল্লাহ্‌র খোঁজ করার জন্য আল্লাহ্‌র গৃহের সেবাকর্ম, ব্যবস্থা ও হুকুম সম্বন্ধে যে কর্মই আরম্ভ করলেন, তা সমস্ত অন্তঃকরণের সঙ্গে করে কৃতকার্য হলেন।</div>
</div>
<!-- PARSED ABOVE; EDITING MAY BREAK PARSER -->
</body></html>