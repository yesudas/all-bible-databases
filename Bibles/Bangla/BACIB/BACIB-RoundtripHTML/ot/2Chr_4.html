<html><head>
<meta http-equiv="Content-Type" content="text/html;charset=utf-8" />
<title>2Chr 4 &ndash; ২ খান্দাননামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 4);">
<div id="navbar"><a href="../index.html">কিতাবুল মোকাদ্দস</a> &ndash; <b>২ খান্দাননামা</b> &ndash; <a href="2Chr_1.html">1</a> <a href="2Chr_2.html">2</a> <a href="2Chr_3.html">3</a> <b>4</b> <a href="2Chr_5.html">5</a> <a href="2Chr_6.html">6</a> ... <a href="2Chr_36.html">36</a> </div><hr>
<h1>2Chr 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এবাদতখানার সাজ ও আসবাবপত্র</h2><span class="vn">1</span> <span class="br-p"><br><br></span>আর তিনি ব্রোঞ্জের একটি কোরবানগাহ্‌ তৈরি করলেন, তার লম্বা বিশ হাত চওড়া বিশ হাত ও উচ্চতা দশ হস্ত।</div>
<div class="v" id="v2"><span class="vn">2</span> <span class="br-p"><br><br></span>আর তিনি ছাঁচে ঢালা গোলাকার সমুদ্রপাত্র তৈরি করলেন; সেটির এক কানা থেকে অন্য কাণা পর্যন্ত দশ হাত ও তার উচ্চতা পাঁচ হাত এবং তাঁর পরিধি ত্রিশ হাত ছিল।</div>
<div class="v" id="v3"><span class="vn">3</span> তার চারদিকে তার নিচে সমুদ্রপাত্র বেষ্টনকারী বলদের আকৃতি ছিল, প্রতি হাত পরিমাণ জায়গার মধ্যে দশ দশটি আকৃতি ছিল; পাত্র ঢালবার সময়ে সেই গরুর আকৃতির দুই শ্রেণী ছাঁচে ঢালা গিয়েছিল।</div>
<div class="v" id="v4"><span class="vn">4</span> ঐ পাত্র বারোটি গরুর উপরে স্থাপিত ছিল, তাদের তিনটি উত্তরমুখ, তিনটি পশ্চিমমুখ, তিনটি দক্ষিণমুখ ও তিনটি পূর্বমুখ ছিল এবং সমুদ্রপাত্র তাদের উপরে রইলো; তাদের সকলের পশ্চাদ্ভাগ ভিতরে থাকলো।</div>
<div class="v" id="v5"><span class="vn">5</span> ঐ পাত্র চার আঙ্গুল পুরু ও তার কানা পাত্রের কানার মত, শোষণ ফুলের আকার ছিল, তাতে তিন হাজার বাৎ পানি ধরতো।</div>
<div class="v" id="v6"><span class="vn">6</span> <span class="br-p"><br><br></span>আর তিনি দশটি ধোবার পাত্র তৈরি করলেন এবং ধোবার জন্য তার পাঁচটা ডানে ও পাঁচটা বামে স্থাপন করলেন; তার মধ্যে তারা পোড়ানো-কোরবানীর সামগ্রী ধুয়ে নিত, কিন্তু সমুদ্রপাত্র ইমামদের হাত-পা ধোবার জন্য ছিল।</div>
<div class="v" id="v7"><span class="vn">7</span> <span class="br-p"><br><br></span>আর তিনি বিধি মতে সোনার দশটি প্রদীপ-আসন তৈরি করে বায়তুল মোকাদ্দসে স্থাপন করলেন, তার পাঁচটি দক্ষিণ দিকে ও পাঁচটি উত্তর দিকে রাখলেন।</div>
<div class="v" id="v8"><span class="vn">8</span> আর তিনি দশখানি টেবিলও তৈরি করলেন, তাঁর পাঁচখানি ডানে ও পাঁচখানি বামে বায়তুল-মোকাদ্দসের মধ্যে রাখলেন। আর তিনি এক শত সোনার বাটিও তৈরি করলেন।</div>
<div class="v" id="v9"><span class="vn">9</span> আর তিনি ইমামদের প্রাঙ্গণ, বড় প্রাঙ্গণ ও প্রাঙ্গণের সমস্ত দরজা নির্মাণ করলেন ও তার কবাটগুলো ব্রোঞ্জ দিয়ে মুড়িয়ে দিলেন।</div>
<div class="v" id="v10"><span class="vn">10</span> আর সমুদ্রপাত্র দক্ষিণ পাশে পূর্ব দিকে দক্ষিণ দিকের সম্মুখে স্থাপন করলেন।</div>
<div class="v" id="v11"><span class="vn">11</span> <span class="br-p"><br><br></span>আর হূরম পাত্র, হাতা ও সমস্ত বাটি তৈরি করলো। এভাবে হূরম বাদশাহ্‌ সোলায়মানের জন্য আল্লাহ্‌র গৃহের যে কাজে প্রবৃত্ত হয়েছিল তা সমাপ্ত করলো।</div>
<div class="v" id="v12"><span class="vn">12</span> অর্থাৎ দুই স্তম্ভ ও সেই দুই স্তম্ভের উপরিস্থ গোলাকার ও মাথলা এবং সেই স্তম্ভের উপরিস্থ মাথলার দুই গোলাকার আচ্ছাদন করার দুই জালকার্য,</div>
<div class="v" id="v13"><span class="vn">13</span> এবং দুই জালকার্যের জন্য চারশত ডালিমের আকার, অর্থাৎ স্তম্ভের উপরিস্থ মাথলার দুই গোলাকার আচ্ছাদন করার এক এক জালকার্যের জন্য দুই শ্রেণী ডালিমের আকার করলো।</div>
<div class="v" id="v14"><span class="vn">14</span> আর সে সমস্ত পীঠ নির্মাণ করলো এবং সেই পীঠের উপরে সমস্ত ধোবার পাত্র তৈরি করলো;</div>
<div class="v" id="v15"><span class="vn">15</span> একটি সমুদ্রপাত্র ও তার নিচে বারোটি গরু;</div>
<div class="v" id="v16"><span class="vn">16</span> এবং পাত্র, হাতা ও তিন কাঁটাযুক্ত শূল এবং অন্য সমস্ত পাত্র হূরম-আবি বাদশাহ্‌ সোলায়মানের জন্য মাবুদের গৃহের জন্য উজ্জ্বল ব্রোঞ্জ দিয়ে তৈরি করলো।</div>
<div class="v" id="v17"><span class="vn">17</span> বাদশাহ্‌ জর্ডানের অঞ্চলে সুক্কোৎ ও সরেদার মধ্যস্থিত কাদা মাটিতে তা ঢালাই করলেন।</div>
<div class="v" id="v18"><span class="vn">18</span> আর সোলায়মান এই যেসব পাত্র নির্মাণ করলেন, তা প্রচুর, কেননা ব্রোঞ্জের পরিমাণ নির্ণয় করা সম্ভব হয়নি।</div>
<div class="v" id="v19"><span class="vn">19</span> <span class="br-p"><br><br></span>সোলায়মান আল্লাহ্‌র গৃহস্থিত সমস্ত পাত্র এবং সোনার ধূপগাহ্‌ ও দর্শন-রুটি রাখার টেবিল,</div>
<div class="v" id="v20"><span class="vn">20</span> এবং গৃহের অভ্যন্তরের সম্মুখে বিধিমতে জ্বালাবার জন্য খাঁটি সোনার সমস্ত বাতিদান,</div>
<div class="v" id="v21"><span class="vn">21</span> এবং ফুল, প্রদীপ ও সমস্ত চিমটা সোনা দিয়ে তৈরি করলেন, সেই সোনা বিশুদ্ধ;</div>
<div class="v" id="v22"><span class="vn">22</span> আর কর্তরী, বাটি, চামচ ও অঙ্গারপাত্র খাঁটি সোনা দিয়ে এবং গৃহের দরজা, মহা-পবিত্র স্থানের ভিতরের দরজা ও গৃহের অর্থাৎ বায়তুল-মোকাদ্দসের সমস্ত দরজা সোনা দিয়ে তৈরি করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>