<html><head>
<meta http-equiv="Content-Type" content="text/html;charset=utf-8" />
<title>2Kgs 11 &ndash; ২ বাদশাহ্‌নামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Kgs', 11);">
<div id="navbar"><a href="../index.html">কিতাবুল মোকাদ্দস</a> &ndash; <b>২ বাদশাহ্‌নামা</b> &ndash; <a href="2Kgs_1.html">1</a> ... <a href="2Kgs_9.html">9</a> <a href="2Kgs_10.html">10</a> <b>11</b> <a href="2Kgs_12.html">12</a> <a href="2Kgs_13.html">13</a> ... <a href="2Kgs_25.html">25</a> </div><hr>
<h1>2Kgs 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এহুদার উপর অথলিয়া রাণীর রাজত্ব</h2><span class="vn">1</span> <span class="br-p"><br><br></span>ইতোমধ্যে অহসিয়ের মা অথলিয়া যখন দেখলো যে, তার পুত্রের মৃত্যু ঘটেছে, তখন সে উঠে সমস্ত রাজবংশ বিনষ্ট করলো।</div>
<div class="v" id="v2"><span class="vn">2</span> কিন্তু বাদশাহ্‌ যোরামের কন্যা অহসিয়ের বোন যিহোশেবা, রাজপুত্রদের মধ্য থেকে অহসিয়ের পুত্র যোয়াশকে চুরি করে নিয়ে গিয়ে তাঁর ধাত্রীর সঙ্গে একটা শোবার ঘরে রাখলেন; তাঁরা অথলিয়ার কাছ থেকে তাঁকে লুকিয়ে রাখার ফলে তিনি মারা পড়েন নি।</div>
<div class="v" id="v3"><span class="vn">3</span> আর তিনি তাঁর সঙ্গে মাবুদের গৃহে ছয় বছর যাবৎ লুকিয়ে রইলেন; তখন অথলিয়া দেশে রাজত্ব করছিল।</div>
<div class="v" id="v4"><h2>শিশু যোয়াশকে বাদশাহ্‌র পদে অভিষেক</h2><span class="vn">4</span> <span class="br-p"><br><br></span>পরে সপ্তম বছরে যিহোয়াদা লোক প্রেরণ করে রক্ষক ও ধাবক সৈন্যের শতপতিদেরকে ডেকে এনে নিজের কাছে মাবুদের গৃহে আনলেন এবং তাদের সঙ্গে নিয়ম করে মাবুদের গৃহে তাদেরকে শপথ করিয়ে রাজপুত্রকে দেখালেন।</div>
<div class="v" id="v5"><span class="vn">5</span> আর তিনি তাদেরকে হুকুম দিয়ে বললেন, তোমরা এই কাজ করবে; তোমাদের মধ্যে যারা বিশ্রামবারে প্রবেশ করবে, তাদের তৃতীয়াংশ রাজপ্রাসাদের প্রহরীর কাজ করবে;</div>
<div class="v" id="v6"><span class="vn">6</span> তৃতীয়াংশ সূরদ্বারে থাকবে; এবং তৃতীয়াংশ ধাবক সৈন্যের পিছনে দ্বারে থাকবে; এভাবে তোমরা আক্রমণ প্রতিহত করার জন্য রাজপ্রাসাদের প্রহরীর কাজ করবে।</div>
<div class="v" id="v7"><span class="vn">7</span> আর তোমাদের, অর্থাৎ যারা বিশ্রামবারে বাইরে যায়, তাদের সকলের, দুই দল বাদশাহ্‌র সমীপে মাবুদের গৃহের প্রহরীর কাজ করবে।</div>
<div class="v" id="v8"><span class="vn">8</span> তোমরা প্রত্যেকে নিজ নিজ হাতে অস্ত্র নিয়ে বাদশাহ্‌কে বেষ্টন করবে; আর যে কেউ শ্রেণীর ভিতরে আসে, সে হত হবে; এবং বাদশাহ্‌ যখন বাইরে যান, কিংবা ভিতরে আসেন, তখন তোমরা তাঁর সঙ্গে থাকবে।</div>
<div class="v" id="v9"><span class="vn">9</span> <span class="br-p"><br><br></span>পরে ইমাম যিহোয়াদা যা যা হুকুম করলেন; শতপতিরা সেই অনুসারে সকলই করলো; কারণ তারা প্রত্যেকে যার যার লোকদের, যারা বিশ্রামবারে ভিতরে যায়, বা বিশ্রামবারে বাইরে আসে, তাদেরকে নিয়ে যিহোয়াদা ইমামের কাছে এল।</div>
<div class="v" id="v10"><span class="vn">10</span> পরে বাদশাহ্‌ দাউদের যে বর্শা ও ঢাল মাবুদের গৃহে ছিল, তা ইমাম শতপতিদেরকে দিলেন,</div>
<div class="v" id="v11"><span class="vn">11</span> আর গৃহের ডান পাশ থেকে গৃহের বাম পাশ পর্যন্ত কোরবানগাহ্‌ ও গৃহের কাছে ধাবক সৈন্য প্রত্যেকে স্ব স্ব হাতে অস্ত্র নিয়ে বাদশাহ্‌র চারদিকে দাঁড়ালো।</div>
<div class="v" id="v12"><span class="vn">12</span> পরে তিনি রাজপুত্রকে বাইরে এনে তাঁর মাথায় মুকুট দিলেন ও তাঁকে সাক্ষ্য-কিতাব দিলেন এবং তাঁরা তাঁকে বাদশাহ্‌ করলেন ও অভিষেক করলেন; আর করতালি দিয়ে বললেন, বাদশাহ্‌ চিরজীবী হোন।</div>
<div class="v" id="v13"><h2>রাণী অথলিয়ার মৃত্যু</h2><span class="vn">13</span> <span class="br-p"><br><br></span>তখন অথলিয়া ধাবক সৈন্য ও লোকদের কোলাহল শুনে মাবুদের গৃহে লোকদের কাছে এল,</div>
<div class="v" id="v14"><span class="vn">14</span> আর দৃষ্টিপাত করলো, আর দেখ, বাদশাহ্‌ যথারীতি মঞ্চের উপরে দাঁড়িয়ে আছেন এবং সেনাপতিরা ও তূরীবাদকরা বাদশাহ্‌র কাছে আছে এবং দেশের সমস্ত লোক আনন্দ করছে ও তূরী বাজাচ্ছে। তখন অথলিয়া তার কাপড় ছিঁড়ে ‘রাজদ্রোহ, রাজদ্রোহ’ বলে চেঁচিয়ে উঠলো।</div>
<div class="v" id="v15"><span class="vn">15</span> কিন্তু ইমাম যিহোয়াদা সৈন্যদলের উপরে নিযুক্ত শতপতিদেরকে নির্দেশ দিলেন, ওকে বের করে দুই শ্রেণীর মধ্য দিয়ে নিয়ে যাও; যে ওর পিছনে যাবে, তাকে তলোয়ার দ্বারা হত্যা কর; কারণ ইমাম বলেছিলেন, সে যেন মাবুদের গৃহের মধ্যে হত না হয়।</div>
<div class="v" id="v16"><span class="vn">16</span> পরে লোকেরা তার জন্য দুই সারি হয়ে পথ ছাড়লে সে অশ্ব-দ্বারের পথ দিয়ে রাজ-প্রাসাদে প্রবেশ করলো এবং সেই স্থানে হত হল।</div>
<div class="v" id="v17"><span class="vn">17</span> <span class="br-p"><br><br></span>যিহোয়াদা তারপর মাবুদ এবং বাদশাহ্‌ ও লোকদের মধ্যে একটি নিয়ম করলেন যেন তারা মাবুদের লোক হয়, বাদশাহ্‌র ও লোকদের মধ্যেও নিয়ম করলেন।</div>
<div class="v" id="v18"><span class="vn">18</span> পরে দেশের সমস্ত লোক বালের মন্দিরে গিয়ে তা ভেঙ্গে ফেললো এবং তার কোরবানগাহ্‌ ও সমস্ত মূর্তি একেবারে চূর্ণ করলো ও কোরবানগাহ্‌গুলোর সম্মুখে বালের পুরোহিত মত্তনকে হত্যা করলো। পরে ইমাম মাবুদের গৃহের উপরে কর্মচারীদের নিযুক্ত করলেন।</div>
<div class="v" id="v19"><span class="vn">19</span> আর তিনি শতপতিদের এবং রক্ষক ও ধাবক সেনাদেরকে ও দেশের সমস্ত লোককে সঙ্গে নিলেন; তারা মাবুদের গৃহ থেকে বাদশাহ্‌কে নিয়ে ধাবক সৈন্যের দ্বারের পথ দিয়ে রাজপ্রাসাদে এল; আর তিনি রাজ-সিংহাসনে বসলেন।</div>
<div class="v" id="v20"><span class="vn">20</span> তখন দেশের সমস্ত লোক আনন্দ করলো এবং নগর সুস্থির হল; আর অথলিয়াকে তারা রাজপ্রাসাদে তলোয়ার দ্বারা হত্যা করেছিল।</div>
<div class="v" id="v21"><span class="vn">21</span> <span class="br-p"><br><br></span>যিহোয়াশ সাত বছর বয়সে রাজত্ব করতে আরম্ভ করেন।</div>
</div>
<!-- PARSED ABOVE; EDITING MAY BREAK PARSER -->
</body></html>