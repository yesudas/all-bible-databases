<html><head>
<meta http-equiv="Content-Type" content="text/html;charset=utf-8" />
<title>2Kgs 14 &ndash; ২ বাদশাহ্‌নামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Kgs', 14);">
<div id="navbar"><a href="../index.html">কিতাবুল মোকাদ্দস</a> &ndash; <b>২ বাদশাহ্‌নামা</b> &ndash; <a href="2Kgs_1.html">1</a> ... <a href="2Kgs_12.html">12</a> <a href="2Kgs_13.html">13</a> <b>14</b> <a href="2Kgs_15.html">15</a> <a href="2Kgs_16.html">16</a> ... <a href="2Kgs_25.html">25</a> </div><hr>
<h1>2Kgs 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এহুদার বাদশাহ্‌ অমৎসিয়</h2><span class="vn">1</span> <span class="br-p"><br><br></span>ইসরাইলের বাদশাহ্‌ যোয়াহসের পুত্র যোয়াশের দ্বিতীয় বছরে এহুদার বাদশাহ্‌ যোয়াশের পুত্র অমৎসিয় রাজত্ব করতে আরম্ভ করেন।</div>
<div class="v" id="v2"><span class="vn">2</span> তিনি পঁচিশ বছর বয়সে রাজত্ব করতে আরম্ভ করে জেরুশালেমে ঊনত্রিশ বছর রাজত্ব করেন; তাঁর মায়ের নাম যিহোয়দ্দিন, তিনি জেরুশালেম-নিবাসী।</div>
<div class="v" id="v3"><span class="vn">3</span> মাবুদের দৃষ্টিতে যা ন্যায্য, অমৎসিয় তা করতেন, তবুও তাঁর পূর্বপুরুষ দাউদের মত করতেন না; তিনি তাঁর পিতা যোয়াশের মতই সমস্ত কাজ করতেন।</div>
<div class="v" id="v4"><span class="vn">4</span> তবুও সমস্ত উচ্চস্থলী উচ্ছিন্ন হল না; লোকেরা তখনও উচ্চস্থলীতে কোরবানী করতো ও ধূপ জ্বালাত।</div>
<div class="v" id="v5"><span class="vn">5</span> <span class="br-p"><br><br></span>রাজ্য তাঁর হাতে স্থির হওয়ার পর তাঁর যে গোলামেরা তাঁর পিতা বাদশাহ্‌কে হত্যা করেছিল তাদেরকে তিনি হত্যা করলেন।</div>
<div class="v" id="v6"><span class="vn">6</span> কিন্তু তিনি মূসার শরীয়ত-কিতাবে লেখা নির্দেশ অনুসারে সেই হত্যাকারীদের সন্তানদেরকে হত্যা করলেন না, যেমন মাবুদ হুকুম দিয়েছিলেন, “সন্তানের জন্য পিতার, কিংবা পিতার জন্য সন্তানের প্রাণদণ্ড করা যাবে না; প্রত্যেক জন যার যার গুনাহ্‌র দরুণই মরতে হবে।”</div>
<div class="v" id="v7"><span class="vn">7</span> <span class="br-p"><br><br></span>তিনি লবণ-উপত্যকায় ইদোমের দশ হাজার লোককে হত্যা করলেন ও যুদ্ধ দ্বারা সেলা অধিকার করে তার নাম যক্তেল রাখলেন; আজও তা রয়েছে।</div>
<div class="v" id="v8"><span class="vn">8</span> <span class="br-p"><br><br></span>সেই সময় অমৎসিয় দূত পাঠিয়ে যেহূর পৌত্র যিহোয়াহসের পুত্র ইসরাইলের বাদশাহ্‌ যিহোয়াশকে বললেন, এসো, আমরা পরস্পর মুখ দেখাদেখি করি।</div>
<div class="v" id="v9"><span class="vn">9</span> ইসরাইলের বাদশাহ্‌ যিহোয়াশ এহুদার বাদশাহ্‌ অমৎসিয়ের কাছে লোক পাঠিয়ে বললেন, লেবাননস্থ শিয়ালকাঁটা লেবাননস্থ এরস গাছের কাছে বলে পাঠাল, আমার পুত্রের সঙ্গে তোমার কন্যার বিয়ে দাও; ইতোমধ্যে লেবাননস্থ একটি বন্য পশু চলতে চলতে সেই শিয়ালকাঁটা দলন করে ফেলে।</div>
<div class="v" id="v10"><span class="vn">10</span> তুমি ইদোমকে আঘাত করেছ বলে তোমার অন্তর গর্বিত হয়েছে; নিজের বড়াই কর ও ঘরে বসে থাক; অমঙ্গল চেয়ে বিরোধ করতে কেন প্রবৃত্ত হবে? এবং তোমার ও এহুদার উভয়ের কেন ধ্বংস ডেকে আনবে? কিন্তু অমৎসিয় কথা শুনলেন না।</div>
<div class="v" id="v11"><span class="vn">11</span> <span class="br-p"><br><br></span>অতএব ইসরাইলের বাদশাহ্‌ যিহোয়াশ যুদ্ধযাত্রা করলেন এবং এহুদার অধিকারস্থ বৈৎশেমশে তিনি ও এহুদার বাদশাহ্‌ অমৎসিয় পরস্পর মুখ দেখাদেখি করলেন।</div>
<div class="v" id="v12"><span class="vn">12</span> তখন ইসরাইলের সম্মুখে এহুদা পরাজিত হল, আর প্রত্যেকে যার যার তাঁবুতে পালিয়ে গেল।</div>
<div class="v" id="v13"><span class="vn">13</span> আর ইসরাইলের বাদশাহ্‌ যিহোয়াশ বৈৎ-শেমশে অহসিয়ের পৌত্র যিহোয়াশের পুত্র এহুদার বাদশাহ্‌ অমৎসিয়কে বন্দী করে জেরুশালেমে আসলেন এবং আফরাহীমের দ্বার থেকে কোণের দ্বার পর্যন্ত জেরুশালেমের চার শত হাত প্রাচীর ভেঙ্গে ফেললেন।</div>
<div class="v" id="v14"><span class="vn">14</span> আর তিনি মাবুদের গৃহে ও রাজপ্রাসাদের ভাণ্ডারে পাওয়া সমস্ত সোনা ও রূপা ও সমস্ত পাত্র এবং বন্ধক হিসেবে কতকগুলো মানুষকে নিয়ে সামেরিয়াতে ফিরে গেলেন।</div>
<div class="v" id="v15"><span class="vn">15</span> <span class="br-p"><br><br></span>যিহোয়াশের কৃত অবশিষ্ট কাজের বৃত্তান্ত ও তাঁর বিক্রম এবং এহুদার বাদশাহ্‌ অমৎসিয়ের সঙ্গে তিনি কিরূপ যুদ্ধ করলেন, এসব কি ইসরাইলের বাদশাহ্‌দের ইতিহাস পুস্তকে লেখা নেই?</div>
<div class="v" id="v16"><span class="vn">16</span> পরে যিহোয়াশ তাঁর পূর্বপুরুষদের সঙ্গে নিদ্রাগত হলেন এবং সামেরিয়াতে ইসরাইলের বাদশাহ্‌দের সঙ্গে তাঁকে দাফন করা হল, আর তাঁর পুত্র ইয়ারাবিম তাঁর পদে বাদশাহ্‌ হলেন।</div>
<div class="v" id="v17"><span class="vn">17</span> <span class="br-p"><br><br></span>ইসরাইলের বাদশাহ্‌ যিহোয়াহসের পুত্র যিহোয়াশের মৃত্যুর পর এহুদার বাদশাহ্‌ যোয়াশের পুত্র অমৎসিয় আর পনের বছর জীবিত ছিলেন।</div>
<div class="v" id="v18"><span class="vn">18</span> অমৎসিয়ের অবশিষ্ট কাজের বৃত্তান্ত কি এহুদা-বাদশাহ্‌দের ইতিহাস-পুস্তকে লেখা নেই?</div>
<div class="v" id="v19"><span class="vn">19</span> পরে লোকেরা জেরুশালেমে তাঁর বিরুদ্ধে চক্রান্ত করলো, তাতে তিনি লাখীশে পালিয়ে গেলেন; কিন্তু তারা তাঁর পেছন পেছন লাখীশে লোক পাঠিয়ে সেখানে তাঁকে হত্যা করাল।</div>
<div class="v" id="v20"><span class="vn">20</span> আর ঘোড়ার পিঠে করে তাঁকে এনে, দাউদ-নগরে তাঁর পূর্বপুরুষদের সঙ্গে জেরুশালেমে তাঁকে দাফন করলো।</div>
<div class="v" id="v21"><span class="vn">21</span> <span class="br-p"><br><br></span>আর এহুদার সমস্ত লোক ষোল বছর বয়স্ক অসরিয়কে নিয়ে তাঁর পিতা অমৎসিয়ের পদে বাদশাহ্‌ করলো।</div>
<div class="v" id="v22"><span class="vn">22</span> বাদশাহ্‌ অমৎসিয় পূর্বপুরুষদের সঙ্গে নিদ্রাগত হলে পর তিনি এলৎ নগর নির্মাণ এবং তা পুনর্বার এহুদার অধীন করলেন।</div>
<div class="v" id="v23"><h2>ইসরাইলের বাদশাহ্‌ দ্বিতীয় ইয়ারাবিম</h2><span class="vn">23</span> <span class="br-p"><br><br></span>এহুদার বাদশাহ্‌ যোয়াশের পুত্র অমৎসিয়ের পনের বছরে ইসরাইলের বাদশাহ্‌ যোয়াশের পুত্র ইয়ারাবিম সামেরিয়ায় রাজত্ব করতে আরম্ভ করেন এবং একচল্লিশ বছর রাজত্ব করেন।</div>
<div class="v" id="v24"><span class="vn">24</span> মাবুদের দৃষ্টিতে যা মন্দ, তিনি তা-ই করতেন; নবাটের পুত্র ইয়ারাবিম যেসব গুনাহ্‌ দ্বারা ইসরাইলকে গুনাহ্‌ করিয়েছিলেন, তিনি তাঁর সেসব গুনাহ্‌ ত্যাগ করলেন না।</div>
<div class="v" id="v25"><span class="vn">25</span> ইসরাইলের আল্লাহ্‌ মাবুদ তাঁর গোলাম গাৎ-হেফরীয় অমিত্তয়ের পুত্র ইউনুস নবীর দ্বারা যে কথা বলেছিলেন, সেই অনুসারে তিনি হমাতের প্রবেশস্থান থেকে অরাবার সমুদ্র পর্যন্ত ইসরাইলের সীমা পুনর্বার অধিকার করলেন।</div>
<div class="v" id="v26"><span class="vn">26</span> কারণ মাবুদ দেখেছিলেন যে, ইসরাইলের দুঃখ অতিশয় তীব্র; ফলে, গোলাম বা স্বাধীন মানুষ কেউ ছিল না, ইসরাইলের সাহায্যকারীও কেউ ছিল না।</div>
<div class="v" id="v27"><span class="vn">27</span> আর মাবুদ এমন কথা বলেন নি যে, তিনি ইসরাইলের নাম আসমানের নিচে থেকে লোপ করবেন; কিন্তু তিনি যোয়াশের পুত্র ইয়ারাবিমের মধ্য দিয়ে তাদেরকে নিস্তার করলেন।</div>
<div class="v" id="v28"><span class="vn">28</span> <span class="br-p"><br><br></span>ইয়ারাবিমের অবশিষ্ট কাজের বৃত্তান্ত এবং সমস্ত কাজ, তিনি সবিক্রমে কিভাবে যুদ্ধ করলেন এবং এহুদার পুরানো অধিকার দামেস্ক ও হমাৎ পুনর্বার কিভাবে ইসরাইলের অধিকারে আনলেন, এসব কথা কি ইসরাইলের বাদশাহ্‌দের ইতিহাস-পুস্তকে লেখা নেই?</div>
<div class="v" id="v29"><span class="vn">29</span> পরে ইয়ারাবিম তাঁর পূর্বপুরুষদের, ইসরাইলের বাদশাহ্‌দের সঙ্গে নিদ্রাগত হইলেন এবং তাঁর পুত্র জাকারিয়া তাঁর পদে বাদশাহ্‌ হলেন।</div>
</div>
<!-- PARSED ABOVE; EDITING MAY BREAK PARSER -->
</body></html>