<html><head>
<meta http-equiv="Content-Type" content="text/html;charset=utf-8" />
<title>2Kgs 16 &ndash; ২ বাদশাহ্‌নামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Kgs', 16);">
<div id="navbar"><a href="../index.html">কিতাবুল মোকাদ্দস</a> &ndash; <b>২ বাদশাহ্‌নামা</b> &ndash; <a href="2Kgs_1.html">1</a> ... <a href="2Kgs_14.html">14</a> <a href="2Kgs_15.html">15</a> <b>16</b> <a href="2Kgs_17.html">17</a> <a href="2Kgs_18.html">18</a> ... <a href="2Kgs_25.html">25</a> </div><hr>
<h1>2Kgs 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এহুদার বাদশাহ্‌ আহস</h2><span class="vn">1</span> <span class="br-p"><br><br></span>রমলিয়ের পুত্র পেকহের সপ্তদশ বছরে এহুদার বাদশাহ্‌ যোথমের পুত্র আহস রাজত্ব করতে আরম্ভ করেন।</div>
<div class="v" id="v2"><span class="vn">2</span> আহস বিশ বছর বয়সে রাজত্ব করতে আরম্ভ করে জেরুশালেমে ষোল বছর রাজত্ব করেন; তিনি তাঁর পূর্বপুরুষ দাউদের মত তাঁর আল্লাহ্‌ মাবুদের দৃষ্টিতে যা ন্যায্য তা করতেন না।</div>
<div class="v" id="v3"><span class="vn">3</span> কিন্তু ইসরাইলের বাদশাহ্‌দের পথে চলতেন, এমন কি, মাবুদ বনি-ইসরাইলদের সম্মুখ থেকে যে জাতিদেরকে অধিকারচ্যুত করেছিলেন তাদের ঘৃণিত কাজ অনুসারে তাঁর পুত্রকেও আগুনের মধ্য দিয়ে গমন করালেন।</div>
<div class="v" id="v4"><span class="vn">4</span> আর তিনি নানা উচ্চস্থলীতে, নানা পাহাড়ের উপরে ও প্রত্যেক সবুজ গাছের তলে কোরবানী করতেন ও ধূপ জ্বালাতেন।</div>
<div class="v" id="v5"><span class="vn">5</span> <span class="br-p"><br><br></span>সেই সময় অরামের বাদশাহ্‌ রৎসীন এবং রমলিয়ের পুত্র ইসরাইলের বাদশাহ্‌ পেকহ যুদ্ধ করার জন্য জেরুশালেমে যাত্রা করে আহসকে অবরোধ করলেন, কিন্তু তাঁকে যুদ্ধে পরাজিত করতে পারলেন না।</div>
<div class="v" id="v6"><span class="vn">6</span> সেই সময়ে অরামের বাদশাহ্‌ রৎসীন এলৎ নগর পুনর্বার অরামের বশীভূত করে ইহুদীদের এলৎ থেকে দূর করে দিলেন; আর অরামীয়েরা এলতে এসে সেখানে বাস করতে লাগল, আজও করছে।</div>
<div class="v" id="v7"><span class="vn">7</span> তখন আহস আসেরিয়ার বাদশাহ্‌ তিগ্লৎ-পিলেষরের কাছে দূত পাঠিয়ে এই কথা বললেন, আমি আপনার গোলাম ও আপনার পুত্র, আপনি এসে অরামের বাদশাহ্‌র ও ইসরাইলের বাদশাহ্‌র হাত থেকে আমাকে উদ্ধার করুন, তারা আমার বিরুদ্ধে দাঁড়িয়েছে।</div>
<div class="v" id="v8"><span class="vn">8</span> আর আহস মাবুদের গৃহে ও রাজপ্রাসাদের ভাণ্ডারে পাওয়া সমস্ত রূপা ও সোনা নিয়ে আসেরিয়ার বাদশাহ্‌র কাছে উপঢৌকন পাঠালেন।</div>
<div class="v" id="v9"><span class="vn">9</span> আর আসেরিয়ার বাদশাহ্‌ তাঁর কথা শুনলেন; আসেরিয়ার বাদশাহ্‌ দামেস্কের বিরুদ্ধে গিয়ে তা অধিকার করলেন, সেখানকার লোকদের বন্দী করে কীরে নিয়ে গেলেন এবং রৎসীনকে হত্যা করলেন।</div>
<div class="v" id="v10"><span class="vn">10</span> <span class="br-p"><br><br></span>পরে বাদশাহ্‌ আহস আসেরিয়ার বাদশাহ্‌ তিগ্লৎ-পিলেষরের সঙ্গে সাক্ষাৎ করতে দামেস্কে গেলেন এবং দামেস্কস্থ কোরবানগাহ্‌ দেখে বাদশাহ্‌ আহস সেই কোরবানগাহ্‌র আকৃতি ও তাতে যে শিল্পকর্ম ছিল, তার আদর্শ লিখে ঊরিয় ইমামের কাছে পাঠালেন।</div>
<div class="v" id="v11"><span class="vn">11</span> তাতে ঊরিয় ইমাম একটি কোরবানগাহ্‌ তৈরি করলেন; বাদশাহ্‌ আহস দামেস্ক থেকে যা কিছু পাঠিয়েছিলেন, ইমাম ঊরিয় দামেস্ক থেকে বাদশাহ্‌ আহসের আগমনের আগেই সেই অনুসারে সকল কিছুই করলেন।</div>
<div class="v" id="v12"><span class="vn">12</span> পরে বাদশাহ্‌ দামেস্ক থেকে আসলেন ও তিনি সেই কোরবানগাহ্‌ দেখলেন; আর বাদশাহ্‌ সেই কোরবানগাহ্‌র কাছে গিয়ে তার উপরে কোরবানী করতে লাগলেন।</div>
<div class="v" id="v13"><span class="vn">13</span> তিনি সেই কোরবানগাহ্‌র উপরে তাঁর পোড়ানো-কোরবানী ও শস্য-উৎসর্গ করলেন, আর পানীয় নৈবেদ্য ঢাললেন এবং নিজের মঙ্গল-কোরবানীগুলোর রক্ত ছিটিয়ে দিলেন।</div>
<div class="v" id="v14"><span class="vn">14</span> আর মাবুদের সম্মুখস্থ যে ব্রোঞ্জের কোরবানগাহ্‌, তা গৃহের সম্মুখ থেকে অর্থাৎ তাঁর কোরবানগাহ্‌র ও মাবুদের গৃহের মধ্যস্থান থেকে সরিয়ে তাঁর কোরবানগাহ্‌র উত্তর দিকে স্থাপন করলেন।</div>
<div class="v" id="v15"><span class="vn">15</span> পরে আহস বাদশাহ্‌ ইমাম ঊরিয়কে এই হুকুম দিলেন, বড় কোরবানগাহ্‌র উপরে প্রাতঃকালীন পোড়ানো-কোরবানী ও সন্ধ্যাকালীন শস্য-উৎসর্গ এবং বাদশাহ্‌র পোড়ানো-কোরবানী ও তাঁর শস্য-উৎসর্গ এবং দেশের সমস্ত লোকের পোড়ানো-কোরবানী এবং তাদের খাবার ও পানীয় নৈবেদ্য পুড়িয়ে দাও, আর তার উপরে পোড়ানো-কোরবানীর সমস্ত রক্ত ও অন্য কোরবানীর সমস্ত রক্ত ছিটিয়ে দাও; কিন্তু আল্লাহ্‌র মন্ত্রণা জানবার জন্য ব্রোঞ্জের কোরবানগাহ্‌ আমার জন্য থাকবে।</div>
<div class="v" id="v16"><span class="vn">16</span> ইমাম ঊরিয় আহস বাদশাহ্‌র হুকুম অনুসারে সমস্ত কাজ করলেন।</div>
<div class="v" id="v17"><span class="vn">17</span> <span class="br-p"><br><br></span>পরে বাদশাহ্‌ আহস পীঠগুলোর পাটা কেটে তার উপর থেকে ধোবার পাত্র স্থানান্তর করলেন, আর সমুদ্রপাত্রের নিচে যে ব্রোঞ্জের বলদগুলো ছিল, তার উপর থেকে সেই পাত্র নামিয়ে শিলাস্তরণের উপরে বসালেন।</div>
<div class="v" id="v18"><span class="vn">18</span> আর তারা বিশ্রামবারের জন্য বাড়ির মধ্যে যে চন্দ্রাতপ এবং বাদশাহ্‌র প্রবেশের জন্য যে বহির্দ্বার নির্মাণ করা হয়েছিল, তা তিনি আসেরিয়ার বাদশাহ্‌র ভয়ে মাবুদের গৃহের অন্য স্থানে রাখলেন।</div>
<div class="v" id="v19"><span class="vn">19</span> <span class="br-p"><br><br></span>আহসের কৃত অবশিষ্ট কাজের বৃত্তান্ত এহুদা-বাদশাহ্‌দের ইতিহাস-পুস্তকে কি লেখা নেই?</div>
<div class="v" id="v20"><span class="vn">20</span> পরে আহস তাঁর পূর্ব-পুরুষদের সঙ্গে নিদ্রাগত হলেন, আর তাঁর পূর্বপুরুষদের সঙ্গে দাউদ-নগরে তাঁকে দাফন করা হল; এবং তাঁর পুত্র হিষ্কিয় তাঁর পদে বাদশাহ্‌ হলেন।</div>
</div>
<!-- PARSED ABOVE; EDITING MAY BREAK PARSER -->
</body></html>