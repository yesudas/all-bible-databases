<html><head>
<meta http-equiv="Content-Type" content="text/html;charset=utf-8" />
<title>2Kgs 24 &ndash; ২ বাদশাহ্‌নামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Kgs', 24);">
<div id="navbar"><a href="../index.html">কিতাবুল মোকাদ্দস</a> &ndash; <b>২ বাদশাহ্‌নামা</b> &ndash; <a href="2Kgs_1.html">1</a> ... <a href="2Kgs_22.html">22</a> <a href="2Kgs_23.html">23</a> <b>24</b> <a href="2Kgs_25.html">25</a> </div><hr>
<h1>2Kgs 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তাঁর সময়ে ব্যাবিলনের বাদশাহ্‌ বখতে-নাসার আসলেন; যিহোয়াকীম তিন বছর যাবৎ তাঁর গোলাম ছিলেন। কিন্তু পরে তিনি ফিরলেন ও তাঁর বিরুদ্ধে বিদ্রোহী হলেন।</div>
<div class="v" id="v2"><span class="vn">2</span> তখন মাবুদ তাঁর বিরুদ্ধে কল্‌দীয়, অরামীয়, মোয়াবীয় ও অম্মোনীয়দের অনেক লুণ্ঠনকারী সৈন্যদল প্রেরণ করলেন; মাবুদ তাঁর গোলাম নবীদের দ্বারা যে কালাম বলেছিলেন, সেই অনুসারে এহুদাকে বিনষ্ট করার জন্য তার বিরুদ্ধে তাদেরকে পাঠালেন।</div>
<div class="v" id="v3"><span class="vn">3</span> বাস্তবিক মাবুদেরই হুকুম অনুসারে এহুদার প্রতি এরকম ঘটলো, যেন তারা তাঁর সম্মুখ থেকে দূরীভূত হয়; এর কারণ মানশার সমস্ত গুনাহ্‌,</div>
<div class="v" id="v4"><span class="vn">4</span> তাঁর কৃত সমস্ত কাজ এবং তাঁর কৃত নির্দোষদের রক্তপাত; কারণ তিনি নির্দোষদের রক্তে জেরুশালেমকে পরিপূর্ণ করেছিলেন, আর মাবুদ সেই সকল গুনাহ্‌ মাফ করতে চাইলেন না।</div>
<div class="v" id="v5"><span class="vn">5</span> যিহোয়াকীমের অবশিষ্ট কর্মের-বৃত্তান্ত ও সমস্ত কাজের বিবরণ এহুদা-বাদশাহ্‌দের ইতিহাস-পুস্তকে কি লেখা নেই?</div>
<div class="v" id="v6"><span class="vn">6</span> পরে যিহোয়াকীম তাঁর পূর্বপুরুষদের সঙ্গে নিদ্রাগত হলেন এবং তাঁর পুত্র যিহোয়াখীন তাঁর পদে বাদশাহ্‌ হলেন।</div>
<div class="v" id="v7"><span class="vn">7</span> তারপর মিসরের বাদশাহ্‌ তাঁর দেশের বাইরে আর আসলেন না, কেননা মিসরের নদী থেকে ফোরাত নদী পর্যন্ত মিসরের বাদশাহ্‌র যত অধিকার ছিল, সেই সবই ব্যাবিলনের বাদশাহ্‌ হরণ করেছিলেন।</div>
<div class="v" id="v8"><h2>এহুদার বাদশাহ্‌ যিহোয়াখীন</h2><span class="vn">8</span> <span class="br-p"><br><br></span>যিহোয়াখীন আঠার বছর বয়সে রাজত্ব করতে আরম্ভ করেন এবং জেরুশালেমে তিন মাস রাজত্ব করেন; তাঁর মায়ের নাম নহুষ্টা, তিনি জেরুশালেম-নিবাসী ইল্‌নাথনের কন্যা।</div>
<div class="v" id="v9"><span class="vn">9</span> যিহোয়াখীন তাঁর পিতার সমস্ত কাজ অনুসারে মাবুদের দৃষ্টিতে যা মন্দ, তা-ই করতেন।</div>
<div class="v" id="v10"><span class="vn">10</span> <span class="br-p"><br><br></span>ঐ সময়ে ব্যাবিলনের বাদশাহ্‌ বখতে-নাসারের গোলামেরা জেরুশালেমে এসে নগর অবরুদ্ধ করলো।</div>
<div class="v" id="v11"><span class="vn">11</span> যখন তাঁর গোলামেরা নগর অবরোধ করছিল তখন ব্যাবিলনের বাদশাহ্‌ বখতে-নাসার নগরের কাছে আসলেন।</div>
<div class="v" id="v12"><span class="vn">12</span> পরে এহুদার বাদশাহ্‌ যিহোয়াখীন, তাঁর মা, গোলামেরা, কর্মচারীরা ও কর্মকর্তারা ব্যাবিলনের বাদশাহ্‌র কাছে বাইরে গেলেন; আর ব্যাবিলনের বাদশাহ্‌ তাঁর রাজত্বের অষ্টম বছরে তাঁকে বন্দী করলেন।</div>
<div class="v" id="v13"><h2>জেরুশালেম দখল করে নেওয়া</h2><span class="vn">13</span> <span class="br-p"><br><br></span>আর মাবুদ যেমন বলেছিলেন, তেমনি তিনি সেই স্থান থেকে মাবুদের গৃহের সমস্ত ধন ও রাজপ্রাসাদের সমস্ত ধন নিয়ে গেলেন এবং ইসরাইলের বাদশাহ্‌ সোলায়মান মাবুদের বায়তুল মোকাদ্দসে যেসব সোনার পাত্র তৈরি করেছিলেন সেগুলোও বিনষ্ট করলেন।</div>
<div class="v" id="v14"><span class="vn">14</span> আর তিনি জেরুশালেমের সমস্ত লোক, সমস্ত কর্মকর্তা ও সমস্ত বলবান বীর, অর্থাৎ দশ হাজার বন্দী এবং সমস্ত শিল্পকার ও কর্মকারকে নিয়ে গেলেন; দেশের দীন দরিদ্র লোক ছাড়া আর কেউ অবশিষ্ট থাকলো না।</div>
<div class="v" id="v15"><span class="vn">15</span> তিনি যিহোয়াখীনকে ব্যাবিলনে নিয়ে গেলেন; এবং বাদশাহ্‌র মা, বাদশাহ্‌র স্ত্রীদের, তাঁর কর্মকর্তাদের ও দেশের পরাক্রমী লোকদেরকে জেরুশালেম থেকে ব্যাবিলনে বন্দী করে নিয়ে গেলেন।</div>
<div class="v" id="v16"><span class="vn">16</span> আর ব্যাবিলনের বাদশাহ্‌ সমস্ত পরাক্রমশালী লোককে অর্থাৎ সাত হাজার লোককে এবং শিল্পকার ও কর্মকার এক হাজার লোককে বন্দী করে ব্যাবিলনে নিয়ে গেলেন; তারা সকলে শক্তিশালী ও যোদ্ধা ছিল।</div>
<div class="v" id="v17"><span class="vn">17</span> পরে ব্যাবিলনের বাদশাহ্‌ যিহোয়াখীনের চাচা মত্তনিয়কে তাঁর পদে বাদশাহ্‌ করলেন ও তাঁর নাম পরিবর্তন করে সিদিকিয় রাখলেন।</div>
<div class="v" id="v18"><h2>এহুদার বাদশাহ্‌ সিদিকিয়</h2><span class="vn">18</span> <span class="br-p"><br><br></span>সিদিকিয় একুশ বছর বয়সে রাজত্ব করতে আরম্ভ করেন এবং এগার বছর জেরুশালেমে রাজত্ব করেন; তাঁর মায়ের নাম হমূটল, তিনি লিব্‌না-নিবাসী ইয়ারমিয়ার কন্যা।</div>
<div class="v" id="v19"><span class="vn">19</span> যিহোয়াকীমের সকল কাজ অনুসারে সিদিকিয়ও মাবুদের দৃষ্টিতে যা মন্দ, তা-ই করতেন।</div>
<div class="v" id="v20"><span class="vn">20</span> কারণ মাবুদের ক্রোধের দরুন তিনি তাদেরকে তাঁর সম্মুখ থেকে দূরে ফেলে দিলেন, সমগ্র জেরুশালেম ও এহুদায় এরকম ঘটনা ঘটল। আর সিদিকিয় ব্যাবিলনের বাদশাহ্‌র বিদ্রোহী হলেন।</div>
</div>
<!-- PARSED ABOVE; EDITING MAY BREAK PARSER -->
</body></html>