<html><head>
<meta http-equiv="Content-Type" content="text/html;charset=utf-8" />
<title>2Kgs 7 &ndash; ২ বাদশাহ্‌নামা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Kgs', 7);">
<div id="navbar"><a href="../index.html">কিতাবুল মোকাদ্দস</a> &ndash; <b>২ বাদশাহ্‌নামা</b> &ndash; <a href="2Kgs_1.html">1</a> ... <a href="2Kgs_5.html">5</a> <a href="2Kgs_6.html">6</a> <b>7</b> <a href="2Kgs_8.html">8</a> <a href="2Kgs_9.html">9</a> ... <a href="2Kgs_25.html">25</a> </div><hr>
<h1>2Kgs 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আল-ইয়াসা বললেন, তোমরা মাবুদের কালাম শোন; মাবুদ এই কথা বলেন, আগামীকাল এই বেলায় সামেরিয়ার দ্বারে শেকলে এক পসুরী সুজি ও শেকলে দুই পসুরী যব বিক্রি হবে।</div>
<div class="v" id="v2"><span class="vn">2</span> তখন বাদশাহ্‌ যে সেনানীর হাতের উপর ভর দিয়েছিলেন, তিনি আল্লাহ্‌র লোককে জবাবে বললেন, দেখুন, যদি মাবুদ আসমানে জানালাও তৈরি করেন, তবুও কি এমন হতে পারবে? জবাবে তিনি বললেন, দেখ, তুমি স্বচক্ষে তা দেখবে, কিন্তু তার কিছুই খেতে পাবে না।</div>
<div class="v" id="v3"><h2>অরামীয়রা পালিয়ে গেল</h2><span class="vn">3</span> <span class="br-p"><br><br></span>সেই সময়ে নগর-দ্বারের প্রবেশ-স্থানে চার জন কুষ্ঠরোগী ছিল। তারা পরস্পর বললো, ‘আমরা এখানে বসে বসে কেন মরবো?’</div>
<div class="v" id="v4"><span class="vn">4</span> যদি বলি, নগরে প্রবেশ করবো, তবে নগরের মধ্যে দুর্ভিক্ষ আছে, সেখানে মরবো; আর যদি এখানে বসে থাকি, তবু মরবো। এখন এসো, আমরা অরামীয়দের শিবিরে গিয়ে পড়ি; তারা আমাদেরকে বাঁচায় তো বাঁচবো, মেরে ফেলে তো মরবো।</div>
<div class="v" id="v5"><span class="vn">5</span> তখন তারা অরামীয়দের শিবিরে যাবার জন্য সন্ধ্যাবেলা উঠলো; যখন তারা অরামীয়দের শিবিরের প্রান্তভাগে উপস্থিত হল, তখন দেখলো সেখানে কেউ নেই।</div>
<div class="v" id="v6"><span class="vn">6</span> কেননা প্রভু অরামীয়দের সৈন্যদলকে রথের আওয়াজ ও ঘোড়ার আওয়াজ, বড় সৈন্যদলের আওয়াজ শুনিয়ে ছিলেন; তাতে তারা একে অন্যকে বলেছিল, দেখ ইসরাইলের বাদশাহ্‌ আমাদের বিরুদ্ধে হিট্টিয়দের বাদশাহ্‌দের ও মিসরীয়দের বাদশাহ্‌দেরকে টাকা দিয়েছে, যেন তারা আমাদের আক্রমণ করে।</div>
<div class="v" id="v7"><span class="vn">7</span> তাই তারা সন্ধ্যাবেলা পালিয়ে গিয়েছিল; তাদের শিবির অর্থাৎ তাঁবু, ঘোড়া ও সমস্ত গাধা যেমন ছিল, তেমনি ত্যাগ করে নিজ নিজ প্রাণরক্ষা করার জন্য পালিয়ে গিয়েছিল।</div>
<div class="v" id="v8"><span class="vn">8</span> পরে ঐ কুষ্ঠরোগীরা শিবিরের প্রান্তভাগে এসে একটি তাঁবুর মধ্যে গিয়ে ভোজন পান করলো এবং সেই স্থান থেকে রূপা, সোনা ও কাপড়-চোপড় নিয়ে গিয়ে লুকিয়ে রাখল; পরে পুনরায় এসে আর একটি তাঁবুর মধ্যে গেল এবং সেই স্থান থেকেও দ্রব্যদি নিয়ে গিয়ে লুকিয়ে রাখল।</div>
<div class="v" id="v9"><span class="vn">9</span> <span class="br-p"><br><br></span>পরে তারা পরস্পর বললো, আমাদের এই কাজ ভাল নয়; আজ সুসংবাদের দিন, কিন্তু আমরা চুপ করে আছি, যদি প্রভাত পর্যন্ত বিলম্ব করি, তবে আমাদের অপরাধ আমাদেরকে ধরবে। এখন এসো, আমরা গিয়ে রাজপ্রাসাদে সংবাদ দিই।</div>
<div class="v" id="v10"><span class="vn">10</span> পরে তারা গিয়ে নগরের দ্বার-রক্ষকদেরকে ডেকে তাদেরকে সংবাদ দিল যে, আমরা অরামীয়দের শিবিরে গিয়েছিলাম; আর দেখ, সেখানে কেউ নেই, মানুষের শব্দও নেই, কেবল ঘোড়াগুলো ও গাধাগুলো বাঁধা, আর সমস্ত তাঁবু যেমন ছিল, তেমনি আছে।</div>
<div class="v" id="v11"><span class="vn">11</span> তাতে দ্বারপালদেরকে ডাকা হলে তারা ভিতরে রাজপ্রাসাদে সংবাদ দিল।</div>
<div class="v" id="v12"><span class="vn">12</span> পরে বাদশাহ্‌ রাত্রে উঠে তাঁর গোলামদেরকে বললেন, অরামীয়েরা আমাদের প্রতি যা করেছে, তা আমি তোমাদেরকে বলি, তারা জানে, আমরা ক্ষুধার্ত, তাই তারা মাঠে লুকিয়ে থাকবার জন্য শিবির থেকে বাইরে গেছে, আর বলেছে, ওরা যখন নগর থেকে বাইরে আসবে, তখন আমরা ওদেরকে জীবন্ত ধরবো ও নগরের মধ্যে প্রবেশ করবো।</div>
<div class="v" id="v13"><span class="vn">13</span> তখন তাঁর গোলামদের মধ্যে এক জন জবাবে বললো, তবে আরজ করি, নগরে যা অবশিষ্ট আছে, কয়েক জন সেই অবশিষ্ট ঘোড়াগুলোর মধ্যে পাঁচটা ঘোড়া গ্রহণ করুক— দেখুন, তারা এবং নগরের অবশিষ্ট ইসরাইলের সমস্ত লোক, এই দুই সমান; দেখুন, তারা এবং ধ্বংস হয়ে যাওয়া ইসরাইলের সমস্ত লোক, এই দুই সমান— আমরা একবার পাঠিয়ে দেখি।</div>
<div class="v" id="v14"><span class="vn">14</span> পরে তারা ঘোড়াযুক্ত দু’টি রথ নিল; বাদশাহ্‌ তাদেরকে অরামীয়দের সৈন্যের পিছনে পাঠালেন, বললেন, যাও গিয়ে দেখ।</div>
<div class="v" id="v15"><span class="vn">15</span> তাতে তারা জর্ডান পর্যন্ত ওদের পিছনে পিছনে গেল। আর দেখ, অরামীয়েরা তাড়াহুড়া করে যা যা ফেলে গিয়েছিল, সেসব কাপড় ও পাত্রে সমস্ত পথ পরিপূর্ণ। তখন দূতেরা ফিরে এসে বাদশাহ্‌কে সংবাদ দিল।</div>
<div class="v" id="v16"><span class="vn">16</span> <span class="br-p"><br><br></span>আর লোকেরা বাইরে গিয়ে অরামীয়দের শিবির লুট করলো; তাতে মাবুদের কালাম অনুসারে শেকলে এক পসুরী সুজি এবং শেকলে দুই পসুরী যব বিক্রি হল।</div>
<div class="v" id="v17"><span class="vn">17</span> আর বাদশাহ্‌ যে সেনানীর হাতে ভর দিয়েছিলেন, তাকে তিনি নগর-দ্বারের নেতা করে নিযুক্ত করলেন; কিন্তু লোকেরা দ্বারে তাঁকে পদতলে দলিত করলো, তাতে তিনি মারা গেলেন; আল্লাহ্‌র লোকের কাছে যখন বাদশাহ্‌ নেমে গিয়েছিলেন, তখন আল্লাহ্‌র লোক যা বলেছিলেন, তা সফল হল।</div>
<div class="v" id="v18"><span class="vn">18</span> আল্লাহ্‌র লোক বাদশাহ্‌কে বলেছিলেন, আগামীকাল এই বেলায় সামেরিয়ার দ্বারে শেকলে দুই পসুরী যব এবং শেকলে এক পসুরী সুজি বিক্রি হবে;</div>
<div class="v" id="v19"><span class="vn">19</span> আর ঐ সেনানী আল্লাহ্‌র লোককে বলেছিলেন, দেখুন, যদি মাবুদ আসমানে জানালাও তৈরি করেন, তবুও কি এমন থেকে পারবে? জবাবে তিনি বলেছিলেন, দেখ, তুমি স্বচক্ষে তা দেখবে, কিন্তু তার কিছুই খেতে পাবে না।</div>
<div class="v" id="v20"><span class="vn">20</span> তার সেই দশা ঘটলো, কারণ লোকেরা দ্বারে তাকে পদতলে দলিত করাতে তার মৃত্যু হল।</div>
</div>
<!-- PARSED ABOVE; EDITING MAY BREAK PARSER -->
</body></html>