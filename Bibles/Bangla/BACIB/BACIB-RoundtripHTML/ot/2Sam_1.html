<html><head>
<meta http-equiv="Content-Type" content="text/html;charset=utf-8" />
<title>2Sam 1 &ndash; ২ শামুয়েল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>২ শামুয়েল</b> &ndash; <b>1</b> <a href="2Sam_2.html">2</a> <a href="2Sam_3.html">3</a> ... <a href="2Sam_24.html">24</a> </div><hr>
<h1>2Sam 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাদশাহ্‌ তালুত ও যোনাথনের জন্য দাউদের বিলাপ-গাথা</h2><span class="vn">1</span> <span class="br-p"><br><br></span>তালুতের মৃত্যুর পরে দাউদ আমালেকীয়দের পরাজিত করে সিক্লগে ফিরে আসলেন এবং সিক্লগে দুই দিন থাকলেন;</div>
<div class="v" id="v2"><span class="vn">2</span> পরে তৃতীয় দিনে তালুতের শিবির থেকে এক জন লোক এল, তার কাপড় ছেঁড়া ও মাথায় মাটি ছিল। দাউদের কাছে এসে সে ভূমিতে উবুড় হয়ে সালাম করলো।</div>
<div class="v" id="v3"><span class="vn">3</span> দাউদ তাকে জিজ্ঞাসা করলেন, তুমি কোথা থেকে এসেছো? সে বললো আমি ইসরাইলের শিবির থেকে পালিয়ে এসেছি?</div>
<div class="v" id="v4"><span class="vn">4</span> দাউদ জিজ্ঞাসা করলেন, সংবাদ কি? আমাকে বল দেখি! সে জবাবে বললো, লোকেরা যুদ্ধ থেকে পালিয়ে গেছে; আবার লোকদের মধ্যেও অনেকে পতিত হয়েছে, মারা পড়েছে এবং তালুত ও তাঁর পুত্র যোনাথনও মারা পড়েছেন।</div>
<div class="v" id="v5"><span class="vn">5</span> পরে দাউদ সেই সংবাদদাতা যুবককে জিজ্ঞাসা করলেন, তালুত ও তাঁর পুত্র যোনাথন যে মারা পড়েছেন, তা তুমি কিভাবে জানলে?</div>
<div class="v" id="v6"><span class="vn">6</span> তাতে সেই সংবাদদাতা যুবক তাঁকে বললো, আমি ঘটনাক্রমে গিল্‌বোয় পর্বতে উপস্থিত হয়েছিলাম, আর দেখ, তালুত বর্শার উপরে ভর দিয়ে দাঁড়িয়ে ছিলেন এবং রথ ও ঘোড়-সওয়ারেরা চাপাচাপি করে তাঁর খুব কাছে এসেছিল।</div>
<div class="v" id="v7"><span class="vn">7</span> ইতোমধ্যে তিনি পিছনে মুখ ফিরিয়ে আমাকে দেখে ডাকলেন।</div>
<div class="v" id="v8"><span class="vn">8</span> আমি বললাম, এই যে আমি। তিনি আমাকে বললেন, তুমি কে? আমি বললাম, আমি এক জন আমালেকীয়।</div>
<div class="v" id="v9"><span class="vn">9</span> তিনি আমাকে বললেন, আরজ করি, আমার কাছে দাঁড়িয়ে আমাকে হত্যা কর, কেননা আমার মাথা ঘুরছে, আর এখনও প্রাণ আমাতে সমপূর্ণ রয়েছে।</div>
<div class="v" id="v10"><span class="vn">10</span> তাতে আমি কাছে দাঁড়িয়ে তাঁকে হত্যা করলাম; কেননা পতনের পরে তিনি যে জীবিত থাকবেন না, এ নিশ্চয় বুঝতে পেরেছিলাম; আর তাঁর মাথায় যে মুকুট ও বাহুতে যে বলয় ছিল, তা নিয়ে এই স্থানে আমার মালিকের কাছে এসেছি।</div>
<div class="v" id="v11"><span class="vn">11</span> <span class="br-p"><br><br></span>তখন দাউদ তাঁর নিজের কাপড় ছিঁড়লেন এবং তাঁর সঙ্গীরাও সকলে তা-ই করলো।</div>
<div class="v" id="v12"><span class="vn">12</span> আর তালুত, তাঁর পুত্র যোনাথন, মাবুদের লোকেরা ও ইসরাইলের কুল তলোয়ারের আঘাতে মারা যাওয়াতে তাঁদের বিষয়ে তাঁরা শোক ও মাতম করলেন এবং সন্ধ্যা পর্যন্ত রোজা রাখলেন।</div>
<div class="v" id="v13"><span class="vn">13</span> পরে দাউদ ঐ সংবাদদাতা যুবককে বললেন, তুমি কোথাকার লোক? সে বললো, আমি এক জন প্রবাসীর পুত্র, আমালেকীয়।</div>
<div class="v" id="v14"><span class="vn">14</span> দাউদ তাকে বললেন, মাবুদের অভিষিক্ত ব্যক্তিকে সংহার করার জন্য তোমার হাত তুলতে তুমি কেন ভয় পেলে না?</div>
<div class="v" id="v15"><span class="vn">15</span> পরে দাউদ যুবকদের এক জনকে ডেকে হুকুম করলেন, তুমি কাছে গিয়ে একে আক্রমণ কর। তাতে সে তাকে আঘাত করলে সেই যুবক মারা গেল।</div>
<div class="v" id="v16"><span class="vn">16</span> আর দাউদ তাকে বললেন, তোমার রক্তপাতের অপরাধ তোমার মাথায় অর্পিত হোক; কেননা তোমারই মুখ তোমার বিরুদ্ধে সাক্ষ্য দিয়েছে, তুমিই বলেছ, আমিই মাবুদের অভিষিক্ত ব্যক্তিকে হত্যা করেছি।</div>
<div class="v" id="v17"><span class="vn">17</span> <span class="br-p"><br><br></span>পরে দাউদ তালুতের ও তাঁর পুত্র যোনাথনের বিষয়ে বিলাপের এই গান গেয়ে মাতম করলেন;</div>
<div class="v" id="v18"><span class="vn">18</span> এবং এহুদার সন্তানদেরকে এই ধনুর্গীত শিখাতে হুকুম দিলেন। দেখ, তা যাশের গ্রন্থে লেখা আছে।</div>
<div class="v" id="v19"><span class="vn">19</span> <span class="br-p"><br><br></span>হে ইসরাইল, তোমার উচ্চস্থলীতে তোমার তেজ নিহত হল! <span class="br-p"><br><br></span>হায়! বীরগণ ধ্বংস হলেন।</div>
<div class="v" id="v20"><span class="vn">20</span> <span class="br-p"><br><br></span>গাতে সংবাদ দিও না, <span class="br-p"><br><br></span>অস্কিলোনের পথে প্রকাশ করো না; <span class="br-p"><br><br></span>পাছে ফিলিস্তিনীদের কন্যারা আনন্দ করে, <span class="br-p"><br><br></span>পাছে খৎনা-না-করানোদের কন্যারা উল্লাস করে।</div>
<div class="v" id="v21"><span class="vn">21</span> <span class="br-p"><br><br></span>হে গিল্‌বোয়ের পর্বতমালা, <span class="br-p"><br><br></span>তোমাদের উপরে শিশির বা বৃষ্টি না পড়ুক, <span class="br-p"><br><br></span>উপহারের ক্ষেত না থাকুক; <span class="br-p"><br><br></span>কেননা সেখানে বীরদের ঢাল অশুদ্ধ হল, <span class="br-p"><br><br></span>তালুতের ঢাল তেলে অভিষিক্ত হল না।</div>
<div class="v" id="v22"><span class="vn">22</span> <span class="br-p"><br><br></span>নিহতদের রক্ত ও বীরদের চর্বি না পেলে <span class="br-p"><br><br></span>যোনাথনের ধনুক ফিরে আসত না, <span class="br-p"><br><br></span>তালুতের তলোয়ারও অমনি ফিরে আসত না।</div>
<div class="v" id="v23"><span class="vn">23</span> <span class="br-p"><br><br></span>তালুত ও যোনাথন জীবনকালে প্রিয় ও মনোহর ছিলেন, <span class="br-p"><br><br></span>তাঁরা মরণেও বিচ্ছিন্ন হলেন না; <span class="br-p"><br><br></span>তাঁরা ঈগলের চেয়ে বেগবান ছিলেন, <span class="br-p"><br><br></span>সিংহের চেয়ে বলবান ছিলেন।</div>
<div class="v" id="v24"><span class="vn">24</span> <span class="br-p"><br><br></span>ইসরাইল-কন্যারা! তালুতের জন্য কাঁদ, <span class="br-p"><br><br></span>তিনি রক্তিম রংয়ের রমণীয় পরিচ্ছদে তোমাদেরকে ভূষিত করতেন, <span class="br-p"><br><br></span>তোমাদের পোশাকের উপরে সোনার অলংকার পরাতেন।</div>
<div class="v" id="v25"><span class="vn">25</span> <span class="br-p"><br><br></span>হায়! সংগ্রামের মধ্যে বীরেরা মারা পড়লেন; <span class="br-p"><br><br></span>যোনাথন তব উচ্চস্থলিতে হত হলেন।</div>
<div class="v" id="v26"><span class="vn">26</span> <span class="br-p"><br><br></span>হ্যাঁ, ভাই যোনাথন! তোমার জন্য আমি ব্যাকুল। <span class="br-p"><br><br></span>তুমি আমার কাছে অতিশয় মনোহর ছিলে; <span class="br-p"><br><br></span>তোমার ভালবাসা আমার পক্ষে চমৎকার ছিল, <span class="br-p"><br><br></span>রমণীদের ভালবাসার চেয়েও বেশি ছিল।</div>
<div class="v" id="v27"><span class="vn">27</span> <span class="br-p"><br><br></span>হায়! বীরেরা মারা পড়লেন, <span class="br-p"><br><br></span>যুদ্ধের সমস্ত অস্ত্র বিনষ্ট হল।</div>
</div>
<!-- PARSED ABOVE; EDITING MAY BREAK PARSER -->
</body></html>