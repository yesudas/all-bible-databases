<html><head>
<meta http-equiv="Content-Type" content="text/html;charset=utf-8" />
<title>2Sam 13 &ndash; ২ শামুয়েল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 13);">
<div id="navbar"><a href="../index.html">কিতাবুল মোকাদ্দস</a> &ndash; <b>২ শামুয়েল</b> &ndash; <a href="2Sam_1.html">1</a> ... <a href="2Sam_11.html">11</a> <a href="2Sam_12.html">12</a> <b>13</b> <a href="2Sam_14.html">14</a> <a href="2Sam_15.html">15</a> ... <a href="2Sam_24.html">24</a> </div><hr>
<h1>2Sam 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অম্নোনের ঘৃণার কাজ</h2><span class="vn">1</span> <span class="br-p"><br><br></span>এর পরে এই ঘটনা হল; দাউদের পুত্র অবশালোমের তামর নামে সুন্দরী একটি বোন ছিল; দাউদের পুত্র অম্নোন তাকে ভালবাসল।</div>
<div class="v" id="v2"><span class="vn">2</span> অম্নোন এমন আকুল হল যে, তার বোন তামরের জন্য অসুস্থ হয়ে পড়লো, কেননা সে কুমারী ছিল এবং অম্নোন তার প্রতি কিছু করা দুঃসাধ্য বোধ করলো।</div>
<div class="v" id="v3"><span class="vn">3</span> কিন্তু দাউদের ভাই শিমিয়ের পুত্র যোনাদব নামে অম্নোনের এক জন বন্ধু ছিল; সে খুবই চালাক ছিল।</div>
<div class="v" id="v4"><span class="vn">4</span> সে অম্নোনকে বললো, রাজপুত্র। তুমি দিন দিন এমন রোগা হয়ে যাচ্ছ কেন? আমাকে কি বলবে না? অম্নোন তাকে বললো, আমি আমার ভাই অবশালোমের বোন তামরকে ভালবাসি।</div>
<div class="v" id="v5"><span class="vn">5</span> যোনাদব বললো, তুমি তোমার পালঙ্কের উপরে শয়ন করে অসুখের ভান কর; পরে তোমার পিতা তোমাকে দেখতে আসলে তাঁকে বলো, মেহেরবানী করে আমার বোন তামরকে আমার কাছে আসতে হুকুম করুন, সে আমাকে রুটি খেতে দিক; এবং আমি দেখে যেন তার হাতে ভোজন করি, এজন্য আমার সাক্ষাতেই খাদ্য প্রস্তুত করুক।</div>
<div class="v" id="v6"><span class="vn">6</span> পরে অম্নোন অসুস্থতার ভান করে পড়ে রইলো; তাতে বাদশাহ্‌ তাকে দেখতে আসলে অম্নোন বাদশাহ্‌কে বললো, আরজ করি, আমার বোন তামর এসে আমার সাক্ষাতে কয়েকটি পিঠা প্রস্তুত করে দিক; আমি তার হাতে ভোজন করবো।</div>
<div class="v" id="v7"><span class="vn">7</span> <span class="br-p"><br><br></span>তখন দাউদ তামরের বাড়িতে লোক পাঠিয়ে বললেন, তুমি একবার তোমার ভাই অম্নোনের বাড়িতে গিয়ে তাকে কিছু খাদ্য প্রস্তুত করে দাও।</div>
<div class="v" id="v8"><span class="vn">8</span> অতএব তামর তার ভাই অম্নোনের বাড়িতে গেল; তখন সে শুয়ে ছিল। পরে তামর সুজি নিয়ে ছেনে তার সাক্ষাতে পিঠা প্রস্তুত করে পাক করলো;</div>
<div class="v" id="v9"><span class="vn">9</span> আর তাওয়া নিয়ে গিয়ে তার সম্মুখে ঢেলে দিল, কিন্তু সে ভোজনে অসম্মত হল। অম্নোন বললো, আমার কাছ থেকে সকল লোক বাইরে যাক। তাতে সকলে তার কাছ থেকে বাইরে গেল।</div>
<div class="v" id="v10"><span class="vn">10</span> তখন অম্নোন তামরকে বললো, খাদ্য সামগ্রী এই কুঠরীর মধ্যে আন; আমি তোমার হাতে ভোজন করবো। তাতে তামর তার তৈরি ঐ পিঠা নিয়ে কুঠরীর মধ্যে তার ভাই অম্নোনের কাছে গেল।</div>
<div class="v" id="v11"><span class="vn">11</span> পরে সে তাকে ভোজন করাতে তার কাছে তা আনলে অম্নোন তাকে ধরে বললো, হে আমার বোন, এসো, আমার সঙ্গে শয়ন কর।</div>
<div class="v" id="v12"><span class="vn">12</span> সে জবাবে বললো, হে আমার ভাই, না, না আমার ইজ্জত নষ্ট করো না, ইসরাইলের মধ্যে এমন কাজ করা উচিত নয়; তুমি এই মূঢ়তার কাজ করো না।</div>
<div class="v" id="v13"><span class="vn">13</span> আমি কোথায় আমার কলঙ্ক বহন করবো? আর তুমিও ইসরাইলের মধ্যে এক জন মূঢ়ের সমান হবে। অতএব আরজ করি, বরং বাদশাহ্‌র কাছে বল, তিনি তোমার হাতে আমাকে দিতে অসম্মত হবেন না।</div>
<div class="v" id="v14"><span class="vn">14</span> কিন্তু অম্নোন তার কথা শুনতে চাইল না; নিজে তামরের চেয়ে বলবান হওয়াতে তার ইজ্জত নষ্ট করলো, তার সঙ্গে শয়ন করলো।</div>
<div class="v" id="v15"><span class="vn">15</span> <span class="br-p"><br><br></span>পরে অম্নোন তাকে ভীষণ ঘৃণা করতে লাগল; বস্তুত সে তাকে যেরকম মহব্বত করেছিল, তার চেয়ে বেশি ঘৃণা করতে লাগল; আর অম্নোন তাকে বললো, ওঠ, চলে যাও।</div>
<div class="v" id="v16"><span class="vn">16</span> সে তাকে বললো, তা করো না, কেননা আমার সঙ্গে কৃত তোমার প্রথম দোষের চেয়ে আমাকে বের করে দেওয়া, এই মহাদোষ আরও মন্দ। কিন্তু অম্নোন তার কথা শুনতে চাইল না।</div>
<div class="v" id="v17"><span class="vn">17</span> সে তার পরিচারক যুবককে ডেকে বললো, একে আমার কাছ থেকে বের করে দাও, পরে দরজায় খিল লাগিয়ে দাও।</div>
<div class="v" id="v18"><span class="vn">18</span> সেই কন্যার গায়ে লম্বা কাপড় ছিল, কেননা কুমারী রাজকন্যারা ঐ রকম কাপড় পরতো। অম্নোনের পরিচারক তাকে বের করে দিয়ে পরে দ্বারে খিল লাগিয়ে দিল।</div>
<div class="v" id="v19"><span class="vn">19</span> তখন তামর নিজের মাথায় ভস্ম দিল এবং তার গায়ের ঐ লম্বা কাপড় ছিঁড়ে মাথায় হাত দিয়ে কাঁদতে কাঁদতে চলে গেল।</div>
<div class="v" id="v20"><span class="vn">20</span> <span class="br-p"><br><br></span>আর তার সহোদর অবশালোম তাকে জিজ্ঞাসা করলো, তোমার ভাই অম্নোন কি তোমার ইজ্জত নষ্ট করেছে? কিন্তু এখন হে আমার বোন চুপ থাক, সে তোমার ভাই; তুমি এই বিষয়ে বিমনা হয়ো না। সেদিন থেকে তামর বিষণ্নভাবে তার ভাই অবশালোমের বাড়িতে থাকতে লাগল।</div>
<div class="v" id="v21"><span class="vn">21</span> কিন্তু বাদশাহ্‌ দাউদ এসব কথা শুনে অতিশয় ক্রুদ্ধ হলেন।</div>
<div class="v" id="v22"><span class="vn">22</span> আর অবশালোম অম্নোনকে কাছে ভাল-মন্দ কিছুই বললো না, কেননা তার সহোদরা তামরের ইজ্জত নষ্ট করাতে অবশালোম অম্নোনকে ঘৃণা করতে লাগল।</div>
<div class="v" id="v23"><h2>তামরের ইজ্জতের প্রতিশোধ নেওয়া</h2><span class="vn">23</span> <span class="br-p"><br><br></span>সমপূর্ণ দু’বছর পরে আফরাহীমের নিকটস্থ বাল্‌-হাৎসোরে অবশালোমের ভেড়া পালের লোমকাটা হচ্ছিল; এবং অবশালোম সমস্ত রাজপুত্রকে দাওয়াত করলো।</div>
<div class="v" id="v24"><span class="vn">24</span> আর অবশালোম বাদশাহ্‌র কাছে এসে বললো, দেখুন, আপনার এই গোলামের ভেড়ার পালের লোমকাটা হচ্ছে; অতএব আরজ করি, বাদশাহ্‌ ও বাদশাহ্‌র গোলামেরা আপনার গোলামের সঙ্গে আগমন করুন।</div>
<div class="v" id="v25"><span class="vn">25</span> বাদশাহ্‌ অবশালোমকে বললেন, হে আমার পুত্র, তা নয়, আমরা সকলে যাব না, পাছে তোমার ভারস্বরূপ হই। যদিও সে পীড়াপীড়ি করলো, তবু বাদশাহ্‌ যেতে সম্মত হলেন না, কিন্তু তাকে দোয়া করলেন।</div>
<div class="v" id="v26"><span class="vn">26</span> তখন অবশালোম বললো, যদি তা না হয়, তবে আমার ভাই অম্নোনকে আমাদের সঙ্গে যেতে দিন; বাদশাহ্‌ তাকে বললেন, সে কেন তোমার সঙ্গে যাবে?</div>
<div class="v" id="v27"><span class="vn">27</span> কিন্তু অবশালোম তাঁকে পীড়াপীড়ি করলে বাদশাহ্‌ অম্নোন ও তার সঙ্গে সমস্ত রাজপুত্রকে যেতে দিলেন।</div>
<div class="v" id="v28"><span class="vn">28</span> পরে অবশালোম তার ভৃত্যদের এই হুকুম দিল, দেখো, আঙ্গুর-রসে অম্নোনের অন্তর প্রফুল্ল হলে যখন আমি তোমাদের বলবো, অম্নোনকে মার, তখন তোমরা তাকে হত্যা করো, ভয় পেয়ো না। আমি কি তোমাদের হুকুম দেই নি? তোমরা সাহস কর, বলবান হও।</div>
<div class="v" id="v29"><span class="vn">29</span> পরে অবশালোমের ভৃত্যরা অম্নোনের প্রতি অবশালোমের আদেশমত কাজ করলো। তখন রাজপুত্ররা সকলে উঠে নিজ নিজ ঘোড়ায় চড়ে পালিয়ে গেল।</div>
<div class="v" id="v30"><span class="vn">30</span> <span class="br-p"><br><br></span>তারা পথে ছিল, এমন সময়ে দাউদের কাছে এই সংবাদ এলো যে, অবশালোম সমস্ত রাজপুত্রকে হত্যা করেছে, তাদের এক জনও অবশিষ্ট নেই।</div>
<div class="v" id="v31"><span class="vn">31</span> তখন বাদশাহ্‌ উঠে তাঁর কাপড় ছিঁড়ে ভূমিতে লম্বমান হয়ে পড়লেন এবং তাঁর গোলামেরা সকলে নিজ নিজ কাপড় ছিঁড়ে তাঁর কাছে দাঁড়িয়ে রইলো।</div>
<div class="v" id="v32"><span class="vn">32</span> তখন দাউদের ভাই শিমিয়ের পুত্র যোনাদব বললো, আমার মালিক মনে করবেন না যে, সমস্ত রাজকুমার নিহত হয়েছে; কেবল অম্নোন মারা পড়েছে, কেননা যেদিন সে অবশালোমের বোন তামরের ইজ্জত নষ্ট করেছে, সেদিন থেকে অবশালোম কর্তৃক এটা স্থির হয়েছিল।</div>
<div class="v" id="v33"><span class="vn">33</span> অতএব সমস্ত রাজপুত্র মারা গেছে ভেবে আমার মালিক বাদশাহ্‌ শোক করবেন না; কেবল অম্নোন মারা গেছে।</div>
<div class="v" id="v34"><span class="vn">34</span> <span class="br-p"><br><br></span>কিন্তু অবশালোম পালিয়ে গিয়েছিল। আর যুবক প্রহরী চোখ তুলে নিরীক্ষণ করলো, আর দেখ, পর্বতের পাশ থেকে তার পিছনের দিকের পথ দিয়ে অনেক লোক আসছে।</div>
<div class="v" id="v35"><span class="vn">35</span> আর যোনাদব বাদশাহ্‌কে বললো, দেখুন রাজপুত্ররা আসছে, আপনার গোলাম যা বলেছিল, তা-ই ঠিক হল।</div>
<div class="v" id="v36"><span class="vn">36</span> তার কথা শেষ হওয়া মাত্র, দেখ, রাজপুত্ররা উপস্থিত হয়ে চিৎকার করে কাঁদতে লাগলেন এবং বাদশাহ্‌ ও তাঁর সমস্ত গোলামও ভীষণভাবে কাঁদতে লাগলেন।</div>
<div class="v" id="v37"><h2>অবশালোমের পালিয়ে যাওয়া</h2><span class="vn">37</span> <span class="br-p"><br><br></span>কিন্তু অবশালোম পালিয়ে গশূরের বাদশাহ্‌ অম্মীহূরের পুত্র তল্‌ময়ের কাছে গেল, আর দাউদ প্রতিদিন তাঁর পুত্রের জন্য শোক করতে লাগলেন।</div>
<div class="v" id="v38"><span class="vn">38</span> অবশালোম পালিয়ে গশূরে গিয়ে সেই স্থানে তিন বছর প্রবাস করলো।</div>
<div class="v" id="v39"><span class="vn">39</span> পরে বাদশাহ্‌ দাউদ অবশালোমের কাছে যাবার আকাঙক্ষা প্রকাশ করলেন; কেননা অম্নোন মারা গেছে জেনে তিনি তার বিষয়ে সান্ত্বনা পেয়েছিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>