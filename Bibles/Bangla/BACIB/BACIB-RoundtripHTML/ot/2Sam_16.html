<html><head>
<meta http-equiv="Content-Type" content="text/html;charset=utf-8" />
<title>2Sam 16 &ndash; ২ শামুয়েল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 16);">
<div id="navbar"><a href="../index.html">কিতাবুল মোকাদ্দস</a> &ndash; <b>২ শামুয়েল</b> &ndash; <a href="2Sam_1.html">1</a> ... <a href="2Sam_14.html">14</a> <a href="2Sam_15.html">15</a> <b>16</b> <a href="2Sam_17.html">17</a> <a href="2Sam_18.html">18</a> ... <a href="2Sam_24.html">24</a> </div><hr>
<h1>2Sam 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাদশাহ্‌ দাউদ ও সীবঃ</h2><span class="vn">1</span> <span class="br-p"><br><br></span>পরে দাউদ পর্বত-শিখর পিছনে ফেলে কিঞ্চিৎ অগ্রসর হলে দেখ, মফীবোশতের গোলাম সীবঃ সজ্জিত দুই গাধা সঙ্গে নিয়ে তাঁর সঙ্গে দেখা করলো। সেই গাধার পিঠে দুই শত রুটি ও এক শত থলুয়া শুকনো আঙ্গুর ফল ও এক শত চাপ গ্রীষ্মকালের ফল ও এক কূপা আঙ্গুর-রস ছিল।</div>
<div class="v" id="v2"><span class="vn">2</span> বাদশাহ্‌ সীবঃকে বললেন, তুমি এগুলো এনেছ কেন? সীবঃ বললো, এই দু’টি গাধা বাদশাহ্‌র পরিজনের বাহন হবে, আর এই রুটি ও ফল যুবকদের খাওয়ার জন্য এবং আঙ্গুর-রস মরুভূমিতে ক্লান্ত লোকদের পানীয় হবে।</div>
<div class="v" id="v3"><span class="vn">3</span> পরে বাদশাহ্‌ বললেন, তোমার মালিকের পুত্র কোথায়? সীবঃ বাদশাহ্‌কে বললো, দেখুন, তিনি জেরুশালেমে অবস্থান করছেন, কেননা তিনি বললেন, ইসরাইলের কুল আজ আমার পৈতৃক রাজ্য আমাকে ফিরিয়ে দেবে।</div>
<div class="v" id="v4"><span class="vn">4</span> বাদশাহ্‌ সীবঃকে বললেন, দেখ, মফীবোশতের সর্বস্ব তোমার। সীবঃ বললো, হে আমার মালিক বাদশাহ্‌, আমি আপনার পদধূলিরও যোগ্য নই; আরজ করি, যেন আমি আপনার দৃষ্টিতে রহমত পাই।</div>
<div class="v" id="v5"><h2>শিমিয়ির দেওয়া বদদোয়া</h2><span class="vn">5</span> <span class="br-p"><br><br></span>পরে বাদশাহ্‌ দাউদ বহুরীমে উপস্থিত হলে দেখ, তালুতের কূলের গোষ্ঠীভুক্ত গেরার পুত্র শিমিয়ি নামে এক ব্যক্তি সেখান থেকে বের হয়ে আসতে আসতে বদদোয়া দিল।</div>
<div class="v" id="v6"><span class="vn">6</span> আর সে বাদশাহ্‌ দাউদ ও তাঁর সমস্ত গোলামের দিকে পাথর নিক্ষেপ করলো; তখন সমস্ত লোক ও সমস্ত বীর তাঁর ডানে ও বামে ছিল।</div>
<div class="v" id="v7"><span class="vn">7</span> শিমিয়ি বদদোয়া দিতে দিতে এই কথা বললো, যা, যা, তুই রক্তপাতী, তুই পাষণ্ড।</div>
<div class="v" id="v8"><span class="vn">8</span> তুই যার পদে রাজত্ব করেছিস্‌, সেই তালুতের কুলের সমস্ত রক্তপাতের প্রতিফল মাবুদ তোকে দিচ্ছেন এবং মাবুদ তোর পুত্র অবশালোমের হাতে রাজ্য তুলে দিয়েছেন; দেখ্‌, তুই নিজের দুষ্টতায় আট্‌কা পড়েছিস্‌, কেননা তুই রক্তপাতী।</div>
<div class="v" id="v9"><span class="vn">9</span> <span class="br-p"><br><br></span>তখন সরূয়ার পুত্র অবীশয় বাদশাহ্‌কে বললেন, ঐ মৃত কুকুর কেন আমার মালিক বাদশাহ্‌কে বদদোয়া দেয়? আপনি অনুমতি করলে আমি পার হয়ে গিয়ে ওর মাথা কেটে ফেলি।</div>
<div class="v" id="v10"><span class="vn">10</span> কিন্তু বাদশাহ্‌ বললেন, হে সরূয়ার পুত্ররা, তোমাদের সঙ্গে আমার বিষয় কি? ও যখন বদদোয়া দেয় এবং মাবুদ যখন ওকে বলে দেন, দাউদকে বদদোয়া দাও, তখন কে বলবে, এমন কাজ কেন করছো?</div>
<div class="v" id="v11"><span class="vn">11</span> দাউদ অবীশয় ও তাঁর সমস্ত গোলামকে আরও বললেন, দেখ, আমার ঔরসজাত পুত্র আমার প্রাণনাশের চেষ্টা করছে, তবে ঐ বিন্‌ইয়ামীনীয় কি না করবে? ওকে থাকতে দাও; ও বদদোয়া দিক;, কেননা মাবুদ ওকে অনুমতি দিয়েছেন।</div>
<div class="v" id="v12"><span class="vn">12</span> হয় তো মাবুদ আমার উপরে কৃত অন্যায়ের প্রতি দৃষ্টিপাত করবেন এবং আজ আমাকে দেওয়া বদদোয়ার পরিবর্তে মাবুদ আমার মঙ্গল করবেন।</div>
<div class="v" id="v13"><span class="vn">13</span> এভাবে দাউদ ও তাঁর লোকেরা পথ দিয়ে যেতে লাগলেন, আর শিমিয়িও পর্বতের পাশ দিয়ে চলতে চলতে বদদোয়া দিতে লাগল এবং সেখান থেকে পাথর নিক্ষেপ করলো ও ধুলা ছড়িয়ে দিল।</div>
<div class="v" id="v14"><span class="vn">14</span> পরে বাদশাহ্‌ ও তাঁর সঙ্গীরা সকলে অয়েফীমে (শ্রান্তদের স্থানে) আসলেন, আর তিনি সেই স্থানে বিশ্রাম করলেন।</div>
<div class="v" id="v15"><h2>অহীথোফলের পরামর্শ</h2><span class="vn">15</span> <span class="br-p"><br><br></span>আর অবশালোম ও ইসরাইলের সমস্ত লোক জেরুশালেমে প্রবেশ করলো, অহীথোফলও তার সঙ্গে এল।</div>
<div class="v" id="v16"><span class="vn">16</span> তখন দাউদের মিত্র অর্কীয় হূশয় অবশালোমের কাছে আসলেন। হূশয় অবশালোমকে বললেন, বাদশাহ্‌ চিরজীবী হোন, বাদশাহ্‌ চিরজীবী হোন।</div>
<div class="v" id="v17"><span class="vn">17</span> অবশালোম হূশয়কে বললো, এ কি বন্ধুর প্রতি তোমার দয়া? তুমি তোমার বন্ধুর সঙ্গে কেন গেলে না?</div>
<div class="v" id="v18"><span class="vn">18</span> হূশয় অবশালোমকে বললেন, তা নয়; কিন্তু মাবুদ, এই জাতি ও ইসরাইলের সমস্ত লোক যাঁকে মনোনীত করেছেন আমি তাঁরই হব, তাঁরই সঙ্গে থাকব।</div>
<div class="v" id="v19"><span class="vn">19</span> তাছাড়া আমি কার সেবা করবো? তাঁর পুত্রের সাক্ষাতে কি নয়? যেমন আপনার পিতার সাক্ষাতে সেবা করেছি, তেমনি আপনার সাক্ষাতেও করবো।</div>
<div class="v" id="v20"><span class="vn">20</span> <span class="br-p"><br><br></span>পরে অবশালোম অহীথোফলকে বললো, এখন কি কর্তব্য? তোমরা মন্ত্রণা দাও।</div>
<div class="v" id="v21"><span class="vn">21</span> তখন অহীথোফল অবশালোমকে বললো, আপনার পিতা প্রাসাদ রক্ষার্থে যাদেরকে রেখে গেছেন, আপনি আপনার পিতার সেই উপপত্নীদের কাছে গমন করুন; তাতে সমস্ত ইসরাইল শুনবে যে, আপনি পিতার ঘৃণাস্পদ হয়েছেন, তখন আপনার সঙ্গী সমস্ত লোকের হাত সবল হবে।</div>
<div class="v" id="v22"><span class="vn">22</span> পরে লোকেরা অবশালোমের জন্য প্রাসাদের ছাদে একটা তাঁবু স্থাপন করলো, তাতে অবশালোম সমস্ত ইসরাইলের সাক্ষাতে তার পিতার উপপত্নীদের কাছে গমন করলো।</div>
<div class="v" id="v23"><span class="vn">23</span> ঐ সময়ে অহীথোফল যে মন্ত্রণা দিত, সেই দৈববাণীকে মনে করা হত যেন তা আল্লাহ্‌র কাছ থেকে এসেছে; দাউদের ও অবশালোমের, উভয়ের বিবেচনায় অহীথোফলের যাবতীয় মন্ত্রণা সেই রকমই ছিল।</div>
</div>
<!-- PARSED ABOVE; EDITING MAY BREAK PARSER -->
</body></html>