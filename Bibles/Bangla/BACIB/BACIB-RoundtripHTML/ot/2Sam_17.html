<html><head>
<meta http-equiv="Content-Type" content="text/html;charset=utf-8" />
<title>2Sam 17 &ndash; ২ শামুয়েল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 17);">
<div id="navbar"><a href="../index.html">কিতাবুল মোকাদ্দস</a> &ndash; <b>২ শামুয়েল</b> &ndash; <a href="2Sam_1.html">1</a> ... <a href="2Sam_15.html">15</a> <a href="2Sam_16.html">16</a> <b>17</b> <a href="2Sam_18.html">18</a> <a href="2Sam_19.html">19</a> ... <a href="2Sam_24.html">24</a> </div><hr>
<h1>2Sam 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>অহীথোফল অবশালোমকে আরও বললো, আমি বারো হাজার লোক মনোনীত করে আজ রাতে দাউদের পিছনে পিছনে তাড়া করে যাই;</div>
<div class="v" id="v2"><span class="vn">2</span> যখন তিনি শ্রান্ত ও শিথিলহস্ত হবেন, সেই সময়ে হঠাৎ তাঁকে আক্রমণ করে ভয় দেখাব; তাতে তাঁর সঙ্গী সমস্ত লোক পালিয়ে যাবে, আর আমি কেবল বাদশাহ্‌কে হত্যা করবো।</div>
<div class="v" id="v3"><span class="vn">3</span> কনে যেমন বরের কাছে ফিরে আসে সেভাবে সমস্ত লোককে আপনার পক্ষে আনবো। আপনি যার খোঁজ করছেন, তাঁরই মরণ এবং সকলের প্রত্যাগমন দুইই সম্পন্ন হবে; সমস্ত লোক শান্তিতে থাকবে।</div>
<div class="v" id="v4"><span class="vn">4</span> এই কথা অবশালোম ও ইসরাইলের সমস্ত পধান ব্যক্তিবর্গের তুষ্টিজনক হল।</div>
<div class="v" id="v5"><h2>হূশয়ের পরামর্শ</h2><span class="vn">5</span> <span class="br-p"><br><br></span>তখন অবশালোম বললো, একবার অর্কীয় হূশয়কেও ডাক; তিনি কি বলেন, আমরা তাও শুনি।</div>
<div class="v" id="v6"><span class="vn">6</span> পরে হূশয় অবশালোমের কাছে আসলে অবশালোম তাকে বললো, অহীথোফল এই রকম কথা বলেছে, এখন তার কথানুসারে কাজ করা আমাদের কর্তব্য কি না?</div>
<div class="v" id="v7"><span class="vn">7</span> যদি না হয়, তুমি বল। হূশয় অবশালোমকে বললেন, এবার অহীথোফল ভাল পরামর্শ দেন নি।</div>
<div class="v" id="v8"><span class="vn">8</span> হূশয় আরও বললেন, আপনি আপনার পিতা ও তাঁর লোকদের জানেন, তাঁরা বীর ও তিক্তপ্রাণ এবং মাঠের বাচ্চা হারানো ভল্লুকীর মত, আর আপনার পিতা যোদ্ধা; তিনি লোকদের সঙ্গে রাত যাপন করবেন না।</div>
<div class="v" id="v9"><span class="vn">9</span> দেখুন, এখন তিনি কোন গর্তে কিংবা আর কোন স্থানে লুকিয়ে আছেন; আর প্রথমে তিনি ঐ লোকদের আক্রমণ করলে যে কেউ তা শুনবে, সে বলবে, অবশালোমের অনুগামী লোকদের মধ্যে হত্যাকাণ্ড হচ্ছে।</div>
<div class="v" id="v10"><span class="vn">10</span> তা হলে যে বীর্যবান ব্যক্তি সিংহ-হৃদয়ের মত হৃদয়বিশিষ্ট, সেও একান্ত গলে যাবে; কারণ সমস্ত ইসরাইল জানে আপনার পিতা বিক্রমশালী ও তাঁর সঙ্গীরা বীর্যবান লোক।</div>
<div class="v" id="v11"><span class="vn">11</span> কিন্তু আমার পরামর্শ এই; দান থেকে বের্‌-শেবা পর্যন্ত সমুদ্রতীরস্থ বালির মত অসংখ্য সমস্ত ইসরাইল আপনার কাছে সংগৃহীত হোক, পরে আপনি স্বয়ং যুদ্ধে গমন করুন।</div>
<div class="v" id="v12"><span class="vn">12</span> তাতে যে স্থানেই তাঁকে পাওয়া যাবে, সেই স্থানে আমরা তাঁর সমীপে উপস্থিত হয়ে ভূমিতে শিশির পতনের মত করে তাঁর উপরে চেপে পড়বো; তাঁকে বা তাঁর সঙ্গী সমস্ত লোকের মধ্যে এক জনকেও রাখবো না।</div>
<div class="v" id="v13"><span class="vn">13</span> আর যদি তিনি কোন নগরে প্রস্থান করেন, তবে সমস্ত ইসরাইল সেই নগরে দড়ি বাঁধবে, আর আমরা স্রোত পর্যন্ত তা টেনে নিয়ে যাব, শেষে সেখানে একখানি পাথর কুচিও আর পাওয়া যাবে না।</div>
<div class="v" id="v14"><span class="vn">14</span> পরে অবোশালোম ও ইসরাইলের সমস্ত লোক বললো, অহিথোফলের মন্ত্রণার চেয়ে অর্কীয় হূশয়ের মন্ত্রণা ভাল। বস্তুত মাবুদ যেন অবশালোমের প্রতি অমঙ্গল ঘটান, সেজন্য অহীথোফলের ভাল মন্ত্রণা ব্যর্থ করার জন্য মাবুদই তা স্থির করেছেন।</div>
<div class="v" id="v15"><h2>হযরত দাউদের প্রতি হূশয়ের পরামর্শ</h2><span class="vn">15</span> <span class="br-p"><br><br></span>পরে হূশয় সাদোক ও অবিয়াথর নামের দুই ইমামকে বললেন, অহীথোফল অবশালোমকে ও ইসরাইলের প্রধান ব্যক্তিদের অমুক অমুক মন্ত্রণা দিয়েছিল, কিন্তু আমি অমুক অমুক মন্ত্রণা দিয়েছি।</div>
<div class="v" id="v16"><span class="vn">16</span> অতএব তোমরা শীঘ্র দাউদের কাছ লোক পাঠিয়ে তাঁকে বল, আপনি মরুভূমিস্থ পারঘাটায় আজ রাত যাপন করবেন না, কোন মতে পার হয়ে যাবেন, তা নইলে বাদশাহ্‌ ও আপনার সঙ্গী সমস্ত লোক মারা পড়বেন।</div>
<div class="v" id="v17"><span class="vn">17</span> সেই সময়ে যোনাথন ও অহীমাস ঐন্‌রোগেলে ছিল; এক জন বাঁদী গিয়ে তাদের সংবাদ দিত, পরে তারা গিয়ে বাদশাহ্‌ দাউদকে সংবাদ দিত; কেননা তারা নগরে গিয়ে দেখা দিতে পারতো না।</div>
<div class="v" id="v18"><span class="vn">18</span> কিন্তু এক যুবক তাদের দেখে অবশালোমকে জানালো; আর তারা দু’জন শীঘ্র গিয়ে বহুরীমে এক লোকের বাড়িতে প্রবেশ করলো এবং তাঁর প্রাঙ্গণের মধ্যে একটি কুয়া থাকাতে সেই কুয়ায় গিয়ে নামল।</div>
<div class="v" id="v19"><span class="vn">19</span> পরে গৃহিণী কুয়াটির মুখে আচ্ছাদন দিয়ে তার উপরে মাড়াই করা শস্য বিছিয়ে দিল, তাতে কেউ কিছু জানতে পারল না।</div>
<div class="v" id="v20"><span class="vn">20</span> পরে অবশালোমের গোলামেরা সেই স্ত্রীলোকটির বাড়িতে এসে জিজ্ঞাসা করলো, অহীমাস ও যোনাথন কোথায়? স্ত্রীলোকটি তাদের বললো, তারা ঐ পানির স্রোত পার হয়ে গেল। পরে তারা খোঁজ করে কাউকেই না পেয়ে জেরুশালেমে ফিরে গেল।</div>
<div class="v" id="v21"><span class="vn">21</span> <span class="br-p"><br><br></span>তারা চলে যাবার পর ঐ দু’জন কুয়া থেকে উঠে গিয়ে বাদশাহ্‌ দাউদকে সংবাদ দিল; আর তারা দাউদকে বললো, আপনারা উঠুন, শীঘ্র পানি পার হয়ে যান, কেননা অহীথোফল আপনাদের বিরুদ্ধে অমুক মন্ত্রণা দিয়েছে।</div>
<div class="v" id="v22"><span class="vn">22</span> তাতে দাউদ ও তাঁর সঙ্গী সমস্ত লোক জর্ডান পার হলেন; জর্ডান পার হন নি, তাদের এমন এক জনও প্রভাতের আলো পর্যন্ত অবশিষ্ট থাকলো না।</div>
<div class="v" id="v23"><span class="vn">23</span> <span class="br-p"><br><br></span>আর অহীথোফল যখন দেখলো যে, তার মন্ত্রণা অনুযায়ী কাজ করা হল না, তখন সে গাধা সাজাল এবং উঠে তার নগরে নিজের বাড়িতে গেল এবং তার বাড়ির বিষয়ে ব্যবস্থা করে নিজে গলায় দড়ি দিয়ে আত্মহত্যা করলো; পরে তার পিতার কবরে তাকে দাফন করা হল।</div>
<div class="v" id="v24"><h2>অবশালোমের পরাজয় ও মৃত্যু</h2><span class="vn">24</span> <span class="br-p"><br><br></span>পরে দাউদ মহনয়িমে আসলেন এবং সমস্ত ইসরাইল লোকের সঙ্গে অবশালোম জর্ডান পার হল।</div>
<div class="v" id="v25"><span class="vn">25</span> আর অবশালোম যোয়াবের স্থলে অমাসাকে সৈন্যদলের উপরে নিযুক্ত করেছিল। ঐ অমাসা ছিল যিথ্র নামে এক জন ইসমাইলীয় ব্যক্তির পুত্র; সেই ব্যক্তি নাহশের কন্যা অবীগলের কাছ গমন করেছিল; উক্ত স্ত্রী যোয়াবের মা সরূয়ার বোন।</div>
<div class="v" id="v26"><span class="vn">26</span> পরে বনি-ইসরাইল ও অবশালোম গিলিয়দ দেশে শিবির স্থাপন করলো।</div>
<div class="v" id="v27"><span class="vn">27</span> <span class="br-p"><br><br></span>দাউদ মহনয়িমে উপস্থিত হওয়ার পর অম্মোনীয়দের রব্বা-নিবাসী রাহশের পুত্র শোবি, আর লোদবার-নিবাসী অম্মীয়েলের পুত্র মাখীর এবং রোগলীম-নিবাসী গিলিয়দীয় বর্সিল্লয় দাউদের ও তাঁর সঙ্গী লোকদের জন্য বিছানা, বাটি, মাটির পাত্র এবং</div>
<div class="v" id="v28"><span class="vn">28</span> খাবারের জন্য গম, যব, সুজি, ভাজা শস্য, শিম, মসুর ডাল, ভাজা কলাই,</div>
<div class="v" id="v29"><span class="vn">29</span> মধু ও দই এবং ভেড়ার পাল ও গরুর দুধের পনীর আনলেন; কেননা তাঁরা বললেন, লোকেরা মরুভূমিতে ক্ষুধিত, শ্রান্ত ও পিপাসিত হয়েছে।</div>
</div>
<!-- PARSED ABOVE; EDITING MAY BREAK PARSER -->
</body></html>