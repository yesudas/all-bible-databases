<html><head>
<meta http-equiv="Content-Type" content="text/html;charset=utf-8" />
<title>2Sam 22 &ndash; ২ শামুয়েল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 22);">
<div id="navbar"><a href="../index.html">কিতাবুল মোকাদ্দস</a> &ndash; <b>২ শামুয়েল</b> &ndash; <a href="2Sam_1.html">1</a> ... <a href="2Sam_20.html">20</a> <a href="2Sam_21.html">21</a> <b>22</b> <a href="2Sam_23.html">23</a> <a href="2Sam_24.html">24</a> </div><hr>
<h1>2Sam 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাদশাহ্‌ দাউদের প্রশংসা-কাওয়ালী</h2><span class="vn">1</span> <span class="br-p"><br><br></span>যেদিন মাবুদ সমস্ত দুশমন এবং তালুতের হাত থেকে দাউদকে উদ্ধার করলেন, সেদিন তিনি মাবুদের উদ্দেশে এই গজল নিবেদন করলেন।</div>
<div class="v" id="v2"><span class="vn">2</span> তিনি বললেন, <span class="br-p"><br><br></span>মাবুদ মম শৈল, মম দুর্গ ও মম উদ্ধারকর্তা,</div>
<div class="v" id="v3"><span class="vn">3</span> <span class="br-p"><br><br></span>মম শৈলরূপ আল্লাহ্‌, আমি তাঁর মধ্যে আশ্রয় নিই; <span class="br-p"><br><br></span>মম ঢাল, মম উদ্ধার-শৃঙ্গ, মম উঁচু দুর্গ, মম আশ্রয়স্থান, <span class="br-p"><br><br></span>মম ত্রাতা, জুলুম থেকে আমার নিস্তারকারী।</div>
<div class="v" id="v4"><span class="vn">4</span> <span class="br-p"><br><br></span>আমি কীর্তনীয় মাবুদকে ডাকব, <span class="br-p"><br><br></span>এভাবে আমার দুশমনদের কাছ থেকে উদ্ধার পাব।</div>
<div class="v" id="v5"><span class="vn">5</span> <span class="br-p"><br><br></span>কেননা আমি মৃত্যুর তরঙ্গে বেষ্টিত, <span class="br-p"><br><br></span>ধ্বংসের বন্যাতে আশঙ্কিত ছিলাম</div>
<div class="v" id="v6"><span class="vn">6</span> <span class="br-p"><br><br></span>আমি পাতালের দড়িতে বেষ্টিত, মৃত্যুর পাশে জড়িত ছিলাম;</div>
<div class="v" id="v7"><span class="vn">7</span> <span class="br-p"><br><br></span>সঙ্কটে আমি মাবুদকে ডাকলাম, <span class="br-p"><br><br></span>আমার আল্লাহ্‌কে আহ্বান করলাম; <span class="br-p"><br><br></span>তিনি তাঁর এবাদতখানা থেকে আমার নিবেদন শুনলেন, <span class="br-p"><br><br></span>আমার আর্তনাদ তাঁর কর্ণগোচর হল।</div>
<div class="v" id="v8"><span class="vn">8</span> <span class="br-p"><br><br></span>তখন দুনিয়া টলল, কাঁপতে লাগল, <span class="br-p"><br><br></span>আসমানের সমস্ত ভিত্তি বিচলিত হল, <span class="br-p"><br><br></span>ও ভয়ে কাঁপতে লাগল, কারণ তিনি ক্রোধে জ্বলে উঠলেন।</div>
<div class="v" id="v9"><span class="vn">9</span> <span class="br-p"><br><br></span>তাঁর নাসারন্ধ্র থেকে ধোঁয়া বের হল, <span class="br-p"><br><br></span>তাঁর মুখনির্গত আগুন গ্রাস করলো; <span class="br-p"><br><br></span>তা দ্বারা সমস্ত অঙ্গার প্রজ্বলিত হল।</div>
<div class="v" id="v10"><span class="vn">10</span> <span class="br-p"><br><br></span>তিনি আসমান নুইয়ে নামলেন, <span class="br-p"><br><br></span>অন্ধকার তাঁর পদতলে ছিল;</div>
<div class="v" id="v11"><span class="vn">11</span> <span class="br-p"><br><br></span>তিনি কারুবীতে চড়ে উড়ে আসলেন হলেন, <span class="br-p"><br><br></span>বায়ুর ডানায় ভর করে দর্শন দিলেন।</div>
<div class="v" id="v12"><span class="vn">12</span> <span class="br-p"><br><br></span>তিনি তাঁবুর মত তাঁর চতুর্দিকে অন্ধকার, <span class="br-p"><br><br></span>বিপুল জলরাশি ও ঘন মেঘমালা স্থাপন করলেন।</div>
<div class="v" id="v13"><span class="vn">13</span> <span class="br-p"><br><br></span>তাঁর সম্মুখবর্তী তেজ থেকে জ্বলন্ত সমস্ত অঙ্গার প্রজ্বলিত হল।</div>
<div class="v" id="v14"><span class="vn">14</span> <span class="br-p"><br><br></span>মাবুদ আসমান থেকে বজ্রনাদ করলেন, <span class="br-p"><br><br></span>সর্বশক্তিমান আল্লাহ্‌ তাঁর বাণী শোনালেন।</div>
<div class="v" id="v15"><span class="vn">15</span> <span class="br-p"><br><br></span>তিনি তীর মারলেন, তাদের ছিন্নভিন্ন করলেন, <span class="br-p"><br><br></span>বজ্র দ্বারা তাদের উদ্বিগ্ন করলেন।</div>
<div class="v" id="v16"><span class="vn">16</span> <span class="br-p"><br><br></span>তখন মাবুদের তর্জনে, <span class="br-p"><br><br></span>তাঁর নাসিকার প্রশ্বাসবায়ুতে সমুদ্রের সমস্ত প্রণালী প্রকাশ পেল, <span class="br-p"><br><br></span>দুনিয়ার সমস্ত মূল অনাবৃত হল।</div>
<div class="v" id="v17"><span class="vn">17</span> <span class="br-p"><br><br></span>তিনি উপর থেকে হাত বাড়ালেন, আমাকে ধরলেন, <span class="br-p"><br><br></span>মহাজলরাশি থেকে আমাকে টেনে তুললেন;</div>
<div class="v" id="v18"><span class="vn">18</span> <span class="br-p"><br><br></span>আমাকে উদ্ধার করলেন, আমার বলবান দুশমন থেকে, <span class="br-p"><br><br></span>আমার বিদ্বেষীদের থেকে, কারণ তারা আমার চেয়ে শক্তিমান।</div>
<div class="v" id="v19"><span class="vn">19</span> <span class="br-p"><br><br></span>আমার বিপদের দিনে তারা আমার কাছে এল, <span class="br-p"><br><br></span>কিন্তু মাবুদ আমার অবলম্বন হলেন।</div>
<div class="v" id="v20"><span class="vn">20</span> <span class="br-p"><br><br></span>তিনি আমাকে বাইরে প্রশস্ত স্থানে আনলেন, <span class="br-p"><br><br></span>আমাকে উদ্ধার করলেন, কেননা তিনি আমাতে সন্তুষ্ট ছিলেন।</div>
<div class="v" id="v21"><span class="vn">21</span> <span class="br-p"><br><br></span>মাবুদ আমার ধার্মিকতা-অনুযায়ী পুরস্কার দিলেন, <span class="br-p"><br><br></span>আমার হাতের পবিত্রতা অনুযায়ী ফল দিলেন।</div>
<div class="v" id="v22"><span class="vn">22</span> <span class="br-p"><br><br></span>কেননা আমি মাবুদের পথে চলেছি, <span class="br-p"><br><br></span>দুষ্টতাপূর্বক আমার আল্লাহ্‌কে ছেড়ে দিই নি।</div>
<div class="v" id="v23"><span class="vn">23</span> <span class="br-p"><br><br></span>কারণ তাঁর সমস্ত অনুশাসন আমার সম্মুখে ছিল, <span class="br-p"><br><br></span>আমি তাঁর বিধিপথ থেকে দূরে সরে যাই নি।</div>
<div class="v" id="v24"><span class="vn">24</span> <span class="br-p"><br><br></span>আর আমি তাঁর উদ্দেশে সিদ্ধ ছিলাম, <span class="br-p"><br><br></span>নিজের অপরাধ থেকে নিজেকে রক্ষা করতাম।</div>
<div class="v" id="v25"><span class="vn">25</span> <span class="br-p"><br><br></span>তাই মাবুদ আমাকে আমার ধার্মিকতা অনুসারে, <span class="br-p"><br><br></span>তাঁর সাক্ষাতে আমার পবিত্রতা অনুযায়ী ফল দিলেন।</div>
<div class="v" id="v26"><span class="vn">26</span> <span class="br-p"><br><br></span>তুমি দয়াবানের সঙ্গে সদয় ব্যবহার করবে, <span class="br-p"><br><br></span>সিদ্ধ লোকের সঙ্গে সিদ্ধ ব্যবহার করবে।</div>
<div class="v" id="v27"><span class="vn">27</span> <span class="br-p"><br><br></span>তুমি খাঁটির সঙ্গে খাঁটি ব্যবহার করবে, <span class="br-p"><br><br></span>কুটিলের সঙ্গে চতুর ব্যবহার করবে।</div>
<div class="v" id="v28"><span class="vn">28</span> <span class="br-p"><br><br></span>তুমি দুঃখীদের নিস্তার করবে, <span class="br-p"><br><br></span>কিন্তু দাম্ভিকদের উপরে তোমার দৃষ্টি আছে, <span class="br-p"><br><br></span>তুমি তাদের অবনত করবে।</div>
<div class="v" id="v29"><span class="vn">29</span> <span class="br-p"><br><br></span>হে মাবুদ, তুমি আমার প্রদীপ; <span class="br-p"><br><br></span>মাবুদই আমার অন্ধকার আলোকময় করেন।</div>
<div class="v" id="v30"><span class="vn">30</span> <span class="br-p"><br><br></span>কেননা তোমার দ্বারা আমি সৈন্যদলের বিরুদ্ধে ধাবিত হই, <span class="br-p"><br><br></span>আমার আল্লাহ্‌র সাহায্যে প্রাচীর লাফ দিয়ে পার হই।</div>
<div class="v" id="v31"><span class="vn">31</span> <span class="br-p"><br><br></span>তিনিই আল্লাহ্‌, তাঁর পথ সিদ্ধ; <span class="br-p"><br><br></span>মাবুদের কালাম পরীক্ষাসিদ্ধ, <span class="br-p"><br><br></span>যারা তাঁর মধ্যে আশ্রয় নেয় তিনি তাদের ঢাল।</div>
<div class="v" id="v32"><span class="vn">32</span> <span class="br-p"><br><br></span>কারণ মাবুদ ছাড়া আর আল্লাহ্‌ কে আছে? <span class="br-p"><br><br></span>আমাদের আল্লাহ্‌ ছাড়া আর শৈল কে আছে?</div>
<div class="v" id="v33"><span class="vn">33</span> <span class="br-p"><br><br></span>আল্লাহ্‌ আমার দৃঢ় দুর্গ; <span class="br-p"><br><br></span>তিনি সিদ্ধকে তাঁর পথে চালান;</div>
<div class="v" id="v34"><span class="vn">34</span> <span class="br-p"><br><br></span>তিনি তার চরণ হরিণীর চরণের মত করেন; <span class="br-p"><br><br></span>আমার উচ্চস্থলীতে আমাকে সংস্থাপন করেন।</div>
<div class="v" id="v35"><span class="vn">35</span> <span class="br-p"><br><br></span>তিনি আমার হাতকে যুদ্ধ করতে শিক্ষা দেন, <span class="br-p"><br><br></span>তাই আমার বাহু তাম্রময় ধনুকে চাড়া দেয়।</div>
<div class="v" id="v36"><span class="vn">36</span> <span class="br-p"><br><br></span>তুমি আমাকে তোমার উদ্ধারকারী ঢাল দিয়েছ, <span class="br-p"><br><br></span>তোমার কোমলতা আমাকে মহান করেছে।</div>
<div class="v" id="v37"><span class="vn">37</span> <span class="br-p"><br><br></span>তুমি আমার নিচে পাদসঞ্চারের স্থান প্রশস্ত করেছ, <span class="br-p"><br><br></span>আর আমার পা বিচলিত হয় নি।</div>
<div class="v" id="v38"><span class="vn">38</span> <span class="br-p"><br><br></span>আমি আমার দুশমনদের পিছনে দৌড়ে তাদের বিনষ্ট করেছি, <span class="br-p"><br><br></span>সংহার না করে ফিরে আসি নি।</div>
<div class="v" id="v39"><span class="vn">39</span> <span class="br-p"><br><br></span>আমি তাদের সংহার করে চূর্ণ করেছি, <span class="br-p"><br><br></span>তাই তারা উঠতে পারে না, তারা আমার পায়ের তলায় পড়েছে।</div>
<div class="v" id="v40"><span class="vn">40</span> <span class="br-p"><br><br></span>কারণ তুমি যুদ্ধ করবার শক্তি দিয়ে আমার কোমরবন্ধনী পরিয়ে দিয়েছ, <span class="br-p"><br><br></span>যারা আমার বিরুদ্ধে দাঁড়িয়ে ছিল, <span class="br-p"><br><br></span>তাদেরকে তুমি আমার অধীনে নত করেছ।</div>
<div class="v" id="v41"><span class="vn">41</span> <span class="br-p"><br><br></span>তুমি আমার দুশমনদের আমা থেকে ফিরিয়ে দিয়েছ; <span class="br-p"><br><br></span>আমি আমার বিদ্বেষীদের সংহার করেছি।</div>
<div class="v" id="v42"><span class="vn">42</span> <span class="br-p"><br><br></span>তারা চেয়ে রইলো, কিন্তু উদ্ধারকর্তা কেউ নেই; <span class="br-p"><br><br></span>তারা মাবুদের কাছে চিৎকার করলো, <span class="br-p"><br><br></span>কিন্তু তিনি তাদের জবাব দিলেন না।</div>
<div class="v" id="v43"><span class="vn">43</span> <span class="br-p"><br><br></span>তখন আমি দুনিয়ার ধূলির মত তাদের চূর্ণ করলাম, <span class="br-p"><br><br></span>পথের কাদার মত তাদের দলিত করলাম, <span class="br-p"><br><br></span>এবং ছড়িয়ে ফেললাম।</div>
<div class="v" id="v44"><span class="vn">44</span> <span class="br-p"><br><br></span>তুমিও আমাকে লোকদের বিদ্রোহ থেকে উদ্ধার করেছ; <span class="br-p"><br><br></span>জাতিদের কর্তা হবার জন্য রেখেছ, <span class="br-p"><br><br></span>আমার অপরিচিত জাতি আমার গোলাম হবে।</div>
<div class="v" id="v45"><span class="vn">45</span> <span class="br-p"><br><br></span>বিজাতি-সন্তানেরা আমার কর্তৃত্ব স্বীকার করবে, <span class="br-p"><br><br></span>শোনামাত্র তারা আমার হুকুম পালন করবে।</div>
<div class="v" id="v46"><span class="vn">46</span> <span class="br-p"><br><br></span>বিজাতি-সন্তানেরা ম্লান হবে, <span class="br-p"><br><br></span>সকম্পে স্ব স্ব গোপনীয় স্থান থেকে আসবে।</div>
<div class="v" id="v47"><span class="vn">47</span> <span class="br-p"><br><br></span>মাবুদ জীবিত, মম শৈল প্রশংসিত হোন; <span class="br-p"><br><br></span>মম উদ্ধারকারী শৈল আল্লাহ্‌ উন্নত হোন।</div>
<div class="v" id="v48"><span class="vn">48</span> <span class="br-p"><br><br></span>সেই আল্লাহ্‌ আমার পক্ষে প্রতিশোধ দেন, <span class="br-p"><br><br></span>জাতিদেরকে, আমার অধীনে নত করেন;</div>
<div class="v" id="v49"><span class="vn">49</span> <span class="br-p"><br><br></span>আমার দুশমনদের থেকে আমাকে উদ্ধার করেন; <span class="br-p"><br><br></span>যারা আমার বিরুদ্ধে দাঁড়ায়, <span class="br-p"><br><br></span>তুমি তাদের উপরেও আমাকে উন্নত করছো; <span class="br-p"><br><br></span>তুমি দুর্বৃত্ত লোক থেকে আমাকে উদ্ধার করে থাক।</div>
<div class="v" id="v50"><span class="vn">50</span> <span class="br-p"><br><br></span>এই কারণ, হে মাবুদ, আমি নানা জাতির মধ্যে তোমার প্রশংসা করবো, <span class="br-p"><br><br></span>তোমার নামের উদ্দেশে প্রশংসা কাওয়ালী গাইব।</div>
<div class="v" id="v51"><span class="vn">51</span> <span class="br-p"><br><br></span>তিনি তাঁর বাদশাহ্‌র জন্য উদ্ধারের উচ্চগৃহ, <span class="br-p"><br><br></span>তাঁর অভিষিক্ত ব্যক্তির প্রতি অটল মহব্বত প্রকাশ করেন, <span class="br-p"><br><br></span>যুগে যুগে দাউদ ও তার বংশের প্রতি রহম করেন।</div>
</div>
<!-- PARSED ABOVE; EDITING MAY BREAK PARSER -->
</body></html>