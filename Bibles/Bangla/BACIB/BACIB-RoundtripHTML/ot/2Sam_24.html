<html><head>
<meta http-equiv="Content-Type" content="text/html;charset=utf-8" />
<title>2Sam 24 &ndash; ২ শামুয়েল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 24);">
<div id="navbar"><a href="../index.html">কিতাবুল মোকাদ্দস</a> &ndash; <b>২ শামুয়েল</b> &ndash; <a href="2Sam_1.html">1</a> ... <a href="2Sam_22.html">22</a> <a href="2Sam_23.html">23</a> <b>24</b> </div><hr>
<h1>2Sam 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাদশাহ্‌ দাউদের আদমশুমারী</h2><span class="vn">1</span> <span class="br-p"><br><br></span>আর ইসরাইলের প্রতি মাবুদ আবার ক্রোধে জ্বলে উঠলেন, তিনি তাদের বিরুদ্ধে দাউদকে প্রবৃত্তি দিলেন, বললেন, যাও, ইসরাইল ও এহুদার লোকদেরকে গণনা কর।</div>
<div class="v" id="v2"><span class="vn">2</span> তখন বাদশাহ্‌ তাঁর সৈন্যদলের সেনাপতি যোয়াব, যিনি তাঁর সঙ্গে ছিলেন, তাঁকে হুকুম করলেন, তুমি দান থেকে বের্‌-শেবা পর্যন্ত ইসরাইলের সমস্ত বংশের মধ্যে গিয়ে লোকদের গণনা কর, আমি লোকদের সংখ্যা জানবো।</div>
<div class="v" id="v3"><span class="vn">3</span> যোয়াব বাদশাহ্‌কে বললেন, এখন যত লোক আছে, আপনার আল্লাহ্‌ মাবুদ তার শত গুণ বৃদ্ধি করুন এবং আমার মালিক বাদশাহ্‌ তা স্বচক্ষে দেখুন; কিন্তু এই কাজে আমার মালিক বাদশাহ্‌র অভিরুচি কেন হল?</div>
<div class="v" id="v4"><span class="vn">4</span> তবুও যোয়াবের উপরে ও সেনাপতিদের উপরে বাদশাহ্‌র কথাই প্রবল হল। পরে যোয়াব ও সেনাপতিরা ইসরাইল লোকদের গণনা করার জন্য বাদশাহ্‌র সম্মুখ থেকে বের হয়ে গেলেন।</div>
<div class="v" id="v5"><span class="vn">5</span> তাঁরা জর্ডান পার হয়ে গাদ দেশস্থ উপত্যকার মধ্যস্থিত নগরের দক্ষিণ পাশে অরোয়েরে এবং যাসেরে শিবির স্থাপন করলেন।</div>
<div class="v" id="v6"><span class="vn">6</span> পরে তাঁরা গিলিয়দে ও তহতীম-হদ্‌শি দেশে আসলেন; তারপর দান-যানে গিয়ে ঘুরে সীদোনে উপস্থিত হলেন।</div>
<div class="v" id="v7"><span class="vn">7</span> পরে টায়ার-দুর্গে এবং হিব্বীয়দের ও কেনানীয়দের সমস্ত নগরে গমন করলেন, আর শেষে এহুদার দক্ষিণাঞ্চলে বের-শেবাতে উপস্থিত হলেন।</div>
<div class="v" id="v8"><span class="vn">8</span> এইভাবে সমস্ত দেশ পর্যটন করার পর তাঁরা নয় মাস বিশ দিনের শেষে জেরুশালেমে ফিরে আসলেন।</div>
<div class="v" id="v9"><span class="vn">9</span> পরে যোয়াব গণনা-করা লোকদের সংখ্যা বাদশাহ্‌র কাছে দিলেন; ইসরাইলে তলোয়ারধারী আট লক্ষ বলবান লোক ছিল; আর এহুদার লোক ছিল পাঁচ লক্ষ।</div>
<div class="v" id="v10"><h2>বাদশাহ্‌ দাউদের গুনাহের শাস্তি</h2><span class="vn">10</span> <span class="br-p"><br><br></span>দাউদ লোকদের গণনা করানোর পর তাঁর হৃদয় ধুক্‌ ধুক্‌ করতে লাগল। দাউদ মাবুদকে বললেন, এই কাজ করে আমি মহা গুনাহ্‌ করেছি; এখন হে মাবুদ, আরজ করি, নিজের গোলামের অপরাধ মাফ কর, কেননা আমি বড়ই অজ্ঞানের কাজ করেছি।</div>
<div class="v" id="v11"><span class="vn">11</span> পরে যখন দাউদ খুব ভোরে উঠলেন, তখন দাউদের দর্শক গাদ নবীর কাছে মাবুদের এই কালাম নাজেল হল,</div>
<div class="v" id="v12"><span class="vn">12</span> তুমি গিয়ে দাউদকে বল, মাবুদ এই কথা বলেন, আমি তোমার সম্মুখে তিনটি শাস্তি ঠিক করেছি, তার মধ্যে তুমি একটি মনোনীত কর, আমি তা-ই তোমার প্রতি করবো।</div>
<div class="v" id="v13"><span class="vn">13</span> পরে গাদ দাউদের কাছে এসে তাঁকে জানালেন, বললেন, আপনার দেশে সাত বছর ব্যাপী কি দুর্ভিক্ষ হবে? না আপনার দুশমনরা যতদিন আপনার পিছনে পিছনে তাড়া করে, ততদিন আপনি তিন মাস পর্যন্ত তাদের সম্মুখ থেকে পালিয়ে বেড়াবেন? না তিন দিন পর্যন্ত আপনার দেশে মহামারী হবে? যিনি আমাকে পাঠালেন, তাঁকে কি উত্তর দেব তা এখন বিবেচনা করে দেখুন।</div>
<div class="v" id="v14"><span class="vn">14</span> দাউদ গাদকে বললেন, আমি বড়ই বিপদগ্রস্ত হলাম; আসুন, আমরা মাবুদের হাতে পড়ি, কেননা তাঁর করুণা প্রচুর; কিন্তু আমি মানুষের হাতে পড়তে চাই না।</div>
<div class="v" id="v15"><span class="vn">15</span> <span class="br-p"><br><br></span>পরে সকাল থেকে নিরূপিত সময় পর্যন্ত মাবুদ ইসরাইলে মহামারী পাঠালেন; আর দান থেকে বের-শেবা পর্যন্ত লোকদের মধ্যে সত্তর হাজার লোক মারা গেল।</div>
<div class="v" id="v16"><span class="vn">16</span> আর যখন ফেরেশতা জেরুশালেম বিনষ্ট করতে তার প্রতি হাত বাড়ালেন তখন মাবুদ সেই ভীষণ শাস্তি দেওয়া থেকে মন ফিরালেন। সেই লোক-বিনাশক ফেরেশতাকে বললেন, যথেষ্ট হয়েছে, এখন তোমার হাত গুটিয়ে নাও। তখন মাবুদের ফেরেশতা যিবূষীয় অরৌণার খামারের কাছে ছিলেন।</div>
<div class="v" id="v17"><span class="vn">17</span> পরে দাউদ সেই লোক-বিনাশক ফেরেশতাকে দেখে মাবুদকে বললেন, দেখ, আমিই গুনাহ্‌ করেছি, আমিই অপরাধ করেছি, কিন্তু এই মেষগুলো কি করলো? আরজ করি, আমারই বিরুদ্ধে ও আমার পিতৃকুলের বিরুদ্ধে তোমার হাত প্রসারিত কর।</div>
<div class="v" id="v18"><h2>বাদশাহ্‌ দাউদের কোরবানগাহ্‌</h2><span class="vn">18</span> <span class="br-p"><br><br></span>সেই দিন গাদ দাউদের কাছে এসে তাঁকে বললেন, আপনি গিয়ে যিবুষীয় অরৌণার খামারে মাবুদের উদ্দেশে একটি কোরবানগাহ্‌ স্থাপন করুন।</div>
<div class="v" id="v19"><span class="vn">19</span> অতএব দাউদ মাবুদের হুকুম মত গাদের সান্ত্বনা অনুসারে গেলেন।</div>
<div class="v" id="v20"><span class="vn">20</span> তখন অরৌণা দৃষ্টিপাত করে দেখতে পেল, বাদশাহ্‌ ও তাঁর গোলামেরা তার কাছে আসছেন; তাতে অরৌণা বাইরে এসে বাদশাহ্‌র সম্মুখে ভূমিতে উবুড় হয়ে পরে সালাম করলো।</div>
<div class="v" id="v21"><span class="vn">21</span> আর অরৌণা বললো, আমার মালিক বাদশাহ্‌ তাঁর গোলামের কাছে কি জন্য এসেছেন? দাউদ বললেন, লোকদের উপর থেকে মহামারী যেন নিবৃত্ত হয়, এজন্য মাবুদের উদ্দেশে একটি কোরবানগাহ্‌ তৈরি করবো বলে আমি তোমার কাছ থেকে এই খামার ক্রয় করতে এসেছি।</div>
<div class="v" id="v22"><span class="vn">22</span> তখন অরৌণা দাউদকে বললো, আমার মালিক বাদশাহ্‌র দৃষ্টিতে যা ভাল মনে হয়, তা-ই নিয়ে কোরবানী করুন; দেখুন, পোড়ানো-কোরবানীর জন্য এই ষাঁড়গুলো এবং কাঠের জন্য এই মাড়াই-যন্ত্র ও ষাঁড়গুলোর সজ্জা আছে;</div>
<div class="v" id="v23"><span class="vn">23</span> হে বাদশাহ্‌, অরৌণা বাদশাহ্‌কে এ সমস্ত দিচ্ছে। অরৌণা বাদশাহ্‌কে আরও বললো, মাবুদ আপনার আল্লাহ্‌ আপনাকে গ্রাহ্য করুন।</div>
<div class="v" id="v24"><span class="vn">24</span> <span class="br-p"><br><br></span>কিন্তু বাদশাহ্‌ অরৌণাকে বললেন, তা নয়, আমি অবশ্য মূল্য দিয়ে তোমার কাছ থেকে এ সমস্ত ক্রয় করবো; আমি আমার আল্লাহ্‌ মাবুদের উদ্দেশে বিনামূল্যে পোড়ানো-কোরবানী করবো না। পরে দাউদ পঞ্চাশ শেকল রূপা দিয়ে সেই খামার ও ষাঁড়গুলো ক্রয় করে নিলেন।</div>
<div class="v" id="v25"><span class="vn">25</span> আর দাউদ সেই স্থানে মাবুদের উদ্দেশে এই কোরবানগাহ্‌ তৈরি করে পোড়ানো-কোরবানী ও মঙ্গল-কোরবানী করলেন। এভাবে দেশের জন্য মাবুদের কাছে নিবেদন করলে তিনি প্রসন্ন হলেন এবং ইসরাইল থেকে মহামারী নিবৃত্ত হল।</div>
</div>
<!-- PARSED ABOVE; EDITING MAY BREAK PARSER -->
</body></html>