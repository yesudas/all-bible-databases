<html><head>
<meta http-equiv="Content-Type" content="text/html;charset=utf-8" />
<title>2Sam 7 &ndash; ২ শামুয়েল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 7);">
<div id="navbar"><a href="../index.html">কিতাবুল মোকাদ্দস</a> &ndash; <b>২ শামুয়েল</b> &ndash; <a href="2Sam_1.html">1</a> ... <a href="2Sam_5.html">5</a> <a href="2Sam_6.html">6</a> <b>7</b> <a href="2Sam_8.html">8</a> <a href="2Sam_9.html">9</a> ... <a href="2Sam_24.html">24</a> </div><hr>
<h1>2Sam 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাদশাহ্‌ দাউদের কাছে আল্লাহ্‌র ওয়াদা</h2><span class="vn">1</span> <span class="br-p"><br><br></span>পরে বাদশাহ্‌ যখন তাঁর বাড়িতে বাস করতে লাগলেন এবং মাবুদ চারদিকের সমস্ত দুশমন থেকে তাঁকে বিশ্রাম দিলেন,</div>
<div class="v" id="v2"><span class="vn">2</span> তখন বাদশাহ্‌ নাথন নবীকে বললেন, দেখুন, আমি এরস কাঠের বাড়িতে বাস করছি, কিন্তু আল্লাহ্‌র সিন্দুক পর্দার মধ্যে বাস করছে।</div>
<div class="v" id="v3"><span class="vn">3</span> নাথন নবী বাদশাহ্‌কে বললেন, ভাল, যা কিছু আপনার মনে আছে তা-ই করুন; কেননা মাবুদ আপনার সহবর্তী।</div>
<div class="v" id="v4"><span class="vn">4</span> <span class="br-p"><br><br></span>কিন্তু সেই রাতে মাবুদের এই কালাম নাথনের কাছে উপস্থিত হল,</div>
<div class="v" id="v5"><span class="vn">5</span> তুমি যাও, আমার গোলাম দাউদকে বল, মাবুদ এই কথা বলেন, তুমি কি আমার বাসের জন্য গৃহ নির্মাণ করবে?</div>
<div class="v" id="v6"><span class="vn">6</span> বনি-ইসরাইলদের মিসর থেকে বের করে আনবার দিন থেকে আজ পর্যন্ত আমি তো কোন বাড়িতে বাস করি নি, কেবল তাঁবুতে ও আবাসে থেকে যাতায়াত করছি।</div>
<div class="v" id="v7"><span class="vn">7</span> সমস্ত বনি-ইসরাইলের মধ্যে যাতায়াত কালে আমি যাকে আমার লোক ইসরাইলকে পালন করার ভার দিয়েছিলাম, ইসরাইলের এমন কোন বংশকে কি কখনও এই কথা বলেছি যে, তোমরা কেন আমার জন্য এরস কাঠের গৃহ নির্মাণ কর নি? অতএব এখন তুমি আমার গোলাম দাউদকে এই কথা বল,</div>
<div class="v" id="v8"><span class="vn">8</span> বাহিনীগণের মাবুদ এই কথা বলেন, আমার লোকদের উপরে, ইসরাইলের উপরে নায়ক করার জন্য আমিই তোমাকে পশু চরাবার মাঠ থেকে ও ভেড়ার পিছন থেকে নিয়ে এসেছি।</div>
<div class="v" id="v9"><span class="vn">9</span> আর তুমি যে কোন স্থানে গমন করেছ, সেই স্থানে তোমার সহবর্তী থেকে তোমার সম্মুখ হতে তোমার সমস্ত দুশমনকে উচ্ছেদ করেছি। আর আমি দুনিয়ার মহাপুরুষদের নামের মত তোমার নাম মহৎ করবো।</div>
<div class="v" id="v10"><span class="vn">10</span> আমি আমার লোক ইসরাইলের জন্য একটি স্থান নির্ধারণ করবো ও তাদের রোপণ করবো; যেন তাদের সেই স্থানে তারা বাস করে এবং আর বিচলিত না হয়। দুর্বৃত্তরা তাদের আর দুঃখ দেবে না, যেমন আগে দিত,</div>
<div class="v" id="v11"><span class="vn">11</span> এবং যেদিন থেকে আমি আমার লোক ইসরাইলের উপরে কাজীদেরকে নিযুক্ত করেছিলাম, সেদিন থেকে যেমন দিত। আর আমি যাবতীয় দুশমন থেকে তোমাকে বিশ্রাম দেব। মাবুদ তোমাকে আরও বলছেন যে, তোমার জন্য মাবুদ একটি কুল নির্মাণ করবেন।</div>
<div class="v" id="v12"><span class="vn">12</span> <span class="br-p"><br><br></span>তোমার দিন সমপূর্ণ হলে যখন তুমি তোমার পূর্বপুরুষদের সঙ্গে নিদ্রাগত হবে, তখন আমি তোমার পরে তোমার বংশকে, যে তোমার ঔরসে জন্মাবে তাকে স্থাপন করবো এবং তার রাজ্য সুস্থির করবো।</div>
<div class="v" id="v13"><span class="vn">13</span> আমার নামের জন্য সে একটি গৃহ নির্মাণ করবে এবং আমি তার রাজ-সিংহাসন চিরস্থায়ী করবো।</div>
<div class="v" id="v14"><span class="vn">14</span> আমি তার পিতা হব ও সে আমার পুত্র হবে; সে অপরাধ করলে মানুষ যেভাবে দণ্ড ভোগ করে তেমনি আমি দণ্ড দেব ও মানুষের সন্তানদের প্রহার দ্বারা তাকে শাস্তি দেব।</div>
<div class="v" id="v15"><span class="vn">15</span> কিন্তু আমি তোমার সম্মুখ থেকে যাকে দূর করলাম, সেই তালুত থেকে আমি যেমন আমার অটল মহব্বত প্রত্যাহার করলাম, তেমনি আমার অটল মহব্বত তার কাছ থেকে দূরে যাবে না।</div>
<div class="v" id="v16"><span class="vn">16</span> আর তোমার কুল ও তোমার রাজত্ব তোমার সম্মুখে চিরকাল স্থির থাকবে; তোমার সিংহাসন চিরস্থায়ী হবে।</div>
<div class="v" id="v17"><span class="vn">17</span> নাথন দাউদকে এ সব কালাম ও এ সব দর্শন অনুসারে কথা বললেন।</div>
<div class="v" id="v18"><h2>বাদশাহ্‌ দাউদের মুনাজাত</h2><span class="vn">18</span> <span class="br-p"><br><br></span>তখন বাদশাহ্‌ দাউদ ভিতরে গিয়ে মাবুদের সম্মুখে বসলেন, আর বললেন, হে সার্বভৌম মাবুদ, আমি কে, আমার কুলই বা কি যে, তুমি আমাকে এই পর্যন্ত এনেছ?</div>
<div class="v" id="v19"><span class="vn">19</span> আর হে সার্বভৌম মাবুদ, তোমার দৃষ্টিতে এও ক্ষুদ্র বিষয় হল; তুমি তোমার গোলামের কুলের বিষয়েও সুদীর্ঘ কালের উদ্দেশে কথা বললে; হে সার্বভৌম মাবুদ, এই কি মানুষের নিয়ম?</div>
<div class="v" id="v20"><span class="vn">20</span> আর দাউদ তোমাকে আর কি বলবে? হে সার্বভৌম মাবুদ, তুমি তো তোমার গোলামকে জান।</div>
<div class="v" id="v21"><span class="vn">21</span> তুমি তোমার কালামের অনুরোধে ও নিজের হৃদয়ানুসারে এ সব মহৎ কাজ সাধন করে তোমার গোলামকে জানিয়েছ।</div>
<div class="v" id="v22"><span class="vn">22</span> অতএব, হে সার্বভৌম মাবুদ, তুমি মহান; কারণ তোমার মত কেউই নেই ও তুমি ছাড়া আর কোন আল্লাহ্‌ নেই; আমরা আমাদের কানে যা যা শুনেছি, সেই অনুসারে এই জানি।</div>
<div class="v" id="v23"><span class="vn">23</span> দুনিয়ার মধ্যে কোন্‌ জাতি তোমার লোক ইসরাইলের মত? আল্লাহ্‌ তাকে তাঁর লোক করার জন্য এবং তাঁর নাম প্রতিষ্ঠিত করার জন্য মুক্ত করতে গিয়েছিলেন, তুমি আমাদের পক্ষে মহৎ মহৎ কাজ ও তোমার দেশের পক্ষে ভয়ঙ্কর কাজ তোমার লোকদের সম্মুখে সাধন করেছিলে, তাদেরকে তুমি মিসর, জাতিদের ও দেবতাদের হাত থেকে মুক্ত করেছিলে।</div>
<div class="v" id="v24"><span class="vn">24</span> তুমি তোমার জন্য তোমার লোক ইসরাইলকে স্থাপন করে চিরকালের জন্য তোমার লোক করেছ; আর হে মাবুদ, তুমি তাদের আল্লাহ্‌ হয়েছ।</div>
<div class="v" id="v25"><span class="vn">25</span> এখন হে মাবুদ আল্লাহ্‌, তুমি তোমার গোলামের ও তার কুলের বিষয়ে যে কথা বলেছ, তা চিরকালের জন্য স্থির কর; যেমন বলেছ, সেই অনুসারে কর।</div>
<div class="v" id="v26"><span class="vn">26</span> তোমার নাম চিরকাল মহিমান্বিত হোক; লোকে বলুক, বাহিনীগণের মাবুদই ইসরাইলের আল্লাহ্‌; আর তোমার গোলাম দাউদের কুল তোমার সাক্ষাতে সুস্থির হবে।</div>
<div class="v" id="v27"><span class="vn">27</span> হে বাহিনীগণের মাবুদ, ইসরাইলের আল্লাহ্‌, তুমিই তোমার গোলামের কাছে প্রকাশ করেছ, বলেছ, “আমি তোমার জন্য একটি কুল নির্মাণ করবো,” এই কারণ তোমার কাছে এই মুনাজাত করতে তোমার গোলামের মনে সাহস জন্মগ্রহণ করলো।</div>
<div class="v" id="v28"><span class="vn">28</span> আর এখন, হে সার্বভৌম মাবুদ, তুমিই আল্লাহ্‌, তোমারই কালাম সত্য, আর তুমি তোমার গোলামের কাছে এই মঙ্গলযুক্ত ওয়াদা করেছ।</div>
<div class="v" id="v29"><span class="vn">29</span> অতএব মেহেরবানী করে তোমার গোলামের কুলকে দোয়া কর; তা যেন তোমার সম্মুখে চিরকাল থাকে; কেননা হে সার্বভৌম মাবুদ, তুমি নিজেই এই কথা বলেছ; আর তোমার দোয়ায় এই গোলামের কুল চিরকাল দোয়াযুক্ত থাকুক।</div>
</div>
<!-- PARSED ABOVE; EDITING MAY BREAK PARSER -->
</body></html>