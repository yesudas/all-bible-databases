<html><head>
<meta http-equiv="Content-Type" content="text/html;charset=utf-8" />
<title>2Sam 8 &ndash; ২ শামুয়েল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 8);">
<div id="navbar"><a href="../index.html">কিতাবুল মোকাদ্দস</a> &ndash; <b>২ শামুয়েল</b> &ndash; <a href="2Sam_1.html">1</a> ... <a href="2Sam_6.html">6</a> <a href="2Sam_7.html">7</a> <b>8</b> <a href="2Sam_9.html">9</a> <a href="2Sam_10.html">10</a> ... <a href="2Sam_24.html">24</a> </div><hr>
<h1>2Sam 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাদশাহ্‌ দাউদের বিজয়</h2><span class="vn">1</span> <span class="br-p"><br><br></span>এর পরে দাউদ ফিলিস্তিনীদের আক্রমণ করে দমন করলেন, আর দাউদ ফিলিস্তিনীদের হাত থেকে প্রধান নগরের কর্তৃত্ব দখল করে নিলেন।</div>
<div class="v" id="v2"><span class="vn">2</span> আর তিনি মোয়াবীয়দের আক্রমণ করে দড়ি দিয়ে মাপলেন, ভূমিতে শয়ন করিয়ে হত্যা করার জন্য দুই দড়ি এবং জীবিত রাখার জন্য সমপূর্ণ এক দড়ি দিয়ে মাপলেন; তাতে মোয়াবীয়েরা দাউদের গোলাম হয়ে উপঢৌকন আনলো।</div>
<div class="v" id="v3"><span class="vn">3</span> <span class="br-p"><br><br></span>আর যে সময়ে সোবার বাদশাহ্‌ রহোবের পুত্র হদদেষর ফোরাত নদীর কাছে তাঁর কর্তৃত্ব পুনরায় স্থাপন করতে যান, সেই সময় দাউদ তাকে পুনরায় আক্রমণ করেন।</div>
<div class="v" id="v4"><span class="vn">4</span> দাউদ তাঁর কাছ থেকে সতের শত ঘোড়সওয়ার ও বিশ হাজার পদাতিক সৈন্য অধিকার করলেন, আর দাউদ তাঁর রথের ঘোড়াগুলোর পাদশিরা কেটে ফেললেন, কিন্তু তার মধ্যে এক শত রথের ঘোড়া রাখলেন।</div>
<div class="v" id="v5"><span class="vn">5</span> পরে দামেস্কের অরামীয়েরা সোবার হদদেষর বাদশাহ্‌র সাহায্য করতে আসলে দাউদ সেই অরামীয়দের মধ্যে বাইশ হাজার লোককে আক্রমণ করলেন।</div>
<div class="v" id="v6"><span class="vn">6</span> আর দাউদ দামেস্কের অরাম দেশে সৈন্যদল স্থাপন করলেন, তাতে অরামীয়েরা দাউদের গোলাম হয়ে উপঢৌকন আনলো। এই ভাবে দাউদ যে কোন স্থানে যেতেন, সেই স্থানে মাবুদ তাঁকে বিজয়ী করতেন।</div>
<div class="v" id="v7"><span class="vn">7</span> আর দাউদ হদদেষরের গোলামদের সমস্ত সোনার ঢাল খুলে জেরুশালেমে আনলেন।</div>
<div class="v" id="v8"><span class="vn">8</span> আর বাদশাহ্‌ দাউদ হদদেষরের বেটহ ও বেরোথা নগর থেকে বিস্তর ব্রোঞ্জ আনলেন।</div>
<div class="v" id="v9"><span class="vn">9</span> <span class="br-p"><br><br></span>আর দাউদ হদদেষরের সমস্ত সৈন্য দলকে আক্রমণ করেছেন শুনে হমাতের বাদশাহ্‌ তয়ি বাদশাহ্‌ দাউদের কুশল জিজ্ঞাসা করার জন্য,</div>
<div class="v" id="v10"><span class="vn">10</span> এবং তিনি হদদেষরের সঙ্গে যুদ্ধ করে তাঁকে আক্রমণ করেছেন বলে তাঁকে অভিনন্দন জানাবার জন্য তাঁর পুত্র যোরামকে তাঁর কাছ প্রেরণ করলেন; কেননা হদদেষরের সঙ্গে তয়িরও যুদ্ধ হয়েছিল। যোরাম রূপার পাত্র, সোনার পাত্র ও ব্রোঞ্জের পাত্র সঙ্গে নিয়ে আসলেন।</div>
<div class="v" id="v11"><span class="vn">11</span> তাতে বাদশাহ্‌ দাউদ সেই সমস্ত দ্রব্যও মাবুদের উদ্দেশে পবিত্র করলেন আর যে সমস্ত জাতিকে তিনি বশীভূত করেছিলেন তাদের কাছ থেকে পাওয়া রূপা ও সোনাও তিনি পবিত্র করেছিলেন।</div>
<div class="v" id="v12"><span class="vn">12</span> ফলত ইদোম, মোয়াব, অম্মোনীয় এবং ফিলিস্তিনী ও আমালেকীয়দের কাছ থেকে এবং সোবার রাজা রহোবের পুত্র হদদেষরের কাছ থেকে এই সমস্ত সোনা ও রূপা লাভ করেছিলেন।</div>
<div class="v" id="v13"><span class="vn">13</span> <span class="br-p"><br><br></span>আর দাউদ অরামকে আক্রমণ করে ফিরে আসার সময় লবণ-উপত্যকায় আঠারো হাজার জনকে হত্যা করে অতিশয় বিখ্যাত হলেন।</div>
<div class="v" id="v14"><span class="vn">14</span> পরে দাউদ ইদোমে সৈন্যদল স্থাপন করলেন, সমস্ত ইদোমে সৈন্যদল রাখলেন এবং সমস্ত ইদোমীয় লোক দাউদের গোলাম হল। আর দাউদ যে কোন স্থানে যেতেন, সেই স্থানে মাবুদ তাঁকে বিজয়ী করতেন।</div>
<div class="v" id="v15"><h2>বাদশাহ্‌ দাউদের কর্মকর্তারা</h2><span class="vn">15</span> <span class="br-p"><br><br></span>দাউদ সমস্ত ইসরাইলের উপরে রাজত্ব করলেন; দাউদ তাঁর সমস্ত লোকের পক্ষে বিচার ও ন্যায় সাধন করতেন।</div>
<div class="v" id="v16"><span class="vn">16</span> আর সরূয়ার পুত্র যোয়াব প্রধান সেনাপতি ছিলেন; এবং অহীলূদের পুত্র যিহোশাফট ইতিহাস লেখক ছিলেন;</div>
<div class="v" id="v17"><span class="vn">17</span> আর অহীটূবের পুত্র সাদোক ও অবীয়াথরের পুত্র অহীমেলক ইমাম ছিলেন; এবং সরায় লেখক ছিলেন;</div>
<div class="v" id="v18"><span class="vn">18</span> আর যিহোয়াদার পুত্র বনায় করেথীয় ও পলেথীয়দের উপরে নিযুক্ত ছিলেন; এবং দাউদের পুত্ররা রাজমন্ত্রী ছিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>