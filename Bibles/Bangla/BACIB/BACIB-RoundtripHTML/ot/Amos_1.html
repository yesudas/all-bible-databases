<html><head>
<meta http-equiv="Content-Type" content="text/html;charset=utf-8" />
<title>Amos 1 &ndash; আমোজ নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>আমোজ নবীর কিতাব</b> &ndash; <b>1</b> <a href="Amos_2.html">2</a> <a href="Amos_3.html">3</a> ... <a href="Amos_9.html">9</a> </div><hr>
<h1>Amos 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ভিন্ন ভিন্ন জাতির উপরে আল্লাহ্‌র শাসন</h2><span class="vn">1</span> <span class="br-p"><br><br></span>আমোজের কথা। তিনি তকোয়স্থ ভেড়ার পালকদের এক জন ছিলেন; তিনি এহুদার বাদশাহ্‌ উষিয়ের কালে এবং যোয়াশের পুত্র ইসরাইলের বাদশাহ্‌ ইয়ারাবিমের কালে, ভূমিকম্পের দু’বছর আগে, ইসরাইল সম্বন্ধে এসব দর্শন পান।</div>
<div class="v" id="v2"><span class="vn">2</span> <span class="br-p"><br><br></span>তিনি বললেন, মাবুদ সিয়োন থেকে গর্জন করবেন, জেরুশালেম থেকে তাঁর কণ্ঠস্বর শোনাবেন; তাতে ভেড়ার রাখালদের চারণভূমিগুলো শোক করবে হবে, কর্মিলের শিখর শুকিয়ে যাবে।</div>
<div class="v" id="v3"><span class="vn">3</span> <span class="br-p"><br><br></span>মাবুদ এই কথা বলেন, দামেস্কের তিনটা অধর্মের কারণে, <span class="br-p"><br><br></span>এমন কি, চারটা অধর্মের জন্য আমি তার দণ্ড নিবারণ করবো না, <span class="br-p"><br><br></span>কেননা তারা লোহার শস্য-মাড়াই যন্ত্রে গিলিয়দকে মাড়াই করেছে;</div>
<div class="v" id="v4"><span class="vn">4</span> <span class="br-p"><br><br></span>অতএব আমি হসায়েল-কুলে আগুন নিক্ষেপ করবো, <span class="br-p"><br><br></span>তা বিন্‌হদদের অট্টালিকাগুলো গ্রাস করবে।</div>
<div class="v" id="v5"><span class="vn">5</span> <span class="br-p"><br><br></span>আর আমি দামেস্কের অর্গল ভেঙ্গে ফেলবো, আবনের উপত্যকা থেকে সেখানকার নিবাসীকে ও বৈৎ-এদন থেকে রাজদণ্ডধারীকে মুছে ফেলব; এবং অরামের লোকেরা বন্দী হয়ে কীরে যাবে; মাবুদ এই কথা বলেন।</div>
<div class="v" id="v6"><span class="vn">6</span> <span class="br-p"><br><br></span>মাবুদ এই কথা বলেন, <span class="br-p"><br><br></span>গাজার তিনটা অধর্মের কারণে, এমন কি, চারটা অধর্মের জন্য <span class="br-p"><br><br></span>আমি তার দণ্ড নিবারণ করবো না, <span class="br-p"><br><br></span>কেননা তারা ইদোমের হাতে তুলে দেবার জন্য <span class="br-p"><br><br></span>সমস্ত লোককে বন্দী করে নিয়ে গিয়েছিল;</div>
<div class="v" id="v7"><span class="vn">7</span> <span class="br-p"><br><br></span>অতএব আমি গাজার প্রাচীরে আগুন নিক্ষেপ করবো, <span class="br-p"><br><br></span>তা তার অট্টালিকাগুলো গ্রাস করবে।</div>
<div class="v" id="v8"><span class="vn">8</span> <span class="br-p"><br><br></span>আর আমি অস্‌দোদ থেকে সেখানকার নিবাসীকে ও অস্কিলোন থেকে রাজদণ্ড-ধারীকে মুছে ফেলব; ইক্রোণের বিপক্ষে আমার হাত বাড়িয়ে দেবো, আর ফিলিস্তিনীদের অবশিষ্টাংশও বিনষ্ট হবে; এই কথা সার্বভৌম মাবুদ বলেন।</div>
<div class="v" id="v9"><span class="vn">9</span> <span class="br-p"><br><br></span>মাবুদ এই কথা বলেন, <span class="br-p"><br><br></span>টায়ারের তিনটা অধর্মের জন্য, এমন কি, চারটা অধর্মের জন্য <span class="br-p"><br><br></span>আমি তার দণ্ড নিবারণ করবো না, <span class="br-p"><br><br></span>কেননা তারা সমস্ত লোককে ইদোমের হাতে তুলে দিয়েছিল, <span class="br-p"><br><br></span>ভ্রাতৃ-নিয়ম স্মরণ করলো না।</div>
<div class="v" id="v10"><span class="vn">10</span> <span class="br-p"><br><br></span>অতএব আমি টায়ারের প্রাচীরে আগুন নিক্ষেপ করবো, <span class="br-p"><br><br></span>তা তার অট্টালিকাগুলো গ্রাস করবে।</div>
<div class="v" id="v11"><span class="vn">11</span> <span class="br-p"><br><br></span>মাবুদ এই কথা বলেন, <span class="br-p"><br><br></span>ইদোমের তিনটা অধর্মের কারণে, এমন কি, চারটা অধর্মের জন্য <span class="br-p"><br><br></span>আমি তার দণ্ড নিবারণ করবো না; <span class="br-p"><br><br></span>কেননা সে তলোয়ার নিয়ে আপন ভাইকে তাড়না করেছিল, করুণার বিরুদ্ধাচরণ করেছিল; তার ক্রোধ নিত্য জ্বলে উঠতো, তার কোপ সব সময় প্রস্তুত থাকতো;</div>
<div class="v" id="v12"><span class="vn">12</span> <span class="br-p"><br><br></span>অতএব আমি তৈমনের উপরে আগুন নিক্ষেপ করবো, <span class="br-p"><br><br></span>তা বস্রার অট্টালিকাগুলো গ্রাস করবে।</div>
<div class="v" id="v13"><span class="vn">13</span> <span class="br-p"><br><br></span>মাবুদ এই কথা বলেন, <span class="br-p"><br><br></span>অম্মোনীয়দের তিনটা অধর্মের কারণে, এমন কি, চারটা অধর্মের জন্য <span class="br-p"><br><br></span>আমি তাদের দণ্ড নিবারণ করবো না; <span class="br-p"><br><br></span>কেননা তারা গিলিয়দস্থ গর্ভবতী স্ত্রীলোকদের উদর বিদীর্ণ করেছিল, যেন নিজেদের সীমা সম্প্রসারণ করতে পারে;</div>
<div class="v" id="v14"><span class="vn">14</span> <span class="br-p"><br><br></span>অতএব আমি রব্বার প্রাচীরে আগুন জ্বালাবো, <span class="br-p"><br><br></span>তা তার অট্টালিকাগুলো গ্রাস করবে, <span class="br-p"><br><br></span>যুদ্ধের দিনে সিংহনাদ হবে, ঘূর্ণিবাতাস দিনে প্রচণ্ড ঝটিকা হবে;</div>
<div class="v" id="v15"><span class="vn">15</span> <span class="br-p"><br><br></span>আর তাদের বাদশাহ্‌ ও তার কর্মকর্তারা একসঙ্গে নির্বাসনে যাত্রা করবে; মাবুদ এই কথা বলেন।</div>
</div>
<!-- PARSED ABOVE; EDITING MAY BREAK PARSER -->
</body></html>