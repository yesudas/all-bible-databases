<html><head>
<meta http-equiv="Content-Type" content="text/html;charset=utf-8" />
<title>Amos 2 &ndash; আমোজ নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 2);">
<div id="navbar"><a href="../index.html">কিতাবুল মোকাদ্দস</a> &ndash; <b>আমোজ নবীর কিতাব</b> &ndash; <a href="Amos_1.html">1</a> <b>2</b> <a href="Amos_3.html">3</a> <a href="Amos_4.html">4</a> ... <a href="Amos_9.html">9</a> </div><hr>
<h1>Amos 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>মাবুদ এই কথা বলেন, <span class="br-p"><br><br></span>মোয়াবের তিনটা অধর্মের কারণে, এমন কি, চারটা অধর্মের জন্য <span class="br-p"><br><br></span>আমি তার দণ্ড নিবারণ করবো না; <span class="br-p"><br><br></span>কেননা সে ইদোমের বাদশাহ্‌র অস্থি পুড়িয়ে ছাই করে দিয়েছিলে;</div>
<div class="v" id="v2"><span class="vn">2</span> <span class="br-p"><br><br></span>অতএব আমি মোয়াবের উপরে আগুন নিক্ষেপ করবো, <span class="br-p"><br><br></span>তা করিয়োতের অট্টালিকাগুলো গ্রাস করবে, <span class="br-p"><br><br></span>এবং কোলাহল, সিংহনাদ ও তুরীধ্বনি সহকারে মোয়াব প্রাণত্যাগ করবে;</div>
<div class="v" id="v3"><span class="vn">3</span> <span class="br-p"><br><br></span>আর আমি তার মধ্য থেকে শাসনকর্তাকে মুছে ফেলব <span class="br-p"><br><br></span>এবং তার সঙ্গে তার সকল কর্মকর্তাদেরকেও সংহার করবো; <span class="br-p"><br><br></span>মাবুদ এই কথা বলেন।</div>
<div class="v" id="v4"><h2>এহুদার দণ্ড</h2><span class="vn">4</span> <span class="br-p"><br><br></span>মাবুদ এই কথা বলেন, <span class="br-p"><br><br></span>এহুদার তিনটা অধর্মের কারণে, <span class="br-p"><br><br></span>এমন কি, চারটা অধর্মের জন্য <span class="br-p"><br><br></span>আমি তার দণ্ড নিবারণ করবো না; <span class="br-p"><br><br></span>কেননা তারা মাবুদের শরীয়ত অগ্রাহ্য করেছে, <span class="br-p"><br><br></span>তাঁর বিধিগুলো পালন করে নি, <span class="br-p"><br><br></span>কিন্তু তাদের পূর্বপুরুষেরা যে মিথ্যা বস্তুর অনুগামী হয়েছিল, <span class="br-p"><br><br></span>তা দ্বারা নিজেরাও বিভ্রান্ত হয়েছে।</div>
<div class="v" id="v5"><span class="vn">5</span> <span class="br-p"><br><br></span>অতএব আমি এহুদার উপরে আগুন নিক্ষেপ করবো, <span class="br-p"><br><br></span>তা জেরুশালেমের অট্টালিকাগুলো গ্রাস করবে।</div>
<div class="v" id="v6"><h2>ইসরাইলের দণ্ড</h2><span class="vn">6</span> <span class="br-p"><br><br></span>মাবুদ এই কথা বলেন, <span class="br-p"><br><br></span>ইসরাইলের তিনটা অধর্মের কারণে, এমন কি, চারটা অধর্মের জন্য <span class="br-p"><br><br></span>আমি তার দণ্ড নিবারণ করবো না, <span class="br-p"><br><br></span>কেননা তারা রূপার বিনিময়ে ধার্মিককে <span class="br-p"><br><br></span>ও এক জোড়া জুতার বিনিময়ে দরিদ্রকে বিক্রি করেছে।</div>
<div class="v" id="v7"><span class="vn">7</span> <span class="br-p"><br><br></span>তারা দীনহীন লোকদের মাথায় ভূমির ধূলির আকাঙক্ষা করে ও নম্র লোকদের পথ বাঁকা করে এবং পিতা ও পুত্র এক নারীতে গমন করে, যেন আমার পবিত্র নাম অপবিত্র হয়।</div>
<div class="v" id="v8"><span class="vn">8</span> আর তারা সমস্ত কোরবানগাহ্‌র কাছে বন্ধক নেওয়া কাপড়ের উপরে শয়ন করে ও অর্থদণ্ডে দণ্ডিত লোকদের আঙ্গুর-রস তাদের আল্লাহ্‌র এবাদতখানায় পান করে।</div>
<div class="v" id="v9"><span class="vn">9</span> <span class="br-p"><br><br></span>আমিই তো তাদের সম্মুখে সেই আমোরীয়কে উচ্ছিন্ন করেছিলাম, যে এরস গাছের মত দীর্ঘকায় ও অলোন গাছের মত বলিষ্ঠ ছিল; তবু আমি উপরে তার ফল ও নিচে তার মূল উচ্ছিন্ন করেছিলাম।</div>
<div class="v" id="v10"><span class="vn">10</span> আর ইমোরীয়ের দেশ অধিকার হিসেবে দেবার জন্য আমিই তোমাদের মিসর দেশ থেকে এনেছিলাম ও চল্লিশ বছর পর্যন্ত মরুভূমিতে গমন করিয়েছিলাম।</div>
<div class="v" id="v11"><span class="vn">11</span> আর আমি তোমাদের পুত্রদের মধ্যে কাউকে কাউকে নবী ও তোমাদের যুবকদের মধ্যে কাউকে কাউকে নাসরীয় করে উৎপন্ন করতাম। হে বনি-ইসরাইলরা, এই কথা কি সত্যি নয়? মাবুদ এই কথা বলেন।</div>
<div class="v" id="v12"><span class="vn">12</span> <span class="br-p"><br><br></span>কিন্তু তোমরা সেই নাসরীয়দের আঙ্গুর-রস পান করাতে এবং সেই নবীদের হুকুম করতে যেন ভবিষ্যদ্বাণী না বলে।</div>
<div class="v" id="v13"><span class="vn">13</span> দেখ, পরিপূর্ণ ঘোড়ার গাড়ি যেমন গমের আঁটি পেষণ করে, তেমনি আমি তোমাদেরকে তোমাদের স্থানে নিষ্পেষণ করবো।</div>
<div class="v" id="v14"><span class="vn">14</span> দ্রুতগামীর পলায়নের উপায় নষ্ট হবে, বলবান আপন বল দৃঢ় করবে না ও বীর নিজের প্রাণ রক্ষা করবে না;</div>
<div class="v" id="v15"><span class="vn">15</span> আর তীরন্দাজ দাঁড়িয়ে থাকবে না ও দ্রুত দৌড়াতে পারা লোকেরাও রক্ষা পাবে না এবং ঘোড়সওয়ারও নিজের প্রাণ রক্ষা করবে না;</div>
<div class="v" id="v16"><span class="vn">16</span> আর বীরদের মধ্যে যে জন সাহসী, সেও সেদিন উলঙ্গ হয়ে পালিয়ে যাবে, মাবুদ এই কথা বলেন।</div>
</div>
<!-- PARSED ABOVE; EDITING MAY BREAK PARSER -->
</body></html>