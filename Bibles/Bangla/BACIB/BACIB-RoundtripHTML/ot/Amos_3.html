<html><head>
<meta http-equiv="Content-Type" content="text/html;charset=utf-8" />
<title>Amos 3 &ndash; আমোজ নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>আমোজ নবীর কিতাব</b> &ndash; <a href="Amos_1.html">1</a> <a href="Amos_2.html">2</a> <b>3</b> <a href="Amos_4.html">4</a> <a href="Amos_5.html">5</a> ... <a href="Amos_9.html">9</a> </div><hr>
<h1>Amos 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরাইলের বিরুদ্ধে মাবুদের কথা</h2><span class="vn">1</span> <span class="br-p"><br><br></span>হে বনি-ইসরাইল, তোমরা এই কালাম শোন, যা তোমাদের বিরুদ্ধে মাবুদ বলেছেন— আমি মিসর দেশ থেকে যাকে বের করে এনেছি, সেসব গোষ্ঠীর বিরুদ্ধে—</div>
<div class="v" id="v2"><span class="vn">2</span> আমি দুনিয়ার সমস্ত গোষ্ঠীর মধ্যে তোমাদেরই পরিচয় নিয়েছি, এজন্য তোমাদের সমস্ত অপরাধ বিচার করে তোমাদের প্রতিফল দেব।</div>
<div class="v" id="v3"><span class="vn">3</span> <span class="br-p"><br><br></span>একপরামর্শ না হলে দুই ব্যক্তি কি একসঙ্গে চলে?</div>
<div class="v" id="v4"><span class="vn">4</span> শিকার না পেলে বনের মধ্যে সিংহ কি গর্জন করে? কোন পশু না ধরলে গহ্বরে যুবা কেশরী কি হুঙ্কার করে?</div>
<div class="v" id="v5"><span class="vn">5</span> কল না পাতলে পাখি কি ফাঁদের কাছে আসবে? কিছু ধরা না পড়লে কল কি ভূমি থেকে লাফিয়ে উঠে?</div>
<div class="v" id="v6"><span class="vn">6</span> নগরের মধ্যে তূরী বাজলে লোকেরা কি কাঁপে না? মাবুদ না ঘটালে নগরের মধ্যে কি অমঙ্গল ঘটে?</div>
<div class="v" id="v7"><span class="vn">7</span> নিশ্চয়ই সার্বভৌম মাবুদ নিজের গোলাম নবীদের কাছে তাঁর গূঢ় মন্ত্রণা প্রকাশ না করে কিছুই করেন না।</div>
<div class="v" id="v8"><span class="vn">8</span> সিংহ গর্জন করলে, কে না ভয় করবে? সার্বভৌম মাবুদ কথা বললেন, কে না ভবিষ্যদ্বাণী বলবে?</div>
<div class="v" id="v9"><span class="vn">9</span> <span class="br-p"><br><br></span>তোমরা অস্‌দোদের অট্টালিকাগুলোর উপরে ও মিসর দেশের অট্টালিকাগুলোর উপরে ঘোষণা কর, আর বল, তোমরা সামেরিয়ার পর্বতমালার উপরে জমায়েত হও; আর দেখ, তার মধ্যে কত মহাকোলাহল! তার মধ্যে কত জুলুম!</div>
<div class="v" id="v10"><span class="vn">10</span> ওরা ন্যায় আচরণ করতে জানে না, মাবুদ এই কথা বলেন, তারা নিজ নিজ অট্টালিকায় দৌরাত্ম ও লুট সঞ্চয় করে।</div>
<div class="v" id="v11"><span class="vn">11</span> এজন্য সার্বভৌম মাবুদ এই কথা বলেন, এক জন বিপক্ষ! সে দেশ ঘিরে ফেলবে, সে তোমার প্রতিরক্ষার উপায়গুলো ধ্বংস করবে এবং তোমার অট্টালিকাগুলো লুট করবে।</div>
<div class="v" id="v12"><span class="vn">12</span> <span class="br-p"><br><br></span>মাবুদ এই কথা বলেন, সিংহের মুখ থেকে যেমন ভেড়ার রাখাল দু’টি পা কিংবা একটি কর্ণমূল উদ্ধার করে, তেমনি সেই বনি-ইসরাইলদের উদ্ধার করা যাবে, যারা সামেরিয়ায় বিছানার কোণে কিংবা পালঙ্কের উপর শিল্পীত চাদরে বসে থাকে।</div>
<div class="v" id="v13"><span class="vn">13</span> তোমরা শোন, আর ইয়াকুবের কুলের বিরুদ্ধে সাক্ষ্য দাও, এই কথা সার্বভৌম মাবুদ, বাহিনীগণের আল্লাহ্‌ বলেন।</div>
<div class="v" id="v14"><span class="vn">14</span> কেননা আমি যেদিন ইসরাইলকে তার অধর্মগুলোর প্রতিফল দেব, সেদিন বৈথেলস্থ কোরবানগাহ্‌গুলোকে প্রতিফল দেব, তাতে কোরবানগাহ্‌র শিংগুলো ছিন্ন হয়ে ভূমিতে পড়বে।</div>
<div class="v" id="v15"><span class="vn">15</span> আমি শীতকালের ও গ্রীষ্মকালের বাড়িকে আঘাত করবো; হাতির দাতের বাড়িগুলো নষ্ট হবে এবং অনেক বাড়ি ধ্বংস হবে, মাবুদ এই কথা বলেন।</div>
</div>
<!-- PARSED ABOVE; EDITING MAY BREAK PARSER -->
</body></html>