<html><head>
<meta http-equiv="Content-Type" content="text/html;charset=utf-8" />
<title>Amos 4 &ndash; আমোজ নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 4);">
<div id="navbar"><a href="../index.html">কিতাবুল মোকাদ্দস</a> &ndash; <b>আমোজ নবীর কিতাব</b> &ndash; <a href="Amos_1.html">1</a> <a href="Amos_2.html">2</a> <a href="Amos_3.html">3</a> <b>4</b> <a href="Amos_5.html">5</a> <a href="Amos_6.html">6</a> ... <a href="Amos_9.html">9</a> </div><hr>
<h1>Amos 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরাইলের প্রতি দ্বিতীয় অনুযোগ</h2><span class="vn">1</span> <span class="br-p"><br><br></span>হে সামেরিয়ার পাহাড়ের উপরিস্থ বাশনের গাভীগুলো, এই কালাম শোন; তোমরা দীনহীন লোকদের প্রতি জুলুম করছো, দরিদ্রদেরকে চূর্ণ করছো এবং নিজেদের মালিকদের বলছো কিছু আন, আমরা পান করি।</div>
<div class="v" id="v2"><span class="vn">2</span> সার্বভৌম মাবুদ তাঁর পবিত্রতার শপথ করে বলেছেন, দেখ, তোমাদের উপরে এমন সময় আসছে, যে সময়ে লোকে তোমাদেরকে আঁকড়া ও তোমাদের শেষাংশকে জেলের বড়শি দিয়ে টেনে নিয়ে যাবে।</div>
<div class="v" id="v3"><span class="vn">3</span> আর তোমরা প্রত্যেকে নিজ নিজ সম্মুখস্থ ভগ্নস্থান দিয়ে বের হবে এবং হর্মোণে নিক্ষিপ্ত হবে, মাবুদ এই কথা বলেন।</div>
<div class="v" id="v4"><span class="vn">4</span> <span class="br-p"><br><br></span>তোমরা বেথেলে গিয়ে অধর্ম কর, গিল্‌গলে গিয়ে অধর্মের বৃদ্ধি কর এবং প্রতি প্রভাতে নিজ নিজ কোরবানী ও প্রতি তিন দিনের দিন নিজ নিজ দশ ভাগের এক ভাগ উৎসর্গ কর।</div>
<div class="v" id="v5"><span class="vn">5</span> আর শুকরিয়ার উদ্দেশে খামিযুক্ত দ্রব্য কোরবানী কর এবং স্বেচ্ছাদত্ত উপহারের বিষয় ঘোষণা কর ও প্রচার কর; কেননা, হে বনি-ইসরাইল, তোমরা এই রকম করতেই ভালবাস, এই কথা সার্বভৌম মাবুদ বলেন।</div>
<div class="v" id="v6"><h2>ইসরাইল শাসন অগ্রাহ্য করলো</h2><span class="vn">6</span> <span class="br-p"><br><br></span>আর আমিও তোমাদের সমস্ত নগরে দন্তাবলির পরিচ্ছন্নতা ও তোমাদের সমস্ত বাসস্থানে খাদ্যাভাব তোমাদেরকে দিলাম; তবুও তোমরা আমার কাছে ফিরে আসলে না, মাবুদ এই কথা বলেন।</div>
<div class="v" id="v7"><span class="vn">7</span> আর শস্য পাকবার তিন মাস আগে আমিও তোমাদের থেকে বৃষ্টি নিবারণ করলাম; এক নগরে বৃষ্টি ও অন্য নগরে অনাবৃষ্টি দিলাম; একটি ক্ষেত পানিতে সিক্ত হল, অন্য ক্ষেতটি পানির অভাবে শুকিয়ে গেল।</div>
<div class="v" id="v8"><span class="vn">8</span> তাই পানি পান করার জন্য দুই তিন নগরের লোক টলতে টলতে অন্য এক নগরে যেত, কিন্তু তৃপ্ত হত না; <span class="br-p"><br><br></span>তবুও তোমরা আমার কাছে ফিরে আসলে না, <span class="br-p"><br><br></span>মাবুদ এই কথা বলেন।</div>
<div class="v" id="v9"><span class="vn">9</span> <span class="br-p"><br><br></span>আমি শস্যের শোষ ও ম্লানি রোগ দ্বারা তোমাদের আঘাত করলাম; শূককীট তোমাদের বহুসংখ্যক বাগান, তোমাদের আঙ্গুরক্ষেত, তোমাদের ডুমুর গাছ ও জলপাই গাছ খেয়ে ফেললো; <span class="br-p"><br><br></span>তবুও তোমরা আমার কাছে ফিরে আসলে না, <span class="br-p"><br><br></span>মাবুদ এই কথা বলেন।</div>
<div class="v" id="v10"><span class="vn">10</span> <span class="br-p"><br><br></span>আমি তোমাদের মধ্যে মিসর দেশের মহামারীর মত মহামারী পাঠালাম; তলোয়ার দ্বারা তোমাদের যুবকদের হত্যা করলাম ও তোমাদের ঘোড়াগুলোকে নিয়ে গেলাম; আর তোমাদের শিবিরের দুর্গন্ধ তোমাদের নাসিকাতে প্রবেশ করালাম; <span class="br-p"><br><br></span>তবুও তোমরা আমার কাছে ফিরে আসলে না, <span class="br-p"><br><br></span>মাবুদ এই কথা বলেন।</div>
<div class="v" id="v11"><span class="vn">11</span> <span class="br-p"><br><br></span>আমি তোমাদের কতগুলো স্থান উৎপাটন করলাম, যেমন আল্লাহ্‌ সাদুম ও আমুরা উৎপাটন করেছিলেন, তাতে তোমরা আগুন থেকে তুলে নেওয়া জ্বলন্ত কাঠের মত হলে; <span class="br-p"><br><br></span>তবুও তোমরা আমার কাছে ফিরে আসলে না, <span class="br-p"><br><br></span>মাবুদ এই কথা বলেন।</div>
<div class="v" id="v12"><span class="vn">12</span> <span class="br-p"><br><br></span>হে ইসরাইল, এজন্য আমি তোমার প্রতি এরকম ব্যবহার করবো; আর এই কারণে, হে ইসরাইল, তুমি তোমার আল্লাহ্‌র সঙ্গে সাক্ষাৎ করতে প্রস্তুত হও।</div>
<div class="v" id="v13"><span class="vn">13</span> কেননা দেখ, তিনি পর্বতমালার নির্মাতা ও বায়ুর সৃষ্টিকর্তা; তিনি মানুষের কাছে তাঁর চিন্তা প্রকাশ করেন; তিনি আলোকে অন্ধকার করেন ও দুনিয়ার উচ্চস্থলীগুলোর উপর দিয়ে চলাচল করেন; বাহিনীগণের আল্লাহ্‌ মাবুদ, এই তাঁর নাম।</div>
</div>
<!-- PARSED ABOVE; EDITING MAY BREAK PARSER -->
</body></html>