<html><head>
<meta http-equiv="Content-Type" content="text/html;charset=utf-8" />
<title>Deut 14 &ndash; দ্বিতীয় বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 14);">
<div id="navbar"><a href="../index.html">কিতাবুল মোকাদ্দস</a> &ndash; <b>দ্বিতীয় বিবরণ</b> &ndash; <a href="Deut_1.html">1</a> ... <a href="Deut_12.html">12</a> <a href="Deut_13.html">13</a> <b>14</b> <a href="Deut_15.html">15</a> <a href="Deut_16.html">16</a> ... <a href="Deut_34.html">34</a> </div><hr>
<h1>Deut 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তোমরা তোমাদের আল্লাহ্‌ মাবুদের সন্তান; তোমরা মৃত লোকদের জন্য নিজ নিজ শরীর ক্ষত-বিক্ষত করবে না এবং ভ্রূর মধ্যস্থল ক্ষৌরি করবে না।</div>
<div class="v" id="v2"><span class="vn">2</span> কেননা তুমি তোমার আল্লাহ্‌ মাবুদের পবিত্র লোক; ভূমণ্ডলস্থ সমস্ত জাতির মধ্য থেকে মাবুদ তাঁর নিজস্ব লোক করার জন্য তোমাকেই মনোনীত করেছেন।</div>
<div class="v" id="v3"><h2>হালাল ও হারাম খাবার</h2><span class="vn">3</span> <span class="br-p"><br><br></span>তুমি কোন ঘৃণার বস্তু ভোজন করবে না।</div>
<div class="v" id="v4"><span class="vn">4</span> এসব পশু ভোজন করতে পার— গরু, ভেড়া এবং ছাগল, হরিণ,</div>
<div class="v" id="v5"><span class="vn">5</span> কৃষ্ণসার এবং বনগরু, বন্য ছাগল, বাতপ্রমী, পৃষত এবং সম্বর।</div>
<div class="v" id="v6"><span class="vn">6</span> আর পশুদের মধ্যে যত পশু সমপূর্ণ দ্বিখণ্ড খুরবিশিষ্ট ও জাবর কাটে, সেসব তোমরা ভোজন করতে পার।</div>
<div class="v" id="v7"><span class="vn">7</span> কিন্তু যারা জাবর কাটে, কিংবা দ্বিখণ্ড খুরবিশিষ্ট, তাদের মধ্যে এগুলো ভোজন করবে না— উট, খরগোস ও শাফন; কেননা তারা জাবর কাটে বটে, কিন্তু দ্বিখণ্ড খুরবিশিষ্ট নয়, তারা তোমাদের পক্ষে নাপাক;</div>
<div class="v" id="v8"><span class="vn">8</span> আর শূকর দ্বিখণ্ড খুরবিশিষ্ট বটে, কিন্তু জাবর কাটে না, সে তোমাদের পক্ষে নাপাক; তোমরা তাদের গোশ্‌ত ভোজন করবে না, তাদের শব স্পর্শও করবে না।</div>
<div class="v" id="v9"><span class="vn">9</span> <span class="br-p"><br><br></span>পানিতে বাস করা প্রাণীদের মধ্যে এসব তোমাদের খাদ্য; যাদের ডানা ও আঁশ আছে, সেগুলোকে ভোজন করতে পার।</div>
<div class="v" id="v10"><span class="vn">10</span> কিন্তু যাদের ডানা ও আঁশ নেই, সেগুলোকে ভোজন করবে না, তারা তোমাদের পক্ষে নাপাক।</div>
<div class="v" id="v11"><span class="vn">11</span> <span class="br-p"><br><br></span>তোমরা সমস্ত রকমের পাক-পবিত্র পাখি ভোজন করতে পার।</div>
<div class="v" id="v12"><span class="vn">12</span> কিন্তু এগুলো ভোজন করবে না; ঈগল, হাড়গিলা ও কূরল,</div>
<div class="v" id="v13"><span class="vn">13</span> গৃধ্র, চিল ও নিজ নিজ জাত অনুসারে শঙ্করচিল,</div>
<div class="v" id="v14"><span class="vn">14</span> আর নিজ নিজ জাত অনুসারে সমস্ত রকম কাক,</div>
<div class="v" id="v15"><span class="vn">15</span> আর উটপাখি, রাত্রিশ্যেন, গাংচিল ও</div>
<div class="v" id="v16"><span class="vn">16</span> নিজ নিজ জাত অনুসারে শ্যেন,</div>
<div class="v" id="v17"><span class="vn">17</span> এবং পেচক, মহাপেচক ও দীর্ঘগল হংস;</div>
<div class="v" id="v18"><span class="vn">18</span> ক্ষুদ্র পানি-ভেলা, শকুনী ও মাছরাঙ্গা এবং সারস ও নিজ নিজ জাত অনুসারে বক, টিট্রিভ ও বাদুড়।</div>
<div class="v" id="v19"><span class="vn">19</span> আর পাখাবিশিষ্ট যাবতীয় পোকাও তোমাদের পক্ষে নাপাক; এসব অখাদ্য।</div>
<div class="v" id="v20"><span class="vn">20</span> তোমরা সমস্ত পাক-পবিত্র পাখি ভোজন করতে পার।</div>
<div class="v" id="v21"><span class="vn">21</span> <span class="br-p"><br><br></span>তোমরা স্বয়ংমৃত কোন প্রাণীর গোশ্‌ত ভোজন করবে না; তোমার নগর-দ্বারের মধ্যবর্তী কোন বিদেশীকে ভোজনের জন্য তা দিতে পার, কিংবা বিজাতীয় লোকের কাছে বিক্রি করতে পার; কেননা তুমি তোমার আল্লাহ্‌ মাবুদের পবিত্র লোক। তুমি ছাগলের বাচ্চাকে তার মায়ের দুধে রান্না করবে না।</div>
<div class="v" id="v22"><h2>দশমাংমের বিষয়ে নিয়ম</h2><span class="vn">22</span> <span class="br-p"><br><br></span>তুমি তোমার বীজ থেকে উৎপন্ন যাবতীয় শস্যের, প্রতি বছর যা ক্ষেতে উৎপন্ন হয়, তার দশ ভাগের এক ভাগ পৃথক করে রাখবে।</div>
<div class="v" id="v23"><span class="vn">23</span> আর তোমার আল্লাহ্‌ মাবুদ তাঁর নামের বাসস্থান হিসেবে যে স্থান মনোনীত করবেন, সেই স্থানে তুমি তোমার শস্য, আঙ্গুর-রস ও তেলের দশ ভাগের এক ভাগ এবং গোমেষাদি পালের প্রথমজাতদেরকে তাঁর সম্মুখে ভোজন করবে; এভাবে তোমার আল্লাহ্‌ মাবুদকে সব সময় ভয় করতে শিক্ষা করবে।</div>
<div class="v" id="v24"><span class="vn">24</span> সেই যাত্রা যদি তোমার পক্ষে বেশি বড় দূরের হয় যে, তোমার আল্লাহ্‌ মাবুদ তাঁর নাম স্থাপনের জন্য যে স্থান মনোনীত করবেন, তার দূরত্বের দরুন যদি তুমি তোমার আল্লাহ্‌ মাবুদের দোয়ায় যে দ্রব্য পেয়েছ তা সেখানে নিয়ে যেতে না পার,</div>
<div class="v" id="v25"><span class="vn">25</span> তবে সেই দ্রব্য বিক্রি করে সেই টাকা হাতে নিয়ে তোমার আল্লাহ্‌ মাবুদের মনোনীত স্থানে যাবে।</div>
<div class="v" id="v26"><span class="vn">26</span> পরে সেই টাকা দিয়ে তোমার প্রাণের ইচ্ছানুযায়ী গরু বা ভেড়া বা আঙ্গুর-রস বা মদানো রস, বা যে কোন দ্রব্যে তোমার প্রাণের বাসনা হয়, তা ক্রয় করে সেই স্থানে তোমার আল্লাহ্‌ মাবুদের সম্মুখে ভোজন করে সপরিবারে আনন্দ করবে।</div>
<div class="v" id="v27"><span class="vn">27</span> আর তোমার নগর-দ্বারের মধ্যবর্তী লেবীয়দের ত্যাগ করবে না, কেননা তোমার যেমন আছে তেমনি তাদের কোন অংশ বা অধিকার নেই।</div>
<div class="v" id="v28"><span class="vn">28</span> <span class="br-p"><br><br></span>তৃতীয় বছরের শেষে তুমি সেই বছরে উৎপন্ন তোমার শস্যাদির যাবতীয় দশ ভাগের এক ভাগ বের করে এনে তোমার নগর-দ্বারের ভিতরে সঞ্চয় করে রাখবে;</div>
<div class="v" id="v29"><span class="vn">29</span> তাতে তোমার যেমন আছে তেমনি যার কোন অংশে কোন অধিকার নেই, সেই লেবীয়দের এবং বিদেশী, এতিম ও বিধবা, তোমার নগর-দ্বারের মধ্যবর্তী এসব লোক এসে ভোজন করে তৃপ্ত হবে; এভাবে যেন তোমার আল্লাহ্‌ মাবুদ তোমার সমস্ত কাজে তোমাকে দোয়া করেন।</div>
</div>
<!-- PARSED ABOVE; EDITING MAY BREAK PARSER -->
</body></html>