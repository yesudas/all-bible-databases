<html><head>
<meta http-equiv="Content-Type" content="text/html;charset=utf-8" />
<title>Deut 17 &ndash; দ্বিতীয় বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 17);">
<div id="navbar"><a href="../index.html">কিতাবুল মোকাদ্দস</a> &ndash; <b>দ্বিতীয় বিবরণ</b> &ndash; <a href="Deut_1.html">1</a> ... <a href="Deut_15.html">15</a> <a href="Deut_16.html">16</a> <b>17</b> <a href="Deut_18.html">18</a> <a href="Deut_19.html">19</a> ... <a href="Deut_34.html">34</a> </div><hr>
<h1>Deut 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তুমি তোমার আল্লাহ্‌ মাবুদের উদ্দেশে খুঁতযুক্ত, কোন রকম কলঙ্কযুক্ত গরু কিংবা ভেড়া কোরবানী করবে না; কেননা তোমার আল্লাহ্‌ মাবুদ তা ঘৃণা করেন।</div>
<div class="v" id="v2"><span class="vn">2</span> <span class="br-p"><br><br></span>তোমার মধ্যে, তোমার আল্লাহ্‌ মাবুদ তোমাকে যেসব নগর দেবেন, তার কোন নগর-দ্বারের ভিতরে যদি এমন কোন পুরুষ কিংবা স্ত্রীলোক পাওয়া যায়, যে তোমার আল্লাহ্‌ মাবুদের নিয়ম লঙ্ঘন করে তাঁর দৃষ্টিতে যা মন্দ, তা-ই করেছে;</div>
<div class="v" id="v3"><span class="vn">3</span> গিয়ে অন্য দেবতাদের সেবা করেছে ও আমার হুকুমের বিরুদ্ধে তাদের কাছে অথবা সূর্যের বা চন্দ্রের কিংবা আকাশ-বাহিনীর কারো কাছে ভূমিতে উবুড় হয়েছে;</div>
<div class="v" id="v4"><span class="vn">4</span> আর তোমাকে তা বলা হয়েছে ও তুমি শুনেছ, তবে যত্নপূর্বক অনুসন্ধান করবে, আর দেখ, যদি বিষয়টি সত্য ও নিশ্চিত হয় যে, ইসরাইলের মধ্যে এরকম ঘৃণার কাজ হয়েছে,</div>
<div class="v" id="v5"><span class="vn">5</span> তবে তুমি সেই দুষ্কর্মকারী পুরুষ কিংবা স্ত্রীলোককে বের করে তোমার নগর-দ্বারের সমীপে আনবে; পুরুষ বা স্ত্রীলোক হোক, তুমি পাথর ছুঁড়ে তার প্রাণদণ্ড করবে।</div>
<div class="v" id="v6"><span class="vn">6</span> প্রাণদণ্ডের যোগ্য ব্যক্তির প্রাণদণ্ড দুই জন সাক্ষী কিংবা তিন জন সাক্ষীর প্রমাণে হবে; একমাত্র সাক্ষীর প্রমাণে তার প্রাণদণ্ড হবে না।</div>
<div class="v" id="v7"><span class="vn">7</span> তাকে হত্যা করতে প্রথমে সাক্ষীরা, পিছনে সমস্ত লোক তার উপরে হাত উঠাবে। এভাবে তুমি তোমার মধ্য থেকে দুষ্টাচার লোপ করবে।</div>
<div class="v" id="v8"><h2>জটিল বিচার সম্বন্ধে</h2><span class="vn">8</span> <span class="br-p"><br><br></span>রক্তপাত কিংবা বিরোধ কিংবা আঘাতের বিষয়ে দু’জনের ঝগড়া তোমার কোন নগর-দ্বার উপস্থিত হলে যদি তার বিচার তোমার পক্ষে অতি কঠিন হয়, তবে তুমি উঠে তোমার আল্লাহ্‌ মাবুদের মনোনীত স্থানে যাবে;</div>
<div class="v" id="v9"><span class="vn">9</span> আর লেবীয় ইমামদের ও তৎকালীন বিচারকর্তার কাছে গিয়ে জিজ্ঞাসা করবে, তাতে তারা তোমাকে বিচারের রায় জানিয়ে দেবে।</div>
<div class="v" id="v10"><span class="vn">10</span> পরে মাবুদের মনোনীত সেই স্থানে তারা বিচারের যে রায় তোমাকে জানাবে, তুমি সেই রায়ের নির্দেশ অনুসারে কাজ করবে; তারা তোমাকে যা নির্দেশ দেবে, সমস্তই যত্নপূর্বক করবে।</div>
<div class="v" id="v11"><span class="vn">11</span> তারা তোমাকে যে শরীয়ত শিক্ষা দেবে, তার মর্মানুসারে ও তোমাকে বিচারের যে রায় বলবে, সেই অনুসারে তুমি কাজ করবে; তাদের হুকুমের ডানে বা বামে ফিরবে না;</div>
<div class="v" id="v12"><span class="vn">12</span> কিন্তু যে ব্যক্তি দুঃসাহসপূর্বক আচরণ করে, তোমার আল্লাহ্‌ মাবুদের পরিচর্যা করার জন্য সেই স্থানে দণ্ডায়মান ইমামের কিংবা বিচারকর্তার কথার অবাধ্য হয়, সেই মানুষ হত হবে। এভাবে তুমি ইসরাইলের মধ্য থেকে দুষ্টাচার লোপ করবে।</div>
<div class="v" id="v13"><span class="vn">13</span> তাতে সমস্ত লোক তা শুনে ভয় পাবে এবং দুঃসাহসের কাজ আর করবে না।</div>
<div class="v" id="v14"><h2>বাদশাহ্‌র জন্য কতিপয় বিশেষ নিয়ম</h2><span class="vn">14</span> <span class="br-p"><br><br></span>তোমার আল্লাহ্‌ মাবুদ তোমাকে যে দেশ দিচ্ছেন, তুমি যখন সেখানে গিয়ে দেশ অধিকারপূর্বক সেখানে বাস করবে; আর বলবে, আমার চারদিকের সকল জাতির মত আমিও আমাদের উপরে এক জন বাদশাহ্‌ নিযুক্ত করবো,</div>
<div class="v" id="v15"><span class="vn">15</span> তখন তোমার আল্লাহ্‌ মাবুদ যাকে মনোনীত করবেন, তাকেই তোমাদের উপরে বাদশাহ্‌ নিযুক্ত করবে; তোমার ভাইদের মধ্য থেকে তোমাদের উপরে বাদশাহ্‌ নিযুক্ত করবে; যে তোমার ভাই নয়, এমন বিজাতীয় ব্যক্তিকে তোমাদের উপরে বাদশাহ্‌ করতে পারবে না।</div>
<div class="v" id="v16"><span class="vn">16</span> আর সেই বাদশাহ্‌ তাঁর জন্য অনেক ঘোড়া রাখবে না এবং অনেক ঘোড়ার চেষ্টায় লোকদেরকে পুনর্বার মিসর দেশে গমন করাবে না; কেননা মাবুদ তোমাদেরকে বলেছেন, এর পরে তোমরা সেই পথে আর ফিরে যাবে না।</div>
<div class="v" id="v17"><span class="vn">17</span> আর সে অনেক স্ত্রী গ্রহণ করবে না, পাছে তার অন্তর বিপথগামী হয়; এবং সে নিজের জন্য রূপা কিংবা সোনা অতিশয় বৃদ্ধি করবে না।</div>
<div class="v" id="v18"><span class="vn">18</span> আর স্বীয় রাজ্যের সিংহাসনে উপবেশনকালে তার নিজের জন্য একটি কিতাবে লেবীয় ইমামদের সম্মুখস্থিত এই শরীয়তের অনুলিপি লিখে নেবে।</div>
<div class="v" id="v19"><span class="vn">19</span> তা তার কাছে থাকবে এবং সে সারা জীবন তা পাঠ করবে; যেন সে তার আল্লাহ্‌ মাবুদকে ভয় করতে ও এই শরীয়তের সমস্ত কালাম ও এসব বিধি পালন করতে শেখে;</div>
<div class="v" id="v20"><span class="vn">20</span> যেন তার ভাইদের উপরে তার অন্তর উদ্ধত না হয় এবং সে হুকুমের ডানে বা বামে না ফিরে; এভাবে যেন ইসরাইলের মধ্যে তার ও তার সন্তানদের রাজত্ব দীর্ঘকাল স্থায়ী হয়।</div>
</div>
<!-- PARSED ABOVE; EDITING MAY BREAK PARSER -->
</body></html>