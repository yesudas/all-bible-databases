<html><head>
<meta http-equiv="Content-Type" content="text/html;charset=utf-8" />
<title>Deut 23 &ndash; দ্বিতীয় বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 23);">
<div id="navbar"><a href="../index.html">কিতাবুল মোকাদ্দস</a> &ndash; <b>দ্বিতীয় বিবরণ</b> &ndash; <a href="Deut_1.html">1</a> ... <a href="Deut_21.html">21</a> <a href="Deut_22.html">22</a> <b>23</b> <a href="Deut_24.html">24</a> <a href="Deut_25.html">25</a> ... <a href="Deut_34.html">34</a> </div><hr>
<h1>Deut 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যারা মাবুদের সমাজে প্রবেশ করবে না</h2><span class="vn">1</span> <span class="br-p"><br><br></span>যার অণ্ডকোষ থেঁৎলে গেছে কিংবা পুরুষাংগ কেটে ফেলা হয়েছে এমন কোন ব্যক্তি মাবুদের সমাজে প্রবেশ করবে না।</div>
<div class="v" id="v2"><span class="vn">2</span> <span class="br-p"><br><br></span>জারজ ব্যক্তি মাবুদের সমাজে প্রবেশ করবে না; তার দশম পুরুষ পর্যন্তও মাবুদের সমাজে প্রবেশ করতে পারবে না।</div>
<div class="v" id="v3"><span class="vn">3</span> <span class="br-p"><br><br></span>অম্মোনীয় কিংবা মোয়াবীয় কেউ মাবুদের সমাজে প্রবেশ করতে পারবে না; দশম পুরুষ পর্যন্ত তাদের কেউ মাবুদের সমাজে কখনও প্রবেশ করতে পারবে না।</div>
<div class="v" id="v4"><span class="vn">4</span> কেননা মিসর থেকে তোমাদের আসার সময়ে তারা পথে খাদ্য ও পানি নিয়ে তোমাদের সঙ্গে সাক্ষাৎ করে নি; আবার তোমাকে বদদোয়া দেবার জন্য তোমার বিরুদ্ধে অরাম-নহরয়িম দেশের পথোর-নিবাসী বিয়োরের পুত্র বালামকে ঘুষ দিয়েছিল।</div>
<div class="v" id="v5"><span class="vn">5</span> তবুও তোমার আল্লাহ্‌ মাবুদ বালামের কথা শুনতে সম্মত হন নি; বরং তোমার আল্লাহ্‌ মাবুদ তোমার পক্ষে সেই বদদোয়া দোয়ায় পরিণত করলেন; কারণ তোমার আল্লাহ্‌ মাবুদ তোমাকে মহব্বত করেন।</div>
<div class="v" id="v6"><span class="vn">6</span> তুমি সারা জীবন কখনও তাদের শান্তি কিম্বা মঙ্গলের চেষ্টা করবে না।</div>
<div class="v" id="v7"><span class="vn">7</span> <span class="br-p"><br><br></span>তুমি ইদোমীয়কে ঘৃণা করবে না, কেননা সে তোমার ভাই; মিসরীয়কে ঘৃণা করবে না, কেননা তুমি তার দেশে প্রবাসী ছিলে।</div>
<div class="v" id="v8"><span class="vn">8</span> তাদের থেকে যে সন্তানেরা উৎপন্ন হবে, তারা তৃতীয় পুরুষে মাবুদের সমাজে প্রবেশ করতে পারবে।</div>
<div class="v" id="v9"><h2>সৈন্য-শিবিরের পবিত্রতা রক্ষার নিয়ম</h2><span class="vn">9</span> <span class="br-p"><br><br></span>তোমার দুশমনদের বিরুদ্ধে শিবিরে যাত্রাকালে যাবতীয় মন্দ বিষয়ে সাবধান থাকবে।</div>
<div class="v" id="v10"><span class="vn">10</span> <span class="br-p"><br><br></span>তোমার মধ্যে যদি কোন ব্যক্তি বীর্যপাতজনিত কোন নাপাকীতায় নাপাক হয়, তবে সে শিবির থেকে বাইরে যাবে, শিবিরের মধ্যে প্রবেশ করবে না।</div>
<div class="v" id="v11"><span class="vn">11</span> পরে বেলা অবসান হলে সে গোসল করবে ও সূর্যের অস্তগমন সময়ে শিবিরের মধ্যে প্রবেশ করবে।</div>
<div class="v" id="v12"><span class="vn">12</span> <span class="br-p"><br><br></span>তুমি শিবিরের বাইরে একটি স্থান নির্ধারণ করে মলত্যাগের স্থান বলে সেই স্থানে যাবে;</div>
<div class="v" id="v13"><span class="vn">13</span> আর তোমার অস্ত্র-শস্ত্রের মধ্যে একখানি খুন্তি থাকবে; মলত্যাগের স্থানে যাবার সময়ে তুমি তা দ্বারা গর্ত করে তোমার থেকে বের হওয়া মল ঢেকে ফেলবে।</div>
<div class="v" id="v14"><span class="vn">14</span> কেননা তোমাকে রক্ষা করতে ও তোমার দুশমনদেরকে তোমার হাতে তুল দিতে তোমার আল্লাহ্‌ মাবুদ তোমার শিবিরের মধ্যে গমনাগমন করেন; অতএব তোমার শিবির পবিত্র হোক; পাছে তোমার মধ্যে কোন নাপাক বিষয় দেখে তিনি তোমাদের দিক থেকে মুখ ফিরিয়ে নেন।</div>
<div class="v" id="v15"><span class="vn">15</span> <span class="br-p"><br><br></span>যে গোলাম তার মালিকের কাছ থেকে পালিয়ে তোমার কাছে আসে, তুমি তাকে সেই মালিকের হাতে তুলে দেবে না।</div>
<div class="v" id="v16"><span class="vn">16</span> সে তোমার কোন এক নগর-দ্বারের ভিতরে, যেখানে তার ভাল লাগে, সেই মনোনীত স্থানে তোমার সঙ্গে তোমার মধ্যে বাস করবে; তুমি তার উপরে জুলুম করবে না।</div>
<div class="v" id="v17"><span class="vn">17</span> <span class="br-p"><br><br></span>বনি-ইসরাইলের কোন কন্যা যেন পতিতা না হয়, আর বনি-ইসরাইলের কোন পুরুষ যেন পুংগামী না হয়।</div>
<div class="v" id="v18"><span class="vn">18</span> কোন মানতের জন্য পতিতার বেতন কিংবা কুকুরের মূল্য তোমার আল্লাহ্‌ মাবুদের গৃহে আনবে না, কেননা সে উভয়ই তোমার আল্লাহ্‌ মাবুদের কাছে ঘৃণার বস্তু।</div>
<div class="v" id="v19"><span class="vn">19</span> <span class="br-p"><br><br></span>তুমি সুদের জন্য, রূপার সুদ, খাদ্য সামগ্রীর সুদ, কোন দ্রব্যের সুদ পাবার জন্য, তোমার ভাইকে ঋণ দেবে না।</div>
<div class="v" id="v20"><span class="vn">20</span> সুদের জন্য বিদেশীকে ঋণ দিতে পার, কিন্তু সুদের জন্য তোমার ভাইকে ঋণ দেবে না, যেন তুমি যে দেশ অধিকার করতে যাচ্ছ সেই দেশে তোমার সমস্ত কাজে তোমার আল্লাহ্‌ মাবুদ তোমাকে দোয়া করেন।</div>
<div class="v" id="v21"><span class="vn">21</span> <span class="br-p"><br><br></span>তুমি তোমার আল্লাহ্‌ মাবুদের উদ্দেশে কিছু মানত করলে তা দিতে বিলম্ব করো না; কেননা তোমার আল্লাহ্‌ মাবুদ অবশ্য তা তোমা থেকে আদায় করবেন; না দিলে তোমার গুনাহ্‌ হবে।</div>
<div class="v" id="v22"><span class="vn">22</span> কিন্তু যদি মানত না কর, তবে তাতে তোমার গুনাহ্‌ হবে না।</div>
<div class="v" id="v23"><span class="vn">23</span> তোমার মুখ থেকে বের হওয়া কথা সযত্নে পালন করবে; তোমার আল্লাহ্‌ মাবুদের উদ্দেশে তোমার মুখ থেকে যেমন স্বেচ্ছাদত্ত মানতের কথা বের হয়, সেই অনুসারে করবে।</div>
<div class="v" id="v24"><span class="vn">24</span> <span class="br-p"><br><br></span>প্রতিবেশীর আঙ্গুর-ক্ষেতে গেলে তুমি তোমার ইচ্ছানুসারে তৃপ্তি পর্যন্ত আঙ্গুর ফল ভোজন করতে পারবে, কিন্তু পাত্রে করে কিছু নেবে না।</div>
<div class="v" id="v25"><span class="vn">25</span> <span class="br-p"><br><br></span>প্রতিবেশীর শস্য ক্ষেতে গেলে তুমি তোমার হাতে শীষ ছিঁড়তে পারবে, কিন্তু তোমার প্রতিবেশীর শস্য ক্ষেতে কাস্তে লাগাবে না।</div>
</div>
<!-- PARSED ABOVE; EDITING MAY BREAK PARSER -->
</body></html>