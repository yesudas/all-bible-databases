<html><head>
<meta http-equiv="Content-Type" content="text/html;charset=utf-8" />
<title>Deut 30 &ndash; দ্বিতীয় বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 30);">
<div id="navbar"><a href="../index.html">কিতাবুল মোকাদ্দস</a> &ndash; <b>দ্বিতীয় বিবরণ</b> &ndash; <a href="Deut_1.html">1</a> ... <a href="Deut_28.html">28</a> <a href="Deut_29.html">29</a> <b>30</b> <a href="Deut_31.html">31</a> <a href="Deut_32.html">32</a> ... <a href="Deut_34.html">34</a> </div><hr>
<h1>Deut 30</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মাবুদের কাছে ফিরে আসবার ফল</h2><span class="vn">1</span> <span class="br-p"><br><br></span>আমি তোমার সম্মুখে এই যে দোয়া ও বদদোয়া স্থাপন করলাম, এর সমস্ত কথা যখন তোমাতে ফলবে, তখন তোমার আল্লাহ্‌ মাবুদ যেসব জাতির মধ্যে তোমাকে দূর করে দেবেন,</div>
<div class="v" id="v2"><span class="vn">2</span> সেখানে যদি তুমি মনে চেতনা পাও এবং তুমি ও তোমার সন্তানেরা যদি সমস্ত অন্তর ও সমস্ত প্রাণের সঙ্গে তোমার আল্লাহ্‌ মাবুদের কাছে ফিরে এসো এবং আজ আমি তোমাকে যেসব হুকুম দিচ্ছি, সেই অনুসারে যদি তাঁর নির্দেশ মান্য কর;</div>
<div class="v" id="v3"><span class="vn">3</span> তবে তোমার আল্লাহ্‌ মাবুদ তোমার তোমার দুর্দশা ফিরাবেন তোমার প্রতি করুণা করবেন ও যেসব জাতির মধ্যে তোমার আল্লাহ্‌ মাবুদ তোমাকে ছিন্নভিন্ন করেছিলেন সেখান থেকে আবার তোমাকে সংগ্রহ করবেন।</div>
<div class="v" id="v4"><span class="vn">4</span> যদিও তোমরা কেউ দূরীকৃত হয়ে আসমানের প্রান্তে থাক, তবুও তোমার আল্লাহ্‌ মাবুদ সেখান থেকে তোমাকে সংগ্রহ করবেন,</div>
<div class="v" id="v5"><span class="vn">5</span> ওই স্থান থেকে নিয়ে আসবেন। আর তোমার পূর্বপুরুষেরা যে দেশ অধিকার করেছিল, তোমার আল্লাহ্‌ মাবুদ সেই দেশে তোমাকে আনবেন ও তুমি তা অধিকার করবে এবং তিনি তোমার মঙ্গল করবেন ও তোমার পূর্বপুরুষদের চেয়েও তোমার বৃদ্ধি করবেন।</div>
<div class="v" id="v6"><span class="vn">6</span> <span class="br-p"><br><br></span>আর তুমি যেন সমস্ত অন্তর ও সমস্ত প্রাণের সঙ্গে তোমার আল্লাহ্‌ মাবুদকে মহব্বত করে জীবন লাভ কর, এজন্য তোমার আল্লাহ্‌ মাবুদ তোমার অন্তর ও তোমার বংশের অন্তরের খৎনা করবেন।</div>
<div class="v" id="v7"><span class="vn">7</span> আর তোমার আল্লাহ্‌ মাবুদ তোমার দুশমনদের উপরে ও যারা তোমাকে হিংসা করে নির্যাতন করেছে তাদের উপরে এসব বদদোয়া বর্তাবেন।</div>
<div class="v" id="v8"><span class="vn">8</span> আর তুমি ফিরে মাবুদের বাধ্য হয়ে চলবে এবং আমি আজ তোমাকে তাঁর যে সমস্ত হুকুম জানাচ্ছি তা পালন করবে।</div>
<div class="v" id="v9"><span class="vn">9</span> আর তোমার আল্লাহ্‌ মাবুদ মঙ্গলের নিমিত্ত তোমার সমস্ত কাজে, তোমার শরীরের ফলে, তোমার পশুর ফলে ও তোমার ভূমির ফলে তোমাকে ঐশ্বর্যশালী করবেন; যেহেতু মাবুদ তোমার পূর্বপুরুষদেরকে নিয়ে যেমন আনন্দ করতেন মঙ্গলার্থে আবার তোমাকে নিয়ে তেমনি আনন্দ করবেন;</div>
<div class="v" id="v10"><span class="vn">10</span> কেবল যদি তুমি এই শরীয়ত-কিতাবে লেখা তাঁর হুকুম ও নির্দেশগুলো পালন করার জন্য তোমার আল্লাহ্‌ মাবুদের বাধ্য হও, যদি সমস্ত অন্তর ও সমস্ত প্রাণের সঙ্গে তোমার আল্লাহ্‌ মাবুদের প্রতি ফির।</div>
<div class="v" id="v11"><h2>জীবন ও মঙ্গল এবং মৃত্যু ও অমঙ্গল</h2><span class="vn">11</span> <span class="br-p"><br><br></span>কারণ আমি আজ তোমাকে এই যে হুকুম দিচ্ছি, তা তোমার বোধের অগম্য নয় এবং দূরবর্তীও নয়।</div>
<div class="v" id="v12"><span class="vn">12</span> তা বেহেশতে নয় যে, তুমি বলবে, আমরা যেন তা পালন করি, এজন্য কে আমাদের জন্য বেহেশতে গিয়ে তা এনে আমাদেরকে শোনাবে?</div>
<div class="v" id="v13"><span class="vn">13</span> আর তা সমুদ্রের ওপারেও নয় যে, তুমি বলবে, আমরা যেন তা পালন করি, এজন্য কে আমাদের জন্য সমুদ্র পার হয়ে তা এনে আমাদেরকে শোনাবে?</div>
<div class="v" id="v14"><span class="vn">14</span> কিন্তু সেই কালাম তোমার অতি নিকটবর্তী, তা তোমার মুখে ও তোমার অন্তরে, যেন তুমি তা পালন করতে পার।</div>
<div class="v" id="v15"><span class="vn">15</span> <span class="br-p"><br><br></span>দেখ, আমি আজ তোমার সম্মুখে জীবন ও মঙ্গল এবং মৃত্যু ও অমঙ্গল রাখলাম;</div>
<div class="v" id="v16"><span class="vn">16</span> ফলত আমি আজ তোমাকে এই হুকুম দিচ্ছি যে, তোমার আল্লাহ্‌ মাবুদকে মহব্বত করতে, তাঁর পথে চলতে এবং তাঁর হুকুম, তাঁর নির্দেশগুলো ও তাঁর অনুশাসন পালন করতে হবে; তা করলে তুমি বাঁচবে ও বৃদ্ধি পাবে; এবং যে দেশ অধিকার করতে যাচ্ছ, সেই দেশে তোমার আল্লাহ্‌ মাবুদ তোমাকে দোয়া করবেন।</div>
<div class="v" id="v17"><span class="vn">17</span> কিন্তু যদি তোমার অন্তর তাঁর কাছ থেকে সরে যায় ও তুমি কথা না শুনে ভ্রষ্ট হয়ে অন্য দেবতাদের কাছে সেজ্‌দা কর ও তাদের সেবা কর;</div>
<div class="v" id="v18"><span class="vn">18</span> তবে আজ আমি তোমাদেরকে জানাচ্ছি, তোমরা একেবারে বিনষ্ট হবে, তোমরা অধিকার হিসেবে যে দেশে প্রবেশ করতে জর্ডান পার হয়ে যাচ্ছ, সেই দেশে তোমাদের জীবনকাল দীর্ঘ হবে না।</div>
<div class="v" id="v19"><span class="vn">19</span> আমি আজ তোমাদের বিরুদ্ধে আসমান ও দুনিয়াকে সাক্ষী করে বলছি যে, আমি তোমার সম্মুখে জীবন ও মৃত্যু, দোয়া ও বদদোয়া রাখলাম। অতএব জীবন মনোনীত কর, যেন তুমি সবংশে বাঁচতে পার;</div>
<div class="v" id="v20"><span class="vn">20</span> তোমার আল্লাহ্‌ মাবুদকে মহব্বত কর, তাঁর বাণী মান্য কর ও তাঁতে আসক্ত হও; কেননা তিনিই তোমার জীবন ও তোমার দীর্ঘ পরমায়ুস্বরূপ; তা হলে মাবুদ তোমার পূর্বপুরুষদেরকে, ইব্রাহিম, ইস্‌হাক ও ইয়াকুবকে, যে দেশ দিতে কসম খেয়েছিলেন, সেই দেশে তুমি বাস করতে পারবে।</div>
</div>
<!-- PARSED ABOVE; EDITING MAY BREAK PARSER -->
</body></html>