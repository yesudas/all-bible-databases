<html><head>
<meta http-equiv="Content-Type" content="text/html;charset=utf-8" />
<title>Deut 32 &ndash; দ্বিতীয় বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 32);">
<div id="navbar"><a href="../index.html">কিতাবুল মোকাদ্দস</a> &ndash; <b>দ্বিতীয় বিবরণ</b> &ndash; <a href="Deut_1.html">1</a> ... <a href="Deut_30.html">30</a> <a href="Deut_31.html">31</a> <b>32</b> <a href="Deut_33.html">33</a> <a href="Deut_34.html">34</a> </div><hr>
<h1>Deut 32</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>হে আসমান, আমার কথায় কান দাও, আমি বলি; <span class="br-p"><br><br></span>দুনিয়া আমার মুখের কথা শুনুক।</div>
<div class="v" id="v2"><span class="vn">2</span> <span class="br-p"><br><br></span>আমার উপদেশ বৃষ্টির মত করে <span class="br-p"><br><br></span>পড়বে, <span class="br-p"><br><br></span>আমার কথা শিশিরের মত করে পড়বে, <span class="br-p"><br><br></span>ঘাসের উপরে পড়া বিন্দু বিন্দু বৃষ্টির মত, <span class="br-p"><br><br></span>লতাগুল্মের উপরে পড়া পানির স্রোতের <span class="br-p"><br><br></span>মত।</div>
<div class="v" id="v3"><span class="vn">3</span> <span class="br-p"><br><br></span>কেননা আমি মাবুদের নাম তবলিগ <span class="br-p"><br><br></span>করবো; <span class="br-p"><br><br></span>তোমরা আমাদের আল্লাহ্‌র মহিমা ঘোষণা <span class="br-p"><br><br></span>কর।</div>
<div class="v" id="v4"><span class="vn">4</span> <span class="br-p"><br><br></span>তিনি শৈল, তাঁর কাজ সিদ্ধ, <span class="br-p"><br><br></span>কেননা তাঁর সমস্ত পথ ন্যায্য; <span class="br-p"><br><br></span>তিনি বিশ্বাস্য আল্লাহ্‌, তাঁতে অন্যায় নেই; <span class="br-p"><br><br></span>তিনিই ধর্মময় ও সরল।</div>
<div class="v" id="v5"><span class="vn">5</span> <span class="br-p"><br><br></span>এরা তাঁর সম্বন্ধে ভ্রষ্টাচারী, <span class="br-p"><br><br></span>তাঁর সন্তান নয়, <span class="br-p"><br><br></span>এই এদের কলঙ্ক; <span class="br-p"><br><br></span>এরা বিপথগামী ও কুটিল বংশ।</div>
<div class="v" id="v6"><span class="vn">6</span> <span class="br-p"><br><br></span>তোমরা কি মাবুদকে এই প্রতিশোধ দিচ্ছ? <span class="br-p"><br><br></span>হে মূঢ় ও অজ্ঞান জাতি, <span class="br-p"><br><br></span>তিনি কি তোমার পিতা নন, <span class="br-p"><br><br></span>যিনি তোমাকে সৃষ্টি করলেন। <span class="br-p"><br><br></span>তিনিই তোমার নির্মাতা ও স্থিতিকর্তা।</div>
<div class="v" id="v7"><span class="vn">7</span> <span class="br-p"><br><br></span>পুরাকালের দিনগুলোর কথা স্মরণ কর, <span class="br-p"><br><br></span>বহুপুরুষের সমস্ত বছর আলোচনা কর; <span class="br-p"><br><br></span>তোমার পিতাকে জিজ্ঞাসা কর, <span class="br-p"><br><br></span>সে জানাবে; <span class="br-p"><br><br></span>তোমার প্রাচীনদেরকে জিজ্ঞাসা কর, <span class="br-p"><br><br></span>তারা বলবে।</div>
<div class="v" id="v8"><span class="vn">8</span> <span class="br-p"><br><br></span>সর্বশক্তিমান আল্লাহ্‌ যখন জাতিদেরকে <span class="br-p"><br><br></span>অধিকার দিলেন, <span class="br-p"><br><br></span>যখন মানবজাতিকে পৃথক করলেন, <span class="br-p"><br><br></span>তখন বনি-ইসরাইলদের সংখ্যানুসারেই সেই লোকবৃন্দের সীমা নির্ধারণ করলেন।</div>
<div class="v" id="v9"><span class="vn">9</span> <span class="br-p"><br><br></span>কেননা মাবুদের লোকই তাঁর উত্তরাধিকার; <span class="br-p"><br><br></span>ইয়াকুবই তাঁর উত্তরাধিকার।</div>
<div class="v" id="v10"><span class="vn">10</span> <span class="br-p"><br><br></span>তিনি তাকে পেলেন মরুভূমির দেশে, <span class="br-p"><br><br></span>যেখানে পশুরা গর্জন করে সেই ঘোর <span class="br-p"><br><br></span>মরুভূমিতে; <span class="br-p"><br><br></span>তিনি তাকে বেষ্টন করলেন, <span class="br-p"><br><br></span>তার তত্ত্ব নিলেন, <span class="br-p"><br><br></span>নয়ন-তারার মত তাকে রক্ষা করলেন।</div>
<div class="v" id="v11"><span class="vn">11</span> <span class="br-p"><br><br></span>ঈগল যেমন তার বাসা জাগিয়ে তোলে, <span class="br-p"><br><br></span>তার বাচ্চাগুলোর উপরে পাখা দোলায়, <span class="br-p"><br><br></span>মাখা মেলে তাদেরকে তোলে, <span class="br-p"><br><br></span>পালকের উপরে তাদের বহন করে;</div>
<div class="v" id="v12"><span class="vn">12</span> <span class="br-p"><br><br></span>সেভাবে মাবুদ একাকী তাকে নিয়ে <span class="br-p"><br><br></span>গেলেন; <span class="br-p"><br><br></span>তাঁর সঙ্গে কোন বিজাতীয় দেবতা <span class="br-p"><br><br></span>ছিল না।</div>
<div class="v" id="v13"><span class="vn">13</span> <span class="br-p"><br><br></span>তিনি দুনিয়ার উচ্চস্থলীগুলোর উপর দিয়ে <span class="br-p"><br><br></span>তাকে আরোহণ করালেন, <span class="br-p"><br><br></span>সে ক্ষেতের শস্য ভোজন করলো; <span class="br-p"><br><br></span>তিনি তাকে পাষাণ থেকে মধু পান <span class="br-p"><br><br></span>করালেন, <span class="br-p"><br><br></span>চক্‌মকি প্রস্তরময় শৈল থেকে তেল <span class="br-p"><br><br></span>দিলেন;</div>
<div class="v" id="v14"><span class="vn">14</span> <span class="br-p"><br><br></span>তিনি গরুর দুধের মাখন, ভেড়ীর দুধ, <span class="br-p"><br><br></span>ভেড়ার বাচ্চার চর্বি সহ, <span class="br-p"><br><br></span>বাশন দেশজাত ভেড়া ও ছাগল এবং <span class="br-p"><br><br></span>উত্তম গমের সার তাকে দিলেন; <span class="br-p"><br><br></span>তুমি আঙ্গুরের নির্যাস আঙ্গুর-রস পান <span class="br-p"><br><br></span>করলে।</div>
<div class="v" id="v15"><span class="vn">15</span> <span class="br-p"><br><br></span>কিন্তু যিশুরূণ হৃষ্টপুষ্ট হয়ে পদাঘাত <span class="br-p"><br><br></span>করলো। <span class="br-p"><br><br></span>তুমি হৃষ্টপুষ্ট, স্থূল ও তৃপ্ত হলে; <span class="br-p"><br><br></span>অমনি সে তার নির্মাতা আল্লাহ্‌কে ত্যাগ <span class="br-p"><br><br></span>করলো, <span class="br-p"><br><br></span>তার উদ্ধারের শৈলকে লঘু জ্ঞান করলো।</div>
<div class="v" id="v16"><span class="vn">16</span> <span class="br-p"><br><br></span>তারা বিজাতীয় দেবতাদের দ্বারা তাঁর <span class="br-p"><br><br></span>অন্তর্জ্বালা জন্মালো, <span class="br-p"><br><br></span>ঘৃণার বস্তু দ্বারা তাঁকে অসন্তুষ্ট করলো।</div>
<div class="v" id="v17"><span class="vn">17</span> <span class="br-p"><br><br></span>তারা কোরবানী করলো ভূতদের উদ্দেশে, <span class="br-p"><br><br></span>যারা আল্লাহ্‌ নয়, <span class="br-p"><br><br></span>দেবতাদের উদ্দেশে, যাদেরকে তারা <span class="br-p"><br><br></span>জানত না, <span class="br-p"><br><br></span>নতুন, নবজাত দেবতাদের উদ্দেশে, <span class="br-p"><br><br></span>যাদেরকে তোমাদের পিতৃগণ ভয় <span class="br-p"><br><br></span>করতো না।</div>
<div class="v" id="v18"><span class="vn">18</span> <span class="br-p"><br><br></span>তুমি তোমার জন্মদাতা শৈলের প্রতি <span class="br-p"><br><br></span>উদাসীন, <span class="br-p"><br><br></span>তোমার জনক আল্লাহ্‌কে ভুলে গেলে।</div>
<div class="v" id="v19"><span class="vn">19</span> <span class="br-p"><br><br></span>মাবুদ দেখলেন, ঘৃণা করলেন <span class="br-p"><br><br></span>নিজের পুত্রকন্যাদের কৃত অসন্তোষজনক <span class="br-p"><br><br></span>কাজের জন্য।</div>
<div class="v" id="v20"><span class="vn">20</span> <span class="br-p"><br><br></span>তিনি বললেন, আমি ওদের থেকে আমার <span class="br-p"><br><br></span>মুখ আচ্ছাদন করবো; <span class="br-p"><br><br></span>ওদের শেষদশা কি হবে, দেখবো; <span class="br-p"><br><br></span>কেননা ওরা বিপরীতাচারী বংশ, <span class="br-p"><br><br></span>ওরা অবিশ্বস্ত সন্তান।</div>
<div class="v" id="v21"><span class="vn">21</span> <span class="br-p"><br><br></span>যারা আল্লাহ্‌ নয় এমন দেবতার দ্বারা ওরা <span class="br-p"><br><br></span>আমার অন্তর্জ্বালা জন্মালো, <span class="br-p"><br><br></span>নিজ নিজ অসার বস্তু দ্বারা আমাকে <span class="br-p"><br><br></span>অসন্তুষ্ট করলো; <span class="br-p"><br><br></span>আমিও ন-জাতি দ্বারা ওদের অন্তর্জ্বালা <span class="br-p"><br><br></span>জন্মাবো, <span class="br-p"><br><br></span>মূঢ় জাতি দ্বারা ওদেরকে অসন্তুষ্ট করবো।</div>
<div class="v" id="v22"><span class="vn">22</span> <span class="br-p"><br><br></span>কেননা আমার ক্রোধে আগুন প্রজ্বলিত <span class="br-p"><br><br></span>হল, <span class="br-p"><br><br></span>তা নিচস্থ পাতাল পর্যন্ত দগ্ধ করে, <span class="br-p"><br><br></span>দুনিয়া ও তাতে উৎপন্ন বস্তু গ্রাস করে, <span class="br-p"><br><br></span>পর্বতগুলোর মূলে আগুন লাগায়।</div>
<div class="v" id="v23"><span class="vn">23</span> <span class="br-p"><br><br></span>আমি তাদের উপরে অমঙ্গল রাশি <span class="br-p"><br><br></span>করবো, <span class="br-p"><br><br></span>তাদের প্রতি আমার সমস্ত তীর ছুড়বো।</div>
<div class="v" id="v24"><span class="vn">24</span> তারা ক্ষুধায় ক্ষীণ হবে, <span class="br-p"><br><br></span>জ্বলন্ত অঙ্গারে ও উগ্র সংহারে আক্রান্ত <span class="br-p"><br><br></span>হবে; <span class="br-p"><br><br></span>আমি তাদের কাছে জন্তুদের দাঁত <span class="br-p"><br><br></span>পাঠাবো, <span class="br-p"><br><br></span>ধূলির উপরে বুকে ভর করে চলা সাপের <span class="br-p"><br><br></span>বিষ সহকারে।</div>
<div class="v" id="v25"><span class="vn">25</span> <span class="br-p"><br><br></span>বাইরে তলোয়ার, গৃহমধ্যে মহাভয় বিনাশ <span class="br-p"><br><br></span>করবে; <span class="br-p"><br><br></span>যুবক ও কুমারীকে, দুগ্ধপোষ্য শিশু ও <span class="br-p"><br><br></span>শুক্লকেশ বৃদ্ধকে মারবে।</div>
<div class="v" id="v26"><span class="vn">26</span> <span class="br-p"><br><br></span>আমি বললাম, তাদেরকে উড়িয়ে দেব, <span class="br-p"><br><br></span>মানবজাতি মধ্য থেকে তাদের স্মৃতি মুছে <span class="br-p"><br><br></span>ফেলবো।</div>
<div class="v" id="v27"><span class="vn">27</span> <span class="br-p"><br><br></span>কিন্তু ভয় করি, পাছে দুশমন বিরক্ত করে, <span class="br-p"><br><br></span>পাছে তাদের দুশমনদের বিপরীত বিচার <span class="br-p"><br><br></span>করে, <span class="br-p"><br><br></span>পাছে তারা বলে, আমাদেরই হাত উন্নত, <span class="br-p"><br><br></span>এসব কাজ মাবুদ করেন নি।</div>
<div class="v" id="v28"><span class="vn">28</span> <span class="br-p"><br><br></span>কেননা ওরা যুক্তিবিহীন জাতি, <span class="br-p"><br><br></span>ওদের মধ্যে বিবেচনা নেই।</div>
<div class="v" id="v29"><span class="vn">29</span> <span class="br-p"><br><br></span>আহা, কেন তারা জ্ঞানবান হয়ে এই কথা <span class="br-p"><br><br></span>বোঝে না? <span class="br-p"><br><br></span>কেন নিজেদের শেষ দশা বিবেচনা করে <span class="br-p"><br><br></span>না?</div>
<div class="v" id="v30"><span class="vn">30</span> <span class="br-p"><br><br></span>এক জন কিভাবে হাজার লোককে <span class="br-p"><br><br></span>তাড়িয়ে দেয়, <span class="br-p"><br><br></span>দু’জনকে দেখে দশ হাজার পালিয়ে যায়? <span class="br-p"><br><br></span>না, তাদের শৈল তাদেরকে বিক্রি <span class="br-p"><br><br></span>করলেন, <span class="br-p"><br><br></span>মাবুদ তাদেরকে তুলে দিলেন।</div>
<div class="v" id="v31"><span class="vn">31</span> <span class="br-p"><br><br></span>কেননা ওদের শৈল আমাদের শৈলের <span class="br-p"><br><br></span>মত নয়, <span class="br-p"><br><br></span>আমাদের দুশমনরাও এরকম বিচার করে।</div>
<div class="v" id="v32"><span class="vn">32</span> <span class="br-p"><br><br></span>কারণ তাদের আঙ্গুরলতা সাদুমের <span class="br-p"><br><br></span>আঙ্গুরলতা থেকে উৎপন্ন; <span class="br-p"><br><br></span>আমুরার ক্ষেতের আঙ্গুরলতা থেকে <span class="br-p"><br><br></span>উৎপন্ন; <span class="br-p"><br><br></span>তাদের আঙ্গুর ফল বিষময়, <span class="br-p"><br><br></span>তাদের গুচ্ছ তিক্ত;</div>
<div class="v" id="v33"><span class="vn">33</span> <span class="br-p"><br><br></span>তাদের আঙ্গুর-রস সাপের বিষ, <span class="br-p"><br><br></span>তা কালসাপের ভয়ংকর বিষ।</div>
<div class="v" id="v34"><span class="vn">34</span> <span class="br-p"><br><br></span>এই কি আমার কাছে সঞ্চিত নয়? <span class="br-p"><br><br></span>আমার ধনাগারে মুদ্রাঙ্ক দ্বারা রক্ষিত নয়?</div>
<div class="v" id="v35"><span class="vn">35</span> <span class="br-p"><br><br></span>প্রতিশোধ ও প্রতিফলদান আমারই কাজ, <span class="br-p"><br><br></span>যে সময়ে তাদের পা পিছলে যাবে; <span class="br-p"><br><br></span>কেননা তাদের বিপদের দিন নিকটবর্তী, <span class="br-p"><br><br></span>তাদের জন্য যা যা নিরূপিত, <span class="br-p"><br><br></span>শীঘ্রই আসবে।</div>
<div class="v" id="v36"><span class="vn">36</span> <span class="br-p"><br><br></span>কারণ মাবুদ তাঁর লোকদের বিচার <span class="br-p"><br><br></span>করবেন, <span class="br-p"><br><br></span>তাঁর গোলামদের উপরে সদয় হবেন; <span class="br-p"><br><br></span>যেহেতু তিনি দেখবেন, <span class="br-p"><br><br></span>তাদের শক্তি গেছে, <span class="br-p"><br><br></span>গোলাম বা স্বাধীন মানুষ— কেউই নেই।</div>
<div class="v" id="v37"><span class="vn">37</span> <span class="br-p"><br><br></span>তিনি বলবেন, কোথায় তাদের দেবতারা, <span class="br-p"><br><br></span>কোথায় সেই শৈল, যার আশ্রয় নিয়েছিল,</div>
<div class="v" id="v38"><span class="vn">38</span> <span class="br-p"><br><br></span>যা তাদের কোরবানীর চর্বি ভোজন <span class="br-p"><br><br></span>করতো, <span class="br-p"><br><br></span>তাদের পেয় উৎসর্গের আঙ্গুর-রস পান <span class="br-p"><br><br></span>করতো? <span class="br-p"><br><br></span>তারাই উঠে তোমাদের সাহায্য করুক, <span class="br-p"><br><br></span>তারাই তোমাদের আশ্রয় হোক।</div>
<div class="v" id="v39"><span class="vn">39</span> <span class="br-p"><br><br></span>এখন দেখ, আমি, আমিই তিনি; <span class="br-p"><br><br></span>আমি ছাড়া আর কোন আল্লাহ্‌ নেই; <span class="br-p"><br><br></span>আমি হত্যা করি, আমিই সজীব করি; <span class="br-p"><br><br></span>আমি আঘাত করেছি, আমিই সুস্থ করি; <span class="br-p"><br><br></span>আমার হাত থেকে উদ্ধারকারী কেউই <span class="br-p"><br><br></span>নেই।</div>
<div class="v" id="v40"><span class="vn">40</span> <span class="br-p"><br><br></span>কেননা আমি আসমানের দিকে হাত <span class="br-p"><br><br></span>উঠাই, <span class="br-p"><br><br></span>আর বলি, আমি অনন্তজীবী,</div>
<div class="v" id="v41"><span class="vn">41</span> <span class="br-p"><br><br></span>আমি যদি আমার তলোয়ার বজ্রে শাণ <span class="br-p"><br><br></span>দিই, <span class="br-p"><br><br></span>যদি বিচারসাধনে হস্তক্ষেপ করি, <span class="br-p"><br><br></span>তবে আমার বিপক্ষদের প্রতিশোধ নেব, <span class="br-p"><br><br></span>আমার বিদ্বেষীদেরকে প্রতিফল দেব।</div>
<div class="v" id="v42"><span class="vn">42</span> <span class="br-p"><br><br></span>আমি নিজের সমস্ত তীর মাতাল করবো <span class="br-p"><br><br></span>রক্তপানে, <span class="br-p"><br><br></span>নিহত ও বন্দী লোকদের রক্তপানে; <span class="br-p"><br><br></span>আমার তলোয়ার গোশ্‌ত খাবে, <span class="br-p"><br><br></span>শত্রু-সেনাদের মাথা খাবে।</div>
<div class="v" id="v43"><span class="vn">43</span> <span class="br-p"><br><br></span>হে সমস্ত জাতি, তাঁর লোকদের সঙ্গে <span class="br-p"><br><br></span>আনন্দ-চিৎকার কর; <span class="br-p"><br><br></span>কেননা তিনি তাঁর গোলামদের রক্তের <span class="br-p"><br><br></span>প্রতিফল দেবেন, <span class="br-p"><br><br></span>তাঁর বিপক্ষদের প্রতিশোধ নেবেন, তাঁর <span class="br-p"><br><br></span>দেশের জন্য, <span class="br-p"><br><br></span>তাঁর লোকদের জন্য কাফ্‌ফারা দেবেন।</div>
<div class="v" id="v44"><span class="vn">44</span> <span class="br-p"><br><br></span>আর মূসা ও নূনের পুত্র ইউসা এসে লোকদের কর্ণগোচরে এই গজলের সমস্ত কথা বললেন।</div>
<div class="v" id="v45"><span class="vn">45</span> মূসা সমস্ত ইসরাইলের কাছে এসব কথা বল সমাপ্ত করলেন;</div>
<div class="v" id="v46"><span class="vn">46</span> আর তাদেরকে বললেন, আমি আজ তোমাদের কাছে সাক্ষ্যরূপে যা যা বললাম, তোমরা সেসব কথায় মনোযোগ দাও, আর তোমাদের সন্তানরা যেন এই শরীয়তের সমস্ত কথা পালন করতে যত্নবান হয়, এজন্য তাদেরকে তা হুকুম করতে হবে।</div>
<div class="v" id="v47"><span class="vn">47</span> বস্তুত এটি তোমাদের পক্ষে নিরর্থক কালাম নয়, কেননা এটিই তোমাদের জীবন এবং তোমরা যে দেশ অধিকার করতে জর্ডান পার হয়ে যাচ্ছ, সেই দেশে এই কালাম দ্বারা দীর্ঘায়ু হবে।</div>
<div class="v" id="v48"><h2>হযরত মূসার মৃত্যুর কথা</h2><span class="vn">48</span> <span class="br-p"><br><br></span>সেই দিনে মাবুদ মূসাকে বললেন, তুমি এই অবারীম পর্বতে,</div>
<div class="v" id="v49"><span class="vn">49</span> অর্থাৎ জেরিকোর সম্মুখে অবস্থিত মোয়াব দেশস্থ নবো পর্বতে উঠ এবং আমি অধিকার হিসেবে বনি-ইসরাইলকে যে দেশ দিচ্ছি সেই কেনান দেশ দর্শন কর।</div>
<div class="v" id="v50"><span class="vn">50</span> আর তোমার ভাই হারুন যেমন হোর পর্বতে ইন্তেকাল করেছে এবং নিজের লোকদের কাছে সংগৃহীত হয়েছে তেমনি তুমিও যে পর্বতে উঠবে তোমাকে সেখানে ইন্তেকাল করে নিজের লোকদের কাছে সংগৃহীত হতে হবে।</div>
<div class="v" id="v51"><span class="vn">51</span> কেননা সীন মরুভূমিতে কাদেশস্থ মরীবা পানির কাছে তোমরা বনি-ইসরাইলদের মধ্যে আমার বিরুদ্ধে সত্য লঙ্ঘন করেছিলে, ফলত বনি-ইসরাইলদের মধ্যে আমাকে পবিত্র বলে মান্য কর নি।</div>
<div class="v" id="v52"><span class="vn">52</span> তুমি তোমার সম্মুখে দেশ দেখবে, কিন্তু আমি বনি-ইসরাইলকে যে দেশ দিচ্ছি, সেখানে প্রবেশ করতে পারবে না।</div>
</div>
<!-- PARSED ABOVE; EDITING MAY BREAK PARSER -->
</body></html>