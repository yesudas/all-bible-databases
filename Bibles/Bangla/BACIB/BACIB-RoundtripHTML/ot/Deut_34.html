<html><head>
<meta http-equiv="Content-Type" content="text/html;charset=utf-8" />
<title>Deut 34 &ndash; দ্বিতীয় বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 34);">
<div id="navbar"><a href="../index.html">কিতাবুল মোকাদ্দস</a> &ndash; <b>দ্বিতীয় বিবরণ</b> &ndash; <a href="Deut_1.html">1</a> ... <a href="Deut_32.html">32</a> <a href="Deut_33.html">33</a> <b>34</b> </div><hr>
<h1>Deut 34</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত মূসার ইন্তেকাল ও কবর</h2><span class="vn">1</span> <span class="br-p"><br><br></span>পরে মূসা মোয়াবের উপত্যকা থেকে নবো পর্বতে, জেরিকোর সম্মুখস্থিত পিস্‌গা-শৃঙ্গে উঠলেন। আর মাবুদ তাঁকে সমস্ত দেশ, দান পর্যন্ত গিলিয়দ,</div>
<div class="v" id="v2"><span class="vn">2</span> এবং সমস্ত নপ্তালি, আর আফরাহীম ও মানশার দেশ এবং পশ্চিম সমুদ্র পর্যন্ত এহুদার সমস্ত দেশ,</div>
<div class="v" id="v3"><span class="vn">3</span> এবং দক্ষিণ দেশ ও সোয়র পর্যন্ত খেজুর-নগর জেরিকোর উপত্যকার অঞ্চল দেখালেন।</div>
<div class="v" id="v4"><span class="vn">4</span> আর মাবুদ তাঁকে বললেন, আমি যে দেশের বিষয়ে শপথ করে ইব্রাহিমকে, ইস্‌হাককে ও ইয়াকুবকে বলেছিলাম, আমি তোমার বংশকে সেই দেশ দেব, এ-ই সেই দেশ; আমি সেটি তোমাকে চাক্ষুষ দেখালাম, কিন্তু তুমি পার হয়ে ঐ স্থানে যাবে না।</div>
<div class="v" id="v5"><span class="vn">5</span> তখন মাবুদের গোলাম মূসা মাবুদের কথা অনুসারে সেই স্থানে মোয়াব দেশে ইন্তেকাল করলেন।</div>
<div class="v" id="v6"><span class="vn">6</span> আর মাবুদ মোয়াব দেশে বৈৎ-পিয়োরের সম্মুখস্থ উপত্যকাতে তাঁকে কবর দিলেন; কিন্তু তাঁর কবরস্থান কোথায় আজও কেউ জানে না।</div>
<div class="v" id="v7"><span class="vn">7</span> মৃত্যুর সময়ে মূসার বয়স একশত বিশ বছর হয়েছিল। তাঁর চোখ ক্ষীণ হয় নি ও তাঁর তেজও হ্রাস পায় নি।</div>
<div class="v" id="v8"><span class="vn">8</span> পরে বনি-ইসরাইল মূসার জন্য মোয়াবের উপত্যকায় ত্রিশ দিন কান্নাকাটি করলো; এভাবে মূসার শোক-প্রকাশের দিন সমপূর্ণ হল।</div>
<div class="v" id="v9"><span class="vn">9</span> <span class="br-p"><br><br></span>আর নূনের পুত্র ইউসা বিজ্ঞতার রূহে পরিপূর্ণ ছিলেন, কারণ মূসা তাঁর উপরে হস্তার্পণ করেছিলেন; আর বনি-ইসরাইল তাঁর কথায় মনোযোগ করে মূসার প্রতি মাবুদের হুকুম অনুসারে কাজ করতে লাগল।</div>
<div class="v" id="v10"><span class="vn">10</span> <span class="br-p"><br><br></span>মূসার মত কোন নবী ইসরাইলের মধ্যে আর উৎপন্ন হয় নি; মাবুদ তাঁর সঙ্গে মুখো-মুখি হয়ে আলাপ করতেন।</div>
<div class="v" id="v11"><span class="vn">11</span> বস্তুত মাবুদ তাঁকে পাঠালে তিনি মিসর দেশে, ফেরাউনের, তাঁর সমস্ত গোলামের ও তাঁর সমস্ত দেশের প্রতি সমস্ত রকম চিহ্ন-কাজ ও অদ্ভুত লক্ষণ দেখালেন!</div>
<div class="v" id="v12"><span class="vn">12</span> এবং সমস্ত ইসরাইলের দৃষ্টিতে মূসা পরাক্রমশালী ও ভয়ঙ্করতার কত না কাজ করেছিলেন!</div>
</div>
<!-- PARSED ABOVE; EDITING MAY BREAK PARSER -->
</body></html>