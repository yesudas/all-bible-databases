<html><head>
<meta http-equiv="Content-Type" content="text/html;charset=utf-8" />
<title>Eccl 11 &ndash; হেদায়েতকারী &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 11);">
<div id="navbar"><a href="../index.html">কিতাবুল মোকাদ্দস</a> &ndash; <b>হেদায়েতকারী</b> &ndash; <a href="Eccl_1.html">1</a> ... <a href="Eccl_9.html">9</a> <a href="Eccl_10.html">10</a> <b>11</b> <a href="Eccl_12.html">12</a> </div><hr>
<h1>Eccl 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জ্ঞানবান লোক যা করে</h2><span class="vn">1</span> <span class="br-p"><br><br></span>তুমি পানির উপরে তোমার খাবার ছড়িয়ে দাও, কেননা অনেক দিনের পরে তা পাবে।</div>
<div class="v" id="v2"><span class="vn">2</span> সাত জনকে, এমন কি, আট জনকেও অংশ বিতরণ কর, কেননা দুনিয়াতে কি বিপদ ঘটবে তা তুমি জান না।</div>
<div class="v" id="v3"><span class="vn">3</span> মেঘগুলো যখন বৃষ্টিতে পূর্ণ হয়, তখন ভূতলে পানি সেচন করে; এবং গাছ যখন দক্ষিণে কিংবা উত্তরে পড়ে, তখন সেই গাছ যে দিকে পড়ে, সে সেই দিকে থাকে।</div>
<div class="v" id="v4"><span class="vn">4</span> যে জন বায়ু মানে, সে বীজ বপন করবে না; এবং যে জন মেঘ দেখে, সে শস্য কাটবে না।</div>
<div class="v" id="v5"><span class="vn">5</span> রূহের গতি ও গর্ভবতীর উদরস্থ অস্থির বৃদ্ধি যেমন তুমি জান না, তেমনি সব কিছুর সৃষ্টিকর্তা আল্লাহ্‌র কাজও তুমি জান না।</div>
<div class="v" id="v6"><span class="vn">6</span> তুমি খুব ভোরে নিজের বীজ বপন কর এবং সন্ধ্যাবেলাও কাজ থেকে বিরত থেকো না। কেননা এটা কিংবা ওটা, কোন্‌টা সফল হবে, কিংবা উভয় সমভাবে উৎকৃষ্ট হবে, তা তুমি জান না।</div>
<div class="v" id="v7"><h2>যৌবনকালে আল্লাহ্‌র প্রতি মন দিতে উপদেশ</h2><span class="vn">7</span> <span class="br-p"><br><br></span>সত্যিই, আলো সুন্দর এবং চোখের পক্ষে সূর্যদর্শন ভাল।</div>
<div class="v" id="v8"><span class="vn">8</span> কোন মানুষ যদি অনেক বছর জীবিত থাকে, তবে সেই সকলে আনন্দ করুক, কিন্তু অন্ধকারের দিনগুলোও মনে রাখুক; কেননা সেই সকল দিন অনেক হবে। যা যা ঘটে, সে সবই অসার।</div>
<div class="v" id="v9"><span class="vn">9</span> <span class="br-p"><br><br></span>হে যুবক, তুমি তোমার তরুণ বয়সে আনন্দ কর, যৌবনকালে তোমার হৃদয় তোমাকে আহ্লাদিত করুক, তুমি তোমার হৃদয়ের আবেগ-তাড়িত পথগুলোতে ও তোমার চোখের দৃষ্টিতে চল; কিন্তু জেনো, আল্লাহ্‌ এসব ধরে তোমাকে বিচারে আনবেন।</div>
<div class="v" id="v10"><span class="vn">10</span> অতএব তোমার অন্তর থেকে বিরক্তি দূর কর, শরীর থেকে দুঃখ অপসারণ কর, কেননা তরুণ বয়স ও জীবনের অরুণোদয়কাল অসার।</div>
</div>
<!-- PARSED ABOVE; EDITING MAY BREAK PARSER -->
</body></html>