<html><head>
<meta http-equiv="Content-Type" content="text/html;charset=utf-8" />
<title>Eccl 12 &ndash; হেদায়েতকারী &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 12);">
<div id="navbar"><a href="../index.html">কিতাবুল মোকাদ্দস</a> &ndash; <b>হেদায়েতকারী</b> &ndash; <a href="Eccl_1.html">1</a> ... <a href="Eccl_10.html">10</a> <a href="Eccl_11.html">11</a> <b>12</b> </div><hr>
<h1>Eccl 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আর তুমি যৌবনকালে তোমার সৃষ্টিকর্তাকে স্মরণ কর, যেহেতু দুঃসময় আসছে এবং সেসব বছর সন্নিকট হচ্ছে, যখন তুমি বলবে, এতে আমার প্রীতি নেই।</div>
<div class="v" id="v2"><span class="vn">2</span> সেই সময়ে সূর্য, আলো, চন্দ্র ও তারাগুলো অন্ধকারময় হবে এবং বৃষ্টির পরে পুনর্বার মেঘ ফিরে আসবে।</div>
<div class="v" id="v3"><span class="vn">3</span> সেই দিনে বাড়ির রক্ষকেরা ভয়ে কাঁপবে, পরাক্রমী ব্যক্তিরা নত হবে ও পেষণকারী লোকেরা সংখ্যায় অল্প হয়েছে বলে কাজ ত্যাগ করবে এবং জানালা দিয়ে দর্শনকারিণীরা অন্ধীভূতা হবে;</div>
<div class="v" id="v4"><span class="vn">4</span> আর পথের দিকের দরজা রুদ্ধ হবে; তখন যাঁতার আওয়াজ অতি সূক্ষ্ম হবে এবং পাখির কূজনে লোকে উঠে দাঁড়াবে ও বাদ্যকারিণী কন্যারা সকলে ক্ষীণ হবে।</div>
<div class="v" id="v5"><span class="vn">5</span> আবার লোকে উঁচু স্থানে যেতে ভয় পাবে ও পথে ত্রাস হবে, কদম গাছে ফুল ফুটবে, ফড়িং অতি কষ্টে চলবে; ও কামনা নিস্তেজ হবে; কেননা মানুষ তার নিত্যস্থায়ী নিবাসে চলে যাবে ও মাতমকারীরা পথে পথে বেড়াবে।</div>
<div class="v" id="v6"><span class="vn">6</span> সেই সময়ে রূপার তার খুলে যাবে, সোনার পানপাত্র ভেঙ্গে যাবে এবং ফোয়ারার ধারে কলস খণ্ড খণ্ড হবে ও কূপে পানি তোলার চাকা ভেঙ্গে যাবে।</div>
<div class="v" id="v7"><span class="vn">7</span> আর ধূলি আগের মত মাটিতে প্রতিগমন করবে; এবং রূহ্‌ যাঁর দান, সেই আল্লাহ্‌র কাছে প্রতিগমন করবে।</div>
<div class="v" id="v8"><span class="vn">8</span> হেদায়েতকারী বলছেন, অসারের অসার, সকলই অসার।</div>
<div class="v" id="v9"><h2>উপসংহার</h2><span class="vn">9</span> <span class="br-p"><br><br></span>শেষ কথা, হেদায়েতকারী জ্ঞানবান ছিলেন; তাই তিনি লোকদেরকে জ্ঞান শিক্ষা দিতেন এবং মনোনিবেশ ও বিবেচনা করতেন, অনেক প্রবাদ বিন্যাস করতেন।</div>
<div class="v" id="v10"><span class="vn">10</span> হেদায়েতকারী উপযুক্ত শব্দের অনুসন্ধান করতেন এবং তিনি যা লিখেছেন তা খাঁটি ও সত্য।</div>
<div class="v" id="v11"><span class="vn">11</span> <span class="br-p"><br><br></span>জ্ঞানবানদের কথা রাখালের লাঠির মত, তাদের সঙ্কলিত কথাগুলো শক্ত করে পোঁতা গোঁজের মত, যেগুলো একই ভেড়ার রাখাল দ্বারা দেওয়া হয়েছে। আর শেষ কথা এই, হে বৎস, তুমি এসব থেকে উপদেশ গ্রহণ কর;</div>
<div class="v" id="v12"><span class="vn">12</span> অনেক পুস্তক রচনার শেষ হয় না এবং অধ্যয়নের আধিক্যে শরীরের ক্লান্তি হয়।</div>
<div class="v" id="v13"><span class="vn">13</span> <span class="br-p"><br><br></span>এসো, আমরা সমস্ত বিষয়ের উপসংহার শুনি; আল্লাহ্‌কে ভয় কর ও তাঁর সমস্ত হুকুম পালন কর, কেননা এই সব মানুষের কর্তব্য।</div>
<div class="v" id="v14"><span class="vn">14</span> <span class="br-p"><br><br></span>কারণ আল্লাহ্‌ সমস্ত কাজ এমন কি, সমস্ত গুপ্ত বিষয় বিচারে আনবেন— তা ভাল হোক বা মন্দ হোক।</div>
</div>
<!-- PARSED ABOVE; EDITING MAY BREAK PARSER -->
</body></html>