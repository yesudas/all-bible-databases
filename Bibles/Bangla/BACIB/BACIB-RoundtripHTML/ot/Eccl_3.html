<html><head>
<meta http-equiv="Content-Type" content="text/html;charset=utf-8" />
<title>Eccl 3 &ndash; হেদায়েতকারী &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>হেদায়েতকারী</b> &ndash; <a href="Eccl_1.html">1</a> <a href="Eccl_2.html">2</a> <b>3</b> <a href="Eccl_4.html">4</a> <a href="Eccl_5.html">5</a> ... <a href="Eccl_12.html">12</a> </div><hr>
<h1>Eccl 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সমস্ত কিছুর নির্দিষ্ট সময় আছে</h2><span class="vn">1</span> <span class="br-p"><br><br></span>সকল বিষয়েরই সময় আছে ও আসমানের নিচে সমস্ত ব্যাপারের কাল আছে। জন্মের ও মরণের কাল;</div>
<div class="v" id="v2"><span class="vn">2</span> রোপণের ও রোপিত বীজ উৎপাটনের কাল;</div>
<div class="v" id="v3"><span class="vn">3</span> মেরে ফেলবার ও সুস্থ করার কাল;</div>
<div class="v" id="v4"><span class="vn">4</span> ভাঙ্গবার ও গাঁথবার কাল; কাঁদবার ও হাসার কাল; মাতম করার ও নৃত্য করার কাল;</div>
<div class="v" id="v5"><span class="vn">5</span> পাথর নিক্ষেপ করার ও তা সংগ্রহ করার কাল; আলিঙ্গনের কাল ও আলিঙ্গন না করার কাল; খোঁজ করার কাল ও হারাবার কাল;</div>
<div class="v" id="v6"><span class="vn">6</span> রক্ষণের ও ফেলে দেবার কাল;</div>
<div class="v" id="v7"><span class="vn">7</span> ছিঁড়বার কাল ও জোড়া দেবার কাল; নীরব থাকবার ও কথা বলবার কাল;</div>
<div class="v" id="v8"><span class="vn">8</span> মহব্বত করার ও ঘৃণা করার কাল; যুদ্ধের কাল ও সন্ধির কাল।</div>
<div class="v" id="v9"><h2>আল্লাহ্‌ দত্ত কাজ</h2><span class="vn">9</span> <span class="br-p"><br><br></span>শ্রমিকের পরিশ্রমে তার কি ফল হয়?</div>
<div class="v" id="v10"><span class="vn">10</span> আল্লাহ্‌ বনি-আদমদের কষ্টযুক্ত করার জন্য যে কষ্ট দেন, তা আমি দেখেছি।</div>
<div class="v" id="v11"><span class="vn">11</span> তিনি সকলই যথাকালে মনোহর করেছেন, আবার তাদের হৃদয়মধ্যে অতীত ও ভবিষ্যতের ধারণা রেখেছেন; তবুও আল্লাহ্‌ আদি থেকে শেষ পর্যন্ত যেসব কাজ করেন, মানুষ তার তত্ত্ব বের করতে পারে না।</div>
<div class="v" id="v12"><span class="vn">12</span> আমি জানি, সারা জীবন আনন্দ ও সৎকর্ম করা ছাড়া আর মঙ্গল তাদের হয় না।</div>
<div class="v" id="v13"><span class="vn">13</span> আর প্রত্যেক মানুষ যে ভোজন পান ও সমস্ত পরিশ্রমের মধ্যে সুখভোগ করে, তাও আল্লাহ্‌র দান।</div>
<div class="v" id="v14"><span class="vn">14</span> আমি জানি, আল্লাহ্‌ যা কিছু করেন, তা চিরস্থায়ী; তা বাড়াতেও পারা যায় না, কমাতেও পারা যায় না; আর আল্লাহ্‌ তা করেছেন, যেন তাঁর সম্মুখে মানুষ ভয় পায়।</div>
<div class="v" id="v15"><span class="vn">15</span> যা আছে, তা-ই ছিল এবং যা হবে, তাও আগে ছিল; এবং যা চলে গেছে, আল্লাহ্‌ তার অনুসন্ধান করেন।</div>
<div class="v" id="v16"><h2>বিচার ও ভবিষ্যত আল্লাহ্‌র অধীন</h2><span class="vn">16</span> <span class="br-p"><br><br></span>আরও আমি সূর্যের নিচে, বিচারের স্থানে দেখলাম, সেখানেও নাফরমানী আছে; এবং ধার্মিকতার স্থানে দেখলাম, সেখানে নাফরমানী আছে।</div>
<div class="v" id="v17"><span class="vn">17</span> আমি মনে মনে বললাম, আল্লাহ্‌ই ধার্মিকের ও দুষ্টের বিচার করবেন, কেননা সেখানে সমস্ত ব্যাপারের জন্য এবং সমস্ত কাজের জন্য বিশেষ কাল আছে।</div>
<div class="v" id="v18"><span class="vn">18</span> আমি মনে মনে বললাম, বনি-আদমকে আল্লাহ্‌ পরীক্ষা করেন, যেন তারা দেখতে পায় যে, তারা নিজেই পশুর মত।</div>
<div class="v" id="v19"><span class="vn">19</span> কেননা বনি-আদমদের প্রতি যা ঘটে, তা পশুর প্রতিও ঘটে, সকলেরই প্রতি এক রকম ঘটনা ঘটে; এই যেমন মরে, সে তেমনি মরে; এবং তাদের সকলেরই নিশ্বাস এক; পশু থেকে মানুষের কোন কিছুতেই প্রাধান্য নেই, কেননা সকলই অসার।</div>
<div class="v" id="v20"><span class="vn">20</span> সকলেই এক স্থানে গমন করে, সকলেই ধূলি থেকে উৎপন্ন এবং সকলেই ধূলিতে প্রতিগমন করে।</div>
<div class="v" id="v21"><span class="vn">21</span> বনি-আদমদের রূহ্‌ ঊর্ধ্বগামী হয় ও পশুর রূহ্‌ ভূতলের দিকে অধোগামী হয়, তা কে জানে?</div>
<div class="v" id="v22"><span class="vn">22</span> <span class="br-p"><br><br></span>অতএব আমি দেখলাম, নিজের কাজে আনন্দ করা ছাড়া আর মঙ্গল মানুষের নেই; কেননা এ-ই তার অধিকার। মানুষের মৃত্যুর পরে যা ঘটবে, কে তাকে এনে তা দেখাতে পারে?</div>
</div>
<!-- PARSED ABOVE; EDITING MAY BREAK PARSER -->
</body></html>