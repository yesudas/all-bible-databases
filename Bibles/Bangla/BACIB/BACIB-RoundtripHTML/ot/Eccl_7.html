<html><head>
<meta http-equiv="Content-Type" content="text/html;charset=utf-8" />
<title>Eccl 7 &ndash; হেদায়েতকারী &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 7);">
<div id="navbar"><a href="../index.html">কিতাবুল মোকাদ্দস</a> &ndash; <b>হেদায়েতকারী</b> &ndash; <a href="Eccl_1.html">1</a> ... <a href="Eccl_5.html">5</a> <a href="Eccl_6.html">6</a> <b>7</b> <a href="Eccl_8.html">8</a> <a href="Eccl_9.html">9</a> ... <a href="Eccl_12.html">12</a> </div><hr>
<h1>Eccl 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ভিন্ন ভিন্ন নীতি কথা</h2><span class="vn">1</span> <span class="br-p"><br><br></span>উৎকৃষ্ট সুগন্ধি তেলের চেয়ে সুখ্যাতি ভাল এবং জন্মদিনের চেয়ে মরণদিন ভাল।</div>
<div class="v" id="v2"><span class="vn">2</span> ভোজের বাড়িতে যাওয়ার চেয়ে মাতম-গৃহে যাওয়া ভাল, কেননা তা সকল মানুষের শেষগতি এবং জীবিত লোক তাতে মনোনিবেশ করবে।</div>
<div class="v" id="v3"><span class="vn">3</span> হাসি থেকে মনস্তাপ ভাল, কারণ মুখের বিষণ্নতায় হৃদয় খুশি হয়।</div>
<div class="v" id="v4"><span class="vn">4</span> জ্ঞানবানদের হৃদয় মাতম-গৃহে থাকে, কিন্তু হীনবুদ্ধিদের দিল আমোদ-গৃহে থাকে।</div>
<div class="v" id="v5"><span class="vn">5</span> হীনবুদ্ধিদের গান শোনার চেয়ে জ্ঞানবানের ভর্ৎসনা শোনা ভাল।</div>
<div class="v" id="v6"><span class="vn">6</span> কেননা যেমন হাঁড়ির নিচে কাঁটার চড়চড় আওয়াজ, তেমনি হীনবুদ্ধির হাসি; এও অসার।</div>
<div class="v" id="v7"><span class="vn">7</span> জুলুম জ্ঞানবানকে পাগল করে তোলে এবং ঘুষ বুদ্ধি নষ্ট করে।</div>
<div class="v" id="v8"><span class="vn">8</span> কাজের আরম্ভ থেকে তার অন্ত ভাল এবং গর্বিত লোকের চেয়ে ধীর লোক ভাল।</div>
<div class="v" id="v9"><span class="vn">9</span> তোমার রূহ্‌কে তাড়াতাড়ি বিরক্ত হতে দিও না, কেননা হীনবুদ্ধি লোকদেরই বুক বিরক্তির আশ্রয়।</div>
<div class="v" id="v10"><span class="vn">10</span> তুমি জিজ্ঞাসা করো না, বর্তমান কালের চেয়ে পূর্বকাল কেন ভাল ছিল? কেননা এই বিষয়ে তোমার জিজ্ঞাসা করা প্রজ্ঞা থেকে উৎপন্ন হয় না।</div>
<div class="v" id="v11"><span class="vn">11</span> পৈতৃক ধনের মত প্রজ্ঞা ভাল; যারা সূর্য দর্শন করে তাদের পক্ষে আরও উৎকৃষ্ট।</div>
<div class="v" id="v12"><span class="vn">12</span> কেননা প্রজ্ঞা আশ্রয়, ধনও আশ্রয় বটে, কিন্তু প্রজ্ঞার উৎকৃষ্টতা এই যে, প্রজ্ঞা নিজের অধিকারীর জীবন রক্ষা করে।</div>
<div class="v" id="v13"><span class="vn">13</span> আল্লাহ্‌র কাজ নিরীক্ষণ কর, কারণ তিনি যা বাঁকা করেছেন, তা সরল করা কার সাধ্য?</div>
<div class="v" id="v14"><span class="vn">14</span> সুখের দিনে সুখী হও এবং দুঃখের দিনে দেখ, আল্লাহ্‌ সুখ ও দুঃখ পাশাপাশি রেখেছেন, অভিপ্রায় এই, তারপর কি ঘটবে, তার কিছুই যেন মানুষ জানতে না পারে।</div>
<div class="v" id="v15"><span class="vn">15</span> <span class="br-p"><br><br></span>আমি নিজের অসারতার কালে এ সবই দেখেছি; কোন ধার্মিক লোক নিজের ধার্মিকতায় বিনষ্ট হয় এবং কোন দুষ্ট লোক নিজের দুষ্টতায় দীর্ঘ কাল যাপন করে।</div>
<div class="v" id="v16"><span class="vn">16</span> অতি ধার্মিক হয়ো না ও নিজেকে অতিশয় জ্ঞানবান দেখিও না;</div>
<div class="v" id="v17"><span class="vn">17</span> কেন নিজেকে নষ্ট করবে? অতি দুষ্ট হয়ো না, অজ্ঞানও হয়ো না; তোমার সময় না হতে কেন মরবে?</div>
<div class="v" id="v18"><span class="vn">18</span> তুমি যদি তা ধরে রাখ এবং তা থেকেও হাত নিবৃত্ত না কর, তবে ভাল; কেননা যে আল্লাহ্‌কে ভয় করে, সে ঐ সমস্ত চরম অবস্থা থেকে উত্তীর্ণ হবে।</div>
<div class="v" id="v19"><span class="vn">19</span> <span class="br-p"><br><br></span>জ্ঞানবানকে প্রজ্ঞা যত বলবান করে, নগরস্থ দশ জন পরাক্রমী তত করে না।</div>
<div class="v" id="v20"><span class="vn">20</span> এমন ধার্মিক লোক দুনিয়াতে নেই, যে সৎকর্ম করে, গুনাহ্‌ করে না।</div>
<div class="v" id="v21"><span class="vn">21</span> যত কথা বলা যায়, সকল কথায় মন দিও না; দিলে হয় তো শুনবে, তোমার গোলাম তোমাকে বদদোয়া দিচ্ছে।</div>
<div class="v" id="v22"><span class="vn">22</span> কেননা তুমিও অন্যকে পুনঃ পুনঃ বদদোয়া দিয়েছ, তা তোমার মন জানে।</div>
<div class="v" id="v23"><h2>প্রজ্ঞার খোঁজ</h2><span class="vn">23</span> <span class="br-p"><br><br></span>আমি প্রজ্ঞা দ্বারা এগুলোর পরীক্ষা করলাম; আমি বললাম, জ্ঞানবান হব, কিন্তু জ্ঞান আমার কাছ থেকে দূরে ছিল।</div>
<div class="v" id="v24"><span class="vn">24</span> যা আছে, তা দূরে রয়েছে; তা অতি গভীর কে তা পেতে পারে?</div>
<div class="v" id="v25"><span class="vn">25</span> আমি ফিরলাম ও মনোনিবেশ করলাম, যেন জানতে ও অনুসন্ধান করতে পারি, প্রজ্ঞা ও তত্ত্ব খোঁজ করতে পারি, জানতে পারি যে, নাফরমানী হীনবুদ্ধিতা মাত্র, আর অজ্ঞানতা পাগলামী মাত্র।</div>
<div class="v" id="v26"><span class="vn">26</span> তাতে মৃত্যুর চেয়েও তিক্ত পদার্থ পেলাম, অর্থাৎ সেই স্ত্রীলোক, যার অন্তঃকরণ ফাঁদ, জাল ও হাত শিকলস্বরূপ; যে ব্যক্তি আল্লাহ্‌র প্রীতিজনক, সে তা থেকে রক্ষা পাবে, কিন্তু গুনাহ্‌গার তার দ্বারা ধৃত হবে।</div>
<div class="v" id="v27"><span class="vn">27</span> হেদায়েতকারী বলছেন, দেখ, তত্ত্ব পাবার জন্য একটির পর একটি বিবেচনা করে আমি এটি পেয়েছি।</div>
<div class="v" id="v28"><span class="vn">28</span> আমার মন এখনও যার খোঁজ করে আসছে, তা আমি পাই নি; হাজারের মধ্যে এক জন পুরুষকে পেয়েছি; কিন্তু সেই সবের মধ্যে একটি স্ত্রীলোককেও পাই নি।</div>
<div class="v" id="v29"><span class="vn">29</span> দেখ, কেবল এ-ই জানতে পেয়েছি যে, আল্লাহ্‌ মানুষকে সরল করে নির্মাণ করেছিলেন, কিন্তু তারা জীবনকে অনেক জটিল করে তুলেছে।</div>
</div>
<!-- PARSED ABOVE; EDITING MAY BREAK PARSER -->
</body></html>