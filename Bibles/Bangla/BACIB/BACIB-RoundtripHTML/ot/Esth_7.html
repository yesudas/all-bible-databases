<html><head>
<meta http-equiv="Content-Type" content="text/html;charset=utf-8" />
<title>Esth 7 &ndash; ইষ্টেরের বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Esth', 7);">
<div id="navbar"><a href="../index.html">কিতাবুল মোকাদ্দস</a> &ndash; <b>ইষ্টেরের বিবরণ</b> &ndash; <a href="Esth_1.html">1</a> ... <a href="Esth_5.html">5</a> <a href="Esth_6.html">6</a> <b>7</b> <a href="Esth_8.html">8</a> <a href="Esth_9.html">9</a> <a href="Esth_10.html">10</a> </div><hr>
<h1>Esth 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হামনের বিনাশ, মর্দখয়ের পদোন্নতি</h2><span class="vn">1</span> <span class="br-p"><br><br></span>পরে বাদশাহ্‌ ও হামন ইষ্টের রাণীর সঙ্গে পান করতে আসলেন।</div>
<div class="v" id="v2"><span class="vn">2</span> আর বাদশাহ্‌ সেই দ্বিতীয় দিনে আঙ্গুর-রস সহযোগে ভোজের সময়ে ইষ্টেরকে পুনর্বার বললেন, ইষ্টের রাণী, তোমার নিবেদন কি? তা তোমাকে দেওয়া যাবে; এবং তোমার অনুরোধ কি? রাজ্যের অর্ধেক পর্যন্ত চাইলেও তা সিদ্ধ করা যাবে।</div>
<div class="v" id="v3"><span class="vn">3</span> তখন ইষ্টের রাণী উত্তর করলেন, বাদশাহ্‌, আমি যদি আপনার দৃষ্টিতে অনুগ্রহ পেয়ে থাকি ও যদি বাদশাহ্‌র ভাল মনে হয়, তবে আমার নিবেদনে আমার প্রাণ ও আমার অনুরোধে আমার জাতি আমাকে দেওয়া হোক;</div>
<div class="v" id="v4"><span class="vn">4</span> কেননা আমাকে ও আমার স্বজাতিকে ধ্বংস করার, হত্যা ও বিনষ্ট করার জন্য বিক্রি করা হয়েছে। যদি আমাদের কেবল গোলাম বাঁদী হবার জন্য বিক্রি করা হত, তবে আমি নীরব থাকতাম; কিন্তু তা হলেও বাদশাহ্‌র ক্ষতিপূরণ করা বিপক্ষের অসাধ্য হত।</div>
<div class="v" id="v5"><span class="vn">5</span> তখন বাদশাহ্‌ জারেক্সেস ইষ্টের রাণীকে বললেন, এমন কাজ করার মানস যার অন্তরে জন্মেছে, সে কে? আর সে কোথায়?</div>
<div class="v" id="v6"><span class="vn">6</span> ইষ্টের বললেন, এক জন বিপক্ষ ও দুশমন, সে এই দুষ্ট হামন। তখন হামন বাদশাহ্‌র ও রাণীর সাক্ষাতে ভীষণ ভয় পেল।</div>
<div class="v" id="v7"><span class="vn">7</span> পরে বাদশাহ্‌ ক্রোধ বশত আঙ্গুর-রস পান থেকে উঠে রাজপ্রাসাদের বাগানে গেলেন; আর হামন ইষ্টের রাণীর কাছে তাঁর প্রাণ ভিক্ষা করার জন্য দাঁড়াল, কেননা সে দেখলো, বাদশাহ্‌ থেকে তার অমঙ্গল অবধারিত।</div>
<div class="v" id="v8"><span class="vn">8</span> পরে বাদশাহ্‌ রাজপ্রাসাদের বাগান থেকে আঙ্গুর-রস সহযোগে ভোজের স্থানে ফিরে আসলেন; তখন ইষ্টের যে স্থানে বসে ছিলেন, হামন তার উপরে পড়ে ছিল; তাতে বাদশাহ্‌ বললেন, এই ব্যক্তি কি বাড়ির মধ্যে আমার সাক্ষাতে রাণীর ইজ্জত নষ্ট করবে? এই কথা বাদশাহ্‌র মুখ থেকে বের হওয়া মাত্র লোকেরা হামনের মুখ আচ্ছাদন করলো।</div>
<div class="v" id="v9"><span class="vn">9</span> পরে বাদশাহ্‌র সাক্ষাতে উপস্থিত হর্বোনা নামে এক জন নপুংসক বললো, দেখুন, যে মর্দখয় বাদশাহ্‌র পক্ষে মঙ্গলজনক সংবাদ দিয়েছিলেন, তাঁর জন্য হামন পঞ্চাশ হাত উঁচু ফাঁসি কাঠ প্রস্তুত করেছে, তা হামনের বাড়িতে স্থাপিত আছে। বাদশাহ্‌ বললেন, তারই উপরে একে ফাঁসি দাও।</div>
<div class="v" id="v10"><span class="vn">10</span> তাতে হামন মর্দখয়ের জন্য যে ফাঁসিকাষ্ঠ প্রস্তুত করেছিল, লোকেরা তার উপরে হামনকে ফাঁসি দিল; তখন বাদশাহ্‌র ক্রোধ প্রশমিত হল।</div>
</div>
<!-- PARSED ABOVE; EDITING MAY BREAK PARSER -->
</body></html>