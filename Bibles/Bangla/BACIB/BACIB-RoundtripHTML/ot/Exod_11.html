<html><head>
<meta http-equiv="Content-Type" content="text/html;charset=utf-8" />
<title>Exod 11 &ndash; হিজরত &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 11);">
<div id="navbar"><a href="../index.html">কিতাবুল মোকাদ্দস</a> &ndash; <b>হিজরত</b> &ndash; <a href="Exod_1.html">1</a> ... <a href="Exod_9.html">9</a> <a href="Exod_10.html">10</a> <b>11</b> <a href="Exod_12.html">12</a> <a href="Exod_13.html">13</a> ... <a href="Exod_40.html">40</a> </div><hr>
<h1>Exod 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মিসরীয়দের প্রথম সন্তানের মৃত্যুর বিষয়ে হযরত মূসার ঘোষণা</h2><span class="vn">1</span> <span class="br-p"><br><br></span>আর মাবুদ মূসাকে বললেন, আমি ফেরাউন ও মিসরের উপরে আর একটি গজব নাজেল করবো, তারপর সে তোমাদেরকে এই স্থান থেকে ছেড়ে দেবে এবং ছেড়ে দেবার সময়ে তোমাদেরকে নিশ্চয়ই এই দেশ থেকে একেবারে তাড়িয়ে দেবে।</div>
<div class="v" id="v2"><span class="vn">2</span> তুমি লোকদের বল, আর প্রত্যেক পুরুষ নিজ নিজ প্রতিবেশীর কাছ থেকে ও প্রত্যেক স্ত্রী নিজ নিজ প্রতিবাসিনীর কাছ থেকে রূপার অলংকার ও সোনার অলংকার চেয়ে নিক।</div>
<div class="v" id="v3"><span class="vn">3</span> আর মাবুদ মিসরীয়দের কাছে বনি-ইসরাইলদেরকে অনুগ্রহের পাত্র করলেন। এছাড়া, মিসর দেশে মূসা ফেরাউনের কর্মকর্তাদের ও লোকদের দৃষ্টিতে অতি মহান ব্যক্তি হয়ে উঠে ছিলেন।</div>
<div class="v" id="v4"><span class="vn">4</span> <span class="br-p"><br><br></span>মূসা আরও বললেন, মাবুদ এই কথা বলেন, আমি মধ্য রাতে মিসরের মধ্য দিয়ে গমন করবো।</div>
<div class="v" id="v5"><span class="vn">5</span> তাতে সিংহাসনে উপবিষ্ট ফেরাউনের প্রথমজাত সন্তান থেকে যাঁতা পেষণকারিণী বাঁদীর প্রথমজাত সন্তান পর্যন্ত মিসর দেশের সকল প্রথমজাত সন্তান মারা যাবে এবং পশুদেরও সমস্ত প্রথমজাত বাচ্চা মারা যাবে।</div>
<div class="v" id="v6"><span class="vn">6</span> আর সমস্ত মিসর দেশে এমন মহাক্রন্দন হবে যা আগে কখনও হয় নি এবং আর হবে না।</div>
<div class="v" id="v7"><span class="vn">7</span> কিন্তু সমস্ত বনি-ইসরাইলের মধ্যে মানুষের বা পশুর বিরুদ্ধে একটা কুকুরও ডাকবে না, যেন আপনারা জানতে পারেন যে, মাবুদ মিসরীয়দের ও ইসরাইলের মধ্যে প্রভেদ করেন।</div>
<div class="v" id="v8"><span class="vn">8</span> আর আপনার এই কর্মকর্তারা সকলে আমার কাছে নেমে আসবে ও ভূমিতে উবুড় হয়ে আমাকে বলবে, তুমি ও তোমার অনুগামী সমস্ত লোক বের হও; তারপর আমি বের হবো। তখন তিনি মহা ক্রোধে ফেরাউনের কাছ থেকে বাইরে গেলেন।</div>
<div class="v" id="v9"><span class="vn">9</span> <span class="br-p"><br><br></span>আর মাবুদ মূসাকে বলেছিলেন, ফেরাউন তোমার কথায় মনোযোগ দেবে না, যেন মিসর দেশে আমার অলৌকিক লক্ষণ বহুসংখ্যক হয়।</div>
<div class="v" id="v10"><span class="vn">10</span> মূসা ও হারুন ফেরাউনের সম্মুখে এসব কুদরতি কাজ করেছিলেন কিন্তু মাবুদ ফেরাউনের অন্তর কঠিন করলেন, আর তিনি তাঁর দেশ থেকে বনি-ইসরাইলদেরকে ছেড়ে দিলেন না।</div>
</div>
<!-- PARSED ABOVE; EDITING MAY BREAK PARSER -->
</body></html>