<html><head>
<meta http-equiv="Content-Type" content="text/html;charset=utf-8" />
<title>Exod 13 &ndash; হিজরত &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 13);">
<div id="navbar"><a href="../index.html">কিতাবুল মোকাদ্দস</a> &ndash; <b>হিজরত</b> &ndash; <a href="Exod_1.html">1</a> ... <a href="Exod_11.html">11</a> <a href="Exod_12.html">12</a> <b>13</b> <a href="Exod_14.html">14</a> <a href="Exod_15.html">15</a> ... <a href="Exod_40.html">40</a> </div><hr>
<h1>Exod 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>পরে মাবুদ মূসাকে বললেন,</div>
<div class="v" id="v2"><span class="vn">2</span> বনি-ইসরাইলদের মধ্যে মানুষ কিংবা পশু সে যাই হোক না কেন, গর্ভ উন্মোচক সমস্ত প্রথমজাত ফল আমার উদ্দেশে পবিত্র কর; তা আমারই।</div>
<div class="v" id="v3"><h2>খামিহীন রুটির ঈদ</h2><span class="vn">3</span> <span class="br-p"><br><br></span>আর মূসা লোকদেরকে বললেন, এই দিনটি স্মরণে রেখো, যে দিনে তোমরা মিসর থেকে অর্থাৎ গোলামীর গৃহ থেকে বের হলে, কারণ মাবুদ তাঁর পরাক্রমশালী হাত দিয়ে সেখান থেকে তোমাদেরকে বের করে আনলেন। এই দিনে কোন খামিযুক্ত খাদ্য খাওয়া যাবে না।</div>
<div class="v" id="v4"><span class="vn">4</span> আবীব মাসের এদিনে তোমরা বের হলে।</div>
<div class="v" id="v5"><span class="vn">5</span> আর কেনানীয়, হিট্টিয়, আমোরীয়, হিব্বীয় ও যিবূষীয়ের যে দেশ তোমাদের দিতে মাবুদ তোমার পূর্বপুরুষদের কাছে কসম খেয়েছেন, সেই দুগ্ধ-মধু-প্রবাহী দেশে যখন তিনি তোমাকে আনবেন তখন তুমি এই মাসে এই সেবার অনুষ্ঠান পালন করবে।</div>
<div class="v" id="v6"><span class="vn">6</span> সাত দিন খামিহীন রুটি খেয়ো ও সপ্তম দিনে মাবুদের উদ্দেশে উৎসব করো।</div>
<div class="v" id="v7"><span class="vn">7</span> সেই সাত দিন খামিহীন রুটি খেতে হবে, তোমার কাছে খামিযুক্ত খাদ্য দেখা না যাক, তোমার সমস্ত সীমার মধ্যে খামি দেখা না যাক।</div>
<div class="v" id="v8"><span class="vn">8</span> সেই দিনে তুমি তোমার পুত্রকে এটা জানাবে, মিসর থেকে আমরা বের হবার সময়ে মাবুদ আমার প্রতি যা করলেন, এটা তারই জন্য।</div>
<div class="v" id="v9"><span class="vn">9</span> আর এটি চিহ্নের জন্য তোমার হাতে ও স্মরণ রাখার জন্য তোমার দুই চোখের মাঝখানে থাকবে, যেন মাবুদের শরীয়ত তোমার ঠোঁটস্থ থাকে, কেননা মাবুদ তাঁর পরাক্রমশালী হাত দিয়ে মিসর থেকে তোমাকে বের করেছেন।</div>
<div class="v" id="v10"><span class="vn">10</span> অতএব তুমি প্রতি বছর যথাসময়ে এই নিয়ম পালন করবে।</div>
<div class="v" id="v11"><h2>গর্ভজাত সমস্ত প্রথম ফল মাবুদের</h2><span class="vn">11</span> <span class="br-p"><br><br></span>মাবুদ তোমার কাছে ও তোমার পূর্বপুরুষদের কাছে যে কসম খেয়েছেন, সেই অনুসারে যখন কেনানীয়দের দেশে প্রবেশ করিয়ে তোমাকে সেই দেশ দেবেন,</div>
<div class="v" id="v12"><span class="vn">12</span> তখন তুমি গর্ভজাত সমস্ত প্রথম ফল মাবুদের কাছে উপস্থিত করবে এবং তোমার পশুগুলোরও সমস্ত প্রথম গর্ভফলের মধ্যে পুরুষ-বাচ্চাটি মাবুদের হবে।</div>
<div class="v" id="v13"><span class="vn">13</span> আর গাধার প্রত্যেক প্রথম গর্ভফলের মুক্তির জন্য তার পরিবর্তে ভেড়ার বাচ্চা দেবে; যদি সেটি মুক্ত না কর তবে তার গলা ভেঙে দেবে। তোমার পুত্রদের মধ্যে মানুষের প্রথমজাত সমস্ত সন্তানকে মুক্ত করতে হবে।</div>
<div class="v" id="v14"><span class="vn">14</span> <span class="br-p"><br><br></span>আর তোমার পুত্র ভবিষ্যতে যখন তোমাকে জিজ্ঞাসা করবে, এটা কেন? তুমি বলবে, মাবুদ তাঁর পরাক্রমশালী হাত দিয়ে আমাদেরকে মিসর থেকে, গোলামীর গৃহ থেকে বের করে আনলেন।</div>
<div class="v" id="v15"><span class="vn">15</span> সেই সময় ফেরাউন আমাদেরকে ছেড়ে দেবার বিষয়ে নিষ্ঠুর হলে মাবুদ মিসর দেশে সমস্ত প্রথমজাতকে, মানুষের প্রথমজাত ও পশুর প্রথমজাতকে হত্যা করলেন। এজন্য আমাদের প্রথমজাত পুরুষ বাচ্চাগুলোকে মাবুদের উদ্দেশে কোরবানী করি কিন্তু আমাদের প্রথমজাত পুত্রদেরকে মুক্ত করি।</div>
<div class="v" id="v16"><span class="vn">16</span> এটি চিহ্নস্বরূপ তোমার হাতে ও ভূষণস্বরূপ তোমার দুই চোখের মাঝখানে থাকবে, কেননা মাবুদ তাঁর পরাক্রমশালী হাত দিয়ে আমাদেরকে মিসর দেশ থেকে বের করে আনলেন।</div>
<div class="v" id="v17"><h2>মেঘস্তম্ভ ও অগ্নিস্তম্ভ</h2><span class="vn">17</span> <span class="br-p"><br><br></span>আর ফেরাউন লোকদেরকে ছেড়ে দিলে পর, ফিলিস্তিনীদের দেশ দিয়ে সোজা পথ থাকলেও আল্লাহ্‌ সেই পথে তাদেরকে চালিয়ে নিলেন না, কেননা আল্লাহ্‌ বললেন, যুদ্ধ দেখলে আবার হয়তো লোকেরা অনুতাপ করে মিসরে ফিরে যেতে পারে!</div>
<div class="v" id="v18"><span class="vn">18</span> অতএব আল্লাহ্‌ লোকদেরকে লোহিত সাগরের মরুভূমির পথ দিয়ে গমন করালেন; আর বনি-ইসরাইলরা রণসাজে সজ্জিত হয়ে মিসর দেশ থেকে যাত্রা করলো।</div>
<div class="v" id="v19"><span class="vn">19</span> আর মূসা ইউসুফের অস্থি নিজের সঙ্গে নিলেন, কেননা তিনি বনি-ইসরাইলদেরকে দৃঢ় কসম খাইয়ে বলেছিলেন, আল্লাহ্‌ অবশ্য তোমাদের তত্ত্বাবধান করবেন, আর তোমরা তোমাদের সঙ্গে আমার অস্থি এই স্থান থেকে নিয়ে যাবে।</div>
<div class="v" id="v20"><span class="vn">20</span> <span class="br-p"><br><br></span>পরে তারা সুক্কোৎ থেকে যাত্রা করে মরুভূমির কিনারায় অবস্থিত এথমে শিবির স্থাপন করলো।</div>
<div class="v" id="v21"><span class="vn">21</span> আর মাবুদ দিনে পথ দেখাবার জন্য মেঘস্তম্ভে থেকে এবং রাতে আলো দেবার জন্য অগ্নিস্তম্ভে থেকে তাদের অগ্রভাগে গমন করতেন যেন তারা দিনরাত চলতে পারে।</div>
<div class="v" id="v22"><span class="vn">22</span> লোকদের সম্মুখ থেকে দিনের বেলায় মেঘস্তম্ভ ও রাতে অগ্নিস্তম্ভ স্থানান্তর হত না।</div>
</div>
<!-- PARSED ABOVE; EDITING MAY BREAK PARSER -->
</body></html>