<html><head>
<meta http-equiv="Content-Type" content="text/html;charset=utf-8" />
<title>Exod 22 &ndash; হিজরত &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 22);">
<div id="navbar"><a href="../index.html">কিতাবুল মোকাদ্দস</a> &ndash; <b>হিজরত</b> &ndash; <a href="Exod_1.html">1</a> ... <a href="Exod_20.html">20</a> <a href="Exod_21.html">21</a> <b>22</b> <a href="Exod_23.html">23</a> <a href="Exod_24.html">24</a> ... <a href="Exod_40.html">40</a> </div><hr>
<h1>Exod 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পরিশোধের নিয়ম</h2><span class="vn">1</span> <span class="br-p"><br><br></span>যে কেউ গরু কিংবা ভেড়া চুরি করে হত্যা করে, কিংবা বিক্রি করে, সে একটি গরুর বদলে পাঁচটি গরু ও একটি ভেড়ার বদলে চারটি ভেড়া দেবে।</div>
<div class="v" id="v2"><span class="vn">2</span> আর চোর যদি সিঁধ কাটার সময়ে ধরা পড়ে আহত হয় ও মারা পড়ে তবে তার জন্য রক্তপাতের দোষ হবে না।</div>
<div class="v" id="v3"><span class="vn">3</span> যদি তার উপরে সূর্য উদিত হয় তবে রক্তপাতের দোষ হবে। ক্ষতিপূরণ করা চোরের কর্তব্য, যদি তার কিছু না থাকে তবে চুরির দরুন সে নিজেই বিক্রি হয়ে যাবে।</div>
<div class="v" id="v4"><span class="vn">4</span> গরু, গাধা বা ভেড়া, চুরির কোন বস্তু যদি চোরের হাতে জীবিত পাওয়া যায় তবে সে তার দ্বিগুণ ফেরত দেবে।</div>
<div class="v" id="v5"><span class="vn">5</span> <span class="br-p"><br><br></span>যদি কেউ শস্যক্ষেত কিংবা আঙ্গুর-ক্ষেতে পশু চরায়, আর তার পশু ছেড়ে দিলে যদি তা অন্যের ক্ষেতে চরে তবে সেই ব্যক্তি নিজের ক্ষেতের উত্তম শস্য কিংবা নিজের আঙ্গুর-ক্ষেতের উত্তম ফল দিয়ে ক্ষতিপূরণ দেবে।</div>
<div class="v" id="v6"><span class="vn">6</span> <span class="br-p"><br><br></span>কোন জায়গা থেকে যদি আগুন উঠে কাঁটাবনে লেগে কারো শস্যরাশি কিংবা শস্যের ঝাড় কিংবা ক্ষেত পুড়ে যায় তবে সেই যে আগুন জ্বালিয়ে ছিল সে অবশ্যই ক্ষতিপূরণ দেবে।</div>
<div class="v" id="v7"><span class="vn">7</span> <span class="br-p"><br><br></span>কেউ টাকা কিংবা জিনিসপত্র তার প্রতিবেশীর কাছে গচ্ছিত রাখলে যদি তার বাড়ি থেকে কেউ তা চুরি করে এবং সেই চোর ধরা পড়ে তবে সে তার দ্বিগুণ দেবে।</div>
<div class="v" id="v8"><span class="vn">8</span> যদি চোর ধরা না পড়ে তবে বাড়ির মালিক প্রতিবেশীর দ্রব্যে হাত দিয়েছে কি না, তা জানবার জন্য তাকে আল্লাহ্‌র সাক্ষাতে আনা হবে।</div>
<div class="v" id="v9"><span class="vn">9</span> <span class="br-p"><br><br></span>সমস্ত রকমের অপরাধের বিষয়ে, অর্থাৎ গরু কিংবা গাধা কিংবা ভেড়া কিংবা পরনের কাপড়, বা কোন হারানো বস্তুর বিষয়ে যদি কেউ বলে, এটা সেই দ্রব্য তবে উভয়ের কথা আল্লাহ্‌র কাছে উপস্থিত হবে। আল্লাহ্‌ যাকে দোষী করবেন, সে তার প্রতিবেশীকে তার দ্বিগুণ দেবে।</div>
<div class="v" id="v10"><span class="vn">10</span> <span class="br-p"><br><br></span>কেউ যদি তার গাধা কিংবা গরু কিংবা ভেড়া কিংবা কোন পশু প্রতিবেশীর কাছে পালন করার জন্য রাখে এবং লোকের অগোচরে সে পশু মারা যায়, বা আঘাত পায়, কিংবা কেড়ে নেওয়া হয়,</div>
<div class="v" id="v11"><span class="vn">11</span> তবে ‘আমি প্রতিবেশীর দ্রব্যে হাত দিই নি’, এই বলে এক জন অন্য জনের কাছে মাবুদের নামে কসম করবে, আর পশুর মালিক সেই কসম গ্রাহ্য করবে। ঐ ব্যক্তি ক্ষতিপূরণ দেবে না।</div>
<div class="v" id="v12"><span class="vn">12</span> কিন্তু যদি তার কাছ থেকে তা চুরি হয়ে যায় তবে সে তার মালিককে ক্ষতিপূরণ দেবে।</div>
<div class="v" id="v13"><span class="vn">13</span> যদি সেটি কেটে ফেলা হয় তবে সে প্রমাণ করার জন্য তা উপস্থিত করুক; সেই কেটে ফেলা পশুর জন্য সে ক্ষতিপূরণ দেবে না।</div>
<div class="v" id="v14"><span class="vn">14</span> <span class="br-p"><br><br></span>আর কেউ যদি তার প্রতিবেশীর পশু চেয়ে নেয় ও তার মালিক তার সঙ্গে না থাকবার সময়ে সেই পশু আহত হয় কিংবা মারা যায় তবে সে অবশ্য ক্ষতিপূরণ দেবে।</div>
<div class="v" id="v15"><span class="vn">15</span> যদি তার মালিক তার কাছে থাকে তবে সে ক্ষতিপূরণ দেবে না; তা যদি ভাড়া করা পশু হয় তবে তার ভাড়াতে শোধ হল।</div>
<div class="v" id="v16"><h2>নৈতিক ও ধর্মীয় নিয়ম</h2><span class="vn">16</span> <span class="br-p"><br><br></span>আর কাবিন হয় নি এমন কুমারীকে ভুলিয়ে কেউ যদি তার সঙ্গে শয়ন করে তবে সে অবশ্য বিয়ের মোহরানা দিয়ে তাকে বিয়ে করবে।</div>
<div class="v" id="v17"><span class="vn">17</span> যদি সেই ব্যক্তির সঙ্গে আপন কন্যার বিয়ে দিতে পিতা নিতান্ত অসম্মত হয় তবে বিয়ের মোহরানার ব্যবস্থা অনুসারে তাকে রূপা দিতে হবে।</div>
<div class="v" id="v18"><span class="vn">18</span> <span class="br-p"><br><br></span>তুমি জাদুকারিণীকে জীবিত রেখো না।</div>
<div class="v" id="v19"><span class="vn">19</span> <span class="br-p"><br><br></span>পশুর সঙ্গে জেনাকারী ব্যক্তির অবশ্যই প্রাণদণ্ড হবে।</div>
<div class="v" id="v20"><span class="vn">20</span> <span class="br-p"><br><br></span>যে ব্যক্তি কেবল মাবুদ ছাড়া কোন দেবতার কাছে কোরবানী করে, সে সমপূর্ণ-ভাবে বিনষ্ট হবে।</div>
<div class="v" id="v21"><span class="vn">21</span> <span class="br-p"><br><br></span>তুমি বিদেশীর প্রতি অন্যায় করো না, তার প্রতি জুলুম করো না, কেননা মিসর দেশে তোমরাও বিদেশী ছিলে।</div>
<div class="v" id="v22"><span class="vn">22</span> তোমরা কোন বিধবাকে কিংবা এতিমকে দুঃখ দিও না।</div>
<div class="v" id="v23"><span class="vn">23</span> তাদেরকে কোনভাবে দুঃখ দিলে যদি তারা আমার কাছে কান্নাকাটি করে তবে আমি অবশ্যই তাদের কান্নায় সাড়া দেব।</div>
<div class="v" id="v24"><span class="vn">24</span> আর তাতে আমার ক্রোধ প্রজ্বলিত হবে এবং আমি তোমাদেরকে তলোয়ার দ্বারা হত্যা করবো, তাতে তোমাদের স্ত্রীরা বিধবা ও তোমাদের সন্তানেরা এতিম হবে।</div>
<div class="v" id="v25"><span class="vn">25</span> <span class="br-p"><br><br></span>তুমি যদি আমার লোকদের মধ্যে তোমার স্বজাতির কোন দীন-দুঃখীকে টাকা ধার দাও তবে তার কাছে সুদখোরের মত হয়ো না; তোমরা তার উপরে সুদ চাপাবে না।</div>
<div class="v" id="v26"><span class="vn">26</span> যদি তুমি তোমার প্রতিবেশীর গায়ের চাদর বন্ধক রাখ তবে সূর্যাস্তের আগে তা ফিরিয়ে দিও;</div>
<div class="v" id="v27"><span class="vn">27</span> কেননা তা তার একমাত্র আচ্ছাদন, তার গায়ে দেবার কাপড়; সে কিসে শয়ন করবে? আর যদি সে আমার কাছে কান্নাকাটি করে তবে আমি তার কান্না শুনব, কেননা আমি মমতায় পূর্ণ।</div>
<div class="v" id="v28"><span class="vn">28</span> <span class="br-p"><br><br></span>তুমি আল্লাহ্‌র কুফরী করো না এবং স্বজাতির লোকদের নেতাকে বদদোয়া দিও না।</div>
<div class="v" id="v29"><span class="vn">29</span> <span class="br-p"><br><br></span>তোমার পাকা শস্য ও আঙ্গুর-রস নিবেদন করতে বিলম্ব করো না। তোমার প্রথমজাত পুত্রদের আমাকে দিও।</div>
<div class="v" id="v30"><span class="vn">30</span> তোমার গরু ও ভেড়া সম্বন্ধেও সেই রকম করো; তা সাত দিন তার মায়ের সঙ্গে থাকবে, অষ্টম দিনে তুমি তা আমাকে দিও।</div>
<div class="v" id="v31"><span class="vn">31</span> <span class="br-p"><br><br></span>আর তোমরা আমার উদ্দেশে পবিত্র লোক হবে; ক্ষেতে মারা গিয়ে পরে থাকা কোন পশুর গোশ্‌ত খাবে না; তা কুকুরদের কাছে ফেলে দেবে।</div>
</div>
<!-- PARSED ABOVE; EDITING MAY BREAK PARSER -->
</body></html>