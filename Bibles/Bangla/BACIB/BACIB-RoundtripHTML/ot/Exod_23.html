<html><head>
<meta http-equiv="Content-Type" content="text/html;charset=utf-8" />
<title>Exod 23 &ndash; হিজরত &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 23);">
<div id="navbar"><a href="../index.html">কিতাবুল মোকাদ্দস</a> &ndash; <b>হিজরত</b> &ndash; <a href="Exod_1.html">1</a> ... <a href="Exod_21.html">21</a> <a href="Exod_22.html">22</a> <b>23</b> <a href="Exod_24.html">24</a> <a href="Exod_25.html">25</a> ... <a href="Exod_40.html">40</a> </div><hr>
<h1>Exod 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নানা রকম হুকুম</h2><span class="vn">1</span> <span class="br-p"><br><br></span>তুমি মিথ্যা গুজব ছড়াবে না; অন্যায় সাক্ষী হয়ে দুর্জনের সহায়তা করো না।</div>
<div class="v" id="v2"><span class="vn">2</span> <span class="br-p"><br><br></span>তুমি দুষ্কর্ম করার জন্য বহু লোকের অনুসরণ করো না এবং বিচারে অন্যায় করার জন্য বহু লোকের পক্ষ নিয়ে প্রতিবাদ করো না।</div>
<div class="v" id="v3"><span class="vn">3</span> দরিদ্রের বিচারে তারও পক্ষপাত করো না।</div>
<div class="v" id="v4"><span class="vn">4</span> <span class="br-p"><br><br></span>তোমার দুশমনের গরু কিংবা গাধাকে পথহারা দেখলে তুমি অবশ্যই তার কাছে তাকে নিয়ে যাবে।</div>
<div class="v" id="v5"><span class="vn">5</span> তুমি তোমার দুশমনের গাধাকে বোঝার ভারে পড়ে যেতে দেখলে, যদিও তাকে ভারমুক্ত করতে অনিচ্ছুক হও, তবুও অবশ্যই সেটিকে ভারমুক্ত করবে।</div>
<div class="v" id="v6"><span class="vn">6</span> <span class="br-p"><br><br></span>দরিদ্র প্রতিবেশীর বিচারে তার প্রতি অন্যায় করো না।</div>
<div class="v" id="v7"><span class="vn">7</span> মিথ্যা বিষয় থেকে দূরে থেকো এবং নির্দোষের বা ধার্মিকের প্রাণ নষ্ট করো না, কেননা আমি দুষ্টকে নির্দোষ বলে গ্রহণ করবো না।</div>
<div class="v" id="v8"><span class="vn">8</span> আর তুমি ঘুষ গ্রহণ করো না, কেননা ঘুষ কর্মকর্তাদের চোখ অন্ধ করে এবং ধার্মিকদের সমস্ত কথা উল্টে দেয়।</div>
<div class="v" id="v9"><span class="vn">9</span> <span class="br-p"><br><br></span>আর তুমি বিদেশীর ওপর জুলুম করো না; তোমরা তো বিদেশীর অন্তর জান, কেননা তোমরা মিসর দেশে বিদেশী ছিলে।</div>
<div class="v" id="v10"><h2>সপ্তম বছর ও সপ্তম দিন</h2><span class="vn">10</span> <span class="br-p"><br><br></span>তুমি তোমার ভূমিতে ছয় বছর যাবৎ বীজ বপন ও উৎপন্ন শস্য সংগ্রহ করো।</div>
<div class="v" id="v11"><span class="vn">11</span> কিন্তু সপ্তম বছরে তাকে বিশ্রাম দিও, ফেলে রেখো; তাতে তোমার স্বজাতির দরিদ্ররা খেতে পাবে। আর তারা যা অবশিষ্ট রাখে তা মাঠের পশুতে খাবে। তোমার আঙ্গুর-ক্ষেতের ও জলপাই গাছের বিষয়েও সেরকম করো।</div>
<div class="v" id="v12"><span class="vn">12</span> <span class="br-p"><br><br></span>তুমি ছয় দিন তোমার কাজ করো কিন্তু সপ্তম দিনে বিশ্রাম করো; যেন তোমার গরু ও গাধা বিশ্রাম পায় এবং তোমার বাড়িতে জন্মেছে এমন বাঁদীর পুত্র ও বিদেশী লোকের প্রাণ জুড়ায়।</div>
<div class="v" id="v13"><span class="vn">13</span> আমি তোমাদেরকে যা যা বললাম, সমস্ত বিষয়ে সাবধান থেকো। অন্য দেবতাদের নাম মুখে উচ্চারণ করো, তোমাদের মুখে যেন তা শোনা না যায়।</div>
<div class="v" id="v14"><h2>তিনটি ঈদ</h2><span class="vn">14</span> <span class="br-p"><br><br></span>তুমি বছরের মধ্যে তিনবার আমার উদ্দেশে ঈদ পালন করো।</div>
<div class="v" id="v15"><span class="vn">15</span> খামিহীন রুটির ঈদ পালন করো; আমার হুকুম অনুসারে, নির্ধারিত সময়ে, আবীব মাসে সাতদিন খামিহীন রুটি ভোজন করো, কেননা এই মাসে তুমি মিসর দেশ থেকে বের হয়ে এসেছ। আর কেউ খালি হাতে আমার কাছে উপস্থিত না হোক।</div>
<div class="v" id="v16"><span class="vn">16</span> <span class="br-p"><br><br></span>আর তুমি শস্য কাটার ঈদ, অর্থাৎ ক্ষেতে যা যা বুনেছ, তার প্রথমে পাকা ফলের উৎসব পালন করো। আর বছরের শেষে ক্ষেত থেকে ফল সংগ্রহের কালে ফলসঞ্চয়ের ঈদ পালন করো।</div>
<div class="v" id="v17"><span class="vn">17</span> বছরের মধ্যে তিনবার তোমার সমস্ত পুরুষেরা সার্বভৌম মাবুদের সাক্ষাতে উপস্থিত হবে।</div>
<div class="v" id="v18"><span class="vn">18</span> <span class="br-p"><br><br></span>তুমি আমার কোরবানীর রক্ত খামিযুক্ত দ্রব্যের সঙ্গে নিবেদন করো না; আর আমার উৎসব সম্পর্কীয় চর্বি সকাল পর্যন্ত সমস্ত রাত না থাকুক।</div>
<div class="v" id="v19"><span class="vn">19</span> <span class="br-p"><br><br></span>তোমার ভূমির প্রথমে পাকা ফলের প্রথম অংশ তোমার আল্লাহ্‌ মাবুদের গৃহে এনো। ছাগলের বাচ্চাকে তার মায়ের দুধে রান্না করো না।</div>
<div class="v" id="v20"><h2>আল্লাহ্‌র ওয়াদা ও নিয়ম স্থাপন</h2><span class="vn">20</span> <span class="br-p"><br><br></span>দেখ, আমি পথে তোমাকে রক্ষা করতে এবং আমি যে স্থান তৈরি করেছি সেই স্থানে তোমাকে নিয়ে যেতে তোমার আগে এক জন ফেরেশতা প্রেরণ করছি।</div>
<div class="v" id="v21"><span class="vn">21</span> তাঁর কথা মেনে চলবে এবং তাতে মনোযোগ দেবে, তাঁর অসন্তোষ জন্মাবে না; কেননা তিনি তোমাদের অধর্ম মাফ করবেন না; কারণ তাঁর অন্তরে আমার নাম রয়েছে।</div>
<div class="v" id="v22"><span class="vn">22</span> <span class="br-p"><br><br></span>কিন্তু তুমি যদি নিশ্চয় তাঁর কথা মনযোগ দিয়ে শোন এবং আমি যা যা বলি, সেসব কর তবে আমি তোমার দুশমনদের দুশমন ও তোমার বিপক্ষদের বিপক্ষ হবো।</div>
<div class="v" id="v23"><span class="vn">23</span> <span class="br-p"><br><br></span>কেননা আমার ফেরেশতা তোমার আগে যাবেন এবং আমোরীয়, হিট্টিয়, পরিষীয়, কেনানীয়, হিব্বীয় ও যিবূষীয়ের দেশে তোমাকে প্রবেশ করাবেন; আর আমি তাদেরকে ধ্বংস করে ফেলব।</div>
<div class="v" id="v24"><span class="vn">24</span> তুমি তাদের দেবতাদের কাছে সেজ্‌দা করো না এবং তাদের সেবা করো না ও তাদের কাজের মত কাজ করো না; কিন্তু তাদেরকে সমূলে উৎপাটন করো এবং তাদের সমস্ত স্তম্ভ ভেঙে ফেলো।</div>
<div class="v" id="v25"><span class="vn">25</span> তোমরা তোমাদের আল্লাহ্‌ মাবুদের সেবা করো; তাতে তিনি তোমার খাদ্যে ও পানীয়ে দোয়া করবেন এবং আমি তোমার মধ্য থেকে রোগ দূর করবো।</div>
<div class="v" id="v26"><span class="vn">26</span> তোমার দেশে কারো গর্ভপাত হবে না এবং কেউ বন্ধ্যা হবে না; আমি তোমার আয়ুর পরিমাণ পূর্ণ করবো।</div>
<div class="v" id="v27"><span class="vn">27</span> আমি তোমার আগে আমার ত্রাস প্রেরণ করবো এবং তুমি যে সমস্ত জাতির কাছে উপস্থিত হবে তাদেরকে অস্থির করবো ও তোমার দুশমনদেরকে তোমা থেকে ফিরিয়ে দেব।</div>
<div class="v" id="v28"><span class="vn">28</span> আর আমি তোমার আগে ভিমরুল পাঠাব; তারা হিব্বীয়, কেনানীয় ও হিট্টিয়কে তোমার সম্মুখ থেকে তাড়িয়ে দেবে।</div>
<div class="v" id="v29"><span class="vn">29</span> কিন্তু দেশ যেন ধ্বংসস্থান না হয় ও তোমার বিরুদ্ধে বন্য পশুর সংখ্যা যেন বৃদ্ধি না পায়, এজন্য আমি এক বছরেই তোমার সম্মুখ থেকে তাদেরকে তাড়িয়ে দেব না।</div>
<div class="v" id="v30"><span class="vn">30</span> তুমি যে পর্যন্ত বর্ধিত হয়ে দেশ অধিকার না কর, সেই পর্যন্ত তোমার সম্মুখ থেকে তাদেরকে ক্রমে ক্রমে তাড়িয়ে দেব।</div>
<div class="v" id="v31"><span class="vn">31</span> আর লোহিত সাগর হতে ফিলিস্তিনীদের সমুদ্র পর্যন্ত এবং মরুভূমি হতে ফোরাত নদী পর্যন্ত তোমার সীমা নিরূপণ করবো; কেননা আমি সেই দেশবাসীদেরকে তোমার হাতে তুলে দেব এবং তুমি তোমার সম্মুখ থেকে তাদেরকে তাড়িয়ে দেবে।</div>
<div class="v" id="v32"><span class="vn">32</span> তাদের সঙ্গে কিংবা তাদের দেবতাদের সঙ্গে কোন চুক্তি স্থাপন করবে না।</div>
<div class="v" id="v33"><span class="vn">33</span> তারা তোমার দেশে বাস করবে না, অন্যথায় তারা আমার বিরুদ্ধে তোমাকে গুনাহ্‌ করাবে; কেননা তুমি যদি তাদের দেবতাদের সেবা কর তবে তা অবশ্যই তোমার ফাঁদস্বরূপ হবে।</div>
</div>
<!-- PARSED ABOVE; EDITING MAY BREAK PARSER -->
</body></html>