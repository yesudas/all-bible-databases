<html><head>
<meta http-equiv="Content-Type" content="text/html;charset=utf-8" />
<title>Exod 26 &ndash; হিজরত &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 26);">
<div id="navbar"><a href="../index.html">কিতাবুল মোকাদ্দস</a> &ndash; <b>হিজরত</b> &ndash; <a href="Exod_1.html">1</a> ... <a href="Exod_24.html">24</a> <a href="Exod_25.html">25</a> <b>26</b> <a href="Exod_27.html">27</a> <a href="Exod_28.html">28</a> ... <a href="Exod_40.html">40</a> </div><hr>
<h1>Exod 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শরীয়ত-তাঁবু</h2><span class="vn">1</span> <span class="br-p"><br><br></span>আর তুমি দশটি পর্দা দ্বারা একটি শরীয়ত-তাঁবু প্রস্তুত করবে; সেগুলো পাকানো সাদা মসীনা এবং নীল, বেগুনে ও লাল সুতা দিয়ে তৈরি করবে; সেই পর্দাগুলোতে শিল্পীত কারুবীদের আকৃতি থাকবে।</div>
<div class="v" id="v2"><span class="vn">2</span> প্রত্যেক পর্দা লম্বায় আটাশ হাত ও প্রত্যেক পর্দা চওড়ায় চার হাত হবে; সমস্ত পর্দার এক মাপ হবে।</div>
<div class="v" id="v3"><span class="vn">3</span> আর একত্র পাঁচটি পর্দার পরসপর যোগ থাকবে এবং অন্য পাঁচটি পর্দার পরসপর যোগ থাকবে।</div>
<div class="v" id="v4"><span class="vn">4</span> আর জোড়ার স্থানে প্রথম অন্ত্য পর্দার কিনারায় নীল রংয়ের সুতা দিয়ে ঘুণ্টিঘরা করে দেবে এবং জোড়ার স্থানে দ্বিতীয় অন্ত্য পর্দার কিনারায়ও সেরকম করবে।</div>
<div class="v" id="v5"><span class="vn">5</span> প্রথম পর্দাতে পঞ্চাশটি ঘুণ্টিঘরা করে দেবে এবং জোড়ার স্থানে দ্বিতীয় পর্দার কিনারায়ও পঞ্চাশটি ঘুণ্টিঘরা করে দেবে; সেই দু’টি ঘুণ্টিঘরা শ্রেণী পরসপর সম্মুখীন হবে।</div>
<div class="v" id="v6"><span class="vn">6</span> আর পঞ্চাশটি সোনার ঘুণ্টি গড়ে ঘুণ্টিতে সমস্ত পর্দা পরসপর আট্‌কে দেবে; তাতে তা একটিই শরীয়ত-তাঁবু হবে।</div>
<div class="v" id="v7"><span class="vn">7</span> <span class="br-p"><br><br></span>আর তুমি শরীয়ত-তাঁবুর উপরে আচ্ছাদনের নিমিত্তে তাঁবুর জন্য ছাগলের লোম দিয়ে সমস্ত পর্দা প্রস্তুত করবে, এগারটি পর্দা প্রস্তুত করবে।</div>
<div class="v" id="v8"><span class="vn">8</span> প্রত্যেক পর্দা লম্বায় ত্রিশ হাত ও প্রত্যেক পর্দা চওড়ায় চার হাত হবে; এই এগারটি পর্দার একই মাপ হবে।</div>
<div class="v" id="v9"><span class="vn">9</span> পরে পাঁচটি পর্দা পরসপর জোড়া দিয়ে পৃথক রাখবে, অন্য ছয়টি পর্দাও পৃথক রাখবে এবং এদের ষষ্ঠ পর্দা দুই ভাঁজ করে তাঁবুর সম্মুখে রাখবে।</div>
<div class="v" id="v10"><span class="vn">10</span> আর জোড়ার স্থানে প্রথম অন্ত্য পর্দার কিনারায় পঞ্চাশটি ঘুণ্টিঘরা তৈরি করে দেবে এবং সংযোগকারী দ্বিতীয় পর্দার কিনারায়ও পঞ্চাশটি ঘুণ্টিঘরা তৈরি করে দেবে।</div>
<div class="v" id="v11"><span class="vn">11</span> <span class="br-p"><br><br></span>পরে ব্রোঞ্জের পঞ্চাশটি ঘুণ্টি গড়ে সেই ঘুণ্টিঘরাতে তা প্রবেশ করিয়ে তাঁবু সংযুক্ত করবে,</div>
<div class="v" id="v12"><span class="vn">12</span> তাতে তা একই তাঁবু হবে, তাঁবুর পর্দার অতিরিক্ত অংশ, অর্থাৎ যে অর্ধেক পর্দা অতিরিক্ত থাকবে, তা শরীয়ত-তাঁবুর পেছনের পাশে ঝুলে থাকবে।</div>
<div class="v" id="v13"><span class="vn">13</span> আর তাঁবুর পর্দার দৈর্ঘ্যের যে অংশ এপাশে এক হাত, ওপাশে এক হাত অতিরিক্ত থাকবে, তা আচ্ছাদনের জন্য শরীয়ত-তাঁবুর উপরে এপাশে ওপাশে ঝুলে থাকবে।</div>
<div class="v" id="v14"><span class="vn">14</span> পরে তুমি তাঁবুর জন্য পরিশোধিত ভেড়ার চামড়ার একটি ছাদ প্রস্তুত করবে, আবার তার উপরে শুশুকের চামড়ার একটি ছাদ প্রস্তুত করবে।</div>
<div class="v" id="v15"><h2>তক্তা ও অর্গল</h2><span class="vn">15</span> <span class="br-p"><br><br></span>পরে তুমি শরীয়ত-তাঁবুর জন্য শিটীম কাঠের দাঁড় করানো তক্তা প্রস্তুত করবে।</div>
<div class="v" id="v16"><span class="vn">16</span> প্রত্যেক তক্তা লম্বায় দশ হাত ও চওড়ায় দেড় হাত হবে।</div>
<div class="v" id="v17"><span class="vn">17</span> প্রত্যেক তক্তার পরসপর সংযুক্ত দু’টা করে পায়া থাকবে; এভাবে শরীয়ত-তাঁবুর সমস্ত তক্তা প্রস্তুত করবে।</div>
<div class="v" id="v18"><span class="vn">18</span> শরীয়ত-তাঁবুর জন্য তক্তা প্রস্তুত করবে, দক্ষিণ দিকে দক্ষিণ পাশের জন্য বিশটি তক্তা।</div>
<div class="v" id="v19"><span class="vn">19</span> সেই বিশটি তক্তার নিচে চল্লিশটি রূপার চুঙ্গি গড়ে দেবে; একটি তক্তার নিচে তার দুই পায়ার জন্য দু’টি চুঙ্গি এবং অন্য অন্য তক্তার নিচেও তাদের দু’টা করে পায়ার জন্য দু’টা করে চুঙ্গি হবে।</div>
<div class="v" id="v20"><span class="vn">20</span> আর শরীয়ত-তাঁবুর দ্বিতীয় পাশের জন্য উত্তর দিকে বিশটি তক্তা;</div>
<div class="v" id="v21"><span class="vn">21</span> আর সেগুলোর জন্য রূপার চল্লিশটি চুঙ্গি একটি তক্তার নিচে দু’টি চুঙ্গি ও অন্যান্য তক্তার নিচেও দু’টা করে চুঙ্গি হবে।</div>
<div class="v" id="v22"><span class="vn">22</span> শরীয়ত-তাঁবুর পশ্চিম দিকের পিছনের ভাগের জন্য ছয়খানি তক্তা করবে।</div>
<div class="v" id="v23"><span class="vn">23</span> আর শরীয়ত-তাঁবুর সেই পিছন দিকের দুই কোণের জন্য দু’খানি তক্তা করবে।</div>
<div class="v" id="v24"><span class="vn">24</span> সেই দু’টি তক্তার নিচে জোড় হবে এবং সেভাবে মাথাতেও প্রথম কড়ার কাছে জোড় হবে; এরকম দু’টিতেই হবে; তা দুই কোণের জন্য হবে।</div>
<div class="v" id="v25"><span class="vn">25</span> তক্তা আটখানা হবে ও সেগুলোর রূপার চুঙ্গি ষোলটি হবে; একটি তক্তার নিচে দু’টি চুঙ্গি ও অন্য তক্তার নিচে দু’টি চুঙ্গি থাকবে।</div>
<div class="v" id="v26"><span class="vn">26</span> <span class="br-p"><br><br></span>আর তুমি শিটীম কাঠের অর্গল প্রস্তুত করবে,</div>
<div class="v" id="v27"><span class="vn">27</span> শরীয়ত-তাঁবুর এক পাশের তক্তাতে পাঁচটি অর্গল ও অন্য পাশের তক্তাতে পাঁচটি অর্গল এবং শরীয়ত-তাঁবুর পশ্চিম দিকের পিছন ভাগের তক্তাতে পাঁচটি অর্গল দেবে।</div>
<div class="v" id="v28"><span class="vn">28</span> এবং মধ্যবর্তী অর্গল তক্তাগুলোর মধ্যস্থান দিয়ে এক প্রান্ত থেকে অন্য প্রান্ত পর্যন্ত যাবে।</div>
<div class="v" id="v29"><span class="vn">29</span> আর ঐ তক্তাগুলো সোনা দিয়ে মোড়াবে ও অর্গলের ঘর হবার জন্য সোনাকড়া তৈরি করবে এবং সমস্ত অর্গল সোনা দিয়ে মুড়িয়ে দেবে।</div>
<div class="v" id="v30"><span class="vn">30</span> শরীয়ত-তাঁবুর যে নমুনা পর্বতে তোমাকে দেখান হল, সেই অনুসারে তা স্থাপন করবে।</div>
<div class="v" id="v31"><h2>মহা-পবিত্র স্থানের পর্দা</h2><span class="vn">31</span> <span class="br-p"><br><br></span>আর তুমি নীল, বেগুনে ও লাল এবং পাকানো সাদা মসীনা সুতা দিয়ে একটি পর্দা প্রস্তুত করবে; তা শিল্পীদের কাজ হবে, তাতে কারুবীদের আকৃতি থাকবে।</div>
<div class="v" id="v32"><span class="vn">32</span> তুমি তা সোনা দিয়ে মোড়ানো শিটীম কাঠের চারটি স্তম্ভের উপরে খাটাবে; সেগুলোর আঁকড়া হবে সোনার এবং সেগুলো রূপার চারটি চুঙ্গির উপরে বসবে।</div>
<div class="v" id="v33"><span class="vn">33</span> আর ঘুণ্টিগুলোর নিচে পর্দা খাটাবে এবং সেখানে পর্দার ভিতরে শরীয়ত-সিন্দুক আনবে। সেই পর্দা পবিত্র স্থানের ও মহা-পবিত্র স্থানের মধ্যে তোমাদের জন্য প্রভেদ রাখবে।</div>
<div class="v" id="v34"><span class="vn">34</span> আর মহা-পবিত্র স্থানে সাক্ষ্য-সিন্দুকের উপরে গুনাহ্‌ আবরণ রাখবে।</div>
<div class="v" id="v35"><span class="vn">35</span> আর পর্দার বাইরে রাখবে টেবিল ও টেবিলের সম্মুখে শরীয়ত-তাঁবুর পাশে, দক্ষিণ দিকে প্রদীপ-আসন রাখবে এবং উত্তর দিকে টেবিল রাখবে।</div>
<div class="v" id="v36"><span class="vn">36</span> <span class="br-p"><br><br></span>আর তাঁবুর দরজা জন্য নীল, বেগুনে, লাল ও পাকানো সাদা মসীনা সুতা দ্বারা শিল্পীদের করা একটি পর্দা প্রস্তুত করবে।</div>
<div class="v" id="v37"><span class="vn">37</span> আর সেই পর্দার জন্য শিটীম কাঠের পাঁচটি স্তম্ভ তৈরি করে সোনা দিয়ে মোড়াবে ও সোনা দিয়ে তার আঁকড়া প্রস্তুত করবে এবং তার জন্য ব্রোঞ্জের পাঁচটি চুঙ্গি ঢালবে।</div>
</div>
<!-- PARSED ABOVE; EDITING MAY BREAK PARSER -->
</body></html>