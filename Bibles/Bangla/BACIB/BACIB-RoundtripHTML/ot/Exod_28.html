<html><head>
<meta http-equiv="Content-Type" content="text/html;charset=utf-8" />
<title>Exod 28 &ndash; হিজরত &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 28);">
<div id="navbar"><a href="../index.html">কিতাবুল মোকাদ্দস</a> &ndash; <b>হিজরত</b> &ndash; <a href="Exod_1.html">1</a> ... <a href="Exod_26.html">26</a> <a href="Exod_27.html">27</a> <b>28</b> <a href="Exod_29.html">29</a> <a href="Exod_30.html">30</a> ... <a href="Exod_40.html">40</a> </div><hr>
<h1>Exod 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইমামের পোশাক</h2><span class="vn">1</span> <span class="br-p"><br><br></span>আর তুমি আমার ইমাম হবার জন্য বনি-ইসরাইলদের মধ্য থেকে তোমার ভাই হারুন ও তার সঙ্গে তার পুত্রদেরকে তোমার কাছে উপস্থিত করবে। হারুন এবং হারুনের পুত্র নাদব, অবীহূ, ইলিয়াসর ও ঈথামরকে উপস্থিত করবে।</div>
<div class="v" id="v2"><span class="vn">2</span> <span class="br-p"><br><br></span>আর তোমার ভাই হারুনের গৌরব ও শোভার জন্য তুমি পবিত্র পোশাক প্রস্তুত করবে।</div>
<div class="v" id="v3"><span class="vn">3</span> আর আমি যাদেরকে দক্ষতায় পূর্ণ করেছি, সেসব দক্ষ শিল্পীদেরকে বল যেন আমার ইমাম হবার জন্য হারুনকে পবিত্র করতে তারা তার পোশাক প্রস্তুত করে।</div>
<div class="v" id="v4"><span class="vn">4</span> এসব পোশাক তারা প্রস্তুত করবে— বুকপাটা, এফোদ, পরিচ্ছদ, চিত্রিত কোর্তা, পাগড়ী ও কোমরবন্ধনী; তারা আমার ইমামের কাজ করার জন্য তোমার ভাই হারুনের ও তার পুত্রদের জন্য পবিত্র পোশাক প্রস্তুত করবে।</div>
<div class="v" id="v5"><span class="vn">5</span> তারা সোনা এবং নীল, বেগুনে ও লাল এবং সাদা মসীনা সুতা নেবে।</div>
<div class="v" id="v6"><h2>এফোদ</h2><span class="vn">6</span> <span class="br-p"><br><br></span>আর তারা সোনা এবং নীল, বেগুনে, লাল ও পাকানো সাদা মসীনা সুতা দিয়ে শিল্পীদের কাজ দ্বারা এফোদ প্রস্তুত করবে।</div>
<div class="v" id="v7"><span class="vn">7</span> তার দুই প্রান্তে পরসপর সংযুক্ত দু’টি স্কন্ধপটি থাকবে; এভাবে তা যুক্ত হবে;</div>
<div class="v" id="v8"><span class="vn">8</span> এবং তা জোড়া লাগানোর জন্য বুনানি করা যে পটুকা তার উপরে থাকবে, তা তার সঙ্গে অখণ্ড এবং সেই কাপড়ের মত হবে; অর্থাৎ সোনা দিয়ে এবং নীল, বেগুনে, লাল ও পাকানো সাদা মসীনা সুতা দিয়ে তৈরি করতে হবে।</div>
<div class="v" id="v9"><span class="vn">9</span> পরে তুমি দু’টি গোমেদ মণি নিয়ে তার উপরে ইসরাইলের পুত্রদের নাম খোদাই করবে।</div>
<div class="v" id="v10"><span class="vn">10</span> তাদের জন্মক্রম অনুসারে ছয়জনের নাম এক মণির উপরে ও অবশিষ্ট ছয়জনের নাম অন্য মণির উপরে খোদিত হবে।</div>
<div class="v" id="v11"><span class="vn">11</span> শিল্পকর্ম ও মুদ্রা খোদাই করার মত সেই দু’টি মণির উপরে ইসরাইলের পুত্রদের নাম খোদাই করবে এবং তা দু’টি সোনার জালির উপর বসিয়ে দিতে হবে।</div>
<div class="v" id="v12"><span class="vn">12</span> আর বনি-ইসরাইলদের স্মরণ করার মণিস্বরূপে তুমি সেই দু’টি মণি এফোদের দু’টি স্কন্ধপটিতে দেবে; তাতে হারুন স্মরণ করাবার জন্য মাবুদের সম্মুখে তার দু’টি কাঁধে তাদের নাম বইবে।</div>
<div class="v" id="v13"><span class="vn">13</span> আর তুমি দু’টি সোনার জালি তৈরি করবে এবং</div>
<div class="v" id="v14"><span class="vn">14</span> খাঁটি সোনা দিয়ে পাকানো দু’টি মালার মত শিকল করে সেই পাকানো শিকল সেই দু’টি জালিতে জুড়ে দিতে হবে।</div>
<div class="v" id="v15"><h2>মহা-ইমামের বুকপাটা</h2><span class="vn">15</span> <span class="br-p"><br><br></span>শিল্পীদের কাজে বিচার করার বুকপাটা তৈরি করবে; এফোদের কাজ অনুসারে করবে; সোনা এবং নীল, বেগুনে, লাল ও পাকানো সাদা মসীনা সুতার দ্বারা তা প্রস্তুত করবে।</div>
<div class="v" id="v16"><span class="vn">16</span> তা চারকোনা বিশিষ্ট ও দুই ভাঁজ হবে; সেটি লম্বায় এক বিঘত ও চওড়ায় এক বিঘত হবে।</div>
<div class="v" id="v17"><span class="vn">17</span> আর তা চার সারি মণিতে খচিত করবে; তার প্রথম সারিতে চুণী, পীতমণি ও মরকত;</div>
<div class="v" id="v18"><span class="vn">18</span> দ্বিতীয় সারিতে পদ্মরাগ, নীলকান্ত ও হীরক;</div>
<div class="v" id="v19"><span class="vn">19</span> তৃতীয় সারিতে পেরোজ, যিস্ম ও কটাহেলা;</div>
<div class="v" id="v20"><span class="vn">20</span> এবং চতুর্থ সারিতে বৈদূর্য, গোমেদ ও সূর্যকান্ত; এসব নিজ নিজ সারিতে সোনা দিয়ে আঁটা হবে।</div>
<div class="v" id="v21"><span class="vn">21</span> এই মণি ইসরাইলের পুত্রদের নাম অনুযায়ী হবে, তাদের নাম অনুসারে বারোটি হবে; সীলমোহর খোদাই করার মত খোদিত প্রত্যেক মণিতে ঐ বারো বংশের জন্য একেক পুত্রের নাম থাকবে।</div>
<div class="v" id="v22"><span class="vn">22</span> আর তুমি খাঁটি সোনা দিয়ে বুকপাটার উপরে মালার মত পাকানো দু’টি শিকল তৈরি করে দেবে।</div>
<div class="v" id="v23"><span class="vn">23</span> আর বুকপাটার উপরে সোনার দু’টি কড়া গড়ে দেবে এবং বুকপাটার দুই প্রান্তে ঐ দু’টি কড়া বাঁধবে।</div>
<div class="v" id="v24"><span class="vn">24</span> আর বুকপাটার দুই প্রান্তস্থিত দু’টি কড়ার মধ্যে পাকানো সোনার ঐ দু’টি শিকল রাখবে।</div>
<div class="v" id="v25"><span class="vn">25</span> আর পাকানো শিকলের দুই প্রান্ত সেই দুই জালিতে আট্‌কে দিয়ে এফোদের সম্মুখে দু’টি স্কন্ধপটির উপরে রাখবে।</div>
<div class="v" id="v26"><span class="vn">26</span> তুমি সোনার দু’টি কড়া গড়ে বুকপাটার দুই প্রান্তে এফোদের সম্মুখস্থ ভিতরভাগে রাখবে।</div>
<div class="v" id="v27"><span class="vn">27</span> আরও দু’টি সোনার কড়া গড়ে এফোদের দু’টি স্কন্ধপটির নিচে তার সম্মুখভাগে জোড়ার স্থানে এফোদের বুনানি করা পটুকার উপরে তা রাখবে।</div>
<div class="v" id="v28"><span class="vn">28</span> তাতে বুকপাটা যেন এফোদের বুনানি করা পটুকার উপরে থাকে, এফোদ থেকে খসে না পড়ে, এজন্য তারা কড়াতে নীল রংয়ের সুতা দিয়ে এফোদের কড়ার সঙ্গে বুকপাটা আট্‌কে রাখবে।</div>
<div class="v" id="v29"><span class="vn">29</span> যে সময়ে হারুন পবিত্র স্থানে প্রবেশ করবে, সেই সময় মাবুদের সম্মুখে নিয়মিতভাবে স্মরণ করাবার জন্য সে বিচার করার বুকপাটাতে ইসরাইলের পুত্রদের নাম তার বুকের উপরে বহন করবে।</div>
<div class="v" id="v30"><span class="vn">30</span> <span class="br-p"><br><br></span>আর সেই বিচার করার বুকপাটায় তুমি ঊরীম ও তুম্মীম [আলো ও সিদ্ধতা] দেবে; তাতে হারুন যে সময়ে মাবুদের সম্মুখে প্রবেশ করবে, সেই সময় হারুনের বুকের উপরে তা থাকবে এবং হারুন মাবুদের সম্মুখে বনি-ইসরাইলদের বিচার নিয়মিত ভাবে তার বুকের উপরে বইবে।</div>
<div class="v" id="v31"><h2>অন্যান্য ইমামের পোশাক</h2><span class="vn">31</span> <span class="br-p"><br><br></span>আর তুমি এফোদের সমস্ত পরিচ্ছদ নীল রংয়ের তৈরি করবে।</div>
<div class="v" id="v32"><span class="vn">32</span> তার মাঝখানে মাথা প্রবেশ করাবার জন্য একটি বড় ছিদ্র থাকবে; বর্মের গলার মত সেই ছিদ্রের চারদিকে তন্তুবায়ের কৃত ধারি থাকবে, তাতে তা ছিঁড়বে না।</div>
<div class="v" id="v33"><span class="vn">33</span> আর তুমি তার আঁচলায় চারদিকে নীল, বেগুনে ও লাল ডালিম করবে এবং চারদিকে তার মধ্যে মধ্যে সোনার ঘণ্টা থাকবে।</div>
<div class="v" id="v34"><span class="vn">34</span> ঐ পরিচ্ছদের আঁচলায় চারদিকে একটি সোনার ঘণ্টা ও একটি ডালিম এবং একটি সোনার ঘণ্টা ও একটি ডালিম থাকবে।</div>
<div class="v" id="v35"><span class="vn">35</span> আর হারুন পরিচর্যা করার জন্য এই পোশাক পরবে; তাতে সে যখন মাবুদের সম্মুখে পবিত্র স্থানে প্রবেশ করবে ও সেই স্থান থেকে যখন বের হবে, তখন ঘণ্টার আওয়াজ শোনা যাবে; তাতে সে মরবে না।</div>
<div class="v" id="v36"><span class="vn">36</span> <span class="br-p"><br><br></span>আর তুমি খাঁটি সোনার একটি পাত প্রস্তুত করে সীলমোহর খোদাই করার মত তার উপরে ‘মাবুদের উদ্দেশে পবিত্র’ কথাটি খোদাই করবে।</div>
<div class="v" id="v37"><span class="vn">37</span> তুমি তা নীল সুতা দিয়ে বেঁধে রাখবে; তা পাগড়ীর উপর সম্মুখ-ভাগেই থাকবে।</div>
<div class="v" id="v38"><span class="vn">38</span> আর তা হারুনের কপালের উপরে থাকবে, তাতে বনি-ইসরাইলরা তাদের সমস্ত পবিত্র দানে যে সমস্ত দ্রব্য পবিত্র করবে, হারুন সেসব পবিত্র দ্রব্যের অপরাধ বহন করবে এবং তারা যেন মাবুদের কাছে গ্রাহ্য হয়, এজন্য তা সব সময় তার কপালের উপরে থাকবে।</div>
<div class="v" id="v39"><span class="vn">39</span> <span class="br-p"><br><br></span>আর তুমি চিত্রিত সাদা মসীনা সুতা দিয়ে অঙ্গ রক্ষিণী প্রস্তুত করবে ও সাদা মসীনা সুতা দিয়ে পাগড়ী প্রস্তুত করবে এবং কোমর-বন্ধটি সূচী দ্বারা শিল্পকর্ম করবে।</div>
<div class="v" id="v40"><span class="vn">40</span> <span class="br-p"><br><br></span>আর হারুনের পুত্রদের জন্য কোর্তা ও কোমরবন্ধনী প্রস্তুত করবে এবং গৌরব ও শোভার জন্য টুপি তৈরি করে দেবে।</div>
<div class="v" id="v41"><span class="vn">41</span> আর তোমার ভাই হারুন ও তার পুত্রদেরকে সেসব পরাবে এবং তেল দিয়ে তাদেরকে অভিষেক ও হস্তার্পণ করে পবিত্র করবে, তাতে তারা আমার ইমামের কাজ করবে।</div>
<div class="v" id="v42"><span class="vn">42</span> তুমি তাদের উলঙ্গতার আচ্ছাদন করার জন্য কোমর থেকে ঊরু পর্যন্ত মসী নার জাঙ্গিয়া প্রস্তুত করবে।</div>
<div class="v" id="v43"><span class="vn">43</span> আর যখন হারুন ও তার পুত্ররা জমায়েত-তাঁবুতে প্রবেশ করবে, কিংবা পবিত্র স্থানে পরিচর্যা করার জন্য কোরবানগাহ্‌র নিকটবর্তী হবে, সেই সময় যেন অপরাধ বয়ে না মারা যায়, এজন্য তারা এই পোশাক পরবে। এটি হারুন ও তার ভাবী বংশের পালনীয় চিরস্থায়ী নিয়ম।</div>
</div>
<!-- PARSED ABOVE; EDITING MAY BREAK PARSER -->
</body></html>