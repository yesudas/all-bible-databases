<html><head>
<meta http-equiv="Content-Type" content="text/html;charset=utf-8" />
<title>Exod 35 &ndash; হিজরত &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 35);">
<div id="navbar"><a href="../index.html">কিতাবুল মোকাদ্দস</a> &ndash; <b>হিজরত</b> &ndash; <a href="Exod_1.html">1</a> ... <a href="Exod_33.html">33</a> <a href="Exod_34.html">34</a> <b>35</b> <a href="Exod_36.html">36</a> <a href="Exod_37.html">37</a> ... <a href="Exod_40.html">40</a> </div><hr>
<h1>Exod 35</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিশ্রামবারের নিয়ম স্থাপন</h2><span class="vn">1</span> <span class="br-p"><br><br></span>পরে মূসা বনি-ইসরাইলদের সমস্ত দলকে একত্র করে তাদেরকে বললেন, মাবুদ তোমাদের এসব কালাম পালন করতে হুকুম দিয়েছেন।</div>
<div class="v" id="v2"><span class="vn">2</span> ছয় দিন কাজ করা যাবে কিন্তু সপ্তম দিন তোমাদের পক্ষে পবিত্র দিন হবে; তা মাবুদের উদ্দেশে বিশ্রাম করার বিশ্রামবার হবে। যে কেউ সেই দিনে কাজ করবে, তার প্রাণদণ্ড হবে।</div>
<div class="v" id="v3"><span class="vn">3</span> তোমরা বিশ্রামবারে তোমাদের কোন বাসস্থানে আগুন জ্বালিও না।</div>
<div class="v" id="v4"><h2>তাঁবুর জন্য ইসরাইলের স্বেচ্ছাদত্ত উপহার</h2><span class="vn">4</span> <span class="br-p"><br><br></span>আর মূসা বনি-ইসরাইলদের সমস্ত দলকে বললেন, মাবুদ এই হুকুম দিয়েছেন;</div>
<div class="v" id="v5"><span class="vn">5</span> তোমরা তোমাদের কাছ থেকে মাবুদের জন্য উপহার নাও। যার যেমন ইচ্ছা হয়, সেইমত সে মাবুদের জন্য উপহারস্বরূপ এসব দ্রব্য আনবে—</div>
<div class="v" id="v6"><span class="vn">6</span> সোনা, রূপা ও ব্রোঞ্জ এবং নীল, বেগুনে, লাল ও সাদা মসীনা সুতা ও ছাগলের লোম,</div>
<div class="v" id="v7"><span class="vn">7</span> এবং পরিশোধিত ভেড়ার চামড়া ও শুশুকের চামড়া, শিটীম কাঠ,</div>
<div class="v" id="v8"><span class="vn">8</span> এবং প্রদীপের জন্য তেল, আর অভিষেকের জন্য তেলের ও সুগন্ধি ধূপের জন্য গন্ধদ্রব্য,</div>
<div class="v" id="v9"><span class="vn">9</span> এবং এফোদের ও বুক-পাটার জন্য গোমেদ ও অন্যান্য খচিত হবার মণি।</div>
<div class="v" id="v10"><span class="vn">10</span> <span class="br-p"><br><br></span>তোমাদের প্রত্যেক দক্ষ লোক এসে মাবুদের নির্দেশিত সমস্ত বস্তু তৈরি করুক;</div>
<div class="v" id="v11"><span class="vn">11</span> শরীয়ত-তাঁবু, শরীয়ত-তাঁবুর তাঁবু, ছাদ, ঘুণ্টী, তক্তা, অর্গল, স্তম্ভ ও চুঙ্গি,</div>
<div class="v" id="v12"><span class="vn">12</span> সিন্দুক ও তার বহন-দণ্ড, গুনাহ্‌ আবরণ ও ব্যবধানের পর্দা,</div>
<div class="v" id="v13"><span class="vn">13</span> টেবিল, তার বহন-দণ্ড ও সমস্ত পাত্র, দর্শন-রুটি,</div>
<div class="v" id="v14"><span class="vn">14</span> এবং আলোর জন্য প্রদীপ-আসন ও তার সমস্ত পাত্র, প্রদীপ ও প্রদীপের জন্য তেল,</div>
<div class="v" id="v15"><span class="vn">15</span> এবং ধূপের কোরবানগাহ্‌ ও তার বহন-দণ্ড এবং অভিষেকের জন্য তেল ও সুগন্ধি ধূপ, শরীয়ত-তাঁবুর প্রবেশ-দ্বারের পর্দা,</div>
<div class="v" id="v16"><span class="vn">16</span> পোড়ানো-কোরবানীর কোরবানগাহ্‌, তার ব্রোঞ্জের জাল, বহনদণ্ড ও সমস্ত পাত্র এবং ধোবার পাত্র ও তার গামলা,</div>
<div class="v" id="v17"><span class="vn">17</span> প্রাঙ্গণের পর্দা, তার স্তম্ভ ও চুঙ্গি এবং প্রাঙ্গণের দরজার পর্দা,</div>
<div class="v" id="v18"><span class="vn">18</span> এবং শরীয়ত-তাঁবুর গোঁজ, প্রাঙ্গণের গোঁজ ও উভয়ের দড়ি,</div>
<div class="v" id="v19"><span class="vn">19</span> এবং পবিত্র স্থানে পরিচর্যা করার জন্য সূক্ষ্ম কাজ-করা পোশাক, অর্থাৎ ইমাম হারুনের জন্য পবিত্র পোশাক ও ইমামের কাজ করার জন্য তার পুত্রদের পোশাক।</div>
<div class="v" id="v20"><h2>তাঁবুর জন্য ইসরাইলের স্বেচ্ছাদত্ত উপহার</h2><span class="vn">20</span> <span class="br-p"><br><br></span>পরে বনি-ইসরাইলদের সমস্ত দল মূসার সম্মুখ থেকে প্রস্থান করলো।</div>
<div class="v" id="v21"><span class="vn">21</span> আর যাদের অন্তরে প্রবৃত্তি ও মনে ইচ্ছা হল, তারা সকলে জমায়েত-তাঁবু নির্মাণের জন্য এবং তৎসম্বন্ধীয় সমস্ত কাজের ও পবিত্র পোশাকের জন্য মাবুদের উদ্দেশে উপহার আনলো।</div>
<div class="v" id="v22"><span class="vn">22</span> পুরুষ ও স্ত্রী যত লোক ইচ্ছুক হল, তারা সকলে এসে বলয়, কুণ্ডল, আংটি ও হার, সোনার নানা রকম অলংকার আনলো। যে মাবুদের উদ্দেশে সোনার উপহার আনতে চাইল, সে আনলো।</div>
<div class="v" id="v23"><span class="vn">23</span> আর যাদের কাছে নীল, বেগুনে, লাল ও সাদা মসীনা সুতা, ছাগলের লোম, পরিশোধিত ভেড়ার চামড়া ও শুশুকের চামড়া ছিল, তারা প্রত্যেকে তা আনলো।</div>
<div class="v" id="v24"><span class="vn">24</span> যে রূপা ও ব্রোঞ্জের উপহার উপস্থিত করলো, সে মাবুদের উদ্দেশে সেই উপহার আনলো এবং কাজে ব্যবহার করার জন্য যার কাছে শিটীম কাঠ ছিল, সে তা নিয়ে আসল।</div>
<div class="v" id="v25"><span class="vn">25</span> আর দক্ষ স্ত্রীলোকেরা নিজ নিজ হাতে সুতা কেটে, তাদের কাটা নীল, বেগুনে, লাল ও সাদা মসীনা সুতা আনলো।</div>
<div class="v" id="v26"><span class="vn">26</span> যে সমস্ত স্ত্রীলোক তাদের দক্ষতা ব্যবহারে অনুপ্রাণিত হল তারা সকলে ছাগলের লোমের সুতা কাটলো।</div>
<div class="v" id="v27"><span class="vn">27</span> নেতৃবর্গ এফোদের ও বুকপাটার জন্য গোমেদ ও অন্যান্য খচিত হবার মণি,</div>
<div class="v" id="v28"><span class="vn">28</span> এবং প্রদীপের, অভিষেকের তেলের ও সুগন্ধি ধূপের জন্য গন্ধদ্রব্য ও তেল আনলেন।</div>
<div class="v" id="v29"><span class="vn">29</span> বনি-ইসরাইল ইচ্ছাপূর্বক মাবুদের উদ্দেশে উপহার আনলো, মাবুদ মূসার মধ্য দিয়ে যা যা করতে হুকুম করেছিলেন, তার কোন কাজ করার জন্য যে পুরুষ ও স্ত্রীলোকদের অন্তরে ইচ্ছা হল তারা প্রত্যেকে উপহার আনলো।</div>
<div class="v" id="v30"><h2>তাঁবু নির্মাণের কর্মীগণ</h2><span class="vn">30</span> <span class="br-p"><br><br></span>পরে মূসা বনি-ইসরাইলদেরকে বললেন, দেখ, মাবুদ এহুদা-বংশীয় হূরের পৌত্র ঊরির পুত্র বৎসলেলের নাম ধরে ডাকলেন;</div>
<div class="v" id="v31"><span class="vn">31</span> তিনি তাঁকে আল্লাহ্‌র রূহে— জ্ঞানে, বুদ্ধিতে, বিদ্যায় ও সমস্ত রকম শিল্প-কৌশলে পরিপূর্ণ করলেন,</div>
<div class="v" id="v32"><span class="vn">32</span> যাতে তিনি কৌশলের কাজ কল্পনা করতে, সোনা, রূপা ও ব্রোঞ্জের কাজ করতে,</div>
<div class="v" id="v33"><span class="vn">33</span> খচিত হবার মণি কাটতে, কাঠ খোদাই করতে ও সমস্ত রকম কৌশলযুক্ত শিল্পকর্ম করতে পারেন।</div>
<div class="v" id="v34"><span class="vn">34</span> আর এই সমস্ত কাজ শিক্ষা দিতে তাঁর ও দান-বংশীয় অহীষামকের পুত্র অহলীয়াবের অন্তরে প্রবৃত্তি দিলেন।</div>
<div class="v" id="v35"><span class="vn">35</span> তিনি খোদাই ও শিল্পকর্ম করতে এবং নীল, বেগুনে, লাল ও সাদা মসীনা সুতা দিয়ে সূচিকর্ম করতে ও তাঁতের কাজ করতে, অর্থাৎ যাবতীয় শিল্পকর্ম ও চিত্রকর্ম করতে তাঁদের অন্তর বিজ্ঞতায় পরিপূর্ণ করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>