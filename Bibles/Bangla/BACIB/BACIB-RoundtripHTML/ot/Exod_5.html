<html><head>
<meta http-equiv="Content-Type" content="text/html;charset=utf-8" />
<title>Exod 5 &ndash; হিজরত &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 5);">
<div id="navbar"><a href="../index.html">কিতাবুল মোকাদ্দস</a> &ndash; <b>হিজরত</b> &ndash; <a href="Exod_1.html">1</a> ... <a href="Exod_3.html">3</a> <a href="Exod_4.html">4</a> <b>5</b> <a href="Exod_6.html">6</a> <a href="Exod_7.html">7</a> ... <a href="Exod_40.html">40</a> </div><hr>
<h1>Exod 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ফেরাউনের সম্মুখে হযরত মূসা ও হারুন</h2><span class="vn">1</span> <span class="br-p"><br><br></span>পরে মূসা ও হারুন গিয়ে ফেরাউনকে বললেন, মাবুদ ইসরাইলের আল্লাহ্‌, এই কথা বলেন, মরুভূমিতে আমার উদ্দেশে উৎসব করার জন্য আমার লোকদেরকে ছেড়ে দাও।</div>
<div class="v" id="v2"><span class="vn">2</span> ফেরাউন বললেন, কে এই মাবুদ যে, আমি তার কথা শুনে ইসরাইলকে ছেড়ে দেব? আমি মাবুদকে জানি না, ইসরাইলকেও ছেড়ে দেব না।</div>
<div class="v" id="v3"><span class="vn">3</span> তাঁরা বললেন, ইবরানীদের আল্লাহ্‌ আমাদেরকে দর্শন দিয়েছেন; আমরা আরজ করি, আমাদের আল্লাহ্‌ মাবুদের উদ্দেশে পশু কোরবানী করার জন্য আমাদেরকে তিন দিনের পথ মরুভূমিতে যেতে দিন, অন্যথায় তিনি মহামারী কি তলোয়ার দ্বারা আমাদেরকে আক্রমণ করবেন।</div>
<div class="v" id="v4"><span class="vn">4</span> মিসরের বাদশাহ্‌ তাঁদেরকে বললেন, ওহে মূসা ও হারুন, তোমরা লোকদেরকে কেন তাদের কাজ থেকে নিবৃত্ত করতে চাও? যাও, তোমরা গিয়ে তোমাদের নির্দিষ্ট কাজ কর।</div>
<div class="v" id="v5"><span class="vn">5</span> ফেরাউন আরও বললেন, দেখ, দেশের লোক এখন অনেক, আর তোমরা তাদেরকে তাদের কাজ থেকে নিবৃত্ত করছো।</div>
<div class="v" id="v6"><span class="vn">6</span> <span class="br-p"><br><br></span>আর ফেরাউন সেদিন লোকদের কার্যশাসক ও নেতৃবর্গকে এই হুকুম দিলেন,</div>
<div class="v" id="v7"><span class="vn">7</span> তোমরা ইট তৈরি করার জন্য আগের মত এই লোকদেরকে আর খড়কুটা দিও না; তারা গিয়ে নিজেরাই নিজেদের খড় সংগ্রহ করুক।</div>
<div class="v" id="v8"><span class="vn">8</span> কিন্তু আগে তাদের যত ইট তৈরি করার ভার ছিল, এখনও সেই ভার দাও; তার কিছুই কম করো না; কেননা তারা অলস, এজন্য কান্নাকাটি করে বলছে, আমরা আমাদের আল্লাহ্‌র উদ্দেশে পশু কোরবানী করতে যাই।</div>
<div class="v" id="v9"><span class="vn">9</span> সেই লোকদের উপরে আরও কঠিন কাজ চাপিয়ে দেওয়া হোক, তারা তাতেই ব্যস্ত থাকুক এবং মিথ্যা কথায় কান না দিক।</div>
<div class="v" id="v10"><span class="vn">10</span> <span class="br-p"><br><br></span>আর লোকদের কার্যশাসক ও নেতৃবর্গরা বাইরে গিয়ে তাদেরকে বললো, ফেরাউন এই কথা বলেন, আমি তোমাদেরকে খড় দেব না।</div>
<div class="v" id="v11"><span class="vn">11</span> তোমরা যেখানে পাও, সেখানে গিয়ে খড় সংগ্রহ কর; কিন্তু তাতে তোমাদের কাজ একটুও কমিয়ে দেওয়া হবে না।</div>
<div class="v" id="v12"><span class="vn">12</span> তাতে লোকেরা খড়ের চেষ্টায় নাড়া সংগ্রহ করতে সমস্ত মিসর দেশে ছড়িয়ে পড়লো।</div>
<div class="v" id="v13"><span class="vn">13</span> অপরদিকে কার্যশাসকেরা তাড়া দিয়ে বললো, খড় পেলে যেমন করতে, তেমনি এখনও তোমাদের কাজ, নিরূপিত দৈনিক কাজ, প্রতিদিন সমপূর্ণ কর।</div>
<div class="v" id="v14"><span class="vn">14</span> আর ফেরাউনের কার্যশাসকেরা বনি-ইসরাইলদের যে নেতৃ-বর্গকে তাদের উপরে রেখেছিল, তাদেরও প্রহার করা হল, আর বলা হল, তোমরা আগের মত ইট নির্মাণের বিষয়ে নিরূপিত কাজ আজ ও গতকাল কেন সমপূর্ণ কর নি?</div>
<div class="v" id="v15"><span class="vn">15</span> <span class="br-p"><br><br></span>তাতে বনি-ইসরাইলদের নেতৃবর্গ এসে ফেরাউনের কাছে কান্নাকাটি করে বললো, আপনার গোলামদের সঙ্গে আপনি এমন ব্যবহার কেন করছেন?</div>
<div class="v" id="v16"><span class="vn">16</span> লোকেরা আপনার গোলামদেরকে খড় দেয় না, তবুও আমাদের বলে, ইট তৈরি কর; আর দেখুন, আপনার এই গোলামদের মারধর করা হচ্ছে কিন্তু আপনার লোকদেরই দোষ।</div>
<div class="v" id="v17"><span class="vn">17</span> ফেরাউন বললেন, তোমরা অলস, তাই বলছো, আমরা মাবুদের উদ্দেশে পশু কোরবানী করতে যাই।</div>
<div class="v" id="v18"><span class="vn">18</span> এখন যাও, কাজ কর, তোমাদেরকে খড় দেওয়া যাবে না, তবুও ইটের পূর্ণ সংখ্যা দিতে হবে।</div>
<div class="v" id="v19"><span class="vn">19</span> তখন বনি-ইসরাইলদের নেতৃবর্গ দেখলো, তারা বিপাকে পড়েছে, কারণ বলা হয়েছিল, তোমরা প্রত্যেক দিনের কাজের নির্দিষ্ট সংখ্যক ইটের কিছু কম করতে পারবে না।</div>
<div class="v" id="v20"><span class="vn">20</span> <span class="br-p"><br><br></span>পরে ফেরাউনের কাছ থেকে বের হয়ে আসার সময়ে তারা মূসা ও হারুনের সাক্ষাৎ পেল, তাঁরা পথে দাঁড়িয়ে ছিলেন।</div>
<div class="v" id="v21"><span class="vn">21</span> তারা তাঁদেরকে বললো, মাবুদ তোমাদের প্রতি দৃষ্টিপাত করে বিচার করুন, কেননা তোমরা ফেরাউনের দৃষ্টিতে ও তাঁর কর্মকর্তাদের দৃষ্টিতে আমাদেরকে ঘৃণার পাত্র করে আমাদের প্রাণনাশ করার জন্য তাদের হাতে তলোয়ার তুলে দিয়েছ।</div>
<div class="v" id="v22"><h2>আল্লাহ্‌র কাছে হযরত মূসার অভিযোগ</h2><span class="vn">22</span> <span class="br-p"><br><br></span>পরে মূসা মাবুদের কাছে ফিরে গিয়ে তাঁকে বললেন, হে মাবুদ, তুমি এই লোকদের প্রতি কেন অমঙ্গল করলে? আমাকে কেন পাঠালে?</div>
<div class="v" id="v23"><span class="vn">23</span> যখন থেকে আমি তোমার নামে কথা বলতে ফেরাউনের কাছে উপস্থিত হয়েছি, তখন থেকে তিনি এই লোকদের অমঙ্গল করছেন, আর তুমি তোমার লোকদের উদ্ধার করার জন্য কিছুই কর নি।</div>
</div>
<!-- PARSED ABOVE; EDITING MAY BREAK PARSER -->
</body></html>