<html><head>
<meta http-equiv="Content-Type" content="text/html;charset=utf-8" />
<title>Ezek 11 &ndash; ইহিস্কেল নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 11);">
<div id="navbar"><a href="../index.html">কিতাবুল মোকাদ্দস</a> &ndash; <b>ইহিস্কেল নবীর কিতাব</b> &ndash; <a href="Ezek_1.html">1</a> ... <a href="Ezek_9.html">9</a> <a href="Ezek_10.html">10</a> <b>11</b> <a href="Ezek_12.html">12</a> <a href="Ezek_13.html">13</a> ... <a href="Ezek_48.html">48</a> </div><hr>
<h1>Ezek 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরাইলের কর্মকর্তাদের শাস্তি</h2><span class="vn">1</span> <span class="br-p"><br><br></span>আবার রূহ্‌ আমাকে উঠিয়ে মাবুদের গৃহের পূর্বদ্বারের কাছে আনলেন যেটি পূর্বমুখী ছিল; আর দেখ, সেই দ্বারের প্রবেশ-স্থানে পঁচিশ জন পুরুষ; এবং তাদের মধ্যস্থানে আমি অসূরের পুত্র যাসনিয় ও বনায়ের পুত্র প্লটিয়— লোকদের কর্মকর্তা এই দু’জনকে দেখলাম।</div>
<div class="v" id="v2"><span class="vn">2</span> তখন তিনি আমাকে বললেন, হে মানুষের সন্তান, এই নগরের মধ্যে এরা অধর্মের সঙ্কল্পকারী ও কুমন্ত্রণাদায়ক;</div>
<div class="v" id="v3"><span class="vn">3</span> এরাই বলে, বাড়িগুলো তৈরি করার সময় সন্নিকট হয় নি; এই নগর হাঁড়ি ও আমরা মাংস।</div>
<div class="v" id="v4"><span class="vn">4</span> অতএব এদের বিরুদ্ধে ভবিষ্যদ্বাণী বল; হে মানুষের সন্তান, ভবিষ্যদ্বাণী বল।</div>
<div class="v" id="v5"><span class="vn">5</span> <span class="br-p"><br><br></span>তখন মাবুদের রূহ্‌ আমার উপরে নেমে আসলেন, আর তিনি বললেন, তুমি বল, মাবুদ এই কথা বলেন; হে ইসরাইল-কুল, তোমরা অমুক অমুক কথা বলেছ; তোমাদের মনে যা যা উঠেছে, সেসব আমি জানি।</div>
<div class="v" id="v6"><span class="vn">6</span> তোমরা এই নগরে নিজেদের নিহত লোকের সংখ্যা বৃদ্ধি করেছ, তোমরা নিহত লোকে এখানকার রাস্তাগুলো পরিপূর্ণ করেছ।</div>
<div class="v" id="v7"><span class="vn">7</span> এই কারণে সার্বভৌম মাবুদ এই কথা বলেন, তোমাদের যে নিহত লোকদের তোমরা নগরের মধ্যে রেখেছ, তারাই মাংস এবং এই নগর হাঁড়ি; কিন্তু তোমাদের এর মধ্য থেকে বের করা যাবে।</div>
<div class="v" id="v8"><span class="vn">8</span> তোমরা তলোয়ারের ভয় করেছ, আর আমি তোমাদের বিরুদ্ধে তলোয়ারই আনবো, এই কথা সার্বভৌম মাবুদ বলেন।</div>
<div class="v" id="v9"><span class="vn">9</span> আর আমি তোমাদেরকে এর মধ্য থেকে বের করে বিদেশীদের হাতে তুলে দেব এবং তোমাদের মধ্যে বিচার সাধন করবো।</div>
<div class="v" id="v10"><span class="vn">10</span> তোমরা তলোয়ারের আঘাতে মারা পড়বে; আমি ইসরাইলের সীমাতে তোমাদের বিচার করবো; তাতে তোমরা জানবে যে, আমিই মাবুদ;</div>
<div class="v" id="v11"><span class="vn">11</span> <span class="br-p"><br><br></span>এই নগর তোমাদের জন্য হাঁড়ি হবে না এবং তোমরা এর মধ্যস্থিত মাংস হবে না;</div>
<div class="v" id="v12"><span class="vn">12</span> আমি ইসরাইলের সীমাতে তোমাদের বিচার করবো; তাতে তোমরা জানবে যে, আমিই মাবুদ; কেননা তোমরা আমার বিধিপথে চল নি, আমার অনুশাসন পালন কর নি, কিন্তু তোমাদের চারদিকের জাতিদের নিয়ম অনুসারে কাজ করেছ।</div>
<div class="v" id="v13"><span class="vn">13</span> <span class="br-p"><br><br></span>আর আমি ভবিষ্যদ্বাণী বলছিলাম, এমন সময়ে বনায়ের পুত্র প্লটিয় মারা গেল। তখন আমি উবুড় হয়ে চিৎকার করে কান্নাকাটি করলাম, বললাম, হায়, সার্বভৌম মাবুদ! তুমি কি ইসরাইলের অবশিষ্টাংশকে নিঃশেষে সংহার করবে?</div>
<div class="v" id="v14"><h2>আল্লাহ্‌ ইসরাইলকে পুনঃস্থাপন করবেন</h2><span class="vn">14</span> <span class="br-p"><br><br></span>পরে মাবুদের এই কালাম আমার কাছে নাজেল হল,</div>
<div class="v" id="v15"><span class="vn">15</span> হে মানুষের সন্তান, তোমার ভাইয়েরা, হ্যাঁ, তোমার ভাইয়েরা, তোমার জ্ঞাতিরা ও ইসরাইলের সমস্ত কুল, এদের সকলকে জেরুশালেম নিবাসীরা বলে, তোমরা মাবুদের কাছ থেকে দূরে যাও, এই দেশ অধিকার হিসেবে আমাদেরকেই দেওয়া হয়েছে।</div>
<div class="v" id="v16"><span class="vn">16</span> অতএব তুমি বল, সার্বভৌম মাবুদ এই কথা বলেন, আমি যদিও তাদেরকে জাতিদের কাছে দূর করেছি, যদিও দেশ-বিদেশে ছিন্নভিন্ন করেছি, তবুও তারা যেসব দেশে গেছে, সেসব দেশে আমি কিয়ৎকাল তাদের পবিত্র স্থান হয়েছি।</div>
<div class="v" id="v17"><span class="vn">17</span> <span class="br-p"><br><br></span>অতএব তুমি বল, সার্বভৌম মাবুদ এই কথা বলেন, আমি জাতিদের মধ্য থেকে তোমাদেরকে সংগ্রহ করবো ও তোমরা যেসব দেশে ছিন্নভিন্ন হয়েছ, সেসব দেশ থেকে একত্র করবো এবং ইসরাইল দেশ তোমাদের দেব।</div>
<div class="v" id="v18"><span class="vn">18</span> তারা সে দেশে যাবে, সেখানকার সমস্ত জঘন্য পদার্থ ও সেখানকার সমস্ত ঘৃণ্য বস্তু সেখান থেকে দূর করবে।</div>
<div class="v" id="v19"><span class="vn">19</span> আমি তাদেরকে একই হৃদয় দান করবো ও তোমাদের হৃদয়ে একটি নতুন রূহ্‌ স্থাপন করবো; আর তাদের মাংস থেকে প্রস্তরময় হৃদয় দূর করবো, তাদেরকে মাংসময় হৃদয় দেব,</div>
<div class="v" id="v20"><span class="vn">20</span> যেন তারা আমার বিধিপথে চলে এবং আমার অনুশাসনগুলো মান্য ও পালন করে; আর তারা আমার লোক হবে এবং আমি তাদের আল্লাহ্‌ হব।</div>
<div class="v" id="v21"><span class="vn">21</span> কিন্তু যাদের হৃদয় তাদের জঘন্য পদার্থগুলোর দিকে ও তাদের ঘৃণার বস্তুগুলোর পিছনে চলে, তাদের কাজের ফল আমি তাদেরই মস্তকে বর্তাব, এই কথা সার্বভৌম মাবুদ বলেন।</div>
<div class="v" id="v22"><span class="vn">22</span> <span class="br-p"><br><br></span>পরে কারুবীগণ নিজ নিজ পাখা মেলে দিল, তখন চাকাগুলোও তাদের পাশে ছিল এবং ইসরাইলের আল্লাহ্‌র মহিমা উর্ধ্বে তাদের উপরে ছিল।</div>
<div class="v" id="v23"><span class="vn">23</span> পরে মাবুদের মহিমা নগরের মধ্য থেকে উপরে উঠে নগরের পূর্ব পাশের পর্বতের উপরে গিয়ে থামল।</div>
<div class="v" id="v24"><span class="vn">24</span> আর রূহ্‌ আমাকে তুলে দর্শনযোগে আল্লাহ্‌র রূহের প্রভাবে কল্‌দীয়দের দেশে নির্বাসিত লোকদের কাছে আনলেন; আর আমি যা দর্শন করেছিলাম, তা আমাকে ছেড়ে চলে গেল।</div>
<div class="v" id="v25"><span class="vn">25</span> পরে মাবুদ আমাকে যেসব বিষয় দেখিয়েছিলেন, সে সমস্তই আমি নির্বাসিত লোকদের বললাম।</div>
</div>
<!-- PARSED ABOVE; EDITING MAY BREAK PARSER -->
</body></html>