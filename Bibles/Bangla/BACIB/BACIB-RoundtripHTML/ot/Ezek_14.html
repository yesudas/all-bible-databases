<html><head>
<meta http-equiv="Content-Type" content="text/html;charset=utf-8" />
<title>Ezek 14 &ndash; ইহিস্কেল নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 14);">
<div id="navbar"><a href="../index.html">কিতাবুল মোকাদ্দস</a> &ndash; <b>ইহিস্কেল নবীর কিতাব</b> &ndash; <a href="Ezek_1.html">1</a> ... <a href="Ezek_12.html">12</a> <a href="Ezek_13.html">13</a> <b>14</b> <a href="Ezek_15.html">15</a> <a href="Ezek_16.html">16</a> ... <a href="Ezek_48.html">48</a> </div><hr>
<h1>Ezek 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>গুনাহ্‌র শাস্তির আবশ্যকতা</h2><span class="vn">1</span> <span class="br-p"><br><br></span>পরে ইসরাইলের কয়েকজন প্রাচীন আমার কাছে এসে আমার সম্মুখে বসলো।</div>
<div class="v" id="v2"><span class="vn">2</span> তখন মাবুদের এই কালাম আমার কাছে নাজেল হল,</div>
<div class="v" id="v3"><span class="vn">3</span> হে মানুষের সন্তান, ঐ লোকেরা নিজ নিজ মূর্তিকে নিজ নিজ হৃদয়ে ঠাঁই দিয়েছে ও নিজ নিজ দৃষ্টির সম্মুখে রেখেছে যাতে উচোট খেয়ে গুনাহ্‌ করে; আমি কি কোন মতে ওদেরকে আমার কাছে অনুসন্ধান করতে দেব?</div>
<div class="v" id="v4"><span class="vn">4</span> অতএব তুমি ওদের সঙ্গে আলাপ করে ওদেরকে বল, সার্বভৌম মাবুদ এই কথা বলেন, ইসরাইল-কুলের যে কোন ব্যক্তি নিজের মূর্তিকে হৃদয়ে ঠাঁই দেয় ও আমার দৃষ্টির সম্মুখে নিজের অপরাধজনক বিঘ্ন রাখে এবং নবীর কাছে আসে, সেই ব্যক্তিকে আমি মাবুদ তার যত মূর্তি আছে সেই অনুসারে সেই বিষয়ে উত্তর দেব;</div>
<div class="v" id="v5"><span class="vn">5</span> যেন আমি ইসরাইল-কুলকে তাদের হৃদয়রূপ ফাঁদে ধরি, কেননা নিজ নিজ মূর্তিগুলোকে ভালবেসে তারা সকলে আমার কাছ থেকে দূরে সরে গেছে।</div>
<div class="v" id="v6"><span class="vn">6</span> <span class="br-p"><br><br></span>অতএব তুমি ইসরাইল-কুলকে বল, সার্বভৌম মাবুদ এই কথা বলেন, তোমরা ফের, তোমাদের মূর্তিগুলো থেকে বিমুখ হও, তোমাদের সমস্ত ঘৃণার কাজ থেকে বিমুখ হও।</div>
<div class="v" id="v7"><span class="vn">7</span> কেননা ইসরাইল-কুলের মধ্যে ও ইসরাইলে প্রবাসকারী বিদেশীদের মধ্যে যে কেউ আমার কাছ থেকে নিজেকে পৃথক করে, তার মূর্তিগুলোকে হৃদয়ে স্থান দেয় ও তার দৃষ্টির সম্মুখে স্থাপন করে যাতে উচোট খেয়ে গুনাহ্‌ করে, সে যদি আমার কাছে অনুসন্ধান করার জন্য নবীর কাছে আসে, তবে আমি মাবুদ নিজে তাকে উত্তর দেব।</div>
<div class="v" id="v8"><span class="vn">8</span> ফলত আমি সেই মানুষের বিরুদ্ধে মুখ রাখবো এবং তাকে চিহ্ন ও প্রবাদের জন্য বিস্ময়াস্পদ করবো এবং আমার লোকদের মধ্য থেকে তাকে মুছে ফেলব; তাতে তোমরা জানবে যে, আমিই মাবুদ।</div>
<div class="v" id="v9"><span class="vn">9</span> <span class="br-p"><br><br></span>কোন নবী যদি প্ররোচিত হয়ে কথা বলে, তবে জেনো, আমিই মাবুদ সেই নবীকে প্ররোচনা করেছি; আমি তার বিরুদ্ধে আমার হাত বাড়িয়ে আমার লোক ইসরাইলের মধ্য থেকে তাকে মুছে ফেলব।</div>
<div class="v" id="v10"><span class="vn">10</span> এভাবে তারা নিজ নিজ অপরাধ বহন করবে; অনুসন্ধান করতে আসা ঐ ব্যক্তি ও নবী উভয়ের সমান অপরাধ হবে;</div>
<div class="v" id="v11"><span class="vn">11</span> যেন ইসরাইল-কুল আর আমা থেকে বিপথগামী না হয় এবং নিজেদের সমস্ত অধর্ম দ্বারা আর নিজেদের নাপাক না করে; কিন্তু তারা যেন আমার লোক হয় ও আমি তাদের আল্লাহ্‌ হই, এই কথা সার্বভৌম মাবুদ বলেন।</div>
<div class="v" id="v12"><span class="vn">12</span> <span class="br-p"><br><br></span>পরে মাবুদের এই কালাম আমার কাছে নাজেল হল,</div>
<div class="v" id="v13"><span class="vn">13</span> হে মানুষের সন্তান, কোন দেশ বিশ্বাস ভঙ্গ দ্বারা আমার বিরুদ্ধে গুনাহ্‌ করলে যখন আমি তার বিরুদ্ধে আমার হাত বাড়িয়ে দেই, তার খাদ্য সরবরাহ বন্ধ করি ও তার মধ্যে দুর্ভিক্ষ প্রেরণ করে সেখানকার মানুষ ও পশু উচ্ছিন্ন করি;</div>
<div class="v" id="v14"><span class="vn">14</span> তখন তার মধ্যে যদি নূহ্‌, দানিয়াল ও আইউব, এই তিন ব্যক্তি থাকে, তবে তারা নিজ নিজ ধার্মিকতায় নিজ নিজ প্রাণমাত্র রক্ষা করবে, এই কথা সার্বভৌম মাবুদ বলেন।</div>
<div class="v" id="v15"><span class="vn">15</span> আমি যদি দেশের সর্বত্র হিংস্র পশুদের প্রেরণ করি ও তারা লোকদের নিঃসন্তান করে এবং দেশ ধ্বংসস্থান ও পশুর ভয়ে পথিক-বিহীন হয়, অথচ তার মধ্যে ঐ তিন ব্যক্তি থাকে,</div>
<div class="v" id="v16"><span class="vn">16</span> সার্বভৌম মাবুদ বলেন, আমার জীবনের কসম, তারাও পুত্র কিংবা কন্যাদেরকে উদ্ধার করতে পারবে না, কেবল নিজেরাই উদ্ধার পাবে, কিন্তু দেশ ধ্বংসস্থান হয়ে যাবে।</div>
<div class="v" id="v17"><span class="vn">17</span> অথবা যদি আমি দেশের বিরুদ্ধে তলোয়ার এনে বলি, ‘দেশের সর্বত্র তলোয়ার গমন করুক,’</div>
<div class="v" id="v18"><span class="vn">18</span> আর সেখানকার মানুষ ও পশু উচ্ছিন্ন করি, অথচ তার মধ্যে ঐ তিন ব্যক্তি থাকে, সার্বভৌম মাবুদ বলেন, আমার জীবনের কসম, তারাও পুত্র কিংবা কন্যাদেরকে উদ্ধার করতে পারবে না, কেবল নিজেরাই উদ্ধার পাবে।</div>
<div class="v" id="v19"><span class="vn">19</span> অথবা আমি যদি সেই দেশে মহামারী প্রেরণ করি এবং সেখানকার মানুষ ও পশু উচ্ছিন্ন করার জন্য তার উপরে আমার গজব ঢেলে রক্ত বইয়ে দিই,</div>
<div class="v" id="v20"><span class="vn">20</span> অথচ দেশের মধ্যে নূহ্‌, দানিয়াল ও আইউব থাকে, সার্বভৌম মাবুদ এই কথা বলেন, আমার জীবনের কসম, তারাও পুত্র কিংবা কন্যাকে উদ্ধার করতে পারবে না; নিজ নিজ ধার্মিকতায় নিজ নিজ প্রাণমাত্র উদ্ধার করবে।</div>
<div class="v" id="v21"><span class="vn">21</span> <span class="br-p"><br><br></span>কারণ সার্বভৌম মাবুদ এই কথা বলেন, এমন যদি হয়, তবে আমি মানুষ ও পশু উচ্ছিন্ন করার জন্য জেরুশালেমের বিরুদ্ধে আমার চারটি ভয়ংকর শাস্তি, অর্থাৎ তলোয়ার, দুর্ভিক্ষ, হিংস্র পশু ও মহামারী প্রেরণ করলে কি না ঘটবে?</div>
<div class="v" id="v22"><span class="vn">22</span> তবুও দেখ, তার মধ্যে কতকগুলো রক্ষা পাওয়া লোক, পুত্র ও কন্যা, বাইরে আনা হবে; দেখ, তারা তোমাদের কাছে আসবে এবং তোমরা তাদের আচার ব্যবহার ও ক্রিয়াকলাপ দেখবে; তাতে আমি জেরুশালেমের উপরে যেসব অমঙ্গল ঘটিয়েছি, তার উপর যা কিছু উপস্থিত করেছি, সেই বিষয়ে তোমরা সান্ত্বনা পাবে।</div>
<div class="v" id="v23"><span class="vn">23</span> বস্তুত ওরা তোমাদেরকে সান্ত্বনা দেবে; কেননা তাদের আচার-ব্যবহার ও ক্রিয়াকলাপ দেখে তোমরা বুঝবে, আমি তার মধ্যে যা করেছি, তার কিছুই অকারণে করি নি; এই কথা সার্বভৌম মাবুদ বলেন।</div>
</div>
<!-- PARSED ABOVE; EDITING MAY BREAK PARSER -->
</body></html>