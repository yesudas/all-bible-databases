<html><head>
<meta http-equiv="Content-Type" content="text/html;charset=utf-8" />
<title>Ezek 21 &ndash; ইহিস্কেল নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 21);">
<div id="navbar"><a href="../index.html">কিতাবুল মোকাদ্দস</a> &ndash; <b>ইহিস্কেল নবীর কিতাব</b> &ndash; <a href="Ezek_1.html">1</a> ... <a href="Ezek_19.html">19</a> <a href="Ezek_20.html">20</a> <b>21</b> <a href="Ezek_22.html">22</a> <a href="Ezek_23.html">23</a> ... <a href="Ezek_48.html">48</a> </div><hr>
<h1>Ezek 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আল্লাহ্‌র তলোয়ার</h2><span class="vn">1</span> <span class="br-p"><br><br></span>আর মাবুদের এই কালাম আমার কাছে নাজেল হল,</div>
<div class="v" id="v2"><span class="vn">2</span> হে মানুষের সন্তান, তুমি জেরুশালেমের দিকে তোমার মুখ রাখ, পবিত্র স্থানের দিকে কালাম বর্ষণ কর ও ইসরাইল-দেশের বিরুদ্ধে ভবিষ্যদ্বাণী বল।</div>
<div class="v" id="v3"><span class="vn">3</span> তুমি ইসরাইল-দেশকে বল, মাবুদ এই কথা বলেন, দেখ, আমি তোমার বিপক্ষ; আমি কোষ থেকে আমার তলোয়ার বের করে তোমার মধ্য থেকে ধার্মিক ও দুষ্ট উভয়কে মুছে ফেলব।</div>
<div class="v" id="v4"><span class="vn">4</span> আমি যখন তোমার মধ্য থেকে ধার্মিক ও দুষ্ট লোককে মুছে ফেলব, তখন আমার তলোয়ার কোষ থেকে বের হয়ে দক্ষিণ থেকে উত্তর পর্যন্ত সমস্ত প্রাণীর বিরুদ্ধে যাবে;</div>
<div class="v" id="v5"><span class="vn">5</span> তাতে সমস্ত প্রাণী জানবে যে, আমি মাবুদ কোষ থেকে আমার তলোয়ার বের করেছি, তা আর ফিরবে না।</div>
<div class="v" id="v6"><span class="vn">6</span> আর হে মানুষের সন্তান, তুমি দীর্ঘনিশ্বাস ত্যাগ কর; কোমর ভেঙ্গে মনস্তাপপূর্বক তাদের সাক্ষাতে দীর্ঘনিশ্বাস ত্যাগ কর।</div>
<div class="v" id="v7"><span class="vn">7</span> আর যখন, তারা তোমাকে জিজ্ঞাসা করবে, ‘কেন দীর্ঘনিশ্বাস ত্যাগ করছো?’ তখন বল, বার্তার নিমিত্ত, কেননা তা আসছে; তখন প্রত্যেকটি হৃদয় গলে যাবে, প্রত্যেকটি হাত দুর্বল হবে, প্রত্যেকটি মন নিস্তেজ হবে ও প্রত্যেকটি জানু পানির মত হয়ে পড়বে; দেখ, তা আসছে, তা সফলও হবে, এই কথা সার্বভৌম মাবুদ বলেন।</div>
<div class="v" id="v8"><span class="vn">8</span> <span class="br-p"><br><br></span>আর মাবুদের এই কালাম আমার কাছে নাজেল হল,</div>
<div class="v" id="v9"><span class="vn">9</span> হে মানুষের সন্তান, ভবিষ্যদ্বাণী বল, মাবুদ এই কথা বলেন; তুমি বল, তলোয়ার, তলোয়ার, সেটি শাণিত ও পালিশ করা হয়েছে।</div>
<div class="v" id="v10"><span class="vn">10</span> সেটি শাণিত করা হয়েছে, যেন সংহার করে; পালিশ করা হয়েছে, যেন বিদ্যুতের চম্‌কায়; তবে আমরা কি আনন্দ করবো? আমার পুত্রের রাজদণ্ড প্রত্যেক কাঠকে তুচ্ছ করে।</div>
<div class="v" id="v11"><span class="vn">11</span> তা পালিশ করার জন্য দেওয়া হয়েছে, যেন হাত দিয়ে ধরা যায়; তলোয়ার শাণিত ও পালিশ করা হয়েছে, যেন হত্যাকারীর হাতে দেওয়া হয়।</div>
<div class="v" id="v12"><span class="vn">12</span> হে মানুষের সন্তান, কান্নাকাটি কর ও হাহাকার কর, কেননা সেটা আমার লোকদের বিরুদ্ধে, ওটা ইসরাইলের সমস্ত নেতার বিরুদ্ধে উপস্থিত হয়েছে; আমার লোকদের সঙ্গে তাদেরও তলোয়ারের হাতে তুলে দেওয়া হয়েছে; অতএব তুমি তোমার ঊরুদেশে আঘাত কর।</div>
<div class="v" id="v13"><span class="vn">13</span> কারণ পরীক্ষা করা হয়েছে; সেই তুচ্ছ রাজদণ্ড যদি আর না থাকে, তাতে কি? এই কথা সার্বভৌম মাবুদ বলেন।</div>
<div class="v" id="v14"><span class="vn">14</span> অতএব, হে মানুষের সন্তান, তুমি ভবিষ্যদ্বাণী বল ও করে করাঘাত কর; সেই তলোয়ার, আহত লোকদের তলোয়ার, দু’টি বরং তিনটি তলোয়ার হয়ে উঠুক; এই তলোয়ার জবেহ্‌ করার জন্য, অনেককে জবেহ্‌ করার জন্যই একটা তলোয়ার; তা চারদিকে তাদেরকে ঘেরাও করবে।</div>
<div class="v" id="v15"><span class="vn">15</span> আমি তাদের সমস্ত নগর-দ্বারে তলোয়ারের ত্রাস রাখলাম, যেন তাদের অন্তঃকরণ গলে যায় ও তাদের অনেকের পতন হয়। আঃ! তা বিদ্যুতের মত চম্‌কায়, তা হত্যার জন্য শাণিত হয়েছে।</div>
<div class="v" id="v16"><span class="vn">16</span> হে তলোয়ার, একাগ্র হয়ে ডান দিকে ফের, প্রস্তুত হয়ে বাম দিকে যাও; যে দিকে তোমার মুখ রাখা যায়, সেই দিকে গমন কর।</div>
<div class="v" id="v17"><span class="vn">17</span> আমিও করে করাঘাত করবো ও আমার ক্রোধ চরিতার্থ করে শান্ত হব; আমি মাবুদ এই কথা বললাম।</div>
<div class="v" id="v18"><span class="vn">18</span> <span class="br-p"><br><br></span>আবার মাবুদের এই কালাম আমার কাছে নাজেল হল,</div>
<div class="v" id="v19"><span class="vn">19</span> হে মানুষের সন্তান, ব্যাবিলনের বাদশাহ্‌র তলোয়ার আসবে বলে তুমি দুই পথ আঁক; সেই দুই পথ একটি দেশ থেকে আসবে; আর তুমি হস্তাকৃতি একটি চিহ্ন খোদাই কর, নগরগামী পথের মাথায় তা খোদাই কর।</div>
<div class="v" id="v20"><span class="vn">20</span> তলোয়ারের জন্য অম্মোনীয়দের রব্বা নগরগামী এক পথ ও এহুদার প্রাচীরবেষ্টিত জেরুশালেম নগরগামী অন্য পথ আঁক।</div>
<div class="v" id="v21"><span class="vn">21</span> কেননা ব্যাবিলনের বাদশাহ্‌ গণাপড়ার জন্য দুই পথের সঙ্গমস্থানে, অর্থাৎ সেই দুই পথের মাথায়, দণ্ডায়মান হল; সে গুলিবাট সহকারে তীর নিক্ষেপ করলো, মূর্তিগুলোর কাছে অনুসন্ধান করলো ও যকৃৎ নিরীক্ষণ করলো।</div>
<div class="v" id="v22"><span class="vn">22</span> তার ডান দিকে গুলি উঠলো, ‘জেরুশালেম,’ সেই স্থানে প্রাচীরভেদী যন্ত্র স্থাপন করতে, হত্যার হুকুম দিতে, উচ্চৈঃস্বরে সিংহনাদ করতে, নগর-দ্বারগুলোর বিরুদ্ধে প্রাচীরভেদী যন্ত্র স্থাপন করতে, জাঙ্গাল বাঁধতে ও উচ্চগৃহ প্রস্তুত করতে হবে।</div>
<div class="v" id="v23"><span class="vn">23</span> কিন্তু মন্ত্রটি তাদের দৃষ্টিতে মিথ্যা মনে হবে; তারা ওদের কাছে পুনঃ পুনঃ শপথ করেছিল; কিন্তু তিনি তাদের অপরাধ স্মরণীয় করেন, যেন তাদের বন্দী করে নিয়ে যাওয়া হয়।</div>
<div class="v" id="v24"><span class="vn">24</span> <span class="br-p"><br><br></span>এজন্য সার্বভৌম মাবুদ এই কথা বলেন, তোমরা নিজ নিজ অপরাধ স্মরণীয় করেছ, কেননা তোমাদের অধর্মগুলো অনাবৃত হল, তাই তোমাদের সমস্ত কাজে তোমাদের গুনাহ্‌ প্রকাশ পাচ্ছে, তোমরা স্মরণীয় হওয়াতে তোমাদের বন্দী করে নিয়ে যাওয়া হবে।</div>
<div class="v" id="v25"><span class="vn">25</span> আর হে আহত দুষ্ট ইসরাইল-নরপতি, শেষ অপরাধের সময়ে তোমার দিন উপস্থিত হল।</div>
<div class="v" id="v26"><span class="vn">26</span> সার্বভৌম মাবুদ এই কথা বলেন, পাগড়ী অপসারণ কর ও রাজমুকুট দূর কর; যা আছে, তা আর থাকবে না; যা খর্ব তা উঁচু হোক ও যা উঁচু তা খর্ব হোক।</div>
<div class="v" id="v27"><span class="vn">27</span> আমি বিপর্যয়ের পর বিপর্যয় নিয়ে আসবা; যা আছে, তাও থাকবে না, যতক্ষণ তিনি না আসেন, যাঁর এতে ন্যায্য অধিকার; আমি তাঁকেই এই সমস্ত দেব।</div>
<div class="v" id="v28"><span class="vn">28</span> <span class="br-p"><br><br></span>আর হে মানুষের সন্তান, তুমি এই ভবিষ্যদ্বাণী বল, সার্বভৌম মাবুদ অম্মোনীয়দের বিষয়ে ও তাদের উপহাসের বিষয়ে এই কথা বলেন; তুমি বল, তলোয়ার, তলোয়ার কোষ থেকে বের করা হয়েছে, সেটি হত্যা করার জন্য পালিশ করা হয়েছে, যেন গ্রাস করে, যেন বিদ্যুতের মত চম্‌কায়।</div>
<div class="v" id="v29"><span class="vn">29</span> এদিকে লোকেরা তোমার জন্য মিথ্যা দর্শন পায় ও তোমার জন্য মিথ্যা মন্ত্র পাঠ করে, যেন তোমাকে সেই আহত দুষ্টদের ঘাড়ের উপরে নিক্ষেপ করে, যাদের দিন শেষের অপরাধকাল উপস্থিত হয়েছে।</div>
<div class="v" id="v30"><span class="vn">30</span> সেটি পুনর্বার কোষে রাখ; তুমি যে স্থানে সৃষ্ট ও যে দেশে উৎপন্ন হয়েছিলে, সেখানে আমি তোমার বিচার করবো।</div>
<div class="v" id="v31"><span class="vn">31</span> আর আমি তোমার উপরে আমার গজব ঢেলে দেব; আমি তোমার বিরুদ্ধে আমার ক্রোধের আগুনে ফুঁ দেব এবং বিনাশ সাধনে নিপুণ এমন নিষ্ঠুর লোকদের হাতে তোমাকে তুলে দেব।</div>
<div class="v" id="v32"><span class="vn">32</span> তুমি আগুনের কাঠের মত হবে; তোমার রক্ত দেশের মধ্যেই পড়বে; লোকে তোমাকে আর কখনও স্মরণ করবে না; কেননা আমি মাবুদ এই কথা বললাম।</div>
</div>
<!-- PARSED ABOVE; EDITING MAY BREAK PARSER -->
</body></html>