<html><head>
<meta http-equiv="Content-Type" content="text/html;charset=utf-8" />
<title>Ezek 27 &ndash; ইহিস্কেল নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 27);">
<div id="navbar"><a href="../index.html">কিতাবুল মোকাদ্দস</a> &ndash; <b>ইহিস্কেল নবীর কিতাব</b> &ndash; <a href="Ezek_1.html">1</a> ... <a href="Ezek_25.html">25</a> <a href="Ezek_26.html">26</a> <b>27</b> <a href="Ezek_28.html">28</a> <a href="Ezek_29.html">29</a> ... <a href="Ezek_48.html">48</a> </div><hr>
<h1>Ezek 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>টায়ারের জন্য শোক প্রকাশ</h2><span class="vn">1</span> <span class="br-p"><br><br></span>আবার মাবুদের এই কালাম আমার কাছে নাজেল হল,</div>
<div class="v" id="v2"><span class="vn">2</span> হে মানুষের সন্তান, তুমি টায়ারের বিষয়ে মাতম কর।</div>
<div class="v" id="v3"><span class="vn">3</span> টায়ারকে বল, হে সমুদ্রের প্রবেশস্থান-নিবাসিনী, অনেক উপকূলবর্তী জাতিদের বণিক, সার্বভৌম মাবুদ এই কথা বলেন, হে টায়ার, তুমি বলছো, আমি পরমাসুন্দরী।</div>
<div class="v" id="v4"><span class="vn">4</span> সমুদ্রগুলোর মধ্যস্থলে তোমার স্থান আছে; তোমার নির্মাণকারীরা তোমাকে সৌন্দর্যময়ী করেছে।</div>
<div class="v" id="v5"><span class="vn">5</span> তারা সনীরীয় দেবদারু কাঠ দিয়ে তোমার সমস্ত তক্তা প্রস্তুত করেছে, তোমার জন্য মাস্তুল প্রস্তুত করার জন্য লেবানন থেকে এরস গাছ এনেছে।</div>
<div class="v" id="v6"><span class="vn">6</span> তারা বাশন দেশীয় অল্লোন গাছ থেকে তোমার দাঁড় প্রস্তুত করেছে; সাইপ্রাস উপকূলগুলো থেকে আনা তাশূর কাঠ দিয়ে খচিত হাতির দাঁত দ্বারা তোমার পাটাতন নির্মাণ করেছে।</div>
<div class="v" id="v7"><span class="vn">7</span> তোমার নিশান হবার জন্য মিসর দেশ থেকে আনা সূচী-কর্মে চিত্রিত মসীনা-কাপড় তোমার পাল ছিল; ইলীশার উপকূলগুলো থেকে আনা নীল ও বেগুনী কাপড় ছিল তোমার আচ্ছাদন।</div>
<div class="v" id="v8"><span class="vn">8</span> সিডন ও অর্বদ-নিবাসীরা তোমার দাঁড়ী ছিল; হে টায়ার, তোমার জ্ঞানবানেরা তোমার মধ্যে তোমার নাবিক ছিল।</div>
<div class="v" id="v9"><span class="vn">9</span> গবালের প্রাচীনবর্গরা ও জ্ঞানবানেরা তোমার মধ্যে তোমার মেরামতের মিস্ত্রি ছিল। সমুদ্রগামী সমস্ত জাহাজ ও তাদের নাবিকরা তোমার বাণিজ্যদ্রব্যের বিনিময় করার জন্য তোমার মধ্যে ছিল।</div>
<div class="v" id="v10"><span class="vn">10</span> পারস্য, লূদ ও পূট দেশীয়েরা তোমার সৈন্যসামন্তের মধ্যে তোমার যোদ্ধা ছিল; তারা তোমার মধ্যে ঢাল ও শিরস্ত্রাণ টাঙ্গিয়ে রাখত; তারাই তোমার শোভা সমপাদন করেছে।</div>
<div class="v" id="v11"><span class="vn">11</span> অর্বদের লোক তার সৈন্যসামন্তের সঙ্গে চারদিকে তোমার প্রাচীরের উপরে ছিল, যুদ্ধবীরেরা তোমার সকল উচ্চগৃহে ছিল, তারা চারদিকে তোমার প্রাচীরে তাদের ঢাল টাঙ্গিয়ে রাখত; তারাই তোমাকে নিখুঁত সৌন্দর্যের অধিকারী করেছে।</div>
<div class="v" id="v12"><span class="vn">12</span> <span class="br-p"><br><br></span>সমস্ত রকম ধনের প্রাচুর্যের দরুন তর্শীশ তোমার বণিক ছিল; তারা রূপা, লোহা, দস্তা ও সীসা দিয়ে তোমার পণ্য পরিশোধ করতো।</div>
<div class="v" id="v13"><span class="vn">13</span> গ্রীস, তূবল ও মেশক তোমার ব্যবসায়ী ছিল; তারা কেনা-গোলাম ও তৈজসপত্র দিয়ে তোমার বাণিজ্যদ্রব্যের বিনিময় করতো।</div>
<div class="v" id="v14"><span class="vn">14</span> বৈৎ-তোগর্মের লোকেরা ঘোটক, যুদ্ধের ঘোড়া ও খচ্চর এনে তোমার পণ্যের মূল্য পরিশোধ করতো।</div>
<div class="v" id="v15"><span class="vn">15</span> দদানের লোকেরা তোমার ব্যবসায়ী ছিল, অনেক উপকূল তোমার করায়ত্ত হাট ছিল; তারা হাতির দাতের শিং ও আব্‌লুস কাঠ তোমার মূল্য হিসেবে আনত।</div>
<div class="v" id="v16"><span class="vn">16</span> তোমার তৈরি প্রচুর দ্রব্যের দরুন অরাম তোমার বণিক ছিল; সেখানকার লোকেরা তাম্রমণি, বেগুনে ও বুটিদার কাপড়, মসীনার কাপড় এবং প্রবাল ও পদ্মরাগমণি দিয়ে তোমার পণ্যের মূল্য পরিশোধ করতো।</div>
<div class="v" id="v17"><span class="vn">17</span> এহুদা এবং ইসরাইল-দেশ তোমার ব্যবসায়ী ছিল; সেখানকার লোকেরা মিন্নীতের গম, পক্কান্ন, মধু, তেল ও ওষুধ দিয়ে তোমার বাণিজ্যদ্রব্যের বিনিময় করতো।</div>
<div class="v" id="v18"><span class="vn">18</span> সমস্ত রকমের প্রচুর ধন-সম্পদের কারণে ও তোমার নির্মিত দ্রব্যের প্রাচুর্যের জন্য দামেস্ক তোমার বণিক ছিল, সেখানকার লোকেরা হিল্‌বোনের আঙ্গুর-রস ও শুভ্র ভেড়ার লোম আনত।</div>
<div class="v" id="v19"><span class="vn">19</span> বদান ও গ্রীস উষল থেকে এসে তোমার পণ্যের মূল্য পরিশোধ করতো; তোমার বিনিময় যোগ্য দ্রব্যের মধ্যে পিটানো লোহা, দারচিনি ও দারুচিনি থাকতো।</div>
<div class="v" id="v20"><span class="vn">20</span> দদান রথে বিছাবার গালিচা সম্বন্ধে তোমার ব্যবসায়ী ছিল।</div>
<div class="v" id="v21"><span class="vn">21</span> আরব এবং কায়দারের নেতৃবর্গরা সকলে তোমার অধীনস্ত বণিক ছিল, ভেড়ার বাচ্চা, ভেড়া ও ছাগ, এসব বিষয়ে তারা তোমার বণিক ছিল।</div>
<div class="v" id="v22"><span class="vn">22</span> সাবার ও রয়মার ব্যবসায়ীরাও তোমার ব্যবসায়ী ছিল; তারা সমস্ত রকম শ্রেষ্ঠ গন্ধদ্রব্য ও সমস্ত রকম বহুমূল্য পাথর এবং সোনা দিয়ে তোমার পণ্য পরিশোধ করতো।</div>
<div class="v" id="v23"><span class="vn">23</span> হারণ, কন্নী, এদন, সাবার এই ব্যবসায়ীরা এবং আশেরিয়া ও কিল্‌মদ তোমার ব্যবসায়ী ছিল।</div>
<div class="v" id="v24"><span class="vn">24</span> এরা তোমার ব্যবসায়ী ছিল; এরা অপূর্ব পোশাক এবং নীল রংয়ের ও বুটিদার কাপড় ও শিল্পীত পোশাক, দড়িতে বাঁধা এরস কাঠের সিন্দুকে করে, তোমার বিক্রয় স্থানে আনয়ন করতো।</div>
<div class="v" id="v25"><span class="vn">25</span> তর্শীশের জাহাজগুলো দ্রব্য-বিনিময়ে তোমার কাফেলা ছিল; এভাবে তুমি পরিপূর্ণা ছিলে, সমুদ্রগুলোর মধ্যস্থলে অতিশয় প্রতাপান্বিতা ছিলে।</div>
<div class="v" id="v26"><span class="vn">26</span> <span class="br-p"><br><br></span>তোমার দাঁড়ীরা তোমাকে গভীর পানিতে নিয়ে গেছে; পূর্বীয় বায়ু সমুদ্রগুলোর মধ্যস্থলে তোমাকে ভেঙ্গে ফেলেছে।</div>
<div class="v" id="v27"><span class="vn">27</span> তোমার ধন, তোমার পণ্য দ্রব্যগুলো, তোমার বিনিময়যোগ্য দ্রব্যগুলো, তোমার নাবিকরা, তোমার কর্ণধারেরা, তোমার জাহাজ মেরামতের মিস্ত্রি ও দ্রব্য বিনিময়কারীরা এবং তোমার মধ্যবর্তী সমস্ত যোদ্ধা তোমার মধ্যস্থিত জনসমাজের সঙ্গে তোমার পতনের দিনে সমুদ্রগুলোর মাঝখানে ডুবে যাবে।</div>
<div class="v" id="v28"><span class="vn">28</span> তোমার কর্ণধারদের ক্রন্দনের শব্দে উপনগরগুলো কেঁপে উঠবে।</div>
<div class="v" id="v29"><span class="vn">29</span> আর সমস্ত দাঁড়ী, নাবিকরা, সমুদ্রগামী সমস্ত কর্ণধার নিজ নিজ জাহাজ থেকে নেমে স্থলে দাঁড়াবে,</div>
<div class="v" id="v30"><span class="vn">30</span> তোমার জন্য চিৎকার করবে, ভীষণ কান্নাকাটি, নিজ নিজ মাথায় ধূলা দেবে ও ভস্মে গড়াগড়ি দেবে।</div>
<div class="v" id="v31"><span class="vn">31</span> আর তারা তোমার জন্য মাথা মুণ্ডন করবে ও কোমরে চট বাঁধবে এবং তোমার জন্য মনের দুঃখে কান্না সহকারে তীব্র মাতম করবে।</div>
<div class="v" id="v32"><span class="vn">32</span> আর তারা শোক করে তোমার জন্য মাতম করবে, তোমার বিষয়ে এই বলে মাতম করবে, ‘কে সমুদ্রের মধ্যস্থানে ধ্বংস হয়ে যাওয়া টায়ারের সঙ্গে তুলনীয়?</div>
<div class="v" id="v33"><span class="vn">33</span> যখন সমুদ্রগুলো থেকে তোমার পণ্য দ্রব্য নানা স্থানে যেত, তখন তুমি বহুসংখ্যক জাতিকে তৃপ্ত করতে; তোমার ধন ও প্রচুর বিনিময়-যোগ্য দ্রব্যের দরুন তুমি দুনিয়ার বাদশাহ্‌দেরকে ধনী করতে।</div>
<div class="v" id="v34"><span class="vn">34</span> এখন তুমি সমুদ্র দ্বারা গভীর পানিতে ভেঙ্গে গেলে তোমার বিনিমেয় দ্রব্য ও তোমার সমস্ত সমাজ তোমার মধ্যে ডুবে গেল।</div>
<div class="v" id="v35"><span class="vn">35</span> উপকূল-নিবাসীরা সকলে তোমার অবস্থায় বিস্ময়াপন্ন হয়েছে ও তাদের বাদশাহ্‌রা ভীষণ ভয় পেয়েছে, ভয়ে তাদের মুখ শুকিয়ে গিয়েছে।</div>
<div class="v" id="v36"><span class="vn">36</span> জাতিদের মধ্যবর্তী বণিকরা তোমার বিষয়ে শিস দেয়; তুমি ত্রাসস্বরূপ হলে এবং তুমি চিরকালের জন্য শেষ হয়ে যাবে।’</div>
</div>
<!-- PARSED ABOVE; EDITING MAY BREAK PARSER -->
</body></html>