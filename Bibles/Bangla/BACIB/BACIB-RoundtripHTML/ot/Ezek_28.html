<html><head>
<meta http-equiv="Content-Type" content="text/html;charset=utf-8" />
<title>Ezek 28 &ndash; ইহিস্কেল নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 28);">
<div id="navbar"><a href="../index.html">কিতাবুল মোকাদ্দস</a> &ndash; <b>ইহিস্কেল নবীর কিতাব</b> &ndash; <a href="Ezek_1.html">1</a> ... <a href="Ezek_26.html">26</a> <a href="Ezek_27.html">27</a> <b>28</b> <a href="Ezek_29.html">29</a> <a href="Ezek_30.html">30</a> ... <a href="Ezek_48.html">48</a> </div><hr>
<h1>Ezek 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>টায়ারের বাদশাহ্‌র বিরুদ্ধে মাবুদের কথা</h2><span class="vn">1</span> <span class="br-p"><br><br></span>আর মাবুদের এই কালাম আমার কাছে নাজেল হল,</div>
<div class="v" id="v2"><span class="vn">2</span> হে মানুষের সন্তান, তুমি টায়ারের শাসনকর্তাকে বল, সার্বভৌম মাবুদ এই কথা বলেন, তোমার অন্তর গর্বিত হয়েছে, তুমি বলেছ, আমি দেবতা, আমি সমুদ্রগুলোর মধ্যস্থলে দেবতাদের আসনে বসে আছি; কিন্তু তুমি তো মানুষ মাত্র, দেবতা নও, তবুও তোমার অন্তরকে দেবতার অন্তরের মত বলে মনে করছো।</div>
<div class="v" id="v3"><span class="vn">3</span> দেখ, তুমি দানিয়ালের চেয়েও জ্ঞানী, কোন নিগূঢ় কথা তোমার কাছে লুকানো নয়;</div>
<div class="v" id="v4"><span class="vn">4</span> তোমার জ্ঞান ও বুদ্ধিতে তুমি নিজের জন্য ঐশ্বর্য উপার্জন করেছ, তার কোষে সোনা ও রূপা সঞ্চয় করেছ;</div>
<div class="v" id="v5"><span class="vn">5</span> তোমার জ্ঞানের মহত্ত্বে বাণিজ্য দ্বারা নিজের ঐশ্বর্য বৃদ্ধি করেছ, তাই তোমার ঐশ্বর্যে তোমার অন্তর গর্বিত হয়েছে;</div>
<div class="v" id="v6"><span class="vn">6</span> এজন্য সার্বভৌম মাবুদ এই কথা বলেন, তুমি নিজের অন্তরকে দেবতাদের মত বলে মনে করছো;</div>
<div class="v" id="v7"><span class="vn">7</span> এজন্য দেখ, আমি তোমার বিরুদ্ধে বিদেশীদেরকে আনবো, জাতিদের মধ্যে তারা ভীমবিক্রান্ত, তারা তোমার জ্ঞানসৌন্দর্যের বিরুদ্ধে তাদের তলোয়ার কোষমুক্ত করবে ও তোমার আলো নাপাক করবে।</div>
<div class="v" id="v8"><span class="vn">8</span> তারা তোমাকে কুয়ায় নামাবে; তুমি সমুদ্রগুলোর মধ্যস্থলে, নিহত লোকদের মত মৃত্যুবরণ করবে।</div>
<div class="v" id="v9"><span class="vn">9</span> তোমার হত্যাকারীর সাক্ষাতে তুমি বলবে, ‘আমি দেবত’? কিন্তু যে তোমাকে বিদ্ধ করবে, তার হাতে তো তুমি মানুষ মাত্র, দেবতা নও।</div>
<div class="v" id="v10"><span class="vn">10</span> তুমি বিদেশীদের হাতে খৎনা-না-করানো লোকদের মত মরবে, কেননা আমি এই কথা বললাম, এই কথা সার্বভৌম মাবুদ বলেন।</div>
<div class="v" id="v11"><span class="vn">11</span> <span class="br-p"><br><br></span>পরে মাবুদের এই কালাম আমার কাছে নাজেল হল,</div>
<div class="v" id="v12"><span class="vn">12</span> হে মানুষের সন্তান, তুমি টায়ারের বাদশাহ্‌র জন্য মাতম কর ও তাকে বল, সার্বভৌম মাবুদ এই কথা বলেন, তুমি পরিমাণের মুদ্রাঙ্ক, তুমি পূর্ণজ্ঞান, তুমি সৌন্দর্যে সিদ্ধ;</div>
<div class="v" id="v13"><span class="vn">13</span> তুমি আল্লাহ্‌র বাগান আদনে ছিলে; সব রকম দামী দামী পাথর, চূণি, পীতমণি, হীরক, বৈদূর্যমণি, গোমেদক, সূর্যকান্ত, নীলকান্তমণি ও মরকত এবং সোনা তোমার আচ্ছাদন ছিল, তোমার ঢাক ও বাঁশীর কারুকার্য তোমার মধ্যে ছিল; তোমার সৃষ্টির দিনে এসব প্রস্তুত হয়েছিল।</div>
<div class="v" id="v14"><span class="vn">14</span> তুমি অভিষিক্ত আচ্ছাদক কারুবী ছিলে, আমি তোমাকে স্থাপন করেছিলাম, তুমি আল্লাহ্‌র পবিত্র পর্বতে ছিলে; তুমি আগুনের মত ঝক্‌মক করা পাথরের মধ্যে চলাচল করতে।</div>
<div class="v" id="v15"><span class="vn">15</span> তোমার সৃষ্টির দিন থেকে তুমি তোমার আচারে সিদ্ধ ছিলে; শেষে তোমার মধ্যে অন্যায় পাওয়া গেল।</div>
<div class="v" id="v16"><span class="vn">16</span> তোমার প্রচুর বাণিজ্যের দরুন তোমার অভ্যন্তর জোর-জুলুমে পরিপূর্ণ হল, তুমি গুনাহ্‌ করলে, তাই আমি তোমাকে আল্লাহ্‌র পর্বত থেকে তাড়িয়ে দিলাম এবং হে আচ্ছাদক কারুবী, তোমাকে আগুনের মত ঝক্‌মক করা পাথরগুলোর মধ্য থেকে সরিয়ে দিলাম।</div>
<div class="v" id="v17"><span class="vn">17</span> তোমার অন্তর তোমার সৌন্দর্যে গর্বিত হয়েছিল; তুমি নিজের আলো হেতু তোমার জ্ঞান নষ্ট করেছ; আমি তোমাকে ভূমিতে নিক্ষেপ করলাম, বাদশাহ্‌দের সম্মুখে রাখলাম, যেন তারা তোমাকে দেখতে পায়।</div>
<div class="v" id="v18"><span class="vn">18</span> তোমার অপরাধের কারণে তুমি নিজের বাণিজ্য-বিষয়ক অন্যায় দ্বারা নিজের পবিত্র স্থানগুলো নাপাক করেছ; এজন্য আমি তোমার মধ্য থেকে আগুন বের করলাম, সে তোমাকে গ্রাস করলো; এবং আমি তোমাকে দর্শনকারী সকলের সাক্ষাতে ভস্ম করে ভূমিতে ফেলে দিলাম।</div>
<div class="v" id="v19"><span class="vn">19</span> জাতিদের মধ্যে যত লোক তোমাকে জানে, তারা সকলে তোমার বিষয়ে বিস্ময়াপন্ন হল; তুমি ত্রাসস্বরূপ হলে এবং তুমি চিরকালের জন্য শেষ হয়ে যাবে।</div>
<div class="v" id="v20"><h2>সিডনের বিরুদ্ধে ভবিষ্যদ্বাণী</h2><span class="vn">20</span> <span class="br-p"><br><br></span>আর মাবুদের এই কালাম আমার কাছে নাজেল হল,</div>
<div class="v" id="v21"><span class="vn">21</span> হে মানুষের সন্তান, তুমি সিডনের দিকে মুখ রাখ ও তার বিরুদ্ধে ভবিষ্যদ্বাণী বল;</div>
<div class="v" id="v22"><span class="vn">22</span> তুমি বল, সার্বভৌম মাবুদ এই কথা বলেন, হে সিডন, দেখ, আমি তোমার বিপক্ষ; আমি তোমার মধ্যে মহিমান্বিত হব; তাতে লোকেরা জানবে যে, আমিই মাবুদ, কেননা আমি সেই নগরকে বিচারসিদ্ধ দণ্ড দেব ও তার মধ্যে পবিত্র বলে মান্য হবো।</div>
<div class="v" id="v23"><span class="vn">23</span> আমি তার মধ্যে মহামারী ও তার রন্ধ্রে রন্ধ্রে রক্ত প্রেরণ করবো এবং আহত লোকেরা তার মধ্যে পড়বে, কারণ তলোয়ার চারদিকে তার বিরুদ্ধ হবে, তাতে তারা জানবে যে, আমিই মাবুদ।</div>
<div class="v" id="v24"><span class="vn">24</span> <span class="br-p"><br><br></span>তখন ইসরাইল-কুলের জ্বালাজনক কোন হুল কিংবা ব্যথাজনক কোন কাঁটা তাদের অবজ্ঞাকারী চারদিকের কোন লোকের মধ্যে আর উৎপন্ন হবে না; তাতে তারা জানবে যে, আমিই সার্বভৌম মাবুদ।</div>
<div class="v" id="v25"><span class="vn">25</span> <span class="br-p"><br><br></span>সার্বভৌম মাবুদ এই কথা বলেন, যে জাতিদের মধ্যে ইসরাইল-কুল ছিন্নভিন্ন হয়েছে, তাদের মধ্যে থেকে যখন আমি তাদের সংগ্রহ করবো এবং জাতিদের সাক্ষাতে তাদের মধ্যে পবিত্র বলে মান্য হব, তখন আমি আমার গোলাম ইয়াকুবকে যে ভূমি দিয়েছি, তারা নিজেদের সেই ভূমিতে বাস করবে।</div>
<div class="v" id="v26"><span class="vn">26</span> তারা নির্ভয়ে সেখানে বাস করবে; হ্যাঁ, তারা বাড়ি নির্মাণ করবে ও আঙ্গুরের বাগান করবে এবং নির্ভয়ে বাস করবে; কেননা তখন আমি তাদের অবজ্ঞাকারী চারদিকের সমস্ত লোককে বিচারসিদ্ধ দণ্ড দেব; তাতে তারা জানবে যে, আমিই মাবুদ তাদের আল্লাহ্‌।</div>
</div>
<!-- PARSED ABOVE; EDITING MAY BREAK PARSER -->
</body></html>