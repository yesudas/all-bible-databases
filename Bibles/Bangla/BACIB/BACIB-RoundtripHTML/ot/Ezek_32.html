<html><head>
<meta http-equiv="Content-Type" content="text/html;charset=utf-8" />
<title>Ezek 32 &ndash; ইহিস্কেল নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 32);">
<div id="navbar"><a href="../index.html">কিতাবুল মোকাদ্দস</a> &ndash; <b>ইহিস্কেল নবীর কিতাব</b> &ndash; <a href="Ezek_1.html">1</a> ... <a href="Ezek_30.html">30</a> <a href="Ezek_31.html">31</a> <b>32</b> <a href="Ezek_33.html">33</a> <a href="Ezek_34.html">34</a> ... <a href="Ezek_48.html">48</a> </div><hr>
<h1>Ezek 32</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মিসর ও ফেরাউনের জন্য বিলাপ</h2><span class="vn">1</span> <span class="br-p"><br><br></span>দ্বাদস বছরের দ্বাদস মাসের প্রথম দিনে মাবুদের এই কালাম আমার কাছে নাজেল হল,</div>
<div class="v" id="v2"><span class="vn">2</span> হে মানুষের সন্তান, তুমি মিসরের বাদশাহ্‌ ফেরাউনের জন্য মাতম কর, আর তাকে বল, জাতিদের যুবা সিংহের সঙ্গে তোমার তুলনা করা হয়েছিল; কিন্তু তুমি নদীর মধ্যেকার কুমিরের মত; তুমি তোমার নদীগুলোর মধ্যে আস্ফালন করতে, নিজের পা দিয়ে পানি মলিন করতে ও সেখানকার নদনদী ঘোলা করতে।</div>
<div class="v" id="v3"><span class="vn">3</span> সার্বভৌম মাবুদ এই কথা বলেন, আমি বহু জাতির সমাজ দ্বারা তোমার উপরে আমার জাল বিস্তার করবো, তারা আমার টানা জালে তোমাকে তুলবে।</div>
<div class="v" id="v4"><span class="vn">4</span> পরে আমি তোমাকে স্থলে ছেড়ে দেব, তোমাকে মাঠের উপরে ফেলে দেব; আসমানের পাখিগুলোকে তোমার উপরে বসাব, সমস্ত ভূতলের পশুরা তোমাকে খেয়ে তৃপ্ত হবে।</div>
<div class="v" id="v5"><span class="vn">5</span> আমি পর্বতমালার উপরে তোমার গোশ্‌ত ফেলবো ও তোমার দীর্ঘ শবে উপত্যকাগুলো পূর্ণ করবো।</div>
<div class="v" id="v6"><span class="vn">6</span> আর তুমি যেখানে সাঁতার দিচ্ছ, সেই দেশকে পর্বত পর্যন্ত তোমার রক্তে সিক্ত করবো, আর পানির প্রবাহগুলো তোমাতে পরিপূর্ণ হবে।</div>
<div class="v" id="v7"><span class="vn">7</span> তোমাকে নিভিয়ে ফেলবার সময়ে আমি আসমান আচ্ছাদন করবো, তার নক্ষত্রগুলো কালো রংয়ের করবো; আমি সূর্যকে মেঘাচ্ছন্ন করবো ও চন্দ্র জ্যোৎস্না দেবে না।</div>
<div class="v" id="v8"><span class="vn">8</span> আসমানে যত উজ্জ্বল জ্যোতি আছে, সেগুলোকে আমি তোমার উপরে কালো রংয়ের করবো, তোমার দেশের উপরে অন্ধকার নিয়ে আসব; এই কথা সার্বভৌম মাবুদ বলেন।</div>
<div class="v" id="v9"><span class="vn">9</span> আর আমি বহু জাতির মনে ত্রাস জন্মাব, যখন তোমার অজ্ঞাত নানা দেশে জাতিদের মধ্যে তোমার ধ্বংস উপস্থিত করবো।</div>
<div class="v" id="v10"><span class="vn">10</span> হ্যাঁ, তোমার বিষয়ে বহু জাতিকে বিস্ময়াপন্ন করবো, তাদের বাদশাহ্‌রা তোমার জন্য রোমাঞ্চিত হবে, যখন তাদের সাক্ষাতেই আমি আমার তলোয়ার চালাব; তোমার পতনের দিনে তারা নিমিষে নিমিষে কেঁপে উঠবে, প্রত্যেকে নিজের প্রাণের বিষয়ে কাঁপতে থাকবে।</div>
<div class="v" id="v11"><span class="vn">11</span> কেননা সার্বভৌম মাবুদ এই কথা বলেন, ব্যাবিলনের বাদশাহ্‌র তলোয়ার তোমার উপরে আসবে।</div>
<div class="v" id="v12"><span class="vn">12</span> আমি বীরদের তলোয়ার দ্বারা তোমার সমস্ত লোককে নিপাত করবো; তারা সকলে জাতিদের মধ্যে পরাক্রমশালী; তারা মিসরের অহংকার চূর্ণ করবে, তার সমস্ত লোক ধ্বংস করবে।</div>
<div class="v" id="v13"><span class="vn">13</span> আর আমি প্রচুর পানির পাশ থেকে তার সকল পশুর পাল মুছে ফেলব; তাতে মানুষের পা সেগুলোকে আর মলিন করবে না, পশুদের খুরও সেগুলোকে মলিন করবে না।</div>
<div class="v" id="v14"><span class="vn">14</span> সেই সময় আমি সেখানকার পানি নির্মল করবো ও সেখানকার নদনদীগুলো তেলের মত প্রবাহিত করবো, এই কথা সার্বভৌম মাবুদ বলেন।</div>
<div class="v" id="v15"><span class="vn">15</span> যখন আমি মিসর দেশ ধ্বংসস্থান ও উৎসন্ন করবো এবং ভূমির সমস্ত বস্তু যখন আঘাতপ্রাপ্ত হবে, যখন আমি সেই স্থানের অধিবাসী সকলকে আঘাত করবো, তখন তারা জানবে যে, আমিই মাবুদ।</div>
<div class="v" id="v16"><span class="vn">16</span> <span class="br-p"><br><br></span>এ মাতম-গীত; লোকেরা গানের মধ্য দিয়ে তা গাইবে: <span class="br-p"><br><br></span>জাতিদের কন্যারা এই গান করবে; <span class="br-p"><br><br></span>তারা মিসরের ও তার সমস্ত লোকের উদ্দেশে এই গান করবে; <span class="br-p"><br><br></span>এই কথা সার্বভৌম মাবুদ বলেন।</div>
<div class="v" id="v17"><span class="vn">17</span> <span class="br-p"><br><br></span>আর দ্বাদশ বছরে, সেই মাসের পঞ্চদশ দিনে মাবুদের এই কালাম আমার কাছে নাজেল হল,</div>
<div class="v" id="v18"><span class="vn">18</span> হে মানুষের সন্তান, তুমি মিসরের লোকদের বিষয়ে হাহাকার কর এবং তাদের অর্থাৎ সেই জাতিকে ও বিখ্যাত জাতিদের কন্যাদের দুনিয়ার গভীর স্থানে পাতালবাসীদের কাছে নামিয়ে দাও।</div>
<div class="v" id="v19"><span class="vn">19</span> তুমি কার চেয়ে সুন্দর? নেমে যাও, খৎনা-না-করানোদের সঙ্গে শয়ন কর।</div>
<div class="v" id="v20"><span class="vn">20</span> তারা তলোয়ারের আঘাতে নিহত লোকদের মধ্যে পড়ে থাকবে; তাকে তলোয়ারের হাতে তুলে দেওয়া হয়েছে; তোমরা সেই জাতি ও তার সমস্ত লোককে টেনে নিয়ে যাও।</div>
<div class="v" id="v21"><span class="vn">21</span> বলবান বীরেরা পাতালের মধ্যে থেকে তার ও তার সহকারীদের সঙ্গে কথা বলবে; সেই খৎনা-না-করানো লোকেরা, সেই তলোয়ারের আঘাতে নিহত লোকেরা নেমে গেছে, শুয়ে আছে।</div>
<div class="v" id="v22"><span class="vn">22</span> <span class="br-p"><br><br></span>সেই স্থানে আসেরিয়া ও তার সমস্ত জনসমাজ আছে; তার কবরগুলো তার চারদিকে আছে; তারা সকলে নিহত, তলোয়ারের আঘাতে মারা পড়েছে।</div>
<div class="v" id="v23"><span class="vn">23</span> গর্তের গভীর স্থানে তাদের কবর দেওয়া হয়েছে এবং তার সমাজ তার কবরের চারদিকে আছে; তারা সকলে নিহত, তলোয়ারের আঘাতে মারা পড়েছে, যারা জীবিতদের দেশে ত্রাস জন্মাত।</div>
<div class="v" id="v24"><span class="vn">24</span> <span class="br-p"><br><br></span>সেই স্থানে ইলাম ও তার কবরের চারদিকে তার সমস্ত লোকেরা আছে; তারা সকলে নিহত, তলোয়ারের আঘাতে মারা পড়েছে, তারা খৎনা-না-করানো অবস্থায় দুনিয়ার গভীর স্থানে নেমে গেছে; তারা জীবিতদের দেশে ত্রাস জন্মাত এবং পাতালবাসীদের সঙ্গে নিজেদের অপমান ভোগ করছে।</div>
<div class="v" id="v25"><span class="vn">25</span> নিহত লোকদের মধ্যে তার সমস্ত লোকসহ তার বিছানা পাতা হয়েছে; তার চারদিকে তার কবরগুলো রয়েছে; তারা সকলে খৎনা-না-করানো অবস্থায় তলোয়ারের আঘাতে নিহত হয়েছে; কেননা জীবিতদের দেশে তারা ত্রাস জন্মাত, আর তারা পাতালবাসীদের সঙ্গে নিজেদের অপমান ভোগ করেছে; নিহত লোকদের মধ্যেই তাকে রাখা হয়েছে।</div>
<div class="v" id="v26"><span class="vn">26</span> <span class="br-p"><br><br></span>সেই স্থানে মেশক, তূবল ও তার সমস্ত জনগণ আছে; তার চারদিকে তার কবরগুলো রয়েছে; তারা সকলে খৎনা-না-করানো অবস্থায় তলোয়ারের আঘাতে নিহত হয়েছে; কেননা জীবিতদের দেশে তারা ত্রাস জন্মাত।</div>
<div class="v" id="v27"><span class="vn">27</span> কিন্তু তারা খৎনা-না-করানো মারা যাওয়া সেই বীরদের সঙ্গে শয়ন করবে না, যারা তাদের যুদ্ধের সাজ-পোশাকসুদ্ধ পাতালে নেমে গেছে ও যাদের তলোয়ার তাদের মাথার নিচে রাখা গেছে ও যাদের অপরাধ তাদের অস্থির উপরে রয়েছে, কেননা জীবিতদের দেশে তারা বীরদের ত্রাসভূমি ছিল।</div>
<div class="v" id="v28"><span class="vn">28</span> তুমিও খৎনা-না-করানো লোকদের মধ্যে ভেঙ্গে পড়বে ও তলোয়ারের আঘাতে নিহত লোকদের সঙ্গে শয়ন করবে।</div>
<div class="v" id="v29"><span class="vn">29</span> <span class="br-p"><br><br></span>সেই স্থানে ইদোম, তার বাদশাহ্‌রা ও তার সমস্ত নেতৃবর্গ আছে; পরাক্রান্ত হলেও তলোয়ারের আঘাতে নিহত লোকদের সঙ্গে তাদেরকে রাখা গেছে; তারা খৎনা-না-করানো লোকদের সঙ্গে ও পাতালবাসীদের সঙ্গে শয়ন করবে।</div>
<div class="v" id="v30"><span class="vn">30</span> <span class="br-p"><br><br></span>সেই স্থানে উত্তর দেশীয় নেতৃবর্গরা সকলে ও সীদোনীয় সকল লোক আছে; তারা নিহত লোকদের সঙ্গে নেমে গেছে; নিজেদের পরাক্রমে ভয়ানক হলেও তারা লজ্জিত হয়েছে; তারা তলোয়ারের আঘাতে নিহত লোকদের কাছে খৎনা-না-করানো অবস্থায় শুয়ে রয়েছে এবং পাতালবাসীদের সঙ্গে নিজেদের অপমান ভোগ করছে।</div>
<div class="v" id="v31"><span class="vn">31</span> <span class="br-p"><br><br></span>এই সমস্ত যখন ফেরাউন দেখবে তখন তার সমস্ত লোকদের বিষয়ে সে সান্ত্বনা পাবে— ফেরাউন ও তার সমস্ত সৈন্য তলোয়ারের আঘাতে নিহত হয়েছে; এই কথা সার্বভৌম মাবুদ বলেন।</div>
<div class="v" id="v32"><span class="vn">32</span> কেননা আমি জীবিতদের দেশে তার দ্বারা ত্রাস উৎপন্ন করেছি; আর খৎনা-না-করানো লোকদের মধ্যে, তলোয়ারের আঘাতে নিহত লোকদের সঙ্গে, ফেরাউন ও তার সমস্ত লোক শায়িত হবে; এই কথা সার্বভৌম মাবুদ বলেন।</div>
</div>
<!-- PARSED ABOVE; EDITING MAY BREAK PARSER -->
</body></html>