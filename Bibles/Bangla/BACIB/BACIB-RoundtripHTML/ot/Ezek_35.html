<html><head>
<meta http-equiv="Content-Type" content="text/html;charset=utf-8" />
<title>Ezek 35 &ndash; ইহিস্কেল নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 35);">
<div id="navbar"><a href="../index.html">কিতাবুল মোকাদ্দস</a> &ndash; <b>ইহিস্কেল নবীর কিতাব</b> &ndash; <a href="Ezek_1.html">1</a> ... <a href="Ezek_33.html">33</a> <a href="Ezek_34.html">34</a> <b>35</b> <a href="Ezek_36.html">36</a> <a href="Ezek_37.html">37</a> ... <a href="Ezek_48.html">48</a> </div><hr>
<h1>Ezek 35</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইদোমের বিনাশ</h2><span class="vn">1</span> <span class="br-p"><br><br></span>মাবুদের এই কালাম আমার কাছে নাজেল হল,</div>
<div class="v" id="v2"><span class="vn">2</span> হে মানুষের সন্তান, তুমি সেয়ীর পর্বতের বিরুদ্ধে মুখ রাখ, তার বিরুদ্ধে ভবিষ্যদ্বাণী বল;</div>
<div class="v" id="v3"><span class="vn">3</span> আর তাকে বল, সার্বভৌম মাবুদ এই কথা বলেন, হে সেয়ীর পর্বত, দেখ, আমি তোমার বিপক্ষ, আমি তোমার বিরুদ্ধে আমার হাত বাড়িয়ে দেব এবং তোমাকে ধ্বংসের ও বিস্ময়ের পাত্র করবো।</div>
<div class="v" id="v4"><span class="vn">4</span> আমি তোমার নগরগুলোকে উৎসন্ন স্থান করবো এবং তুমি ধ্বংস হবে, তাতে তুমি জানবে যে, আমিই মাবুদ।</div>
<div class="v" id="v5"><span class="vn">5</span> তোমার চিরন্তন শত্রুভাব আছে এবং তুমি বনি-ইসরাইলদের তাদের বিপদকালে, শেষের অপরাধকালে, তলোয়ারের হাতে তুলে দিয়েছ;</div>
<div class="v" id="v6"><span class="vn">6</span> এজন্য সার্বভৌম মাবুদ বলেন, আমার জীবনের কসম, আমি তোমাকে রক্তাক্ত করবো এবং রক্ত তোমার পিছনে দৌড়াবে; তুমি রক্ত ঘৃণা কর নি, তাই রক্ত তোমার পিছনে দৌড়াবে।</div>
<div class="v" id="v7"><span class="vn">7</span> আমি সেয়ীর পর্বতকে বিস্ময়ের পাত্র ও ধ্বংসস্থান করবো এবং চলাচলকারী লোককে তার মধ্য থেকে মুছে ফেলব।</div>
<div class="v" id="v8"><span class="vn">8</span> আমি তার নিহত লোক দিয়ে তার পর্বতগুলো পূর্ণ করবো; তোমার উপত্যকাগুলোতে ও তোমার সমস্ত জলপ্রবাহে তলোয়ারের আঘাতে নিহত লোক পড়ে থাকবে।</div>
<div class="v" id="v9"><span class="vn">9</span> আমি তোমাকে চিরস্থায়ী ধ্বংসস্থান করবো এবং তোমার নগরগুলো জনবসতিহীন হবে; তাতে তোমরা জানবে যে, আমিই মাবুদ।</div>
<div class="v" id="v10"><span class="vn">10</span> <span class="br-p"><br><br></span>তুমি বলেছ, এই দুই জাতি ও এই দুই দেশ আমারই হবে এবং আমরা তাদের অধিকারী হব, তবুও মাবুদ সেই স্থানে ছিলেন;</div>
<div class="v" id="v11"><span class="vn">11</span> এজন্য, সার্বভৌম মাবুদ বলেন, আমার জীবনের কসম, তুমি যেমন তাদের প্রতি নিজের বিদ্বেষ অনুযায়ী কাজ করেছ, তেমনি আমি তোমার সেই ক্রোধ ও ঈর্ষার অনুযায়ী কাজ করবো এবং যখন তোমার বিচার করবো, তখন তাদের মধ্যে নিজের পরিচয় দেব।</div>
<div class="v" id="v12"><span class="vn">12</span> <span class="br-p"><br><br></span>আর তুমি জানবে যে, আমি মাবুদ তোমার সেসব নিন্দাবাদ শুনেছি, যা তুমি ইসরাইলের পর্বতমালার বিষয়ে বলেছ; তুমি বলেছ, সেগুলো ধ্বংসস্থান, সেগুলো গ্রাস করার জন্যই আমাদের দেওয়া হয়েছে।</div>
<div class="v" id="v13"><span class="vn">13</span> এভাবে তোমরা আমার বিপরীতে তোমাদের মুখ দিয়ে তোমরা অহংকার করেছ এবং আমার বিরুদ্ধে অনেক কথা বলেছ; আমি তা শুনেছি।</div>
<div class="v" id="v14"><span class="vn">14</span> সার্বভৌম মাবুদ এই কথা বলেন, সমস্ত দুনিয়ার আনন্দের দিনে আমি তোমাকে ধ্বংস করবো।</div>
<div class="v" id="v15"><span class="vn">15</span> তুমি ইসরাইল-কুলের অধিকার ধ্বংস হতে দেখে যেমন আনন্দ করেছ, আমি তোমার সঙ্গে তেমনি ব্যবহার করবো; হে সেয়ীর পর্বত, তুমি ধ্বংস হবে, ইদোমের সমস্ত স্থান ধ্বংস হবে; তাতে লোকে জানবে যে, আমিই মাবুদ।</div>
</div>
<!-- PARSED ABOVE; EDITING MAY BREAK PARSER -->
</body></html>