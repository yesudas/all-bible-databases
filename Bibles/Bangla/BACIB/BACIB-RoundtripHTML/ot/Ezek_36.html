<html><head>
<meta http-equiv="Content-Type" content="text/html;charset=utf-8" />
<title>Ezek 36 &ndash; ইহিস্কেল নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 36);">
<div id="navbar"><a href="../index.html">কিতাবুল মোকাদ্দস</a> &ndash; <b>ইহিস্কেল নবীর কিতাব</b> &ndash; <a href="Ezek_1.html">1</a> ... <a href="Ezek_34.html">34</a> <a href="Ezek_35.html">35</a> <b>36</b> <a href="Ezek_37.html">37</a> <a href="Ezek_38.html">38</a> ... <a href="Ezek_48.html">48</a> </div><hr>
<h1>Ezek 36</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরাইলের পর্বতমালার প্রতি ভবিষ্যদ্বাণী</h2><span class="vn">1</span> <span class="br-p"><br><br></span>আর, হে মানুষের সন্তান, তুমি ইসরাইলের পর্বতমালার কাছে ভবিষ্যদ্বাণী বল, তুমি বল, হে ইসরাইলের পর্বতমালা, মাবুদের কালাম শোন।</div>
<div class="v" id="v2"><span class="vn">2</span> সার্বভৌম মাবুদ এই কথা বলেন, দুশমন তোমাদের বিরুদ্ধে বলেছে, ‘বাহবা!’ আর, ‘সেই চিরন্তন উচ্চস্থলীগুলো আমাদের অধিকার হল;’</div>
<div class="v" id="v3"><span class="vn">3</span> এজন্য তুমি ভবিষ্যদ্বাণী বল, তুমি বল, সার্বভৌম মাবুদ এই কথা বলেন, লোকেরা তোমাদেরকে জাতিদের অবশিষ্ট অংশের অধিকার করার জন্য ধ্বংস ও চারদিকে গ্রাস করেছে এবং তোমরা লোকদের টিটকারির ও নিন্দার পাত্র হয়েছ;</div>
<div class="v" id="v4"><span class="vn">4</span> এজন্য, হে ইসরাইলের পর্বতমালা, তোমরা সার্বভৌম মাবুদের কালাম শোন; সার্বভৌম মাবুদ সেই পর্বত, উপপর্বত, পানির প্রবাহ ও উপত্যকা সবকিছুকে এবং সেই ধ্বংসপ্রাপ্ত কাঁথড়া ও পরিত্যক্ত নগরগুলোকে এই কথা বলেন, তোমরা চারদিকের জাতিদের অবশিষ্ট অংশের লুটদ্রব্য ও হাসির পাত্র হয়েছ;</div>
<div class="v" id="v5"><span class="vn">5</span> এজন্য সার্বভৌম মাবুদ এই কথা বলেন, নিশ্চয়ই আমি সেই জাতিদের অবশিষ্ট অংশের বিরুদ্ধে, বিশেষত সমস্ত ইদোমের বিরুদ্ধে আমার অন্তর্জ্বালার আগুনেই কথা বলেছি, কেননা তারা তাদের সমস্ত অন্তরের উল্লাসে ও প্রাণের অবজ্ঞায় লুটের আশায় শূন্য করার জন্য আমার দেশ নিজেদের অধিকার বলে নির্ধারণ করেছে।</div>
<div class="v" id="v6"><span class="vn">6</span> <span class="br-p"><br><br></span>অতএব তুমি ইসরাইল দেশের বিষয়ে ভবিষ্যদ্বাণী বল এবং সেই পর্বত, উপপর্বত, পানির প্রবাহ ও উপত্যকার সকলকে বল, সার্বভৌম মাবুদ এই কথা বলেন, দেখ, আমি আমার অর্ন্তজ্বালায় ও আমার কোপে বলেছি, তোমরা জাতিদের কাছে অপমান বহন করেছ;</div>
<div class="v" id="v7"><span class="vn">7</span> এজন্য সার্বভৌম মাবুদ এই কথা বলেন, আমি আমার হাত তুলে শপথ করেছি, তোমাদের চারদিকে যে জাতিরা আছে, তারাই নিশ্চয় নিজেদের অপমান বহন করবে।</div>
<div class="v" id="v8"><span class="vn">8</span> <span class="br-p"><br><br></span>কিন্তু হে ইসরাইলের পর্বতমালা, তোমরা নিজেদের শাখা বাড়িয়ে আমার লোক ইসরাইলকে নিজ নিজ ফল দেবে, কেননা তাদের আগমন সন্নিকট।</div>
<div class="v" id="v9"><span class="vn">9</span> কারণ দেখ, আমি তোমাদের সপক্ষ; এবং আমি তোমাদের প্রতি ফিরব, তাতে তোমাদের মধ্যে চাষ ও বীজবপন হবে।</div>
<div class="v" id="v10"><span class="vn">10</span> আর আমি তোমাদের উপরে লোকজনকে, সমস্ত ইসরাইল-কুলকে, তার সকলকেই বহুসংখ্যক করবো; আর নগরগুলো বসতিবিশিষ্ট হবে এবং ধ্বংস হয়ে যাওয়া স্থানগুলো নির্মিত হবে।</div>
<div class="v" id="v11"><span class="vn">11</span> আর আমি তোমাদের উপরে মানুষ ও পশুকে বহুসংখ্যক করবো, তাতে তারা বৃদ্ধি পাবে ও বহুসংখ্যক হবে; এবং আমি তোমাদের আগেকার দিনের মত বসতিস্থান করবো এবং তোমাদের আগের দশার চেয়ে বেশি মঙ্গল তোমাদের দেব; তাতে তোমরা জানবে যে, আমিই মাবুদ।</div>
<div class="v" id="v12"><span class="vn">12</span> আমি তোমাদের উপর দিয়ে লোকজনকে, আমার লোক ইসরাইলকে, যাতায়াত করাব; তারা তোমাকে ভোগ করবে ও তুমি তাদের অধিকার-ভূমি হবে, এখন থেকে তাদেরকে আর সন্তানহীন করবে না।</div>
<div class="v" id="v13"><span class="vn">13</span> <span class="br-p"><br><br></span>সার্বভৌম মাবুদ এই কথা বলেন, তারা তোমাকে মানুষ গ্রাসকারী ও নিজের জাতির সন্তাননাশক বলে;</div>
<div class="v" id="v14"><span class="vn">14</span> এজন্য তুমি আর মানুষকে গ্রাস করবে না এবং তোমার জাতিকে আর সন্তানহীন করবে না, এই কথা সার্বভৌম মাবুদ বলেন।</div>
<div class="v" id="v15"><span class="vn">15</span> আমি তোমাকে আর জাতিদের অপমনের কথা শোনাব না, তুমি আর লোকদের উপহাসের ভার বহন করবে না এবং তোমার জাতির উচোট খাবার কারণ হবে না, এই কথা সার্বভৌম মাবুদ বলেন।</div>
<div class="v" id="v16"><h2>ইসরাইলকে পবিত্রকরণ</h2><span class="vn">16</span> <span class="br-p"><br><br></span>আর মাবুদের এই কালাম আমার কাছে নাজেল হল,</div>
<div class="v" id="v17"><span class="vn">17</span> হে মানুষের সন্তান, ইসরাইল-কুল যখন নিজেদের ভূমিতে বাস করতো, তখন তাদের আচরণ ও কাজ দ্বারা তা নাপাক করতো; তাদের আচরণ আমার দৃষ্টিতে স্ত্রীলোকের মাসিক ঋতুকালীন নাপাকীতার মত মনে হল।</div>
<div class="v" id="v18"><span class="vn">18</span> অতএব সেই দেশে তাদের রক্তপাতের কারণে এবং তাদের মূর্তিগুলো দ্বারা দেশ নাপাক করার কারণে, আমি তাদের উপরে আমার গজব ঢেলে দিলাম।</div>
<div class="v" id="v19"><span class="vn">19</span> আর আমি তাদেরকে জাতিদের মধ্যে ছিন্নভিন্ন করলাম এবং তারা নানা দেশে ছড়িয়ে পড়লো; তাদের আচরণ ও কাজ অনুসারে আমি তাদের বিচার করলাম।</div>
<div class="v" id="v20"><span class="vn">20</span> আর তারা যেখানে গেল, সেখানে জাতিদের কাছে গিয়ে আমার পবিত্র নাম নাপাক করলো; কেননা লোকে তাদের বিষয়ে বলতো ওরা মাবুদের লোক এবং তাঁরই দেশ থেকে বের হয়েছে।</div>
<div class="v" id="v21"><span class="vn">21</span> কিন্তু আমার নামের পবিত্রতা রক্ষার বিষয়ে আমার মনোযোগ ছিল, কারণ ইসরাইল-কুল, জাতিদের মধ্যে যেখানে গেছে, সেখানেই আমার নাম নাপাক করেছে।</div>
<div class="v" id="v22"><span class="vn">22</span> <span class="br-p"><br><br></span>অতএব তুমি ইসরাইল-কুলকে বল, সার্বভৌম মাবুদ এই কথা বলেন, হে ইসরাইল-কুল, আমি তোমাদের জন্য কাজ করছি, তা নয়, কিন্তু আমার সেই পবিত্র নামের অনুরোধে কাজ করছি, যা তোমরা যেখানে গিয়াছ, সেখানে জাতিদের মধ্যে নাপাক করেছ।</div>
<div class="v" id="v23"><span class="vn">23</span> আমি আমার সেই মহৎ নাম পবিত্র করবো, যা জাতিদের মধ্যে নাপাক করা হয়েছে, যা তোমরা তাদের মধ্যে নাপাক করেছ; আর জাতিরা জানবে যে, আমিই মাবুদ, যখন আমি তাদের সাক্ষাতে তোমাদের কাছে পবিত্র বলে মান্য হব, এই কথা সার্বভৌম মাবুদ বলেন।</div>
<div class="v" id="v24"><span class="vn">24</span> কারণ আমি জাতিদের মধ্য থেকে তোমাদেরকে গ্রহণ করবো, নানা দেশ থেকে তোমাদেরকে সংগ্রহ করবো ও তোমাদেরই দেশে তোমাদেরকে উপস্থিত করবো।</div>
<div class="v" id="v25"><span class="vn">25</span> আর আমি তোমাদের উপরে পবিত্র পানি ছিটাব, তাতে তোমরা পাক-পবিত্র হবে; আমি তোমাদের সকল নাপাকীতা ও তোমাদের সকল মূর্তি থেকে তোমাদেরকে পাক-পবিত্র করবো।</div>
<div class="v" id="v26"><span class="vn">26</span> আর আমি তোমাদের নতুন অন্তর দেব ও তোমাদের অন্তরে নতুন রূহ্‌ স্থাপন করবো; আমি তোমাদের মাংস থেকে প্রস্তরময় অন্তর দূর করবো ও তোমাদেরকে মাংসময় অন্তর দেব।</div>
<div class="v" id="v27"><span class="vn">27</span> আর আমার রূহ্‌কে তোমাদের অন্তরে স্থাপন করবো এবং তোমাদের আমার বিধিপথে চালাব, তোমরা আমার অনুশাসনগুলো রক্ষা ও পালন করবে।</div>
<div class="v" id="v28"><span class="vn">28</span> আর আমি তোমাদের পূর্বপুরুষদের যে দেশ দিয়েছি, সেই দেশে তোমরা বাস করবে; আর তোমরা আমার লোক হবে এবং আমিই তোমাদের আল্লাহ্‌ হব।</div>
<div class="v" id="v29"><span class="vn">29</span> আমি তোমাদের সমস্ত নাপাকীতা থেকে তোমাদের উদ্ধার করবো; এবং শস্য আহ্বান করে প্রচুর করে দেব, তোমাদের উপরে দুর্ভিক্ষ পাঠাব না।</div>
<div class="v" id="v30"><span class="vn">30</span> আমি গাছের ফল ও ক্ষেতে উৎপন্ন দ্রব্য প্রচুর করে দেব, যেন জাতিদের মধ্যে তোমরা আর দুর্ভিক্ষের দরুন টিটকারি ভোগ না কর।</div>
<div class="v" id="v31"><span class="vn">31</span> তখন তোমরা নিজেদের মন্দ আচরণ ও অসৎ কাজগুলো স্মরণ করবে এবং নিজেদের অপরাধ ও জঘন্য কাজের কারণে নিজেদের দৃষ্টিতে নিজদেরকে অতিশয় ঘৃণা করবে।</div>
<div class="v" id="v32"><span class="vn">32</span> সার্বভৌম মাবুদ বলেন, তোমরা জেনো, আমি তোমাদের জন্য এই কাজ করছি, তা নয়; হে ইসরাইল-কুল, তোমরা নিজেদের আচরণের কারণেই লজ্জিত ও বিষণ্ন হও।</div>
<div class="v" id="v33"><span class="vn">33</span> <span class="br-p"><br><br></span>সার্বভৌম মাবুদ এই কথা বলেন, যেদিন আমি তোমাদের সকল অপরাধ থেকে তোমাদেরকে পাক-পবিত্র করবো, সেদিন নগরগুলোকে বসতিবিশিষ্ট করবো এবং উৎসন্ন স্থানগুলো নির্মিত হবে।</div>
<div class="v" id="v34"><span class="vn">34</span> আর যে দেশ পথিকদের সাক্ষাতে ধ্বংসস্থান ছিল, সেই ধ্বংসিত দেশে কৃষিকর্ম চলবে।</div>
<div class="v" id="v35"><span class="vn">35</span> আর লোকে বলবে, এই ধ্বংসিত দেশ আদন বাগানের মত হল এবং উচ্ছিন্ন, ধ্বংসিত ও উৎপাটিত নগরগুলো প্রাচীরবেষ্টিত ও বসতিস্থান হল।</div>
<div class="v" id="v36"><span class="vn">36</span> তখন তোমাদের চারদিকে অবশিষ্ট জাতিরা জানতে পাবে যে, আমি মাবুদ উৎপাটিত স্থানগুলো নির্মাণ করেছি ও ধ্বংসিত স্থান বাগানে পরিণত করেছি; আমি মাবুদ এই কথা বলেছি এবং এ সিদ্ধ করবো।</div>
<div class="v" id="v37"><span class="vn">37</span> <span class="br-p"><br><br></span>সার্বভৌম মাবুদ এই কথা বলেন, তাদের পক্ষে তা করার জন্য আমি ইসরাইল-কুলকে আমার কাছে খোঁজ করতে দেব; আমি তাদের ভেড়ার পালের মত লোকজনে বৃদ্ধি করবো।</div>
<div class="v" id="v38"><span class="vn">38</span> যেমন পবিত্র ভেড়ার পালে, যেমন জেরুশালেমে ঈদের সময়ের ভেড়ার পালে, তেমনি লোকজন দ্বারা এই উচ্ছিন্ন নগরগুলো পরিপূর্ণ হবে; তাতে তারা জানবে যে, আমিই মাবুদ।</div>
</div>
<!-- PARSED ABOVE; EDITING MAY BREAK PARSER -->
</body></html>