<html><head>
<meta http-equiv="Content-Type" content="text/html;charset=utf-8" />
<title>Ezek 4 &ndash; ইহিস্কেল নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 4);">
<div id="navbar"><a href="../index.html">কিতাবুল মোকাদ্দস</a> &ndash; <b>ইহিস্কেল নবীর কিতাব</b> &ndash; <a href="Ezek_1.html">1</a> <a href="Ezek_2.html">2</a> <a href="Ezek_3.html">3</a> <b>4</b> <a href="Ezek_5.html">5</a> <a href="Ezek_6.html">6</a> ... <a href="Ezek_48.html">48</a> </div><hr>
<h1>Ezek 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেম ঘেরাওয়ের ছবি</h2><span class="vn">1</span> <span class="br-p"><br><br></span>আর হে মানুষের সন্তান, তুমি একখানি ইট নিয়ে তোমার সম্মুখে রাখ ও তার উপরে একটি নগর অর্থাৎ জেরুশালেমের ছবি আঁক।</div>
<div class="v" id="v2"><span class="vn">2</span> আর তা সৈন্যে বেষ্টিত কর, তার বিরুদ্ধে অবরোধ দেয়াল গাঁথ, তার বিপরীতে জাঙ্গাল বাঁধ, স্থানে স্থানে তার বিরুদ্ধে শিবির স্থাপন কর ও তার বিরুদ্ধে চারদিকে প্রাচীর-ভেদক যন্ত্র স্থাপন কর।</div>
<div class="v" id="v3"><span class="vn">3</span> আর একখানা লোহার পাত্র নিয়ে তোমার ও নগরের মধ্যস্থলে লোহার প্রাচীরের মত তা স্থাপন কর এবং তোমার মুখ তার দিকে রাখ, তাতে তা অবরুদ্ধ হবে ও তুমি তা অবরোধ করে থাকবে। ইসরাইল-কুলের জন্য এটি চিহ্নস্বরূপ হবে।</div>
<div class="v" id="v4"><span class="vn">4</span> <span class="br-p"><br><br></span>পরে তুমি বাম পাশে শয়ন করে ইসরাইল-কুলের অপরাধ তার উপরে রাখ; যতদিন তুমি তাতে শয়ন করবে, ততদিন তাদের অপরাধ বহন করবে।</div>
<div class="v" id="v5"><span class="vn">5</span> আমি তাদের অপরাধ-বছরের সংখ্যা তোমার জন্য দিনের সংখ্যা, অর্থাৎ তিনশত নব্বই দিন রাখলাম; এভাবে তুমি ইসরাইল-কুলের অপরাধ বহন করবে।</div>
<div class="v" id="v6"><span class="vn">6</span> সেসব সমাপ্ত করার পর তুমি তোমার ডান পাশে শয়ন করবে এবং এহুদা-কুলের অপরাধ বহন করবে; আমি চল্লিশ দিন, এক এক বছরের জন্য এক এক দিন, তোমার জন্য রাখলাম।</div>
<div class="v" id="v7"><span class="vn">7</span> আর তুমি তোমার মুখ জেরুশালেমের অবরোধের দিকে রাখবে, তোমার বাহু অনাবৃত করবে ও তার বিরুদ্ধে ভবিষ্যদ্বাণী বলবে।</div>
<div class="v" id="v8"><span class="vn">8</span> আর দেখ, আমি দড়ি দিয়ে তোমাকে বেঁধে রাখব, তাতে তুমি যতদিন তোমার অবরোধের দিন সমাপ্ত না করবে, ততদিন পর্যন্ত এক পাশ থেকে অন্য পাশে ফিরবে না।</div>
<div class="v" id="v9"><span class="vn">9</span> <span class="br-p"><br><br></span>আর তুমি নিজের কাছে গম, যব, মাষ, মসুর ডাল, কঙ্গু ও জনার নিয়ে সকলই একটি পাত্রে রাখ এবং তা দিয়ে রুটি প্রস্তুত কর; যতদিন পাশে শয়ন করবে, ততদিন, অর্থাৎ তিনশত নব্বই দিন, তা ভোজন করো।</div>
<div class="v" id="v10"><span class="vn">10</span> তোমরা খাদ্য পরিমাণপূর্বক, অর্থাৎ প্রতিদিন বিশ তোলা করে ভোজন করতে হবে; তুমি বিশেষ বিশেষ সময়ে তা ভোজন করবে।</div>
<div class="v" id="v11"><span class="vn">11</span> আর পানিও পরিমাণপূর্বক, অর্থাৎ হিনের ষষ্ঠাংশ করে পান করতে হবে; তুমি বিশেষ বিশেষ সময়ে তা পান করবে।</div>
<div class="v" id="v12"><span class="vn">12</span> আর ঐ খাদ্যদ্রব্য যবের পিঠার মত করে ভোজন করবে এবং তাদের দৃষ্টিতে মানুষের বিষ্ঠা দিয়ে তা পাক করবে।</div>
<div class="v" id="v13"><span class="vn">13</span> আর মাবুদ বললেন, আমি বনি-ইসরাইলদেরকে যে জাতিদের মধ্যে দূর করে দেব, তাদের মধ্যে থাকবার সময়ে তারা এভাবে নিজ নিজ নাপাক রুটি খাবে।</div>
<div class="v" id="v14"><span class="vn">14</span> তখন আমি বললাম, আহা, সার্বভৌম মাবুদ, দেখ, আমার প্রাণ নাপাক হয় নি; আমি বাল্যকাল থেকে আজ পর্যন্ত স্বয়ং মৃত কিংবা পশু দ্বারা বিদীর্ণ কিছুই খাই নি, ঘৃণ্য গোশ্‌ত কখনও আমার মুখে যায় নি।</div>
<div class="v" id="v15"><span class="vn">15</span> তখন তিনি আমাকে বললেন, দেখ, আমি মানুষের বিষ্ঠার পরিবর্তে তোমাকে গোবর দিলাম, তুমি তা দিয়ে তোমার রুটি পাক করবে।</div>
<div class="v" id="v16"><span class="vn">16</span> <span class="br-p"><br><br></span>আর তিনি আমাকে বললেন, হে মানুষের সন্তান, দেখ, আমি জেরুশালেমে খাদ্য সরবরাহ বন্ধ করবো, তাতে তারা পরিমাণপূর্বক ভাবনা সহকারে অন্ন ভোজন করবে, পরিমাণপূর্বক ও বিস্ময় সহকারে পানি পান করবে;</div>
<div class="v" id="v17"><span class="vn">17</span> যেন তারা খাদ্য ও পানির অভাবে পরস্পর বিস্ময়াপন্ন ও নিজ নিজ অপরাধে ক্ষীণ হয়।</div>
</div>
<!-- PARSED ABOVE; EDITING MAY BREAK PARSER -->
</body></html>