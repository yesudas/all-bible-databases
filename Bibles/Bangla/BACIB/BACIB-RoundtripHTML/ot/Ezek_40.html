<html><head>
<meta http-equiv="Content-Type" content="text/html;charset=utf-8" />
<title>Ezek 40 &ndash; ইহিস্কেল নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 40);">
<div id="navbar"><a href="../index.html">কিতাবুল মোকাদ্দস</a> &ndash; <b>ইহিস্কেল নবীর কিতাব</b> &ndash; <a href="Ezek_1.html">1</a> ... <a href="Ezek_38.html">38</a> <a href="Ezek_39.html">39</a> <b>40</b> <a href="Ezek_41.html">41</a> <a href="Ezek_42.html">42</a> ... <a href="Ezek_48.html">48</a> </div><hr>
<h1>Ezek 40</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নতুন এবাদতখানা-বিষয়ক দর্শন</h2><span class="vn">1</span> <span class="br-p"><br><br></span>আমাদের নির্বাসনের পঞ্চবিংশ বছরে, বছরের আরম্ভে মাসের দশম দিনে, অর্থাৎ নগর নিপাতিত হবার পরে চতুর্দশ বছরের সেই দিনে, মাবুদ আমার উপরে হস্তার্পণ করলেন ও আমাকে সেই স্থানে উপস্থিত করলেন।</div>
<div class="v" id="v2"><span class="vn">2</span> তিনি আল্লাহ্‌র দেওয়া দর্শনযোগে আমাকে ইসরাইল দেশে উপস্থিত করলেন ও অতি উঁচু কোন একটি পর্বতে বসালেন; তার উপরে দক্ষিণ দিকে যেন একটি নগরের গাঁথুনি ছিল।</div>
<div class="v" id="v3"><span class="vn">3</span> তিনি আমাকে সেই স্থানে নিয়ে গেলেন, আর দেখ, এক জন পুরুষ; তাঁর আভা ব্রোঞ্জের আভার মত, তাঁর হাতে কার্পাসের একটি দড়ি ও মাপবার একটি নল ছিল এবং তিনি দ্বারে দাঁড়িয়ে ছিলেন।</div>
<div class="v" id="v4"><span class="vn">4</span> পরে সেই পুরুষটি আমাকে বললেন, হে মানুষের সন্তান, আমি তোমাকে যা যা দেখাব, সেসব তুমি স্বচক্ষে নিরীক্ষণ কর, স্বকর্ণে শোন ও আমি তোমাকে যা কিছু দেখাব তাতে মনোযোগ দাও, কেননা তোমাকে সেসব দেখাবার জন্যই তোমাকে এই স্থানে আনা হয়েছে; তুমি যা যা দেখবে, তার সকলই ইসরাইল-কুলকে জানাবে।</div>
<div class="v" id="v5"><span class="vn">5</span> <span class="br-p"><br><br></span>আর দেখ, এবাদতখানার বাইরে চারদিকে একটি প্রাচীর, আর সেই পুরুষের হাতে মাপবার একটি নল, তা ছয় হাত লম্বা, এর প্রত্যেক হাত এক হাত চার আঙ্গুল পরিমিত। পরে তিনি দেয়ালটি মাপলেন; তা চওড়ায় এক নল ও উচ্চতায় এক নল।</div>
<div class="v" id="v6"><span class="vn">6</span> পরে তিনি পূর্বমূখী দ্বারে আসলেন, তার সিঁড়ি দিয়ে উঠলেন এবং দ্বারের গোবরাটটি মাপলেন; তা চওড়ায় এক নল পরিমিত; এবং অন্য কপাটটিও চওড়ায় এক নল পরিমিত।</div>
<div class="v" id="v7"><span class="vn">7</span> আর প্রত্যেকটি কক্ষ লম্বায় এক নল ও চওড়ায় এক নল পরিমিত; এক একটির কক্ষের মধ্যে পাঁচ হাত ব্যবধান ছিল; এবং দ্বারের বারান্দার পাশে এবাদতখানার দিকে দ্বারের গোবরাট ছিল, এক নল পরিমিত।</div>
<div class="v" id="v8"><span class="vn">8</span> আর তিনি এবাদতখানার দিকে দ্বারের বারান্দাটি মাপলেন, তা এক নল হল।</div>
<div class="v" id="v9"><span class="vn">9</span> পরে তিনি দ্বারের বারান্দা আট হাত এবং তার উপস্তম্ভগুলো দুই হাত মাপলেন; দ্বারের বারান্দা এবাদতখানার দিকে ছিল।</div>
<div class="v" id="v10"><span class="vn">10</span> আর পূর্বমূখী দ্বারের কক্ষ এক পাশে তিনটি, অন্য পাশের তিনটি ছিল; তিনটির মাপ একই ছিল; এবং এপাশে ওপাশে অবস্থিত উপস্তম্ভগুলোও একই মাপের ছিল।</div>
<div class="v" id="v11"><span class="vn">11</span> পরে তিনি দ্বারের প্রবেশস্থানের চওড়াটা মাপলেন; তা দশ হাত পরিমিত আর দ্বারের লম্বা তের হাত পরিমিত ছিল।</div>
<div class="v" id="v12"><span class="vn">12</span> আর বাসাগুলোর সম্মুখে এক হাত পরিমিত প্রান্ত ছিল; এবং অন্য পাশের এক হাত পরিমিত প্রান্ত ছিল; এবং প্রত্যেক বাসা এক পাশে ছয় হাত পরিমিত এবং অন্য পাশে ছয় হাত পরিমিত ছিল।</div>
<div class="v" id="v13"><span class="vn">13</span> পরে তিনি এক কক্ষের ছাদ থেকে অপর কক্ষের ছাদ পর্যন্ত দ্বারের চওড়া মাপলেন, তা পঁচিশ হাত পরিমিত এবং এক প্রবেশ-দ্বার অপর প্রবেশ-দ্বারের সম্মুখে ছিল।</div>
<div class="v" id="v14"><span class="vn">14</span> পরে তিনি উপস্তম্ভগুলো ষাট হাত করে ধরলেন; এবং প্রাঙ্গণ উপস্তম্ভগুলো পর্যন্ত বিস্তৃত হল, তার চারদিকে দ্বার ছিল।</div>
<div class="v" id="v15"><span class="vn">15</span> আর প্রবেশস্থানে দ্বারের অগ্রদেশ থেকে অন্তঃস্থ দ্বারের বারান্দার অগ্রদেশ পর্যন্ত পঞ্চাশ হাত ছিল।</div>
<div class="v" id="v16"><span class="vn">16</span> আর দ্বারের ভিতরে সমস্ত দিকে কক্ষগুলোর ও তার উপস্তম্ভগুলোর জালবদ্ধ জানালা ছিল এবং তার মণ্ডপগুলোতেও ঐ একই রকম জানালা ছিল; জানালাগুলো ভিতরে চারদিকে ছিল; এবং উপস্তম্ভগুলোতে খেজুর গাছের আকৃতি ছিল।</div>
<div class="v" id="v17"><h2>বাইরের প্রাঙ্গণ</h2><span class="vn">17</span> <span class="br-p"><br><br></span>পরে তিনি আমাকে বাইরের প্রাঙ্গণে আনলেন; আর দেখ, সেই স্থানে অনেক কুঠরী ও চারদিকে প্রাঙ্গণের জন্য নির্মিত একটি প্রস্তরবাঁধা ভূমি; সেই প্রস্তরবাঁধা ভূমির উপরে ত্রিশটি কুঠরী।</div>
<div class="v" id="v18"><span class="vn">18</span> সেই প্রস্তরবাঁধা ভূমি দ্বারগুলোর পাশে দ্বারের লম্বা অনুযায়ী ছিল, এটি নিম্নতর প্রস্তরবাঁধা ভূমি।</div>
<div class="v" id="v19"><span class="vn">19</span> পরে তিনি দ্বারের নিম্নতম অগ্রদেশ থেকে ভিতরের প্রাঙ্গণের অগ্রদেশ পর্যন্ত বাইরে চওড়াটা মাপলেন, পূর্ব দিকে ও উত্তর দিকে তা এক শত হাত।</div>
<div class="v" id="v20"><span class="vn">20</span> <span class="br-p"><br><br></span>পরে তিনি বাইরের প্রাঙ্গণের উত্তরমুখী দ্বারের লম্বা ও চওড়া মাপলেন।</div>
<div class="v" id="v21"><span class="vn">21</span> তার বাসা এক পাশে তিনটি ও অন্য পাশে তিনটি এবং তার উপস্তম্ভ ও মণ্ডপগুলোর পরিমাণ প্রথম দ্বারের পরিমাণের মত; লম্বায় পঞ্চাশ হাত ও চওড়ায় পঁচিশ হাত।</div>
<div class="v" id="v22"><span class="vn">22</span> আর তার জানালা, মণ্ডপ ও খেজুরাকৃতি সকল পূর্বমুখী দ্বারের পরিমাণ অনুরূপ ছিল, লোকেরা সাতটি ধাপ দিয়ে তাতে আরোহণ করতো; তার সম্মুখে তার মণ্ডপ ছিল।</div>
<div class="v" id="v23"><span class="vn">23</span> আর উত্তরদ্বার ও পূর্বদ্বারের সম্মুখে ভিতরের প্রাঙ্গণের দ্বার ছিল; তিনি এক দ্বার থেকে অন্য দ্বার পর্যন্ত মাপলেন এবং তা এক শত হাত হল।</div>
<div class="v" id="v24"><span class="vn">24</span> <span class="br-p"><br><br></span>পরে তিনি আমাকে দক্ষিণ দিকে নিয়ে গেলেন, আর দেখ, দক্ষিণ দিকে এক দ্বার; আর তিনি তার উপস্তম্ভ ও মণ্ডপগুলো মাপলেন, তার পরিমাণ আগের পরিমাণের মতই।</div>
<div class="v" id="v25"><span class="vn">25</span> আর অন্যান্য জানালার মত চারদিকে তার ও তার মণ্ডপগুলোর জানালা ছিল, লম্বায় পঞ্চাশ ও চওড়ায় পঁচিশ হাত।</div>
<div class="v" id="v26"><span class="vn">26</span> আর তাতে আরোহণ করার সাতটি ধাপ ছিল ও সেগুলোর সম্মুখে তার মণ্ডপ ছিল; এবং তার উপস্তম্ভে এক দিকে একটি ও অন্য দিকে একটি, এরকম দু’টি খেজুরের আকৃতি ছিল।</div>
<div class="v" id="v27"><span class="vn">27</span> আর দক্ষিণ দিকে ভিতরের প্রাঙ্গণের একটি দ্বার ছিল; পরে তিনি দক্ষিণমুখী এক দ্বার থেকে অন্য দ্বার পর্যন্ত মাপলেন এবং তা একশত হাত ছিল।</div>
<div class="v" id="v28"><span class="vn">28</span> <span class="br-p"><br><br></span>পরে তিনি আমাকে দক্ষিণ দ্বার দিয়ে ভিতরের প্রাঙ্গণের মধ্যে আনলেন; এবং আগের পরিমাণ অনুসারে দক্ষিণ দ্বার মাপলেন।</div>
<div class="v" id="v29"><span class="vn">29</span> আর তার কক্ষ, উপস্তম্ভ ও মণ্ডপগুলো ঐ পরিমাণের অনুরূপ ছিল; এবং চারদিকে তার ও তার মণ্ডপের জানালা ছিল; দ্বার লম্বায় পঞ্চাশ হাত ও চওড়ায় পঁচিশ হাত ছিল।</div>
<div class="v" id="v30"><span class="vn">30</span> আর চারদিকে মণ্ডপ ছিল, তা পঁচিশ হাত লম্বাও পাঁচ হাত চওড়া।</div>
<div class="v" id="v31"><span class="vn">31</span> আর তার মণ্ডপগুলো বাইরের প্রাঙ্গণের পাশে এবং তার উপস্তম্ভে খেজুর আকৃতি ছিল; এবং তার উপস্তম্ভে খেজুর আকৃতি ছিল; এবং তার সিঁড়ির আটটি ধাপ ছিল।</div>
<div class="v" id="v32"><span class="vn">32</span> <span class="br-p"><br><br></span>পরে তিনি আমাকে পূর্ব দিকে ভিতরের প্রাঙ্গণের মধ্যে আনলেন; এবং ঐ পরিমাণ অনুসারে দ্বার মাপলেন।</div>
<div class="v" id="v33"><span class="vn">33</span> তার কক্ষ, উপস্তম্ভ ও মণ্ডপগুলো ঐ পরিমাণের অনুরূপ ছিল; এবং চারদিকে তার ও তার মণ্ডপের জানালা ছিল, লম্বায় পঞ্চাশ হাত ও চওড়ায় পঁচিশ হাত ছিল।</div>
<div class="v" id="v34"><span class="vn">34</span> আর তার মণ্ডপগুলো বাইরের প্রাঙ্গণের পাশে ছিল এবং এদিকে ওদিকে তার উপস্তম্ভে খেজুর আকৃতি ছিল এবং তার সিঁড়ির আটটি ধাপ ছিল।</div>
<div class="v" id="v35"><span class="vn">35</span> <span class="br-p"><br><br></span>পরে তিনি আমাকে উত্তরদ্বারে আনলেন; এবং ঐ পরিমাণ অনুসারে তা মাপলেন।</div>
<div class="v" id="v36"><span class="vn">36</span> তার কক্ষ, উপস্তম্ভ ও মণ্ডপগুলো এবং চারদিকে জানালা ছিল; লম্বায় পঞ্চাশ ও চওড়ায় পঁচিশ হাত ছিল।</div>
<div class="v" id="v37"><span class="vn">37</span> তার উপস্তম্ভগুলো বাইরের প্রাঙ্গণের পাশে এবং এদিকে ওদিকে উপস্তম্ভে খেজুর আকৃতি ছিল; এবং তার সিঁড়ির আটটি ধাপ ছিল।</div>
<div class="v" id="v38"><span class="vn">38</span> <span class="br-p"><br><br></span>দ্বারগুলোর উপস্তম্ভের কাছে দ্বারযুক্ত একটি কুঠরী ছিল; সেখানে লোকেরা পোড়ানো-কোরবানী ধুয়ে নিত।</div>
<div class="v" id="v39"><span class="vn">39</span> আর দ্বারের বারান্দায় এদিকে দুই টেবিল, ওদিকে দুই টেবিল ছিল, তার কাছে পোড়ানো-কোরবানী, গুনাহ্‌ কোরবানী ও দোষ-কোরবানী পশু জবেহ্‌ করা হত।</div>
<div class="v" id="v40"><span class="vn">40</span> আর দ্বারের পাশে বাইরে উত্তরদ্বারের প্রবেশস্থানে সিঁড়ির কাছে দু’টি টেবিল ছিল, আবার দ্বারের বারান্দার পার্শ্ববর্তী অন্য পাশে দু’টি টেবিল ছিল।</div>
<div class="v" id="v41"><span class="vn">41</span> দ্বারের পাশে এদিকে চারটি টেবিল, ওদিকে চারটি টেবিল ছিল; সবসুদ্ধ আটটি টেবিল ছিল যার উপরে কোরবানীর যন্ত্রপাতি রাখা হত।</div>
<div class="v" id="v42"><span class="vn">42</span> আর পোড়ানো-কোরবানীর জন্য চারটি টেবিল ছিল, তা মসৃণ করা পাথর দিয়ে তৈরি এবং দেড় হাত লম্বা, দেড় হাত চওড়া ও এক হাত উঁচু ছিল; পোড়ানো-কোরবানীর ও অন্য কোরবানীর পশু যা দ্বারা জবেহ্‌ করা হত, সেসব অস্ত্র সেখানে রাখা যেত।</div>
<div class="v" id="v43"><span class="vn">43</span> আর চার আঙ্গুল লম্বা আঁকড়া চারদিকের দেয়ালে মারা ছিল এবং টেবিলগুলোর উপরে উপহারের গোশ্‌ত রাখা যেত।</div>
<div class="v" id="v44"><span class="vn">44</span> <span class="br-p"><br><br></span>আর ভিতরের দ্বারের বাইরে গায়কদের কুঠরী অন্তঃপ্রাঙ্গণে ছিল, একটি ছিল, উত্তরদ্বারের পাশে, সেটি দক্ষিণমুখী; আর একটি ছিল, পূর্বদ্বারের পাশে, সেটি উত্তরমুখী।</div>
<div class="v" id="v45"><span class="vn">45</span> পরে তিনি আমাকে বললেন, যে ইমামেরা এবাদতখানার দেখাশোনার কাজ করে, এই দক্ষিণমুখী কুঠরী তাদের হবে।</div>
<div class="v" id="v46"><span class="vn">46</span> আর যে ইমামেরা কোরবানগাহ্‌র দেখাশোনার কাজ করে, এই উত্তরমুখী কুঠরী তাদের হবে। এরা সাদোকের সন্তান, লেবির সন্তানদের মধ্যে এরাই মাবুদের পরিচর্যা করার জন্য তাঁর কাছে আসে।</div>
<div class="v" id="v47"><span class="vn">47</span> পরে তিনি সেই প্রাঙ্গণ মাপলেন, তা একশত হাত লম্বা ও একশত হাত চওড়া, চারদিকে সমান ছিল; কোরবানগাহ্‌ এবাদতখানার সম্মুখে ছিল।</div>
<div class="v" id="v48"><h2>বায়তুল-মোকাদ্দসের পরিমাপ</h2><span class="vn">48</span> <span class="br-p"><br><br></span>পরে তিনি আমাকে এবাদতখানার বারান্দায় নিয়ে গিয়ে সেই বারান্দার উপস্তম্ভগুলো মাপলেন; প্রত্যেকটি এদিকে পাঁচ হাত, ওদিকে পাঁচ হাত পরিমিত; এবং দ্বারের চওড়া এদিকে তিন হাত, ওদিকে তিন হাত পরিমিত ছিল।</div>
<div class="v" id="v49"><span class="vn">49</span> বারান্দাটি লম্বায় বিশ হাত ও চওড়ায় এগার হাত ছিল; এবং দশ ধাপ দিয়ে লোকে তাতে উঠতো; আর উপস্তম্ভের কাছে এদিকে একটি স্তম্ভ, ওদিকে একটি স্তম্ভ ছিল।</div>
</div>
<!-- PARSED ABOVE; EDITING MAY BREAK PARSER -->
</body></html>