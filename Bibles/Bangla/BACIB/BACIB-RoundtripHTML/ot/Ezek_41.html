<html><head>
<meta http-equiv="Content-Type" content="text/html;charset=utf-8" />
<title>Ezek 41 &ndash; ইহিস্কেল নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 41);">
<div id="navbar"><a href="../index.html">কিতাবুল মোকাদ্দস</a> &ndash; <b>ইহিস্কেল নবীর কিতাব</b> &ndash; <a href="Ezek_1.html">1</a> ... <a href="Ezek_39.html">39</a> <a href="Ezek_40.html">40</a> <b>41</b> <a href="Ezek_42.html">42</a> <a href="Ezek_43.html">43</a> ... <a href="Ezek_48.html">48</a> </div><hr>
<h1>Ezek 41</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>পরে তিনি আমাকে এবাদতখানার কাছে এনে উপস্তম্ভগুলো মাপলেন; সেগুলোর চওড়া এদিকে ছয় হাত, ওদিকে ছয় হাত ছিল, এ-ই তাঁবুর চওড়া।</div>
<div class="v" id="v2"><span class="vn">2</span> আর প্রবেশস্থানের চওড়া দশ হাত ও সেই প্রবেশস্থানের পাশে এদিকে পাঁচ হাত, ওদিকে পাঁচ হাত। পরে তিনি তার লম্বা চল্লিশ হাত ও চওড়া বিশ হাত মাপলেন।</div>
<div class="v" id="v3"><span class="vn">3</span> পরে তিনি ভিতরে প্রবেশ করে প্রবেশস্থানের প্রত্যেক উপস্তম্ভ দুই হাত, প্রবেশস্থান ছয় হাত ও প্রবেশস্থানের চওড়া সাত হাত মাপলেন।</div>
<div class="v" id="v4"><span class="vn">4</span> পরে তিনি তার লম্বা বিশ হাত ও এবাদতখানার অগ্রদেশে তার চওড়া বিশ হাত মাপলেন এবং আমাকে বললেন, এটি মহা-পবিত্র স্থান।</div>
<div class="v" id="v5"><span class="vn">5</span> <span class="br-p"><br><br></span>পরে তিনি এবাদতখানার দেয়াল ছয় হাত ও চারদিকে এবাদতখানা বেষ্টনকারী প্রত্যেক পাশের কুঠরীর চার হাত চওড়া মাপলেন।</div>
<div class="v" id="v6"><span class="vn">6</span> একতলার উপরে অন্য তলা, এভাবে তিন তলা পর্যন্ত পাশের কুঠরীগুলো ছিল, তার একেক তলায় ত্রিশ কুঠরী ছিল; এবং এবাদতখানার সঙ্গে সংলগ্ন হবার জন্য চারদিকের সকল পাশে অবস্থিত কুঠরীগুলোর জন্য এবাদতখানার গায়ে একটি দেয়াল ছিল; তার উপরে সেসব নির্ভর করতো, কিন্তু এবাদতখানার দেয়ালের মধ্যে ঢুকানো ছিল না।</div>
<div class="v" id="v7"><span class="vn">7</span> আর উচ্চতা অনুসারে কুঠরীগুলো উত্তরোত্তর প্রশস্ত হয়ে এবাদতখানা বেষ্টন করলো, কারণ তা চারদিকে ক্রমশ উঁচু হয়ে এবাদতখানা বেষ্টন করলো, এজন্য উচ্চতা অনুসারে এবাদতখানার গায়ে উত্তরোত্তর প্রশস্ত হল; এবং নিচের তলা থেকে মধ্য তলা দিয়ে উপরের তলায় যাবার পথ ছিল।</div>
<div class="v" id="v8"><span class="vn">8</span> আরও দেখলাম, এবাদতখানার মেজে চারদিকে উঁচু, পাশে অবস্থিত কুঠরীগুলো ছয় হাত পরিমিত সমপূর্ণ এক এক নল।</div>
<div class="v" id="v9"><span class="vn">9</span> বাইরের দিকে অবস্থিত কুঠরীগুলোর যে দেয়াল, তা পাঁচ হাত মোটা ছিল এবং অবশিষ্ট শূন্য স্থান এবাদতখানার পাশে অবস্থিত সেসব কুঠরীর স্থান ছিল।</div>
<div class="v" id="v10"><span class="vn">10</span> কুঠরীগুলোর মধ্যে এবাদতখানার চারদিকে প্রত্যেক পাশে বিশ হাত চওড়া স্থান ছিল।</div>
<div class="v" id="v11"><span class="vn">11</span> আর পাশে অবস্থিত এই কুঠরীগুলোর দ্বার সেই শূন্য স্থানের দিকে ছিল, তার একটি দ্বার উত্তর দিকে, অন্য দ্বারটি দক্ষিণ দিকে ছিল; এবং চারদিকে সেই শূন্য স্থানের চওড়া ছিল পাঁচ হাত।</div>
<div class="v" id="v12"><span class="vn">12</span> <span class="br-p"><br><br></span>আর খোলা স্থানের সম্মুখে পশ্চিম দিকে যে গাঁথুনি ছিল, তার চওড়া সত্তর হাত ছিল এবং চারদিকে সেই গাঁথনির দেয়ালটি পাঁচ হাত মোটা ছিল; এবং তার লম্বা নব্বই হাত ছিল।</div>
<div class="v" id="v13"><span class="vn">13</span> <span class="br-p"><br><br></span>পরে তিনি এবাদতখানার লম্বা একশত হাত এবং খোলা স্থানের, গাঁথুনি ও তার দেয়ালের লম্বা একশত হাত মাপলেন।</div>
<div class="v" id="v14"><span class="vn">14</span> আর পূর্ব দিকে এবাদখানা ও খোলা স্থানের অগ্রদেশ একশত হাত চওড়া ছিল।</div>
<div class="v" id="v15"><span class="vn">15</span> <span class="br-p"><br><br></span>আর তিনি খোলা স্থানের সম্মুখভাগে অবস্থিত গাঁথনির লম্বা, অর্থাৎ ওর পিছনে যা ছিল, তা এবং এদিকে ওদিকে ওর অপ্রশস্ত বারান্দা একশত হাত মাপলেন এবং এবাদতখানার ভিতরখানা ও প্রাঙ্গণের বারান্দাগুলো মাপলেন।</div>
<div class="v" id="v16"><span class="vn">16</span> চারদিকে গোবরাট, জালবদ্ধ জানালা এবং অপ্রশস্ত বারান্দা ছিল, এক একটি কপাটের সম্মুখে চারদিকে কাঠের তিরস্করিণী ভূমি থেকে জানালা পর্যন্ত ছিল; আর জানালাগুলো আচ্ছাদিত ছিল;</div>
<div class="v" id="v17"><span class="vn">17</span> আর প্রবেশস্থানের উপরের স্থান, অন্তর্গৃহ, বাইরের স্থান ও সমস্ত দেয়াল, চারদিকে ভিতরে ও বাইরে যা যা ছিল, সকলের বিশেষ বিশেষ পরিমাণ নির্ধারিত হল।</div>
<div class="v" id="v18"><span class="vn">18</span> আর ওতে কারুবী ও খেজুরের শিল্পকর্ম ছিল, দু’টা করে কারুবীর মধ্যে এক একটি খেজুর গাছ এবং এক একটি কারুবীর দু’টি করে মুখ ছিল।</div>
<div class="v" id="v19"><span class="vn">19</span> বস্তুত এক পাশের খেজুরের দিকে মানুষের মুখ এবং অন্য পাশের খেজুরের দিকে সিংহের মুখ চারদিকে সমস্ত গৃহে শিল্পীত ছিল।</div>
<div class="v" id="v20"><span class="vn">20</span> ভূমি থেকে দ্বারের উপরিভাগ পর্যন্ত সেই কারুবী ও খেজুর শিল্পীত ছিল; এটি এবাদতখানার দেয়াল।</div>
<div class="v" id="v21"><span class="vn">21</span> এবাদতখানার দ্বারকাঠগুলো চারকোনা বিশিষ্ট এবং পবিত্র স্থানের সম্মুখভাগের আকৃতিও সেই রকম ছিল।</div>
<div class="v" id="v22"><span class="vn">22</span> কোরবানগাহ্‌ কাঠের তৈরি, তিন হাত উঁচু ও লম্বায় দুই হাত; এবং তার কোণ, পায়া ও শরীর কাঠের ছিল। পরে তিনি আমাকে বললেন, এটি মাবুদের সম্মুখস্থ টেবিল।</div>
<div class="v" id="v23"><span class="vn">23</span> আর বায়তুল-মোকাদ্দসের ও বায়তুল-মোকাদ্দসের দুই দ্বার ছিল এবং এক এক দ্বারের দু’টা করে কবাট ছিল;</div>
<div class="v" id="v24"><span class="vn">24</span> দু’টা করে ঘূর্ণি কবাট ছিল, অর্থাৎ এক দ্বারের দুই কবাট ও অন্য দ্বারের দুই কবাট ছিল।</div>
<div class="v" id="v25"><span class="vn">25</span> সেগুলোতে ও বায়তুল-মোকাদ্দসের সেই সব কবাটে দেয়ালের শিল্পকর্মের মত কারুবী ও খেজুর শিল্পীত ছিল। আর বহিঃস্থ বারান্দার সম্মুখ-ভাগে কাঠের ঝিলিমিলি ছিল।</div>
<div class="v" id="v26"><span class="vn">26</span> বারান্দার দুই পাশে, তার এদিকে ওদিকে জালবদ্ধ জানালা ও খেজুর আকৃতি ছিল। এবাদতখানার পাশে অবস্থিত কুঠরী সকল ও বারান্দার ছাউনিও এরকম ছিল।</div>
</div>
<!-- PARSED ABOVE; EDITING MAY BREAK PARSER -->
</body></html>