<html><head>
<meta http-equiv="Content-Type" content="text/html;charset=utf-8" />
<title>Ezek 45 &ndash; ইহিস্কেল নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 45);">
<div id="navbar"><a href="../index.html">কিতাবুল মোকাদ্দস</a> &ndash; <b>ইহিস্কেল নবীর কিতাব</b> &ndash; <a href="Ezek_1.html">1</a> ... <a href="Ezek_43.html">43</a> <a href="Ezek_44.html">44</a> <b>45</b> <a href="Ezek_46.html">46</a> <a href="Ezek_47.html">47</a> <a href="Ezek_48.html">48</a> </div><hr>
<h1>Ezek 45</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দেশ বিভাগ</h2><span class="vn">1</span> <span class="br-p"><br><br></span>আর যখন তোমরা অধিকারের জন্য গুলিবাঁট করে দেশ বিভাগ করবে, সেই সময়ে মাবুদের উদ্দেশে একটি পবিত্র ভূমিখণ্ড উপহার হিসেবে নিবেদন করবে; তার লম্বা পঁচিশ হাজার হাত ও চওড়া বিশ হাজার হাত হবে; এর সমস্ত পরিসীমা পবিত্র হবে।</div>
<div class="v" id="v2"><span class="vn">2</span> তার মধ্যে পাঁচ শত হাত লম্বা ও পাঁচ শত হাত চওড়া, চারদিকে চতুঙ্কোণ ভূমি পবিত্র স্থানের জন্য থাকবে; আবার তার বহির্ভাগে চারদিকে পঞ্চাশ হাত পরিমিত পরিসর থাকবে।</div>
<div class="v" id="v3"><span class="vn">3</span> ঐ পরিমিত অংশের মধ্যে তুমি পঁচিশ হাজার হাত লম্বা ও দশ হাজার হাত চওড়া ভূমি মাপবে; তারই মধ্যে পবিত্র স্থানটি মহা-পবিত্র স্থান হবে।</div>
<div class="v" id="v4"><span class="vn">4</span> দেশের এই অংশটি পবিত্র হবে; তা ইমামদের, পবিত্র স্থানের পরিচারকদের, যারা মাবুদের পরিচর্যার জন্য তাঁর কাছে আগমন করে তাদের হবে; তা তাদের জন্য বাড়ি নির্মাণের স্থান ও পবিত্র স্থানের জন্য পবিত্র হবে।</div>
<div class="v" id="v5"><span class="vn">5</span> আবার পঁচিশ হাজার হাত লম্বা ও দশ হাজার হাত চওড়া ভূমি এবাদতখানার পরিচারক লেবীয়দের জন্য হবে, বাস করার নগর তাদের অধিকারের জন্য হবে।</div>
<div class="v" id="v6"><span class="vn">6</span> <span class="br-p"><br><br></span>আর নগরের অধিকারের জন্য তোমরা পবিত্র উপহারের পাশে পাঁচ হাজার হাত চওড়া ও পঁচিশ হাজার হাত লম্বা ভূমি দেবে, এ সব ইসরাইল-কুলের জন্য হবে।</div>
<div class="v" id="v7"><span class="vn">7</span> আবার পবিত্র উপহারের এবং নগরের অধিকারের উভয় পাশে সেই পবিত্র উপহারের সম্মুখে ও নগরের অধিকারের সম্মুখে অর্থাৎ পশ্চিম প্রান্তের পশ্চিমে ও পূর্ব প্রান্তের আগে এবং লম্বায় পশ্চিম সীমা থেকে পূর্ব সীমা পর্যন্ত বিস্তৃত অংশগুলোর মধ্যে কোন অংশের সমতুল্য ভূমি শাসনকর্তাকে দেবে।</div>
<div class="v" id="v8"><span class="vn">8</span> দেশে এই স্থানটি ইসরাইলের মধ্যে তাঁর অধিকার হবে; এবং আমার নিযুক্ত শাসনকর্তারা আর আমার লোকদের উপরে দৌরাত্ম্য করবে না, কিন্তু ইসরাইল-কুলকে নিজ নিজ বংশানুসারে দেশের ভূমি ভোগ করতে দেবে।</div>
<div class="v" id="v9"><span class="vn">9</span> <span class="br-p"><br><br></span>সার্বভৌম মাবুদ এই কথা বলেন, হে ইসরাইলের শাসনকর্তারা, এ-ই তোমাদের যথেষ্ট হোক; তোমরা দৌরাত্ম্য ও বল প্রয়োগ দূর কর, ন্যায় ও ধার্মিকতার অনুষ্ঠান কর, আমার লোকদেরকে অধিকারচ্যুত করতে ক্ষান্ত হও, এই কথা সার্বভৌম মাবুদ বলেন।</div>
<div class="v" id="v10"><h2>ন্যায্য পরিমাপ</h2><span class="vn">10</span> <span class="br-p"><br><br></span>ন্যায্য পাল্লা, ন্যায্য ঐফা ও ন্যায্য বাৎ তোমাদের হোক।</div>
<div class="v" id="v11"><span class="vn">11</span> ঐফার ও বাৎ-এর একই মাপ হবে; বাৎ হোমরের দশ ভাগের এক ভাগ, ঐফাও হোমরের দশ ভাগের এক ভাগ, এই উভয়ের পরিমাণ হোমরের অনুরূপ হবে।</div>
<div class="v" id="v12"><span class="vn">12</span> আর শেকল বিশ গেরা পরিমিত হবে; বিশ শেকলে, পঁচিশ শেকলে ও পনের শেকলে তোমাদের মানি হবে।</div>
<div class="v" id="v13"><h2>উপহারের জিনিস</h2><span class="vn">13</span> <span class="br-p"><br><br></span>তোমরা এই উপহার উৎসর্গ করবে; তোমরা গমের হোমর থেকে ঐফার ষষ্ঠাংশ ও যবের হোমর থেকে ঐফার ষষ্ঠাংশ দেবে।</div>
<div class="v" id="v14"><span class="vn">14</span> আর তেলের, বাৎ পরিমিত তেলের নির্দিষ্ট অংশ এক কোর থেকে বাতের দশ ভাগের এক ভাগ; কোর দশ বাৎ পরিমিত অথচ হোমরের সমান, কেননা দশ বাৎ-এ এক হোমর হয়।</div>
<div class="v" id="v15"><span class="vn">15</span> আর ইসরাইলের জলসিক্ত ভূমিতে চরে, এমন ছাগল-ভেড়ার পাল থেকে দুই শত ভেড়ার মধ্যে একটি ভেড়া দেবে; লোকদের জন্য কাফ্‌ফারা করার জন্য তা-ই শস্য-উৎসর্গের, পোড়ানো-কোরবানীর ও মঙ্গল-কোরবানীর জন্য হবে, এই কথা সার্বভৌম মাবুদ বলেন।</div>
<div class="v" id="v16"><span class="vn">16</span> দেশের সমস্ত লোক ইসরাইলের নেতাকে এই উপহার দিতে বাধ্য হবে।</div>
<div class="v" id="v17"><span class="vn">17</span> আর ঈদে, অমাবস্যায় ও বিশ্রামবারে, ইসরাইল-কুলের সমস্ত উৎসবে, পোড়ানো-কোরবানী এবং খাদ্য ও পেয়-নৈবেদ্য কোরবানী করা শাসনকর্তার কর্তব্য হবে; তিনি ইসরাইল-কুলের জন্য কাফ্‌ফারা করার জন্য গুনাহ্‌-কোরবানী ও শস্য-উৎসর্গ এবং পোড়ানো-কোরবানী ও মঙ্গল-কোরবানী করবেন।</div>
<div class="v" id="v18"><h2>পবিত্র দিনগুলো</h2><span class="vn">18</span> <span class="br-p"><br><br></span>সার্বভৌম মাবুদ এই কথা বলেন, প্রথম মাসের প্রথম দিনে তুমি নিখুঁত একটি ষাঁড় নিয়ে পবিত্র স্থান পবিত্র করবে।</div>
<div class="v" id="v19"><span class="vn">19</span> আর ইমাম সেই গুনাহ্‌-কোরবানীর রক্তের কিছু পরিমাণ নিয়ে এবাদতখানার চৌকাঠে, কোরবানগাহ্‌র সিঁড়ির চার প্রান্তে এবং ভিতরের প্রাঙ্গণের দ্বারের চৌকাঠে দেবে।</div>
<div class="v" id="v20"><span class="vn">20</span> আর যে কেউ ভুলবশত গুনাহ্‌ করে ও যে কেউ অবোধ, তার জন্য তুমি মাসের সপ্তম দিনেও তেমনি করবে, এই ভাবে তোমরা এবাদতখানার জন্য কাফ্‌ফারা দেবে।</div>
<div class="v" id="v21"><span class="vn">21</span> <span class="br-p"><br><br></span>প্রথম মাসের চতুর্থ দিনে তোমাদের ঈদুল ফেসাখ হবে, তা সাত দিনের উৎসব; খামিহীন রুটি খেতে হবে।</div>
<div class="v" id="v22"><span class="vn">22</span> সেই দিনে শাসনকর্তা নিজের জন্য ও দেশস্থ সকল লোকের জন্য গুনাহ্‌-কোরবানী হিসেবে একটি ষাঁড় কোরবানী করবেন।</div>
<div class="v" id="v23"><span class="vn">23</span> সেই উৎসবের সারা সপ্তাহ ধরে তিনি সাত দিনের প্রতিদিন নিখুঁত সাতটি ষাঁড় ও সাতটি ভেড়া দিয়ে মাবুদের উদ্দেশে পোড়ানো-কোরবানী করবেন এবং প্রতিদিন একটি করে ছাগল দিয়ে গুনাহ্‌-কোরবানী করবেন।</div>
<div class="v" id="v24"><span class="vn">24</span> আর শস্য-উৎসর্গের জন্য ষাঁড়ের প্রতি এক ঐফা ও ভেড়ার প্রতি এক ঐফা সুজি ও ঐফার প্রতি এক হিন তেল দেবেন।</div>
<div class="v" id="v25"><span class="vn">25</span> সপ্তম মাসের পঞ্চদশ দিনে, ঈদের সময়ে তিনি সাত দিন পর্যন্ত সেরকম করবেন; গুনাহ্‌-কোরবানী ও পোড়ানো-কোরবানী এবং শস্য-উৎসর্গ ও তেল উৎসর্গ করবেন।</div>
</div>
<!-- PARSED ABOVE; EDITING MAY BREAK PARSER -->
</body></html>