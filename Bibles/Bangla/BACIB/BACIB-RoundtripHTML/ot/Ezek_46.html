<html><head>
<meta http-equiv="Content-Type" content="text/html;charset=utf-8" />
<title>Ezek 46 &ndash; ইহিস্কেল নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 46);">
<div id="navbar"><a href="../index.html">কিতাবুল মোকাদ্দস</a> &ndash; <b>ইহিস্কেল নবীর কিতাব</b> &ndash; <a href="Ezek_1.html">1</a> ... <a href="Ezek_44.html">44</a> <a href="Ezek_45.html">45</a> <b>46</b> <a href="Ezek_47.html">47</a> <a href="Ezek_48.html">48</a> </div><hr>
<h1>Ezek 46</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নানা রকম নিয়ম-নীতি</h2><span class="vn">1</span> <span class="br-p"><br><br></span>সার্বভৌম মাবুদ এই কথা বলেন, ভিতরের প্রাঙ্গণের পূর্বমুখী দ্বারটি কাজের ছয় দিন বন্ধ থাকবে, কিন্তু বিশ্রামবারে খোলা হবে এবং অমাবস্যার দিনেও খোলা হবে।</div>
<div class="v" id="v2"><span class="vn">2</span> আর শাসনকর্তা বাইরে থেকে দ্বারের বারান্দার পথ দিয়ে প্রবেশ করে দ্বারের চৌকাঠের কাছে দণ্ডায়মান হবেন এবং ইমামেরা তাঁর পোড়ানো-কোরবানী ও মঙ্গল-কোরবানী সকল কোরবানী করবে এবং তিনি দ্বারের গোবরাটে সেজ্‌দা করবেন, পরে বের হয়ে আসবেন, কিন্তু সন্ধ্যা না হলে দ্বার বন্ধ করা যাবে না।</div>
<div class="v" id="v3"><span class="vn">3</span> আর দেশের লোকেরা সকল বিশ্রামবারে ও অমাবস্যায় সেই দ্বারের প্রবেশস্থানে মাবুদের কাছে সেজ্‌দা করবে।</div>
<div class="v" id="v4"><span class="vn">4</span> <span class="br-p"><br><br></span>মাবুদের উদ্দেশে শাসনকর্তাকে এই পোড়ানো-কোরবানী করতে হবে, বিশ্রামবারে নিখুঁত ছয়টি ভেড়ার বাচ্চা ও নিখুঁত একটি ভেড়া।</div>
<div class="v" id="v5"><span class="vn">5</span> আর শস্য-উৎসর্গ হিসেবে ভেড়ার প্রতি এক ঐফা সুজি এবং ভেড়ার বাচ্চাগুলোর জন্য তাঁর হাতে যতটা উঠবে এবং ঐফার প্রতি এক হিন তৈল।</div>
<div class="v" id="v6"><span class="vn">6</span> আর অমাবস্যার দিনে একটি নিখুঁত ষাঁড় এবং ছয়টি ভেড়ার বাচ্চা ও একটি ভেড়া, এরাও নিখুঁত হবে।</div>
<div class="v" id="v7"><span class="vn">7</span> আর শস্য-উৎসর্গ হিসেবে তিনি বাছুরটির প্রতি এক ঐফা, ভেড়ার প্রতি এক ঐফা সুজি ও ভেড়ার বাচ্চাগুলোর জন্য তাঁর হাতে যতটা উঠবে এবং ঐফার প্রতি এক হিন তেল দেবেন।</div>
<div class="v" id="v8"><span class="vn">8</span> আর নেতা যখন আসবেন, তখন দ্বারের বারান্দার পথ দিয়ে প্রবেশ করবেন এবং সেই পথ দিয়ে বের হয়ে আসবেন।</div>
<div class="v" id="v9"><span class="vn">9</span> <span class="br-p"><br><br></span>আর দেশের সকল লোক উৎসবের সময়ে যখন মাবুদের সম্মুখে আসবে, তখন সেজ্‌দা করার জন্য যে ব্যক্তি উত্তরদ্বারের পথ দিয়ে প্রবেশ করবে, সে দক্ষিণদ্বারের পথ দিয়ে বের হয়ে আসবে; এবং যে ব্যক্তি দক্ষিণদ্বারের পথ দিয়ে প্রবেশ করবে, সে উত্তরদ্বারের পথ দিয়ে বের হয়ে আসবে; যে ব্যক্তি যে দ্বারের পথ দিয়ে প্রবেশ করবে, সে সেখানে ফিরে যাবে না, কিন্তু নিজের সম্মুখস্থ পথ দিয়ে বের হয়ে আসবে।</div>
<div class="v" id="v10"><span class="vn">10</span> আর শাসনকর্তা তাদের মধ্যে থেকে তাদের প্রবেশকালে প্রবেশ করবেন ও তাদের বের হয়ে আসার সময় বের হবেন।</div>
<div class="v" id="v11"><span class="vn">11</span> <span class="br-p"><br><br></span>আর উৎসবে ও ঈদে শস্য-উৎসর্গের সঙ্গে একটি ষাঁড়ের জন্য এক ঐফা, একটি ভেড়ার জন্য এক ঐফা সুজি ও ভেড়ার বাচ্চাগুলোর জন্য তাঁর হাতে যতটা উঠবে এবং ঐফার প্রতি এক হিন তেল লাগবে।</div>
<div class="v" id="v12"><span class="vn">12</span> আর শাসনকর্তা যখন স্বেচ্ছাদত্ত দান মাবুদের উদ্দেশে পোড়ানো-কোরবানী বা মঙ্গল-কোরবানী হিসেবে কোরবানী করবেন, তখন তাঁর জন্য পূর্বমুখী দ্বার খুলে দিতে হবে। আর তিনি বিশ্রামবারে যেমন করেন, তেমনি তার পোড়ানো-কোরবানী ও মঙ্গল-কোরবানী করবেন, পরে বের হয়ে আসবেন এবং তাঁর বের হবার পর সেই দ্বার বন্ধ করা যাবে।</div>
<div class="v" id="v13"><span class="vn">13</span> <span class="br-p"><br><br></span>আর তুমি প্রত্যহ মাবুদের উদ্দেশে পোড়ানো-কোরবানীর জন্য এক বছরের নিখুঁত একটি ভেড়ার বাচ্চা কোরবানী করবে; প্রত্যহ প্রাতে তা কোরবানী করবে।</div>
<div class="v" id="v14"><span class="vn">14</span> আর প্রত্যহ প্রাতে তার সঙ্গে খাদ্য-উপহার হিসেবে ঐফার ষষ্ঠাংশ সুজি ও সেই মিহি সুজি ময়ান দেবার জন্য হিনের তিন ভাগের এক ভাগ তেল, এই শস্য-উৎসর্গ মাবুদের উদ্দেশে উৎসর্গ করবে, এই বিধি চিরস্থায়ী হবে।</div>
<div class="v" id="v15"><span class="vn">15</span> এভাবে প্রত্যহ প্রাতে সেই ভেড়ার বাচ্চা, নৈবেদ্য ও তেল কোরবানী করা যাবে। এ হল নিয়মিত পোড়ানো-কোরবানী।</div>
<div class="v" id="v16"><span class="vn">16</span> <span class="br-p"><br><br></span>সার্বভৌম মাবুদ এই কথা বলেন, শাসনকর্তা যদি তার পুত্রদের মধ্যে কোন এক জনকে কিছু দান করেন, তবে তা তার অধিকার হবে, তা তাঁর পুত্রদের হবে; তা অধিকার বলে তাদের স্বত্ব হবে।</div>
<div class="v" id="v17"><span class="vn">17</span> কিন্তু তিনি যদি নিজের কোন গোলামকে তার অধিকারের কিছু দান করেন, তবে তা মুক্তিবছর পর্যন্ত তার থাকবে, পরে পুনর্বার শাসনকর্তার হবে; কেবল তাঁর পুত্ররা তাঁর অধিকার পাবে।</div>
<div class="v" id="v18"><span class="vn">18</span> আর শাসনকর্তা লোকদেরকে দৌরাত্মপূর্বক অধিকারচ্যুত করার জন্য তাদের অধিকার থেকে কিছু নেবেন না; তিনি নিজের অধিকারের মধ্য থেকে তার পুত্রদেরকে অধিকার দেবেন; যেন আমার লোকেরা নিজ নিজ অধিকার থেকে ছিন্নভিন্ন হয়ে না যায়।</div>
<div class="v" id="v19"><span class="vn">19</span> <span class="br-p"><br><br></span>পরে তিনি দ্বারের পাশে অবস্থিত প্রবেশের পথ দিয়ে আমাকে ইমামদের উত্তরমুখী পবিত্র কুঠরীশ্রেণীতে আনলেন; আর দেখ পশ্চিম দিকে পিছনে একটি স্থান ছিল।</div>
<div class="v" id="v20"><span class="vn">20</span> তখন তিনি আমাকে বললেন, এই স্থানে ইমামেরা দোষ-কোরবানী ও গুনাহ্‌-কোরবানী রান্না করবে ও নৈবেদ্য ভাজবে; যেন তারা লোকদেরকে পবিত্র করার জন্য তা বাইরের প্রাঙ্গণে নিয়ে না যায়।</div>
<div class="v" id="v21"><span class="vn">21</span> <span class="br-p"><br><br></span>পরে তিনি আমাকে বাইরের প্রাঙ্গণে এনে সেই প্রাঙ্গণের চার কোণ দিয়ে গমন করালেন; আর দেখ, ঐ প্রাঙ্গণের প্রত্যেক কোণে একটি করে প্রাঙ্গণ ছিল।</div>
<div class="v" id="v22"><span class="vn">22</span> প্রাঙ্গণের চার কোণে চল্লিশ হাত লম্বা ও ত্রিশ হাত চওড়া প্রাচীরবেষ্টিত প্রাঙ্গণ ছিল। সেই চার কোণের প্রাঙ্গণগুলোর একই পরিমাণ ছিল;</div>
<div class="v" id="v23"><span class="vn">23</span> চারটির মধ্যে প্রত্যেকের চারদিকে গাঁথনি-শ্রেণী ছিল এবং ঐ চারদিকের গাঁথনি-শ্রেণীর তলে উনান পাতা ছিল।</div>
<div class="v" id="v24"><span class="vn">24</span> তখন তিনি আমাকে বললেন, এসব পাচকদের বাড়ি, এই স্থানে এবাদতখানার পরিচারকেরা লোকদের কোরবানীর জিনিস সিদ্ধ করবে।</div>
</div>
<!-- PARSED ABOVE; EDITING MAY BREAK PARSER -->
</body></html>