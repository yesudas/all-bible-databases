<html><head>
<meta http-equiv="Content-Type" content="text/html;charset=utf-8" />
<title>Ezek 48 &ndash; ইহিস্কেল নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 48);">
<div id="navbar"><a href="../index.html">কিতাবুল মোকাদ্দস</a> &ndash; <b>ইহিস্কেল নবীর কিতাব</b> &ndash; <a href="Ezek_1.html">1</a> ... <a href="Ezek_46.html">46</a> <a href="Ezek_47.html">47</a> <b>48</b> </div><hr>
<h1>Ezek 48</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ভূমির বিভাগ</h2><span class="vn">1</span> <span class="br-p"><br><br></span>বংশগুলোর নাম এই এই। উত্তরপ্রান্ত থেকে হিৎলোনের পথের পাশ ও হমাতের প্রবেশস্থানের কাছ দিয়ে হৎসর-ঐনন পর্যন্ত দামেস্কের সীমাতে, উত্তর দিকে হমাতের পাশে পূর্বপ্রান্ত থেকে পশ্চিমপ্রান্ত পর্যন্ত দানের একটি অংশ হবে।</div>
<div class="v" id="v2"><span class="vn">2</span> আর দানের সীমার কাছে পূর্বপ্রান্ত থেকে পশ্চিমপ্রান্ত পর্যন্ত আশেরের একটি অংশ।</div>
<div class="v" id="v3"><span class="vn">3</span> আশেরের সীমার কাছে পূর্বপ্রান্ত থেকে পশ্চিম প্রান্ত পর্যন্ত নপ্তালির একটি অংশ।</div>
<div class="v" id="v4"><span class="vn">4</span> নপ্তালির সীমার কাছে পূর্বপ্রান্ত থেকে পশ্চিম প্রান্ত পর্যন্ত মানশার একটি অংশ।</div>
<div class="v" id="v5"><span class="vn">5</span> মানশার সীমার কাছে পূর্বপ্রান্ত থেকে পশ্চিমপ্রান্ত পর্যন্ত আফরাহীমের একটি অংশ।</div>
<div class="v" id="v6"><span class="vn">6</span> আফরাহীমের সীমার কাছে পূর্বপ্রান্ত থেকে পশ্চিমপ্রান্ত পর্যন্ত রূবেণের একটি অংশ।</div>
<div class="v" id="v7"><span class="vn">7</span> আর রূবেণের সীমার কাছে পূর্বপ্রান্ত থেকে পশ্চিমপ্রান্ত পর্যন্ত এহুদার একটি অংশ।</div>
<div class="v" id="v8"><span class="vn">8</span> <span class="br-p"><br><br></span>এহুদার সীমার কাছে পূর্বপ্রান্ত থেকে পশ্চিমপ্রান্ত পর্যন্ত উপহার-ভূমি থাকবে; তোমরা চওড়ায় পঁচিশ হাজার হাত ও পূর্বপ্রান্ত থেকে পশ্চিমপ্রান্ত পর্যন্ত লম্বায় অন্যান্য অংশের মত একটি অংশ উপহারের জন্য নিবেদন করবে ও তার মধ্যস্থানে পবিত্র স্থান থাকবে।</div>
<div class="v" id="v9"><span class="vn">9</span> মাবুদের উদ্দেশে তোমরা যে উপহার-ভূমি নিবেদন করবে, তা পঁচিশ হাজার হাত লম্বা ও দশ হাজার হাত চওড়া হবে।</div>
<div class="v" id="v10"><span class="vn">10</span> সেই পবিত্র উপহার-ভূমি ইমামদের জন্য হবে; তা উত্তর দিকে পঁচিশ হাজার হাত লম্বা, পশ্চিম দিকে দশ হাজার হাত চওড়া, পূর্ব দিকে দশ হাজার হাত চওড়া ও দক্ষিণ দিকে পঁচিশ হাজার হাত লম্বা; তার মধ্য স্থানে মাবুদের পবিত্র স্থান থাকবে।</div>
<div class="v" id="v11"><span class="vn">11</span> তা সাদোক-সন্তানদের মধ্যে পবিত্রীকৃত ইমামদের জন্য হবে, তারা আমার রক্ষণীয় দ্রব্য রক্ষা করেছে; বনি-ইসরাইলদের ভ্রান্তির সময়ে লেবীয়েরা যেমন ভ্রান্ত হয়েছিল, ওরা তেমন ভ্রান্ত হয় নি।</div>
<div class="v" id="v12"><span class="vn">12</span> লেবীয়দের সীমার কাছে দেশের উপহার-ভূমি থেকে গৃহীত সেই উপহার-ভূমি তাদের হবে, তা অতি পবিত্র।</div>
<div class="v" id="v13"><span class="vn">13</span> আর ইমামদের সীমার সম্মুখে লেবীয়েরা পঁচিশ হাজার হাত লম্বা ও দশ হাজার হাত চওড়া [ভূমি] পাবে; সমস্তুটুকুর লম্বা পঁচিশ হাজার ও চওড়া দশ হাজার হাত হবে।</div>
<div class="v" id="v14"><span class="vn">14</span> তারা তার কিছু বিক্রি করবে না, বা পরিবর্তন করবে না এবং দেশের [সেই] অগ্রিমাংশ হস্তান্তরীকৃত হবে না, কেননা তা মাবুদের উদ্দেশে পবিত্র।</div>
<div class="v" id="v15"><span class="vn">15</span> <span class="br-p"><br><br></span>আর পঁচিশ হাজার হাত লম্বা সেই ভূমির সম্মুখে চওড়া অনুসারে যে পাঁচ হাজার হাত অবশিষ্ট থাকে, তা সাধারণ স্থান বলে নগরের, বসতির ও পরিসরের জন্য হবে; নগরটি তার মধ্যস্থানে থাকবে।</div>
<div class="v" id="v16"><span class="vn">16</span> তার পরিমাণ এরকম হবে; উত্তরপ্রান্ত চার হাজার পাঁচ শত হাত, দক্ষিণপ্রান্ত চার হাজার পাঁচ শত হাত, পূর্বপ্রান্ত চার হাজার পাঁচ শত হাত ও পশ্চিমপ্রান্ত চার হাজার পাঁচ শত হাত।</div>
<div class="v" id="v17"><span class="vn">17</span> আর নগরের পরিসরভূমি থাকবে; উত্তর দিকে দুই শত পঞ্চাশ হাত, দক্ষিণ দিকে দুই শত পঞ্চাশ হাত, পূর্ব দিকে দুই শত পঞ্চাশ হাত ও পশ্চিম দিকে দুই শত পঞ্চাশ হাত।</div>
<div class="v" id="v18"><span class="vn">18</span> আর পবিত্র উপহারভূমির সম্মুখে অবশিষ্ট স্থান লম্বায় পূর্ব দিকে দশ হাজার হাত ও পশ্চিমে দশ হাজার হাত হবে, আর তা পবিত্র উপহারভূমির সম্মুখে থাকবে, সেই স্থানের উৎপন্ন দ্রব্য নগরের কর্মচারী লোকদের খাদ্যের জন্য হবে।</div>
<div class="v" id="v19"><span class="vn">19</span> আর ইসরাইলের সমস্ত বংশের মধ্য থেকে নগরের শ্রমজীবীরা তা চাষ করবে।</div>
<div class="v" id="v20"><span class="vn">20</span> সেই উপহারভূমি সবসুদ্ধ পঁচিশ হাজার হাত লম্বা ও পঁচিশ হাজার হাত চওড়া হবে; তোমরা নগরের অধিকারসুদ্ধ চারকোনা বিশিষ্ট পবিত্র উপহারভূমি আলাদা করে রাখবে।</div>
<div class="v" id="v21"><span class="vn">21</span> <span class="br-p"><br><br></span>পবিত্র উপহারভূমির ও নগরের অধিকারের দুই পাশে যেসব অবশিষ্ট ভূমি, তা শাসনকর্তার হবে; অর্থাৎ— পঁচিশ হাজার হাত পরিমিত উপহারভূমি থেকে পূর্বসীমা পর্যন্ত, ও পশ্চিম দিকে পঁচিশ হাজার হাত পরিমিত সেই উপহারভূমি থেকে পশ্চিমসীমা পর্যন্ত অন্য সকল অংশের সম্মুখে শাসনকর্তার অংশ হবে এবং পবিত্র উপহারভূমি ও এবাদখানার পবিত্র স্থান তার মধ্যস্থিত হবে।</div>
<div class="v" id="v22"><span class="vn">22</span> আর শাসনকর্তার অধিকারের অংশের মধ্যস্থিত লেবীয়দের অধিকার ও নগরের অধিকার ছাড়া যা এহুদার সীমার ও বিন্‌ইয়ামীনের সীমার মধ্যে আছে, তা শাসনকর্তার হবে।</div>
<div class="v" id="v23"><span class="vn">23</span> <span class="br-p"><br><br></span>আর অবশিষ্ট বংশগুলোর এসব অংশ হবে; পূর্বপ্রান্ত থেকে পশ্চিমপ্রান্ত পর্যন্ত বিন্‌ইয়ামীনের একটি অংশ।</div>
<div class="v" id="v24"><span class="vn">24</span> বিন্‌ইয়ামীনের সীমার কাছে পূর্বপ্রান্ত থেকে পশ্চিমপ্রান্ত পর্যন্ত শিমিয়োনের একটি অংশ।</div>
<div class="v" id="v25"><span class="vn">25</span> শিমিয়োনের সীমার কাছে পূর্বপ্রান্ত থেকে পশ্চিমপ্রান্ত পর্যন্ত ইষাখরের একটি অংশ।</div>
<div class="v" id="v26"><span class="vn">26</span> ইষাখরের সীমার কাছে পূর্বপ্রান্ত থেকে পশ্চিমপ্রান্ত পর্যন্ত সবূলূনের একটি অংশ।</div>
<div class="v" id="v27"><span class="vn">27</span> সবূলূনের সীমার কাছে পূর্বপ্রান্ত থেকে পশ্চিমপ্রান্ত পর্যন্ত গাদের একটি অংশ।</div>
<div class="v" id="v28"><span class="vn">28</span> আর গাদের সীমার কাছে দক্ষিণপ্রান্তের দিকে তামর থেকে কাদেশস্থ মরীবৎ জলাশয় মিসরের, স্রোতোমার্গ ও মহাসমুদ্র পর্যন্ত দক্ষিণ সীমা হবে।</div>
<div class="v" id="v29"><span class="vn">29</span> তোমরা ইসরাইল-বংশগুলোর অধিকারারের জন্য যে দেশ গুলিবাঁট দ্বারা ভাগ করবে, তা এই; এবং তাদের ঐ সমস্ত অংশ, এই কথা সার্বভৌম মাবুদ বলেন।</div>
<div class="v" id="v30"><span class="vn">30</span> <span class="br-p"><br><br></span>আর নগরের এসব পরিসর হবে; উত্তর পাশে পরিমাণে চার হাজার পাঁচ শত হাত।</div>
<div class="v" id="v31"><span class="vn">31</span> আর নগরের দ্বার সকল ইসরাইল-বংশগুলোর নাম অনুসারে হবে; তিনটি দ্বার উত্তর দিকে থাকবে; রূবেণের একটি দ্বার, এহুদার একটি দ্বার ও লেবির একটি দ্বার।</div>
<div class="v" id="v32"><span class="vn">32</span> পূর্ব পাশে চার হাজার পাঁচ শত হাত, আর তিন দ্বার হবে; ইউসুফের একটি দ্বার, বিন্‌ইয়ামীনের একটি দ্বার, দানের একটি দ্বার।</div>
<div class="v" id="v33"><span class="vn">33</span> দক্ষিণ পাশে পরিমাণে চার হাজার পাঁচ শত হাত, আর তিনটি দ্বার হবে; শিমিয়োনের একটি দ্বার, ইষাখরের একটি দ্বার ও সবূলূনের একটি দ্বার।</div>
<div class="v" id="v34"><span class="vn">34</span> আর পশ্চিম পাশে চার হাজার পাঁচ শত হাত ও তার তিনটি দ্বার হবে; গাদের একটি দ্বার, আশেরের একটি দ্বার ও নপ্তালির একটি দ্বার।</div>
<div class="v" id="v35"><span class="vn">35</span> পরিধি আঠার হাজার হাত পরিমিত হবে; আর সেদিন থেকে নগরটির এই নাম হবে, “এখানে মাবুদ আছেন”।</div>
</div>
<!-- PARSED ABOVE; EDITING MAY BREAK PARSER -->
</body></html>