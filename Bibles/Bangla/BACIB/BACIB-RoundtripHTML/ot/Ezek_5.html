<html><head>
<meta http-equiv="Content-Type" content="text/html;charset=utf-8" />
<title>Ezek 5 &ndash; ইহিস্কেল নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 5);">
<div id="navbar"><a href="../index.html">কিতাবুল মোকাদ্দস</a> &ndash; <b>ইহিস্কেল নবীর কিতাব</b> &ndash; <a href="Ezek_1.html">1</a> ... <a href="Ezek_3.html">3</a> <a href="Ezek_4.html">4</a> <b>5</b> <a href="Ezek_6.html">6</a> <a href="Ezek_7.html">7</a> ... <a href="Ezek_48.html">48</a> </div><hr>
<h1>Ezek 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেমের বিরুদ্ধে তলোয়ার</h2><span class="vn">1</span> <span class="br-p"><br><br></span>আর, হে মানুষের সন্তান, তুমি একখানা ধারালো অস্ত্র নিয়ে অর্থাৎ নাপিতের ক্ষুর নিয়ে, তোমার মাথা ও দাড়ি ক্ষৌরি করবে; পরে নিক্তি নিয়ে সেই চুলগুলো ভাগ ভাগ করবে।</div>
<div class="v" id="v2"><span class="vn">2</span> পরে নগরের অবরোধ কাল শেষ হলে তার তৃতীয়াংশ নগরের মধ্যে আগুনে পুড়িয়ে দেবে এবং তৃতীয়াংশ নিয়ে নগরের চারদিকে তলোয়ার দ্বারা কাটাকুটি করবে, অপর তৃতীয়াংশ বায়ুতে উড়িয়ে দেবে, পরে আমি তাদের পিছনে তলোয়ার কোষমুক্ত করবো।</div>
<div class="v" id="v3"><span class="vn">3</span> আবার তুমি তার অল্পসংখ্যক চুল নিয়ে তোমার কাপড়ে ভাঁজে গুঁজে রাখবে।</div>
<div class="v" id="v4"><span class="vn">4</span> পরে তারও কিছু নিয়ে আগুনের মধ্যে ফেলে দিয়ে পুড়িয়ে দেবে, তা থেকেই আগুন বের হয়ে সমস্ত ইসরাইল-কুলে লাগবে।</div>
<div class="v" id="v5"><span class="vn">5</span> <span class="br-p"><br><br></span>সার্বভৌম মাবুদ এই কথা বলেন, এ হল জেরুশালেম; আমি একে জাতিদের মধ্যে স্থাপন করেছি এবং এর চারদিকে নানা দেশ রয়েছে;</div>
<div class="v" id="v6"><span class="vn">6</span> কিন্তু সে দুষ্কর্ম করার জন্য ঐ জাতিদের চেয়ে আমার অনুশাসনগুলোর ও নিজের চারদিকের দেশের লোকের চেয়ে আমার বিধিকলাপের বিদ্রোহী হয়েছে; কারণ এরা আমার অনুশাসন অগ্রাহ্য করেছে এবং আমার বিধিপথে চলে নি।</div>
<div class="v" id="v7"><span class="vn">7</span> এজন্য সার্বভৌম মাবুদ এই কথা বলেন, তোমরা চারদিকের জাতিদের থেকে বেশি গণ্ডগোল করেছ, আমার বিধিপথে গমন কর নি, আমার অনুশাসনগুলো পালন কর নি এবং তোমাদের চারদিকের জাতিদের শাসন অনুসারেও চল নি।</div>
<div class="v" id="v8"><span class="vn">8</span> এজন্য সার্বভৌম মাবুদ এই কথা বলেন, দেখ, আমি, আমিই তোমার বিপক্ষ; আমি জাতিদের সাক্ষাতে তোমার মধ্যে বিচার সাধন করবো।</div>
<div class="v" id="v9"><span class="vn">9</span> যা কখনও করি নি এবং যার মত আর কখনও করবো না, তা-ই তোমার ঘৃণার কাজগুলোর জন্য তোমার মধ্যে করবো।</div>
<div class="v" id="v10"><span class="vn">10</span> এজন্য তোমার মধ্যে পিতারা সন্তানদেরকে ভোজন করবে ও সন্তানেরা নিজ নিজ পিতাকে ভোজন করবে এবং আমি তোমার মধ্যে বিচার সাধন করবো ও তোমার সমস্ত অবশিষ্টাংশকে সমস্ত বায়ুর দিকে উড়িয়ে দেব।</div>
<div class="v" id="v11"><span class="vn">11</span> অতএব, সার্বভৌম মাবুদ বলেন, আমার জীবনের কসম, তুমি যখন তোমার সকল জঘন্য বস্তু ও ঘৃণার কাজ দ্বারা আমার পবিত্র স্থান নাপাক করেছ, তখন আমিও নিশ্চয় সংহার করবো, চক্ষুলজ্জা করবো না, আমি কিছু দয়াও করবো না।</div>
<div class="v" id="v12"><span class="vn">12</span> তোমার তৃতীয়াংশ লোক মহামারীতে মরবে, অথবা তোমার মধ্যে দুর্ভিক্ষ দ্বারা ক্ষয় পাবে; অপর তৃতীয়াংশ তোমার চারদিকে তলোয়ারের আঘাতে মারা পড়বে; এবং শেষ তৃতীয়াংশকে আমি সমস্ত বায়ুর দিকে উড়িয়ে দিয়ে তাদের পিছনে তলোয়ার কোষমুক্ত করবো।</div>
<div class="v" id="v13"><span class="vn">13</span> <span class="br-p"><br><br></span>এইভাবে আমার ক্রোধ সম্পন্ন হবে এবং আমি তাদের উপরে আমার ক্রোধ চরিতার্থ করে শান্ত হব; তাদের উপর আমার গজব ঢেলে দেওয়া হলে পর তারা জানতে পারবে যে, আমি মাবুদ আমার অন্তর্জ্বালায় এই কথা বলেছি।</div>
<div class="v" id="v14"><span class="vn">14</span> আর আমি তোমাকে চারদিকের জাতিদের মধ্যে, পথিকমাত্রের দৃষ্টিতে, উৎসন্ন-স্থান ও উপহাসের পাত্র করবো।</div>
<div class="v" id="v15"><span class="vn">15</span> হ্যাঁ, তুমি তোমার চারদিকের জাতিদের কাছে উপহাসের, কটুবাক্য, উপদেশ ও বিস্ময়ের বিষয় হবে; কেননা আমি ক্রোধ, গজব ও ভীষণ শাস্তি দ্বারা তোমার মধ্যে বিচার সাধন করবো, আমি মাবুদই এই কথা বললাম।</div>
<div class="v" id="v16"><span class="vn">16</span> আমি সেখানকার লোকদের প্রতি দুর্ভিক্ষরূপ ভয়ংকর তীরগুলো নিক্ষেপ করবো, সেগুলো বিনাশার্থক তীর, আমি তোমাদেরকে বিনষ্ট করার জন্য সেসব নিক্ষেপ করবো; এবং তোমাদের উপরে দুর্ভিক্ষের ভার বৃদ্ধি করবো ও তোমাদের খাদ্য সরবরাহ বন্ধ করবো।</div>
<div class="v" id="v17"><span class="vn">17</span> আর আমি তোমাদের বিরুদ্ধে দুর্ভিক্ষ ও হিংস্র জন্তুদের পাঠাব; তারা তোমাকে নিঃসন্তান করবে; আর মহামারী ও রক্ত তোমার মধ্য দিয়ে গমনাগমন করবে, আর আমি তোমার বিরুদ্ধে তলোয়ার আনাবো; আমি মাবুদই এই কথা বললাম।</div>
</div>
<!-- PARSED ABOVE; EDITING MAY BREAK PARSER -->
</body></html>