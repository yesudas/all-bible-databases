<html><head>
<meta http-equiv="Content-Type" content="text/html;charset=utf-8" />
<title>Ezek 6 &ndash; ইহিস্কেল নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 6);">
<div id="navbar"><a href="../index.html">কিতাবুল মোকাদ্দস</a> &ndash; <b>ইহিস্কেল নবীর কিতাব</b> &ndash; <a href="Ezek_1.html">1</a> ... <a href="Ezek_4.html">4</a> <a href="Ezek_5.html">5</a> <b>6</b> <a href="Ezek_7.html">7</a> <a href="Ezek_8.html">8</a> ... <a href="Ezek_48.html">48</a> </div><hr>
<h1>Ezek 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেনাকারী ইসরাইলের বিচার</h2><span class="vn">1</span> <span class="br-p"><br><br></span>আর মাবুদের এই কালাম আমার কাছে নাজেল হল,</div>
<div class="v" id="v2"><span class="vn">2</span> হে মানুষের সন্তান, তুমি ইসরাইলের পর্বতমালার দিকে মুখ রেখে তাদের কাছে ভবিষ্যদ্বাণী বল।</div>
<div class="v" id="v3"><span class="vn">3</span> এই কথা বল, হে ইসরাইলের পর্বতমালা, তোমরা সার্বভৌম মাবুদের কালাম শোন। সার্বভৌম মাবুদ পর্বতমালাকে, উপপর্বত-মালাকে, জলপ্রণালী ও উপত্যকাগুলোকে এই কথা বলেন, দেখ, আমি, আমিই তোমাদের উপরে একটি তলোয়ার আনবো ও তোমাদের উচ্চস্থলীগুলো বিনষ্ট করবো।</div>
<div class="v" id="v4"><span class="vn">4</span> তোমাদের কোরবানগাহ্‌ সব ধ্বংস ও সূর্য মূর্তিগুলো ভেঙ্গে ফেলা হবে; এবং আমি তোমাদের নিহত লোকদের তোমাদের মূর্তিগুলোর সম্মুখে নিক্ষেপ করবো।</div>
<div class="v" id="v5"><span class="vn">5</span> আমি বনি-ইসরাইলদের লাশ তাদের মূর্তিগুলোর সম্মুখে রাখবো এবং তোমাদের কোরবানগাহ্‌গুলোর চারদিকে তোমাদের অস্থি ছড়িয়ে দেব।</div>
<div class="v" id="v6"><span class="vn">6</span> তোমাদের সমস্ত বসতি-স্থানে নগরগুলো উৎসন্ন হবে, উচ্চস্থলীগুলো ধ্বংস হবে; যেন তোমাদের কোরবানগাহ্‌গুলো উৎসন্ন ও ধ্বংস হয় এবং তোমাদের মূর্তিগুলো ভেঙ্গে ফেলা হয়, আর না থাকে, আর তোমাদের ধূপগাহ্‌গুলো উচ্ছিন্ন হয় এবং তোমাদের তৈরি বস্তুগুলো লোপ পায়।</div>
<div class="v" id="v7"><span class="vn">7</span> আর তোমাদের মধ্যে লোকেরা নিহত হয়ে পড়ে থাকবে; <span class="br-p"><br><br></span>তাতে তোমরা জানবে যে, আমিই মাবুদ।</div>
<div class="v" id="v8"><span class="vn">8</span> <span class="br-p"><br><br></span>তবুও আমি একটি অবশিষ্টাংশ রাখবো, বস্তুত দেশ বিদেশে তোমাদের ছিন্নভিন্ন হবার সময়ে তোমাদের কোন কোন লোক জাতিদের মধ্যে তলোয়ার থেকে রক্ষা পাবে।</div>
<div class="v" id="v9"><span class="vn">9</span> আর তোমাদের সেই রক্ষা পাওয়া লোকেরা যাদের কাছে বন্দীরূপে নীত হবে, সেই জাতিদের মধ্যে আমাকে স্মরণ করবে; দেখবে তাদের যে জেনাকারী অন্তর আমাকে ত্যাগ করে গেছে ও তাদের যে চোখ নিজ নিজ মূর্তিগুলোর পিছনে চলে জেনা করেছে, তা আমি ভেঙ্গে ফেলেছি; তাতে তারা নিজ নিজ ঘৃণ্য আচার-ব্যবহার দ্বারা যেসব দুষ্কর্ম করেছে, সেজন্য নিজেদের দৃষ্টিতে নিজেদের ঘৃণা করবে।</div>
<div class="v" id="v10"><span class="vn">10</span> <span class="br-p"><br><br></span>আর তারা জানবে যে, আমিই মাবুদ; <span class="br-p"><br><br></span>আমি তাদের প্রতি এই অমঙ্গল ঘটাবার কথা বৃথা বলি নি।</div>
<div class="v" id="v11"><span class="vn">11</span> <span class="br-p"><br><br></span>সার্বভৌম মাবুদ এই কথা বলেন, তুমি করে করাঘাত কর ও ভূমিতে পদাঘাত কর এবং ইসরাইল-কুলের সমস্ত ঘৃণ্য দুষ্কর্মের জন্য হাহাকার কর, কেননা তারা তলোয়ারে, দুর্ভিক্ষে ও মহামারীতে মারা পড়বে।</div>
<div class="v" id="v12"><span class="vn">12</span> দূরবর্তী লোক মহামারীতে মরবে, নিকটবর্তী লোক তলোয়ারের আঘাতে মারা পড়বে এবং অবশিষ্ট ও রক্ষা পাওয়া লোক দুর্ভিক্ষে মরবে; এভাবেই আমি তাদের উপর আমার গজব ঢেলে দেব।</div>
<div class="v" id="v13"><span class="vn">13</span> যখন সমস্ত উঁচু পাহাড়ে, পর্বতের চূড়ায়, সবুজ গাছের তলে তাদের কোরবানগাহ্‌র চারদিকে মূর্তিগুলোর মধ্যে তাদের নিহত লোকেরা থাকবে এবং প্রত্যেক ঝোপাল এলা গাছের তলে, যে স্থানে তারা নিজ নিজ মূর্তিগুলোর উদ্দেশে খোশবুযুক্ত নৈবেদ্য উৎসর্গ করতো, সেই স্থানেও থাকবে তাতে তোমরা জানবে যে, আমিই মাবুদ।</div>
<div class="v" id="v14"><span class="vn">14</span> আর আমি তাদের উপরে আমার হাত বাড়িয়ে দেবো এবং তাদের সমস্ত বসতি-স্থানে, মরুভূমি থেকে দিব্‌লা পর্যন্ত দেশ জনশূন্য ও ধ্বংসস্থান করবো; তাতে তারা জানবে যে, আমিই মাবুদ।</div>
</div>
<!-- PARSED ABOVE; EDITING MAY BREAK PARSER -->
</body></html>