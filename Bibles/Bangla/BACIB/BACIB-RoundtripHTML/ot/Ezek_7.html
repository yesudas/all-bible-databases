<html><head>
<meta http-equiv="Content-Type" content="text/html;charset=utf-8" />
<title>Ezek 7 &ndash; ইহিস্কেল নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 7);">
<div id="navbar"><a href="../index.html">কিতাবুল মোকাদ্দস</a> &ndash; <b>ইহিস্কেল নবীর কিতাব</b> &ndash; <a href="Ezek_1.html">1</a> ... <a href="Ezek_5.html">5</a> <a href="Ezek_6.html">6</a> <b>7</b> <a href="Ezek_8.html">8</a> <a href="Ezek_9.html">9</a> ... <a href="Ezek_48.html">48</a> </div><hr>
<h1>Ezek 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরাইলের শেষ পরিণাম উপস্থিত</h2><span class="vn">1</span> <span class="br-p"><br><br></span>আর মাবুদের এই কালাম আমার কাছে নাজেল হল,</div>
<div class="v" id="v2"><span class="vn">2</span> হে মানুষের সন্তান, সার্বভৌম মাবুদ ইসরাইল দেশের বিষয়ে এই কথা বলেন, শেষ পরিণাম; দেশের চার দিক থেকে শেষ পরিণাম আসছে।</div>
<div class="v" id="v3"><span class="vn">3</span> এখন তোমার শেষ পরিণাম উপস্থিত; আমি তোমার উপরে আমার গজব ঢেলে দেব, তোমার আচার অনুসারে বিচার করবো, তোমার সমস্ত ঘৃণার কাজের ফল তোমার উপরে রাখবো।</div>
<div class="v" id="v4"><span class="vn">4</span> আমি তোমার প্রতি চক্ষুলজ্জা করবো না, দয়াও করবো না, কিন্তু তোমার সমস্ত চালচলনের জন্য ও তোমার সমস্ত ঘৃণার কাজের জন্য তোমাকে শাস্তি দেব; <span class="br-p"><br><br></span>তাতে তোমরা জানবে যে, আমিই মাবুদ।</div>
<div class="v" id="v5"><span class="vn">5</span> <span class="br-p"><br><br></span>সার্বভৌম মাবুদ এই কথা বলেন, <span class="br-p"><br><br></span>দেখ, অমঙ্গল, একা অমঙ্গল আসছে।</div>
<div class="v" id="v6"><span class="vn">6</span> <span class="br-p"><br><br></span>শেষ পরিণাম আসছে; সেই শেষ পরিণাম আসছে; <span class="br-p"><br><br></span>তা তোমার বিরুদ্ধে জেগে উঠছে; <span class="br-p"><br><br></span>দেখ, তা আসছে।</div>
<div class="v" id="v7"><span class="vn">7</span> <span class="br-p"><br><br></span>হে দেশ-নিবাসী লোক, তোমার পালা আসছে, কাল আসছে, দিন সন্নিকট হচ্ছে; সে কোলাহলের দিন, পর্বতমালার উপরে আনন্দধ্বনির দিন নয়।</div>
<div class="v" id="v8"><span class="vn">8</span> আমি এখন অবিলম্বে তোমার উপরে আমার গজব ঢেলে দেব, তোমার প্রতি আমার ক্রোধ সাধন করবো, তোমার আচারানুসারে বিচার করবো, তোমার সমস্ত ঘৃণার কাজের ফল তোমার উপরে রাখবো।</div>
<div class="v" id="v9"><span class="vn">9</span> আমি চক্ষুলজ্জা করবো না দয়াও করবো না, কিন্তু তোমার সমস্ত চালচলনের জন্য ও তোমার সমস্ত ঘৃণার কাজের জন্য তোমাকে শাস্তি দেব; তাতে তোমরা জানবে যে, আমি মাবুদই আঘাত করি।</div>
<div class="v" id="v10"><span class="vn">10</span> <span class="br-p"><br><br></span>ঐ দেখ, সেদিন; দেখ, তা আসছে; তোমার পালা উপস্থিত, দণ্ড পুষ্পিত, অহংকার বিকশিত হয়েছে।</div>
<div class="v" id="v11"><span class="vn">11</span> দৌরাত্ম্য বেড়ে নাফরমানীর দণ্ড হয়ে উঠছে; তাদের কেউই থাকবে না, তাদের লোকারণ্য বা তাদের ধন থাকবে না; তাদের মধ্যে শ্রেষ্ঠতাও থাকবে না।</div>
<div class="v" id="v12"><span class="vn">12</span> কাল আসছে, দিন সন্নিকট হল; ক্রেতা আনন্দ না করুক, বিক্রেতা শোক না করুক; কেননা, সেখানকার সমস্ত লোকারণ্যের উপরে গজব উপস্থিত।</div>
<div class="v" id="v13"><span class="vn">13</span> বস্তুত উভয়ে জীবিত অবস্থায় থাকলেও বিক্রেতা বিক্রি হয়ে যাওয়া অধিকারের কাছে ফিরে যাবে না, কেননা এই দর্শন সেখানকার সমস্ত লোকারণ্য বিষয়ক; কেউ ফিরে যাবে না; তাদের জীবনের অপরাধে কেউ তাদের জীবাত্মা সবল করতে পারবে না।</div>
<div class="v" id="v14"><span class="vn">14</span> <span class="br-p"><br><br></span>তারা তূরী বাজিয়ে সবকিছু প্রস্তুত করেছে, কিন্তু কেউ যুদ্ধে গমন করে না, কেননা আমার ক্রোধ সেখানকার সমস্ত লোকারণ্যের প্রতি উপস্থিত।</div>
<div class="v" id="v15"><span class="vn">15</span> বাইরে তলোয়ার এবং ভিতরে মহামারী ও দুর্ভিক্ষ। যে ব্যক্তি ক্ষেতে থাকবে, সে তলোয়ারের আঘাতে মরবে; যে নগরে থাকবে, দুর্ভিক্ষ ও মহামারী তাকে গ্রাস করবে।</div>
<div class="v" id="v16"><span class="vn">16</span> কিন্তু তাদের মধ্যে যারা বেঁচে থাকবে, তারা রক্ষা পাবে, তারা পর্বতমালার উপরে থেকে উপত্যকাস্থ ঘুঘুর মত হবে, সকলে নিজ নিজ অপরাধের কারণে মাতম করবে।</div>
<div class="v" id="v17"><span class="vn">17</span> সকলের হাত দুর্বল হবে, সকলের হাঁটু পানির মত দ্রব হবে।</div>
<div class="v" id="v18"><span class="vn">18</span> তারা কোমরে চট বাঁধবে, মহাত্রাসে আচ্ছন্ন হবে, সকলের মুখে চুন পড়বে, তাদের সকলের মাথায় টাক পড়বে।</div>
<div class="v" id="v19"><span class="vn">19</span> তারা নিজ নিজ রূপা চকে ফেলে দেবে, তাদের সোনা নাপাক বস্তু হবে; মাবুদের ক্রোধের দিনে তাদের সোনা বা রূপা তাদেরকে রক্ষা করতে পারবে না; তা তাদের প্রাণ তৃপ্ত, কিংবা তাদের উদর পূর্ণ করবে না কেননা তা-ই তাদের উচোট খাইয়ে গুনাহের মধ্যে ফেলে দিয়েছে।</div>
<div class="v" id="v20"><span class="vn">20</span> তারা তাদের সুন্দর গহনার জন্য গর্ব করতো এবং তা দিয়ে তাদের ঘৃণ্য বস্তুগুলোর মূর্তি ও জঘন্য বস্তু গড়তো, এই কারণ আমি তা তাদের নাপাক বস্তু করলাম।</div>
<div class="v" id="v21"><span class="vn">21</span> আর আমি তা শিকারের বস্তু হিসেবে বিদেশীদের হাতে ও লুটদ্রব্য হিসেবে দুনিয়ার দুষ্ট লোকদের হাতে তুলে দেব, তারা তা নাপাক করবে।</div>
<div class="v" id="v22"><span class="vn">22</span> আর আমি তাদের থেকে আমার মুখ ফিরাব, তাতে আমার পবিত্র স্থান নাপাক হবে, দস্যুরা তার মধ্যে প্রবেশ করে তা নাপাক করবে।</div>
<div class="v" id="v23"><span class="vn">23</span> <span class="br-p"><br><br></span>তুমি শিকল প্রস্তুত কর, কেননা দেশ রক্তপাতরূপ অপরাধে পরিপূর্ণ এবং নগর জোর-জুলুমে পরিপূর্ণ।</div>
<div class="v" id="v24"><span class="vn">24</span> সেজন্য আমি জাতিদের মধ্যে দুষ্ট লোকদেরকে আনবো, তারা ওদের বাড়িগুলো অধিকার করবে; আমি বলবান লোকদের গর্ব চূর্ণ করবো; আর তাদের পবিত্র স্থানগুলো নাপাক হবে।</div>
<div class="v" id="v25"><span class="vn">25</span> সংহার আসছে, তারা শান্তির খোঁজ করবে, কিন্তু তা মিলবে না।</div>
<div class="v" id="v26"><span class="vn">26</span> বিপদের উপরে বিপদ ঘটবে, জনরবের উপরে জনরব হবে; আর তারা নবীর কাছে দর্শনের চেষ্টা করবে, কিন্তু ইমামের শরীয়তের জ্ঞান ও প্রাচীন লোকদের মন্ত্রণা লোপ পাবে।</div>
<div class="v" id="v27"><span class="vn">27</span> বাদশাহ্‌ শোকাকুল ও শাসনকর্তা উৎসন্নতা-রূপ পরিচ্ছদে পরিচ্ছন্ন হবে ও দেশের লোকদের হাত কাঁপবে; আমি তাদের প্রতি তাদের আচার অনুসারে ব্যবহার করবো; তাতে তারা জানবে যে, আমিই মাবুদ।</div>
</div>
<!-- PARSED ABOVE; EDITING MAY BREAK PARSER -->
</body></html>