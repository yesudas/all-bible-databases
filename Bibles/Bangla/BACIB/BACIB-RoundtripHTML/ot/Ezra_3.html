<html><head>
<meta http-equiv="Content-Type" content="text/html;charset=utf-8" />
<title>Ezra 3 &ndash; উযায়ের &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezra', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>উযায়ের</b> &ndash; <a href="Ezra_1.html">1</a> <a href="Ezra_2.html">2</a> <b>3</b> <a href="Ezra_4.html">4</a> <a href="Ezra_5.html">5</a> ... <a href="Ezra_10.html">10</a> </div><hr>
<h1>Ezra 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>কোরবানগাহ্‌ স্থাপন</h2><span class="vn">1</span> <span class="br-p"><br><br></span>পরে সপ্তম মাস উপস্থিত হল, আর বনি-ইসরাইল ঐ সমস্ত নগরে ছিল; তখন লোকেরা একটি মানুষের মত জেরুশালেমে একত্র হল।</div>
<div class="v" id="v2"><span class="vn">2</span> আর যোষাদকের পুত্র যেশূয় ও তাঁর ইমাম ভাইয়েরা এবং শল্টীয়েলের পুত্র সরুব্বাবিল ও তাঁর ভাইয়েরা উঠে আল্লাহ্‌র লোক মূসার শরীয়তে লেখা বিধি অনুসারে পোড়ানো-কোরবানী করার জন্য ইসরাইলের আল্লাহ্‌র কোরবানগাহ্‌ তৈরি করলেন।</div>
<div class="v" id="v3"><span class="vn">3</span> তাঁরা কোরবানগাহ্‌ সঠিক স্থানে স্থাপন করলেন, যদিও তাঁরা দেশে বাসকারী চারপাশের লোকদের ভয় করেছিলেন; এবং মাবুদের উদ্দেশে তার উপরে পোড়ানো-কোরবানী অর্থাৎ ভোরে ও সন্ধ্যাবেলা পোড়ানো-কোরবানী করতে লাগলেন।</div>
<div class="v" id="v4"><span class="vn">4</span> আর তাঁরা লিখিত বিধি অনুসারে কুটির-ঈদ পালন করলেন এবং প্রত্যেক দিনের উপযুক্ত সংখ্যা অনুসারে বিধিমতে প্রতিদিন পোড়ানো-কোরবানী দিলেন।</div>
<div class="v" id="v5"><span class="vn">5</span> এই ছাড়াও তাঁরা প্রত্যেক দিন পোড়ানো-কোরবানী, অমাবস্যার এবং মাবুদের পবিত্রীকৃত সমস্ত ঈদের উপহার এবং যারা ইচ্ছাপূর্বক মাবুদের উদ্দেশে স্বেচ্ছাদত্ত উপহার আনত, তাদের প্রত্যেক জনের উপহার কোরবানী করতে লাগলেন।</div>
<div class="v" id="v6"><span class="vn">6</span> সপ্তম মাসের প্রথম দিনে তাঁরা মাবুদের উদ্দেশে পোড়ানো-কোরবানী করতে আরম্ভ করলেন, কিন্তু সেই সময় মাবুদের বায়তুল-মোকাদ্দসের ভিত্তিমূল স্থাপিত হয় নি।</div>
<div class="v" id="v7"><span class="vn">7</span> আর পারস্যের বাদশাহ্‌ কাইরাস তাঁদেরকে যে অনুমতি দিয়েছিলেন, সেই অনুসারে তাঁরা রাজমিস্ত্রি ও ছুতার মিস্ত্রিদেরকে টাকা দিলেন এবং লেবানন থেকে যাফোর সমুদ্র-তীরে এরস কাঠ আনবার জন্য সীদোনীয় ও টায়ারীয়দেরকে খাদ্য, পানীয় দ্রব্য ও তেল দিলেন।</div>
<div class="v" id="v8"><h2>এবাদতখানার নির্মাণ কাজ আরম্ভ</h2><span class="vn">8</span> <span class="br-p"><br><br></span>আর জেরুশালেমে আল্লাহ্‌র গৃহের স্থানে আসার পর দ্বিতীয় বছরের দ্বিতীয় মাসে শল্টীয়েলের পুত্র সরুব্বাবিল ও যোষাদকের পুত্র যেশূয় এবং তাঁদের অবশিষ্ট ভাইয়েরা অর্থাৎ ইমাম ও লেবীয়েরা এবং বন্দীদশা থেকে জেরুশালেমে আগত সমস্ত লোক কাজ করতে আরম্ভ করলেন এবং মাবুদের গৃহের কাজের তত্ত্বাবধানের জন্য বিশ বছর ও তার চেয়েও বেশি বয়স্ক লেবীয়দেরকে নিযুক্ত করলেন।</div>
<div class="v" id="v9"><span class="vn">9</span> তখন যেশূয়, তাঁর পুত্ররা ও ভাইয়েরা, এহুদার সন্তান কদ্‌মীয়েল ও তাঁর পুত্ররা আল্লাহ্‌র গৃহে কর্মকারীদের কাজের তত্ত্বাবধানের জন্য একত্র হয়ে দাঁড়ালেন; লেবীয় হেনাদদের সন্তানেরা ও তাদের পুত্র ও ভাইয়েরা তদ্রূপ করলো।</div>
<div class="v" id="v10"><span class="vn">10</span> <span class="br-p"><br><br></span>আর রাজমিস্ত্রিরা যখন মাবুদের বায়তুল-মোকাদ্দসের ভিত্তিমূল স্থাপন করলো, তখন ইসরাইলের বাদশাহ্‌ দাউদের নির্দেশ অনুসারে মাবুদের প্রশংসা করার জন্য নিজ নিজ পোশাক পরে ইমামেরা তূরী ও আসফের সন্তান লেবীয়েরা করতাল নিয়ে দণ্ডায়মান হল।</div>
<div class="v" id="v11"><span class="vn">11</span> তারা মাবুদের প্রশংসা ও প্রশংসা-গজল করে পালানুসারে এই গান করলো; “তিনি মঙ্গলময়, ইসরাইলের প্রতি তাঁর অটল মহব্বত অনন্তকাল স্থায়ী”। আর মাবুদের গৃহের ভিত্তিমূল স্থাপন সময়ে মাবুদের প্রশংসা করতে করতে সমস্ত লোক উচ্চঃস্বরে জয়ধ্বনি করলো।</div>
<div class="v" id="v12"><span class="vn">12</span> কিন্তু ইমাম, লেবীয় ও পিতৃকুলপতিদের মধ্যে অনেক লোক অর্থাৎ যে বৃদ্ধ লোকেরা পূর্বের গৃহ দেখেছিলেন, তাঁদের চোখের সামনে যখন এই গৃহের ভিত্তিমূল স্থাপিত হল, তাঁরা চিৎকার করে কাঁদলেন, আবার অনেকে আনন্দে উচ্চৈঃস্বরে জয়ধ্বনি করলো।</div>
<div class="v" id="v13"><span class="vn">13</span> তখন লোকেরা এত আনন্দিত হয়েছিল যে, কোন্‌টি জয়ধ্বনির আওয়াজ ও কোন্‌টি জনতার কান্নাকাটির আওয়াজ তা বুঝতে পারল না, যেহেতু লোকেরা চিৎকার করে এমনভাবে জয়ধ্বনি করছিল যে, তার আওয়াজ দূর থেকে শোনা গেল।</div>
</div>
<!-- PARSED ABOVE; EDITING MAY BREAK PARSER -->
</body></html>