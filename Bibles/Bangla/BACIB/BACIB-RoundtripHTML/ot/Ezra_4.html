<html><head>
<meta http-equiv="Content-Type" content="text/html;charset=utf-8" />
<title>Ezra 4 &ndash; উযায়ের &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezra', 4);">
<div id="navbar"><a href="../index.html">কিতাবুল মোকাদ্দস</a> &ndash; <b>উযায়ের</b> &ndash; <a href="Ezra_1.html">1</a> <a href="Ezra_2.html">2</a> <a href="Ezra_3.html">3</a> <b>4</b> <a href="Ezra_5.html">5</a> <a href="Ezra_6.html">6</a> ... <a href="Ezra_10.html">10</a> </div><hr>
<h1>Ezra 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এবাদতখানা নির্মাণে বাধা দেওয়া</h2><span class="vn">1</span> <span class="br-p"><br><br></span>পরে এহুদা ও বিন্‌ইয়ামীনের বিপক্ষ লোকেরা শুনতে পেল যে, বন্দীদশা থেকে আগত লোকেরা ইসরাইলের আল্লাহ্‌ মাবুদের উদ্দেশে এবাদতখানা নির্মাণ করছে;</div>
<div class="v" id="v2"><span class="vn">2</span> তখন তারা সরুব্বাবিল ও পিতৃ-কুলপতিদের কাছে এসে তাঁদেরকে বললো, তোমাদের সঙ্গে আমরাও নির্মাণ করি, কেননা তোমাদের মত আমরাও তোমাদের আল্লাহ্‌র এবাদত করি; আর যে আসেরিয়ার বাদশাহ্‌ এসর-হদ্দোন আমাদেরকে এই স্থানে এনেছিলেন, তাঁর সময় থেকে আমরা আল্লাহ্‌রই উদ্দেশে কোরবানী করে আসছি।</div>
<div class="v" id="v3"><span class="vn">3</span> কিন্তু সরুব্বাবিল, যেশূয় ও ইসরাইলের অন্য সকল পিতৃকুলপতি তাদেরকে বললেন, আমাদের আল্লাহ্‌র উদ্দেশে গৃহ নির্মাণ করার বিষয়ে আমাদের সঙ্গে তোমাদের সম্পর্ক নেই; কিন্তু কাইরাস বাদশাহ্‌, পারস্যের বাদশাহ্‌, আমাদেরকে যা হুকুম করেছেন, সেই অনুসারে কেবল আমরাই ইসরাইলের আল্লাহ্‌ মাবুদের উদ্দেশে নির্মাণ করবো।</div>
<div class="v" id="v4"><span class="vn">4</span> <span class="br-p"><br><br></span>তখন দেশের লোকেরা এহুদার লোকদের হাত দুর্বল করা ও নির্মাণ ব্যাপারে তাদেরকে ভয় দেখাতে লাগল;</div>
<div class="v" id="v5"><span class="vn">5</span> এবং তাদের অভিপ্রায় ব্যর্থ করার জন্য পারস্যের বাদশাহ্‌ কাইরাসের সমস্ত জীবনকাল ধরে ও পারস্যের বাদশাহ্‌ দারিয়ুসের রাজত্বপ্রাপ্তি পর্যন্ত টাকা দিয়ে তাদের বিরুদ্ধে মন্ত্রণাকারী নিযুক্ত করতো।</div>
<div class="v" id="v6"><h2>পারস্যের-বাদশাহ্‌র প্রতি নিবেদন</h2><span class="vn">6</span> <span class="br-p"><br><br></span>অহশ্বেরশের রাজত্বকালে, তাঁর রাজত্বের আরম্ভকালে, লোকেরা এহুদা ও জেরুশালেম-নিবাসীদের বিরুদ্ধে একটি অভিযোগ-পত্র লিখল।</div>
<div class="v" id="v7"><span class="vn">7</span> <span class="br-p"><br><br></span>আর আর্টা-জারেক্সের সময়ে বিশ্লাম, মিত্রদাৎ, টাবেল ও তার অন্য সঙ্গীরা পারস্যের বাদশাহ্‌ আর্টা-জারেক্সের কাছে একটি পত্র লিখল, তা অরামীয় অক্ষরে লিপিবদ্ধ ও অরামীয় ভাষায় লেখা হয়েছিল।</div>
<div class="v" id="v8"><span class="vn">8</span> রহূম মন্ত্রী ও শিম্‌শয় লেখক জেরুশালেমের বিরুদ্ধে বাদশাহ্‌ আর্টা-জারেক্সের কাছে এই মর্মে পত্র লিখল;</div>
<div class="v" id="v9"><span class="vn">9</span> “রহূম মন্ত্রী ও শিম্‌শয় লেখক ও তাদের সঙ্গী অন্য সকলে, অর্থাৎ দীনীয়, অফর্সৎখীয় টর্পলিয়, অফর্সীয়, অর্কবীয়, ব্যাবিলনীয়, শূশন্‌খীয়, দেহ্বীয়,</div>
<div class="v" id="v10"><span class="vn">10</span> ও ইলামীয় লোকেরা এবং মহামহিম সম্ভ্রান্ত অস্নপ্পর কর্তৃক আনা ও সামেরিয়ার নগরে এবং ফোরাত নদীর পারে অবস্থিত অন্য সমস্ত দেশে স্থাপিত অন্য সমস্ত জাতি, ইত্যাদি।”</div>
<div class="v" id="v11"><span class="vn">11</span> তারা বাদশাহ্‌ আর্টা-জারেক্সের কাছে সেই যে পত্র পাঠালেন, তার অনুলিপি এই; “ফোরাত নদীর পারের আপনার গোলামেরা, ইত্যাদি।</div>
<div class="v" id="v12"><span class="vn">12</span> <span class="br-p"><br><br></span>বাদশাহ্‌র কাছে নিবেদন এই— ইহুদীরা আপনার কাছ থেকে আমাদের এখানে জেরুশালেমে এসেছে; তারা সেই বিদ্রোহী মন্দ নগর নির্মাণ করছে; প্রাচীর সমাপ্ত করেছে, ভিত্তিমূল মেরামত করেছে।</div>
<div class="v" id="v13"><span class="vn">13</span> অতএব বাদশাহ্‌র কাছে নিবেদন এই যে:, যদি এই নগর নির্মিত ও প্রাচীর স্থাপিত হয়, তবে ঐ লোকেরা কর, রাজস্ব ও মাশুল আর দেবে না, এতে পরিণামে রাজ-সরকারের ক্ষতি হবে।</div>
<div class="v" id="v14"><span class="vn">14</span> আমরা রাজপ্রাসাদের লবণ খেয়ে থাকি, অতএব বাদশাহ্‌র অপমান দেখা আমাদের উচিত নয়, এজন্য লোক পাঠিয়ে বাদশাহ্‌কে জানালাম।</div>
<div class="v" id="v15"><span class="vn">15</span> আপনার পূর্বপুরুষদের ইতিহাস-পুস্তক অনুসন্ধান করা হোক; সেই ইতিহাস-পুস্তকে দেখে জানতে পারবেন, এই নগর বিদ্রোহী নগর এবং বাদশাহ্‌দের ও প্রদেশগুলোর পক্ষে অনিষ্টকর, আর এই নগরে প্রাচীনকাল থেকে বিদ্রোহ হয়ে আসছিল, সেজন্যই এই নগর বিনষ্ট হয়।</div>
<div class="v" id="v16"><span class="vn">16</span> আমরা বাদশাহ্‌কে জানালাম, যদি এই নগর নির্মিত ও এর প্রাচীর স্থাপিত হয়, তবে নদীর এপারে আপনার তখন আর কোন অধিকার থাকবে না।”</div>
<div class="v" id="v17"><span class="vn">17</span> <span class="br-p"><br><br></span>বাদশাহ্‌ রহূম মন্ত্রী, শিম্‌শয় লেখক ও সামেরিয়া-নিবাসী তাদের অন্য সঙ্গীদের এবং নদীর পরের অন্য লোকদেরকে উত্তর লিখলেন,“মঙ্গল হোক, ইত্যাদি।</div>
<div class="v" id="v18"><span class="vn">18</span> তোমরা আমাদের কাছে যে পত্র পাঠিয়েছ, তা আমার সম্মুখে স্পষ্টভাবে পাঠ করা হয়েছে।</div>
<div class="v" id="v19"><span class="vn">19</span> আমার হুকুমে অনুসন্ধান হল ও জানা গেল, প্রাচীনকাল থেকে সেই নগর রাজদ্রোহ করে আসছিল এবং সেই স্থানে বিদ্রোহ ও রাজদ্রোহ হত।</div>
<div class="v" id="v20"><span class="vn">20</span> আর জেরুশালেমে পরাক্রমশালী রাজারাও ছিলেন, তাঁরা নদীর পারের সকলের উপরে রাজত্ব করতেন এবং তাঁদেরকে কর, রাজস্ব ও মাশুল দেওয়া হত।</div>
<div class="v" id="v21"><span class="vn">21</span> সেই লোকদেরকে নিবৃত্ত থাকতে এবং যতদিন আমার কাছ থেকে কোন হুকুম প্রচারিত না হয়, তত দিন ঐ নগরের নির্মাণ কাজ বন্ধ রাখতে হুকুম দাও।</div>
<div class="v" id="v22"><span class="vn">22</span> সাবধান, এই কাজে তোমরা শিথিল হয়ো না; রাজ-সরকারের ক্ষতিজনক অপচয় কেন হবে?”</div>
<div class="v" id="v23"><span class="vn">23</span> <span class="br-p"><br><br></span>পরে রহূমের শিম্‌শয় লেখকের ও তাদের সঙ্গী লোকদের কাছে বাদশাহ্‌ আর্টা-জারেক্সের পত্র পাঠ হবামাত্র তারা শীঘ্র জেরুশালেমে ইহুদীদের কাছে গিয়ে শক্তি ও বলপ্রয়োগে তাদেরকে ঐ কাজ থেকে নিবৃত্ত করলো।</div>
<div class="v" id="v24"><span class="vn">24</span> তখন জেরুশালেমের আল্লাহ্‌র গৃহের কাজ বন্ধ হয়ে গেল; পারস্যের বাদশাহ্‌ দারিয়ুসের রাজত্বের দ্বিতীয় বছর পর্যন্ত নির্মাণ কাজ স্থগিত থাকলো।</div>
</div>
<!-- PARSED ABOVE; EDITING MAY BREAK PARSER -->
</body></html>