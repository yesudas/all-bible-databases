<html><head>
<meta http-equiv="Content-Type" content="text/html;charset=utf-8" />
<title>Ezra 7 &ndash; উযায়ের &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezra', 7);">
<div id="navbar"><a href="../index.html">কিতাবুল মোকাদ্দস</a> &ndash; <b>উযায়ের</b> &ndash; <a href="Ezra_1.html">1</a> ... <a href="Ezra_5.html">5</a> <a href="Ezra_6.html">6</a> <b>7</b> <a href="Ezra_8.html">8</a> <a href="Ezra_9.html">9</a> <a href="Ezra_10.html">10</a> </div><hr>
<h1>Ezra 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেমে হযরত উযায়েরের যাত্রা</h2><span class="vn">1</span> <span class="br-p"><br><br></span>সেসব ঘটনার পরে পারস্যের বাদশাহ্‌ আর্টা-জারেক্সের রাজত্বকালে সরায়ের পুত্র উযায়ের ব্যাবিলন থেকে যাত্রা করলেন।</div>
<div class="v" id="v2"><span class="vn">2</span> উক্ত সরায় অসরিয়ের সন্তান, অসরিয় হিল্কিয়ের সন্তান, হিল্কিয় শল্লুমের সন্তান, শল্লুম সাদোকের সন্তান, সাদোক অহীটূবের সন্তান,</div>
<div class="v" id="v3"><span class="vn">3</span> অহীটূব অমরিয়ের সন্তান, অমরিয় অসরিয়ের সন্তান, অসরিয় মরায়োতের সন্তান,</div>
<div class="v" id="v4"><span class="vn">4</span> মরায়োৎ সরহিয়ের সন্তান, সরহিয় উষির সন্তান, উষি বুক্কির সন্তান,</div>
<div class="v" id="v5"><span class="vn">5</span> বুক্কি অবীশূয়ের সন্তান, অবীশূয় পীনহসের সন্তান, পীনহস ইলিয়াসরের সন্তান, ইলিয়াসর প্রধান ইমাম হারুনের সন্তান।</div>
<div class="v" id="v6"><span class="vn">6</span> উযায়ের মূসার শরীয়তে, ইসরাইলের আল্লাহ্‌ মাবুদের দেওয়া ব্যবস্থায়, পণ্ডিত অধ্যাপক ছিলেন এবং তাঁর উপরে তাঁর আল্লাহ্‌ মাবুদের হাত থাকায় বাদশাহ্‌ তাঁর সমস্ত বাঞ্ছিত বিষয় তাঁকে দিলেন।</div>
<div class="v" id="v7"><span class="vn">7</span> <span class="br-p"><br><br></span>বাদশাহ্‌ আর্টা-জারেক্সের সপ্তম বৎসরে বনি-ইসরাইলদের, ইমামদের ও লেবীয়দের, গায়কদের, দ্বারপালদের ও নথীনীয়দের কয়েকজন লোক জেরুশালেমে যাত্রা করলো।</div>
<div class="v" id="v8"><span class="vn">8</span> আর বাদশাহ্‌র ঐ সপ্তম বছরের পঞ্চম মাসে উযায়ের জেরুশালেমে উপস্থিত হলেন।</div>
<div class="v" id="v9"><span class="vn">9</span> প্রথম মাসের প্রথম দিনে তিনি ব্যাবিলন থেকে যাত্রা আরম্ভ করেছিলেন এবং তাঁর উপরে আল্লাহ্‌র মঙ্গলময় হাত থাকায় তিনি পঞ্চম মাসের প্রথম দিনে জেরুশালেমে উপস্থিত হলেন।</div>
<div class="v" id="v10"><span class="vn">10</span> কেননা মাবুদের ব্যবস্থা অনুশীলন ও পালন করতে এবং ইসরাইলে বিধি ও অনুশাসন শিক্ষা দিতে উযায়ের তাঁর অন্তঃকরণ সুস্থির করেছিলেন।</div>
<div class="v" id="v11"><h2>হযরত উযায়েরের কাছে বাদশাহ্‌ আর্টা-জারেক্সের পত্র</h2><span class="vn">11</span> <span class="br-p"><br><br></span>বাদশাহ্‌ আর্টা-জারেক্সের যে পত্র উযায়ের ইমামকে— সেই অধ্যাপককে, যিনি মাবুদের আদেশ-কালামের ও ইসরাইলের প্রতি তাঁর বিধির অধ্যাপক ছিলেন— তাঁকে দিয়েছিলেন,</div>
<div class="v" id="v12"><span class="vn">12</span> তার অনুলিপি এই, “রাজাধিরাজ আর্টা-জারেক্সের কাছ থেকে উযায়ের ইমাম সমীপে, যিনি বেহেশতের আল্লাহ্‌র শরীয়তের অধ্যাপক, সিদ্ধ, ইত্যাদি।</div>
<div class="v" id="v13"><span class="vn">13</span> আমি এই হুকুম করছি, আমার রাজ্যের মধ্যে ইসরাইল জাতির যত লোক, তাদের যত ইমাম ও লেবীয় জেরুশালেমে যেতে ইচ্ছা করে, তারা তোমার সঙ্গে যাক।</div>
<div class="v" id="v14"><span class="vn">14</span> কেননা তুমি বাদশাহ্‌ ও তাঁর সপ্ত মন্ত্রী কর্তৃক প্রেরিত হলে, যেন তোমার আল্লাহ্‌র যে শরীয়ত তোমার হাতে আছে, সেই অনুসারে তুমি এহুদার ও জেরুশালেমের তত্ত্বানুসন্ধান কর,</div>
<div class="v" id="v15"><span class="vn">15</span> এবং জেরুশালেমে যাঁর আবাস, ইসরাইলের সেই আল্লাহ্‌র উদ্দেশে বাদশাহ্‌ ও তাঁর মন্ত্রিরা ইচ্ছাপূর্বক যে রূপা ও সোনা দিয়েছেন,</div>
<div class="v" id="v16"><span class="vn">16</span> আর তুমি ব্যাবিলনের সমস্ত প্রদেশে যত রূপা ও সোনা পেতে পার এবং লোকেরা ও ইমামেরা তাঁদের আল্লাহ্‌র জেরুশালেমের গৃহের জন্য ইচ্ছাপূর্বক যা নিবেদন করে, সেসব যেন সেই স্থানে নিয়ে যাও।</div>
<div class="v" id="v17"><span class="vn">17</span> অতএব সেই সোনা-রূপা দিয়ে তুমি ষাঁড়, ভেড়া, ভেড়ার বাচ্চা ও তাদের উপযুক্ত খাদ্য ও পানীয় নৈবেদ্য যত্নপূর্বক ক্রয় করে তোমাদের আল্লাহ্‌র জেরুশালেমের গৃহস্থিত কোরবানগাহ্‌র উপরে কোরবানী করবে।</div>
<div class="v" id="v18"><span class="vn">18</span> আর অবশিষ্ট রূপা ও সোনা দিয়ে তোমার ও তোমার ভাইদের মনে যা ভাল বোধ হয়, তা তোমাদের আল্লাহ্‌র ইচ্ছানুসারে করবে।</div>
<div class="v" id="v19"><span class="vn">19</span> আর তোমার আল্লাহ্‌র গৃহের সেবার জন্য যেসব পাত্র তোমাকে দেওয়া হল, তা জেরুশালেমের আল্লাহ্‌র সম্মুখে উপস্থিত করবে।</div>
<div class="v" id="v20"><span class="vn">20</span> আর তা ছাড়া তোমার আল্লাহ্‌র গৃহের জন্য দরকারী ব্যয়ের জন্য যা প্রয়োজনীয় তা রাজ-ভাণ্ডার থেকে নিয়ে ব্যয় করবে।</div>
<div class="v" id="v21"><span class="vn">21</span> <span class="br-p"><br><br></span>আর আমি, বাদশাহ্‌ আর্টা-জারেক্স, আমি নদীপারস্থ সমস্ত কোষাধ্যক্ষকে হুকুম করছি, বেহেশতের আল্লাহ্‌র শরীয়তের অধ্যাপক উযায়ের ইমাম তোমাদের কাছে যা যা চাইবেন, সেসব যেন সযত্নে দেওয়া হয়,</div>
<div class="v" id="v22"><span class="vn">22</span> এক শত তালন্ত পর্যন্ত রূপা, এক শত কোর্‌ পর্যন্ত গম, এক শত বাৎ পর্যন্ত আঙ্গুর-রস ও এক শত বাৎ পর্যন্ত তেল এবং প্রয়োজন অনুযায়ী লবণ।</div>
<div class="v" id="v23"><span class="vn">23</span> বেহেশতের আল্লাহ্‌ যা হুকুম করেন, তা বেহেশতের আল্লাহ্‌র গৃহের জন্য গভীর আগ্রহের সঙ্গে করা হোক, বাদশাহ্‌র এবং তাঁর পুত্রদের রাজ্যের প্রতি কেন ক্রোধ বর্তাবে?</div>
<div class="v" id="v24"><span class="vn">24</span> আর এই বিজ্ঞাপন তোমাদেরকে দেওয়া যাচ্ছে, ইমামদের, লেবীয়দের গায়কদের, দ্বারপালদের, নথীনীয়দের ও সেই আল্লাহ্‌র গৃহের কাজে নিযুক্ত অন্য লোকদের মধ্যে কারো কাছে কর কি রাজস্ব কি মাশুল গ্রহণ করা বিধিসঙ্গত হবে না।</div>
<div class="v" id="v25"><span class="vn">25</span> <span class="br-p"><br><br></span>আর হে উযায়ের, তোমার আল্লাহ্‌ বিষয়ক যে জ্ঞান তোমার মধ্যে আছে, সেই অনুসারে নদীপারস্থ সব লোকের বিচার করার জন্য, যারা তোমার আল্লাহ্‌র শরীয়ত জানে, এমন শাসনকর্তা ও বিচারকর্তাদেরকে নিযুক্ত কর; এবং যে লোক তা না জানে, তোমরা তাকে শিক্ষা দাও।</div>
<div class="v" id="v26"><span class="vn">26</span> আর যে কেউ তোমার আল্লাহ্‌র শরীয়ত ও বাদশাহ্‌র ব্যবস্থা পালন করতে অসম্মত, সযত্নে তার শাসন করা হোক; তার প্রাণদণ্ড, নির্বাসন, সম্মত্তি বাজেয়াপ্ত কিংবা কারাদণ্ড হোক।”</div>
<div class="v" id="v27"><span class="vn">27</span> <span class="br-p"><br><br></span>আমাদের পূর্বপুরুষদের আল্লাহ্‌ মাবুদ ধন্য হোন; কেননা তিনিই মাবুদের জেরুশালেমের গৃহ গৌরবান্বিত করতে এই রকম প্রবৃত্তি বাদশাহ্‌র অন্তঃকরণে দিলেন,</div>
<div class="v" id="v28"><span class="vn">28</span> এবং বাদশাহ্‌, তাঁর মন্ত্রী ও বাদশাহ্‌র সকল পরাক্রমী নেতার সাক্ষাতে আমাকে অটল মহব্বত দেখালেন, আর আমার উপরে আমার আল্লাহ্‌ মাবুদের হাত থাকায় আমি সবল হলাম এবং আমার সঙ্গে যাবার জন্য ইসরাইলের মধ্য থেকে প্রধান লোকদেরকে একত্র করলাম।</div>
</div>
<!-- PARSED ABOVE; EDITING MAY BREAK PARSER -->
</body></html>