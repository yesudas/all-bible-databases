<html><head>
<meta http-equiv="Content-Type" content="text/html;charset=utf-8" />
<title>Gen 16 &ndash; পয়দায়েশ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 16);">
<div id="navbar"><a href="../index.html">কিতাবুল মোকাদ্দস</a> &ndash; <b>পয়দায়েশ</b> &ndash; <a href="Gen_1.html">1</a> ... <a href="Gen_14.html">14</a> <a href="Gen_15.html">15</a> <b>16</b> <a href="Gen_17.html">17</a> <a href="Gen_18.html">18</a> ... <a href="Gen_50.html">50</a> </div><hr>
<h1>Gen 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত ইসমাইলের জন্ম</h2><span class="vn">1</span> <span class="br-p"><br><br></span>ইব্রামের স্ত্রী সারী নিঃসন্তান ছিলেন এবং হাজেরা নামে তাঁর এক জন মিসরীয়া বাঁদী ছিল।</div>
<div class="v" id="v2"><span class="vn">2</span> তাতে সারী ইব্রামকে বললেন, দেখ, মাবুদ আমাকে বন্ধ্যা করেছেন; আরজ করি, তুমি আমার বাঁদীর কাছে গমন কর; কি জানি, এর মধ্য দিয়ে আমি পুত্রবতী হতে পারবো। তখন ইব্রাম সারীর কথায় সম্মত হলেন।</div>
<div class="v" id="v3"><span class="vn">3</span> এভাবে কেনান দেশে ইব্রাম দশ বছর বাস করলে পর ইব্রামের স্ত্রী সারী নিজের বাঁদী মিসরীয় হাজেরাকে নিয়ে নিজের স্বামী ইব্রামের সঙ্গে বিয়ে দিলেন।</div>
<div class="v" id="v4"><span class="vn">4</span> পরে ইব্রাম হাজেরার সংগে মিলিত হলে সে গর্ভবতী হল; আর নিজের গর্ভ হয়েছে দেখে নিজের বেগম সাহেবাকে তুচ্ছ জ্ঞান করতে লাগল।</div>
<div class="v" id="v5"><span class="vn">5</span> তাতে সারী ইব্রামকে বললেন, আমার প্রতি কৃত এই অন্যায় তোমাতেই ফলুক; আমি নিজের বাঁদীকে তোমার আলিঙ্গনে তুলে দিয়েছিলাম, সে নিজেকে গর্ভবতী দেখে আমাকে তুচ্ছ জ্ঞান করছে; মাবুদই তোমার ও আমার বিচার করুন!</div>
<div class="v" id="v6"><span class="vn">6</span> তখন ইব্রাম সারীকে বললেন, দেখ, তোমার বাঁদী তোমারই হাতে; তোমার যা ভাল মনে হয়, তার প্রতি তা-ই করো। তাতে সারী হাজেরাকে দুঃখ দিলেন, আর সে তাঁর কাছ থেকে পালিয়ে গেল।</div>
<div class="v" id="v7"><span class="vn">7</span> <span class="br-p"><br><br></span>পরে মাবুদের ফেরেশতা মরুপ্রান্তরের মধ্যে একটি পানির উৎসের কাছে, শূরের পথে যে পানির উৎস আছে তার কাছে তাকে পেয়ে বললেন,</div>
<div class="v" id="v8"><span class="vn">8</span> হে সারীর বাঁদী হাজেরা, তুমি কোথা থেকে আসলে এবং কোথায় যাবে? তাতে সে বললো, আমি নিজের বেগম সাহেবা সারীর কাছ থেকে পালাচ্ছি।</div>
<div class="v" id="v9"><span class="vn">9</span> তখন মাবুদের ফেরেশতা তাকে বললেন, তুমি তোমার বেগম সাহেবার কাছে ফিরে গিয়ে নম্রভাবে তার বশীভূতা হও।</div>
<div class="v" id="v10"><span class="vn">10</span> মাবুদের ফেরেশতা তাকে আরও বললেন, আমি তোমার বংশের এমন বৃদ্ধি করবো যে, তা গণনা করে শেষ করা যাবে না।</div>
<div class="v" id="v11"><span class="vn">11</span> মাবুদের ফেরেশতা তাকে আরও বললেন, দেখ, তুমি গর্ভবতী হয়েছে, তুমি পুত্র প্রসব করবে ও তার নাম ইসমাইল (আল্লাহ্‌ শুনেন) রাখবে, কেননা মাবুদ তোমার দুঃখের কথা শুনলেন।</div>
<div class="v" id="v12"><span class="vn">12</span> আর সে বন্য গর্দভের মত স্বাধীন হবে; সে সকলের বিরোধিতা করবে ও সকলে তার বিরুদ্ধে যাবে; সে তার সকল ভাইয়ের পূর্ব দিকে বসতি করবে।</div>
<div class="v" id="v13"><span class="vn">13</span> পরে হাজেরা, যিনি তার সঙ্গে কথা বললেন, সেই মাবুদের এই নাম রাখল, তুমি দর্শনকারী আল্লাহ্‌; কেননা সে বললো, যিনি আমাকে দর্শন করেন, আমি কি এই স্থানেই তাঁকে দর্শন করি নি?</div>
<div class="v" id="v14"><span class="vn">14</span> এই কারণে সেই কূপের নাম বের-লহয়-রোয়ী (জীবন্ত দর্শক; যিনি আমায় দেখছেন, তাঁর কূপ) হল; দেখ, তা কাদেশ ও বেরদের মধ্যে রয়েছে।</div>
<div class="v" id="v15"><span class="vn">15</span> <span class="br-p"><br><br></span>পরে হাজেরা ইব্রামের জন্য পুত্র প্রসব করলো; আর ইব্রাম হাজেরার গর্ভজাত সেই পুত্রের নাম ইসমাইল রাখলেন।</div>
<div class="v" id="v16"><span class="vn">16</span> ইব্রামের ছিয়াশি বছর বয়সে হাজেরা ইব্রামের জন্য ইসমাইলকে প্রসব করলো।</div>
</div>
<!-- PARSED ABOVE; EDITING MAY BREAK PARSER -->
</body></html>