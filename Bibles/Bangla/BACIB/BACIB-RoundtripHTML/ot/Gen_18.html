<html><head>
<meta http-equiv="Content-Type" content="text/html;charset=utf-8" />
<title>Gen 18 &ndash; পয়দায়েশ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 18);">
<div id="navbar"><a href="../index.html">কিতাবুল মোকাদ্দস</a> &ndash; <b>পয়দায়েশ</b> &ndash; <a href="Gen_1.html">1</a> ... <a href="Gen_16.html">16</a> <a href="Gen_17.html">17</a> <b>18</b> <a href="Gen_19.html">19</a> <a href="Gen_20.html">20</a> ... <a href="Gen_50.html">50</a> </div><hr>
<h1>Gen 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত ইব্রাহিম ও বিবি সারার কাছে আল্লাহ্‌র ওয়াদা</h2><span class="vn">1</span> <span class="br-p"><br><br></span>পরে মাবুদ মম্রির এলোন বনের কাছে তাঁকে দর্শন দিলেন। তিনি দুপুর বেলা তাঁবুর দরজায় বসেছিলেন;</div>
<div class="v" id="v2"><span class="vn">2</span> আর চোখ তুলে দৃষ্টিপাত করলেন, আর দেখ, তিন জন পুরুষ তাঁর সম্মুখে দাঁড়িয়ে আছেন। দেখামাত্র তিনি তাঁবুর দরজা থেকে তাঁদের কাছ দৌড়ে গিয়ে ভূমিতে উবুড় হয়ে সালাম জানিয়ে বললেন,</div>
<div class="v" id="v3"><span class="vn">3</span> হে মালিক, আরজ করি, যদি আমি আপনার দৃষ্টিতে অনুগ্রহের পাত্র হয়ে থাকি তবে আপনার এই গোলামের কাছ থেকে অগ্রসর হবেন না।</div>
<div class="v" id="v4"><span class="vn">4</span> আরজ করি, কিঞ্চিৎ পানি আনিয়ে দিই, আপনারা পা ধুইয়ে এই গাছের নিচে বিশ্রাম করুন,</div>
<div class="v" id="v5"><span class="vn">5</span> এবং কিছু খাদ্য এনে দিই, তা দ্বারা পরিতৃপ্তি লাভ করুন, পরে পথে অগ্রসর হবেন; কেননা এরই জন্য আপনার গোলামের কাছে এসেছেন। তখন তাঁরা বললেন, যা বললে, তা-ই করো।</div>
<div class="v" id="v6"><span class="vn">6</span> তাতে ইব্রাহিম তখনই তাঁবুতে সারার কাছে গিয়ে বললেন, শীঘ্র তিন মাণ উত্তম ময়দা নিয়ে রুটি প্রস্তুত কর।</div>
<div class="v" id="v7"><span class="vn">7</span> পরে ইব্রাহিম দৌড়ে পশুপাল থেকে উৎকৃষ্ট কচি একটি বাছুর নিয়ে গোলামকে দিলে পর সে তা শীঘ্র রান্না করলো।</div>
<div class="v" id="v8"><span class="vn">8</span> তখন তিনি দই, দুধ ও রান্না-করা গোশ্‌ত নিয়ে তাঁদের সম্মুখে দিলেন এবং তাঁদের কাছে গাছের নিচে দাঁড়ালেন ও তাঁরা ভোজন করলেন।</div>
<div class="v" id="v9"><span class="vn">9</span> <span class="br-p"><br><br></span>আর তাঁরা তাঁকে জিজ্ঞাসা করলেন, তোমার স্ত্রী সারা কোথায়? তিনি বললেন, দেখুন, তিনি তাঁবুতে আছেন।</div>
<div class="v" id="v10"><span class="vn">10</span> তাতে তাঁদের এক ব্যক্তি বললেন, এই ঋতু পুনরায় উপস্থিত হলে আমি অবশ্য তোমার কাছে ফিরে আসবো; আর দেখ, তোমার স্ত্রী সারার একটি পুত্র হবে। এই কথা সারা তাঁবুর দরজায় তাঁর পিছনে থেকে শুনলেন।</div>
<div class="v" id="v11"><span class="vn">11</span> সেই সময়ে ইব্রাহিম ও সারা বৃদ্ধ ছিলেন ও দু’জনেরই যথেষ্ট বয়স হয়েছিল এবং সারার স্ত্রীধর্ম নিবৃত্ত হয়েছিল।</div>
<div class="v" id="v12"><span class="vn">12</span> অতএব সারা মনে মনে হেসে বললেন, আমার এই শীর্ণ দশার পরে কি এমন আনন্দ হবে? আমার মালিকও তো বৃদ্ধ।</div>
<div class="v" id="v13"><span class="vn">13</span> তখন মাবুদ ইব্রাহিমকে বললেন, সারা কেন এই কথা বলে হাসল যে, আমি কি সত্যিই প্রসব করবো, আমি যে বৃদ্ধা?</div>
<div class="v" id="v14"><span class="vn">14</span> কোন কাজ কি মাবুদের পক্ষে অসাধ্য? নিরূপিত সময়ে এই ঋতু আবার উপস্থিত হলে আমি তোমার কাছে ফিরে আসবো, আর সারার পুত্র হবে।</div>
<div class="v" id="v15"><span class="vn">15</span> তাতে সারা অস্বীকার করে বললেন, আমি তো হাসি নি; কেননা তিনি ভয় পেয়েছিলেন। কিন্তু তিনি বললেন, অবশ্য হেসেছিলে।</div>
<div class="v" id="v16"><h2>সাদুমের উপর আল্লাহ্‌র গজব নাজেলের ঘোষণা</h2><span class="vn">16</span> <span class="br-p"><br><br></span>পরে সেই ব্যক্তিরা সেখান থেকে উঠে সাদুমের দিকে দৃষ্টিপাত করলেন, আর ইব্রাহিম তাঁদেরকে বিদায় দিতে তাঁদের সঙ্গে সঙ্গে চললেন।</div>
<div class="v" id="v17"><span class="vn">17</span> তাতে মাবুদ বললেন, আমি যা করবো, তা কি ইব্রাহিমের কাছ থেকে লুকাবো?</div>
<div class="v" id="v18"><span class="vn">18</span> ইব্রাহিমের মধ্য থেকে মহান ও বলবান একটি জাতি উৎপন্ন হবে এবং দুনিয়ার সমস্ত জাতি তার মধ্য দিয়েই দোয়া লাভ করবে।</div>
<div class="v" id="v19"><span class="vn">19</span> কেননা আমি তাকে মনোনীত করেছি, যেন সে নিজের ভাবী সন্তানদেরকে ও পরিবারদেরকে হুকুম করে, যেন তারা ধর্মসঙ্গত ও ন্যায্য আচরণ করতে করতে মাবুদের পথে চলে; এভাবে মাবুদ যেন ইব্রাহিমের বিষয়ে কথিত নিজের কালাম সফল করেন।</div>
<div class="v" id="v20"><h2>সাদুমের জন্য ইব্রাহিমের মুনাজাত</h2><span class="vn">20</span> <span class="br-p"><br><br></span>পরে মাবুদ বললেন, সাদুম ও আমুরার বিরুদ্ধে ভীষণ কান্নাকাটি হচ্ছে এবং তাদের গুনাহ্‌ অতিশয় ভারী;</div>
<div class="v" id="v21"><span class="vn">21</span> আমি নিচে গিয়ে দেখব, আমার কাছে আগত কান্নাকাটি অনুসারে তারা সর্বতোভাবে করেছে কি না; যদি না করে থাকে তাও জানতে পারবো।</div>
<div class="v" id="v22"><span class="vn">22</span> <span class="br-p"><br><br></span>পরে সেই ব্যক্তিরা সেখান থেকে ফিরে সাদুমের দিকে গমন করলেন; কিন্তু ইব্রাহিম তখনও মাবুদের সম্মুখে দাঁড়িয়ে রইলেন।</div>
<div class="v" id="v23"><span class="vn">23</span> পরে ইব্রাহিম কাছে গিয়ে বললেন, আপনি কি দুষ্টের সঙ্গে ধার্মিককেও সংহার করবেন?</div>
<div class="v" id="v24"><span class="vn">24</span> সেই নগরের মধ্যে যদি পঞ্চাশ জন ধার্মিক পাওয়া যায়, তবে আপনি কি সেখানকার পঞ্চাশ জন ধার্মিকের অনুরোধে সেই স্থানের প্রতি দয়া না করে তা বিনষ্ট করবেন?</div>
<div class="v" id="v25"><span class="vn">25</span> দুষ্টের সঙ্গে ধার্মিকের বিনাশ করা, এই রকম কাজ আপনার কাছ থেকে দূরে থাকুক; ধার্মিককে দুষ্টের সমান করা আপনার কাছ থেকে দূরে থাকুক। সমস্ত দুনিয়ার বিচারকর্তা কি ন্যায়বিচার করবেন না?</div>
<div class="v" id="v26"><span class="vn">26</span> মাবুদ বললেন, আমি যদি সাদুমের মধ্যে পঞ্চাশ জন ধার্মিক লোক দেখি, তবে তাদের অনুরোধে সেই সমস্ত স্থানের প্রতি দয়া করবো।</div>
<div class="v" id="v27"><span class="vn">27</span> ইব্রাহিম জবাবে বললেন, দেখুন, ধূলি ও ভস্মমাত্র যে আমি, আমি মালিকের সঙ্গে কথা বলতে সাহসী হয়েছি।</div>
<div class="v" id="v28"><span class="vn">28</span> কি জানি, পঞ্চাশ জন ধার্মিকের পাঁচ জন কম হবে; সেই পাঁচ জন কম হওয়ার দরুন আপনি কি সমস্ত নগর বিনষ্ট করবেন? তিনি বললেন, সেই স্থানে পঁয়তাল্লিশ জন পেলে আমি তা বিনষ্ট করবো না।</div>
<div class="v" id="v29"><span class="vn">29</span> তিনি তাঁকে আবার বললেন, সেই স্থানে যদি চল্লিশ জন পাওয়া যায়? তিনি বললেন, সেই চল্লিশ জনের অনুরোধে তা করবো না।</div>
<div class="v" id="v30"><span class="vn">30</span> আবার তিনি বললেন, মালিক বিরক্ত হবেন না, আমি আরও বলি; যদি সেখানে ত্রিশ জন পাওয়া যায়? তিনি বললেন, সেখানে ত্রিশ জন পেলে তা করবো না।</div>
<div class="v" id="v31"><span class="vn">31</span> তিনি বললেন, দেখুন, মালিকের কাছে আমি সাহসী হয়ে পুনর্বার বলি, যদি সেখানে বিশ জন পাওয়া যায়? তিনি বললেন, সেই বিশ জনের অনুরোধে তা বিনষ্ট করবো না।</div>
<div class="v" id="v32"><span class="vn">32</span> তিনি বললেন, মালিক ক্রুদ্ধ হবেন না, আমি কেবল আর এই এক বার বলি; যদি সেখানে দশ জন পাওয়া যায়? তিনি বললেন, সেই দশ জনের অনুরোধে তা বিনষ্ট করবো না।</div>
<div class="v" id="v33"><span class="vn">33</span> তখন মাবুদ ইব্রাহিমের সঙ্গে কথাবার্তা শেষ করে প্রস্থান করলেন; আর ইব্রাহিম স্বস্থানে ফিরে আসলেন।</div>
</div>
<!-- PARSED ABOVE; EDITING MAY BREAK PARSER -->
</body></html>