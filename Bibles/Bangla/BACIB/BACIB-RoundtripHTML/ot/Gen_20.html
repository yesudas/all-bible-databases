<html><head>
<meta http-equiv="Content-Type" content="text/html;charset=utf-8" />
<title>Gen 20 &ndash; পয়দায়েশ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 20);">
<div id="navbar"><a href="../index.html">কিতাবুল মোকাদ্দস</a> &ndash; <b>পয়দায়েশ</b> &ndash; <a href="Gen_1.html">1</a> ... <a href="Gen_18.html">18</a> <a href="Gen_19.html">19</a> <b>20</b> <a href="Gen_21.html">21</a> <a href="Gen_22.html">22</a> ... <a href="Gen_50.html">50</a> </div><hr>
<h1>Gen 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>গরারে হযরত ইব্রাহিম ও বিবি সারা</h2><span class="vn">1</span> <span class="br-p"><br><br></span>আর ইব্রাহিম সেই স্থান থেকে দক্ষিণ দেশে যাত্রা করে কাদেশ ও শূরের মধ্যস্থানে থাকলেন ও গরারে প্রবাস করলেন।</div>
<div class="v" id="v2"><span class="vn">2</span> আর ইব্রাহিম তাঁর স্ত্রী সারার বিষয়ে বললেন, এ আমার বোন; তাতে গরারের বাদশাহ্‌ আবিমালেক লোক পাঠিয়ে সারাকে গ্রহণ করলেন।</div>
<div class="v" id="v3"><span class="vn">3</span> কিন্তু রাতে আল্লাহ্‌ স্বপ্নযোগে আবিমালেকের কাছে এসে বললেন, দেখ, ঐ যে নারীকে গ্রহণ করেছ, তার জন্য তুমি মৃত্যুর পাত্র, কেননা সে এক ব্যক্তির স্ত্রী।</div>
<div class="v" id="v4"><span class="vn">4</span> তখনও আবিমালেক তাঁর কাছে যান নি; তাই তিনি বললেন, হে মালিক, যে জাতি নির্দোষ, তাকেও কি আপনি হত্যা করবেন?</div>
<div class="v" id="v5"><span class="vn">5</span> সেই ব্যক্তি কি আমাকে বলে নি, এ আমার বোন? এবং সেই স্ত্রীও কি বলে নি, এ আমার ভাই? আমি যা করেছি তা সরল অন্তরে করেছি; আমার হাত কলংকমুক্ত।</div>
<div class="v" id="v6"><span class="vn">6</span> তখন আল্লাহ্‌ স্বপ্নযোগে তাঁকে বললেন, তুমি সরল অন্তরে এই কাজ করেছ তা আমিও জানি, তাই আমার বিরুদ্ধে গুনাহ্‌ করতে আমি তোমাকে বারণ করলাম; এজন্য তাকে স্পর্শ করতে দিলাম না।</div>
<div class="v" id="v7"><span class="vn">7</span> অতএব এখন সেই ব্যক্তির স্ত্রীকে তার কাছে ফিরিয়ে দেও, কেননা সে একজন নবী; আর সে তোমার জন্য মুনাজাত করবে, তাতে তুমি বাঁচবে; কিন্তু যদি তাকে ফিরিয়ে না দেও, তবে জেনো, তুমি ও তোমার সকলে নিশ্চয়ই মরবে।</div>
<div class="v" id="v8"><span class="vn">8</span> <span class="br-p"><br><br></span>পরে আবিমালেক খুব ভোরে উঠে তাঁর সমস্ত গোলামকে ডেকে ঐ সমস্ত বৃত্তান্ত তাদের বললেন; তাতে তারা ভীষণ ভয় পেল।</div>
<div class="v" id="v9"><span class="vn">9</span> পরে আবিমালেক ইব্রাহিমকে ডেকে এনে বললেন, আপনি আমাদের সঙ্গে এ কি ব্যবহার করলেন? আমি আপনার কাছে কি দোষ করেছি যে, আপনি আমাকে ও আমার রাজ্যকে এমন মহা গুনাহ্‌গার করলেন? আপনি আমার প্রতি অনুচিত কাজ করলেন।</div>
<div class="v" id="v10"><span class="vn">10</span> আবিমালেক ইব্রাহিমকে আরও বললেন, আপনি কি চিন্তা করে এমন কাজ করলেন?</div>
<div class="v" id="v11"><span class="vn">11</span> তখন ইব্রাহিম বললেন, আমি ভেবেছিলাম, এই স্থানের লোকদের আল্লাহ্‌ভয় নেই, অতএব এরা আমার স্ত্রীর লোভে আমাকে হত্যা করবে।</div>
<div class="v" id="v12"><span class="vn">12</span> আর সে আমার বোন এই কথাও সত্যি বটে; কেননা সে আমার পিতৃকন্যা, কিন্তু মাতৃকন্যা নয়, পরে আমার স্ত্রী হয়েছে।</div>
<div class="v" id="v13"><span class="vn">13</span> আর যখন আল্লাহ্‌ আমাকে পৈতৃক বাসভূমি থেকে বের করে এনেছিলেন, তখন আমি তাকে বলেছিলাম, আমার প্রতি তোমার এই দয়া করতে হবে, আমরা যে যে স্থানে যাব, সেই সেই স্থানে তুমি আমার বিষয়ে বলো, এই আমার ভাই।</div>
<div class="v" id="v14"><span class="vn">14</span> তখন আবিমালেক ভেড়া, গরু ও গোলাম-বাঁদী আনিয়ে ইব্রাহিমকে দান করলেন এবং তাঁর স্ত্রী সারাকেও ফিরিয়ে দিলেন;</div>
<div class="v" id="v15"><span class="vn">15</span> আর আবিমালেক বললেন, দেখুন, আমার দেশ আপনার সম্মুখে আছে আপনার যেখানে ইচ্ছা সেখানে বাস করুন।</div>
<div class="v" id="v16"><span class="vn">16</span> আর তিনি সারাকে বললেন, দেখুন আমি আপনার ভাইকে এক হাজার থান রূপা দিলাম; দেখুন, আপনার সমস্ত সঙ্গীর কাছে প্রমাণিত হল যে, আপনি কোন দোষ করেন নি; সকল বিষয়ে আপনার বিচার নিষ্পত্তি হল।</div>
<div class="v" id="v17"><span class="vn">17</span> পরে ইব্রাহিম আল্লাহ্‌র কাছে মুনাজাত করলেন, আর আল্লাহ্‌ আবিমালেককে ও তাঁর স্ত্রীকে ও তাঁর বাঁদীদেরকে সুস্থ করলেন; তাতে তারা আবার প্রসব করার ক্ষমতা ফিরে পেলেন।</div>
<div class="v" id="v18"><span class="vn">18</span> কেননা ইব্রাহিমের স্ত্রী সারার জন্য মাবুদ আবিমালেকের বাড়িতে সমস্ত গর্ভ রোধ করেছিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>