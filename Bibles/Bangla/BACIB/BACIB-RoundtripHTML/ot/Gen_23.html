<html><head>
<meta http-equiv="Content-Type" content="text/html;charset=utf-8" />
<title>Gen 23 &ndash; পয়দায়েশ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 23);">
<div id="navbar"><a href="../index.html">কিতাবুল মোকাদ্দস</a> &ndash; <b>পয়দায়েশ</b> &ndash; <a href="Gen_1.html">1</a> ... <a href="Gen_21.html">21</a> <a href="Gen_22.html">22</a> <b>23</b> <a href="Gen_24.html">24</a> <a href="Gen_25.html">25</a> ... <a href="Gen_50.html">50</a> </div><hr>
<h1>Gen 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিবি সারার ইন্তেকাল ও দাফন</h2><span class="vn">1</span> <span class="br-p"><br><br></span>সারার বয়স এক শত সাতাশ বছর হয়েছিল; এটাই ছিল সারার জীবনকাল।</div>
<div class="v" id="v2"><span class="vn">2</span> পরে সারা কেনান দেশের কিরিয়থর্বে অর্থাৎ হেবরনে ইন্তেকাল করলেন। এতে ইব্রাহিম সারার জন্য কাঁদতে ও শোক করতে এলেন।</div>
<div class="v" id="v3"><span class="vn">3</span> পরে ইব্রাহিম তাঁর স্ত্রীর মৃতদেহের সম্মুখ থেকে উঠে গিয়ে হেতের সন্তানদের বললেন,</div>
<div class="v" id="v4"><span class="vn">4</span> আমি আপনাদের মধ্যে বিদেশী ও প্রবাসী; আপনাদের মধ্যে আমাকে কবরস্থানের অধিকার দিন; আমি আমার সম্মুখ থেকে আমার স্ত্রীর লাশ কবর দিই।</div>
<div class="v" id="v5"><span class="vn">5</span> তখন হেতের সন্তানেরা ইব্রাহিমকে জবাব দিলেন,</div>
<div class="v" id="v6"><span class="vn">6</span> হে মালিক, আমাদের কথা শুনুন; আপনি আমাদের মধ্যে আল্লাহ্‌ নিযুক্ত বাদশাহ্‌স্বরূপ; আপনার স্ত্রীর লাশ আমাদের কবরস্থানের মধ্যে আপনার কাঙ্খিত কবরে রাখুন, আপনার স্ত্রীর লাশ কবর দেবার জন্য আমাদের কেউ নিজের কবর দান করতে অস্বীকার করবে না।</div>
<div class="v" id="v7"><span class="vn">7</span> তখন ইব্রাহিম উঠে সেই দেশের লোকদের কাছ, অর্থাৎ হেতের সন্তানদের সামনে ভূমিতে উবুড় হয়ে সম্মান দেখালেন ও সম্ভাষণ করে বললেন,</div>
<div class="v" id="v8"><span class="vn">8</span> আমার সম্মুখ থেকে আমার স্ত্রীর লাশকে কবরে রাখতে যদি আপনাদের সম্মতি হয় তবে আমার কথা শুনুন। আপনারা আমার জন্য সোহরের পুত্র ইফ্রোণের কাছে নিবেদন করুন;</div>
<div class="v" id="v9"><span class="vn">9</span> তাঁর ক্ষেতের প্রান্তে মক্‌পেলা গুহা আছে, আপনাদের মধ্যে আমার কবরস্থানের অধিকার হিসেবে তিনি আমাকে তা-ই দিন; সমপূর্ণ মূল্য নিয়ে দিন।</div>
<div class="v" id="v10"><span class="vn">10</span> তখন ইফ্রোণ হেতের সন্তানদের মধ্যে বসে ছিলেন; আর হেতের যত সন্তান তাঁর নগরদ্বারে প্রবেশ করলেন, তাঁদের শুনিয়ে সেই হিট্টিয় ইফ্রোণ ইব্রাহিমকে জবাব দিলেন,</div>
<div class="v" id="v11"><span class="vn">11</span> হে আমার মালিক, তা হবে না; আমার কথা শুনুন, আমি সেই ক্ষেত ও সেখানকার গুহা আপনাকে দান করলাম; আমি নিজের জাতির সন্তানদের সম্মুখেই আপনাকে তা দিলাম, আপনার স্ত্রীর লাশ দাফন করুন।</div>
<div class="v" id="v12"><span class="vn">12</span> তখন ইব্রাহিম সেই দেশের লোকদের সম্মুখে মাটিতে উবুড় হয়ে সালাম করলেন,</div>
<div class="v" id="v13"><span class="vn">13</span> আর সেই দেশের সকলকে শুনিয়ে ইফ্রোণকে বললেন, যদি আপনার ইচ্ছা হয়, নিবেদন করি, আমার কথা শুনুন, আমি সেই ক্ষেতের মূল্য দিই, আপনি আমার কাছ থেকে তা গ্রহণ করুন, পরে আমি সেই স্থানে আমার স্ত্রীর লাশ দাফন করব।</div>
<div class="v" id="v14"><span class="vn">14</span> তখন ইফ্রোণ ইব্রাহিমকে বললেন,</div>
<div class="v" id="v15"><span class="vn">15</span> হে আমার মালিক, আমার কথা শুনুন, সেই ভূমির মূল্য চার শত শেকল রূপামাত্র; এতে আপনার ও আমার কি আসে যায়? আপনি আপনার স্ত্রীর লাশ দাফন করুন।</div>
<div class="v" id="v16"><span class="vn">16</span> তখন ইব্রাহিম ইফ্রোণের কথায় রাজী হলেন; ইফ্রোণ হেতের সন্তানদের কর্ণগোচরে যে রূপার কথা বলেছিলেন, ইব্রাহিম বণিকদের মধ্যে প্রচলিত মাপ অনুযায়ী চার শত শেকল রূপা ওজন করে ইফ্রোণকে দিলেন।</div>
<div class="v" id="v17"><span class="vn">17</span> <span class="br-p"><br><br></span>এভাবে মম্রির সম্মুখে মক্‌পেলায় ইফ্রোণের যে ক্ষেত ছিল, সেই ক্ষেত, সেখানকার গুহা ও সেই ক্ষেতের সমস্ত গাছ, তার চতুর্সীমার অন্তর্গত সমস্ত গাছ,</div>
<div class="v" id="v18"><span class="vn">18</span> এই সব কিছুতে হেতের সন্তানদের সম্মুখে তাঁর নগর-দ্বারে প্রবেশকারী সকলের সম্মুখে, ইব্রাহিমের স্বত্বাধিকার স্থিরীকৃত হল।</div>
<div class="v" id="v19"><span class="vn">19</span> তারপর ইব্রাহিম কেনান দেশের মম্রির, অর্থাৎ হেবরনের সম্মুখে মক্‌পেলা ক্ষেতে অবস্থিত গুহাতে তাঁর স্ত্রী সারাকে দাফন করলেন।</div>
<div class="v" id="v20"><span class="vn">20</span> এভাবে কবর-স্থানের অধিকার হিসেবে সেই ক্ষেতে ও সেখানকার গুহাতে ইব্রাহিমের অধিকার হেতের সন্তানদের দ্বারা স্থিরীকৃত হল।</div>
</div>
<!-- PARSED ABOVE; EDITING MAY BREAK PARSER -->
</body></html>