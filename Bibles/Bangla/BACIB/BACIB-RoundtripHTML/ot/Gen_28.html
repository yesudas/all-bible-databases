<html><head>
<meta http-equiv="Content-Type" content="text/html;charset=utf-8" />
<title>Gen 28 &ndash; পয়দায়েশ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 28);">
<div id="navbar"><a href="../index.html">কিতাবুল মোকাদ্দস</a> &ndash; <b>পয়দায়েশ</b> &ndash; <a href="Gen_1.html">1</a> ... <a href="Gen_26.html">26</a> <a href="Gen_27.html">27</a> <b>28</b> <a href="Gen_29.html">29</a> <a href="Gen_30.html">30</a> ... <a href="Gen_50.html">50</a> </div><hr>
<h1>Gen 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তখন ইস্‌হাক ইয়াকুবকে ডেকে দোয়া করলেন এবং এই হুকুম দিয়ে তাঁকে বললেন, তুমি কেনান দেশীয় কোন কন্যাকে বিয়ে করো না।</div>
<div class="v" id="v2"><span class="vn">2</span> উঠ, পদ্দন-অরামে তোমার নানা বথূয়েলের বাড়িতে গিয়ে সেই স্থানে তোমার মামা লাবনের কোন কন্যাকে বিয়ে করো।</div>
<div class="v" id="v3"><span class="vn">3</span> আর সর্বশক্তিমান আল্লাহ্‌ তোমাকে দোয়া করে ফলবান ও তোমার সংখ্যা বৃদ্ধি করুন, যেন তুমি বহু জাতির পিতা হয়ে উঠো।</div>
<div class="v" id="v4"><span class="vn">4</span> তিনি ইব্রাহিমের দোয়া তোমাকে ও তোমার সঙ্গে তোমার বংশকে দিন; যেন তোমার প্রবাসস্থান এই যে দেশ আল্লাহ্‌ ইব্রাহিমকে দিয়েছেন, তা তোমার অধিকারে আসে।</div>
<div class="v" id="v5"><span class="vn">5</span> পরে ইস্‌হাক ইয়াকুবকে বিদায় করলে পর তিনি পদ্দন-অরামে অরামীয় বথূয়েলের পুত্র এবং ইয়াকুব ও ইসের মা রেবেকার ভাই লাবনের কাছে যাত্রা করলেন।</div>
<div class="v" id="v6"><h2>ইসের অন্য স্ত্রী গ্রহণ</h2><span class="vn">6</span> <span class="br-p"><br><br></span>ইস্‌ যখন দেখলেন, ইস্‌হাক ইয়াকুবকে দোয়া করে বিয়ের জন্য কন্যা গ্রহণ করতে পদ্দন-অরামে বিদায় করেছেন এবং দোয়া করার সময় কেনানীয় কোন কন্যাকে বিয়ে করতে নিষেধ করেছেন,</div>
<div class="v" id="v7"><span class="vn">7</span> আর ইয়াকুব পিতা-মাতার হুকুম মেনে পদ্দন-অরামে যাত্রা করেছেন।</div>
<div class="v" id="v8"><span class="vn">8</span> তখন ইস্‌ দেখলেন যে, কেনানীয় কন্যারা তাঁর পিতা ইস্‌হাকের অসন্তোষের পাত্রী;</div>
<div class="v" id="v9"><span class="vn">9</span> সেই জন্য দুই স্ত্রী থাকলেও ইস্‌ ইসমাইলের কাছে গিয়ে ইব্রাহিমের পুত্র ইসমাইলের কন্যা, নবায়োতের বোন, মহলৎকে বিয়ে করলেন।</div>
<div class="v" id="v10"><h2>বেথেলে হযরত ইয়াকুবের স্বপ্ন</h2><span class="vn">10</span> <span class="br-p"><br><br></span>ইয়াকুব বের্‌-শেবা থেকে বের হয়ে হারণের দিকে যাত্রা করলেন,</div>
<div class="v" id="v11"><span class="vn">11</span> এবং কোন এক স্থানে পৌঁছিলে সূর্য অস্তগত হওয়াতে সেখানে রাত্রিবাস করলেন। আর তিনি সেখানকার একটি পাথর খণ্ড নিয়ে বালিশ করে সেই স্থানে ঘুমাবার জন্য শুয়ে পড়লেন।</div>
<div class="v" id="v12"><span class="vn">12</span> পরে তিনি স্বপ্ন দেখলেন: দুনিয়ার উপরে একটি সিঁড়ি স্থাপিত, তার মাথাটি আসমানে গিয়ে ঠেকেছে, আর দেখ, তা দিয়ে আল্লাহ্‌র ফেরেশতারা উঠছেন ও নামছেন।</div>
<div class="v" id="v13"><span class="vn">13</span> আর দেখ, মাবুদ তার উপরে দণ্ডায়মান; তিনি বললেন, আমি মাবুদ, তোমার পিতা ইব্রাহিমের আল্লাহ্‌ ও ইস্‌হাকের আল্লাহ্‌; এখানে যে ভূমিতে তুমি শয়ন করে আছ, সেই ভূমি আমি তোমাকে ও তোমার বংশকে দেব।</div>
<div class="v" id="v14"><span class="vn">14</span> তোমার বংশ দুনিয়ার ধূলিকণার মত অসংখ্য হবে এবং তুমি পশ্চিম ও পূর্ব, উত্তর ও দক্ষিণে ছড়িয়ে পড়বে এবং তোমার মধ্য দিয়ে ও তোমার বংশের মধ্য দিয়ে দুনিয়ার সমস্ত গোষ্ঠী দোয়া লাভ করবে।</div>
<div class="v" id="v15"><span class="vn">15</span> আর দেখ, আমি তোমার সহবর্তী, যে যে স্থানে তুমি যাবে, সেই সেই স্থানে তোমাকে রক্ষা করবো ও পুনর্বার এই দেশে আনবো; কেননা আমি তোমাকে যা যা বললাম, তা যতক্ষণ সফল না করি ততক্ষণ তোমাকে ত্যাগ করবো না।</div>
<div class="v" id="v16"><span class="vn">16</span> পরে ঘুম ভেঙ্গে গেলে পর ইয়াকুব বললেন, অবশ্য এই স্থানে মাবুদ আছেন, আর আমি তা বুঝতে পারি নি।</div>
<div class="v" id="v17"><span class="vn">17</span> আর তিনি ভয় পেয়ে বললেন, এই কেমন ভয়াবহ স্থান! এটি নিশ্চয়ই আল্লাহ্‌র গৃহ, এটি বেহেশতের দরজা।</div>
<div class="v" id="v18"><span class="vn">18</span> <span class="br-p"><br><br></span>পরে ইয়াকুব খুব ভোরে উঠে বালিশের জন্য যে পাথরটি ব্যবহার করেছিলেন, তা নিয়ে স্তম্ভরূপে স্থাপন করে তার উপর তেল ঢেলে দিলেন।</div>
<div class="v" id="v19"><span class="vn">19</span> আর সেই স্থানের নাম বেথেল (আল্লাহ্‌র গৃহ) রাখলেন, কিন্তু আগে ঐ নগরের নাম ছিল লূস।</div>
<div class="v" id="v20"><span class="vn">20</span> আর ইয়াকুব মানত করে এই প্রতিজ্ঞা করলেন, যদি আল্লাহ্‌ আমার সহবর্তী হন, আমার এই গন্তব্য পথে আমাকে রক্ষা করেন এবং আহারের জন্য খাদ্য ও পরিধানের জন্য পোশাক দেন,</div>
<div class="v" id="v21"><span class="vn">21</span> আর আমি যদি সহিসালামতে পিত্রালয়ে ফিরে আসতে পারি, তবে মাবুদ আমার আল্লাহ্‌ হবেন,</div>
<div class="v" id="v22"><span class="vn">22</span> এবং এই যে পাথরটি আমি স্তম্ভরূপে স্থাপন করেছি, এখানেই আল্লাহ্‌র গৃহ হবে; আর তুমি আমাকে যা কিছু দেবে তার দশমাংশ আমি তোমাকে অবশ্য দেব।</div>
</div>
<!-- PARSED ABOVE; EDITING MAY BREAK PARSER -->
</body></html>