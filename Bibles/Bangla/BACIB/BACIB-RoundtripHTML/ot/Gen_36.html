<html><head>
<meta http-equiv="Content-Type" content="text/html;charset=utf-8" />
<title>Gen 36 &ndash; পয়দায়েশ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 36);">
<div id="navbar"><a href="../index.html">কিতাবুল মোকাদ্দস</a> &ndash; <b>পয়দায়েশ</b> &ndash; <a href="Gen_1.html">1</a> ... <a href="Gen_34.html">34</a> <a href="Gen_35.html">35</a> <b>36</b> <a href="Gen_37.html">37</a> <a href="Gen_38.html">38</a> ... <a href="Gen_50.html">50</a> </div><hr>
<h1>Gen 36</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসের বংশ-তালিকা</h2><span class="vn">1</span> <span class="br-p"><br><br></span>ইসের অর্থাৎ ইদোমের বংশ-বৃত্তান্ত এই।</div>
<div class="v" id="v2"><span class="vn">2</span> ইস্‌ কেনানীয়দের দু’টি কন্যাকে, অর্থাৎ হিট্টিয় এলোনের কন্যা আদা ও হিব্বীয় সিবিয়োনের পৌত্রী অনার কন্যা অহলীবামাকে বিয়ে করলেন।</div>
<div class="v" id="v3"><span class="vn">3</span> এছাড়া, নবায়োতের বোনকে, অর্থাৎ ইসমাইলের বাসমৎ নাম্নী কন্যাকেও বিয়ে করলেন।</div>
<div class="v" id="v4"><span class="vn">4</span> আর ইসের জন্য আদা ইলীফস ও বাসমৎ রূয়েলকে প্রসব করে,</div>
<div class="v" id="v5"><span class="vn">5</span> এবং অহলীবামা যিয়ূশ, যালম ও কোরহকে প্রসব করে; ইসের এই পুত্ররা কেনান দেশে জন্মগ্রহণ করে।</div>
<div class="v" id="v6"><span class="vn">6</span> <span class="br-p"><br><br></span>পরে ইস্‌ তাঁর স্ত্রী, পুত্র, কন্যাদের ও গৃহস্থিত অন্য সকল প্রাণীকে নিয়ে এবং তাঁর সমস্ত পশু-সম্পদ ও কেনান দেশে উপার্জিত সমস্ত সম্পদ নিয়ে ভাই ইয়াকুবের কাছ থেকে আর একটা দেশে প্রস্থান করলেন।</div>
<div class="v" id="v7"><span class="vn">7</span> কেননা তাঁদের প্রচুর সম্পদ থাকাতে একত্রে বাস করার পক্ষে দেশ ছোট হল এবং পশুধন এত বেশী ছিল যে, সেই প্রবাস-দেশে তাদের স্থান কুলালো না।</div>
<div class="v" id="v8"><span class="vn">8</span> এভাবে ইস্‌ সেয়ীর পর্বতে বাস করলেন; তিনিই ইদোম।</div>
<div class="v" id="v9"><span class="vn">9</span> <span class="br-p"><br><br></span>এই হল সেয়ীর পর্বতস্থ ইদোমীয়দের পূর্বপুরুষ ইসের বংশ-বৃত্তান্ত:</div>
<div class="v" id="v10"><span class="vn">10</span> ইসের সন্তানদের নাম এই: ইসের স্ত্রী আদার পুত্র ইলীফস ও ইসের স্ত্রী বাসমতের পুত্র রূয়েল।</div>
<div class="v" id="v11"><span class="vn">11</span> ইলীফসের পুত্র তৈমন, ওমার, সফো, গয়িতম ও কনস।</div>
<div class="v" id="v12"><span class="vn">12</span> ইসের পুত্র ইলীফসের তিম্না নাম্নী এক জন উপপত্নী ছিল, সে ইলীফসের জন্য আমালেককে প্রসব করলো। এরা ইসের স্ত্রী আদার সন্তান।</div>
<div class="v" id="v13"><span class="vn">13</span> রূয়েলের পুত্র নহৎ, সেরহ, শম্ম ও মিসা; এরা ইসের স্ত্রী বাসমতের সন্তান।</div>
<div class="v" id="v14"><span class="vn">14</span> সিবিয়োনের পৌত্রী অনার কন্যা, যে অহলীবামা ইসের স্ত্রী ছিল, তার সন্তান যিয়ূশ, যালম ও কোরহ।</div>
<div class="v" id="v15"><h2>ইসের বংশধর</h2><span class="vn">15</span> <span class="br-p"><br><br></span>ইসের সন্তানদের দলপতিরা— ইসের জ্যেষ্ঠ পুত্র যে ইলীফস, তার পুত্র দলপতি তৈমন, দলপতি ওমার,</div>
<div class="v" id="v16"><span class="vn">16</span> দলপতি সফো, দলপতি কনস, দলপতি কোরহ, দলপতি গয়িতম ও দলপতি আমালেক; ইদোম দেশের ইলীফস বংশীয় এই দলপতিরা আদার সন্তান।</div>
<div class="v" id="v17"><span class="vn">17</span> ইসের পুত্র রূয়েলের সন্তান দলপতি নহৎ, দলপতি সেরহ, দলপতি শম্ম ও দলপতি মিসা; ইদোম দেশের রূয়েল বংশীয় এই দলপতিরা ইসের স্ত্রী বাসমতের সন্তান।</div>
<div class="v" id="v18"><span class="vn">18</span> আর ইসের স্ত্রী অহলীবামার সন্তান দলপতি যিয়ূশ, দলপতি যালম ও দলপতি কোরহ; অনার কন্যা যে অহলীবামা ইসের স্ত্রী ছিল, এই দলপতিরা তার সন্তান।</div>
<div class="v" id="v19"><span class="vn">19</span> এরা ইসের অর্থাৎ ইদোমের সন্তান ও এরা তাদের দলপতি।</div>
<div class="v" id="v20"><span class="vn">20</span> <span class="br-p"><br><br></span>সেই দেশ-নিবাসী হোরীয় সেয়ীরের সন্তান লোটন,</div>
<div class="v" id="v21"><span class="vn">21</span> শোবল, শিবিয়োন, অনা, দিশোন, এৎসর ও দীশন; সেয়ীরের এই পুত্ররা ইদোম দেশের হোরীয় বংশোদ্ভব দলপতি ছিলেন।</div>
<div class="v" id="v22"><span class="vn">22</span> লোটনের পুত্র হোরি ও হেমম এবং তিম্না লোটনের বোন ছিল।</div>
<div class="v" id="v23"><span class="vn">23</span> আর শোবলের পুত্র অল্‌বন, মানহৎ, এবল, শফো ও ওনম।</div>
<div class="v" id="v24"><span class="vn">24</span> সিবিয়োনের পুত্র অয়া ও অনা; এই অনা তাঁর পিতা সিবিয়োনের গাধা চরাবার সময়ে মরুপ্রান্তরে গরম পানির ফোয়ারা আবিষ্কার করেছিল।</div>
<div class="v" id="v25"><span class="vn">25</span> অনার পুত্র দিশোন ও অনার কন্যা অহলীবামা।</div>
<div class="v" id="v26"><span class="vn">26</span> দিশোনের পুত্র হিম্‌দন,</div>
<div class="v" id="v27"><span class="vn">27</span> ইশ্‌বন, যিত্রণ ও করাণ। এৎসরের পুত্র বিল্‌হন, সাবন ও আকন।</div>
<div class="v" id="v28"><span class="vn">28</span> দীশনের পুত্র ঊষ ও অরাণ।</div>
<div class="v" id="v29"><span class="vn">29</span> হোরীয় বংশোদ্ভূত দলপতিরা এই: দলপতি লোটন, দলপতি শোবল, দলপতি সিবিয়োন,</div>
<div class="v" id="v30"><span class="vn">30</span> দলপতি অনা, দলপতি দিশোন, দলপতি এৎসর ও দলপতি দীশন। এঁরা সেয়ীর দেশের হোরীয় বংশোদ্ভূত দলপতি।</div>
<div class="v" id="v31"><h2>ইদোমের বাদশাহ্‌রা</h2><span class="vn">31</span> <span class="br-p"><br><br></span>বনি-ইসরাইলদের উপরে কোন বাদশাহ্‌ রাজত্ব করার আগে এঁরা ইদোম দেশের বাদশাহ্‌ ছিলেন।</div>
<div class="v" id="v32"><span class="vn">32</span> বিয়োরের পুত্র বেলা ইদোম দেশে রাজত্ব করেন, তাঁর রাজধানীর নাম দিন্‌হাবা।</div>
<div class="v" id="v33"><span class="vn">33</span> বেলার মৃত্যুর পর তাঁর পদে বসরা-নিবাসী সেরহের পুত্র যোবব রাজত্ব করেন।</div>
<div class="v" id="v34"><span class="vn">34</span> যোববের মৃত্যুর পর তৈমন দেশীয় হূশম তাঁর পদে রাজত্ব করেন।</div>
<div class="v" id="v35"><span class="vn">35</span> হূশমের মৃত্যুর পর বদদের পুত্র যে হদদ মোয়াব দেশে মাদিয়ানকে আঘাত করেছিলেন, তিনি তাঁর পদে রাজত্ব করেন; তাঁর রাজধানীর নাম অবীৎ।</div>
<div class="v" id="v36"><span class="vn">36</span> হদদের মৃত্যুর পর মস্রেকা-নিবাসী সম্ল তাঁর পদে রাজত্ব করেন।</div>
<div class="v" id="v37"><span class="vn">37</span> সম্লের মৃত্যুর পর (ফোরাত) নদীর নিকটবর্তী রহোবোৎ-নিবাসী শৌল তাঁর পদে রাজত্ব করেন।</div>
<div class="v" id="v38"><span class="vn">38</span> শৌলের মৃত্যুর পর অক্‌বোরের পুত্র বাল্‌-হানন তাঁর পদে রাজত্ব করেন।</div>
<div class="v" id="v39"><span class="vn">39</span> অক্‌বোরের পুত্র বাল্‌হাননের মৃত্যুর পর হদর তাঁর পদে রাজত্ব করেন; তাঁর রাজধানীর নাম পায়ূ ও স্ত্রীর নাম মহেটবেল, সে মট্রেদের কন্যা ও মেষাহবের নাত্‌নী।</div>
<div class="v" id="v40"><span class="vn">40</span> <span class="br-p"><br><br></span>গোষ্ঠী, স্থান ও নাম ভেদে ইস্‌ থেকে উৎপন্ন যে সকল দলপতি ছিলেন, তাঁদের নাম হল: দলপতি তিম্ন, দলপতি অল্‌বা, দলপতি যিথেৎ,</div>
<div class="v" id="v41"><span class="vn">41</span> দলপতি অহলীবামা, দলপতি এলা, দলপতি পীনোন,</div>
<div class="v" id="v42"><span class="vn">42</span> দলপতি কনস, দলপতি তৈমন, দলপতি মিব্‌সর,</div>
<div class="v" id="v43"><span class="vn">43</span> দলপতি মগ্দীয়েল ও দলপতি ঈরম। এঁরা নিজ নিজ বসতি দেশে, নিজ নিজ বসতি স্থানভেদে ইদোমের দলপতি ছিলেন। ইদোমীয়দের আদিপুরুষ ইসের বৃত্তান্ত সমাপ্ত।</div>
</div>
<!-- PARSED ABOVE; EDITING MAY BREAK PARSER -->
</body></html>