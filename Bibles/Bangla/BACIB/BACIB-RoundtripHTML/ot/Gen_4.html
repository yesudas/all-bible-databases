<html><head>
<meta http-equiv="Content-Type" content="text/html;charset=utf-8" />
<title>Gen 4 &ndash; পয়দায়েশ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 4);">
<div id="navbar"><a href="../index.html">কিতাবুল মোকাদ্দস</a> &ndash; <b>পয়দায়েশ</b> &ndash; <a href="Gen_1.html">1</a> <a href="Gen_2.html">2</a> <a href="Gen_3.html">3</a> <b>4</b> <a href="Gen_5.html">5</a> <a href="Gen_6.html">6</a> ... <a href="Gen_50.html">50</a> </div><hr>
<h1>Gen 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>কাবিল ও হাবিল— দুনিয়ার প্রথম খুন</h2><span class="vn">1</span> <span class="br-p"><br><br></span>পরে আদম তাঁর স্ত্রী হাওয়ার সঙ্গে মিলিত হলে পর তিনি গর্ভবতী হয়ে কাবিলকে প্রসব করে বললেন, মাবুদের সহায়তায় আমি পুত্র সন্তান লাভ করলাম।</div>
<div class="v" id="v2"><span class="vn">2</span> পরে তিনি হাবিল নামে তার সহোদরকে প্রসব করলেন। হাবিল ভেড়ার পাল চরাত, আর কাবিল ভূমিতে কৃষি কাজ করতো।</div>
<div class="v" id="v3"><span class="vn">3</span> পরে কালানুক্রমে কাবিল উপহার হিসেবে মাবুদের উদ্দেশে ভূমির ফল উৎসর্গ করলো।</div>
<div class="v" id="v4"><span class="vn">4</span> আর হাবিলও নিজের পালের প্রথমজাত কয়েকটি পশু ও তাদের চর্বি কোরবানী করলো। তখন মাবুদ হাবিল ও তার উপহার কবুল করলেন;</div>
<div class="v" id="v5"><span class="vn">5</span> কিন্তু কাবিল ও তার উপহার কবুল করলেন না; এজন্য কাবিল ভীষণ ক্রুদ্ধ হল আর মুখ বিষণ্ন করে রইলো।</div>
<div class="v" id="v6"><span class="vn">6</span> তাতে মাবুদ কাবিলকে বললেন, তুমি কেন ক্ষুব্ধ হয়েছ? তোমার মুখ কেন বিষণ্ন হয়েছে?</div>
<div class="v" id="v7"><span class="vn">7</span> যদি সদাচরণ করো, তবে কি কবুল করা হবে না? আর যদি সদাচরণ না করো, তবে গুনাহ্‌ দরজায় ওৎ পেতে বসে রয়েছে। তোমার প্রতি তার বাসনা থাকবে এবং তুমি তার উপরে কর্তৃত্ব করবে।</div>
<div class="v" id="v8"><span class="vn">8</span> <span class="br-p"><br><br></span>আর কাবিল তার ভাই হাবিলের সঙ্গে কথাবার্তা বললো; পরে তারা মাঠে গেলে কাবিল তার ভাই হাবিলের বিরুদ্ধে উঠে তাকে খুন করলো।</div>
<div class="v" id="v9"><span class="vn">9</span> পরে মাবুদ কাবিলকে বললেন, তোমার ভাই হাবিল কোথায়? সে জবাব দিল, আমি জানি না; আমার ভাইয়ের রক্ষক কি আমি?</div>
<div class="v" id="v10"><span class="vn">10</span> তিনি বললেন, তুমি এ কি করেছ? তোমার ভাইয়ের রক্ত ভূমি থেকে আমার কাছে কাঁদছে।</div>
<div class="v" id="v11"><span class="vn">11</span> আর এখন, যে ভূমি তোমার হাত থেকে তোমার ভাইয়ের রক্ত গ্রহণ করার জন্য নিজের মুখ খুলেছে, সেই ভূমিতে তুমি বদদোয়াগ্রস্ত হলে।</div>
<div class="v" id="v12"><span class="vn">12</span> ভূমিতে কৃষিকর্ম করলেও তা তার শক্তি দিয়ে তোমার সেবা আর করবে না; তুমি দুনিয়াতে পলাতক ও ভ্রমণকারী হবে।</div>
<div class="v" id="v13"><span class="vn">13</span> <span class="br-p"><br><br></span>তাতে কাবিল মাবুদকে বললো, আমার অপরাধের ভার অসহ্য।</div>
<div class="v" id="v14"><span class="vn">14</span> দেখ, আজ তুমি ভূতল থেকে আমাকে তাড়িয়ে দিলে, আর তোমার দৃষ্টি থেকে আমি লুকিয়ে থাকব। আমি দুনিয়াতে পলাতক ও ভ্রমণকারী হব, আর আমাকে যে পাবে সেই আমাকে খুন করবে।</div>
<div class="v" id="v15"><span class="vn">15</span> <span class="br-p"><br><br></span>তাতে মাবুদ তাকে বললেন, এজন্য কাবিলকে যে খুন করবে, সে সাত গুণ প্রতিফল পাবে। আর মাবুদ কাবিলের জন্য একটি চিহ্ন রাখলেন, যেন কেউ তাকে পেলে খুন না করে।</div>
<div class="v" id="v16"><span class="vn">16</span> <span class="br-p"><br><br></span>পরে কাবিল মাবুদের সম্মুখ থেকে প্রস্থান করে আদনের পূর্ব দিকে নোদ নামক একটি দেশে বাস করতে লাগল।</div>
<div class="v" id="v17"><h2>মানব সভ্যতার আরম্ভ</h2><span class="vn">17</span> <span class="br-p"><br><br></span>আর কাবিল তার স্ত্রীর সঙ্গে মিলিত হলে পর সে গর্ভবতী হয়ে হনোককে প্রসব করলো। আর কাবিল একটি নগর নির্মাণ করে তার পুত্রের নাম অনুসারে তার নাম হনোক রাখল।</div>
<div class="v" id="v18"><span class="vn">18</span> হনোকের পুত্র ঈরদ, ঈরদের পুত্র মহূয়ায়েল, মহূয়ায়েলের পুত্র মথূশায়েল ও মথূশায়েলের পুত্র লামাক।</div>
<div class="v" id="v19"><span class="vn">19</span> <span class="br-p"><br><br></span>লামাক দু’জন স্ত্রী গ্রহণ করলো, এক জন স্ত্রীর নাম আদা ও অন্য জনের নাম সিল্লা।</div>
<div class="v" id="v20"><span class="vn">20</span> আদার গর্ভে যাবল জন্মগ্রহণ করলো, সে তাঁবুবাসী পশুপালকদের আদিপুরুষ ছিল। তার ভাইয়ের নাম যূবল;</div>
<div class="v" id="v21"><span class="vn">21</span> যারা বীণা ও বাঁশী বাজায় সে তাদের আদিপুরুষ ছিল।</div>
<div class="v" id="v22"><span class="vn">22</span> আর সিল্লার গর্ভে তূবল-কাবিল জন্মগ্রহণ করলো, সে ব্রোঞ্জের ও লোহার নানা রকম অস্ত্র তৈরি করতো; তূবল-কাবিলের বোনের নাম নয়মা।</div>
<div class="v" id="v23"><span class="vn">23</span> <span class="br-p"><br><br></span>আর লামাক তার দুই স্ত্রীকে বললো, <span class="br-p"><br><br></span>আদা ও সিল্লা, তোমরা আমার কথা শোন, <span class="br-p"><br><br></span>লামাকের স্ত্রীদ্বয়, আমার কথায় কান দাও; <span class="br-p"><br><br></span>কারণ আমি আঘাতের প্রতিশোধে পুরুষকে, <span class="br-p"><br><br></span>প্রহারের প্রতিশোধে যুবককে হত্যা করেছি।</div>
<div class="v" id="v24"><span class="vn">24</span> <span class="br-p"><br><br></span>যদি কাবিলের খুনের প্রতিফল সাত গুণ হয়, <span class="br-p"><br><br></span>তবে লামাকের খুনের প্রতিফল সাতাত্তর গুণ হবে।</div>
<div class="v" id="v25"><span class="vn">25</span> <span class="br-p"><br><br></span>পরে আদম পুনর্বার তাঁর স্ত্রীর সঙ্গে মিলিত হলে পর তিনি পুত্র প্রসব করলেন ও তার নাম শিস রাখলেন। কেননা তিনি বললেন, কাবিল কর্তৃক নিহত হাবিলের পরিবর্তে আল্লাহ্‌ আমাকে আর একটি সন্তান দিলেন।</div>
<div class="v" id="v26"><span class="vn">26</span> পরে শিসের পুত্র জন্মগ্রহণ করলো, আর তিনি তার নাম আনুশ রাখলেন। সেই সময় লোকেরা মাবুদের নামে এবাদত করতে আরম্ভ করলো।</div>
</div>
<!-- PARSED ABOVE; EDITING MAY BREAK PARSER -->
</body></html>