<html><head>
<meta http-equiv="Content-Type" content="text/html;charset=utf-8" />
<title>Gen 40 &ndash; পয়দায়েশ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 40);">
<div id="navbar"><a href="../index.html">কিতাবুল মোকাদ্দস</a> &ndash; <b>পয়দায়েশ</b> &ndash; <a href="Gen_1.html">1</a> ... <a href="Gen_38.html">38</a> <a href="Gen_39.html">39</a> <b>40</b> <a href="Gen_41.html">41</a> <a href="Gen_42.html">42</a> ... <a href="Gen_50.html">50</a> </div><hr>
<h1>Gen 40</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দু’জন কয়েদীর স্বপ্ন ও তার অর্থ</h2><span class="vn">1</span> <span class="br-p"><br><br></span>ঐ সকল ঘটনার পরে মিসরের বাদশাহ্‌র পানপাত্র-বাহক ও প্রধান খাদ্যপ্রস্তুতকারক তাদের মালিক মিসরের বাদশাহ্‌র বিরুদ্ধে অপরাধ করলো।</div>
<div class="v" id="v2"><span class="vn">2</span> তাতে ফেরাউন তাঁর সেই দুই কর্মচারীর প্রতি, ঐ প্রধান পানপাত্র-বাহক ও প্রধান খাদ্য-প্রস্তুতকারকের প্রতি ক্রুদ্ধ হলেন,</div>
<div class="v" id="v3"><span class="vn">3</span> এবং তাদেরকে বন্দী করে রক্ষী সৈন্যদের সেনাপতির বাড়ির কারাগারে, ইউসুফ যে স্থানে বন্দী ছিলেন সেই স্থানে রাখলেন।</div>
<div class="v" id="v4"><span class="vn">4</span> তাতে রক্ষক সেনাপতি তাদের জন্য ইউসুফকে নিযুক্ত করলেন, আর তিনি তাদের পরিচর্যা করতে লাগলেন। এভাবে তারা কিছু দিন কারাগারে রইলো।</div>
<div class="v" id="v5"><span class="vn">5</span> <span class="br-p"><br><br></span>পরে মিসরের বাদশাহ্‌র পানপাত্র-বাহক ও প্রধান খাদ্যপ্রস্তুতকারক, যাদের কারাগারে আটক করা হয়েছিল সেই দু’জনে এক রাতে দুই রকম অর্থবিশিষ্ট দু’টি স্বপ্ন দেখলো।</div>
<div class="v" id="v6"><span class="vn">6</span> আর ইউসুফ খুব ভোরে তাদের কাছে এসে তাদেরকে দেখলেন, তারা বিষণ্ন।</div>
<div class="v" id="v7"><span class="vn">7</span> তখন তাঁর সঙ্গে ফেরাউনের যে দুই কর্মচারী তাঁর মালিকের বাড়িতে কারাগারে আটক ছিল, তাদেরকে তিনি জিজ্ঞাসা করলেন, আজ আপনাদের মুখ বিষণ্ন কেন?</div>
<div class="v" id="v8"><span class="vn">8</span> তারা জবাবে বললো, আমরা স্বপ্ন দেখেছি, কিন্তু এর অর্থ বলে দেবার কেউ নেই। ইউসুফ তাদেরকে বললেন, অর্থ বলে দেবার শক্তি কি আল্লাহ্‌র কাছ থেকে আসে না? অনুরোধ করছি, স্বপ্নের বৃত্তান্ত আমাকে বলুন।</div>
<div class="v" id="v9"><span class="vn">9</span> <span class="br-p"><br><br></span>তখন প্রধান পানপাত্র-বাহক ইউসুফকে তার স্বপ্নের বৃত্তান্ত জানালো; সে তাঁকে বললো, আমি স্বপ্নে দেখলাম, আমার সম্মুখে একটি আঙ্গুর লতা।</div>
<div class="v" id="v10"><span class="vn">10</span> সেই আঙ্গুরলতার তিনটি ডাল; তা যেন পল্লবিত হল ও তাতে ফুল হল এবং স্তবকে স্তবকে তার ফল হয়ে পাকলো।</div>
<div class="v" id="v11"><span class="vn">11</span> তখন আমার হাতে ফেরাউনের পানপাত্র ছিল, আর আমি সেই আঙ্গুর-ফল নিয়ে সেগুলো থেকে রস বের করে ফেরাউনের হাতে সেই পাত্র দিলাম।</div>
<div class="v" id="v12"><span class="vn">12</span> ইউসুফ তাকে বললেন, এর অর্থ এই; ঐ তিনটি ডাল তিন দিন বুঝায়।</div>
<div class="v" id="v13"><span class="vn">13</span> তিন দিনের মধ্যে ফেরাউন আপনাকে কারাগার থেকে মুক্ত করে আপনাকে আগের পদে নিযুক্ত করবেন; আর আপনি আগের রীতি অনুসারে পানপাত্র-বাহক হয়ে পুনর্বার ফেরাউনের হাতে পানপাত্র দেবেন।</div>
<div class="v" id="v14"><span class="vn">14</span> কিন্তু আরজ করি, যখন আপনার মঙ্গল হবে তখন আমাকে স্মরণে রাখবেন এবং আমার প্রতি দয়া করে ফেরাউনের কাছে আমার কথা বলে আমাকে এই স্থান থেকে উদ্ধার করবেন।</div>
<div class="v" id="v15"><span class="vn">15</span> কেননা ইবরানীদের দেশ থেকে আমাকে নিতান্তই চুরি করে আনা হয়েছে; আর এই স্থানেও আমি কিছুই করি নি যার জন্য এই কারাকূপে আটক থকতে হয়।</div>
<div class="v" id="v16"><span class="vn">16</span> <span class="br-p"><br><br></span>প্রধান খাদ্যপ্রস্তুতকারক যখন দেখল, তার অর্থ ভাল, তখন সে ইউসুফকে বললো, আমিও স্বপ্ন দেখেছি; আমার মাথার উপরে রুটির তিনটি ডালি।</div>
<div class="v" id="v17"><span class="vn">17</span> তার উপরের ডালিতে ফেরাউনের জন্য সকল প্রকার রুটি ছিল; আর সমস্ত পাখি আমার মাথার উপরকার ডালি থেকে তা নিয়ে খেয়ে ফেললো।</div>
<div class="v" id="v18"><span class="vn">18</span> ইউসুফ জবাব দিলেন, এর অর্থ এই,</div>
<div class="v" id="v19"><span class="vn">19</span> সেই তিনটি ডালিতে তিন দিন বুঝায়। তিন দিনের মধ্যে ফেরাউন আপনার দেহ থেকে মাথা কেটে ফেলে আপনাকে গাছে টাঙ্গিয়ে দেবেন এবং পাখিরা আপনার দেহ থেকে মাংস খাবে।</div>
<div class="v" id="v20"><span class="vn">20</span> <span class="br-p"><br><br></span>পরে তৃতীয় দিনে ফেরাউনের জন্মদিনে তিনি তাঁর সমস্ত গোলামের জন্য ভোজ প্রস্তুত করলেন এবং তাঁর গোলামদের মধ্যে প্রধান পানপাত্র-বাহক ও প্রধান খাদ্য-প্রস্তুতকারককে কারাগার থেকে মুক্তি দিলেন।</div>
<div class="v" id="v21"><span class="vn">21</span> তিনি প্রধান পানপাত্র-বাহককে তার নিজের পদে পুনর্বার নিযুক্ত করলেন, তাতে সে ফেরাউনের হাতে পানপাত্র দিতে লাগল;</div>
<div class="v" id="v22"><span class="vn">22</span> কিন্তু তিনি প্রধান খাদ্য-প্রস্তুতকারককে গাছে টাঙ্গিয়ে দিলেন; যেমন ইউসুফ তাদেরকে অর্থ বলেছিলেন।</div>
<div class="v" id="v23"><span class="vn">23</span> কিন্তু প্রধান পানপাত্র-বাহক ইউসুফের কথা স্মরণে রাখল না, ভুলে গেল।</div>
</div>
<!-- PARSED ABOVE; EDITING MAY BREAK PARSER -->
</body></html>