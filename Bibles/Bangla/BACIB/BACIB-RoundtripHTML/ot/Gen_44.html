<html><head>
<meta http-equiv="Content-Type" content="text/html;charset=utf-8" />
<title>Gen 44 &ndash; পয়দায়েশ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 44);">
<div id="navbar"><a href="../index.html">কিতাবুল মোকাদ্দস</a> &ndash; <b>পয়দায়েশ</b> &ndash; <a href="Gen_1.html">1</a> ... <a href="Gen_42.html">42</a> <a href="Gen_43.html">43</a> <b>44</b> <a href="Gen_45.html">45</a> <a href="Gen_46.html">46</a> ... <a href="Gen_50.html">50</a> </div><hr>
<h1>Gen 44</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিন্‌ইয়ামীনের ছালায় রূপার বাটি</h2><span class="vn">1</span> <span class="br-p"><br><br></span>আর ইউসুফ তাঁর বাড়ির তত্ত্বাবধায়ককে হুকুম করলেন, এই লোকদের বস্তায় যত শস্য ধরে পূর্ণ করে দাও এবং প্রতিজনের টাকা তার বস্তার মুখে রাখ।</div>
<div class="v" id="v2"><span class="vn">2</span> আর কনিষ্ঠের ছালার মুখে তার শস্য ক্রয়ের টাকার সঙ্গে আমার বাটি অর্থাৎ রূপার বাটি রাখ। তখন সে ইউসুফের উক্ত কথানুসারে কাজ করলো।</div>
<div class="v" id="v3"><span class="vn">3</span> পর দিন খুব ভোরেই তাঁদের গাধাগুলো সহ তাঁরা বিদায় নিলেন।</div>
<div class="v" id="v4"><span class="vn">4</span> তাঁরা নগর থেকে বের হয়ে অনেক দূরে যেতে না যেতে ইউসুফ তাঁর বাড়ির তত্ত্বাবধায়ককে বললেন, উঠ, ঐ লোকদের পিছনে দৌড়ে গিয়ে তাদের সঙ্গ ধরে বলো, তোমরা উপকারের পরিবর্তে কেন অপকার করলে?</div>
<div class="v" id="v5"><span class="vn">5</span> আমার মালিক যাতে পান করেন ও যা দিয়ে গণা-পড়ার কাজ করেন, এটি কি সেই বাটি নয়? এই কাজ করে তোমরা অপরাধ করেছ।</div>
<div class="v" id="v6"><span class="vn">6</span> <span class="br-p"><br><br></span>পরে সে তাঁদের নাগাল পেয়ে সেই কথা বললো।</div>
<div class="v" id="v7"><span class="vn">7</span> তাঁরা বললেন, হুজুর, কেন এমন কথা বলেন? আপনার গোলামেরা যে এমন কাজ করবে, তা দূরে থাকুক।</div>
<div class="v" id="v8"><span class="vn">8</span> দেখুন, আমরা নিজ নিজ বস্তার মুখে যে টাকা পেয়েছিলাম, তা কেনান দেশ থেকে পুনর্বার আপনার কাছে এনেছি; তবে আমরা কিভাবে আপনার মালিকের বাড়ি থেকে রূপা কি সোনা চুরি করবো?</div>
<div class="v" id="v9"><span class="vn">9</span> আপনার গোলামদের মধ্যে যার কাছে তা পাওয়া যায় সে অবশ্যই মরবে এবং আমরাও মালিকের গোলাম হবো।</div>
<div class="v" id="v10"><span class="vn">10</span> সে বললো, ভাল, তোমাদের কথা অনুসারেই হোক; যার কাছে তা পাওয়া যাবে, সে আমার গোলাম হবে, কিন্তু আর সকলে নির্দোষ হবে।</div>
<div class="v" id="v11"><span class="vn">11</span> তখন তাঁরা শীঘ্র করে নিজেদের বস্তাগুলো ভূমিতে নামিয়ে প্রত্যেকে নিজ নিজ বস্তা খুললেন।</div>
<div class="v" id="v12"><span class="vn">12</span> আর সে জ্যেষ্ঠ থেকে আরম্ভ করে কনিষ্ঠের বস্তা পর্যন্ত খুঁজে দেখলো, আর বিন্‌ইয়ামীনের বস্তায় সেই বাটি পাওয়া গেল।</div>
<div class="v" id="v13"><span class="vn">13</span> তখন তাঁরা তাদের কাপড় ছিঁড়লেন ও নিজ নিজ গর্দভে বস্তা চাপিয়ে নগরে ফিরে গেলেন।</div>
<div class="v" id="v14"><span class="vn">14</span> <span class="br-p"><br><br></span>পরে এহুদা ও তাঁর ভাইয়েরা ইউসুফের বাড়িতে এলেন; তিনি তখনও সেখানে ছিলেন; আর তাঁরা তাঁর সম্মুখে মাটিতে উবুড় হয়ে পড়লেন।</div>
<div class="v" id="v15"><span class="vn">15</span> তখন ইউসুফ তাঁদেরকে বললেন, তোমরা এ কেমন কাজ করলে? আমার মত ব্যক্তি অবশ্য গণনা করতে পারে, তা কি তোমরা জান না?</div>
<div class="v" id="v16"><span class="vn">16</span> এহুদা বললেন, আমরা মালিকের কাছে কি উত্তর দেব? কি কথা বলবো? কিসেই বা নিজেদের নির্দোষ দেখাব? আল্লাহ্‌ তাঁর গোলামদের অপরাধ প্রকাশ করেছেন, দেখুন, আমরা ও যার কাছে বাটি পাওয়া গেছে, সকলেই মালিকের গোলাম হলাম।</div>
<div class="v" id="v17"><span class="vn">17</span> ইউসুফ বললেন, না, এমন কাজ আমি কখনও করবো না; যার কাছে বাটি পাওয়া গেছে, সেই আমার গোলাম হবে, কিন্তু তোমরা সহিসালামতে পিতার কাছে প্রস্থান কর।</div>
<div class="v" id="v18"><h2>বিন্‌ইয়ামীনের জন্য এহুদার ফরিয়াদ</h2><span class="vn">18</span> <span class="br-p"><br><br></span>তখন এহুদা কাছে গিয়ে বললেন, হে মালিক, আরজ করি, আপনার গোলামকে মালিকের কাছে একটি কথা বলতে অনুমতি দিন; এই গোলামের প্রতি আপনার ক্রোধ প্রজ্বলিত না হোক, কারণ আপনি ফেরাউনের মত।</div>
<div class="v" id="v19"><span class="vn">19</span> মালিক এই গোলামদেরকে জিজ্ঞাসা করেছিলেন, তোমাদের পিতা কি ভাই আছে?</div>
<div class="v" id="v20"><span class="vn">20</span> আমরা মালিককে জবাবে বলেছিলাম, আমাদের বৃদ্ধ পিতা আছেন এবং তাঁর বৃদ্ধাবস্থার একটি কনিষ্ঠ পুত্র আছে; তার সহোদরের মৃত্যু হয়েছে; সে-ই মাত্র তার মায়ের অবশিষ্ট পুত্র; তার পিতা তাকে স্নেহ করেন।</div>
<div class="v" id="v21"><span class="vn">21</span> পরে আপনি এই গোলামদেরকে বলেছিলেন, তোমরা আমার কাছে তাকে আন, আমি তাকে স্বচক্ষে দেখবো।</div>
<div class="v" id="v22"><span class="vn">22</span> তখন আমরা মালিককে বলেছিলাম, সেই যুবক পিতাকে ছেড়ে আসতে পারবে না, সে পিতাকে ছেড়ে আসলে পিতা মারা যাবেন।</div>
<div class="v" id="v23"><span class="vn">23</span> তাতে আপনি এই গোলামদেরকে বলেছিলেন, সেই ছোট ভাইটি তোমাদের সঙ্গে না আসলে তোমরা আমার মুখ আর দেখতে পাবে না।</div>
<div class="v" id="v24"><span class="vn">24</span> আপনার গোলাম যিনি আমার পিতা, তাঁর কাছে গিয়ে তাঁকে মালিকের সেসব কথা বললাম।</div>
<div class="v" id="v25"><span class="vn">25</span> পরে আমাদের পিতা বললেন, তোমরা আবার যাও, আমাদের জন্য কিছু খাদ্যশস্য ক্রয় করে আন।</div>
<div class="v" id="v26"><span class="vn">26</span> আমরা বললাম, যেতে পারব না; যদি ছোট ভাই আমাদের সঙ্গে থাকে তবে যাব; কেননা ছোট ভাইটি সঙ্গে না থাকলে আমরা সেই ব্যক্তির মুখ দেখতে পাব না।</div>
<div class="v" id="v27"><span class="vn">27</span> তাতে আপনার গোলাম, আমার পিতা বললেন, তোমরা জান, আমার সেই স্ত্রী থেকে দু’টি মাত্র সন্তান জন্মে।</div>
<div class="v" id="v28"><span class="vn">28</span> তাদের মধ্যে এক জন আমার কাছ থেকে প্রস্থান করলো, আর আমি বললাম, সে নিশ্চয় খণ্ড খণ্ড হয়েছে এবং সেই সময় থেকে আমি তাকে আর দেখতে পাই নি।</div>
<div class="v" id="v29"><span class="vn">29</span> এখন আমার কাছ থেকে একেও নিয়ে গেলে যদি এর কোন বিপদ ঘটে তবে তোমরা শোকে এই বৃদ্ধ অবস্থায় আমাকে এই পাতালে নামিয়ে দেবে।</div>
<div class="v" id="v30"><span class="vn">30</span> অতএব আপনার গোলাম যিনি আমার পিতা, আমি তাঁর কাছে উপস্থিত হলে আমাদের সঙ্গে যদি এই যুবক না থাকে, তবে এই যুবকের প্রাণের সঙ্গে তাঁর প্রাণ বাঁধা আছে বলে,</div>
<div class="v" id="v31"><span class="vn">31</span> যুবকটি নেই দেখলে তিনি মারা পড়বেন; এভাবে আপনার এই গোলামেরা শোকে বৃদ্ধ অবস্থায় আপনার গোলাম আমাদের পিতাকে পাতালে নামিয়ে দেবে।</div>
<div class="v" id="v32"><span class="vn">32</span> আবার আপনার গোলাম আমি পিতার কাছে এই যুবকটির জামিন হয়ে বলেছিলাম, আমি যদি তাকে তোমার কাছে না আনি, তবে সারা জীবন পিতার কাছে অপরাধী থাকব।</div>
<div class="v" id="v33"><span class="vn">33</span> অতএব আরজ করি, মালিকের কাছে এই যুবকটির পরিবর্তে আপনার গোলাম আমি মালিকের গোলাম হয়ে থাকি, কিন্তু এই যুবককে আপনি তার ভাইদের সঙ্গে যেতে দিন।</div>
<div class="v" id="v34"><span class="vn">34</span> কেননা এই যুবকটি আমার সঙ্গে না থাকলে আমি কিভাবে পিতার কাছে যেতে পারি? অন্যথায় পিতার যে বিপদ ঘটবে, তা-ই আমাকে দেখতে হবে।</div>
</div>
<!-- PARSED ABOVE; EDITING MAY BREAK PARSER -->
</body></html>