<html><head>
<meta http-equiv="Content-Type" content="text/html;charset=utf-8" />
<title>Gen 49 &ndash; পয়দায়েশ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 49);">
<div id="navbar"><a href="../index.html">কিতাবুল মোকাদ্দস</a> &ndash; <b>পয়দায়েশ</b> &ndash; <a href="Gen_1.html">1</a> ... <a href="Gen_47.html">47</a> <a href="Gen_48.html">48</a> <b>49</b> <a href="Gen_50.html">50</a> </div><hr>
<h1>Gen 49</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত ইয়াকুব পুত্রদেরকে দোয়া করেন</h2><span class="vn">1</span> <span class="br-p"><br><br></span>পরে ইয়াকুব তাঁর পুত্রদেরকে ডেকে বললেন, তোমরা সমবেত হও, ভবিষ্যতে তোমাদের প্রতি যা ঘটবে তা তোমাদেরকে বলছি।</div>
<div class="v" id="v2"><span class="vn">2</span> <span class="br-p"><br><br></span>ইয়াকুবের পুত্ররা, সমবেত হও, শোন, <span class="br-p"><br><br></span>তোমাদের পিতা ইসরাইলের কথা শোন।</div>
<div class="v" id="v3"><span class="vn">3</span> <span class="br-p"><br><br></span>রূবেণ, তুমি আমার প্রথমজাত, <span class="br-p"><br><br></span>আমার বল ও আমার শক্তির প্রথম ফল, <span class="br-p"><br><br></span>মহিমার প্রাধান্য ও শক্তির প্রাধান্য।</div>
<div class="v" id="v4"><span class="vn">4</span> <span class="br-p"><br><br></span>তুমি যেন অশান্ত পানির মাতামাতি, <span class="br-p"><br><br></span>তোমার প্রাধান্য থাকবে না; <span class="br-p"><br><br></span>কেননা তুমি নিজের পিতার <span class="br-p"><br><br></span>বিছানায় গিয়েছিলে; <span class="br-p"><br><br></span>তখন অপবিত্র কাজ করেছিলে; <span class="br-p"><br><br></span>সে আমার বিছানায় গিয়েছিল।</div>
<div class="v" id="v5"><span class="vn">5</span> <span class="br-p"><br><br></span>শিমিয়োন ও লেবি দুই সহোদর; <span class="br-p"><br><br></span>তাদের তলোয়ার দৌরাত্মের অস্ত্র।</div>
<div class="v" id="v6"><span class="vn">6</span> <span class="br-p"><br><br></span>হে আমার প্রাণ! তাদের সভায় যেও না; <span class="br-p"><br><br></span>হে আমার গৌরব! তাদের সভায় <span class="br-p"><br><br></span>যোগ দিও না; <span class="br-p"><br><br></span>কেননা তারা ক্রোধে খুন করলো, <span class="br-p"><br><br></span>স্বেচ্ছাচারিতায় বৃষের শিরা কেটে দিল।</div>
<div class="v" id="v7"><span class="vn">7</span> <span class="br-p"><br><br></span>বদদোয়াগ্রস্ত তাদের ক্রোধ, <span class="br-p"><br><br></span>কেননা তা প্রচণ্ড; <span class="br-p"><br><br></span>তাদের কোপ, কেননা তা নিষ্ঠুর; <span class="br-p"><br><br></span>আমি তাদেরকে ইয়াকুবের বংশের <span class="br-p"><br><br></span>মধ্যে ভাগ করবো, <span class="br-p"><br><br></span>ইসরাইলের মধ্যে ছড়িয়ে ছিটিয়ে দেব।</div>
<div class="v" id="v8"><span class="vn">8</span> <span class="br-p"><br><br></span>এহুদা, তোমার ভাইয়েরা তোমারই <span class="br-p"><br><br></span>স্তব করবে; <span class="br-p"><br><br></span>তোমার হাত তোমার দুশমনদের <span class="br-p"><br><br></span>ঘাড় ধরবে; <span class="br-p"><br><br></span>তোমার পিতৃসন্তানেরা তোমার সম্মুখে <span class="br-p"><br><br></span>ভূমিতে উবুড় হয়ে সম্মান দেখাবে।</div>
<div class="v" id="v9"><span class="vn">9</span> <span class="br-p"><br><br></span>এহুদা সিংহের বাচ্চা; <span class="br-p"><br><br></span>বৎস, তুমি হরিণ শিকার থেকে <span class="br-p"><br><br></span>উঠে আসলে; <span class="br-p"><br><br></span>সে শয়ন করলো, ওৎ পেতে রইলো, <span class="br-p"><br><br></span>সিংহের মত ও সিংহীর মত; <span class="br-p"><br><br></span>কে তাকে ওঠাবে?</div>
<div class="v" id="v10"><span class="vn">10</span> <span class="br-p"><br><br></span>এহুদা থেকে রাজদণ্ড যাবে না, <span class="br-p"><br><br></span>তার চরণযুগলের মধ্য থেকে <span class="br-p"><br><br></span>বিচারদণ্ড যাবে না, <span class="br-p"><br><br></span>যে পর্যন্ত শীলো না আসেন; <span class="br-p"><br><br></span>সমস্ত জাতি তাঁরই অধীনতা <span class="br-p"><br><br></span>স্বীকার করবে।</div>
<div class="v" id="v11"><span class="vn">11</span> <span class="br-p"><br><br></span>সে আঙ্গুর লতায় নিজের গাধা বাঁধবে, <span class="br-p"><br><br></span>নিজের গাধার বাচ্চা বাঁধবে <span class="br-p"><br><br></span>উত্তম আঙ্গুর লতায়; <span class="br-p"><br><br></span>সে আঙ্গুর-রসে নিজের পরিচ্ছদ কেচেছে, <span class="br-p"><br><br></span>আঙ্গুরের রক্তে নিজের কাপড় কেচেছে।</div>
<div class="v" id="v12"><span class="vn">12</span> <span class="br-p"><br><br></span>তার চোখ আঙ্গুর-রসের চেয়ে লাল, <span class="br-p"><br><br></span>তার দাঁত দুধের চেয়ে সাদা।</div>
<div class="v" id="v13"><span class="vn">13</span> <span class="br-p"><br><br></span>সবূলূন সমুদ্রতীরে বাস করবে, <span class="br-p"><br><br></span>তা পোতাশ্রয়ের তীর হবে, <span class="br-p"><br><br></span>সিডন পর্যন্ত তার সীমা হবে।</div>
<div class="v" id="v14"><span class="vn">14</span> <span class="br-p"><br><br></span>ইষাখর বলবান গাধা, <span class="br-p"><br><br></span>সে খোঁয়াড়ের মধ্যে শয়ন করে।</div>
<div class="v" id="v15"><span class="vn">15</span> <span class="br-p"><br><br></span>সে দেখলো, বিশ্রামস্থান উত্তম, <span class="br-p"><br><br></span>দেখল, এই দেশ রমণীয়, <span class="br-p"><br><br></span>তাই ভার বইতে কাঁধ পেতে দিল, <span class="br-p"><br><br></span>আর করাধীন গোলাম হল।</div>
<div class="v" id="v16"><span class="vn">16</span> <span class="br-p"><br><br></span>দান তার লোকবৃন্দের বিচার করবে, <span class="br-p"><br><br></span>ইসরাইলের এক বংশের মত।</div>
<div class="v" id="v17"><span class="vn">17</span> <span class="br-p"><br><br></span>দান পথে অবস্থিত সাপ, <span class="br-p"><br><br></span>সে পথের মধ্যে অবস্থিত ফণী, <span class="br-p"><br><br></span>যে ঘোড়ার পায়ে দংশন করে, <span class="br-p"><br><br></span>আর ঘোড়সওয়ার ব্যক্তি উল্টে <span class="br-p"><br><br></span>পিছনে পড়ে যায়।</div>
<div class="v" id="v18"><span class="vn">18</span> <span class="br-p"><br><br></span>মাবুদ, আমি তোমার উদ্ধারের <span class="br-p"><br><br></span>অপেক্ষায় রয়েছি।</div>
<div class="v" id="v19"><span class="vn">19</span> <span class="br-p"><br><br></span>গাদকে সৈন্যদল আঘাত করবে; <span class="br-p"><br><br></span>কিন্তু সে তাদের পশ্চাদ্ভাগে <span class="br-p"><br><br></span>আঘাত করবে।</div>
<div class="v" id="v20"><span class="vn">20</span> <span class="br-p"><br><br></span>আশের থেকে অতি উত্তম খাদ্য জন্মাবে; <span class="br-p"><br><br></span>সে বাদশাহ্‌র উপাদেয় ভক্ষ্য <span class="br-p"><br><br></span>যুগিয়ে দেবে।</div>
<div class="v" id="v21"><span class="vn">21</span> <span class="br-p"><br><br></span>নপ্তালি উন্মুক্তা হরিণী, <span class="br-p"><br><br></span>সে মনোহর কথা বলে।</div>
<div class="v" id="v22"><span class="vn">22</span> <span class="br-p"><br><br></span>ইউসুফ ফলবান তরুশাখা, <span class="br-p"><br><br></span>পানির কিনারার পার্শ্বস্থিত <span class="br-p"><br><br></span>ফলবান তরুশাখা; <span class="br-p"><br><br></span>তার সমস্ত শাখা প্রাচীর অতিক্রম করে।</div>
<div class="v" id="v23"><span class="vn">23</span> <span class="br-p"><br><br></span>তীরন্দাজেরা তাকে কঠোর <span class="br-p"><br><br></span>কষ্ট দিয়েছিল, <span class="br-p"><br><br></span>তীরের আঘাতে তাকে <span class="br-p"><br><br></span>উৎপীড়ন করেছিল;</div>
<div class="v" id="v24"><span class="vn">24</span> <span class="br-p"><br><br></span>কিন্তু তার ধনুক দৃঢ় থাকলো, <span class="br-p"><br><br></span>তার বাহুযুগল বলবান রইলো, <span class="br-p"><br><br></span>ইয়াকুবের সেই শক্তিমানে বাহু দ্বারা, <span class="br-p"><br><br></span>সেই পালকের নামে যিনি ইসরাইলের <span class="br-p"><br><br></span>শৈল,</div>
<div class="v" id="v25"><span class="vn">25</span> <span class="br-p"><br><br></span>তোমার পিতার সেই আল্লাহ্‌র দ্বারা <span class="br-p"><br><br></span>যিনি তোমার সহায়, <span class="br-p"><br><br></span>সেই সর্বশক্তিমান আল্লাহ্‌ দ্বারা <span class="br-p"><br><br></span>যিনি তোমাকে দোয়া করবেন— <span class="br-p"><br><br></span>উপরিস্থ আসমান থেকে নিঃসৃত দোয়ায়, <span class="br-p"><br><br></span>দুনিয়ার গভীরের উৎস থেকে <span class="br-p"><br><br></span>নিঃসৃত দোয়ায়, <span class="br-p"><br><br></span>স্তন ও গর্ভ থেকে নিঃসৃত দোয়ায়।</div>
<div class="v" id="v26"><span class="vn">26</span> <span class="br-p"><br><br></span>আমার পূর্বপুরুষদের দোয়ার চেয়ে <span class="br-p"><br><br></span>তোমার পিতার দোয়া উৎকৃষ্ট। <span class="br-p"><br><br></span>তা চিরন্তন পাহাড়গুলোর সীমা <span class="br-p"><br><br></span>পর্যন্ত প্রসারিত; <span class="br-p"><br><br></span>তা বর্তাবে ইউসুফের মাথায়, <span class="br-p"><br><br></span>ভাইদের থেকে যিনি পৃথক হয়েছিলেন <span class="br-p"><br><br></span>তাঁর মাথার তালুতে।</div>
<div class="v" id="v27"><span class="vn">27</span> <span class="br-p"><br><br></span>বিন্‌ইয়ামীন হিংস্র নেকড়ের মত; <span class="br-p"><br><br></span>সকালে সে শিকারের পশু খাবে, <span class="br-p"><br><br></span>সন্ধ্যাকালে সে লুণ্ঠিত দ্রব্য ভাগ করবে।</div>
<div class="v" id="v28"><span class="vn">28</span> <span class="br-p"><br><br></span>এঁরা সকলে ইসরাইলের বারো বংশ; এঁদের পিতা দোয়া করার সময়ে এই সব কথা বললেন; এঁদের প্রত্যেক জনকে বিশেষ বিশেষ দোয়া করলেন।</div>
<div class="v" id="v29"><h2>হযরত ইয়াকুবের ইন্তেকাল ও দাফন</h2><span class="vn">29</span> <span class="br-p"><br><br></span>পরে ইয়াকুব তাঁদেরকে হুকুম দিয়ে বললেন, আমি শীঘ্র আপন লোকদের কাছে গৃহীত হবো।</div>
<div class="v" id="v30"><span class="vn">30</span> হিট্টিয় ইফ্রোণের ক্ষেতে অবস্থিত গুহাতে আমার পূর্বপুরুষদের কাছে আমার কবর দিও; সেই গুহা কেনান দেশে মম্রির সম্মুখস্থ মক্‌পেলা ক্ষেতে অবস্থিত; ইব্রাহিম হিট্টিয় ইফ্রোণের কাছ থেকে তা কবরস্থানের অধিকারের জন্য ক্রয় করেছিলেন।</div>
<div class="v" id="v31"><span class="vn">31</span> সেই স্থানে ইব্রাহিমের ও তাঁর স্ত্রী সারার কবর হয়েছে, সেই স্থানে ইস্‌হাকের ও তাঁর স্ত্রী রেবেকার কবর হয়েছে এবং সেই স্থানে আমিও লেয়ার কবর দিয়েছি;</div>
<div class="v" id="v32"><span class="vn">32</span> সেই ক্ষেত ও তার মধ্যবর্তী গুহা হেতের সন্তানদের কাছ থেকে ক্রয় করা হয়েছিল।</div>
<div class="v" id="v33"><span class="vn">33</span> ইয়াকুব তাঁর পুত্রদের প্রতি নির্দেশ দেওয়া সমাপ্ত করার পর বিছানার উপর দুই পা একত্র করলেন ও প্রাণত্যাগ করে নিজের লোকদের কাছে গৃহীত হলেন।</div>
</div>
<!-- PARSED ABOVE; EDITING MAY BREAK PARSER -->
</body></html>