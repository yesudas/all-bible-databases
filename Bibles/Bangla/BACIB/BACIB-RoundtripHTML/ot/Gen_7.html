<html><head>
<meta http-equiv="Content-Type" content="text/html;charset=utf-8" />
<title>Gen 7 &ndash; পয়দায়েশ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 7);">
<div id="navbar"><a href="../index.html">কিতাবুল মোকাদ্দস</a> &ndash; <b>পয়দায়েশ</b> &ndash; <a href="Gen_1.html">1</a> ... <a href="Gen_5.html">5</a> <a href="Gen_6.html">6</a> <b>7</b> <a href="Gen_8.html">8</a> <a href="Gen_9.html">9</a> ... <a href="Gen_50.html">50</a> </div><hr>
<h1>Gen 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মহাবন্যা</h2><span class="vn">1</span> <span class="br-p"><br><br></span>আর মাবুদ নূহ্‌কে বললেন, তুমি সপরিবারে জাহাজে প্রবেশ করো, কেননা এই কালের লোকদের মধ্যে আমার সাক্ষাতে তোমাকেই ধার্মিক দেখেছি।</div>
<div class="v" id="v2"><span class="vn">2</span> তুমি পাক-পবিত্র পশুর স্ত্রী-পুরুষ নিয়ে প্রত্যেক জাতের সাত জোড়া করে এবং নাপাক পশুর স্ত্রী-পুরুষ নিয়ে প্রত্যেক জাতের এক জোড়া করে,</div>
<div class="v" id="v3"><span class="vn">3</span> এবং আসমানের পাখিদেরও স্ত্রী-পুরুষ নিয়ে প্রত্যেক জাতের সাত জোড়া করে, সারা দুনিয়াতে তাদের বংশ রক্ষা করার জন্য নিজের সঙ্গে রাখ।</div>
<div class="v" id="v4"><span class="vn">4</span> কেননা সাত দিন পর আমি দুনিয়াতে চল্লিশ দিন ও চল্লিশ রাত বৃষ্টি বর্ষণ করে আমার সৃষ্ট যাবতীয় প্রাণীকে দুনিয়া থেকে মুছে ফেলবো।</div>
<div class="v" id="v5"><span class="vn">5</span> তখন নূহ্‌ মাবুদের হুকুম অনুসারে সমস্ত কাজ করলেন।</div>
<div class="v" id="v6"><span class="vn">6</span> <span class="br-p"><br><br></span>নূহের ছয় শত বছর বয়সে দুনিয়াতে বন্যা আরম্ভ হল।</div>
<div class="v" id="v7"><span class="vn">7</span> বন্যা থেকে রক্ষা পাওয়ার জন্য নূহ্‌ ও তাঁর পুত্ররা এবং তাঁর স্ত্রী ও পুত্রবধূরা জাহাজে প্রবেশ করলেন।</div>
<div class="v" id="v8"><span class="vn">8</span> নূহের প্রতি আল্লাহ্‌র হুকুম অনুসারে পাক ও নাপাক পশুর,</div>
<div class="v" id="v9"><span class="vn">9</span> এবং পাখির ও ভূমিতে গমনশীল যাবতীয় জীবের স্ত্রী-পুরুষ জোড়া জোড়া করে জাহাজে নূহের কাছে প্রবেশ করলো।</div>
<div class="v" id="v10"><span class="vn">10</span> পরে সেই সাত দিন গত হলে দুনিয়াতে বন্যা আরম্ভ হল।</div>
<div class="v" id="v11"><span class="vn">11</span> <span class="br-p"><br><br></span>নূহের বয়সের ছয় শত বছরের দ্বিতীয় মাসের সপ্তদশ দিনে ভূগর্ভস্থ সমস্ত উৎসমুখ খুলে গেল এবং আসমানের জানালাগুলো খুলে গেল;</div>
<div class="v" id="v12"><span class="vn">12</span> তাতে দুনিয়াতে চল্লিশ দিন আর চল্লিশ রাত ভীষণ বৃষ্টি হল।</div>
<div class="v" id="v13"><span class="vn">13</span> সেদিন নূহ্‌ এবং সাম, হাম ও ইয়াফস নামে নূহের পুত্ররা এবং তাঁদের সঙ্গে নূহের স্ত্রী ও তিন পুত্রবধূ জাহাজে প্রবেশ করলেন।</div>
<div class="v" id="v14"><span class="vn">14</span> আর তাঁদের সঙ্গে সব জাতের বন্য পশু, সব জাতের গৃহপালিত পশু, সব জাতের ভূচর সরীসৃপ ও সব জাতের পাখি, সব জাতের খেচর,</div>
<div class="v" id="v15"><span class="vn">15</span> প্রাণবায়ুবিশিষ্ট সব রকমের জীবজন্তু জোড়ায় জোড়ায় জাহাজে নূহের কাছে প্রবেশ করলো।</div>
<div class="v" id="v16"><span class="vn">16</span> ফলত তাঁর প্রতি আল্লাহ্‌র হুকুম অনুসারে সমস্ত প্রাণীর স্ত্রী-পুরুষ প্রবেশ করলো। পরে মাবুদ তাঁর পেছনের দরজা বন্ধ করে দিলেন।</div>
<div class="v" id="v17"><span class="vn">17</span> <span class="br-p"><br><br></span>আর চল্লিশ দিন পর্যন্ত দুনিয়াতে বন্যা হল; তাতে পানি বৃদ্ধি পেয়ে জাহাজ ভাসালে তা মাটি ছেড়ে উপরে ভেসে উঠলো।</div>
<div class="v" id="v18"><span class="vn">18</span> পরে পানি প্রবল হয়ে দুনিয়াতে অতিশয় বৃদ্ধি পেল এবং জাহাজ পানির উপরে ভাসতে লাগল।</div>
<div class="v" id="v19"><span class="vn">19</span> আর দুনিয়াতে পানি অত্যন্ত প্রবল হল, আসমানের নিচে সমস্ত মহাপর্বত ডুবে গেল।</div>
<div class="v" id="v20"><span class="vn">20</span> তার উপরে পনের হাত পানি উঠে প্রবল হল, পর্বতগুলো ডুবে গেল।</div>
<div class="v" id="v21"><span class="vn">21</span> তাতে ভূচর যাবতীয় প্রাণী— পাখি, গৃহপালিত ও বন্য পশু, ভূচর সরীসৃপ এবং মানুষ সকলই মারা গেল।</div>
<div class="v" id="v22"><span class="vn">22</span> স্থলচর যত জীবন্ত প্রাণী ছিল, সকলেই মারা গেল।</div>
<div class="v" id="v23"><span class="vn">23</span> এভাবে দুনিয়া নিবাসী সমস্ত প্রাণী— মানুষ, পশু, সরীসৃপ ও আসমানের পাখি দুনিয়া থেকে মুছে গেল, কেবল নূহ্‌ ও তাঁর সঙ্গী জাহাজের প্রাণীরা বেঁচে রইলেন।</div>
<div class="v" id="v24"><span class="vn">24</span> আর পানি দুনিয়ার উপরে এক শত পঞ্চাশ দিন পর্যন্ত প্রবল থাকলো।</div>
</div>
<!-- PARSED ABOVE; EDITING MAY BREAK PARSER -->
</body></html>