<html><head>
<meta http-equiv="Content-Type" content="text/html;charset=utf-8" />
<title>Hab 2 &ndash; হাবাক্কুক নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hab', 2);">
<div id="navbar"><a href="../index.html">কিতাবুল মোকাদ্দস</a> &ndash; <b>হাবাক্কুক নবীর কিতাব</b> &ndash; <a href="Hab_1.html">1</a> <b>2</b> <a href="Hab_3.html">3</a> </div><hr>
<h1>Hab 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নবীর অভিযোগের প্রতি আল্লাহ্‌র জবাব</h2><span class="vn">1</span> <span class="br-p"><br><br></span>আমি আমার পাহারা-স্থানে দাঁড়াবো, দুর্গের উপরে নিজেকে অবস্থান করবো; আমার আবেদনের বিষয়ে তিনি আমাকে কি বলবেন এবং আমি কি উত্তর দেব, তা দেখে বুঝবো।</div>
<div class="v" id="v2"><span class="vn">2</span> তখন মাবুদ জবাবে আমাকে বললেন, এই দর্শনের কথা লেখ, সুস্পষ্ট করে ফলকে খোদাই কর, যে পাঠ করে, সে যেন দৌড়াতে পারে।</div>
<div class="v" id="v3"><span class="vn">3</span> কেননা এই দর্শন এখনও নিরূপিত কালের জন্য ও তা পরিণামের আকাঙ্খা করছে, আর মিথ্যে হবে না; তার বিলম্ব হলেও তার অপেক্ষা কর, কেননা তা অবশ্য উপস্থিত হবে, যথাসময়ে পূর্ণ হবে, বিলম্ব করবে না।</div>
<div class="v" id="v4"><span class="vn">4</span> দেখ, তার প্রাণ অহংকারে ফুলে উঠেছে, তার অন্তর সরল নয়, কিন্তু ধার্মিক ব্যক্তি তার ঈমান দ্বারাই বাঁচবে।</div>
<div class="v" id="v5"><span class="vn">5</span> <span class="br-p"><br><br></span>বস্তুত মদ তার সঙ্গে বিশ্বাসঘাতকতা করেছে; সে অভিমানী বীর, সে ঘরে থাকে না; সে পাতালের মত অপরিমিত লোভী, সে মৃত্যুর মত, তৃপ্ত হয় না, কিন্তু সর্বজাতিকে একত্র করে আত্মসাৎ করে এবং সর্বলোকবৃন্দকে নিজের কাছে সংগ্রহ করে।</div>
<div class="v" id="v6"><span class="vn">6</span> তারা সকলে কি তার বিরুদ্ধে দৃষ্টান্ত কথা ও তার বিষয়ে পরিহাসজনক প্রবাদ উত্থাপন করবে না? লোকে বলবে, <span class="br-p"><br><br></span>“ধিক্‌ তাকে, যে পরধনে বর্দ্ধিষ্ণু হয়— <span class="br-p"><br><br></span>কত দিন হবে?— <span class="br-p"><br><br></span>আর যে বন্ধকী দ্রব্যের ভারে ভারী হয়।”</div>
<div class="v" id="v7"><span class="vn">7</span> <span class="br-p"><br><br></span>যারা তোমাকে দংশন করবে, তারা কি হঠাৎ উঠবে না? যারা তোমাকে সঞ্চালন করবে, তারা কি শীঘ্র জাগবে না? তখন তুমি তাদের লুণ্ঠিত বস্তু হবে।</div>
<div class="v" id="v8"><span class="vn">8</span> তুমি অনেক জাতির সম্পত্তি লুট করেছ; এই কারণে জাতিদের সমস্ত শেষাংশ তোমার সম্পত্তি লুট করবে; এর কারণ হল মানুষের রক্তপাত এবং দেশ, নগর ও সেখানকার অধিবাসীদের প্রতি কৃত দৌরাত্ম্য।</div>
<div class="v" id="v9"><span class="vn">9</span> ধিক তাকে যে তার কুলের জন্য অন্যায় লাভ সংগ্রহ করে, যেন উচ্চে বাসা করতে পারে, যেন অমঙ্গলের হাত থেকে উদ্ধার পেতে পারে।</div>
<div class="v" id="v10"><span class="vn">10</span> <span class="br-p"><br><br></span>অনেক জাতিকে উচ্ছিন্ন করাতে তুমি তোমার কুলের লজ্জাজনক মন্ত্রণা করেছ ও তোমার প্রাণের বিরুদ্ধে গুনাহ্‌ করেছ।</div>
<div class="v" id="v11"><span class="vn">11</span> কেননা দেয়ালের মধ্য থেকে পাথর কাঁদবে ও কাঠের মধ্য থেকে কড়ি-বরগা তার উত্তর দেবে।</div>
<div class="v" id="v12"><span class="vn">12</span> <span class="br-p"><br><br></span>ধিক্‌ তাকে, যে রক্তপাত করে নগর গাঁথে, <span class="br-p"><br><br></span>যে অন্যায় দ্বারা নগর সংস্থাপন করে।</div>
<div class="v" id="v13"><span class="vn">13</span> <span class="br-p"><br><br></span>দেখ, এ কি বাহিনীগণের মাবুদ থেকে হয় না যে, লোকবৃন্দ আগুনের জন্য পরিশ্রম করে এবং জাতিরা অসারতার জন্য ক্লান্ত হয়?</div>
<div class="v" id="v14"><span class="vn">14</span> কারণ সমুদ্র যেমন পানিতে আচ্ছন্ন, তেমনি দুনিয়া মাবুদের মহিমাবিষয়ক জ্ঞানে পরিপূর্ণ হবে।</div>
<div class="v" id="v15"><span class="vn">15</span> <span class="br-p"><br><br></span>ধিক্‌ তাকে, যে তার প্রতিবেশীকে পান করায়; <span class="br-p"><br><br></span>তুমি ভাণ্ডে তোমার বিষ মিশিয়ে থাক, <span class="br-p"><br><br></span>আবার তাকে মাতাল করে থাক, <span class="br-p"><br><br></span>যেন তুমি তাদের উলঙ্গতা দেখতে পাও।</div>
<div class="v" id="v16"><span class="vn">16</span> <span class="br-p"><br><br></span>তুমি সম্মানের পরিবর্তে অপমানেই পরিপূর্ণ হয়েছ; তুমিও পান করে উলঙ্গ হও; মাবুদের ডান হাতের পানপাত্র তোমার দিকে ফিরান যাবে ও তোমার গৌরবের উপরে জঘন্য লজ্জা উপস্থিত হবে।</div>
<div class="v" id="v17"><span class="vn">17</span> কারণ লেবাননের প্রতি কৃত দৌরাত্ম্য তোমাকে আচ্ছন্ন করবে ও পশুদের সংহার তোমার ত্রাস জন্মাবে; এর কারণ মানুষের রক্তপাত এবং দেশ, নগর ও সেখানকার অধিবাসীদের প্রতি কৃত দৌরাত্ম্য।</div>
<div class="v" id="v18"><span class="vn">18</span> <span class="br-p"><br><br></span>খোদাই-করা মূর্তিতে উপকার কি যে, তার নির্মাতা তা ক্ষোদাই করে? ছাঁচে ঢালা মূর্তি ও মিথ্যার শিক্ষকেই বা উপকার কি যে, নিজের নির্মিত বস্তুর নির্মাতা তাতে বিশ্বাস করে নির্বাক মূর্তি তৈরি করে?</div>
<div class="v" id="v19"><span class="vn">19</span> ধিক্‌ তাকে, যে কাঠকে বলে, তুমি জাগ, নির্বাক পাথরকে বলে, তুমি ওঠ। সে কি শিক্ষা দেবে? দেখ, সে সোনা ও রূপায় মোড়ানো, তার অন্তরে শ্বাসবায়ুর লেশমাত্রও নেই।</div>
<div class="v" id="v20"><span class="vn">20</span> কিন্তু মাবুদ তাঁর পবিত্র এবাদতখানায় আছেন; সমস্ত দুনিয়া তাঁর সম্মুখে নীরব থাক।</div>
</div>
<!-- PARSED ABOVE; EDITING MAY BREAK PARSER -->
</body></html>