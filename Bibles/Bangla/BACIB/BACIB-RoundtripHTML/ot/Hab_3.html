<html><head>
<meta http-equiv="Content-Type" content="text/html;charset=utf-8" />
<title>Hab 3 &ndash; হাবাক্কুক নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hab', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>হাবাক্কুক নবীর কিতাব</b> &ndash; <a href="Hab_1.html">1</a> <a href="Hab_2.html">2</a> <b>3</b> </div><hr>
<h1>Hab 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v2"><h2>হযরত হাবাক্কুকের মুনাজাত</h2><span class="vn">2</span> <span class="br-p"><br><br></span> হাবুক্কুক নবীর মুনাজাত। স্বর, শিগিয়োনোৎ। <span class="br-p"><br><br></span>হে মাবুদ, আমি তোমার বার্তা শুনলাম, ভয় পেলাম; <span class="br-p"><br><br></span>হে মাবুদ, আমাদের কালে তোমার কাজ সজীব কর, <span class="br-p"><br><br></span>আমাদের আমাদের কালে সেগুলো তুমি আবার কর; <span class="br-p"><br><br></span>কোপের সময়ে করুণা স্মরণ কর।</div>
<div class="v" id="v3"><span class="vn">3</span> <span class="br-p"><br><br></span>আল্লাহ্‌ তৈমন থেকে আসছেন, <span class="br-p"><br><br></span>পারণ পর্বত থেকে পবিত্রতম আসছেন। <span class="br-p"><br><br></span>আসমান তাঁর প্রভায় সমাচ্ছন্ন, <span class="br-p"><br><br></span>দুনিয়া তাঁর প্রশংসায় পরিপূর্ণ।</div>
<div class="v" id="v4"><span class="vn">4</span> <span class="br-p"><br><br></span>তাঁর তেজ আলোর মত, <span class="br-p"><br><br></span>তাঁর হাত থেকে কিরণ বের হয়; <span class="br-p"><br><br></span>ঐ স্থান তাঁর পরাক্রমের অন্তরাল।</div>
<div class="v" id="v5"><span class="vn">5</span> <span class="br-p"><br><br></span>তাঁর আগে আগে মহামারী চলে, <span class="br-p"><br><br></span>তাঁর পদচিহ্ন দিয়ে জ্বলন্ত অঙ্গার গমন করে।</div>
<div class="v" id="v6"><span class="vn">6</span> <span class="br-p"><br><br></span>তিনি থামলেন এবং দুনিয়াকে নাড়ালেন, <span class="br-p"><br><br></span>তিনি দৃষ্টিপাত করলেন এবং জাতিদেরকে কাঁপিয়ে তুললেন; <span class="br-p"><br><br></span>সনাতন পর্বতগুলো খণ্ড-বিখণ্ড হল, <span class="br-p"><br><br></span>চিরন্তন পাহাড়গুলো নত হল; <span class="br-p"><br><br></span>অনাদিকাল থেকে তাঁর গতি।</div>
<div class="v" id="v7"><span class="vn">7</span> <span class="br-p"><br><br></span>আমি দেখলাম, কুশনের তাঁবুগুলো ক্লিষ্ট, <span class="br-p"><br><br></span>মাদিয়ান দেশীয় পর্দাগুলো কেঁপে উঠলো।</div>
<div class="v" id="v8"><span class="vn">8</span> <span class="br-p"><br><br></span>মাবুদ কি নদ-নদীর প্রতি বিরক্ত হলেন, <span class="br-p"><br><br></span>তোমার গজব কি নদ-নদীর উপরে বর্তিল, <span class="br-p"><br><br></span>সমুদ্রের প্রতি কি তোমার কোপ হল যে, <span class="br-p"><br><br></span>তুমি তোমার ঘোড়াগুলোতে আরোহণ করলে? <span class="br-p"><br><br></span>তোমার বিজয়ী রথগুলোতে আরোহণ করলে?</div>
<div class="v" id="v9"><span class="vn">9</span> <span class="br-p"><br><br></span>তুমি তোমার ধনুক একেবারে অনাবৃত করেছ, <span class="br-p"><br><br></span>তোমার কালাম অনুসারে শাস্তি দেবার জন্য দণ্ডগুলো শপথ করেছে। <span class="br-p"><br><br></span>[সেলা] <span class="br-p"><br><br></span>তুমি ভূতলকে বিদীর্ণ করে নদ-নদীময় করলে।</div>
<div class="v" id="v10"><span class="vn">10</span> <span class="br-p"><br><br></span>পর্বতমালা তোমাকে দেখে কেঁপে উঠলো, <span class="br-p"><br><br></span>প্রচণ্ড জলরাশি বয়ে গেল, <span class="br-p"><br><br></span>গহ্বর তার আওয়াজ উঁচুতে তুললো, <span class="br-p"><br><br></span>তার ঢেউগুলো উপরে তুলল।</div>
<div class="v" id="v11"><span class="vn">11</span> <span class="br-p"><br><br></span>সূর্য ও চন্দ্র স্ব স্ব বাসস্থানে দাঁড়িয়ে থাকলো, <span class="br-p"><br><br></span>তোমার দ্রুতগামী বাণগুলোর আলোতে, <span class="br-p"><br><br></span>তোমার বজ্ররূপ বর্শার তেজে।</div>
<div class="v" id="v12"><span class="vn">12</span> <span class="br-p"><br><br></span>তুমি ক্রোধে ভূতল দিয়ে গমন করলে, <span class="br-p"><br><br></span>কোপে জাতিদেরকে শস্যের মত মাড়াই করলে।</div>
<div class="v" id="v13"><span class="vn">13</span> <span class="br-p"><br><br></span>তুমি যাত্রা করলে, তোমার লোকদের উদ্ধার করার জন্য, <span class="br-p"><br><br></span>তোমার অভিষিক্ত লোকের উদ্ধারের জন্য; <span class="br-p"><br><br></span>তুমি দুষ্টের বাড়ির মাথা চূর্ণ করলে, <span class="br-p"><br><br></span>গলা পর্যন্ত তার মূল অনাবৃত করলে।</div>
<div class="v" id="v14"><span class="vn">14</span> <span class="br-p"><br><br></span>তুমি তার যোদ্ধাদের মাথা তারই দণ্ড দ্বারা বিদ্ধ করলে; <span class="br-p"><br><br></span>তারা ঘূর্ণিবাতাসের মত আমাকে ছিন্নভিন্ন করতে এসেছিল; <span class="br-p"><br><br></span>তারা দুঃখীকে গোপনে গ্রাস করতে আনন্দ করতো।</div>
<div class="v" id="v15"><span class="vn">15</span> <span class="br-p"><br><br></span>তুমি তোমার ঘোড়ার পাল নিয়ে সমুদ্র দিয়ে গমন করলে। <span class="br-p"><br><br></span>সেই মহাজলরাশি দিয়ে গমন করলে।</div>
<div class="v" id="v16"><span class="vn">16</span> <span class="br-p"><br><br></span>আমি শুনলাম, আমার অন্তর কাঁপতে লাগল, <span class="br-p"><br><br></span>সেই শব্দে আমার ওষ্ঠাধর কেঁপে উঠলো, <span class="br-p"><br><br></span>আমার অস্থিতে পচন প্রবেশ করলো, <span class="br-p"><br><br></span>আমি স্বস্থানে কাঁপতে লাগলাম, <span class="br-p"><br><br></span>কারণ আমাকে বিশ্রাম করতে হবে, <span class="br-p"><br><br></span>সঙ্কটের দিনের অপেক্ষায়, <span class="br-p"><br><br></span>যখন আক্রমণকারীরা আসবে লোকদের বিরুদ্ধে।</div>
<div class="v" id="v17"><span class="vn">17</span> <span class="br-p"><br><br></span>যদিও ডুমুর গাছ পুষ্পিত হবে না, <span class="br-p"><br><br></span>আঙ্গুরলতায় ফুল ধরবে না, <span class="br-p"><br><br></span>জলপাই গাছ ফলদানে ব্যর্থ হবে, <span class="br-p"><br><br></span>ও ক্ষেতে খাদ্যদ্রব্য উপন্ন হবে না, <span class="br-p"><br><br></span>খোঁয়াড় থেকে ভেড়ার পাল উচ্ছিন্ন হবে, <span class="br-p"><br><br></span>গোয়ালে গরু থাকবে না;</div>
<div class="v" id="v18"><span class="vn">18</span> <span class="br-p"><br><br></span>তবু আমি মাবুদে আনন্দ করবো, <span class="br-p"><br><br></span>আমার নাজাতের আল্লাহ্‌তে উল্লসিত হবো।</div>
<div class="v" id="v19"><span class="vn">19</span> <span class="br-p"><br><br></span>সার্বভৌম মাবুদ আমার বল, <span class="br-p"><br><br></span>তিনি আমার চরণ হরিণীর চরণের মত করেন, <span class="br-p"><br><br></span>তিনি আমার উচ্চস্থলীগুলো দিয়ে আমাকে চলাচল করাবেন। <span class="br-p"><br><br></span>প্রধান বাদ্যকরের জন্য; আমার তারযুক্ত যন্ত্রে।</div>
</div>
<!-- PARSED ABOVE; EDITING MAY BREAK PARSER -->
</body></html>