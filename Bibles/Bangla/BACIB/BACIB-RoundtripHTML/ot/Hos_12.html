<html><head>
<meta http-equiv="Content-Type" content="text/html;charset=utf-8" />
<title>Hos 12 &ndash; হোসিয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 12);">
<div id="navbar"><a href="../index.html">কিতাবুল মোকাদ্দস</a> &ndash; <b>হোসিয়া নবীর কিতাব</b> &ndash; <a href="Hos_1.html">1</a> ... <a href="Hos_10.html">10</a> <a href="Hos_11.html">11</a> <b>12</b> <a href="Hos_13.html">13</a> <a href="Hos_14.html">14</a> </div><hr>
<h1>Hos 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আফরাহীম বাতাস খায় ও পূর্বীয় বায়ুর পিছনে দৌড়ে যায়; সে সমস্ত দিন মিথ্যা কথা ও জুলুম বৃদ্ধি করে, তারা আশেরিয়া দেশের সঙ্গে নিয়ম স্থির করেছে এবং মিসরে জলপাই তেল পাঠিয়েছে।</div>
<div class="v" id="v2"><h2>ইসরাইলের অবাধ্যতার দীর্ঘ ইতিহাস</h2><span class="vn">2</span> <span class="br-p"><br><br></span>আর এহুদার সঙ্গে মাবুদের ঝগড়া আছে, <span class="br-p"><br><br></span>তিনি ইয়াকুবকে তার পথ অনুসারে দণ্ড দেবেন, <span class="br-p"><br><br></span>তার কার্যানুযায়ী প্রতিফল দেবেন।</div>
<div class="v" id="v3"><span class="vn">3</span> <span class="br-p"><br><br></span>জরায়ুর মধ্যে সে আপন ভাইয়ের পাদমূল ধরেছিল, <span class="br-p"><br><br></span>আর বয়সকালে আল্লাহ্‌র সঙ্গে যুদ্ধ করেছিল।</div>
<div class="v" id="v4"><span class="vn">4</span> <span class="br-p"><br><br></span>হ্যাঁ, সে ফেরেশতার সঙ্গে যুদ্ধ করে বিজয়ী হয়েছিল; <span class="br-p"><br><br></span>সে তাঁর কাছে কেঁদে কেঁদে ফরিয়াদ করেছিল; <span class="br-p"><br><br></span>সে বেথেলে তাঁকে পেয়েছিলে, <span class="br-p"><br><br></span>তিনি সেখানে আমাদের সঙ্গে আলাপ করলেন।</div>
<div class="v" id="v5"><span class="vn">5</span> <span class="br-p"><br><br></span>মাবুদ বাহিনীগণের আল্লাহ্‌; <span class="br-p"><br><br></span>মাবুদ তাঁর স্মরণীয় নাম।</div>
<div class="v" id="v6"><span class="vn">6</span> <span class="br-p"><br><br></span>অতএব তুমি তোমার আল্লাহ্‌র কাছে ফিরে এসো, রহম ও ন্যায়বিচার রক্ষা কর; প্রতিদিন তোমার আল্লাহ্‌র অপেক্ষায় থাক।</div>
<div class="v" id="v7"><span class="vn">7</span> <span class="br-p"><br><br></span>সে ব্যবসায়ী, তার হাতে ছলনার নিক্তি, সে ঠকাতে ভালবাসে।</div>
<div class="v" id="v8"><span class="vn">8</span> আর আফরাহীম বলেছে, আমি তো ঐশ্বর্যবান হলাম, নিজের জন্য সংস্থান করলাম, আমার সমস্ত শ্রমে এমন কোন অপরাধ পাওয়া যাবে না, যাতে গুনাহ্‌ হয়।</div>
<div class="v" id="v9"><span class="vn">9</span> কিন্তু আমিই মিসর দেশ থেকে তোমার আল্লাহ্‌ মাবুদ; আমি নির্দিষ্ট ঈদের দিনের মত তোমাকে পুনর্বার তাঁবুতে বাস করাব।</div>
<div class="v" id="v10"><span class="vn">10</span> আর আমি নবীদের কাছে কথা বলেছি, আমি দর্শনের বৃদ্ধি করেছি ও নবীদের দ্বারা দৃষ্টান্ত ব্যবহার করেছি।</div>
<div class="v" id="v11"><span class="vn">11</span> গিলিয়দ কি অধর্মময়? তারা অসার মাত্র; গিল্‌গলে তারা ষাঁড় কোরবানী করে; আবার তাদের কোরবানগাহ্‌ সকল ক্ষেতের আলিতে অবস্থিত পাথরের স্তূপের ন্যায়।</div>
<div class="v" id="v12"><span class="vn">12</span> আর ইয়াকুব অরাম দেশে পালিয়ে গিয়েছিল; ইসরাইল স্ত্রী পাবার জন্য গোলামের কাজ ও স্ত্রীর পাবার জন্য পশুপালকের কাজ করেছিল।</div>
<div class="v" id="v13"><span class="vn">13</span> মাবুদ এক জন নবী দ্বারা ইসরাইলকে মিসর থেকে এনেছিলেন, আর এক জন নবী দ্বারা সে পালিত হয়েছিল।</div>
<div class="v" id="v14"><span class="vn">14</span> আফরাহীম তাঁকে অতিশয় অসন্তুষ্ট করেছে; এজন্য তার রক্ত তারই উপরে থাকবে, আর তার প্রভু তার উপহাস তাকে ফিরিয়ে দেবেন।</div>
</div>
<!-- PARSED ABOVE; EDITING MAY BREAK PARSER -->
</body></html>