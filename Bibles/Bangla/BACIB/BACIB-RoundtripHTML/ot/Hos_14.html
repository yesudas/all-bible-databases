<html><head>
<meta http-equiv="Content-Type" content="text/html;charset=utf-8" />
<title>Hos 14 &ndash; হোসিয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 14);">
<div id="navbar"><a href="../index.html">কিতাবুল মোকাদ্দস</a> &ndash; <b>হোসিয়া নবীর কিতাব</b> &ndash; <a href="Hos_1.html">1</a> ... <a href="Hos_12.html">12</a> <a href="Hos_13.html">13</a> <b>14</b> </div><hr>
<h1>Hos 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মাবুদের কাছে ফিরে আসার আহ্বান</h2><span class="vn">1</span> <span class="br-p"><br><br></span>হে ইসরাইল, তুমি তোমার আল্লাহ্‌ মাবুদের কাছে ফিরে এসো; কেননা তুমি নিজের অপরাধে হোঁচট খেয়েছ।</div>
<div class="v" id="v2"><span class="vn">2</span> তোমরা বক্তব্য প্রস্তুত করে মাবুদের কাছে ফিরে এসো; তাঁকে বল, সমুদয় অপরাধ হরণ কর; যা উত্তম, তা গ্রহণ কর; তাতে আমরা ষাঁড় কোরবানীর মত করে নিজ নিজ ওষ্ঠাধর দিয়ে তোমার প্রশংসা করবো।</div>
<div class="v" id="v3"><span class="vn">3</span> আশেরিয়া আমাদের উদ্ধার করবে না, আমরা ঘোড়ায় আরোহণ করবো না এবং নিজেদের হাতের কাছের আর কোন বস্তুকে আর কখনও বলবো না, ‘আমাদের আল্লাহ্‌।’ কেননা তোমারই কাছে এতিম লোকেরা করুণা পায়।</div>
<div class="v" id="v4"><span class="vn">4</span> <span class="br-p"><br><br></span>আমি তাদের বিপথগমনের প্রতিকার করবো, আমি স্বেচ্ছায় তাদেরকে মহব্বত করবো; কেননা তার প্রতি আমার আর কোন ক্রোধ নেই।</div>
<div class="v" id="v5"><span class="vn">5</span> আমি ইসরাইলের পক্ষে শিশিরের মত হব; সে লিলি ফুলের মত ফুটবে, আর লেবাননের মত মূল বাঁধবে।</div>
<div class="v" id="v6"><span class="vn">6</span> তার তরুশাখাগুলো ছড়িয়ে যাবে, জলপাই গাছের মত তার শোভা এবং লেবাননের মত তার সৌরভ হবে।</div>
<div class="v" id="v7"><span class="vn">7</span> যারা তার ছায়াতলে বাস করে, তারা ফিরে আসবে, শস্যের মত সঞ্জীবিত হবে, আঙ্গুরলতার মত ফুটবে, লেবাননীয় আঙ্গুর-রসের মত তার সুখ্যাতি হবে।</div>
<div class="v" id="v8"><span class="vn">8</span> হে আফরাহীম, মূর্তিগুলোর সঙ্গে আমার কি সম্পর্ক? আমি উত্তর দিয়েছি, আর তার প্রতি দৃষ্টি রাখবো; আমি সতেজ দেবদারুর মত; আমার কাছ থেকেই তোমার বিশ্বস্ততা আসে।</div>
<div class="v" id="v9"><span class="vn">9</span> <span class="br-p"><br><br></span>জ্ঞানবান কে? সে এসব বুঝবে; <span class="br-p"><br><br></span>বুদ্ধিমান কে? সে এসব জানা যাবে; <span class="br-p"><br><br></span>কেননা মাবুদের সমস্ত পথ সরল <span class="br-p"><br><br></span>এবং ধার্মিকেরা সেসব পথে চলে, <span class="br-p"><br><br></span>কিন্তু অধর্মাচারীরা সেসব পথে হোঁচট খায়।</div>
</div>
<!-- PARSED ABOVE; EDITING MAY BREAK PARSER -->
</body></html>