<html><head>
<meta http-equiv="Content-Type" content="text/html;charset=utf-8" />
<title>Hos 7 &ndash; হোসিয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 7);">
<div id="navbar"><a href="../index.html">কিতাবুল মোকাদ্দস</a> &ndash; <b>হোসিয়া নবীর কিতাব</b> &ndash; <a href="Hos_1.html">1</a> ... <a href="Hos_5.html">5</a> <a href="Hos_6.html">6</a> <b>7</b> <a href="Hos_8.html">8</a> <a href="Hos_9.html">9</a> ... <a href="Hos_14.html">14</a> </div><hr>
<h1>Hos 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরাইলের গুনাহ্‌</h2><span class="vn">1</span> <span class="br-p"><br><br></span>আমি যখন ইসরাইলকে সুস্থ করতে চাই, তখন আফরাহীমের অপরাধ ও সামেরিয়ার নাফরমানী প্রকাশ পায়; কারণ তারা প্রতারণার কাজ করে; ভিতরে চোর প্রবেশ করে, বাইরে দস্যুদল লুট করে।</div>
<div class="v" id="v2"><span class="vn">2</span> আর তাদের সমস্ত নাফরমানী যে আমার স্মরণে আছে, এই কথা তারা অন্তঃকরণে বিবেচনা করে না; এখন তাদের কাজগুলো তাদের ঘিরে ফেলেছে, আমার দৃষ্টিগোচরে যেসব রয়েছে।</div>
<div class="v" id="v3"><span class="vn">3</span> তারা নিজেদের নাফরমানী দ্বারা বাদশাহ্‌কে ও নিজেদের মিথ্যা কথা দ্বারা কর্মকর্তাদেরকে আনন্দিত করে।</div>
<div class="v" id="v4"><span class="vn">4</span> তারা সকলে পতিতাগামী, রুটি-ওয়ালার উত্তপ্ত তুন্দুর-স্বরূপ; ময়দা ছানলে পর খামি ফেঁপে না ওঠা পর্যন্ত রুটি-ওয়ালা আগুন উস্কায় না।</div>
<div class="v" id="v5"><span class="vn">5</span> আমাদের বাদশাহ্‌র উৎসবের দিনে কর্মকর্তারা অসুস্থ হওয়া পর্যন্ত আঙ্গুর-রসে উত্তপ্ত হল, সে নিন্দুকদের সঙ্গে হাত মিলাল।</div>
<div class="v" id="v6"><span class="vn">6</span> কারণ তারা যখন ঘাঁটি বসায়, তখন তুন্দুরের মত নিজেদের অন্তর প্রস্তুত করে, তাদের রুটি-ওয়ালা সমস্ত রাত ঘুমিয়ে থাকে, প্রাতঃকালে সেই তুন্দুর যেন প্রচণ্ড আগুনে জ্বলে।</div>
<div class="v" id="v7"><span class="vn">7</span> তারা সকলে তুন্দুরের মত উত্তপ্ত এবং নিজেদের শাসনকর্তাদের গ্রাস করে; তাদের সকল বাদশাহ্‌দের পতন হয়েছে; তাদের মধ্যে কেউই আমাকে আহ্বান করে না।</div>
<div class="v" id="v8"><span class="vn">8</span> <span class="br-p"><br><br></span>আফরাহীম তো জাতিদের সঙ্গে মিশে গেছে; আফরাহীম এক দিক পুড়ে যাওয়া পিঠার মত।</div>
<div class="v" id="v9"><span class="vn">9</span> বিদেশীরা তার বল গ্রাস করেছে, কিন্তু সে তা জানে না; তার মাথার নানা জায়গায় চুল পেকেছে; কিন্তু সে তাও জানে না।</div>
<div class="v" id="v10"><span class="vn">10</span> ইসরাইলের অহংকার তার মুখের উপরে প্রমাণ দিচ্ছে; এমন হলেও তারা নিজেদের আল্লাহ্‌ মাবুদের প্রতি ফেরে নি ও তাঁর খোঁজ করে নি।</div>
<div class="v" id="v11"><h2>জাতিদের উপর অর্থহীন নির্ভরতা</h2><span class="vn">11</span> <span class="br-p"><br><br></span>হ্যাঁ, আফরাহীম অবোধ কবুতরের মত হয়েছে, সে বুদ্ধিহীন, লোকেরা মিসরকে আহ্বান করে, আশেরিয়া দেশ গমন করে।</div>
<div class="v" id="v12"><span class="vn">12</span> তারা যখন যাবে, আমি তাদের উপরে আমার জাল বিস্তার করবো; আসমানের পাখির মত তাদেরকে নামিয়ে আনবো; তাদের মণ্ডলী যেমন শুনেছে, তেমনি আমি তাদের শাস্তি দেব।</div>
<div class="v" id="v13"><span class="vn">13</span> ধিক্‌ তাদেরকে! কেননা তারা আমার কাছ থেকে চলে গেছে; তাদের সর্বনাশ! কেননা তারা আমার বিরুদ্ধে বিদ্রোহ করেছে; আমি তাদেরকে মুক্ত করতাম, কিন্তু তারা আমার বিরুদ্ধে মিথ্যা কথা বলেছে।</div>
<div class="v" id="v14"><span class="vn">14</span> তারা অন্তঃকরণের সঙ্গে আমার কাছে কান্নাকাটি করে নি, কিন্তু নিজ নিজ বিছানায় হাহাকার করে; তারা শস্য ও আঙ্গুর-রসের জন্য একত্র হয় ও আমাকে ছেড়ে বিপথে গমন করে।</div>
<div class="v" id="v15"><span class="vn">15</span> আমিই তো শিক্ষা দিয়ে তাদের বাহু সবল করেছি; তবুও তারা আমারই বিরুদ্ধে কুকল্পনা করে।</div>
<div class="v" id="v16"><span class="vn">16</span> তারা ফিরে আসে বটে, কিন্তু যিনি ঊর্ধ্বস্থ, তাঁর প্রতি নয়; তারা বাকানো ধনুকের মত; তাদের কর্মকর্তারা নিজ নিজ জিহ্বার দুঃসাহসের জন্য তলোয়ারের আঘাতে মারা পড়বে, এ-ই মিসর দেশে তাদের পক্ষে উপহাস।</div>
</div>
<!-- PARSED ABOVE; EDITING MAY BREAK PARSER -->
</body></html>