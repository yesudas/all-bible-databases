<html><head>
<meta http-equiv="Content-Type" content="text/html;charset=utf-8" />
<title>Hos 8 &ndash; হোসিয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 8);">
<div id="navbar"><a href="../index.html">কিতাবুল মোকাদ্দস</a> &ndash; <b>হোসিয়া নবীর কিতাব</b> &ndash; <a href="Hos_1.html">1</a> ... <a href="Hos_6.html">6</a> <a href="Hos_7.html">7</a> <b>8</b> <a href="Hos_9.html">9</a> <a href="Hos_10.html">10</a> ... <a href="Hos_14.html">14</a> </div><hr>
<h1>Hos 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরাইলের ফলভোগ</h2><span class="vn">1</span> <span class="br-p"><br><br></span>তুমি তোমার মুখে তূরী স্থাপন কর। সে মাবুদের গৃহের উপরে ঈগল পাখির মত আসছে, কেননা লোকেরা আমার নিয়ম লঙ্ঘন করেছে ও আমার বিরুদ্ধে অধর্ম করেছে।</div>
<div class="v" id="v2"><span class="vn">2</span> তারা আমার কাছে কান্নাকাটি করে বলবে, হে আমার আল্লাহ্‌, আমরা ইসরাইল, তোমাকে জানি।</div>
<div class="v" id="v3"><span class="vn">3</span> ইসরাইল, যা ভাল, তা দূরে ফেলে দিয়েছে, দুশমন তার পিছনে পিছনে দৌড়ে যাবে।</div>
<div class="v" id="v4"><span class="vn">4</span> তারাই বাদশাহ্‌দেরকে স্থাপন করেছে, আমা থেকে হয় নি; তারা শাসনকর্তাদের নিযুক্ত করেছে, আমি তা জানি নি; তারা নিজেদের সোনা ও রূপা দ্বারা নিজেদের জন্য মূর্তি তৈরি করেছে, যেন তারা উচ্ছিন্ন হয়।</div>
<div class="v" id="v5"><span class="vn">5</span> হে সামেরিয়া, তিনি তোমার বাছুরের মূর্তি দূরে ফেলে দিয়েছেন; ওদের বিরুদ্ধে আমার ক্রোধের আগুন জ্বলে উঠলো; ওরা কত দেরিতে তারা বিশুদ্ধ হবে?</div>
<div class="v" id="v6"><span class="vn">6</span> কেননা ইসরাইলের লোকেরাই ঐ বাছুর তৈরি করেছে; শিল্পকার তা গড়েছে, তা আল্লাহ্‌ নয়; বাস্তবিক সামেরিয়ার বাছুর খণ্ড-বিখণ্ড হবে।</div>
<div class="v" id="v7"><span class="vn">7</span> কেননা তারা বায়ুরূপ বীজ বপন করে, ঝঞ্ঝারূপ শস্য কাটবে; তার ক্ষেতে শস্য নেই; চারা শস্য দেবে না; শস্য দিলেও বিদেশীরা তা গ্রাস করবে।</div>
<div class="v" id="v8"><span class="vn">8</span> ইসরাইলকে গ্রাস করা হল; এখন তারা অপ্রীতিকর পাত্রের মত জাতিদের মধ্যে আছে।</div>
<div class="v" id="v9"><span class="vn">9</span> ওরা তো আশেরিয়া দেশ গেল, সে এমন বন্য গাধা, যে একাকী থাকে; আফরাহীম প্রেমিকদেরকে পণ দিয়েছে।</div>
<div class="v" id="v10"><span class="vn">10</span> যদিও তারা জাতিদের মধ্যে লোকদের পণ দেয়, তবুও আমি এখন এদেরকে একত্র করবো; বাদশাহ্‌ ও শাসনকর্তাদের বোঝার ভারে তারা ক্রমশ কুঁজো হয়ে পড়ছে।</div>
<div class="v" id="v11"><span class="vn">11</span> <span class="br-p"><br><br></span>আফরাহীম গুনাহ্‌র কাজ হিসেবে অনেক কোরবানগাহ্‌ করেছে, এজন্য কোরবানগাহ্‌ সকল তার পক্ষে গুনাহ্‌স্বরূপ হয়েছে।</div>
<div class="v" id="v12"><span class="vn">12</span> আমি তার জন্য আমার ব্যবস্থার দশ হাজার কথা লিখি; কিন্তু সেসব বিজাতীয়রূপে গণ্য করা হয়।</div>
<div class="v" id="v13"><span class="vn">13</span> তারা আমার উপহার-কোরবানী নিয়ে তার গোশ্‌ত উৎসর্গ করে ও তা খেয়ে ফেলে; মাবুদ তাদেরকে গ্রাহ্য করেন না; এখন তিনি তাদের অপরাধ স্মরণ করে তাদের গুনাহ্‌র প্রতিফল দেবেন, তারা মিসরে ফিরে যাবে।</div>
<div class="v" id="v14"><span class="vn">14</span> কারণ ইসরাইল তার নির্মাতাকে ভুলে গেছে ও স্থানে স্থানে প্রাসাদ গেঁথেছে; এবং এহুদা অনেক প্রাচীর-বেষ্টিত নগর প্রস্তুত করেছে; কিন্তু আমি তার নগরে নগরে আগুন পাঠাব, সে সেখানকার দুর্গগুলো গ্রাস করবে।</div>
</div>
<!-- PARSED ABOVE; EDITING MAY BREAK PARSER -->
</body></html>