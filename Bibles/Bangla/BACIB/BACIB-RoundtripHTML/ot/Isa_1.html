<html><head>
<meta http-equiv="Content-Type" content="text/html;charset=utf-8" />
<title>Isa 1 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <b>1</b> <a href="Isa_2.html">2</a> <a href="Isa_3.html">3</a> ... <a href="Isa_66.html">66</a> </div><hr>
<h1>Isa 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আমোজের পুত্র ইশাইয়ার দর্শন, যা তিনি এহুদার বাদশাহ্‌ ঊষিয়, যোথম, আহস ও হিষ্কিয়ের সময়ে এহুদার ও জেরুশালেমের বিষয়ে দেখতে পেয়েছিলেন।</div>
<div class="v" id="v2"><h2>এহুদার দুষ্টতা</h2><span class="vn">2</span> <span class="br-p"><br><br></span>হে আসমান শোন, হে দুনিয়া কান দাও, কেননা মাবুদ বলেছেন। আমি সন্তানদের লালন-পালন করেছি ও বড় করে তুলেছি, আর তারা আমার বিরুদ্ধে বিদ্রোহ করেছে।</div>
<div class="v" id="v3"><span class="vn">3</span> গরু তার মালিককে জানে, গাধা তার মালিকের যাবপাত্র চেনে, কিন্তু ইসরাইল জানে না, আমার লোকেরা বিবেচনা করে না।</div>
<div class="v" id="v4"><span class="vn">4</span> আহা গুনাহ্‌গার জাতি, অপরাধে ভারগ্রস্ত লোক, দুষ্কর্মকারীদের বংশ, ভ্রষ্টাচারী সন্তানেরা; তারা মাবুদকে ত্যাগ করেছে, ইসরাইলের পবিত্রতমকে অবজ্ঞা করেছে, বিপথে গেছে, বিমুখ হয়েছে।</div>
<div class="v" id="v5"><span class="vn">5</span> <span class="br-p"><br><br></span>তোমারা আর কেন মার খাবে? কেন বিদ্রোহ করতেই থাকবে? তোমাদের গোটা মাথাটাই অসুস্থ ও গোটা হৃদয়টাই দুর্বল হয়ে পড়েছে।</div>
<div class="v" id="v6"><span class="vn">6</span> পায়ের তলা থেকে মাথা পর্যন্ত কোন স্থানে স্বাস্থ্য নেই; কেবল আঘাত ও প্রহারের চিহ্ন ও নতুন ক্ষত; তা পরিষ্কার করা কি বাঁধা হয় নি এবং তেল দিয়ে কোমলও করা হয় নি।</div>
<div class="v" id="v7"><span class="vn">7</span> <span class="br-p"><br><br></span>তোমাদের দেশ ধ্বংসস্থান, তোমাদের সমস্ত নগর আগুন দিয়ে পুড়িয়ে দেওয়া হয়েছে; তোমাদের ভূমি বিদেশী লোকেরা তোমাদের সাক্ষাতে ভোগ করছে, তা বিদেশীদের দ্বারা বিনষ্ট ভূমির মত ধ্বংসস্থান হয়েছে।</div>
<div class="v" id="v8"><span class="vn">8</span> আঙ্গুর-ক্ষেতের কুটির, শশা-ক্ষেতের কুঁড়ে-ঘর কিংবা অবরুদ্ধ নগর যেমন, সিয়োন-কন্যা তেমনি হয়ে পড়েছে।</div>
<div class="v" id="v9"><span class="vn">9</span> বাহিনীগণের মাবুদ যদি আমাদের জন্য যৎকিঞ্চিৎ অবশিষ্ট না রাখতেন, তবে আমরা সাদুমের মত হতাম, আমুরার মত হতাম।</div>
<div class="v" id="v10"><span class="vn">10</span> <span class="br-p"><br><br></span>সাদুমের শাসনকর্তারা, মাবুদের কালাম শোন,; আমুরার লোকেরা, আমাদের আল্লাহ্‌র শরীয়তে কান দাও।</div>
<div class="v" id="v11"><span class="vn">11</span> মাবুদ বলছেন, তোমাদের অনেক কোরবানীর আমার প্রয়োজন কি? ভেড়ার পোড়ানো-কোরবানীতে ও পুষ্ট পশুর মেদে আমার আর রুচি নেই; ষাঁড়ের বা ভেড়ার, বা ছাগলের রক্তে আমি কোন আনন্দ পাই না।</div>
<div class="v" id="v12"><span class="vn">12</span> তোমরা যে আমার সাক্ষাতে উপস্থিত হয়ে আমার সমস্ত প্রাঙ্গণ পদতলে দলিত কর, তা তোমাদের কাছে কে চেয়েছে?</div>
<div class="v" id="v13"><span class="vn">13</span> অসার নৈবেদ্য আর এনো না; ধূপ জ্বালানো আমার কাছে ঘৃণা লাগে; অমাবস্যা, বিশ্রামবার, মাহ্‌ফিলের আহ্বান— আমি অধর্মযুক্ত ঈদের সভাগুলো সইতে পারি না।</div>
<div class="v" id="v14"><span class="vn">14</span> আমার প্রাণ তোমাদের অমাবস্যা ও নিরূপিত উৎসবগুলো ঘৃণা করে; সেসব আমার পক্ষে বোঝার মত হয়েছে, আমি সেসব বহন করতে করতে ক্লান্ত হয়ে পড়েছি।</div>
<div class="v" id="v15"><span class="vn">15</span> তোমরা মুনাজাতের জন্য হাত তুললে আমি তোমাদের থেকে আমার চোখ বন্ধ করে রাখব; যদিও অনেক মুনাজাত কর, তবুও শুনব না; তোমাদের হাত রক্তে পরিপূর্ণ।</div>
<div class="v" id="v16"><span class="vn">16</span> তোমরা নিজেদের ধুয়ে নাও, বিশুদ্ধ কর, আমার দৃষ্টিসীমা থেকে তোমাদের নাফরমানী কাজ দূর কর; কদাচরণ ত্যাগ কর;</div>
<div class="v" id="v17"><span class="vn">17</span> সদাচরণ শিক্ষা কর, ন্যায়বিচারের অনুশীলন কর, জুলুমবাজ লোককে শাসন কর, এতিম লোকের বিচার নিষ্পত্তি কর, বিধবার পক্ষ সমর্থন কর।</div>
<div class="v" id="v18"><span class="vn">18</span> <span class="br-p"><br><br></span>মাবুদ বলছেন, এসো, আমরা উত্তর প্রত্যুত্তর করি; তোমাদের সমস্ত গুনাহ্‌ লাল রংয়ের হলেও তুষারের মত সাদা রংয়ের হবে; রক্তের মত লাল হলেও ভেড়ার লোমের মত সাদা হবে।</div>
<div class="v" id="v19"><span class="vn">19</span> তোমরা যদি সম্মত ও বাধ্য হও, তবে দেশের ভাল ভাল ফল ভোগ করবে।</div>
<div class="v" id="v20"><span class="vn">20</span> কিন্তু যদি অসম্মত ও বিরুদ্ধাচারী হও, তবে তলোয়ার তোমাদের ধ্বংস করবে; কেননা মাবুদের মুখ এই কথা বলেছে।</div>
<div class="v" id="v21"><h2>পতিতা নগরী</h2><span class="vn">21</span> <span class="br-p"><br><br></span>সতী নগরী কেমন পতিতা হয়েছে; সে তো ন্যায়বিচারে পূর্ণা ছিল। ধার্মিকতা তাতে বাস করতো, কিন্তু এখন হত্যাকারী লোকেরা থাকে।</div>
<div class="v" id="v22"><span class="vn">22</span> তোমার রূপা খাদ হয়ে পড়েছে, তোমার আঙ্গুর-রস পানিতে মিশানো হয়েছে।</div>
<div class="v" id="v23"><span class="vn">23</span> তোমার শাসনকর্তারা বিদ্রোহী এবং চোরদের সখা; তাদের প্রত্যেকে ঘুষ ভালবাসে ও আর উপহার পেতে চায়; তারা এতিম লোকের বিচার নিষ্পত্তি করে না এবং বিধবার ঝগড়া তাদের কাছে আসতে দেওয়া হয় না।</div>
<div class="v" id="v24"><span class="vn">24</span> <span class="br-p"><br><br></span>এজন্য প্রভু, বাহিনীগণের মাবুদ, ইসরাইলের বীর বলেন, আহা, আমি বিপক্ষদের উপর গজব ঢেলে দিয়ে শান্তি পাব ও আমার দুশমনদেরকে প্রতিশোধ দেব।</div>
<div class="v" id="v25"><span class="vn">25</span> আর তোমার বিরুদ্ধে আমার হাত তুলব, ক্ষার দ্বারা তোমার খাদ উড়িয়ে দেব ও তোমার সমস্ত সীসা দূর করবো।</div>
<div class="v" id="v26"><span class="vn">26</span> আর আগে যেমন ছিল, তেমনি পুনর্বার তোমাকে শাসনকর্তাদের দেব; প্রথমে যেমন ছিল, তেমনি মন্ত্রিদের দেব; এর পরে তুমি ‘ধার্মিকতার পুরী, সতী নগরী’ নামে আখ্যাত হবে।</div>
<div class="v" id="v27"><span class="vn">27</span> <span class="br-p"><br><br></span>সিয়োন ন্যায়বিচার দ্বারা ও তার যে লোকেরা ফিরে আসে, তারা ধার্মিকতা দ্বারা মুক্তি পাবে।</div>
<div class="v" id="v28"><span class="vn">28</span> কিন্তু অধর্মাচারী ও গুনাহ্‌গার সকলের বিনাশ একসঙ্গে ঘটবে ও যারা মাবুদকে ত্যাগ করে, তারা বিনষ্ট হবে।</div>
<div class="v" id="v29"><span class="vn">29</span> বস্তুত লোকে তোমাদের আনন্দদানকারী এলা গাছগুলোর বিষয়ে লজ্জা পাবে এবং তোমরা নিজেদের মনোনীত বাগানগুলোর বিষয়ে হতাশ হবে।</div>
<div class="v" id="v30"><span class="vn">30</span> কেননা তোমরা এলা গাছের শুকনো পাতা ও পানিহীন বাগানের মত হবে।</div>
<div class="v" id="v31"><span class="vn">31</span> আর শক্তিশালী ব্যক্তি শুকনো খড়ের মত ও তার কাজ আগুনের ফুলকির মত হবে; উভয়ই একসঙ্গে জ্বলতে থাকবে, কেউ নিভাতে পারবে না।</div>
</div>
<!-- PARSED ABOVE; EDITING MAY BREAK PARSER -->
</body></html>