<html><head>
<meta http-equiv="Content-Type" content="text/html;charset=utf-8" />
<title>Isa 13 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 13);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_11.html">11</a> <a href="Isa_12.html">12</a> <b>13</b> <a href="Isa_14.html">14</a> <a href="Isa_15.html">15</a> ... <a href="Isa_66.html">66</a> </div><hr>
<h1>Isa 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ব্যাবিলন বিষয়ক ভবিষ্যদ্বাণী</h2><span class="vn">1</span> <span class="br-p"><br><br></span>ব্যাবিলন বিষয়ক দৈববাণী; আমোজের পুত্র ইশাইয়া এই দর্শন পান।</div>
<div class="v" id="v2"><span class="vn">2</span> তোমরা গাছপালাহীন পর্বতের উপরে নিশান তোল, লোকদের জন্য উচ্চধ্বনি কর, হাত দোলাও; তারা প্রধানবর্গের তোরণদ্বারে প্রবেশ করুক।</div>
<div class="v" id="v3"><span class="vn">3</span> আমি নিজের পবিত্র লোকদের হুকুম করেছি, আমি আমার গজব কার্যকর করার জন্য আমার বীরদেরকে আহ্বান করেছি— যারা আমার বিজয়ে উল্লাস করে।</div>
<div class="v" id="v4"><span class="vn">4</span> <span class="br-p"><br><br></span>পর্বতমালায় লোক-সমারোহের শব্দ, <span class="br-p"><br><br></span>যেন মহাজনতার আওয়াজ! <span class="br-p"><br><br></span>একত্রীকৃত জাতিদের রাজ্যগুলোর কোলাহলের আওয়াজ! <span class="br-p"><br><br></span>বাহিনীগণের মাবুদ যুদ্ধের জন্য বাহিনী রচনা করছেন।</div>
<div class="v" id="v5"><span class="vn">5</span> <span class="br-p"><br><br></span>তারা আসছে দূরদেশ থেকে, <span class="br-p"><br><br></span>আসমানের প্রান্ত থেকে; <span class="br-p"><br><br></span>মাবুদ ও তাঁর ক্রোধের সমস্ত অস্ত্র <span class="br-p"><br><br></span>সমস্ত দেশ উচ্ছিন্ন করতে আসছেন।</div>
<div class="v" id="v6"><span class="vn">6</span> <span class="br-p"><br><br></span>হাহাকার কর, কেননা মাবুদের দিন নিকটবর্তী; <span class="br-p"><br><br></span>সর্বশক্তিমানের কাছ থেকে বিনাশের মত তা আসছে।</div>
<div class="v" id="v7"><span class="vn">7</span> <span class="br-p"><br><br></span>এই কারণে সকলের হাত দুর্বল হবে,</div>
<div class="v" id="v8"><span class="vn">8</span> মানুষের হৃদয়ে গলে যাবে; লোকেরা ভীষণ ভয় পাবে, নানা যন্ত্রণা ও ব্যথাগ্রস্ত হবে, তারা প্রসবকারিণীর মত ব্যথা ভোগ করবে; এক জন অন্যের প্রতি একাগ্র দৃষ্টিতে দেখবে, তাদের মুখ হবে আগুনের শিখার মুখ।</div>
<div class="v" id="v9"><span class="vn">9</span> <span class="br-p"><br><br></span>দেখ, মাবুদের দিন আসছে; দুনিয়াকে ধ্বংস-স্থান করার, সেখানকার গুনাহ্‌গারদের তার মধ্য থেকে উচ্ছিন্ন করার জন্য, সেদিন হবে নিষ্ঠুর এবং ক্রোধ ও জলন্ত গজবের দিন।</div>
<div class="v" id="v10"><span class="vn">10</span> বস্তুত আসমানের তারাগুলো ও নক্ষত্রগুলো আলো দেবে না; সূর্য উদয়-সময়ে নিস্তেজ হবে ও চন্দ্র তার জ্যোৎস্না প্রকাশ করবে না।</div>
<div class="v" id="v11"><span class="vn">11</span> <span class="br-p"><br><br></span>আর আমি দুনিয়ার লোকদের নাফরমানীর জন্য ও তাদের অপরাধের জন্য শাস্তি দেব; আমি অহঙ্কারীদের অহংকার শেষ করবো, দুর্দান্তদের গর্ব খর্ব করবো।</div>
<div class="v" id="v12"><span class="vn">12</span> আমি উত্তম সোনা থেকেও মানুষকে, ওফীরের সোনা থেকেও মানুষকে দুষ্প্রাপ্য করবো।</div>
<div class="v" id="v13"><span class="vn">13</span> এজন্য আমি আসমানকে কম্পান্বিত করবো এবং বাহিনীগণের মাবুদের ক্রোধে ও তাঁর জলন্ত গজবের দিনে দুনিয়া টলয়মান হয়ে স্থানচ্যুত হবে।</div>
<div class="v" id="v14"><span class="vn">14</span> তাতে তাড়ানো হরিণের মত ও রাখালহীন ভেড়ার মত লোকেরা প্রত্যেকে নিজ নিজ জাতির প্রতি ফিরবে, প্রত্যেকে নিজ নিজ দেশের দিকে পালিয়ে যাবে।</div>
<div class="v" id="v15"><span class="vn">15</span> যে কারো উদ্দেশ পাওয়া যাবে, সে অস্ত্রবিদ্ধ হবে; ও যে কেউ ধরা পড়বে, সে তলোয়ারের আঘাতে মারা পড়বে।</div>
<div class="v" id="v16"><span class="vn">16</span> আর তাদের চোখের সামনে তাদের শিশুদেরকে আছাড় মারা হবে, তাদের বাড়ি লুট করা হবে ও তাদের স্ত্রীরা বলাৎকৃত হবে।</div>
<div class="v" id="v17"><span class="vn">17</span> <span class="br-p"><br><br></span>দেখ, আমি তাদের বিরুদ্ধে মাদীয়দেরকে উত্তেজিত করবো; তারা রূপা তুচ্ছ করবে ও সোনা নিয়েও আনন্দ করবে না।</div>
<div class="v" id="v18"><span class="vn">18</span> তাদের তীরন্দাজেরা যুবকদেরকে হত্যা করবে এবং তারা শিশুদের প্রতি করুণা করবে না, বালক বালিকাদের প্রতি মমতা দেখাবে না।</div>
<div class="v" id="v19"><span class="vn">19</span> আর ব্যাবিলন— রাজ্যগুলোর সেই রত্ন ও কল্‌দীয়দের গর্বের সেই লাবণ্য— আল্লাহ্‌কর্তৃক উৎপাটিত সাদুম ও আমুরার মত হবে।</div>
<div class="v" id="v20"><span class="vn">20</span> তার মধ্যে আর কখনও বসতি হবে না, পুরুষপুরুষানুক্রমে সেই স্থানে কেউ বাস করবে না, আরবীয়েরাও সে স্থানে তাঁবু ফেলবে না, ভেড়ার রাখালেরাও সেখানে নিজ নিজ পাল শয়ন করাবে না।</div>
<div class="v" id="v21"><span class="vn">21</span> কিন্তু সেই স্থানে বন্যপশুরা শয়ন করবে; আর তাদের সমস্ত বাড়ি চিৎকারকারী জন্তুতে পরিপূর্ণ হবে, উটপাখিরা সেখানে বাসা করবে ও ছাগলেরা নাচবে।</div>
<div class="v" id="v22"><span class="vn">22</span> আর তাদের উচ্চগৃহগুলোতে হায়েনারা আওয়াজ তুলবে, বিলাস-প্রাসাদে খেঁকশিয়ালরা বাস করবে; হ্যাঁ, তার কাল শীঘ্র উপস্থিত হবে; তার সমস্ত দিন দীর্ঘ হবে না।</div>
</div>
<!-- PARSED ABOVE; EDITING MAY BREAK PARSER -->
</body></html>