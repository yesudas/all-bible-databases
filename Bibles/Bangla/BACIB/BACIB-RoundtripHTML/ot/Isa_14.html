<html><head>
<meta http-equiv="Content-Type" content="text/html;charset=utf-8" />
<title>Isa 14 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 14);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_12.html">12</a> <a href="Isa_13.html">13</a> <b>14</b> <a href="Isa_15.html">15</a> <a href="Isa_16.html">16</a> ... <a href="Isa_66.html">66</a> </div><hr>
<h1>Isa 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এহুদার পুনঃস্থাপন</h2><span class="vn">1</span> <span class="br-p"><br><br></span>কারণ মাবুদ ইয়াকুবের প্রতি করুণা করবেন, ইসরাইলকে পুনর্বার মনোনীত করবেন এবং তাদের দেশে তাদেরকে অধিষ্ঠিত করবেন; তাতে বিদেশী লোক তাদের প্রতি আসক্ত হবে, তারা ইয়াকুবের কুলের সঙ্গে সংযুক্ত হবে।</div>
<div class="v" id="v2"><span class="vn">2</span> আর জাতিরা তাদেরকে নিয়ে তাদের স্থানে পৌঁছে দেবে এবং ইসরাইল-কুল মাবুদের দেশে তাদেরকে গোলাম-বাঁদীর মত অধিকার করবে; নিজেরা যাদের কাছে বন্দী ছিল তাদের বন্দী করবে, আর নিজেদের জুলুমবাজদের উপরে কর্তৃত্ব করবে।</div>
<div class="v" id="v3"><h2>ব্যাবিলনের বাদশাহ্‌র পতন</h2><span class="vn">3</span> <span class="br-p"><br><br></span>যেদিন মাবুদ তোমাকে দুঃখ ও উদ্বেগ থেকে এবং যে কঠোর গোলামীতে তুমি আবদ্ধ ছিলে তা থেকে বিশ্রাম দেবেন,</div>
<div class="v" id="v4"><span class="vn">4</span> সেদিন তুমি ব্যাবিলনের বাদশাহ্‌র বিরুদ্ধে এই প্রবাদ বলবে, <span class="br-p"><br><br></span>আহা, জুলুমবাজ কেমন শেষ হয়েছে! <span class="br-p"><br><br></span>অপহারিণী কেমন শেষ হয়েছে!</div>
<div class="v" id="v5"><span class="vn">5</span> <span class="br-p"><br><br></span>মাবুদ দুষ্টদের দণ্ড ভেঙ্গে দিয়েছেন, <span class="br-p"><br><br></span>শাসনকর্তাদের রাজদণ্ড ভেঙ্গে ফেলেছেন।</div>
<div class="v" id="v6"><span class="vn">6</span> <span class="br-p"><br><br></span>সে ক্রোধে লোকদেরকে আঘাত করতো, <span class="br-p"><br><br></span>আঘাত করতে ক্ষান্ত হত না, <span class="br-p"><br><br></span>সে কোপে জাতিদেরকে শাসন করতো, <span class="br-p"><br><br></span>অবিরাম তাড়না করতো।</div>
<div class="v" id="v7"><span class="vn">7</span> <span class="br-p"><br><br></span>সমস্ত দুনিয়া শান্ত ও সুস্থির হয়েছে, <span class="br-p"><br><br></span>সকলে উচ্চৈঃস্বরে আনন্দগান করছে।</div>
<div class="v" id="v8"><span class="vn">8</span> <span class="br-p"><br><br></span>দেবদারু ও লেবাননের এরস গাছগুলোও <span class="br-p"><br><br></span>তোমার বিষয়ে আনন্দ করে, <span class="br-p"><br><br></span>বলে, যেদিন থেকে তুমি ভূমিসাৎ হয়েছ, <span class="br-p"><br><br></span>আমাদের কাছে কোন কাঠুরে আসে না।</div>
<div class="v" id="v9"><span class="vn">9</span> <span class="br-p"><br><br></span>অধঃস্থ পাতাল তোমার জন্য বিচলিত হয়, <span class="br-p"><br><br></span>তোমার আগমনে তোমার সম্মুখে উপস্থিত হয়; <span class="br-p"><br><br></span>তোমার জন্য মৃতদেরকে, <span class="br-p"><br><br></span>দুনিয়ার প্রধান সকলকে সচেতন করে, <span class="br-p"><br><br></span>জাতিদের বাদশাহ্‌ সকলকে <span class="br-p"><br><br></span>নিজ নিজ সিংহাসন থেকে উঠিয়েছে।</div>
<div class="v" id="v10"><span class="vn">10</span> <span class="br-p"><br><br></span>তারা সকলে জবাবে তোমাকে বলে, <span class="br-p"><br><br></span>তুমিও কি আমাদের মত দুর্বল হয়ে পড়েছ? <span class="br-p"><br><br></span>তুমিও কি আমাদের সমান হলে?</div>
<div class="v" id="v11"><span class="vn">11</span> <span class="br-p"><br><br></span>পাতালে নামান হল তোমার জাঁক্‌জমক, <span class="br-p"><br><br></span>ও তোমার নেবল যন্ত্রের মধুর বাদ্য; <span class="br-p"><br><br></span>কীট তোমার নিচে পাতা রয়েছে, <span class="br-p"><br><br></span>কৃমি তোমাকে ঢেকে ফেলেছে।</div>
<div class="v" id="v12"><span class="vn">12</span> <span class="br-p"><br><br></span>হে শুকতারা! ঊষা-নন্দন! <span class="br-p"><br><br></span>তুমি তো বেহেশত থেকে পড়ে গেছ! <span class="br-p"><br><br></span>হে জাতিদের নিপাতনকারী, <span class="br-p"><br><br></span>তুমি ছিন্ন ও ভূপাতিত হয়েছ!</div>
<div class="v" id="v13"><span class="vn">13</span> <span class="br-p"><br><br></span>তুমি মনে মনে বলেছিলে, <span class="br-p"><br><br></span>‘আমি বেহেশত আরোহণ করবো, <span class="br-p"><br><br></span>আল্লাহ্‌র নক্ষত্রগুলোর উপরে আমার সিংহাসন উন্নত করবো; <span class="br-p"><br><br></span>জমায়েত-পর্বতে, উত্তর দিকের প্রান্তে, উপবিষ্ট হব;</div>
<div class="v" id="v14"><span class="vn">14</span> <span class="br-p"><br><br></span>আমি মেঘরূপ উচ্চস্থলীর উপরে উঠবো, <span class="br-p"><br><br></span>আমি সর্বশক্তিমানের মত হব।’</div>
<div class="v" id="v15"><span class="vn">15</span> <span class="br-p"><br><br></span>তোমাকে তো নামান হল পাতালে, <span class="br-p"><br><br></span>গর্তের গভীরতম তলে।</div>
<div class="v" id="v16"><span class="vn">16</span> <span class="br-p"><br><br></span>তোমাকে দেখলে লোকে একদৃষ্টিতে তোমার প্রতি নিরীক্ষণ করবে, <span class="br-p"><br><br></span>তোমার বিষয়ে বিবেচনা করবে, <span class="br-p"><br><br></span>‘এ কি সেই পুরুষ, যে দুনিয়াকে কম্পান্বিত করতো, <span class="br-p"><br><br></span>সমস্ত রাজ্য বিচলিত করতো,</div>
<div class="v" id="v17"><span class="vn">17</span> <span class="br-p"><br><br></span>জগৎকে নির্জন স্থানের মত করতো, <span class="br-p"><br><br></span>দুনিয়ার সমস্ত নগর উৎপাটন করতো, <span class="br-p"><br><br></span>বন্দীদেরকে বাড়ি যেতে দিত না?’</div>
<div class="v" id="v18"><span class="vn">18</span> <span class="br-p"><br><br></span>জাতিদের সমস্ত বাদশাহ্‌, সকলেই সসম্মানে, <span class="br-p"><br><br></span>প্রত্যেকে স্ব স্ব কবরে শয়ন করছেন;</div>
<div class="v" id="v19"><span class="vn">19</span> <span class="br-p"><br><br></span>কিন্তু তুমি নিজের কবর-স্থান থেকে দূরে নিক্ষিপ্ত, <span class="br-p"><br><br></span>কুৎসিত তরুশাখার মত, তুমি সেই নিহতদের দ্বারা আচ্ছাদিত, <span class="br-p"><br><br></span>যারা তলোয়ারে বিদ্ধ, যারা গর্তের প্রস্তর রাশিতে নেমে যায়; <span class="br-p"><br><br></span>তুমি পদদলিত লাশের মত হয়েছ।</div>
<div class="v" id="v20"><span class="vn">20</span> <span class="br-p"><br><br></span>তুমি ওঁদের সঙ্গে কবরস্থ হবে না; <span class="br-p"><br><br></span>কারণ তুমি নিজের দেশ ধ্বংস করেছ, <span class="br-p"><br><br></span>নিজের লোকদের হত্যা করেছ; <span class="br-p"><br><br></span>দুর্বৃত্তদের বংশের নাম কোন কালে নেওয়া হবে না।</div>
<div class="v" id="v21"><span class="vn">21</span> <span class="br-p"><br><br></span>তোমরা ওর সন্তানদের জন্য বধ্যস্থান প্রস্তুত কর, <span class="br-p"><br><br></span>ওদের পূর্বপুরুষদের অপরাধের জন্য; <span class="br-p"><br><br></span>তারা উঠে দুনিয়া অধিকার না করুক, <span class="br-p"><br><br></span>দুনিয়াকে নগরে পরিপূর্ণ না করুক।</div>
<div class="v" id="v22"><span class="vn">22</span> <span class="br-p"><br><br></span>আর বাহিনীগণের মাবুদ বলেন, আমি তাদের বিরুদ্ধে দাঁড়াব; আমি ব্যাবিলনের নাম ও অবশিষ্টাংশ, পুত্র ও পৌত্রকে মুছে ফেলব, মাবুদ এই কথা বলেন।</div>
<div class="v" id="v23"><span class="vn">23</span> আর আমি ঐ নগর শজারুদের জায়গা ও জলাভূমি করবো, ধ্বংসের ঝাঁটা দিয়ে আমি তাকে ঝাড়ু দেব, এই কথা বাহিনীগণের মাবুদ বলেন।</div>
<div class="v" id="v24"><h2>আসেরিয়ার বিষয়ক ভবিষ্যদ্বাণী</h2><span class="vn">24</span> <span class="br-p"><br><br></span>বাহিনীগণের মাবুদ শপথ করে বলেছেন, অবশ্যই, আমি যেমন সঙ্কল্প করেছি, তেমনি ঘটবে; আমি যে মন্ত্রণা করেছি, তা স্থির থাকবে।</div>
<div class="v" id="v25"><span class="vn">25</span> ফলত আমার দেশে আসেরিয়াকে ভেঙ্গে ফেলবো, আমার পর্বতমালায় তাকে পদদলিত করবো; তাতে লোকদের কাঁধ থেকে তার জোয়াল দূর হবে এবং তাদের ঘাড় থেকে তার ভার সরে যাবে।</div>
<div class="v" id="v26"><span class="vn">26</span> সমস্ত দুনিয়ার বিষয়ে এই পরিকল্পনা স্থির হয়েছে ও সমস্ত জাতির উপরে এই হাতই বাড়ানো রয়েছে।</div>
<div class="v" id="v27"><span class="vn">27</span> কারণ বাহিনীগণের মাবুদ পরিকল্পনা করেছেন, কে তা ব্যর্থ করবে? তাঁরই হাত বাড়ানো রয়েছে, কে তা ফিরাবে?</div>
<div class="v" id="v28"><h2>ফিলিস্তিন বিষয়ক ভবিষ্যদ্বাণী</h2><span class="vn">28</span> <span class="br-p"><br><br></span>যে বছর বাদশাহ্‌ আহসের মৃত্যু হয়, সেই বছরের এই ভবিষ্যদ্বাণী।</div>
<div class="v" id="v29"><span class="vn">29</span> <span class="br-p"><br><br></span>হে ফিলিস্তিন, যে দণ্ড তোমাকে প্রহার করতো, তা ভেঙ্গে গেছে বলে সর্বসাধারণে আনন্দ করো না; কেননা সেই মূল সাপ থেকে কেউটিয়া সাপ উৎপন্ন হবে এবং জ্বলন্ত উড়ুক্কু সাপ তার ফল হবে।</div>
<div class="v" id="v30"><span class="vn">30</span> দীনহীনদের জ্যেষ্ঠ সন্তানেরা ভোজন করবে ও দরিদ্ররা নির্ভয়ে শয়ন করবে; আর আমি দুর্ভিক্ষ দ্বারা তোমার মূল হনন করবো এবং তোমার অবশিষ্টাংশ হত হবে।</div>
<div class="v" id="v31"><span class="vn">31</span> <span class="br-p"><br><br></span>হে তোরণদ্বার, হাহাকার কর; হে নগর, কাঁদ; হে ফিলিস্তিন, তুমি বিলীন, তোমার সমসস্ত কিছু বিলীন; কেননা উত্তর দিক থেকে ধোঁয়া আসছে, আর ওর শ্রেণী থেকে কেউ সরে যায় না।</div>
<div class="v" id="v32"><span class="vn">32</span> আর এই জাতির দূতদেরকে কি উত্তর দেওয়া যাবে? মাবুদ সিয়োনের ভিত্তিমূল স্থাপন করেছেন এবং তাঁর দুঃখী লোকেরা তার মধ্যে আশ্রয় নেবে।</div>
</div>
<!-- PARSED ABOVE; EDITING MAY BREAK PARSER -->
</body></html>