<html><head>
<meta http-equiv="Content-Type" content="text/html;charset=utf-8" />
<title>Isa 15 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 15);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_13.html">13</a> <a href="Isa_14.html">14</a> <b>15</b> <a href="Isa_16.html">16</a> <a href="Isa_17.html">17</a> ... <a href="Isa_66.html">66</a> </div><hr>
<h1>Isa 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মোয়াব বিষয়ক ভবিষ্যদ্বাণী</h2><span class="vn">1</span> <span class="br-p"><br><br></span>আহা, এক রাতের মধ্যে মোয়াবের আর নগর ধ্বংস হয়ে গেল; আহা, এক রাতের মধ্যে মোয়াবের কীর নগর ধ্বংস হয়ে গেল।</div>
<div class="v" id="v2"><span class="vn">2</span> সে কাঁদবার জন্য দীবনের মন্দিরে, উচ্চস্থলীতে গেছে; নবোর উপরে ও মেদবার উপরে মোয়াব হাহাকার করছে, তাদের সকলের মাথা মুণ্ডন হয়েছে, প্রত্যেক জনের দাড়ি কাটা গেছে।</div>
<div class="v" id="v3"><span class="vn">3</span> পথে পথে তাদের লোক চট পরেছে; তাদের ছাদের উপরে ও চকের মধ্যে সমস্ত লোক হাহাকার করছে, কান্নাকাটি করে যেন গলে পড়ছে।</div>
<div class="v" id="v4"><span class="vn">4</span> হিষ্‌বোন ও ইলিয়ালী কাঁদছে; তাদের আর্তনাদ যহস পর্যন্ত শোনা যাচ্ছে; সেজন্য মোয়াবের যোদ্ধারা আর্তনাদ করছে; তার প্রাণ তার মধ্যে কাঁপছে।</div>
<div class="v" id="v5"><span class="vn">5</span> মোয়াবের জন্য আমার হৃদয় কাঁদছে; তার পলাতকেরা সোয়র পর্যন্ত, ইগ্লৎ-শলিশীয়ায় যাচ্ছে; তারা কাঁদতে কাঁদতে লূহীতের আরোহণ-পথ দিয়ে উঠছে, হোরোণয়িমের পথে বিনাশসূচক আর্তনাদ করছে।</div>
<div class="v" id="v6"><span class="vn">6</span> নিম্রীমের সমস্ত পানি নষ্ট হয়ে গেছে; ঘাস শুকিয়ে গেছে, কচি ঘাস শেষ হয়ে গেছে, সবুজ রংয়ের কিছুই নেই।</div>
<div class="v" id="v7"><span class="vn">7</span> এজন্য তারা নিজেদের রক্ষিত ধন ও সঞ্চিত দ্রব্য বাইশী গাছের স্রোতের পারে নিয়ে যাচ্ছে।</div>
<div class="v" id="v8"><span class="vn">8</span> আহা, কান্নার আওয়াজ মোয়াবের পরিসীমা বেষ্টন করেছে; তার হাহাকার ইগ্লয়িম পর্যন্ত, তার হাহাকার বের্‌-এলীম পর্যন্ত শোনা যাচ্ছে।</div>
<div class="v" id="v9"><span class="vn">9</span> কারণ দীবনের পানি রক্তময় হয়েছে; আমি দীবনের উপরে আরও দুঃখ, মোয়াবের পলাতকের ও দেশের অবশিষ্টাংশের উপরে সিংহ আনয়ন করবো।</div>
</div>
<!-- PARSED ABOVE; EDITING MAY BREAK PARSER -->
</body></html>