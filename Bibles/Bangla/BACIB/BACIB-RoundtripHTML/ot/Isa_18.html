<html><head>
<meta http-equiv="Content-Type" content="text/html;charset=utf-8" />
<title>Isa 18 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 18);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_16.html">16</a> <a href="Isa_17.html">17</a> <b>18</b> <a href="Isa_19.html">19</a> <a href="Isa_20.html">20</a> ... <a href="Isa_66.html">66</a> </div><hr>
<h1>Isa 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইথিওপিয়া বিষয়ক ভবিষ্যদ্বাণী</h2><span class="vn">1</span> <span class="br-p"><br><br></span>আহা, পাখার ঝিঁঝি শব্দ-বিশিষ্ট, ইথিওপিয়া দেশের নদীগুলোর ওপারের দেশ;</div>
<div class="v" id="v2"><span class="vn">2</span> তুমি তো সমুদ্রপথে নলের তৈরি নৌকাতে পানির উপর দিয়ে দূতদেরকে প্রেরণ করেছ। হে দ্রুতগামী দূতেরা, যে জাতি দীর্ঘকায় ও মসৃণাঙ্গ, যে জনবৃন্দ আদি থেকে ভয়ঙ্কর, যে জাতি পরিমাণ করে ও দলন করে, যার দেশ নদনদী দ্বারা বিভক্ত, তার কাছে গমন কর।</div>
<div class="v" id="v3"><span class="vn">3</span> <span class="br-p"><br><br></span>হে দুনিয়ার লোকেরা, হে পৃথিবীর অধিবাসীরা, যখন পর্বতমালার উপরে নিশান উঠবে, দৃষ্টিপাত করো এবং যখন তূরী বাজবে, শুনো।</div>
<div class="v" id="v4"><span class="vn">4</span> কেননা মাবুদ আমাকে এই কথা বলেছেন, নির্মল আসমানে সতেজ রৌদ্রের মত, শস্যকর্তনের উত্তপ্ত সময়ে কুয়াসাযুক্ত মেঘের মত, আমি ক্ষান্ত হব, নিজের বাসস্থানে থেকে নিরীক্ষণ করবো।</div>
<div class="v" id="v5"><span class="vn">5</span> কারণ আঙ্গুর সঞ্চয় করার আগে যে সময়ে মুকুল ঝরে যাবে, ফুল থেকে আঙ্গুর ফল জন্মে পেকে যাবে, সেই সময়ে তিনি কাস্তে দিয়ে তার ডগা কাটবেন ও তার সমস্ত ডাল দূর করবেন, কেটে ফেলবেন।</div>
<div class="v" id="v6"><span class="vn">6</span> পর্বতস্থ হিংস্র পাখিগুলোর ও বন্য পশুদের জন্য ওরা একসঙ্গে পরিত্যক্ত হবে; হিংস্র পাখিরা তার উপরে গ্রীষ্মকাল যাপন করবে ও সব বন্য পশু তার উপরে শীতকাল যাপন করবে।</div>
<div class="v" id="v7"><span class="vn">7</span> <span class="br-p"><br><br></span>সেই সময় বাহিনীগণের মাবুদের কাছে ঐ দীর্ঘকায় ও মসৃণাঙ্গ জাতিকে উপহার হিসেবে আনা হবে; হ্যাঁ, সেই যে জনবৃন্দ আদি থেকে ভয়ঙ্কর, যে জাতি পরিমাণ করে ও দলিত করে, যার দেশ নদনদী দ্বারা বিভক্ত, সেই জাতি থেকে বাহিনীগণের মাবুদের নামের স্থানে, সিয়োন পর্বতে, উপহার আনা হবে।</div>
</div>
<!-- PARSED ABOVE; EDITING MAY BREAK PARSER -->
</body></html>