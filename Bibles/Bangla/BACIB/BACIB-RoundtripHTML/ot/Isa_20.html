<html><head>
<meta http-equiv="Content-Type" content="text/html;charset=utf-8" />
<title>Isa 20 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 20);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_18.html">18</a> <a href="Isa_19.html">19</a> <b>20</b> <a href="Isa_21.html">21</a> <a href="Isa_22.html">22</a> ... <a href="Isa_66.html">66</a> </div><hr>
<h1>Isa 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মিসর ও ইথিওপিয়া দেশের জন্য চিহ্ন</h2><span class="vn">1</span> <span class="br-p"><br><br></span>যে বছর আসেরিয়ার বাদশাহ্‌ সর্গোনের প্রেরিত তর্তন [সেনাপতি] অস্‌দোদে আসেন, আর অস্‌দোদের বিরুদ্ধে যুদ্ধ করে তা হস্তগত করেন,</div>
<div class="v" id="v2"><span class="vn">2</span> সেই সময়ে মাবুদ আমোজের পুত্র ইশাইয়ার মধ্য দিয়ে এই কথা বললেন, তুমি গিয়ে নিজের কোমর থেকে চট খোল ও পা থেকে জুতা খোল। তাতে তিনি তা করলেন, উলঙ্গ হয়ে ও খালি পায়ে ঘুরে বেড়াতে লাগলেন।</div>
<div class="v" id="v3"><span class="vn">3</span> <span class="br-p"><br><br></span>তখন মাবুদ বললেন, আমার গোলাম ইশাইয়া যেমন মিসর ও ইথিওপিয়া দেশের বিষয়ে তিন বছরের চিহ্ন ও অদ্ভুত লক্ষণের জন্য উলঙ্গ হয়ে ও খালি পায়ে ঘুরে বেড়িয়েছে,</div>
<div class="v" id="v4"><span class="vn">4</span> তেমনি আসেরিয়ার বাদশাহ্‌ মিসরের লজ্জার জন্য আবালবৃদ্ধ-মিসরীয়-বন্দী ও ইথিওপীয় নির্বাসিত লোকদেরকে উলঙ্গ অবস্থায়, খালি পায়ে ও পেছন অনাবৃত করে চালাবে।</div>
<div class="v" id="v5"><span class="vn">5</span> তাতে তারা নিজেদের বিশ্বাসভূমি ইথিওপিয়া ও নিজেদের গৌরবাস্পদ মিসরের বিষয়ে ক্ষুব্ধ ও লজ্জিত হবে।</div>
<div class="v" id="v6"><span class="vn">6</span> সেদিন এই উপকূল-নিবাসীরা বলবে, আসেরিয়ার বাদশাহ্‌ থেকে উদ্ধার পাবার জন্য আমরা যার কাছে সাহায্য লাভের জন্য পালিয়ে গিয়েছিলাম, দেখ, এই আমাদের সেই বিশ্বাসভূমি; তবে আমরাই কিভাবে বাঁচবো?</div>
</div>
<!-- PARSED ABOVE; EDITING MAY BREAK PARSER -->
</body></html>