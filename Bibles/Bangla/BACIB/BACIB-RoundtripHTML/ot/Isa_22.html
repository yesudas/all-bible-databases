<html><head>
<meta http-equiv="Content-Type" content="text/html;charset=utf-8" />
<title>Isa 22 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 22);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_20.html">20</a> <a href="Isa_21.html">21</a> <b>22</b> <a href="Isa_23.html">23</a> <a href="Isa_24.html">24</a> ... <a href="Isa_66.html">66</a> </div><hr>
<h1>Isa 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেমের ধ্বংসের বিষয়ে ভবিষ্যদ্বাণী</h2><span class="vn">1</span> <span class="br-p"><br><br></span>এখন তোমার কি হয়েছে যে, তোমার অধিবাসীরা সকলে বাড়ির ছাদে উঠেছে?</div>
<div class="v" id="v2"><span class="vn">2</span> হে কলরবপূর্ণ, কোলাহল-যুক্ত নগরী, উল্লাসপ্রিয় পুরি, তোমার নিহতরা তলোয়ারে আহত নয়, তারা যুদ্ধে মৃত নয়।</div>
<div class="v" id="v3"><span class="vn">3</span> তোমার শাসনকর্তারা সকলে একবারে পালিয়ে গেল; ধনুক ব্যবহার না করেই তাদের ধরা হল; তোমার মধ্যে যেসব লোক পাওয়া গেল, তারা একবারে ধরা পরলো, তারা দূরে পালিয়ে গেল।</div>
<div class="v" id="v4"><span class="vn">4</span> এজন্য আমি বললাম, আমাকে ছেড়ে অন্য দিকে দৃষ্টিপাত কর, আমি ভীষণ কান্নাকাটি করবো; আমার জাতিরূপ কন্যার সর্বনাশ বিষয়ে আমাকে সান্ত্বনা দিতে চেষ্টা করো না।</div>
<div class="v" id="v5"><span class="vn">5</span> কেননা প্রভু, বাহিনীগণের মাবুদ থেকে কোলাহলের, দলনের ও ব্যাকুলতার দিন দর্শন-উপত্যকায় উপস্থিত; প্রাচীর ভেঙ্গে ফেলা হচ্ছে ও আর্তনাদ পর্বত পর্যন্ত যাচ্ছে।</div>
<div class="v" id="v6"><span class="vn">6</span> আর ইলাম তূণ ধারণ করলো, তার সঙ্গে পদাতিক ও ঘোড়সওয়ারদের দল; এবং কীরের লোক ঢাল অনাবৃত করলো।</div>
<div class="v" id="v7"><span class="vn">7</span> তোমার উত্তম উত্তম উপত্যকা রথে পরিপূর্ণ হল ও ঘোড়সওয়ারদের তোরণদ্বারের কাছে প্রস্তুত রাখা হল।</div>
<div class="v" id="v8"><span class="vn">8</span> আর তিনি এহুদার আচ্ছাদন খুলে ফেললেন; আর সেদিন তুমি অরণ্য প্রাসাদে যুদ্ধের সাজ-পোশাকের প্রতি দৃষ্টিপাত করলে।</div>
<div class="v" id="v9"><span class="vn">9</span> <span class="br-p"><br><br></span>আর তোমরা দাউদ-নগরের ভগ্নস্থানগুলো দেখলে; বাস্তবিক সেসব অনেক; ও নিচস্থ সরোবরের পানি একত্র করলে;</div>
<div class="v" id="v10"><span class="vn">10</span> এবং জেরুশালেমের সমস্ত বাড়ি গণনা করলে ও প্রাচীর দৃঢ় করার জন্য সমস্ত বাড়ি ভেঙ্গে ফেললে।</div>
<div class="v" id="v11"><span class="vn">11</span> আর তোমরা পুরানো পুষ্করিণীর পানির জন্য দুই প্রাচীরের মধ্যস্থানে সরোবর প্রস্তুত করলে; কিন্তু যিনি এই ঘটনা সম্পন্ন করেছেন, তাঁর প্রতি দৃষ্টি করলে না; যিনি দীর্ঘকাল থেকে এর সংগঠন করেছেন, তাঁকে দেখলো না।</div>
<div class="v" id="v12"><span class="vn">12</span> <span class="br-p"><br><br></span>আর সেদিন প্রভু, বাহিনীগণের মাবুদ কাঁদবার, মাতম করবার, মাথা মুণ্ডন ও কোমরে চট বাঁধার কথা ঘোষণা করলেন;</div>
<div class="v" id="v13"><span class="vn">13</span> কিন্তু দেখ, আমোদ প্রমোদ, বলদ জবেহ্‌ ও ভেড়া জবেহ্‌, গোশ্‌ত ভোজন ও আঙ্গুর-রস পান। ‘এসো, আমরা ভোজন-পান করি, কেননা আগামীকাল মরে যাব।’</div>
<div class="v" id="v14"><span class="vn">14</span> <span class="br-p"><br><br></span>আর আমার কর্ণগোচরে বাহিনীগণের মাবুদ নিজেকে প্রকাশ করলেন, সত্যিই, মরণকাল পর্যন্ত তোমাদের এই অপরাধের কাফ্‌ফারা করা যাবে না, এই কথা প্রভু, বাহিনীগণের মাবুদ বলেন।</div>
<div class="v" id="v15"><span class="vn">15</span> প্রভু, বাহিনীগণের মাবুদ, এই কথা বলেন, তুমি ঐ কোষাধ্যক্ষের কাছে, অর্থাৎ বাড়ির নেতা শিব্‌নের কাছে গিয়ে তাকে বল, এখানে তুমি কি করছো?</div>
<div class="v" id="v16"><span class="vn">16</span> এখানে তোমার কেই বা আছে যে, তুমি নিজের জন্য এখানে কবর খনন করেছ? এত উঁচু স্থানে নিজের কবর খনন করেছে, নিজের বসবাসের জন্য শৈল খনন করেছে।</div>
<div class="v" id="v17"><span class="vn">17</span> দেখ, হে বীর, মাবুদ তোমাকে ছুড়ে ফেলবেন, তিনি শক্ত করে তোমাকে ধরবেন।</div>
<div class="v" id="v18"><span class="vn">18</span> তিনি গোলকের মত তোমাকে নিশ্চয় ঘুরিয়ে প্রশস্ত দেশে নিক্ষেপ করবেন; সেই স্থানে তুমি মরবে এবং সেই স্থানে তোমার প্রতাপ-রথগুলো থাকবে; তুমি তোমার প্রভুর কুল-কলঙ্ক মাত্র।</div>
<div class="v" id="v19"><span class="vn">19</span> <span class="br-p"><br><br></span>আমি তোমার পদ থেকে তোমাকে উচ্ছেদ করবো, তোমার স্থান থেকে তোমাকে উপড়ে ফেলা হবে।</div>
<div class="v" id="v20"><span class="vn">20</span> আর সেদিন আমি আমার গোলামকে, হিল্কিয়ের পুত্র ইলীয়াকীমকে ডাকব;</div>
<div class="v" id="v21"><span class="vn">21</span> আর তোমার পোশাক তাকে পরাব, তোমার কোমরবন্ধ দিয়ে তাকে বলবান করবো ও তোমার কর্তৃত্ব তার হাতে তুলে দেব; সে জেরুশালেম-নিবাসীদের ও এহুদা-কূলের পিতা হবে।</div>
<div class="v" id="v22"><span class="vn">22</span> আর আমি দাউদ-কুলের চাবি তার স্কন্ধে দেব; সে খুললে কেউ বন্ধ করবে না ও বন্ধ করলে কেউ খুলবে না।</div>
<div class="v" id="v23"><span class="vn">23</span> যেমন লোকে দৃঢ় স্থানে গোঁজ লাগায়, তেমনি তাকে লাগিয়ে দেব; সে তার পিতৃকুলের প্রতাপ-সিংহাসনস্বরূপ হবে।</div>
<div class="v" id="v24"><span class="vn">24</span> আর তার পিতৃকুলের সমস্ত গৌরব, সন্তান-সন্ততি ও পানপাত্র থেকে কুপা পর্যন্ত সমস্ত ক্ষুদ্র পাত্র ঐ দণ্ডের সঙ্গে ঝুলান যাবে।</div>
<div class="v" id="v25"><span class="vn">25</span> বাহিনীগণের মাবুদ বলেন, যে দণ্ড দৃঢ় স্থানে লাগানো ছিল, তা সেদিন সরে গিয়ে ছিড়ে পড়ে যাবে ও যে ভার তার উপরে ছিল তা ধ্বংস হবে, কারণ মাবুদ এই কথা বলেছেন।</div>
</div>
<!-- PARSED ABOVE; EDITING MAY BREAK PARSER -->
</body></html>