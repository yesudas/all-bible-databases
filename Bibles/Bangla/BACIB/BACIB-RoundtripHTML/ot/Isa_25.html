<html><head>
<meta http-equiv="Content-Type" content="text/html;charset=utf-8" />
<title>Isa 25 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 25);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_23.html">23</a> <a href="Isa_24.html">24</a> <b>25</b> <a href="Isa_26.html">26</a> <a href="Isa_27.html">27</a> ... <a href="Isa_66.html">66</a> </div><hr>
<h1>Isa 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আল্লাহ্‌র মহান উদ্ধার</h2><span class="vn">1</span> <span class="br-p"><br><br></span>মাবুদ, তুমি আমার আল্লাহ্‌; আমি তোমার প্রতিষ্ঠা করবো, তোমার নামের প্রশংসা করবো; কেননা তুমি অলৌকিক কাজ করেছ; বিশ্বস্ততায় ও সত্যে তুমি পুরাকালীন মন্ত্রণাগুলো সাধন করেছ।</div>
<div class="v" id="v2"><span class="vn">2</span> কারণ তুমি নগরকে স্তূপে, দৃঢ় নগরকে ধ্বংস্তূপে পরিণত করেছ; বিদেশীদের রাজপুরী আর নেই; তা কখনও নির্মিত হবে না।</div>
<div class="v" id="v3"><span class="vn">3</span> এজন্য বলবান লোকেরা তোমার গৌরব করবে, নিষ্ঠুর জাতিদের নগর তোমাকে ভয় করবে।</div>
<div class="v" id="v4"><span class="vn">4</span> কেননা তুমি দরিদ্রের দৃঢ় দুর্গ, সঙ্কটে দীনহীনের দৃঢ় দুর্গ, ঝটিকানিবারক আশ্রয়, রৌদ্রনিবারক ছায়া হয়েছ, যখন নিষ্ঠুরদের নিশ্বাস শীতকালের ঝড়বৃষ্টির মত হয়।</div>
<div class="v" id="v5"><span class="vn">5</span> যেমন শুকনো দেশে রৌদ্র, তেমনি তুমি বিদেশীদের কোলাহল থামাবে; যেমন মেঘের ছায়াতে রৌদ্র, তেমনি নিষ্ঠুরদের গান থেমে যাবে।</div>
<div class="v" id="v6"><span class="vn">6</span> আর বাহিনীগণের মাবুদ এই পর্বতে সর্বজাতির জন্য উত্তম উত্তম খাদ্য দ্রব্যের একটি ভোজ, পুরানো আঙ্গুর-রসের, মেদযুক্ত উত্তম খাদ্যদ্রব্য ও সবচেয়ে ভাল পুরানো আঙ্গুর-রসের একটি ভোজ প্রস্তুত করবেন,</div>
<div class="v" id="v7"><span class="vn">7</span> আর সর্বদেশীয় লোকেরা যে ঘোমটায় আচ্ছাদিত আছে ও সব জাতের লোকদের সম্মুখে যে আবরক চাদর টাঙ্গান আছে, মাবুদ এই পর্বতে তা বিনষ্ট করবেন।</div>
<div class="v" id="v8"><span class="vn">8</span> তিনি মৃত্যুকে অনন্তকালের জন্য বিনষ্ট করেছেন ও সার্বভৌম মাবুদ সকলের মুখ থেকে চোখের পানি মুছে দেবেন; এবং সমস্ত দুনিয়া থেকে নিজের লোকদের দুর্নাম দূর করবেন; কারণ মাবুদই এই কথা বলেছেন।</div>
<div class="v" id="v9"><span class="vn">9</span> সেদিন লোকে বলবে, এই দেখ, ইনিই আমাদের আল্লাহ্‌; আমরা এরই অপেক্ষায় ছিলাম, ইনি আমাদেরকে নাজাত করবেন; ইনিই মাবুদ; আমরা এঁরই অপেক্ষায় ছিলাম, আমরা এঁর কৃত উদ্ধারে উল্লসিত হব, আনন্দ করবো।</div>
<div class="v" id="v10"><span class="vn">10</span> <span class="br-p"><br><br></span>কেননা মাবুদের হাত এই পর্বতে অধিষ্ঠিত থাকবে; আর যেমন পোয়াল গোবর সারের মধ্যে পদতলে দলিত হয়, তেমনি মোয়াব স্বস্থানে দলিত হবে।</div>
<div class="v" id="v11"><span class="vn">11</span> আর সাঁতারু যেমন সাঁতারের জন্য হাত বাড়িয়ে দেয়, তেমনি সে তার মধ্যে হাত বাড়িয়ে দেবে; কিন্তু তিনি তার হাতের কৌশলের সঙ্গে তার গর্ব খর্ব করবেন।</div>
<div class="v" id="v12"><span class="vn">12</span> তিনি তোমার উঁচু প্রাচীরযুক্ত দৃঢ় দুর্গ ধ্বংস করেছেন, নত করেছেন, ভূমিসাৎ করেছেন, ধূলিশায়ী পর্যন্ত করেছেন।</div>
</div>
<!-- PARSED ABOVE; EDITING MAY BREAK PARSER -->
</body></html>