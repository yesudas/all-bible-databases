<html><head>
<meta http-equiv="Content-Type" content="text/html;charset=utf-8" />
<title>Isa 26 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 26);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_24.html">24</a> <a href="Isa_25.html">25</a> <b>26</b> <a href="Isa_27.html">27</a> <a href="Isa_28.html">28</a> ... <a href="Isa_66.html">66</a> </div><hr>
<h1>Isa 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এহুদার বিজয় গজল</h2><span class="vn">1</span> <span class="br-p"><br><br></span>সেদিন এহুদা দেশে এই গজল গাওয়া হবে; <span class="br-p"><br><br></span>আমাদের একটি দৃঢ় নগর আছে; <span class="br-p"><br><br></span>তিনি উদ্ধারকে প্রাচীর ও পরিখাস্বরূপ করবেন।</div>
<div class="v" id="v2"><span class="vn">2</span> <span class="br-p"><br><br></span>তোমরা তোরণদ্বারগুলো মুক্ত কর, <span class="br-p"><br><br></span>বিশ্বস্ত ধার্মিক জাতি প্রবেশ করবে।</div>
<div class="v" id="v3"><span class="vn">3</span> <span class="br-p"><br><br></span>যার মন তোমাতে সুস্থির, <span class="br-p"><br><br></span>তুমি তাকে শান্তিতে, শান্তিতেই রাখবে, <span class="br-p"><br><br></span>কেননা তোমাতেই তার নির্ভরতা।</div>
<div class="v" id="v4"><span class="vn">4</span> <span class="br-p"><br><br></span>তোমরা চিরকাল মাবুদের উপর নির্ভরতা রাখ; <span class="br-p"><br><br></span>কেননা মাবুদ ইয়াহ্‌ওয়েহ্‌ই তোমাদের অনন্তকালীন শৈল।</div>
<div class="v" id="v5"><span class="vn">5</span> <span class="br-p"><br><br></span>কারণ তিনি উঁচুতে বসবাসকারীদেরকে, উন্নত নগরকে অবনত করেছেন; তিনি তা অবনত করেন, অবনত করে ভূমিসাৎ করেন, ধূলিশায়ী পর্যন্ত করেন।</div>
<div class="v" id="v6"><span class="vn">6</span> লোকদের পা— দুঃখীদের ও দরিদ্রদের পা দিয়ে তা মাড়াবে।</div>
<div class="v" id="v7"><span class="vn">7</span> ধার্মিকের পথ সরলতায়, তুমি ধার্মিকের পথ সমান করে সরল করছো।</div>
<div class="v" id="v8"><span class="vn">8</span> হ্যাঁ, আমরা তোমার বিচার-পথেই, হে মাবুদ, তোমার অপেক্ষায় রয়েছি; আমাদের প্রাণ তোমার নামের ও তোমার স্মরণচিহ্নের আকাঙক্ষা করে।</div>
<div class="v" id="v9"><span class="vn">9</span> রাতের বেলায় আমি প্রাণের সঙ্গে তোমার আকাঙক্ষা করেছি; হ্যাঁ, সযত্নে আমার অন্তরস্থ রূহ্‌ দ্বারা তোমার খোঁজ করবো, কেননা দুনিয়াতে তোমার বিচারগুলো প্রচলিত হলে, দুনিয়া-নিবাসীরা ধার্মিকতা শিক্ষা করবে।</div>
<div class="v" id="v10"><span class="vn">10</span> দুষ্ট লোক কৃপা পেলেও ধার্মিকতা শেখে না; সরলতার দেশে সে অন্যায় করে, মাবুদের মহিমা দেখে না।</div>
<div class="v" id="v11"><span class="vn">11</span> <span class="br-p"><br><br></span>হে মাবুদ, তোমার হাত তুমি উঁচুতে উঠিয়েছ, তবু তারা দেখে না; কিন্তু তারা লোকদের পক্ষে তোমার গভীর আগ্রহ দেখবে ও লজ্জা পাবে, হ্যাঁ, আগুন তোমার বিপক্ষদেরকে পুড়িয়ে ফেলবে।</div>
<div class="v" id="v12"><span class="vn">12</span> হে মাবুদ, তুমি আমাদের জন্য শান্তি নির্ধারণ করবে, কেননা আমাদের সমস্ত কাজই তুমি আমাদের জন্য করে আসছ।</div>
<div class="v" id="v13"><span class="vn">13</span> হে মাবুদ, আমাদের আল্লাহ্‌, তুমি ছাড়া অন্য প্রভুরা আমাদের উপরে কর্তৃত্ব করেছিল; কিন্তু কেবল তোমারই সাহায্যে আমরা তোমার নামের ঘোষণা করবো।</div>
<div class="v" id="v14"><span class="vn">14</span> মৃতেরা আর জীবিত হবে না, মৃতেরা আর উঠবে না; এজন্য তুমি প্রতিফল দিয়ে ওদেরকে সংহার করেছ, ওদের নাম পর্যন্ত মুছে ফেলেছ।</div>
<div class="v" id="v15"><span class="vn">15</span> তুমি এই জাতির বৃদ্ধি করেছ, হে মাবুদ, তুমি এই জাতির বৃদ্ধি করেছ; তুমি মহিমান্বিত হয়েছ, তুমি দেশের সকল সীমা বিস্তার করেছ।</div>
<div class="v" id="v16"><span class="vn">16</span> <span class="br-p"><br><br></span>হে মাবুদ, সঙ্কটের সময়ে লোকেরা তোমার অপেক্ষায় ছিল, তোমা থেকে শাস্তি পাবার সময়ে মৃদু স্বরে বিনয় করতো।</div>
<div class="v" id="v17"><span class="vn">17</span> গর্ভবতী স্ত্রী আসন্ন প্রসবকালে ব্যথা সহ্য করতে করতে যেমন কান্নাকাটি করে, হে মাবুদ, আমরা তোমার সাক্ষাতে তার মত হয়েছি।</div>
<div class="v" id="v18"><span class="vn">18</span> আমরা গর্ভবতীর মত হয়েছি, আমরা ব্যথা সয়েছি, যেন বায়ু প্রসব করেছি; আমাদের দ্বারা দেশে রক্ষা পায় নি, দুনিয়া-নিবাসীরা ভূমিষ্ঠ হয় নি।</div>
<div class="v" id="v19"><span class="vn">19</span> তোমার মৃতেরা জীবিত হবে, আমার মৃতদেহ বেঁচে উঠবে; হে ধূলি-নিবাসীরা, তোমরা জাগ্রত হও, আনন্দ গান কর; কেননা তোমার শিশির আলোর শিশিরের মত এবং ভূমি মৃতদেরকে ভূমিষ্ঠ করবে।</div>
<div class="v" id="v20"><span class="vn">20</span> <span class="br-p"><br><br></span>হে আমার জাতি, চল, তোমার অন্তরাগারে প্রবেশ কর, তোমার দ্বারগুলো রুদ্ধ কর; অল্পক্ষণ মাত্র লুকিয়ে থাক, যে পর্যন্ত ক্রোধ অতীত না হয়।</div>
<div class="v" id="v21"><span class="vn">21</span> কেননা দেখ, মাবুদ তাঁর স্থান থেকে বের হয়েছেন, দুনিয়া-নিবাসীদের অপরাধের প্রতিফল দেবার জন্য; দুনিয়া তার উপর যে রক্তপাত হয়েছে তা প্রকাশ করবে, নিজের নিহতদেরকে আর ঢেকে রাখবে না।</div>
</div>
<!-- PARSED ABOVE; EDITING MAY BREAK PARSER -->
</body></html>