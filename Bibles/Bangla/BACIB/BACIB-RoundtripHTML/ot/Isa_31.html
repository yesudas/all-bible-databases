<html><head>
<meta http-equiv="Content-Type" content="text/html;charset=utf-8" />
<title>Isa 31 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 31);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_29.html">29</a> <a href="Isa_30.html">30</a> <b>31</b> <a href="Isa_32.html">32</a> <a href="Isa_33.html">33</a> ... <a href="Isa_66.html">66</a> </div><hr>
<h1>Isa 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মিসরের সাহায্য প্রত্যাশীদের দুর্দশা</h2><span class="vn">1</span> <span class="br-p"><br><br></span>ধিক্‌ তাদেরকে, যারা সাহায্যের জন্য মিসরে নেমে যায়, ঘোড়াগুলোর উপরে নির্ভর করে, তার অসংখ্য রথের উপর নির্ভর করে, ঘোড়সওয়ারেরা অতি বলবান বলে তাদের উপরে নির্ভর করে, কিন্তু ইসরাইলের পবিত্রতমের দিকে চায় না এবং মাবুদের খোঁজ করে না।</div>
<div class="v" id="v2"><span class="vn">2</span> তবুও তিনিও জ্ঞানবান; তিনি অমঙ্গল ঘটাবেন, নিজের কালাম অন্যথা করবেন না; তিনি দুর্বৃত্তদের কুলের বিরুদ্ধে ও অধর্মাচারীদের সহায়দের বিরুদ্ধে উঠবেন।</div>
<div class="v" id="v3"><span class="vn">3</span> মিসরীয়েরা তো মানুষ মাত্র, আল্লাহ্‌ নয়; তাদের ঘোড়াগুলো মাংসমাত্র, রূহ্‌ নয়; এবং মাবুদ তাঁর হাত উঠালে সাহায্যকারী হোঁচট খাবে ও সাহায্যপ্রাপ্ত ব্যক্তি পড়ে যাবে, সকলে একসঙ্গে বিনষ্ট হবে।</div>
<div class="v" id="v4"><span class="vn">4</span> <span class="br-p"><br><br></span>কারণ মাবুদ আমাকে এই কথা বলেন, যেমন সিংহ কিংবা যুবসিংহ পশু ধরলে পর গর্জন করে এবং তার বিরুদ্ধে ভেড়ার রাখালদের অনেককে ডেকে একত্র করলেও তাদের চিৎকারে ভয় পায় না, তাদের কোলাহলে অবনত হয় না, তেমনি বাহিনীগণের মাবুদ যুদ্ধ করার জন্য সিয়োন পর্বত ও তার পাহাড়ের উপরে নেমে আসবেন।</div>
<div class="v" id="v5"><span class="vn">5</span> যেমন পাখিরা বাসার উপরে উড়তে থাকে, তেমনি বাহিনীগণের মাবুদ জেরুশালেমকে ঢেকে রাখবেন, ঢেকে রেখে উদ্ধার করবেন এবং আগে গিয়ে রক্ষা করবেন।</div>
<div class="v" id="v6"><span class="vn">6</span> <span class="br-p"><br><br></span>হে বনি-ইসরাইল, তোমরা যাঁকে ছেড়ে ঘোর বিপথে চলে গিয়েছ, তাঁর কাছে ফিরে এসো।</div>
<div class="v" id="v7"><span class="vn">7</span> কারণ সেদিন প্রত্যেকে নিজ নিজ রূপার মূর্তি ও সোনার মূর্তি, যে যে পাপবস্তু তোমরা নিজের হাতে গঠন করেছ, সেসব ফেলে দেবে।</div>
<div class="v" id="v8"><span class="vn">8</span> <span class="br-p"><br><br></span>আর আসেরিয়া তলোয়ারে আঘাতে মারা পড়বে, কিন্তু পুরুষের তলোয়ারে নয়; তলোয়ার তাকে গ্রাস করবে, কিন্তু মানুষের তলোয়ারে নয়; আর সে তলোয়ারের সম্মুখ থেকে পালাবে ও তার যুবকেরা কর্মাধীন গোলাম হবে।</div>
<div class="v" id="v9"><span class="vn">9</span> আর ত্রাসের কারণে তার শৈল চলে যাবে, তার সেনাপতিরা নিশান দেখে দারুণ ভয় পাবে; সিয়োনে যাঁর আগুন ও জেরুশালেমে যাঁর তুন্দুর আছে, সেই মাবুদ এই কথা বলেন।</div>
</div>
<!-- PARSED ABOVE; EDITING MAY BREAK PARSER -->
</body></html>