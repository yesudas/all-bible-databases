<html><head>
<meta http-equiv="Content-Type" content="text/html;charset=utf-8" />
<title>Isa 34 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 34);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_32.html">32</a> <a href="Isa_33.html">33</a> <b>34</b> <a href="Isa_35.html">35</a> <a href="Isa_36.html">36</a> ... <a href="Isa_66.html">66</a> </div><hr>
<h1>Isa 34</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জাতিদের বিচার</h2><span class="vn">1</span> <span class="br-p"><br><br></span>হে জাতিরা, কাছে এসে শোন; হে লোকবৃন্দ, মনোযোগ দাও; দুনিয়া ও সেখানকার সকলে, দুনিয়া ও সেখানে উৎপন্ন সকল পদার্থ শুনুক।</div>
<div class="v" id="v2"><span class="vn">2</span> কেননা সকল জাতির বিরুদ্ধে মাবুদের ক্রোধ, তাদের সৈন্য সামন্তের বিরুদ্ধে তাঁর প্রচণ্ড কোপ প্রজ্বলিত হল; তিনি তাদেরকে নিঃশেষে বিনষ্ট করলেন, তাদেরকে হত হবার জন্য তুলে দিলেন।</div>
<div class="v" id="v3"><span class="vn">3</span> আর তাদের নিহতরা বাইরে নিক্ষিপ্ত হবে, তাদের লাশ থেকে দুর্গন্ধ বের হবে, তাদের রক্ত পর্বতমালা দিয়ে প্রবাহিত হবে।</div>
<div class="v" id="v4"><span class="vn">4</span> আর আসমানের সমস্ত বাহিনী ক্ষয় পাবে, আসমান কাগজের মত জড়িয়ে যাবে; এবং যেমন আঙ্গুরলতার শুকনো পাতা ও ডুমুর গাছের শুকনো ফল, তেমনি তার সমস্ত বাহিনী পুরানো হয়ে যাবে।</div>
<div class="v" id="v5"><span class="vn">5</span> <span class="br-p"><br><br></span>কেননা আমার তলোয়ার বেহেশতে পরিতৃপ্ত হয়েছে; দেখ, বিচার করবার জন্য তা ইদোম দেশের উপরে, আমার পরিত্যক্ত লোকদের উপরে পড়বে।</div>
<div class="v" id="v6"><span class="vn">6</span> মাবুদের তলোয়ার তৃপ্ত হয়েছে রক্তে, আপ্যায়িত হয়েছে মেদে, ভেড়ার বাচ্চা ও ছাগলের রক্তে এবং ভেড়াগুলোর বৃক্কের মেদে; কেননা বস্রাতে মাবুদের একটি কোরবানী, ইদোম দেশে বিস্তর পশুবধ হবে।</div>
<div class="v" id="v7"><span class="vn">7</span> তাদের সঙ্গে বন্য ষাঁড় ও ষাঁড়ের সঙ্গে যুবা ষাঁড় নেমে আসবে এবং তাঁদের ভূমি রক্তে পরিতৃপ্ত ও ধূলা মেদে ভিজে যাবে।</div>
<div class="v" id="v8"><span class="vn">8</span> কেননা এটা মাবুদের প্রতিশোধের দিন, এটি সিয়োনের ঝগড়া সম্বন্ধীয় প্রতিফল-দানের বছর।</div>
<div class="v" id="v9"><span class="vn">9</span> সেখানকার প্রবাহগুলো আল্‌কাতরায়, সেখানকার ধূলি গন্ধকে পরিণত হবে, সেখানকার ভূমি জলন্ত আল্‌কাতরা হবে।</div>
<div class="v" id="v10"><span class="vn">10</span> দিন ও রাতে কখনও তা নিভবে না; চিরকাল তার ধোঁয়া উঠতে থাকবে; তা পুরুষানুক্রমে উৎসন্ন হয়ে থাকবে, তার মধ্য দিয়ে অনন্তকালেও কেউ যাবে না।</div>
<div class="v" id="v11"><span class="vn">11</span> কিন্তু পানিভেলা ও শজারু তা অধিকার করবে এবং মহাপেচক ও দাঁড়কাক তার মধ্যে বাস করবে; আর তার উপরে অবস্তুতারূপ মানরজ্জু ও শূন্যতারূপ ওলোনসূত্র ধরা যাবে।</div>
<div class="v" id="v12"><span class="vn">12</span> সেখানকার রাজত্ব ঘোষণা করতে রাজপুরুদের কেউই থাকবে না; সেখানকার নেতৃবর্গ সর্বতোভাবে ধ্বংস হবে।</div>
<div class="v" id="v13"><span class="vn">13</span> তার সমস্ত অট্টালিকা কাঁটায়, তার সমস্ত দুর্গ বিছুটি ও শেয়ালকাঁটাতে আচ্ছাদিত হবে এবং সেই দেশ শিয়ালদের বাসস্থান, উটপাখির মাঠ হবে।</div>
<div class="v" id="v14"><span class="vn">14</span> আর সমস্ত বন্যপশু হায়েনাদের সঙ্গে থাকবে এবং বন্য ছাগলেরা একে অন্যকে আহ্বান করে আনবে; আর সেখানে নিশাচর প্রাণীরা বাস করে বিশ্রামের স্থান পাবে।</div>
<div class="v" id="v15"><span class="vn">15</span> সে স্থানে পেঁচক বাসা করে ডিম ফুটিয়ে বাচ্চাগুলোকে নিজের ছায়াতে একত্র করবে; এবং সেখানে চিলেরা প্রত্যেকে নিজ নিজ সঙ্গীনীর সঙ্গে একত্র হবে।</div>
<div class="v" id="v16"><span class="vn">16</span> <span class="br-p"><br><br></span>তোমরা মাবুদের কিতাবে অনুসন্ধান কর, তা পাঠ কর, এর একটিরও অভাব হবে না, তারা কেউ সঙ্গীনীবিহীন থাকবে না; কেননা আমার মুখ দ্বারা তিনিই এই হুকুম করেছেন এবং তিনিই নিজের রূহ্‌ দ্বারা তাদেরকে সংগ্রহ করেছেন।</div>
<div class="v" id="v17"><span class="vn">17</span> আর তিনি গুলিবাঁটপূর্বক তাদেরকে সেই অধিকার দিয়েছেন, তাঁর হাত মানদড়ি দিয়ে প্রত্যেকের অংশ নির্ধারণ করেছে; তারা চিরকাল তা অধিকার করবে, তারা পুরুষানুক্রমে সে স্থানে বাস করবে।</div>
</div>
<!-- PARSED ABOVE; EDITING MAY BREAK PARSER -->
</body></html>