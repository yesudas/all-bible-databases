<html><head>
<meta http-equiv="Content-Type" content="text/html;charset=utf-8" />
<title>Isa 35 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 35);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_33.html">33</a> <a href="Isa_34.html">34</a> <b>35</b> <a href="Isa_36.html">36</a> <a href="Isa_37.html">37</a> ... <a href="Isa_66.html">66</a> </div><hr>
<h1>Isa 35</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মুক্তি পাওয়া লোকদের আনন্দ</h2><span class="vn">1</span> <span class="br-p"><br><br></span>মরুভূমি ও শুকনা স্থান আমোদ করবে, <span class="br-p"><br><br></span>মরুভূমি উল্লসিত হবে, গোলাপের মত উৎফুল্ল হবে।</div>
<div class="v" id="v2"><span class="vn">2</span> <span class="br-p"><br><br></span>সে অনেক পুষ্পের দরুন উৎফুল্ল হবে, <span class="br-p"><br><br></span>আর আনন্দ ও গান সহকারে উল্লাস করবে; <span class="br-p"><br><br></span>তাকে দেওয়া হবে লেবাননের প্রতাপ, <span class="br-p"><br><br></span>কর্মিলের ও শারোণের শোভা; <span class="br-p"><br><br></span>তারা দেখতে পাবে মাবুদের মহিমা, <span class="br-p"><br><br></span>আমাদের আল্লাহ্‌র শোভা।</div>
<div class="v" id="v3"><span class="vn">3</span> <span class="br-p"><br><br></span>দুর্বল হাত সবল কর, কাঁপতে থাকা হাঁটু সুস্থির কর।</div>
<div class="v" id="v4"><span class="vn">4</span> <span class="br-p"><br><br></span>শংকিত লোকদেরকে বল, সাহস কর, ভয় করো না; <span class="br-p"><br><br></span>দেখ, তোমাদের আল্লাহ্‌ প্রতিশোধসহ ও খোদায়ী প্রতিকারসহ আসছেন, <span class="br-p"><br><br></span>তিনিই এসে তোমাদের নাজাত করবেন।</div>
<div class="v" id="v5"><span class="vn">5</span> <span class="br-p"><br><br></span>তৎকালে অন্ধদের চোখ খোলা যাবে, <span class="br-p"><br><br></span>আর বধিরদের কান মুক্ত হবে।</div>
<div class="v" id="v6"><span class="vn">6</span> <span class="br-p"><br><br></span>তৎকালে খঞ্জ হরিণের মত লাফ দেবে, <span class="br-p"><br><br></span>ও বধিরদের কণ্ঠ আনন্দগান করবে; <span class="br-p"><br><br></span>কেননা মরুভূমিতে পানি উৎসারিত হবে, <span class="br-p"><br><br></span>ও মরুভূমির নানা স্থানে প্রবাহিত হবে।</div>
<div class="v" id="v7"><span class="vn">7</span> <span class="br-p"><br><br></span>আর তপ্ত বালুকা জলাশয় হয়ে যাবে, <span class="br-p"><br><br></span>ও শুকনো ভূমি পানির ফোয়ারায় পরিপূর্ণ হবে; <span class="br-p"><br><br></span>শিয়ালদের নিবাসে, সেগুলো যেখানে শয়ন করতো, <span class="br-p"><br><br></span>সেই স্থানে নল খাগ্‌ড়ার বন হবে।</div>
<div class="v" id="v8"><span class="vn">8</span> <span class="br-p"><br><br></span>আর সেই স্থানে একটি জাঙ্গাল ও রাজপথ হবে; <span class="br-p"><br><br></span>তা পবিত্রতার পথ বলে আখ্যাত হবে; <span class="br-p"><br><br></span>তা দিয়ে কোন নাপাক লোক যাতায়াত করবে না, <span class="br-p"><br><br></span>কিন্তু তা ওদের জন্য হবে; <span class="br-p"><br><br></span>সে পথে পথিকরা, অজ্ঞানেরাও পরিভ্রমণ করবে না।</div>
<div class="v" id="v9"><span class="vn">9</span> <span class="br-p"><br><br></span>সেখানে সিংহ থাকবে না, <span class="br-p"><br><br></span>কোন হিংস্র জন্তু তাতে উঠবে না, <span class="br-p"><br><br></span>সেখানে তা দেখাই যাবে না; <span class="br-p"><br><br></span>কিন্তু মুক্তি পাওয়া লোকেরা সেই পথে চলবে;</div>
<div class="v" id="v10"><span class="vn">10</span> <span class="br-p"><br><br></span>আর মাবুদের নিস্তার পাওয়া লোকেরা ফিরে আসবে, <span class="br-p"><br><br></span>আনন্দগান সহকারে সিয়োনে আসবে, <span class="br-p"><br><br></span>এবং তাদের মাথায় নিত্যস্থায়ী আনন্দের মুকুট থাকবে; <span class="br-p"><br><br></span>তারা আমোদ ও আনন্দ লাভ করবে, <span class="br-p"><br><br></span>এবং খেদ ও আর্তস্বর দূরে পালিয়ে যাবে।</div>
</div>
<!-- PARSED ABOVE; EDITING MAY BREAK PARSER -->
</body></html>