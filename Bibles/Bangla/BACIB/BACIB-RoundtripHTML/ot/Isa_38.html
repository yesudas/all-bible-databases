<html><head>
<meta http-equiv="Content-Type" content="text/html;charset=utf-8" />
<title>Isa 38 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 38);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_36.html">36</a> <a href="Isa_37.html">37</a> <b>38</b> <a href="Isa_39.html">39</a> <a href="Isa_40.html">40</a> ... <a href="Isa_66.html">66</a> </div><hr>
<h1>Isa 38</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হিষ্কিয়ের অসুস্থতা</h2><span class="vn">1</span> <span class="br-p"><br><br></span>সেই সময়ে হিষ্কিয়ের সাংঘাতিক অসুখ হয়েছিল। আর আমোজের পুত্র নবী ইশাইয়া তাঁর কাছে এসে বললেন, মাবুদ এই কথা বলেন, তুমি তোমার বাড়ির ব্যবস্থা করে রাখ, কেননা তোমার মৃত্যু হবে, তুমি বাঁচবে না।</div>
<div class="v" id="v2"><span class="vn">2</span> তখন হিষ্কিয় দেয়ালের দিকে মুখ ফিরিয়ে মাবুদের কাছে মুনাজাত করে বললেন,</div>
<div class="v" id="v3"><span class="vn">3</span> হে মাবুদ, আরজ করি, তুমি এখন স্মরণ কর; আমি তোমার সাক্ষাতে বিশ্বস্ততায় ও একাগ্র চিত্তে চলেছি এবং তোমার দৃষ্টিতে যা ভাল, তা-ই করেছি। আর হিষ্কিয় ভীষণভাবে কান্নাকাটি করতে লাগলেন।</div>
<div class="v" id="v4"><span class="vn">4</span> <span class="br-p"><br><br></span>তখন ইশাইয়ার কাছে মাবুদের এই কালাম নাজেল হল,</div>
<div class="v" id="v5"><span class="vn">5</span> যাও, হিষ্কিয়কে বল, তোমার পূর্বপুরুষ দাউদের আল্লাহ্‌ মাবুদ এই কথা বলেন, আমি তোমার মুনাজাত শুনলাম; আমি তোমার চোখের পানি দেখলাম; দেখ, আমি তোমার আয়ু পনের বছর বৃদ্ধি করবো,</div>
<div class="v" id="v6"><span class="vn">6</span> এবং আসেরিয়া দেশের বাদশাহ্‌র হাত থেকে তোমাকে ও এই নগরকে উদ্ধার করবো; আমি এই নগরের ঢালস্বরূপ হবো।</div>
<div class="v" id="v7"><span class="vn">7</span> <span class="br-p"><br><br></span>আর মাবুদ যে কথা বলেছেন, তা যে সফল করবেন, তার এই চিহ্ন মাবুদ থেকে আপনাকে দেওয়া যাবে।</div>
<div class="v" id="v8"><span class="vn">8</span> দেখ, আহসের সোপানে ছায়া সূর্যের সঙ্গে ধাপগুলোতে যত ধাপ নেমে গেছে, আমি তার দশ ধাপ পিছনে ফিরিয়ে দেব। পরে সূর্য যত ধাপ নেমে গিয়েছিল, তার দশ ধাপ ফিরে গেল।</div>
<div class="v" id="v9"><span class="vn">9</span> <span class="br-p"><br><br></span>এহুদার বাদশাহ্‌ হিষ্কিয়ের লেখা; তিনি অসুস্থ হয়ে যখন অসুস্থতা থেকে সুস্থতা লাভ করেন, তখন তিনি এই কথা লিখেছিলেন।</div>
<div class="v" id="v10"><span class="vn">10</span> <span class="br-p"><br><br></span>আমি বললাম, আমার আয়ুর মধ্যাহ্নে আমি পাতালের তোরণদ্বারে প্রবেশ করবো, <span class="br-p"><br><br></span>আমার অবশিষ্ট বছরগুলো থেকে বঞ্চিত হলাম।</div>
<div class="v" id="v11"><span class="vn">11</span> <span class="br-p"><br><br></span>আমি বললাম, আমি মাবুদকে জীবিতদের দেশে তাঁকে আর দেখব না, <span class="br-p"><br><br></span>দুনিয়ার নিবাসী মানুষকেও আর দেখব না।</div>
<div class="v" id="v12"><span class="vn">12</span> <span class="br-p"><br><br></span>ভেড়ার রাখালের তাঁবুর মত আমার আবাস উঠিয়ে আমার কাছ থেকে নিয়ে নেওয় হল; <span class="br-p"><br><br></span>আমি তন্তুবায়ের মত আমার আয়ু গুটালাম; <span class="br-p"><br><br></span>তিনি তাঁত থেকে আমাকে কেটে ফেললেন; <span class="br-p"><br><br></span>তুমি এক দিবারাত্রের মধ্যে আমাকে শেষ করলে।</div>
<div class="v" id="v13"><span class="vn">13</span> <span class="br-p"><br><br></span>আমি সকাল পর্যন্ত নীরব থাকলাম; <span class="br-p"><br><br></span>তিনি সিংহের মত আমার সমস্ত অস্থি চূর্ণ করলেন; <span class="br-p"><br><br></span>তুমি এক দিবারাত্রের মধ্যে আমাকে শেষ করলে।</div>
<div class="v" id="v14"><span class="vn">14</span> <span class="br-p"><br><br></span>তালচোঁচ ও সারসের মত আমি চিঁচিঁ আওয়াজ করছিলাম, <span class="br-p"><br><br></span>ঘুঘুর মত কাতরোক্তি করছিলাম; <span class="br-p"><br><br></span>উপর দিকে দৃষ্টিপাত করতে করতে আমার চোখ ক্ষীণ হল; <span class="br-p"><br><br></span>হে মাবুদ, আমি নির্যাতিত, তুমি আমার সহায় হও।</div>
<div class="v" id="v15"><span class="vn">15</span> <span class="br-p"><br><br></span>আমি কি বলবো? তিনি আমাকে বললেন, <span class="br-p"><br><br></span>এবং নিজেই সাধন করলেন; <span class="br-p"><br><br></span>আমার প্রাণের তিক্ততার কারণে অবশিষ্ট সমস্ত বছর আমি ধীরে ধীরে গমন করবো।</div>
<div class="v" id="v16"><span class="vn">16</span> <span class="br-p"><br><br></span>হে মালিক, এই সকলের দ্বারা লোকেরা জীবিত থাকে, <span class="br-p"><br><br></span>কেবল এতেই আমার রূহের জীবন; <span class="br-p"><br><br></span>আমাকে সুস্থ কর, আমাকে সঞ্জীবিত কর।</div>
<div class="v" id="v17"><span class="vn">17</span> <span class="br-p"><br><br></span>দেখ, আমার শান্তির জন্যই আমার তিক্ততা, তিক্ততা উপস্থিত হল; <span class="br-p"><br><br></span>কিন্তু তুমি প্রেমে আমার প্রাণকে বিনাশকূপ থেকে উদ্ধার করলে, <span class="br-p"><br><br></span>তুমি তো আমার সমস্ত গুনাহ্‌ তোমার পিছনে ফেলেছ।</div>
<div class="v" id="v18"><span class="vn">18</span> <span class="br-p"><br><br></span>পাতাল তো তোমার প্রশংসা-গজল করে না; <span class="br-p"><br><br></span>মৃত্যু তোমার প্রশংসা করে না; <span class="br-p"><br><br></span>পাতালবাসীরা তোমার বিশ্বস্ততার অপেক্ষা করে না।</div>
<div class="v" id="v19"><span class="vn">19</span> <span class="br-p"><br><br></span>জীবিত, জীবিত লোকই তোমার প্রশংসা-গজল করবে, <span class="br-p"><br><br></span>আমি যেমন আজ করছি; <span class="br-p"><br><br></span>পিতা সন্তানদেরকে তোমার বিশ্বস্ততার কথা জানাবে।</div>
<div class="v" id="v20"><span class="vn">20</span> <span class="br-p"><br><br></span>মাবুদ আমাকে নিস্তার করবেন; <span class="br-p"><br><br></span>এবং আমরা তারযুক্ত যন্ত্রে কাওয়ালী গাইব, <span class="br-p"><br><br></span>যত দিন জীবিত থাকি, মাবুদের গৃহে গাইব।</div>
<div class="v" id="v21"><span class="vn">21</span> <span class="br-p"><br><br></span>ইশাইয়া বলেছিলেন, ডুমুরফলের চাপ নিয়ে ছেঁচে স্ফোটকের উপরে প্রলেপ দেওয়া হোক, তাতে তিনি বাঁচবেন।</div>
<div class="v" id="v22"><span class="vn">22</span> আর হিষ্কিয় বলেছিলেন, আমি যে মাবুদের গৃহে উঠতে পারব, এর চিহ্ন কি?</div>
</div>
<!-- PARSED ABOVE; EDITING MAY BREAK PARSER -->
</body></html>