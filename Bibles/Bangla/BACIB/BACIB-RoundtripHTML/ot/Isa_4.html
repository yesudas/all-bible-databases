<html><head>
<meta http-equiv="Content-Type" content="text/html;charset=utf-8" />
<title>Isa 4 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 4);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> <a href="Isa_2.html">2</a> <a href="Isa_3.html">3</a> <b>4</b> <a href="Isa_5.html">5</a> <a href="Isa_6.html">6</a> ... <a href="Isa_66.html">66</a> </div><hr>
<h1>Isa 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আর সেদিন সাত জন স্ত্রীলোক এক জন পুরুষকে ধরে বলবে, আমরা নিজেদেরই অন্ন ভোজন করবো, নিজেদেরই পোশাক পরবো; কেবল আমাদেরকে তোমার নামে আখ্যাত হবার অনুমতি দাও, তুমি আমাদের অপমান দূর কর।</div>
<div class="v" id="v2"><h2>সিয়োনের অবশিষ্টাংশদের ভবিষ্যতের মহিমা</h2><span class="vn">2</span> <span class="br-p"><br><br></span>সেদিন ইসরাইলের মধ্যে যারা বাঁচবে, তাদের পক্ষে মাবুদের তরুশাখা খুব সুন্দর ও মহিমাযুক্ত হবে এবং দেশের ফল শোভাময় ও সৌন্দর্য মণ্ডিত হবে।</div>
<div class="v" id="v3"><span class="vn">3</span> আর সিয়োনে যে কেউ অবশিষ্ট থাকবে ও জেরুশালেমে যে কেউ বাকী থাকবে— জেরুশালেমে জীবিতদের মধ্যে যার যার নাম লেখা আছে— সে পবিত্র বলে আখ্যাত হবে।</div>
<div class="v" id="v4"><span class="vn">4</span> আগে প্রভু বিচারের রূহ্‌ ও পুড়িয়ে দেবার রূহ্‌ দ্বারা সিয়োনের কন্যাদের ময়লা ধুয়ে ফেবেন এবং জেরুশালেমের মধ্য থেকে তার রক্ত দূর করে দেবেন।</div>
<div class="v" id="v5"><span class="vn">5</span> আর মাবুদ সিয়োন পর্বতস্থ সমস্ত আবাস ও তার সভাগুলোর উপরে দিনের বেলা মেঘ ও ধোঁয়া এবং রাতে প্রজ্বলিত আগুনের তেজ সৃষ্টি করবেন, বস্তুত সকল প্রতাপের উপরে চন্দ্রাতপ থাকবে।</div>
<div class="v" id="v6"><span class="vn">6</span> আর দিনের বেলা রৌদ্র থেকে ছায়া দেবার জন্য এবং ঝড় ও বৃষ্টির সময়ে আশ্রয় ও আচ্ছাদন-স্থান হবার জন্য একটি তাঁবু থাকবে।</div>
</div>
<!-- PARSED ABOVE; EDITING MAY BREAK PARSER -->
</body></html>