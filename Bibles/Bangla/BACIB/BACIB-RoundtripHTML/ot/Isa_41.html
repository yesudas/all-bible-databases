<html><head>
<meta http-equiv="Content-Type" content="text/html;charset=utf-8" />
<title>Isa 41 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 41);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_39.html">39</a> <a href="Isa_40.html">40</a> <b>41</b> <a href="Isa_42.html">42</a> <a href="Isa_43.html">43</a> ... <a href="Isa_66.html">66</a> </div><hr>
<h1>Isa 41</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরাইলের সাহায্যকারী</h2><span class="vn">1</span> <span class="br-p"><br><br></span>হে উপকূলগুলো, আমার সাক্ষাতে নীরব হও; লোকবৃন্দ নতুন বল পাক; তারা কাছে আসুক, পরে কথা বলুক; আমরা একত্র হয়ে বিচার করবো।</div>
<div class="v" id="v2"><span class="vn">2</span> কে পূর্বদিক থেকে এক জনকে উত্তেজিত করলো? তিনি ধর্মশীলতায় তাকে ডেকে নিজের অনুগামী করেন; তিনি জাতিদেরকে তার সম্মুখে দেবেন, বাদশাহ্‌দের উপর তাকে কর্তৃত্ব করাবেন, তিনি ধূলির মত তাদেরকে তার তলোয়ারের সম্মুখে দেবেন, বাতাসে ওড়া নাড়ার মত তার ধনুকের সম্মুখে দেবেন।</div>
<div class="v" id="v3"><span class="vn">3</span> সে তাদের তাড়া করবে, নিরাপদে অগ্রসর হবে; যে পথে কখনও পদার্পণ করে নি, সেই পথে যাবে।</div>
<div class="v" id="v4"><span class="vn">4</span> এসব কার কৃত, কার সাধিত? কে বংশ পরমপরাকে আদি থেকে আহ্বান করেন? আমি মাবুদ আদি এবং সেই আমি শেষকালীন লোকদের সহবর্তী।</div>
<div class="v" id="v5"><span class="vn">5</span> <span class="br-p"><br><br></span>উপকূলগুলো দৃষ্টিপাত করে ভয় পেল, দুনিয়ার প্রান্তগুলো ভয়ে কেঁপে উঠলো; তারা এগিয়ে গিয়ে একত্র হবে।</div>
<div class="v" id="v6"><span class="vn">6</span> তারা প্রত্যেকে নিজ নিজ প্রতিবেশীর সাহায্য করলো, আপন আপন ভাইকে বললো, সাহস কর।</div>
<div class="v" id="v7"><span class="vn">7</span> শিল্পকর স্বর্ণকারকে আশ্বাস দিল এবং যে লোক হাতুড়ি দিয়ে সমান করে সে নেহাইর উপরে আঘাতকারীকে জোড়া দেবার বিষয়ে বললো, উত্তম হয়েছে; এবং প্রেক দিয়ে মূর্তিটা দৃঢ় করলো, যেন তা না নড়ে।</div>
<div class="v" id="v8"><span class="vn">8</span> <span class="br-p"><br><br></span>কিন্তু হে আমার গোলাম ইসরাইল, আমার মনোনীত ইয়াকুব, আমার বন্ধু ইব্রাহিমের বংশ,</div>
<div class="v" id="v9"><span class="vn">9</span> আমি তোমাকে দুনিয়ার প্রান্ত থেকে এনেছি, দুনিয়ার সীমা থেকে আহ্বান করে বলেছি, তুমি আমার গোলাম, আমি তোমাকে মনোনীত করেছি, দূর করে দেই নি।</div>
<div class="v" id="v10"><span class="vn">10</span> ভয় করো না, কারণ আমি তোমার সঙ্গে সঙ্গে আছি; ব্যাকুল হয়ো না, কারণ আমি তোমার আল্লাহ্‌; আমি তোমাকে পরাক্রম দেব; আমি তোমার সাহায্য করবো; আমি নিজের ধর্মশীলতার ডান হাত দিয়ে তোমাকে ধরে রাখবো।</div>
<div class="v" id="v11"><span class="vn">11</span> <span class="br-p"><br><br></span>দেখ, যারা তোমার উপর রাগ করে, তারা সকলে লজ্জিত ও বিষণ্ন হবে; যারা তোমার সঙ্গে ঝগড়া করে, তাদের কোন চিহ্ন থাকবে না, বিনষ্ট হবে।</div>
<div class="v" id="v12"><span class="vn">12</span> যারা তোমার সঙ্গে বিরোধ করে, তাদেরকে তুমি খোঁজ করবে, কিন্তু দেখতে পাবে না; যারা তোমার সঙ্গে যুদ্ধ করে, তাদের কোন চিহ্ন থাকবে না, কোন কিছুর মধ্যে গণ্য হবে না।</div>
<div class="v" id="v13"><span class="vn">13</span> কেননা আমি মাবুদ তোমার আল্লাহ্‌ তোমার ডান হাত ধরে থাকব; তোমাকে বলবো, ভয় করো না, আমি তোমাকে সাহায্য করবো।</div>
<div class="v" id="v14"><span class="vn">14</span> হে কীট ইয়াকুব, হে ক্ষুদ্র ইসরাইল, ভয় করো না; মাবুদ বলেন, আমি তোমাকে সাহায্য করবো; আর ইসরাইলের পবিত্রতম তোমার মুক্তিদাতা।</div>
<div class="v" id="v15"><span class="vn">15</span> দেখ, আমি তোমাকে ধারালো দাঁতযুক্ত শস্য মাড়াই করার নতুন গুঁড়ির মত করবো; তুমি পর্বতমালাকে মাড়াই করে চূর্ণ করবে, উপপর্বতগুলোকে ভুষির সমান করবে।</div>
<div class="v" id="v16"><span class="vn">16</span> তুমি তাদের ঝাড়বে, বায়ু তাদেরকে উড়িয়ে নেবে ও ঘূর্ণিবাতাস তাদের ছিন্নভিন্ন করবে; আর তুমি মাবুদে উল্লাস করবে, ইসরাইলের পবিত্রতমকে নিয়ে গর্ব করবে।</div>
<div class="v" id="v17"><span class="vn">17</span> <span class="br-p"><br><br></span>দুঃখী দরিদ্ররা পানি খোঁজ করে কিন্তু পানি নেই, তাদের জিহ্বা তৃষ্ণায় শুকিয়ে গেছে; আমি মাবুদ তাদেরকে উত্তর দেব, আমি ইসরাইলের আল্লাহ্‌ তাদেরকে ত্যাগ করবো না।</div>
<div class="v" id="v18"><span class="vn">18</span> আমি গাছপালাহীন পাহাড়-শ্রেণীতে নদনদী ও উপত্যকার মধ্যে স্থানে স্থানে ফোয়ারা সৃষ্টি করবো; আমি মরুভূমিকে জলাশয় ও শুকনো ভূমিকে পানির ফোয়ারায় পরিণত করবো।</div>
<div class="v" id="v19"><span class="vn">19</span> আমি মরুভূমিতে এরস, বাবলা, গুলমেঁদি ও জলপাই গাছ রোপণ করবো; আমি মরুভূমিতে দেবদারু, তিধর ও তাশূর গাছ একত্র লাগাব;</div>
<div class="v" id="v20"><span class="vn">20</span> যেন তারা দেখে, জেনে ও বিবেচনা করে একেবারে নিশ্চয় বুঝতে পারে যে, মাবুদের হাত এই কাজ করেছে, ইসরাইলের পবিত্রতম তা সৃষ্টি করেছেন।</div>
<div class="v" id="v21"><h2>দেবমূর্তির অজ্ঞানতা</h2><span class="vn">21</span> <span class="br-p"><br><br></span>মাবুদ বলেন, তোমরা তোমাদের বিবাদ উপস্থিত কর; ইয়াকুবের বাদশাহ্‌ বলেন, তোমরা তোমাদের দৃঢ় যুক্তিগুলো কাছে আন।</div>
<div class="v" id="v22"><span class="vn">22</span> ওরা সেসব নিয়ে কাছে আসুক, যা যা ঘটবে, আমাদের বলুক; আগের বিষয় কি কি তা বল; তা হলে আমরা বিবেচনা করে তার শেষ জানতে পারব; কিংবা ওরা আগামী ঘটনাগুলো আমাদের কর্ণগোচর করুক।</div>
<div class="v" id="v23"><span class="vn">23</span> ভবিষ্যতে কি কি ঘটবে, তোমরা তা জানাও; তা করলে তোমরা যে দেবতা, তা বুঝতে পারব; হ্যাঁ, তোমরা মঙ্গল বা অমঙ্গল কর, তাতে আমরা বিস্মিত হয়ে একত্রে তা নিরীক্ষণ করবো।</div>
<div class="v" id="v24"><span class="vn">24</span> দেখ, তোমরা অবস্তু ও তোমাদের কাজ কিছুই না; যে জন তোমাদের মনোনীত করে, সে ঘৃণার পাত্র।</div>
<div class="v" id="v25"><span class="vn">25</span> <span class="br-p"><br><br></span>আমি উত্তর দিক থেকে এক ব্যক্তিকে উত্তেজিত করলাম, সে উপস্থিত; সূর্যোদয়ের দিক থেকে সে আমার নামে আহ্বান করে; যেমন কেউ কাদা মাড়ায় ও কুমার যেমন মাটি দলাই-মলাই করে, তেমনি সে শাসনকর্তাদেরকে মাড়াবে।</div>
<div class="v" id="v26"><span class="vn">26</span> কে আদি থেকে এর সংবাদ দিয়েছে, যাতে আমরা জানতে পারি? কে আগে বলেছে, যাতে আমরা বলতে পারি সে সত্যনিষ্ঠ? সংবাদদাতা তো কেউই নেই; ঘোষণাকারী তো কেউই নেই; তোমাদের কথা শুনবার তো কেউই নেই।</div>
<div class="v" id="v27"><span class="vn">27</span> প্রথমে আমি সিয়োনকে বলবো, দেখ, এদেরকে দেখ; আর জেরুশালেমকে এক জন সুসংবাদ-তবলিগকারী দেব।</div>
<div class="v" id="v28"><span class="vn">28</span> আমি চেয়ে দেখি, কেউই নেই; ওদের মধ্যে মন্ত্রণাদাতা এমন কেউ নেই যে, আমি জিজ্ঞাসা করলে একটি কথার উত্তর দিতে পারে।</div>
<div class="v" id="v29"><span class="vn">29</span> দেখ, ওরা সকলে মিথ্যা, ওদের সমস্ত কাজ অসার, কিছুই নয়; ওদের ছাঁচে ঢালা সমস্ত মূর্তি বায়ু ও অবস্তুমাত্র।</div>
</div>
<!-- PARSED ABOVE; EDITING MAY BREAK PARSER -->
</body></html>