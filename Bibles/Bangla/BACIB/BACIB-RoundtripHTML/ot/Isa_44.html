<html><head>
<meta http-equiv="Content-Type" content="text/html;charset=utf-8" />
<title>Isa 44 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 44);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_42.html">42</a> <a href="Isa_43.html">43</a> <b>44</b> <a href="Isa_45.html">45</a> <a href="Isa_46.html">46</a> ... <a href="Isa_66.html">66</a> </div><hr>
<h1>Isa 44</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মনোনীত ইসরাইল</h2><span class="vn">1</span> <span class="br-p"><br><br></span>কিন্তু হে আমার গোলাম ইয়াকুব, হে আমার মনোনীত ইসরাইল, তুমি এখন শোন।</div>
<div class="v" id="v2"><span class="vn">2</span> যিনি তোমাকে গঠন করেছেন, গর্ভ থেকে তোমাকে নির্মাণ করেছেন ও তোমার সাহায্য করবেন, সেই মাবুদ এই কথা বলেন, হে আমার গোলাম ইয়াকুব, হে আমার মনোনীত যিশুরূণ, ভয় করো না।</div>
<div class="v" id="v3"><span class="vn">3</span> কেননা আমি পিপাসিত ভূমির উপরে পানি এবং শুকনো স্থানের উপরে পানিপ্রবাহ ঢেলে দেব; আমি তোমার বংশের উপরে আমার রূহ্‌, তোমার সন্তানদের উপরে আমার দোয়া ঢেলে দেব।</div>
<div class="v" id="v4"><span class="vn">4</span> পানির স্রোতের ধারে যেমন বাইশী গাছ, তেমনি ঘাসের মধ্যে তারা অঙ্কুরিত হবে।</div>
<div class="v" id="v5"><span class="vn">5</span> এক জন বলবে, আমি মাবুদের; আর এক জন ইয়াকুবের নামে অভিহিত হবে; এবং আর এক জন নিজের হাতে লিখবে ‘আমি মাবুদের’ ও ইসরাইল নাম গ্রহণ করবে।</div>
<div class="v" id="v6"><span class="vn">6</span> <span class="br-p"><br><br></span>মাবুদ, ইসরাইলের বাদশাহ্‌, তার মুক্তিদাতা, বাহিনীগণের মাবুদ এই কথা বলেন, আমিই আদি, আমিই অন্ত, আমি ছাড়া আর কোন আল্লাহ্‌ নেই।</div>
<div class="v" id="v7"><span class="vn">7</span> আমার মত কে ডাকবে ও তা জানাবে এবং আমার জন্য তা বিন্যাস করবে— যখন থেকে আমি পুরানো দিনের লোকদের স্থাপন করেছিলাম? আর যা যা আসছে এবং যা যা ঘটবে, তারা তা আগেই বলুক।</div>
<div class="v" id="v8"><span class="vn">8</span> তোমরা ভয়ে কেঁপো না বা ভয় করো না; আমি কি পূর্বকাল থেকে তোমাদেরকে শুনাই নি ও জানাই নি? আর তোমরাই আমার সাক্ষী। আমি ছাড়া আর কোন আল্লাহ্‌ কি আছে? আর কোন শৈল নেই, আমি আর কাউকেও জানি না।</div>
<div class="v" id="v9"><h2>মূর্তিপূজার নির্বুদ্ধিতা</h2><span class="vn">9</span> <span class="br-p"><br><br></span>খোদাই-করা মূর্তির নির্মাতারা সকলে অবস্তু, তাদের মূল্যবান বস্তুগুলো উপকারী নয়; এবং তাদের নিজের সাক্ষীরা দেখে না, জানে না, যেন তারা লজ্জিত হয়।</div>
<div class="v" id="v10"><span class="vn">10</span> কে দেবতা নির্মাণ করেছে, বা যা উপকারী নয়, এমন মূর্তি ছাঁচে ঢেলেছে?</div>
<div class="v" id="v11"><span class="vn">11</span> দেখ, তার সমস্ত সহায় লজ্জিত হবে; সেই শিল্পকরেরা মানুষ মাত্র, তারা সকলে একত্র হোক, উঠে দাঁড়াক; তারা একেবারে কম্পান্বিত ও লজ্জিত হবে।</div>
<div class="v" id="v12"><span class="vn">12</span> <span class="br-p"><br><br></span>কর্মকার অস্ত্র তৈরি করে, তপ্ত অঙ্গারে পরিশ্রম করে, হাতুড়ি দ্বারা তা গড়ে, নিজের বলবান বাহু দ্বারা তা প্রস্তুত করে; আবার সে ক্ষুধিত হয়ে দুর্বল হয়, পানি পান না করে ক্লান্ত হয়।</div>
<div class="v" id="v13"><span class="vn">13</span> ছুতার মিস্ত্রি সুতা দিয়ে মাপে, সে কলম দ্বারা তার আকৃতি লিখে, তাতে রেঁদা বুলায়, কম্পাস দিয়ে তার আকার নির্ধারণ করে এবং পুরুষের আকৃতি ও মানুষের সৌন্দর্য অনুসারে তা নির্মাণ করে, যেন তা বাড়িতে বাস করতে পারে।</div>
<div class="v" id="v14"><span class="vn">14</span> কেউ নিজের জন্য এরস গাছ কাটে, তর্সা ও অলোন গাছ গ্রহণ করে, বনের গাছপালার মধ্যে কোন শক্তিশালী গাছ মনোনীত করে; সে ঝাউ গাছ রোপন করে, আর বৃষ্টি তা পালন করে।</div>
<div class="v" id="v15"><span class="vn">15</span> পরে তা জ্বালানি কাঠ হয়ে মানুষের ব্যবহারে আসে; সে তার কিছু নিয়ে আগুন পোহায়; আবার তুন্দুর তপ্ত করে রুটি তৈরি করে; আবার একটি দেবমূর্তি নির্মাণ করে তার উপাসনা করে, একটি মূর্তি নির্মাণ করে তার কাছে ভূমিতে উবুড় হয়।</div>
<div class="v" id="v16"><span class="vn">16</span> সে তার একটি অংশ আগুনে পোড়ায়, অন্য অংশ দ্বারা গোশ্‌ত রান্না করে ভোজন করে, শূল্যমাংস প্রস্তুত করে তৃপ্ত হয়, আবার আগুন পোহায়ে বলে, আহা, আমি আগুন পোহালাম, আগুনের তাপ নিলাম!</div>
<div class="v" id="v17"><span class="vn">17</span> আর সে তার অবশিষ্ট অংশ দ্বারা একটি দেবতা, নিজের জন্য একটি মূর্তি নির্মাণ করে, সে তার কাছে ভূমিতে উবুড় হয় প্রণাম করে এবং তার কাছে প্রার্থনা করে বলে, আমাকে উদ্ধার কর, কেননা তুমি আমার দেবতা।</div>
<div class="v" id="v18"><span class="vn">18</span> তারা জানে না ও বিবেচনা করে না; কেননা তিনি তাদের চোখ বন্ধ করেছেন, তাই তারা দেখতে পায় না; তাদের অন্তর বন্ধ করেছেন, তাই তারা বুঝতে পারে না।</div>
<div class="v" id="v19"><span class="vn">19</span> কেউই মনে করে না, কারো এমন জ্ঞান বা বুদ্ধি নেই যে বলবে, আমি এর একটি অংশ আগুনে পুড়িয়েছি, আবার এর তপ্ত অঙ্গারে রুটি তৈরি করেছি, আমি শূল্যমাংস প্রস্তুত করে ভোজন করেছি, তবে এর অবশিষ্ট অংশ দ্বারা কি ঘৃণার বস্তু নির্মাণ করবো? কাঠের খণ্ডকে কি সেজদা করবো?</div>
<div class="v" id="v20"><span class="vn">20</span> সে ভস্মভোজী, মন্ত্রমুগ্ধ অন্তর তাকে ভ্রান্ত করেছে, সে তার প্রাণ উদ্ধার করতে পারে না এবং এও বলে না যে, আমার ডান হাতে কি মিথ্যা কথা নেই?</div>
<div class="v" id="v21"><h2>ইসরাইলকে ভুলে যাওয়া হবে না</h2><span class="vn">21</span> <span class="br-p"><br><br></span>হে ইয়াকুব, হে ইসরাইল, তুমি এসব স্মরণ কর, কেননা তুমি আমার গোলাম, আমি তোমাকে গঠন করেছি; তুমি আমার গোলাম; হে ইসরাইল, আমি তোমাকে ভুলে যাব না।</div>
<div class="v" id="v22"><span class="vn">22</span> আমি তোমার সমস্ত অধর্ম কুয়াশার মত, তোমার সমস্ত গুনাহ্‌ মেঘের মত ঘুচিয়ে দিয়েছি; তুমি আমার প্রতি ফের, কেননা আমি তোমাকে মুক্ত করেছি।</div>
<div class="v" id="v23"><span class="vn">23</span> <span class="br-p"><br><br></span>হে বেহেশতগুলো, তোমরা আনন্দ-রব কর, <span class="br-p"><br><br></span>কেননা মাবুদ এই কাজ করেছেন; <span class="br-p"><br><br></span>হে দুনিয়ার অধঃস্থানগুলো জয়-জয়ধ্বনি কর; <span class="br-p"><br><br></span>হে পর্বতমালা, উচ্চৈঃস্বরে আনন্দগান কর, <span class="br-p"><br><br></span>হে বন ও তার মধ্যেকার সকল গাছপালা, <span class="br-p"><br><br></span>তোমরাও আনন্দ-গান কর কেননা মাবুদ ইয়াকুবকে মুক্ত করেছেন, <span class="br-p"><br><br></span>এবং ইসরাইলের মধ্যে নিজেকে মহিমান্বিত করবেন।</div>
<div class="v" id="v24"><h2>কাইরাসকে নিয়ে মাবুদের পরিকল্পনা</h2><span class="vn">24</span> <span class="br-p"><br><br></span>তোমার মুক্তিদাতা এবং গর্ভ হতেই তোমার গঠনকারী মাবুদ এই কথা বলেন, আমি মাবুদ সর্ববস্তুর নির্মাতা, আমি একাকী আসমান বিস্তার করেছি, আমি ভূতল বিছিয়েছি; আমার সঙ্গী কে?</div>
<div class="v" id="v25"><span class="vn">25</span> মাবুদ বাচালদের চিহ্নগুলো ব্যর্থ করেন ও গণকদেরকে পাগল করে তোলেন, তিনি জ্ঞানবানদেরকে হটিয়ে দেন ও তাদের জ্ঞান মূর্খতাস্বরূপ করেন।</div>
<div class="v" id="v26"><span class="vn">26</span> তিনি তাঁর গোলামের কথা সফল করেন ও তাঁর দূতদের মন্ত্রণা সিদ্ধ করেন; তিনি জেরুশালেমের বিষয়ে বলেন, তা বসতিবিশিষ্ট হবে, আর এহুদার নগরগুলোর বিষয়ে বলেন, সেগুলো পুনর্নির্মিত হবে, আর আমি দেশের উৎসন্ন সমস্ত স্থান আবার তৈরি করবো।</div>
<div class="v" id="v27"><span class="vn">27</span> তিনি অগাধ পানিকে বলেন, শুকিয়ে যাও, আমি তোমার নদনদী শুকিয়ে ফেলব।</div>
<div class="v" id="v28"><span class="vn">28</span> তিনি কাইরাসের উদ্দেশে বলেন, আমার পালরক্ষক, সে আমার সমস্ত মনোরথ সিদ্ধ করবে। তিনি জেরুশালেমের বিষয়ে বলেন, সে পুনর্নির্মিত হবে এবং এবাদতখানাকে বলেন, তোমার ভিত্তিমূল স্থাপিত হবে।</div>
</div>
<!-- PARSED ABOVE; EDITING MAY BREAK PARSER -->
</body></html>