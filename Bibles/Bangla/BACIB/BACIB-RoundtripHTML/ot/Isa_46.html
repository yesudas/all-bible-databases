<html><head>
<meta http-equiv="Content-Type" content="text/html;charset=utf-8" />
<title>Isa 46 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 46);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_44.html">44</a> <a href="Isa_45.html">45</a> <b>46</b> <a href="Isa_47.html">47</a> <a href="Isa_48.html">48</a> ... <a href="Isa_66.html">66</a> </div><hr>
<h1>Isa 46</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ব্যাবিলনের দেবতাদের পতন</h2><span class="vn">1</span> <span class="br-p"><br><br></span>বেল নত হল, নবো উবুড় হয়ে পড়লো; <span class="br-p"><br><br></span>তাদের মূর্তিগুলো জন্তুদের উপরে ও পশুদের উপরে; <span class="br-p"><br><br></span>তোমরা যাদেরকে তুলে নিয়ে বেড়াতে, <span class="br-p"><br><br></span>তারা বোঝা হল, ক্লান্ত পশুর ভার হল।</div>
<div class="v" id="v2"><span class="vn">2</span> <span class="br-p"><br><br></span>তারা একসঙ্গে উবুড় হল, নত হয়ে পড়লো, <span class="br-p"><br><br></span>বোঝা রক্ষা করতে পারল না, <span class="br-p"><br><br></span>বরং নিজেরা বন্দী হয়ে চলে গেল।</div>
<div class="v" id="v3"><span class="vn">3</span> <span class="br-p"><br><br></span>হে ইয়াকুবের কুল, হে ইসরাইলকুলের সমস্ত অবশিষ্টাংশ, <span class="br-p"><br><br></span>আমার কথা শোন; <span class="br-p"><br><br></span>গর্ভ থেকে আমি তোমাদেরকে বহন করে আসছি, <span class="br-p"><br><br></span>মায়ের গর্ভ থেকে তোমাদেরকে বহন করে আসছি।</div>
<div class="v" id="v4"><span class="vn">4</span> <span class="br-p"><br><br></span>আর তোমাদের বৃদ্ধ বয়স পর্যন্ত আমি যে সেই থাকব, <span class="br-p"><br><br></span>তোমাদের চুল পাকবার বয়স পর্যন্ত আমিই তুলে বহন করবো; <span class="br-p"><br><br></span>আমিই নির্মাণ করেছি, আমিই বহন করবো; <span class="br-p"><br><br></span>হ্যাঁ, আমিই তুলে বহন করবো, রক্ষা করবো।</div>
<div class="v" id="v5"><span class="vn">5</span> <span class="br-p"><br><br></span>তোমরা আমাকে কার সদৃশ ও কার সমান বলবে, <span class="br-p"><br><br></span>কিংবা কার সঙ্গে আমার উপমা দিলে আমরা পরস্পর সমান হব?</div>
<div class="v" id="v6"><span class="vn">6</span> <span class="br-p"><br><br></span>তারা থলি থেকে সোনা ঢালে, <span class="br-p"><br><br></span>নিক্তিতে রূপা ওজন করে, <span class="br-p"><br><br></span>স্বর্ণকারকে বানি দেয়, <span class="br-p"><br><br></span>আর সে তা দ্বারা একটি দেবতা নির্মাণ করে, <span class="br-p"><br><br></span>পরে তারা ভূমিতে উবুড় হয়ে সেজ্‌দা করে।</div>
<div class="v" id="v7"><span class="vn">7</span> <span class="br-p"><br><br></span>তারা তাকে কাঁধে তুলে বহন করে, <span class="br-p"><br><br></span>স্বস্থানে বসিয়ে দেয়, তাতে সে দাঁড়িয়ে থাকে, <span class="br-p"><br><br></span>তার স্থান থেকে সরে না; <span class="br-p"><br><br></span>আবার এক জন তার কাছে কান্নাকাটি করে, <span class="br-p"><br><br></span>কিন্তু সে উত্তর দিতে পারে না, <span class="br-p"><br><br></span>কাউকেও সঙ্কট থেকে নিস্তার করতে পারে না।</div>
<div class="v" id="v8"><span class="vn">8</span> <span class="br-p"><br><br></span>তোমরা এই স্মরণ কর ও পুরুষত্ব দেখাও; <span class="br-p"><br><br></span>হে অধর্মাচারীরা, মনোযোগ দাও।</div>
<div class="v" id="v9"><span class="vn">9</span> <span class="br-p"><br><br></span>সেকালের পুরানো সমস্ত কাজ স্মরণ কর; <span class="br-p"><br><br></span>কারণ আমিই আল্লাহ্‌, আর কেউ নয়; <span class="br-p"><br><br></span>আমি আল্লাহ্‌, আমার মত কেউ নেই।</div>
<div class="v" id="v10"><span class="vn">10</span> <span class="br-p"><br><br></span>আমি শেষ কালের বিষয় আদি কাল থেকে জানাই, <span class="br-p"><br><br></span>যে কাজ এখনও করা হয় নি, তা আগে জানাই, <span class="br-p"><br><br></span>আর বলি, আমার মন্ত্রণা স্থির থাকবে, <span class="br-p"><br><br></span>আমি নিজের সমস্ত মনোরথ সিদ্ধ করবো।</div>
<div class="v" id="v11"><span class="vn">11</span> <span class="br-p"><br><br></span>আমি পূর্ব দিক থেকে হিংস্র পাখিকে, <span class="br-p"><br><br></span>দূরদেশ থেকে আমার মন্ত্রণার মানুষকে, আহ্বান করি; <span class="br-p"><br><br></span>আমি বলেছি, আর আমি সফল করবো; <span class="br-p"><br><br></span>আমি কল্পনা করেছি, আর আমি সিদ্ধ করবো।</div>
<div class="v" id="v12"><span class="vn">12</span> <span class="br-p"><br><br></span>হে কঠিন-চিত্তেরা, <span class="br-p"><br><br></span>তোমরা যারা ধার্মিকতা থেকে দূরবর্তী, <span class="br-p"><br><br></span>আমার কথা শোন;</div>
<div class="v" id="v13"><span class="vn">13</span> <span class="br-p"><br><br></span>আমি নিজের ধর্মশীলতা কাছে নিয়ে আসলাম; <span class="br-p"><br><br></span>তা দূরে থাকবে না, আর আমার উদ্ধারের বিলম্ব হবে না; <span class="br-p"><br><br></span>আমার শোভাস্বরূপ ইসরাইলের জন্য আমি সিয়োনে উদ্ধার স্থাপন করবো।</div>
</div>
<!-- PARSED ABOVE; EDITING MAY BREAK PARSER -->
</body></html>