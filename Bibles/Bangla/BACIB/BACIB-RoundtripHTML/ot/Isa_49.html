<html><head>
<meta http-equiv="Content-Type" content="text/html;charset=utf-8" />
<title>Isa 49 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 49);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_47.html">47</a> <a href="Isa_48.html">48</a> <b>49</b> <a href="Isa_50.html">50</a> <a href="Isa_51.html">51</a> ... <a href="Isa_66.html">66</a> </div><hr>
<h1>Isa 49</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2> মাবুদের গোলাম</h2><span class="vn">1</span> <span class="br-p"><br><br></span>হে উপকূলগুলো, আমার কালাম শোন; <span class="br-p"><br><br></span>হে দূরস্থ জাতিরা, কান দাও। <span class="br-p"><br><br></span>মাবুদ গর্ভ থেকে আমাকে ডেকেছেন, <span class="br-p"><br><br></span>মায়ের গর্ভ থেকে আমার নাম উল্লেখ করেছেন।</div>
<div class="v" id="v2"><span class="vn">2</span> <span class="br-p"><br><br></span>তিনি আমার মুখ ধারালো তলোয়ারস্বরূপ করেছেন, <span class="br-p"><br><br></span>তাঁর হাতের ছায়াতে আমাকে লুকিয়ে রেখেছেন, <span class="br-p"><br><br></span>আমাকে ধারালো তীরস্বরূপ করেছেন, <span class="br-p"><br><br></span>তাঁর তীর রাখবার খাপের মধ্যে রেখেছেন।</div>
<div class="v" id="v3"><span class="vn">3</span> <span class="br-p"><br><br></span>আর তিনি আমাকে বলেছেন ‘তুমি আমার গোলাম, <span class="br-p"><br><br></span>তুমি ইসরাইল, তোমাতেই আমি মহিমান্বিত হব।’</div>
<div class="v" id="v4"><span class="vn">4</span> <span class="br-p"><br><br></span>কিন্তু আমি বললাম, আহা! আমি পণ্ডশ্রম করেছি, <span class="br-p"><br><br></span>শূন্যতা ও অসারতার জন্য আমার শক্তি ব্যয় করেছি; <span class="br-p"><br><br></span>নিশ্চয়ই আমার বিচার মাবুদের কাছে, <span class="br-p"><br><br></span>আমার শ্রমের ফল আমার আল্লাহ্‌র কাছে রয়েছে।</div>
<div class="v" id="v5"><span class="vn">5</span> <span class="br-p"><br><br></span>আর এখন মাবুদ বলেন, <span class="br-p"><br><br></span>যিনি আমাকে গর্ভ থেকে নির্মাণ করেছেন, <span class="br-p"><br><br></span>যেন আমি তাঁর গোলাম হয়ে ইয়াকুবকে তাঁর কাছে ফিরিয়ে আনি, <span class="br-p"><br><br></span>যেন ইসরাইল তাঁর কাছে সংগৃহীত হয়, <span class="br-p"><br><br></span>বাস্তবিক, মাবুদের দৃষ্টিতে আমি সম্মানিত, <span class="br-p"><br><br></span>আমার আল্লাহ্‌ আমার বল হয়েছেন;</div>
<div class="v" id="v6"><span class="vn">6</span> <span class="br-p"><br><br></span>তিনি বলেন, এটি লঘু বিষয় যে, <span class="br-p"><br><br></span>তুমি যে ইয়াকুবের বংশগুলোকে উঠাবার জন্য, <span class="br-p"><br><br></span>ইসরাইলের রক্ষাপ্রাপ্ত লোকদেরকে পুনর্বার আনবার জন্য আমার গোলাম হও, <span class="br-p"><br><br></span>আমি তোমাকে জাতিদের দীপ্তিস্বরূপ করবো, <span class="br-p"><br><br></span>যেন তুমি দুনিয়ার সীমা পর্যন্ত আমার উদ্ধারস্বরূপ হও।</div>
<div class="v" id="v7"><span class="vn">7</span> <span class="br-p"><br><br></span>যে ব্যক্তি মানুষের অবজ্ঞাত, <span class="br-p"><br><br></span>লোকবৃন্দের ঘৃণাস্পদ ও শাসনকর্তাদের গোলাম, <span class="br-p"><br><br></span>তাকে মাবুদ, ইসরাইলের মুক্তিদাতা ও তার পবিত্রতম, এই কথা বলেন, <span class="br-p"><br><br></span>তোমাকে দেখলে বাদশাহ্‌রা উঠে দাঁড়াবে, <span class="br-p"><br><br></span>নেতৃবর্গরা সেজ্‌দা করবে; <span class="br-p"><br><br></span>মাবুদের জন্যই করবে, তিনি তো বিশ্বসনীয়; <span class="br-p"><br><br></span>ইসরাইলের পবিত্রতমের জন্য করবে, <span class="br-p"><br><br></span>তিনি তো তোমাকে মনোনীত করেছেন।</div>
<div class="v" id="v8"><h2>ইসরাইলের উদ্ধার</h2><span class="vn">8</span> <span class="br-p"><br><br></span>মাবুদ এই কথা বলেন, <span class="br-p"><br><br></span>আমি প্রসন্নতার সময়ে তোমার মুনাজাতের উত্তর দিয়েছি, <span class="br-p"><br><br></span>উদ্ধারের দিনে তোমার সাহায্য করেছি; <span class="br-p"><br><br></span>আর আমি তোমাকে রক্ষা করবো, <span class="br-p"><br><br></span>তোমাকে লোকবৃন্দের সন্ধিরূপে দিয়েছি; <span class="br-p"><br><br></span>তাতে তুমি দেশের উন্নতি সাধন করবে, <span class="br-p"><br><br></span>ধ্বংস হয়ে যাওয়া অধিকারগুলো আবার অধিকারে আনবে;</div>
<div class="v" id="v9"><span class="vn">9</span> <span class="br-p"><br><br></span>তুমি বন্দীদেরকে বলবে, বের হও; <span class="br-p"><br><br></span>যারা অন্ধকারে আছে, তাদেরকে বলবে প্রকাশিত হও। <span class="br-p"><br><br></span>তারা পথে পথে চরবে, <span class="br-p"><br><br></span>গাছপালাহীন উঁচুস্থান তাদের চরাণিস্থান হবে।</div>
<div class="v" id="v10"><span class="vn">10</span> <span class="br-p"><br><br></span>তারা ক্ষুধিত বা পিপাসিত হবে না; <span class="br-p"><br><br></span>তপ্ত বালুকা বা রৌদ্র দ্বারা আহত হবে না; <span class="br-p"><br><br></span>কেননা যিনি তাদের প্রতি দয়াকারী, <span class="br-p"><br><br></span>তিনি তাদেরকে চরাবেন, <span class="br-p"><br><br></span>পানির ফোয়ারার কাছে নিয়ে যাবেন।</div>
<div class="v" id="v11"><span class="vn">11</span> <span class="br-p"><br><br></span>আর আমি আমার সমস্ত পর্বত রাস্তা বানাব, <span class="br-p"><br><br></span>আর আমার সমস্ত রাজপথ উঁচু করা হবে।</div>
<div class="v" id="v12"><span class="vn">12</span> <span class="br-p"><br><br></span>দেখ, এরা দূর থেকে আসবে; <span class="br-p"><br><br></span>আর দেখ, ওরা উত্তর ও পশ্চিম দিক থেকে আসবে; <span class="br-p"><br><br></span>আর এই লোকেরা সীনীম দেশ থেকে আসবে।</div>
<div class="v" id="v13"><span class="vn">13</span> <span class="br-p"><br><br></span>আসমান, আনন্দ-রব কর, দুনিয়া, উল্লসিত হও; <span class="br-p"><br><br></span>পর্বতমালা, উচ্চৈঃস্বরে আনন্দগান কর; <span class="br-p"><br><br></span>কেননা মাবুদ তাঁর লোকদেরকে সান্ত্বনা দিয়েছেন, <span class="br-p"><br><br></span>আর তাঁর দুঃখীদের প্রতি করুণা করবেন।</div>
<div class="v" id="v14"><span class="vn">14</span> <span class="br-p"><br><br></span>কিন্তু সিয়োন বললো, মাবুদ আমাকে ত্যাগ করেছেন, <span class="br-p"><br><br></span>প্রভু আমাকে ভুলে গেছেন।</div>
<div class="v" id="v15"><span class="vn">15</span> <span class="br-p"><br><br></span>স্ত্রীলোক কি আপন স্তন্যপায়ী শিশুকে ভুলে যেতে পারে? <span class="br-p"><br><br></span>আপন গর্ভজাত বালকের প্রতি কি স্নেহ করবে না? <span class="br-p"><br><br></span>বরং তারা ভুলে যেতে পারে, <span class="br-p"><br><br></span>তবুও আমি তোমাকে ভুলে যাব না।</div>
<div class="v" id="v16"><span class="vn">16</span> <span class="br-p"><br><br></span>দেখ, আমি আমার হাতের তালুতে তোমার আকৃতি এঁকেছি, <span class="br-p"><br><br></span>তোমার প্রাচীর সর্বদা আমার সম্মুখে আছে।</div>
<div class="v" id="v17"><span class="vn">17</span> <span class="br-p"><br><br></span>তোমার পুত্রেরা ত্বরা করছে, <span class="br-p"><br><br></span>তোমার উৎপাটনকারী ও উৎসন্নকারীরা তোমার মধ্য থেকে বের হবে।</div>
<div class="v" id="v18"><span class="vn">18</span> <span class="br-p"><br><br></span>তুমি চারদিকে চোখ তুলে দেখ, <span class="br-p"><br><br></span>এরা সকলে একত্র হয়ে তোমার কাছে আসছে। <span class="br-p"><br><br></span>মাবুদ বলেন, আমার জীবনের কসম, <span class="br-p"><br><br></span>তুমি গহনার মত এগুলোকে পরিধান করবে, <span class="br-p"><br><br></span>বিয়ের কনের গহনার মত এগুলোকে ধারণ করবে।</div>
<div class="v" id="v19"><span class="vn">19</span> <span class="br-p"><br><br></span>কারণ তোমার উৎসন্ন ও ধ্বংসপ্রাপ্ত স্থানগুলোর <span class="br-p"><br><br></span>এবং তোমার নষ্ট দেশের বিষয় বলছি; <span class="br-p"><br><br></span>এখন তুমি নিবাসীদের পক্ষে সঙ্কীর্ণ হবে <span class="br-p"><br><br></span>এবং যারা তোমাকে গ্রাস করেছিল, <span class="br-p"><br><br></span>তারা দূরে থাকবে।</div>
<div class="v" id="v20"><span class="vn">20</span> <span class="br-p"><br><br></span>তোমার বিরহের সময়ের সন্তানেরা <span class="br-p"><br><br></span>এর পরে তোমার কর্ণগোচরে বলবে, <span class="br-p"><br><br></span>আমার পক্ষে এই স্থান সঙ্কীর্ণ; <span class="br-p"><br><br></span>সরে যাও, আমাকে বাস করতে দাও।</div>
<div class="v" id="v21"><span class="vn">21</span> <span class="br-p"><br><br></span>তখন তুমি মনে মনে বলবে, <span class="br-p"><br><br></span>আমার এই সকলকে কে জন্ম দিয়েছে? <span class="br-p"><br><br></span>আমি তো সন্তানহীনা ও বন্ধ্যা, <span class="br-p"><br><br></span>নির্বাসিতা ও পরিভ্রমণকারিণী ছিলাম; <span class="br-p"><br><br></span>এদেরকে কে প্রতিপালন করেছে; <span class="br-p"><br><br></span>দেখ, আমি একাকিনী অবশিষ্টা ছিলাম, <span class="br-p"><br><br></span>এরা কোথায় ছিল?</div>
<div class="v" id="v22"><span class="vn">22</span> <span class="br-p"><br><br></span>সার্বভৌম মাবুদ এই কথা বলেন, <span class="br-p"><br><br></span>দেখ, আমি জাতিদের প্রতি আমার হাত তুলব, <span class="br-p"><br><br></span>লোকবৃন্দের প্রতি আমার নিশান উঠাবো, <span class="br-p"><br><br></span>তাতে তারা তোমার পুত্রদেরকে কোলে করে, <span class="br-p"><br><br></span>তোমার কন্যাদের কাঁধে করে এনে দেবে।</div>
<div class="v" id="v23"><span class="vn">23</span> <span class="br-p"><br><br></span>আর বাদশাহ্‌রা তোমার রক্ষণাবেক্ষণকারী পালক <span class="br-p"><br><br></span>ও তাদের রাণীরা তোমার ধাত্রী হবে; <span class="br-p"><br><br></span>তারা ভূমিতে মুখ রেখে তোমার কাছে সেজ্‌দা করবে, <span class="br-p"><br><br></span>ও তোমার পায়ের ধূলি চাটবে; <span class="br-p"><br><br></span>আর তুমি জানতে পারবে, আমিই মাবুদ; <span class="br-p"><br><br></span>যারা আমার অপেক্ষা করে, তারা লজ্জিত হবে না।</div>
<div class="v" id="v24"><span class="vn">24</span> <span class="br-p"><br><br></span>বীর থেকে কি যুদ্ধে ধৃত প্রাণী হরণ করা যায়? <span class="br-p"><br><br></span>কিংবা ন্যায়বানের বন্দীদেরকে কি মুক্ত করা যায়?</div>
<div class="v" id="v25"><span class="vn">25</span> <span class="br-p"><br><br></span>মাবুদ এই কথা বলেন, <span class="br-p"><br><br></span>অবশ্য বীরের বন্দীদেরকে হরণ করা যাবে, <span class="br-p"><br><br></span>ও ভয়ংকর লোকের ধৃত প্রাণীকে মুক্ত করা যাবে; <span class="br-p"><br><br></span>কারণ তোমার প্রতিবাদীর সঙ্গে আমিই ঝগড়া করবো, <span class="br-p"><br><br></span>আর তোমার সন্তানদেরকে আমিই উদ্ধার করবো।</div>
<div class="v" id="v26"><span class="vn">26</span> <span class="br-p"><br><br></span>আর আমি তোমার জুলুমবাজদেরকে তাদেরই গোশ্‌ত ভোজন করাব; <span class="br-p"><br><br></span>তারা নতুন আঙ্গুর-রসের মত নিজ নিজ রক্ত খেয়ে মাতাল হবে; <span class="br-p"><br><br></span>আর মানুষ মাত্র জানতে পারবে যে, আমিই মাবুদ তোমার উদ্ধারকর্তা, <span class="br-p"><br><br></span>তোমার মুক্তিদাতা, ইয়াকুবের এক বীর।</div>
</div>
<!-- PARSED ABOVE; EDITING MAY BREAK PARSER -->
</body></html>