<html><head>
<meta http-equiv="Content-Type" content="text/html;charset=utf-8" />
<title>Isa 5 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 5);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_3.html">3</a> <a href="Isa_4.html">4</a> <b>5</b> <a href="Isa_6.html">6</a> <a href="Isa_7.html">7</a> ... <a href="Isa_66.html">66</a> </div><hr>
<h1>Isa 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আল্লাহ্‌র আঙ্গুরক্ষেতের দৃষ্টান্ত</h2><span class="vn">1</span> <span class="br-p"><br><br></span>আমি আমার প্রিয়ের উদ্দেশে তাঁর আঙ্গুরক্ষেতের বিষয়ে আমার প্রিয়ের একটি গজল-গান করি। <span class="br-p"><br><br></span>আমার প্রিয়ের একটি আঙ্গুরক্ষেত ছিল, <span class="br-p"><br><br></span>অতি উর্বর একটি পাহাড়ের চূড়ায়।</div>
<div class="v" id="v2"><span class="vn">2</span> <span class="br-p"><br><br></span>তিনি তার চারদিকে খনন করলেন, <span class="br-p"><br><br></span>তার পাথরগুলো তুলে ফেললেন, <span class="br-p"><br><br></span>সেই স্থানে উত্তম আঙ্গুরলতা রোপণ করলেন, <span class="br-p"><br><br></span>তার মাঝখানে উঁচু পাহারা-ঘর নির্মাণ করলেন, <span class="br-p"><br><br></span>আর আঙ্গুর মাড়াবার একটি কুণ্ডও খনন করলেন; <span class="br-p"><br><br></span>আর অপেক্ষা করলেন যে, আঙ্গুর ফল ধরবে, <span class="br-p"><br><br></span>কিন্তু ধরলো বন্য আঙ্গুর।</div>
<div class="v" id="v3"><span class="vn">3</span> <span class="br-p"><br><br></span>এখন হে জেরুশালেম-নিবাসীরা ও এহুদার সমস্ত লোক, আরজ করি, তোমরা আমার ও আমার আঙ্গুর-ক্ষেতের মধ্যে বিচার কর;</div>
<div class="v" id="v4"><span class="vn">4</span> আমার আঙ্গুর-ক্ষেতে এমন আর কি করা যেত, যা আমি করি নি? আমি যখন অপেক্ষা করলাম যে, আঙ্গুর ফল ধরবে, তখন কেন তাতে বন্য আঙ্গুর ধরলো?</div>
<div class="v" id="v5"><span class="vn">5</span> এখন শোন, আমি আমার আঙ্গুর-ক্ষেতের প্রতি যা করবো তা তোমাদেরকে জানাই; আমি তার বেড়া দূর করবো, তা ধ্বংস হবে, আমি তার প্রাচীর ভেঙ্গে ফেলবো, তা দলিত হবে।</div>
<div class="v" id="v6"><span class="vn">6</span> আমি তা উৎসন্ন-স্থান করবো, তার লতা পরিষ্কার বা ভূমি খনন করা যাবে না, আর তা কাঁটাঝোপ ও কাঁটাগাছের জঙ্গল হবে এবং আমি মেঘমালাকে হুকুম দেব, যেন তাদের উপরে পানি বর্ষণ না করে।</div>
<div class="v" id="v7"><span class="vn">7</span> ফলত ইসরাইল-কুল বাহিনীগণের মাবুদের আঙ্গুর-ক্ষেত এবং এহুদার লোকেরা তাঁর রমণীয় চারা; তিনি ন্যায়বিচারের অপেক্ষা করছিলেন, কিন্তু দেখ, রক্তপাত; তিনি ধার্মিকতার অপেক্ষা করছিলেন, কিন্তু দেখ, দুঃখের কান্না।</div>
<div class="v" id="v8"><span class="vn">8</span> <span class="br-p"><br><br></span>ধিক্‌ তাদেরকে, যারা বাড়ির সঙ্গে বাড়ি যোগ করে, <span class="br-p"><br><br></span>ক্ষেতের সঙ্গে ক্ষেত সংযোগ করে, <span class="br-p"><br><br></span>অবশেষে আর স্থান থাকে না, <span class="br-p"><br><br></span>তোমাদেরকে দেশমধ্যে একাকী বাস করান হয়!</div>
<div class="v" id="v9"><span class="vn">9</span> <span class="br-p"><br><br></span>বাহিনীগণের মাবুদ আমাকে জানিয়ে বলেন, নিশ্চয়ই অনেক বাড়ি ধ্বংসস্থান হবে, বড় ও সুন্দর হলেও সেই স্থানে কেউ বাস করবে না।</div>
<div class="v" id="v10"><span class="vn">10</span> <span class="br-p"><br><br></span>কারণ দশ বিঘা আঙ্গুর-ক্ষেতে এক বাৎ আঙ্গুর-রস উৎপন্ন হবে, <span class="br-p"><br><br></span>ও এক হোমর বীজে এক ঐফা মাত্র শস্য উৎপন্ন হবে।</div>
<div class="v" id="v11"><span class="vn">11</span> <span class="br-p"><br><br></span>ধিক্‌ তাদেরকে, যারা খুব সকালে ওঠে, <span class="br-p"><br><br></span>যেন সুরা পান করতে পারে; <span class="br-p"><br><br></span>যারা অনেক রাত পর্যন্ত বসে থাকে, <span class="br-p"><br><br></span>যতক্ষণ না আঙ্গুর-রস তাদেরকে উত্তপ্ত করে!</div>
<div class="v" id="v12"><span class="vn">12</span> <span class="br-p"><br><br></span>বীণা ও নেবল, তবল ও বাঁশী ও আঙ্গুর-রস, <span class="br-p"><br><br></span>এসব তাদের ভোজে বিদ্যমান; <span class="br-p"><br><br></span>কিন্তু তারা মাবুদের কাজ লক্ষ্য করে না, <span class="br-p"><br><br></span>তাঁর হাতের কাজ দেখলো না।</div>
<div class="v" id="v13"><span class="vn">13</span> <span class="br-p"><br><br></span>এই কারণে আমার লোকেরা জ্ঞানের অভাবের দরুন বন্দী হিসেবে নীত হয়, তাদের নেতৃবর্গ ক্ষুধার্ত ও তাদের জনগণ তৃষ্ণায় নিঃশেষিত হয়।</div>
<div class="v" id="v14"><span class="vn">14</span> এই কারণ পাতাল তার উদর বিস্তার করেছে, অপরিমিতরূপে মুখ খুলে হা করেছে; আর ওদের আভিজাত্য, ওদের লোকারণ্য, ওদের কলহ এবং যারা ওদের মধ্যে উল্লাস করে সকলে সেখানে নেমে যাচ্ছে।</div>
<div class="v" id="v15"><span class="vn">15</span> <span class="br-p"><br><br></span>আর সামান্য লোক অধোমুখ হয়, <span class="br-p"><br><br></span>মান্য লোক অবনত হয় এবং <span class="br-p"><br><br></span>অহংকারীদের দৃষ্টি অবনত হয়।</div>
<div class="v" id="v16"><span class="vn">16</span> <span class="br-p"><br><br></span>কিন্তু বাহিনীগণের মাবুদ বিচারে উন্নত হন, <span class="br-p"><br><br></span>পবিত্রতম আল্লাহ্‌ ধর্মশীলতায় পবিত্র বলে মান্য হন।</div>
<div class="v" id="v17"><span class="vn">17</span> <span class="br-p"><br><br></span>আর ভেড়ার বাচ্চাগুলো যেমন নিজেদের চারণভূমিতে চরে, তেমনি চরবে, <span class="br-p"><br><br></span>বিদেশীরা হৃষ্টপুষ্ট লোকদের ধ্বংসস্থানগুলো উপভোগ করবে।</div>
<div class="v" id="v18"><span class="vn">18</span> <span class="br-p"><br><br></span>ধিক্‌ তাদেরকে, যারা মিথ্যার দড়ি দিয়ে অপরাধকে টেনে আনে, <span class="br-p"><br><br></span>আর যেন ঘোড়ার গাড়ির দড়ি দিয়ে গুনাহ্‌ টেনে আনে,</div>
<div class="v" id="v19"><span class="vn">19</span> <span class="br-p"><br><br></span>বলে, ‘তিনি তাড়াতাড়ি করুন, <span class="br-p"><br><br></span>নিজের কাজ তাড়াতাড়ি করুন, <span class="br-p"><br><br></span>যেন আমরা তা দেখতে পাই; <span class="br-p"><br><br></span>ইসরাইলের পবিত্রতমের মন্ত্রণা কাছে আসুক, <span class="br-p"><br><br></span>যেন আমরা তা জানতে পাই!’</div>
<div class="v" id="v20"><span class="vn">20</span> <span class="br-p"><br><br></span>ধিক্‌ তাদেরকে, যারা মন্দকে ভাল, আর ভালকে মন্দ বলে, <span class="br-p"><br><br></span>আলোকে আঁধার ও আঁধারকে আলো বলে ধরে, <span class="br-p"><br><br></span>মিষ্টকে তিক্ত, আর তিক্তকে মিষ্ট মনে করে!</div>
<div class="v" id="v21"><span class="vn">21</span> <span class="br-p"><br><br></span>ধিক্‌ তাদেরকে, যারা নিজ নিজ চোখে জ্ঞানবান, <span class="br-p"><br><br></span>নিজ নিজ দৃষ্টিতে বুদ্ধিমান!</div>
<div class="v" id="v22"><span class="vn">22</span> <span class="br-p"><br><br></span>ধিক্‌ তাদেরকে, যারা আঙ্গুর-রস পান করতে বীরপুরুষ, <span class="br-p"><br><br></span>আর সুরা মিশাতে বলবান;</div>
<div class="v" id="v23"><span class="vn">23</span> <span class="br-p"><br><br></span>যারা উৎকোচের জন্য দুষ্ট লোককে নির্দোষ করে, <span class="br-p"><br><br></span>আর ধার্মিককে তার ন্যায্য অধিকার থেকে বঞ্চিত করে!</div>
<div class="v" id="v24"><h2>দূরবর্তী জাতিদের আক্রমণের ভবিষ্যদ্বাণী</h2><span class="vn">24</span> <span class="br-p"><br><br></span>অতএব আগুনের জিহ্বা যেমন নাড়া গ্রাস করে, শুকনো ঘাস যেমন আগুনের শিখায় পরিণত হয়, তেমনি তাদের মূল পচে যাওয়া কাঠের মত হবে ও তাদের ফুল ধুলার মত উড়ে যাবে। কেননা তারা বাহিনীগণের মাবুদের ব্যবস্থা অগ্রাহ্য করেছে, ইসরাইলের পবিত্রতমের কালাম অবজ্ঞা করেছে।</div>
<div class="v" id="v25"><span class="vn">25</span> এই কারণে নিজের লোকদের বিরুদ্ধে মাবুদের ক্রোধে জ্বলে উঠেছেন, তিনি তাদের বিরুদ্ধে হাত বাড়িয়ে আছেন এবং তাদেরকে আঘাত করেছেন; তাই উপপর্বতগুলো কেঁপে উঠলো ও ওদের লাশ সড়কের মধ্যে জঞ্জালের মত পড়ে রইলো। <span class="br-p"><br><br></span>এতেও তাঁর ক্রোধ নিবৃত্ত হয় নি, <span class="br-p"><br><br></span>কিন্তু এখনও তিনি তাঁর হাত বাড়িয়েই <span class="br-p"><br><br></span>রেখেছেন।</div>
<div class="v" id="v26"><span class="vn">26</span> <span class="br-p"><br><br></span>তিনি দূরবর্তী জাতিদের প্রতি নিশান তুলবেন, দুনিয়ার প্রান্তবাসীদের জন্য শিস্‌ দেবেন; আর দেখ, তারা অতি দ্রুত আসবে।</div>
<div class="v" id="v27"><span class="vn">27</span> তাদের মধ্যে কেউ ক্লান্ত হবে না, হোঁচট খাবে না, কেউ ঢলে পড়বে না, ঘুমিয়ে পড়বে না; তাদের কোমরবন্ধনী খুলে যাবে না, তাদের জুতার ফিতা ছিঁড়বে না।</div>
<div class="v" id="v28"><span class="vn">28</span> তাদের তীরগুলো ধারালো, তাদের সমস্ত ধনুকে চাড়া দেওয়া; তাদের ঘোড়াগুলোর খুর চক্‌মকি পাথরের মত, তাদের রথের চাকাগুলো ঘূর্ণিবাতাসের মত গণ্য হবে।</div>
<div class="v" id="v29"><span class="vn">29</span> তাদের হুঙ্কার সিংহীর মত হবে; তারা সিংহের বাচ্চার মত হুঙ্কার করবে, হ্যাঁ, তারা গর্জে শিকার ধরবে, অবাধে নিয়ে যাবে, কেউ উদ্ধার করবে না।</div>
<div class="v" id="v30"><span class="vn">30</span> তারা সেদিন এদের উপরে সমুদ্রগর্জনের মত গর্জে উঠবে; আর, কেউ যদি দেশের প্রতি দৃষ্টিপাত করে, দেখ, অন্ধকার ও সঙ্কট, আর আলোও মেঘমণ্ডলে অন্ধকারময় হয়েছে।</div>
</div>
<!-- PARSED ABOVE; EDITING MAY BREAK PARSER -->
</body></html>