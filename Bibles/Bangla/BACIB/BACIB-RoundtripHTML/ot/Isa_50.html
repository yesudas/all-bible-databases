<html><head>
<meta http-equiv="Content-Type" content="text/html;charset=utf-8" />
<title>Isa 50 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 50);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_48.html">48</a> <a href="Isa_49.html">49</a> <b>50</b> <a href="Isa_51.html">51</a> <a href="Isa_52.html">52</a> ... <a href="Isa_66.html">66</a> </div><hr>
<h1>Isa 50</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>মাবুদ এই কথা বলেন, <span class="br-p"><br><br></span>আমি যে তালাক-নামা দ্বারা তোমাদের মাকে ত্যাগ করেছি, <span class="br-p"><br><br></span>তার সেই তালাক-নামা কোথায়? <span class="br-p"><br><br></span>কিংবা আমার মহাজনদের মধ্যে কার কাছে তোমাদের বিক্রি করেছি? <span class="br-p"><br><br></span>দেখ, তোমাদের অপরাধের দরুন তোমাদের বিক্রি করা হয়েছে, <span class="br-p"><br><br></span>এবং তোমাদের অধর্মের দরুন তোমাদের মা পরিত্যক্তা হয়েছে।</div>
<div class="v" id="v2"><span class="vn">2</span> <span class="br-p"><br><br></span>আমি আসলে কেউ উপস্থিত হল না কেন? <span class="br-p"><br><br></span>আমি ডাকলে কেউ উত্তর দিল না কেন? <span class="br-p"><br><br></span>আমার হাত কি এমন সংকীর্ণ হয়েছে যে, <span class="br-p"><br><br></span>আমি মুক্ত করতে পারি না? <span class="br-p"><br><br></span>আমার কি উদ্ধার করার ক্ষমতা নেই? <span class="br-p"><br><br></span>দেখ, আমি ধমক সমুদ্র শুকিয়ে ফেলি, <span class="br-p"><br><br></span>নদনদী মরুভূমিতে পরিণত করি, <span class="br-p"><br><br></span>সেখানকার সমস্ত মাছ পানির অভাবে দুর্গন্ধযুক্ত হয়, <span class="br-p"><br><br></span>পিপাসায় মারা পড়ে।</div>
<div class="v" id="v3"><span class="vn">3</span> <span class="br-p"><br><br></span>আমি আসমানকে কালিমা পরাই, <span class="br-p"><br><br></span>চট তার আচ্ছাদন করি।</div>
<div class="v" id="v4"><h2>মাবুদের গোলামের ধৈর্য</h2><span class="vn">4</span> <span class="br-p"><br><br></span>আল্লাহ্‌ সার্বভৌম মাবুদ শিক্ষাগ্রাহীদের জিহ্বা দিয়েছেন, <span class="br-p"><br><br></span>কিভাবে ক্লান্ত লোককে কালাম দ্বারা সুস্থির করতে হয়; <span class="br-p"><br><br></span>যেন আমি বুঝতে পারি, <span class="br-p"><br><br></span>তিনি প্রতি প্রভাতে জাগিয়ে দেন, <span class="br-p"><br><br></span>আমার কান সজাগ করেন, <span class="br-p"><br><br></span>যেন আমি শিক্ষার্থীদের মত শুনতে পাই।</div>
<div class="v" id="v5"><span class="vn">5</span> <span class="br-p"><br><br></span>সার্বভৌম মাবুদ আমার কান খুলে দিয়েছেন <span class="br-p"><br><br></span>এবং আমি বিরুদ্ধাচারী হই নি, <span class="br-p"><br><br></span>পিছিয়ে যাই নি।</div>
<div class="v" id="v6"><span class="vn">6</span> <span class="br-p"><br><br></span>আমি প্রহারকদের প্রতি আমার পিঠ, <span class="br-p"><br><br></span>যারা দাড়ি উপড়িয়েছে, <span class="br-p"><br><br></span>তাদের প্রতি আমার গাল পেতে দিলাম, <span class="br-p"><br><br></span>অপমান ও থুথু থেকে আমার মুখ আচ্ছাদন করলাম না।</div>
<div class="v" id="v7"><span class="vn">7</span> <span class="br-p"><br><br></span>কারণ সার্বভৌম মাবুদ আমার সাহায্য করবেন, <span class="br-p"><br><br></span>সেজন্য আমি ভীষণ ভয় পাই নি, <span class="br-p"><br><br></span>সেজন্য চকমকি পাথরের মত আমার মুখ স্থাপন করেছি, <span class="br-p"><br><br></span>আমি জানি যে লজ্জিত হব না।</div>
<div class="v" id="v8"><span class="vn">8</span> <span class="br-p"><br><br></span>যিনি আমাকে ধার্মিক করেন, তিনি নিকটবর্তী; <span class="br-p"><br><br></span>কে আমার সঙ্গে ঝগড়া করবে? <span class="br-p"><br><br></span>এসো, আমরা একত্র দাঁড়াই; <span class="br-p"><br><br></span>কে আমার প্রতিবাদী? <span class="br-p"><br><br></span>সে আমার কাছে আসুক।</div>
<div class="v" id="v9"><span class="vn">9</span> <span class="br-p"><br><br></span>দেখ, সার্বভৌম মাবুদ আমার সাহায্য করবেন, <span class="br-p"><br><br></span>কে আমাকে দোষী করবে? <span class="br-p"><br><br></span>দেখ, তারা সকলে কাপড়ের মত পুরানো হয়ে যাবে, <span class="br-p"><br><br></span>পোকা তাদের খেয়ে ফেলবে।</div>
<div class="v" id="v10"><span class="vn">10</span> <span class="br-p"><br><br></span>তোমাদের মধ্যে এমন কে আছে, <span class="br-p"><br><br></span>যে মাবুদকে ভয় করে, <span class="br-p"><br><br></span>যে তাঁর গোলামের কথা শোনে? <span class="br-p"><br><br></span>যে অন্ধকারে চলে, যার আলো নেই, <span class="br-p"><br><br></span>সে মাবুদের নামে ভরসা করুক, <span class="br-p"><br><br></span>তাঁর আল্লাহ্‌র উপরে নির্ভর করুক।</div>
<div class="v" id="v11"><span class="vn">11</span> <span class="br-p"><br><br></span>দেখ, আগুন জ্বালাচ্ছ ও শিখামণ্ডলে নিজেদের বেষ্টন করছো যে তোমরা, <span class="br-p"><br><br></span>তোমরা সকলে নিজেদের আগুনের আলোতে, <span class="br-p"><br><br></span>নিজেদের প্রজ্বলিত মশালের আলোতে গমন কর। <span class="br-p"><br><br></span>আমার হাত থেকে তোমরা যে ফল পাবে তা হল, <span class="br-p"><br><br></span>তোমরা যন্ত্রনার মধ্যে শয়ন করবে।</div>
</div>
<!-- PARSED ABOVE; EDITING MAY BREAK PARSER -->
</body></html>