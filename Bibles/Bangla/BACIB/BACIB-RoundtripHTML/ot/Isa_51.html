<html><head>
<meta http-equiv="Content-Type" content="text/html;charset=utf-8" />
<title>Isa 51 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 51);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_49.html">49</a> <a href="Isa_50.html">50</a> <b>51</b> <a href="Isa_52.html">52</a> <a href="Isa_53.html">53</a> ... <a href="Isa_66.html">66</a> </div><hr>
<h1>Isa 51</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরাইলের প্রতি সান্ত্বনার কথা</h2><span class="vn">1</span> <span class="br-p"><br><br></span>তোমরা, যারা ধার্মিকতার অনুগামী, যারা মাবুদের খোঁজ করছো, তোমরা আমার কথায় কান দাও; তোমাদের যে শৈল থেকে কেটে নেওয়া হয়েছে ও যে কূপের ছিদ্র থেকে খুঁড়ে তোলা হয়েছে, তার প্রতি দৃষ্টিপাত কর।</div>
<div class="v" id="v2"><span class="vn">2</span> তোমাদের পিতা ইব্রাহিম ও তোমাদের প্রসবকারিণী সারার প্রতি দৃষ্টিপাত কর; ফলত যখন সে একাকী ছিল, তখন আমি তাকে ডেকে দোয়াযুক্ত ও বহুবংশ করলাম।</div>
<div class="v" id="v3"><span class="vn">3</span> বস্তুত মাবুদ সিয়োনকে সান্ত্বনা দিয়েছেন, তিনি তার সমস্ত উৎসন্ন স্থানকে সান্ত্বনা দিয়েছেন এবং তার মরুভূমিকে আদনের মত ও তার শুকনো ভূমিকে মাবুদের বাগানের মত করেছেন; তার মধ্যে আমোদ ও আনন্দ, প্রশংসা-গজল ও সঙ্গীতের ধ্বনি পাওয়া যাবে।</div>
<div class="v" id="v4"><span class="vn">4</span> <span class="br-p"><br><br></span>হে আমার লোকেরা, আমার কথায় মনোযোগ দাও; হে আমার জনবৃন্দ, আমার কালামে কান দাও; কেননা আমার কাছ থেকে ব্যবস্থা বের হবে, আমি জাতিদের আলোর জন্য আমার বিচার স্থাপন করবো।</div>
<div class="v" id="v5"><span class="vn">5</span> আমার ধর্মশীলতা নিকটবর্তী, আমার উদ্ধার করার কাজ শুরু হচ্ছে এবং আমার বাহু জাতিদের বিচার নিষ্পন্ন করবে; উপকূলগুলো আমারই অপেক্ষায় থাকবে ও আমার বাহুতে প্রত্যাশা রাখবে।</div>
<div class="v" id="v6"><span class="vn">6</span> তোমরা আসমানের প্রতি চোখ তুলে দৃষ্টিপাত কর, অধঃস্থিত ভূমণ্ডলও নিরীক্ষণ কর; কেননা আসমান ধোঁয়ার মত অদৃশ্য হয়ে যাবে, দুনিয়া কাপড়ের মত পুরানো হয়ে যাবে এবং সেখানকার বাসিন্দারা সেরকম ভাবে মারা পড়বে; কিন্তু আমার উদ্ধার অনন্তকাল থাকবে, আমার ধর্মশীলতা বিনষ্ট হবে না।</div>
<div class="v" id="v7"><span class="vn">7</span> <span class="br-p"><br><br></span>তোমরা যারা ধার্মিকতা জান, যে লোকদের অন্তরে আমার ব্যবস্থা আছে, তোমরা আমার কথায় কান দাও; মানুষের টিট্‌কারিতে ভয় করো না, তাদের বিদ্রূপকে ভয় করো না।</div>
<div class="v" id="v8"><span class="vn">8</span> কেননা কীট তাদেরকে কাপড়ের মতই খেয়ে ফেলবে ও কৃমিরা তাদের ভেড়ার লোমের মত খেয়ে ফেলবে; কিন্তু আমার ধর্মশীলতা অনন্তকাল ও আমার উদ্ধার পুরুষানুক্রমে থাকবে।</div>
<div class="v" id="v9"><span class="vn">9</span> <span class="br-p"><br><br></span>জাগ, জাগ, বল পরিধান কর, হে মাবুদের বাহু; <span class="br-p"><br><br></span>জাগ, যেমন পূর্বকালে, সেকালের বংশ পরস্পরায় জেগেছিলে, <span class="br-p"><br><br></span>তুমিই কি রহবকে কুচি কুচি করে কাট নি, <span class="br-p"><br><br></span>প্রকাণ্ড জলচরকে বিদ্ধ কর নি?</div>
<div class="v" id="v10"><span class="vn">10</span> <span class="br-p"><br><br></span>তুমিই কি সমুদ্র, মহাজলধির পানি শুকিয়ে ফেল নি, <span class="br-p"><br><br></span>সমুদ্রের গভীর স্থানকে কি পথ কর নি, <span class="br-p"><br><br></span>যেন মুক্তি পাওয়া লোকেরা পার হয়ে যায়?</div>
<div class="v" id="v11"><span class="vn">11</span> <span class="br-p"><br><br></span>মাবুদের উদ্ধার করা লোকেরা ফিরে আসবে, <span class="br-p"><br><br></span>আনন্দগান সহকারে সিয়োনে আসবে <span class="br-p"><br><br></span>এবং তাদের মাথায় নিত্যস্থায়ী আনন্দের মুকুট থাকবে; <span class="br-p"><br><br></span>তারা আমোদ ও আনন্দ লাভ করবে, <span class="br-p"><br><br></span>এবং খেদ ও আর্তস্বর দূরে পালিয়ে যাবে।</div>
<div class="v" id="v12"><span class="vn">12</span> <span class="br-p"><br><br></span>আমি, আমিই তোমাদের সান্ত্বনাকর্তা। তুমি কে যে, মানুষকে ভয় করছো, সে তো মরে যাবে; এবং মানুষের সন্তানকে ভয় করছো, সে তো ঘাসের মত অল্পক্ষণ স্থায়ী।</div>
<div class="v" id="v13"><span class="vn">13</span> আর তোমার নির্মাতা মাবুদকে ভুলে গিয়েছ, যিনি আসমান বিছিয়েছেন, দুনিয়ার ভিত্তিমূল স্থাপন করেছেন; এবং তুমি সমস্ত দিন অবিরত জুলুমবাজদের ক্রোধ হেতু ভয় পাচ্ছ, যখন সে বিনাশ করতে প্রস্তুত হয়েছে? জুলুমবাজের ক্রোধ কোথায়? জুলুম থেকে শীঘ্রই মুক্ত হবে;</div>
<div class="v" id="v14"><span class="vn">14</span> সে মরে গিয়ে কূপে নেমে যাবে না, আর তার খাদ্যের অভাব হবে না।</div>
<div class="v" id="v15"><span class="vn">15</span> আমি তো মাবুদ, তোমার আল্লাহ্‌, আমি সমুদ্রকে আলোড়িত করলে তার তরঙ্গ কল্লোল-ধ্বনি করে; বাহিনীগণের মাবুদ, এই আমার নাম।</div>
<div class="v" id="v16"><span class="vn">16</span> আর আমি আমার কালাম তোমার মুখে রাখলাম, আমার হাতের ছায়ায় তোমাকে আচ্ছাদন করলাম। আমার উদ্দেশ্যে, আসমান রোপন করি, দুনিয়ার ভিত্তিমূল স্থাপন করি এবং সিয়োনকে বলি, তুমি আমার লোক।</div>
<div class="v" id="v17"><span class="vn">17</span> <span class="br-p"><br><br></span>জাগ, জাগ, উঠে দাঁড়াও, <span class="br-p"><br><br></span>হে জেরুশালেম, <span class="br-p"><br><br></span>তুমি মাবুদের হাত থেকে <span class="br-p"><br><br></span>তাঁর ক্রোধের পানপাত্রে পান করেছ, <span class="br-p"><br><br></span>মত্ততাজনক বড় পানপাত্রে পান করেছ, <span class="br-p"><br><br></span>তলানি চেটে খেয়েছে।</div>
<div class="v" id="v18"><span class="vn">18</span> <span class="br-p"><br><br></span>এই পুরী যেসব শিশু সন্তান প্রসব করেছে, তাদের মধ্যে তাকে নিয়ে যাবার কেউই নেই; যেসব শিশু সন্তান প্রতিপালন করেছে, তাদের মধ্যে এর হাত ধরবার কেউ নেই।</div>
<div class="v" id="v19"><span class="vn">19</span> এই দু’টি বিষয় তোমার প্রতি ঘটেছে; কে তোমার জন্য মাতম করবে? ধ্বংস ও বিনাশ, দুর্ভিক্ষ ও তলোয়ার; আমি কিভাবে তোমাকে সান্ত্বনা দেব?</div>
<div class="v" id="v20"><span class="vn">20</span> জালে আটকা পড়া হরিণের মত তোমার শিশু সন্তানরা মূর্চ্ছিত হয়েছে, প্রতি সড়কের মাথায় পড়ে আছে; তারা মাবুদের গজবে, তোমার আল্লাহ্‌র তিরস্কারে পরিপূর্ণ।</div>
<div class="v" id="v21"><span class="vn">21</span> <span class="br-p"><br><br></span>অতএব তুমি এই কথা শোন, হে দুঃখিনী, তুমি মত্তা, কিন্তু আঙ্গুর-রসে নয়;</div>
<div class="v" id="v22"><span class="vn">22</span> তোমার সার্বভৌম মাবুদ, তোমার আল্লাহ্‌, যিনি তাঁর লোকদের পক্ষ সমর্থনকারী, তিনি এই কথা বলেন, দেখ, আমি মত্ততাজনক পান পাত্র, আমার ক্রোধরূপ বড় পানপাত্র, তোমার হাত থেকে নিলাম; সেই পানপাত্রে তুমি আর পান করবে না।</div>
<div class="v" id="v23"><span class="vn">23</span> আর আমি তোমার সেই জুলুমবাজদের হাতে তা তুলে দেবো, যারা তোমার প্রাণকে বলেছে, ‘হেঁট হও, আমরা তোমার উপর দিয়ে গমন করি,’ আর তুমি ভূমির মত ও সড়কের মত পথিকদের কাছে তোমার পিঠ পেতে দিয়াছ।</div>
</div>
<!-- PARSED ABOVE; EDITING MAY BREAK PARSER -->
</body></html>