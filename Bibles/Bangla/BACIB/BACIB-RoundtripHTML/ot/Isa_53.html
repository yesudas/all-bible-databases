<html><head>
<meta http-equiv="Content-Type" content="text/html;charset=utf-8" />
<title>Isa 53 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 53);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_51.html">51</a> <a href="Isa_52.html">52</a> <b>53</b> <a href="Isa_54.html">54</a> <a href="Isa_55.html">55</a> ... <a href="Isa_66.html">66</a> </div><hr>
<h1>Isa 53</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আমরা যা শুনেছি, তা কে বিশ্বাস করেছে? <span class="br-p"><br><br></span>মাবুদের বাহু কার কাছে প্রকাশিত হয়েছে?</div>
<div class="v" id="v2"><span class="vn">2</span> <span class="br-p"><br><br></span>কারণ তিনি তাঁর সম্মুখে চারার মত <span class="br-p"><br><br></span>এবং শুকনো ভূমিতে উৎপন্ন মূলের মত বেড়ে উঠলেন; <span class="br-p"><br><br></span>তাঁর এমন রূপ বা শোভা নেই যে, <span class="br-p"><br><br></span>তাঁর প্রতি দৃষ্টিপাত করি <span class="br-p"><br><br></span>এবং এমন আকৃতি নেই যে, তাঁকে ভালবাসি।</div>
<div class="v" id="v3"><span class="vn">3</span> <span class="br-p"><br><br></span>তিনি অবজ্ঞাত ও মানুষের ত্যাজ্য, <span class="br-p"><br><br></span>ব্যথার পাত্র ও যাতনা পরিচিত হলেন; <span class="br-p"><br><br></span>লোকে যা থেকে মুখ আচ্ছাদন করে, <span class="br-p"><br><br></span>তার মত তিনি অবজ্ঞাত হলেন, <span class="br-p"><br><br></span>আর আমরা তাঁকে মান্য করি নি।</div>
<div class="v" id="v4"><span class="vn">4</span> <span class="br-p"><br><br></span>সত্যি, আমাদের যাতনাগুলো তিনিই তুলে নিয়েছেন, <span class="br-p"><br><br></span>আমাদের ব্যথাগুলো তিনি বহন করেছেন; <span class="br-p"><br><br></span>তবু আমরা মনে করলাম, <span class="br-p"><br><br></span>তিনি আহত, আল্লাহ্‌ কর্তৃক প্রহারিত ও দুঃখার্ত।</div>
<div class="v" id="v5"><span class="vn">5</span> <span class="br-p"><br><br></span>কিন্তু তিনি আমাদের অধর্মের জন্য বিদ্ধ, <span class="br-p"><br><br></span>আমাদের অপরাধের জন্য চূর্ণ হলেন; <span class="br-p"><br><br></span>আমাদের শান্তিজনক শাস্তি তাঁর উপরে বর্তিল <span class="br-p"><br><br></span>এবং তাঁর ক্ষতগুলো দ্বারা আমাদের আরোগ্য হল।</div>
<div class="v" id="v6"><span class="vn">6</span> <span class="br-p"><br><br></span>আমরা সকলে ভেড়াগুলোর মত ভ্রান্ত হয়েছি, <span class="br-p"><br><br></span>প্রত্যেকে নিজ নিজ পথের দিকে ফিরেছি; <span class="br-p"><br><br></span>আর মাবুদ আমাদের সকলের অপরাধ <span class="br-p"><br><br></span>তাঁর উপরে বর্তিয়েছেন।</div>
<div class="v" id="v7"><span class="vn">7</span> <span class="br-p"><br><br></span>তিনি নির্যাতিত হলেন, <span class="br-p"><br><br></span>তবু দুঃখভোগ স্বীকার করলেন, <span class="br-p"><br><br></span>তিনি মুখ খুললেন না; <span class="br-p"><br><br></span>ভেড়ার বাচ্চা যেমন হত হবার জন্য নীত হয়, <span class="br-p"><br><br></span>ভেড়ী যেমন লোমচ্ছেদকদের সম্মুখে নীরব হয়, <span class="br-p"><br><br></span>তেমনি তিনি মুখ খুললেন না।</div>
<div class="v" id="v8"><span class="vn">8</span> <span class="br-p"><br><br></span>তিনি জুলুম ও বিচার দ্বারা দূরীকৃত হলেন; <span class="br-p"><br><br></span>তৎকালীন লোকদের মধ্যে কে এই কথা আলোচনা করলো যে, <span class="br-p"><br><br></span>তিনি জীবিতদের দেশ থেকে উচ্ছিন্ন হলেন? <span class="br-p"><br><br></span>আমার জাতির অধর্মের দরুনই তাঁর উপরে আঘাত পড়লো।</div>
<div class="v" id="v9"><span class="vn">9</span> <span class="br-p"><br><br></span>আর লোকে দুষ্টদের সঙ্গে তাঁর কবর নিরূপণ করলো, <span class="br-p"><br><br></span>এবং মৃত্যুতে তিনি ধনবানের সঙ্গী হলেন, <span class="br-p"><br><br></span>যদিও তিনি দৌরাত্ম করেন নি, <span class="br-p"><br><br></span>আর তাঁর মুখে ছলনার কথা ছিল না।</div>
<div class="v" id="v10"><span class="vn">10</span> <span class="br-p"><br><br></span>তবুও তাঁকে চূর্ণ করতে মাবুদেরই মনোবাসনা ছিল; <span class="br-p"><br><br></span>তিনি তাঁকে যাতনাগ্রস্ত করলেন, <span class="br-p"><br><br></span>তাঁর প্রাণ যখন দোষ-কোরবানী করবে, <span class="br-p"><br><br></span>তখন তিনি আপন বংশ দেখবেন, দীর্ঘায়ু হবেন <span class="br-p"><br><br></span>এবং তাঁর হাতে মাবুদের মনোরথ সিদ্ধ হবে;</div>
<div class="v" id="v11"><span class="vn">11</span> <span class="br-p"><br><br></span>তিনি তাঁর প্রাণের শ্রমফল দেখবেন, তৃপ্ত হবেন; <span class="br-p"><br><br></span>আমার ধার্মিক গোলাম নিজের জ্ঞান দিয়ে অনেককে ধার্মিক করবেন, <span class="br-p"><br><br></span>এবং তিনিই তাদের অপরাধগুলো বহন করবেন।</div>
<div class="v" id="v12"><span class="vn">12</span> <span class="br-p"><br><br></span>এজন্য আমি মহানদের মধ্যে তাঁকে অংশ দেব, <span class="br-p"><br><br></span>তিনি পরাক্রমীদের সঙ্গে লুটদ্রব্য ভাগ করবেন, <span class="br-p"><br><br></span>কারণ তিনি মৃত্যুর জন্য তাঁর প্রাণ ঢেলে দিলেন, <span class="br-p"><br><br></span>তিনি অধর্মীদের সঙ্গে গণিত হলেন; <span class="br-p"><br><br></span>আর তিনিই অনেকের গুনাহের ভার তুলে নিয়েছেন <span class="br-p"><br><br></span>এবং অধর্মীদের জন্য অনুরোধ করছেন।</div>
</div>
<!-- PARSED ABOVE; EDITING MAY BREAK PARSER -->
</body></html>