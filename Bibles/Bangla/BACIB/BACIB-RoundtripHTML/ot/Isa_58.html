<html><head>
<meta http-equiv="Content-Type" content="text/html;charset=utf-8" />
<title>Isa 58 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 58);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_56.html">56</a> <a href="Isa_57.html">57</a> <b>58</b> <a href="Isa_59.html">59</a> <a href="Isa_60.html">60</a> ... <a href="Isa_66.html">66</a> </div><hr>
<h1>Isa 58</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সত্যিকারের রোজা</h2><span class="vn">1</span> <span class="br-p"><br><br></span>মুক্তকন্ঠে ঘোষণা কর, স্বর সংযত করো না, তূরীর মত উচ্চধ্বনি কর; আমার লোকদেরকে তাদের অধর্ম, ইয়াকুবের কুলকে তাদের সমস্ত গুনাহ্‌ জানাও।</div>
<div class="v" id="v2"><span class="vn">2</span> তারা তো প্রতিদিন আমারই খোঁজ করে, আমার পথ জানতে ভালবাসে; যে জাতি ধার্মিকতার অনুষ্ঠান করে ও তার আল্লাহ্‌র শাসন ত্যাগ করে নি, এমন জাতির মত আমাকে ধর্মশাসন সম্বন্ধে জিজ্ঞাসা করে, আল্লাহ্‌র কাছে আসতে ভালবাসে।</div>
<div class="v" id="v3"><span class="vn">3</span> আর বলে, ‘আমরা রোজা রেখেছি, তুমি কেন দৃষ্টিপাত কর না? আমরা নিজ নিজ প্রাণকে দুঃখ দিয়েছি, তুমি কেন তা জান না?’ দেখ, তোমাদের রোজার দিনে তোমরা সুখের চেষ্টা ও নিজ নিজ কর্মচারীদের প্রতি দৌরাত্ম্য করে থাক;</div>
<div class="v" id="v4"><span class="vn">4</span> দেখ, তোমরা ঝগড়া ও কলহের জন্য এবং নাফরমানীর মুষ্টি দ্বারা আঘাত করার জন্য রোজা করে থাক। তোমরা এভাবে রোজা রাখলে ঊর্ধ্বলোকে নিজেদের স্বর শোনাতে পারবে না।</div>
<div class="v" id="v5"><span class="vn">5</span> আমার মনোনীত রোজা কি এই রকম? মানুষের তার নিজের প্রাণকে দুঃখ দেবার দিন কি এই রকম? নল-খাগড়ার মত মাথা হেঁট করা এবং চট ও ভস্ম পেতে বসা রোজা? এটাকে কি তুমি মাবুদের প্রসন্নতার দিন ও তাঁর মনোনীত রোজা বল?</div>
<div class="v" id="v6"><span class="vn">6</span> <span class="br-p"><br><br></span>নাফরমানীর শিকলগুলো খুলে দেওয়া, জোয়ালের বাঁধন মুক্ত করা এবং দলিত লোকদেরকে স্বাধীন করে ছেড়ে দেওয়া ও প্রত্যেক জোয়াল ভেঙ্গে ফেলা কি নয়?</div>
<div class="v" id="v7"><span class="vn">7</span> ক্ষুধিত লোককে তোমার খাদ্য বণ্টন করা, যে দুঃখীদেরকে তাড়িয়ে দেওয়া হয়েছে তাদের বাড়িতে আশ্রয় দেওয়া, এ কি নয়? উলঙ্গকে দেখলে তাকে কাপড় দান করা, তোমার আত্মীয়-স্বজনকে সাহায্য করতে অনিচ্ছুক না হওয়া, এ কি নয়?</div>
<div class="v" id="v8"><span class="vn">8</span> এই কাজ করলে অরুণের মত তোমার আলো প্রকাশ পাবে, তোমার সুস্থতা শীঘ্রই অঙ্কুরিত হবে; আর তোমার ধার্মিকতা তোমার অগ্রগামী হবে; মাবুদের মহিমা তোমার পশ্চাদ্বর্তী হবে।</div>
<div class="v" id="v9"><span class="vn">9</span> সেই সময়ে তুমি ডাকবে ও মাবুদ উত্তর দেবেন; তুমি আর্তনাদ করবে ও তিনি বলবেন, এই যে আমি। <span class="br-p"><br><br></span>যদি তুমি নিজের মধ্য থেকে অত্যাচারের জোয়াল, অঙ্গুলির তর্জন ও অধর্মের কথা দূর কর,</div>
<div class="v" id="v10"><span class="vn">10</span> আর যদি ক্ষুধিত লোককে তোমার প্রাণের ইষ্ট খাবার দাও ও দুঃখার্ত প্রাণীকে আপ্যায়িত কর, তবে অন্ধকারে তোমার আলো উদিত হবে ও তোমার অন্ধকার মধ্যাহ্নের সমান হবে।</div>
<div class="v" id="v11"><span class="vn">11</span> আর মাবুদ নিয়ত তোমাকে পথ দেখাবেন, মরুভূমিতে তোমার প্রাণ তৃপ্ত করবেন ও তোমার সমস্ত অস্থি বলবান করবেন, তাতে তুমি পানির সেচ দেওয়া বাগানের মত হবে এবং এমন পানির ফোয়ারার মত হবে, যার পানি শুকায় না।</div>
<div class="v" id="v12"><span class="vn">12</span> তোমার বংশীয় লোকেরা পুরাকালের উৎসন্ন সমস্ত স্থান নির্মাণ করবে; তুমি বহু পুরুষ আগের সকল ভিত্তির উপর গেঁথে তুলবে এবং ভগ্নস্থান-সংস্কারক ও বসতি-স্থানের রাস্তাগুলোর উদ্ধারকর্তা বলে আখ্যাত হবে।</div>
<div class="v" id="v13"><span class="vn">13</span> <span class="br-p"><br><br></span>তুমি যদি বিশ্রামবার লঙ্ঘন থেকে নিজেকে নিবৃত্ত কর, যদি আমার পবিত্র দিনে নিজের অভিলাষের চেষ্টা না কর, যদি বিশ্রামবারকে আমোদদায়ক ও মাবুদের পবিত্র দিনকে গৌরবান্বিত কর এবং তোমার নিজের কাজ সাধন না করে, নিজের অভিলাষ অনুযায়ী চেষ্টা না করে, নিজের কথা না বলে যদি তা গৌরবান্বিত কর,</div>
<div class="v" id="v14"><span class="vn">14</span> তবে তুমি মাবুদে আমোদিত হবে এবং আমি তোমাকে দুনিয়ার উচ্চস্থলীগুলোর উপর দিয়ে আরোহণ করাব এবং তোমার পিতা ইয়াকুবের অধিকার ভোগ করাব, কারণ মাবুদের মুখ এই বলেছে।</div>
</div>
<!-- PARSED ABOVE; EDITING MAY BREAK PARSER -->
</body></html>