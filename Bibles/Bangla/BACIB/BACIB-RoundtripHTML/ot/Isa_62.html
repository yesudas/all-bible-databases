<html><head>
<meta http-equiv="Content-Type" content="text/html;charset=utf-8" />
<title>Isa 62 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 62);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_60.html">60</a> <a href="Isa_61.html">61</a> <b>62</b> <a href="Isa_63.html">63</a> <a href="Isa_64.html">64</a> ... <a href="Isa_66.html">66</a> </div><hr>
<h1>Isa 62</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেমের নতুন নাম</h2><span class="vn">1</span> <span class="br-p"><br><br></span>সিয়োনের জন্য আমি নীরব থাকব না, জেরুশালেমের জন্য ক্ষান্ত থাকব না, যতক্ষণ আলোর মত তার ধার্মিকতা, জ্বলন্ত প্রদীপের মত তার উদ্ধার প্রকাশিত না হয়।</div>
<div class="v" id="v2"><span class="vn">2</span> আর জাতিরা তোমার ধার্মিকতা ও সমস্ত বাদশাহ্‌ তোমার প্রতাপ দর্শন করবে; এবং তুমি একটি নতুন নামে আখ্যাত হবে, যা মাবুদের মুখ নির্ণয় করবে।</div>
<div class="v" id="v3"><span class="vn">3</span> আর তুমি মাবুদের হাতে একটা জাঁকজমকপূর্ণ মুকুট, তোমার আল্লাহ্‌র হাতে একটা রাজমুকুট হবে।</div>
<div class="v" id="v4"><span class="vn">4</span> লোকে তোমাকে আর পরিত্যক্তা বলবে না এবং তোমার ভূমিকে আর ধ্বংসস্থান বলবে না; কিন্তু তুমি হিফ্‌সী বা ওতে আমার প্রীতি ও তোমার ভূমি বিয়ূলা বা বিবাহিতা নামে আখ্যায়িত হবে? কেননা মাবুদ তোমাতে প্রীত এবং তোমার ভূমি বিবাহিতা হবে।</div>
<div class="v" id="v5"><span class="vn">5</span> বস্তুত যুবক যেমন কুমারীকে বিয়ে করে, তেমনি তোমার পুত্ররা তোমাকে বিয়ে করবে; এবং বর যেমন কন্যাতে আমোদ করে, তেমনি তোমার আল্লাহ্‌ তোমাতে আমোদ করবেন।</div>
<div class="v" id="v6"><span class="vn">6</span> <span class="br-p"><br><br></span>হে জেরুশালেম, আমি তোমার প্রাচীরের উপরে প্রহরীদেরকে নিযুক্ত করেছি; তারা দিনে বা রাতে কখনও নীরব থাকবে না।</div>
<div class="v" id="v7"><span class="vn">7</span> তোমরা, যারা মাবুদকে স্মরণ করে থাক, তোমরা ক্ষান্ত থেকো না এবং তাঁকেও ক্ষান্ত থাকতে দিও না, যে পর্যন্ত তিনি জেরুশালেমকে স্থাপন না করেন ও দুনিয়ার মধ্যে প্রশংসার পাত্র না করেন।</div>
<div class="v" id="v8"><span class="vn">8</span> মাবুদ তাঁর ডান হাত ও তাঁর বলবান বাহু তুলে কসম খেয়েছেন, নিশ্চয় আমি খাদ্যের জন্য তোমার দুশমনদেরকে তোমার গম আর দেব না এবং বিজাতি সন্তানেরা তোমার পরিশ্রম দ্বারা প্রস্তুত তোমার আঙ্গুর-রস আর পান করতে পাবে না;</div>
<div class="v" id="v9"><span class="vn">9</span> কিন্তু যারা তা সঞ্চয় করবে তারাই ভোজন করবে, আর মাবুদের প্রশংসা করবে; এবং যারা তা সংগ্রহ করবে, তারাই আমার পবিত্র প্রাঙ্গণে পান করবে।</div>
<div class="v" id="v10"><span class="vn">10</span> <span class="br-p"><br><br></span>তোমরা অগ্রসর হও, তোরণদ্বার দিয়ে অগ্রসর হও, <span class="br-p"><br><br></span>লোকদের জন্য পথ প্রস্তুত কর, <span class="br-p"><br><br></span>উঁচু কর, রাজপথ উন্নত কর, সমস্ত পাথর সরিয়ে ফেল, <span class="br-p"><br><br></span>জাতিদের জন্য নিশান তুলে ধর।</div>
<div class="v" id="v11"><span class="vn">11</span> <span class="br-p"><br><br></span>দেখ, মাবুদ দুনিয়ার প্রান্ত পর্যন্ত এই বাণী শুনিয়েছেন, <span class="br-p"><br><br></span>তোমরা সিয়োন-কন্যাকে বল, দেখ, তোমার উদ্ধার উপস্থিত; <span class="br-p"><br><br></span>দেখ, তাঁর সঙ্গে তাঁর দাতব্য বেতন আছে, <span class="br-p"><br><br></span>তাঁর সম্মুখে তাঁর দাতব্য পুরস্কার আছে।</div>
<div class="v" id="v12"><span class="vn">12</span> <span class="br-p"><br><br></span>আর তাদেরকে বলা যাবে, <span class="br-p"><br><br></span>‘পবিত্র লোক’, ‘মাবুদের মুক্ত করা লোক’; <span class="br-p"><br><br></span>এবং তোমাকে বলা যাবে, ‘খুঁজে পাওয়া নগরী’, <span class="br-p"><br><br></span>‘অপরিত্যক্তা নগরী’।</div>
</div>
<!-- PARSED ABOVE; EDITING MAY BREAK PARSER -->
</body></html>