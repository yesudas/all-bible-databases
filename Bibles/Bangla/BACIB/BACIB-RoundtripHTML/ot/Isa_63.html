<html><head>
<meta http-equiv="Content-Type" content="text/html;charset=utf-8" />
<title>Isa 63 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 63);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_61.html">61</a> <a href="Isa_62.html">62</a> <b>63</b> <a href="Isa_64.html">64</a> <a href="Isa_65.html">65</a> <a href="Isa_66.html">66</a> </div><hr>
<h1>Isa 63</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আল্লাহ্‌র প্রতিশোধ নেবার দিন</h2><span class="vn">1</span> <span class="br-p"><br><br></span>উনি কে, যিনি ইদোম থেকে আসছেন, <span class="br-p"><br><br></span>রক্তরঞ্জিত পোশাক পরে বস্রা থেকে আসছেন? <span class="br-p"><br><br></span>উনি কে, যিনি তাঁর পরিচ্ছদে মহিমান্বিত, <span class="br-p"><br><br></span>তাঁর মহা শক্তিতে চলে আসছেন? <span class="br-p"><br><br></span>‘এ আমি, যিনি ধর্মশীলতায় কথা বলেন, <span class="br-p"><br><br></span>ও যিনি উদ্ধার করণে বলবান।’</div>
<div class="v" id="v2"><span class="vn">2</span> <span class="br-p"><br><br></span>আপনার কোর্তা রক্তমাখা কেন? <span class="br-p"><br><br></span>আপনার পোশাক কুণ্ডে আঙ্গুরদলনকারীর পোশাকের মত কেন?</div>
<div class="v" id="v3"><span class="vn">3</span> <span class="br-p"><br><br></span>‘আমি কুণ্ডের আঙ্গুর একাকী দলন করেছি, <span class="br-p"><br><br></span>জাতিদের মধ্যে কেউই আমার সঙ্গে ছিল না। <span class="br-p"><br><br></span>আমি ক্রোধে তাদেরকে দলন করলাম, <span class="br-p"><br><br></span>ক্রুদ্ধ হয়ে তাদেরকে মাড়াই করলাম; <span class="br-p"><br><br></span>আর তাদের রক্তের ছিটা আমার পোশাকে লাগল, <span class="br-p"><br><br></span>আমার সমস্ত কাপড় কলঙ্কিত করলাম।</div>
<div class="v" id="v4"><span class="vn">4</span> <span class="br-p"><br><br></span>কেননা প্রতিশোধের দিন আমার হৃদয়ে রয়েছে, <span class="br-p"><br><br></span>ও আমার মুক্ত লোকদের বছর আসল।</div>
<div class="v" id="v5"><span class="vn">5</span> <span class="br-p"><br><br></span>আমি দেখলাম, কিন্তু সহকারী কেউ ছিল না; <span class="br-p"><br><br></span>আমি আশ্চর্য হলাম, কেননা সহায় কেউ ছিল না; <span class="br-p"><br><br></span>তাই আমারই বাহু আমার জন্য উদ্ধার সাধন করলো, <span class="br-p"><br><br></span>ও আমার কোপই আমাকে তুলে ধরলো।</div>
<div class="v" id="v6"><span class="vn">6</span> <span class="br-p"><br><br></span>আর আমি ক্রোধে জাতিদেরকে দলন করলাম, <span class="br-p"><br><br></span>ক্রুদ্ধ হয়ে তাদেরকে মাতাল করলাম, <span class="br-p"><br><br></span>মাটিতে তাদের রক্তপাত করলাম।’</div>
<div class="v" id="v7"><h2>মাবুদের করুণা স্মরণ করা</h2><span class="vn">7</span> <span class="br-p"><br><br></span>আমি মাবুদের নানা রকম অটল মহব্বত ঘোষণা করবো; মাবুদ আমাদের যেসব করুণা করেছেন এবং তাঁর নানা রকম বিশ্বস্ততার মহব্বত অনুসারে ইসরাইল-কুলের যে প্রচুর মঙ্গল করেছেন, সেই অনুসারে আমি মাবুদের প্রশংসা করবো।</div>
<div class="v" id="v8"><span class="vn">8</span> কারণ তিনি বললেন, ওরা অবশ্য আমার লোক, ওরা এমন সন্তান, যারা মিথ্যা আচরণ করবে না; এভাবে তিনি তাদের মুক্তিদাতা হলেন।</div>
<div class="v" id="v9"><span class="vn">9</span> তাদের সকল দুঃখে তিনি দুঃখিত হতেন, তাঁর উপস্থিতির ফেরেশতা তাদেরকে উদ্ধার করতেন; তিনি তাঁর প্রেমে ও তাঁর স্নেহে তাদেরকে মুক্ত করতেন এবং পুরাকালের সমস্ত দিন তাদেরকে তুলে বহন করতেন।</div>
<div class="v" id="v10"><span class="vn">10</span> কিন্তু তারা বিদ্রোহী হয়ে তাঁর পাক-রূহ্‌কে শোকাকুল করতো, তাতে তিনি ফিরে তাদের দুশমন হলেন, নিজে তাদের সঙ্গে যুদ্ধ করতে লাগলেন।</div>
<div class="v" id="v11"><span class="vn">11</span> তখন তাঁর লোকেরা পুরাকাল, মূসার কাল স্মরণ করে বললো, তিনি কোথায়, যিনি তাঁর পালের রক্ষকদের সহকারে তাদেরকে সমুদ্রের মধ্য দিয়ে নিয়ে এসেছিলেন? তিনি কোথায়, যিনি তাদের অন্তরে তাঁর পাক-রূহ্‌ রেখেছিলেন,</div>
<div class="v" id="v12"><span class="vn">12</span> যিনি মূসার দক্ষিণে তাঁর মহিমান্বিত বাহু গমন করিয়েছিলেন, যিনি তাঁর চিরস্থায়ী নাম স্থাপনের জন্য তাদের সম্মুখে পানি দু’ভাগ করেছিলেন,</div>
<div class="v" id="v13"><span class="vn">13</span> যিনি তাদেরকে মরুভূমিতে [ধাবমান] ঘোড়ার মত সমুদ্রের মধ্য দিয়ে গমন করিয়েছিলেন, হোঁচট খেতে দেন নি?</div>
<div class="v" id="v14"><span class="vn">14</span> পশুপাল যেমন উপত্যকায় নেমে যায়, তেমনি মাবুদের রূহ্‌ তাদেরকে বিশ্রাম করিয়েছিলেন; নিজের মহিমান্বিত নাম স্থাপনের জন্য তুমি তোমার লোকদেরকে তেমনি করে নিয়ে গিয়েছিলে।</div>
<div class="v" id="v15"><span class="vn">15</span> <span class="br-p"><br><br></span>তুমি বেহেশত থেকে অবলোকন কর, তোমার পবিত্রতার ও তোমার মহিমার বসতি থেকে দৃষ্টিপাত কর। তোমার গভীর আগ্রহ ও তোমার বিক্রমের কাজগুলো কোথায়? আমার প্রতি তোমার অন্তরস্থ বাৎসল্যের ও তোমার স্নেহের স্বর সরিয়ে রেখেছ।</div>
<div class="v" id="v16"><span class="vn">16</span> তুমি তো আমাদের পিতা; যদিও ইব্রাহিম আমাদেরকে জানেন না ও ইসরাইল আমাদেরকে স্বীকার করেন না, তবুও তুমি মাবুদ আমাদের পিতা, অনাদিকাল থেকে আমাদের মুক্তিদাতা, এই তোমার নাম।</div>
<div class="v" id="v17"><span class="vn">17</span> হে মাবুদ, তুমি কেন আমাদেরকে তোমার পথ ছেড়ে ভ্রান্ত্র হতে দিচ্ছ? তোমাকে ভয় না করতে আমাদের অন্তকরণকে কেন কঠিন করছো? তুমি তোমার গোলামদের, তোমার অধিকারস্বরূপ বংশদের জন্য ফিরে এসো।</div>
<div class="v" id="v18"><span class="vn">18</span> তোমার পবিত্র লোকেরা অল্পকালমাত্র তাদের অধিকার ভোগ করেছে; আমাদের দুশমনরা তোমার পবিত্র স্থান পদতলে দলিত করেছে।</div>
<div class="v" id="v19"><span class="vn">19</span> তুমি যাদের উপরে কখনও কর্তৃত্ব কর নি ও তোমার নাম যাদের উপরে কীর্তিত হয় নি, আমরা তাদের সমান হয়েছি।</div>
</div>
<!-- PARSED ABOVE; EDITING MAY BREAK PARSER -->
</body></html>