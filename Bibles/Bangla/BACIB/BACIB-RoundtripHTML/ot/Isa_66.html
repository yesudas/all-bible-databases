<html><head>
<meta http-equiv="Content-Type" content="text/html;charset=utf-8" />
<title>Isa 66 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 66);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_64.html">64</a> <a href="Isa_65.html">65</a> <b>66</b> </div><hr>
<h1>Isa 66</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আল্লাহ্‌র সার্বজনীন বিচার ও আশা</h2><span class="vn">1</span> <span class="br-p"><br><br></span>মাবুদ এই কথা বলেন, বেহেশত আমার সিংহাসন, দুনিয়া আমার পাদপীঠ; তোমরা আমার জন্য কিরূপ গৃহ নির্মাণ করবে? আমার বিশ্রাম স্থান কোন্‌ স্থান?</div>
<div class="v" id="v2"><span class="vn">2</span> সমস্ত কিছুই তো আমার হাতের তৈরি, তাই এসব উৎপন্ন হল, মাবুদ এই কথা বলেন। কিন্তু এই ব্যক্তির প্রতি, অর্থাৎ যে দুঃখী, ভগ্নরূহ্‌ সম্পন্ন ও আমার কথায় কাঁপে, তার প্রতি আমি দৃষ্টিপাত করবো।</div>
<div class="v" id="v3"><span class="vn">3</span> যে ব্যক্তি গরু কোরবানী করে, সে হত্যা করে; যে ব্যক্তি ভেড়ার বাচ্চা জবেহ্‌ করে, সে কুকুরের গলা ভেঙ্গে ফেলে; যে ব্যক্তি নৈবেদ্য কোরবানী করে, সে শূকরের রক্ত দেয়; যে ব্যক্তি সুগন্ধি ধূপ জ্বালায়, সে মিথ্যা দেবতার শুকরিয়া করে; হ্যাঁ, তারা নিজ নিজ পথ মনোনীত করেছে এবং তাদের প্রাণ নিজ নিজ ঘৃণার বস্তুতে প্রীত হয়;</div>
<div class="v" id="v4"><span class="vn">4</span> আমিও তাদের জন্য নানা শাস্তি মনোনীত করবো এবং তাদের নিজের ত্রাসের বিষয় তাদের প্রতি ঘটাব; কারণ আমি ডাকলে কেউ উত্তর দিত না, আমি কথা বললে তারা শুনত না, কিন্তু আমার দৃষ্টিতে যা মন্দ তা-ই সাধন করতো এবং যাতে আমার প্রীতি নেই তা-ই মনোনীত করতো।</div>
<div class="v" id="v5"><span class="vn">5</span> <span class="br-p"><br><br></span>তোমরা যারা মাবুদের কালামে কেঁপে উঠ, তোমরা তাঁর কালাম শোন; তোমাদের যে ভাইয়েরা তোমাদেরকে ঘৃণা করে, আমার নামের দরুন তোমাদেরকে বের করে দেয়, তারা বলেছে, মাবুদ মহিমান্বিত হোন, যেন আমরা তোমাদের আনন্দ দেখতে পাই; কিন্তু ওরাই লজ্জিত হবে।</div>
<div class="v" id="v6"><span class="vn">6</span> শোন, নগর থেকে কলহের আওয়াজ আসছে, এবাদতখানা থেকে স্বর ভেসে আসছে! সেটি মাবুদের কণ্ঠস্বর, যিনি দুশমনদেরকে অপকারের প্রতিফল দেন।</div>
<div class="v" id="v7"><span class="vn">7</span> <span class="br-p"><br><br></span>ব্যথা উঠবার আগে সিয়োন প্রসব করলো; তার গর্ভযন্ত্রণার আগে পুত্র-সন্তান ভূমিষ্ঠ হল।</div>
<div class="v" id="v8"><span class="vn">8</span> এমন কথা কে শুনেছে? এমন কাজ কে দেখেছে? এক দিনে কি কোন দেশের জন্ম হবে? কোন জাতি কি এক মহূর্তেই ভূমিষ্ঠ হবে? তবুও, গর্ভযন্ত্রণা হওয়ামাত্র সিয়োন তার সন্তানদেরকে প্রসব করলো।</div>
<div class="v" id="v9"><span class="vn">9</span> আমি প্রসবকাল উপস্থিত করে কি প্রসব হতে দেব না? মাবুদ এই কথা বলেন। প্রসব হতে দিচ্ছি যে আমি, আমি কি গর্ভ রোধ করবো? এই কথা তোমার আল্লাহ্‌ বলেন।</div>
<div class="v" id="v10"><span class="vn">10</span> <span class="br-p"><br><br></span>তোমরা যারা জেরুশালেমকে ভালবাস, তোমরা সকলে তার সঙ্গে আনন্দ কর, তার বিষয়ে উল্লাস কর; তোমরা যারা তার জন্য শোকান্বিত, তোমরা সকলে তার সঙ্গে অতিশয় প্রফুল্ল হও;</div>
<div class="v" id="v11"><span class="vn">11</span> যেন তোমরা তার সান্ত্বনারূপ স্তন্য চুষে তৃপ্ত হও, যেন তাকে দোহন করে তার প্রচুর প্রতাপে আমোদিত হও।</div>
<div class="v" id="v12"><span class="vn">12</span> <span class="br-p"><br><br></span>কারণ মাবুদ এই কথা বলেন, দেখ, আমি তার দিকে নদীর মত শান্তি ও উচ্ছলিত বন্যার মত জাতিদের প্রতাপ বহাব, তাতে তোমরা স্তন্য পান করবে, কোলে করে তোমাদেরকে বহন করা যাবে, হাঁটুর উপরে নাচান যাবে।</div>
<div class="v" id="v13"><span class="vn">13</span> মা যেমন তার পুত্রকে সান্ত্বনা দেয়, তেমনি আমি তোমাদেরকে সান্ত্বনা দেব; তোমরা জেরুশালেমে সান্ত্বনা পাবে।</div>
<div class="v" id="v14"><span class="vn">14</span> <span class="br-p"><br><br></span>এসব দেখলে তোমাদের হৃদয় প্রফুল্ল হবে, তোমাদের সমস্ত অস্থি নবীন ঘাসের মত সতেজ হবে; এবং মাবুদের হাত তাঁর গোলামদের কাছে আত্ম পরিচয় প্রকাশ করবে, আর তিনি তাঁর দুশমনদের প্রতি কুপিত হবেন।</div>
<div class="v" id="v15"><span class="vn">15</span> কারণ দেখ, মাবুদ আগুনের মধ্যে আগমন করবেন, তাঁর সমস্ত রথ ঘূর্ণিবাতাসের মত হবে; তিনি মহাতাপে তাঁর ক্রোধ প্রকাশ করবেন, জ্বলন্ত আগুন দ্বারা তাঁর ভর্ৎসনা প্রকাশ করবেন।</div>
<div class="v" id="v16"><span class="vn">16</span> কেননা মাবুদ আগুন দ্বারা ও তাঁর তলোয়ার দ্বারা সমস্ত মানুষের সঙ্গে নিজের ঝগড়া নিষ্পন্ন করবেন; আর মাবুদ কর্তৃক অনেক লোক নিহত হবে।</div>
<div class="v" id="v17"><span class="vn">17</span> যারা মধ্যবর্তী এক ব্যক্তির পিছনে পিছনে বাগানে যাবার জন্য নিজেদের পবিত্র ও পাক-সাফ করে, শূকরের গোশ্‌ত, ঘৃণ্য দ্রব্য ও ইঁদুর খায়, তারা একসঙ্গে বিনষ্ট হবে, মাবুদ এই কথা বলেন।</div>
<div class="v" id="v18"><span class="vn">18</span> <span class="br-p"><br><br></span>আমিই তাদের কাজকর্ম ও কল্পনাগুলো জানি। সেই সময় উপস্থিত, যখন আমি সমস্ত জাতির ও সমস্ত ভাষাবাদী লোককে সংগ্রহ করবো; তারা এসে আমার মহিমা দর্শন করবে।</div>
<div class="v" id="v19"><span class="vn">19</span> <span class="br-p"><br><br></span>আর আমি তাদের মধ্যে একটি চিহ্ন স্থাপন করবো; এবং তাদের মধ্য থেকে উত্তীর্ণ লোকদেরকে জাতিদের কাছে, তর্শীশ, পূল ও তীরন্দাজ লূদ এবং তূবল ও যবনের কাছে, যে দূরস্থ উপকূলগুলো কখনও আমার খ্যাতি শুনে নি ও আমার মহিমা দেখে নি, তাদের কাছে প্রেরণ করবো; এবং তারা জাতিদের মধ্যে আমার মহিমার কথা ঘোষণা করবে।</div>
<div class="v" id="v20"><span class="vn">20</span> আর মাবুদ বলেন, তারা সর্বজাতির মধ্য থেকে তোমাদের সমস্ত ভাইকে মাবুদের উদ্দেশে নৈবেদ্য বলে ঘোড়া, ঘোড়ার গাড়ি, ডুলি, খচ্চর ও উটে করে আমার পবিত্র পর্বত জেরুশালেমে আনবে। যেমন বনি-ইসরাইল পাক-সাফ পাত্রে করে মাবুদের গৃহে নৈবেদ্য আনে।</div>
<div class="v" id="v21"><span class="vn">21</span> আর আমি তাদের মধ্যেও কতগুলো লোককে ইমাম ও লেবীয় হবার জন্য গ্রহণ করবো, মাবুদ এই কথা বলেন।</div>
<div class="v" id="v22"><span class="vn">22</span> <span class="br-p"><br><br></span>কারণ আমি যে নতুন আসমান ও নতুন দুনিয়া গঠন করবো, তা যেমন আমার সম্মুখে থাকবে, তেমনি তোমাদের বংশ ও তোমাদের নাম থাকবে, মাবুদ এই কথা বলেন।</div>
<div class="v" id="v23"><span class="vn">23</span> আর প্রতি অমাবস্যায় ও প্রতি বিশ্রামবারে সমস্ত মানুষ আমার সম্মুখে সেজ্‌দা করতে আসবে, মাবুদ এই কথা বলেন।</div>
<div class="v" id="v24"><span class="vn">24</span> আর তারা বাইরে গিয়ে, যে লোকেরা আমার বিরুদ্ধে অধর্ম করেছে, তাদের লাশ দেখবে; কারণ তাদের কীট মরবে না ও তাদের আগুন নিভবে না এবং তারা সমস্ত মানুষের ঘৃণার পাত্র হবে।</div>
</div>
<!-- PARSED ABOVE; EDITING MAY BREAK PARSER -->
</body></html>