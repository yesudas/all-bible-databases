<html><head>
<meta http-equiv="Content-Type" content="text/html;charset=utf-8" />
<title>Isa 9 &ndash; ইশাইয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 9);">
<div id="navbar"><a href="../index.html">কিতাবুল মোকাদ্দস</a> &ndash; <b>ইশাইয়া নবীর কিতাব</b> &ndash; <a href="Isa_1.html">1</a> ... <a href="Isa_7.html">7</a> <a href="Isa_8.html">8</a> <b>9</b> <a href="Isa_10.html">10</a> <a href="Isa_11.html">11</a> ... <a href="Isa_66.html">66</a> </div><hr>
<h1>Isa 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আমাদের জন্য একটি শিশুর জন্ম</h2><span class="vn">1</span> <span class="br-p"><br><br></span>কিন্তু যে দেশ আগে যাতনাগ্রস্ত ছিল, তার অন্ধকার আর থাকবে না; তিনি আগেকার দিনে সবূলূন দেশ ও নপ্তালি দেশকে তুচ্ছজ্ঞান করেছিলেন, কিন্তু উত্তরকালে সমুদ্রের নিকটবর্তী সেই পথ, জর্ডানের তীরস্থ প্রদেশ, জাতিদের গালীলকে, গৌরবান্বিত করেছেন।</div>
<div class="v" id="v2"><span class="vn">2</span> <span class="br-p"><br><br></span>যে জাতি অন্ধকারে ভ্রমণ করতো, <span class="br-p"><br><br></span>তারা মহা-আলো দেখতে পেয়েছে; <span class="br-p"><br><br></span>যারা মৃত্যুচ্ছায়ার দেশে বাস করতো, <span class="br-p"><br><br></span>তাদের উপরে আলো উদিত হয়েছে।</div>
<div class="v" id="v3"><span class="vn">3</span> <span class="br-p"><br><br></span>তুমি সেই জাতির বৃদ্ধি করেছ, তাদের আনন্দ বাড়িয়েছ; তারা তোমার সাক্ষাতে শস্য কাটার সময়ের মত আহ্লাদ করে, যেমন লুট ভাগ করার সময়ে লোকেরা উল্লসিত হয়।</div>
<div class="v" id="v4"><span class="vn">4</span> কারণ তুমি তার ভাড়ের জোয়াল, তার কাঁধের বাঁক, তার জুলুমবাজের দণ্ড ভেঙ্গে ফেলেছ, যেমন মাদিয়ানের দিনে করেছিলে।</div>
<div class="v" id="v5"><span class="vn">5</span> বস্তুত তুমুল যুদ্ধে সজ্জিত ব্যক্তির সমস্ত সজ্জা ও রক্তে ভেজা কাপড়গুলো আগুনে পুড়িয়ে দেওয়া হবে, তা আগুনের খাদ্য হবে।</div>
<div class="v" id="v6"><span class="vn">6</span> <span class="br-p"><br><br></span>কারণ একটি বালক আমাদের জন্য জন্মেছেন, <span class="br-p"><br><br></span>একটি পুত্র আমাদেরকে দেওয়া হয়েছে; <span class="br-p"><br><br></span>আর তাঁরই কাঁধের উপরে কর্তৃত্বভার থাকবে <span class="br-p"><br><br></span>এবং তাঁর নাম হবে ‘আশ্চর্য মন্ত্রী, বিক্রমশালী আল্লাহ্‌, নিত্যস্থায়ী পিতা, শান্তির বাদশাহ্‌’।</div>
<div class="v" id="v7"><span class="vn">7</span> <span class="br-p"><br><br></span>দাউদের সিংহাসন ও তাঁর রাজ্যের উপরে কর্তৃত্ববৃদ্ধির <span class="br-p"><br><br></span>ও শান্তির সীমা থাকবে না, যেন তা সুস্থির ও সুদৃঢ় করা হয়, <span class="br-p"><br><br></span>ন্যায়বিচারে ও ধার্মিকতা সহকারে, <span class="br-p"><br><br></span>এখন থেকে অনন্তকাল পর্যন্ত। <span class="br-p"><br><br></span>বাহিনীগণের মাবুদের গভীর আগ্রহ তা সম্পন্ন করবে।</div>
<div class="v" id="v8"><h2>এহুদার ভাবী-দণ্ড বিষয়ক কথা</h2><span class="vn">8</span> <span class="br-p"><br><br></span>প্রভু ইয়াকুবের কাছে একটি নির্দেশ প্রেরণ করেছেন, তা ইসরাইলের উপর পড়েছে।</div>
<div class="v" id="v9"><span class="vn">9</span> আর দেশের সমস্ত লোক, আফরাহীম ও সামেরিয়া নিবাসীরা, তা জানতে পারবে; তারা অহংকারে ও অন্তরের গর্বে বলছে,</div>
<div class="v" id="v10"><span class="vn">10</span> <span class="br-p"><br><br></span>ইটগুলো পড়ে গেছে বটে, <span class="br-p"><br><br></span>কিন্তু আমরা মসৃণ করা প্রস্তরে গাঁথব; <span class="br-p"><br><br></span>ডুমুর কাঠগুলো কাটা গেছে বটে, <span class="br-p"><br><br></span>কিন্তু আমরা তার পরিবর্তে এরস কাঠ দেব।</div>
<div class="v" id="v11"><span class="vn">11</span> <span class="br-p"><br><br></span>অতএব মাবুদ রৎসীনের বিপক্ষদলকে তার বিরুদ্ধে উচ্চে স্থাপন করবেন ও তার দুশমনদেরকে উত্তেজিত করবেন;</div>
<div class="v" id="v12"><span class="vn">12</span> <span class="br-p"><br><br></span>অরাম সম্মুখে ও ফিলিস্তিনীরা পিছনে; <span class="br-p"><br><br></span>তারা হা করে ইসরাইলকে গ্রাস করবে <span class="br-p"><br><br></span>এত কিছুর পরেও তাঁর ক্রোধ নিবৃত্ত হয় নি, <span class="br-p"><br><br></span>কিন্তু তাঁর হাত এখনও বাড়ানো রয়েছে।</div>
<div class="v" id="v13"><span class="vn">13</span> <span class="br-p"><br><br></span>তবুও যিনি লোকদেরকে প্রহার করেছেন, তাঁর কাছে তারা ফিরে আসে নি, বাহিনীগণের মাবুদের খোঁজ করে নি।</div>
<div class="v" id="v14"><span class="vn">14</span> এজন্য মাবুদ ইসরাইলের মাথা ও লেজ, খেজুরের ডাল ও নল-খাগড়া এক দিনেই কেটে ফেলবেন;</div>
<div class="v" id="v15"><span class="vn">15</span> প্রাচীন ও সম্মানিত লোক সেই মাথা এবং মিথ্যা শিক্ষা-দায়ী নবী সেই লেজ।</div>
<div class="v" id="v16"><span class="vn">16</span> কারণ এই জাতির পথপ্রদর্শকেরাই এদেরকে বিপথে চালায় এবং যারা তাদের দ্বারা চালিত হয়, তারা সংহারিত হচ্ছে।</div>
<div class="v" id="v17"><span class="vn">17</span> <span class="br-p"><br><br></span>এজন্য প্রভু তাদের যুবকগণে আনন্দ করবেন না, <span class="br-p"><br><br></span>এবং তাদের এতিম ও বিধবাদেরকে রহম করবেন না; <span class="br-p"><br><br></span>কেননা তারা সকলে আল্লাহ্‌বিহীন ও দুরাচার <span class="br-p"><br><br></span>এবং প্রত্যেক মুখ নাফরমানীর কথা বলে। <span class="br-p"><br><br></span>এত কিছুর পরেও তাঁর ক্রোধ নিবৃত্ত হয় নি, <span class="br-p"><br><br></span>কিন্তু তাঁর হাত এখনও উঠানোই রয়েছে।</div>
<div class="v" id="v18"><span class="vn">18</span> <span class="br-p"><br><br></span>বাস্তবিক নাফরমানী আগুনের মত জ্বলে, তা কাঁটাঝোপ ও কাঁটাবন গ্রাস করে; নিবিড় বনে জ্বলে ওঠে, তা ঘূর্ণায়মান ঘন ধোঁয়ার স্তম্ভ হয়ে ওঠে।</div>
<div class="v" id="v19"><span class="vn">19</span> বাহিনীগণের মাবুদের ক্রোধে দেশ ঝলসানো এবং লোকেরা যেন আগুনের খাদ্য হয়েছে; কেউ আপন ভাইয়ের প্রতি মমতা করে না।</div>
<div class="v" id="v20"><span class="vn">20</span> কেউ ডান পাশে যা আছে তা গ্রাস করে, তবুও ক্ষুধিত থাকে; আবার কেউ বাম পাশে যা আছে তা খায়, কিন্তু তৃপ্ত হয় না; প্রত্যেক জন নিজ নিজ বাহুর মাংস ভোজন করে;</div>
<div class="v" id="v21"><span class="vn">21</span> মানশা আফরাহীমকে ও আফরাহীম মানশাকে এবং উভয়ে একসঙ্গে এহুদাকে আক্রমণ করে; <span class="br-p"><br><br></span>এত কিছুর পরেও তাঁর ক্রোধ নিবৃত্ত হয় নি, <span class="br-p"><br><br></span>কিন্তু তাঁর হাত এখনও উঠানোই রয়েছে।</div>
</div>
<!-- PARSED ABOVE; EDITING MAY BREAK PARSER -->
</body></html>