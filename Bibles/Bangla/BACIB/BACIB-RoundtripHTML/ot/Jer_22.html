<html><head>
<meta http-equiv="Content-Type" content="text/html;charset=utf-8" />
<title>Jer 22 &ndash; ইয়ারমিয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 22);">
<div id="navbar"><a href="../index.html">কিতাবুল মোকাদ্দস</a> &ndash; <b>ইয়ারমিয়া নবীর কিতাব</b> &ndash; <a href="Jer_1.html">1</a> ... <a href="Jer_20.html">20</a> <a href="Jer_21.html">21</a> <b>22</b> <a href="Jer_23.html">23</a> <a href="Jer_24.html">24</a> ... <a href="Jer_52.html">52</a> </div><hr>
<h1>Jer 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দুষ্ট বাদশাহ্‌দের বিচার</h2><span class="vn">1</span> <span class="br-p"><br><br></span>মাবুদ এই কথা বললেন, তুমি এহুদার রাজপ্রাসাদে গিয়ে সেই স্থানে এই কথা বল।</div>
<div class="v" id="v2"><span class="vn">2</span> তুমি বল, হে দাউদের সিংহাসনে উপবিষ্ট এহুদার বাদশাহ্‌, তুমি, তোমার গোলামেরা ও এই সমস্ত দ্বার দিয়ে প্রবেশকারী তোমার লোকেরা, তোমরা মাবুদের কালাম শোন।</div>
<div class="v" id="v3"><span class="vn">3</span> মাবুদ এই কথা বলেন, তোমরা ন্যায়বিচার ও ধার্মিকতার অনুষ্ঠান কর এবং লুণ্ঠিত ব্যক্তিকে জুলুমবাজের হাত থেকে উদ্ধার কর; বিদেশী, এতিম ও বিধবাদের প্রতি অন্যায় জুলুম করো না এবং এই স্থানে নির্দোষের রক্তপাত করো না।</div>
<div class="v" id="v4"><span class="vn">4</span> কেননা তোমরা যদি এই কথা যত্নপূর্বক পালন কর, তবে দাউদের সিংহাসনে উপবিষ্ট বাদশাহ্‌রা তাদের গোলামদের ও লোকদের সঙ্গে রথে ও ঘোড়ায় চড়ে এই বাড়ির দ্বার দিয়ে প্রবেশ করবে।</div>
<div class="v" id="v5"><span class="vn">5</span> কিন্তু, তোমরা যদি এসব কালাম অনুসারে না চল, তবে, মাবুদ বলেন, আমি আমারই নামে শপথ করছি যে, এই বাড়ি উৎসন্ন স্থান হবে।</div>
<div class="v" id="v6"><span class="vn">6</span> কেননা মাবুদ এহুদার বাদশাহ্‌র কুলের বিষয়ে এই কথা বলেন, তুমি আমার কাছে গিলিয়দ ও লেবানন-শৃঙ্গ; কিন্তু অবশ্য আমি তোমাকে মরুভূমি ও জনবসতিহীন নগরগুলোর সমান করবো।</div>
<div class="v" id="v7"><span class="vn">7</span> আর তোমার বিরুদ্ধে বিনাশক পুরুষদের প্রত্যেককে অস্ত্রসহ প্রস্তুত করবো; তারা তোমার উৎকৃষ্ট এরস গাছগুলো কেটে ফেলে আগুনে নিক্ষেপ করবে।</div>
<div class="v" id="v8"><span class="vn">8</span> <span class="br-p"><br><br></span>আর বিভিন্ন জাতির লোকেরা এই নগরের কাছ দিয়ে যাবে এবং তারা প্রত্যেকে নিজ নিজ সঙ্গীকে বলবে, মাবুদ কি জন্য এই মহানগরের প্রতি এমন ব্যবহার করেছেন?</div>
<div class="v" id="v9"><span class="vn">9</span> তখন তারা জবাবে বলবে, কারণ এই লোকেরা নিজেদের আল্লাহ্‌ মাবুদের নিয়ম ত্যাগ করে অন্য দেবতাদের কাছে সেজ্‌দা করতো ও তাদের সেবা করতো।</div>
<div class="v" id="v10"><span class="vn">10</span> তোমরা মৃত ব্যক্তির জন্য কান্নাকাটি করো না, তার জন্য মাতম করো না; যে ব্যক্তি প্রস্থান করছে, বরং তারই জন্য ভীষণ কান্নাকাটি কর; কেননা সে আর ফিরে আসবে না, তাঁর জন্মভূমি আর দেখবে না।</div>
<div class="v" id="v11"><h2>ইউসিয়ার পুত্রের প্রতি মাবুদের কথা</h2><span class="vn">11</span> <span class="br-p"><br><br></span>বস্তুত ইউসিয়ার পুত্র এহুদার বাদশাহ্‌ যে শল্লুম তার পিতা ইউসিয়ার পদে রাজত্ব করেছিল ও এই স্থান থেকে চলে গেছে, তার বিষয়ে মাবুদ এই কথা বলেন, সে এই স্থানে আর ফিরে আসবে না;</div>
<div class="v" id="v12"><span class="vn">12</span> কিন্তু যে স্থানে বন্দীরূপে নীত হয়েছে; সেই স্থানে মারা যাবে, এই দেশ আর দেখবে না।</div>
<div class="v" id="v13"><span class="vn">13</span> <span class="br-p"><br><br></span>ধিক্‌ তাকে, যে অধর্ম দ্বারা তার বাড়ি ও অন্যায় দ্বারা তার উঁচু কক্ষ নির্মাণ করে, যে বিনা বেতনে তার প্রতিবেশীকে খাটায় এবং তার শ্রমের ফল তাকে দেয় না;</div>
<div class="v" id="v14"><span class="vn">14</span> যে বলে, ‘আমি নিজের জন্য একটি বড় বাড়ি ও প্রশস্ত উঁচু কক্ষ নির্মাণ করবো,’ এবং সে তার নিজের জন্য জানালা বসায়; আর এরস কাঠ দিয়ে ঘর আবৃত করে এবং লাল রং লেপন করে।</div>
<div class="v" id="v15"><span class="vn">15</span> এরস গাছ নিয়ে প্রতিযোগিতা করছো বলেই কি তুমি বাদশাহ্‌ থাকবে? তোমার পিতা কি ভোজন পান করতো না, বিচার ও ধার্মিকতার অনুষ্ঠান কি করতো না? এর জন্যই তার মঙ্গল হল।</div>
<div class="v" id="v16"><span class="vn">16</span> সে দুঃখী দীনহীনের বিচার করতো বলে তার মঙ্গল হল। মাবুদ বলেন, আমাকে জানা কি তা-ই নয়?</div>
<div class="v" id="v17"><span class="vn">17</span> কিন্তু তোমার চোখ ও তোমার অন্তঃকরণ কেবল তোমারই লাভ ও নির্দোষের রক্তপাত এবং উপদ্রবের ও দৌরাত্মের অনুষ্ঠান ছাড়া আর কিছুই লক্ষ্য করে না।</div>
<div class="v" id="v18"><span class="vn">18</span> অতএব ইউসিয়ার পুত্র এহুদার বাদশাহ্‌ যিহোয়াকীমের বিষয়ে মাবুদ এই কথা বলেন, তার বিষয়ে লোকেরা ‘হায় আমার ভাই,’ কিংবা ‘হায় আমার বোন’ বলে মাতম করবে না এবং ‘হায় প্রভু,’ কিংবা ‘হায় তাঁর গৌরব’ বলেও মাতম করবে না।</div>
<div class="v" id="v19"><span class="vn">19</span> গাধার কবরের মত তার কবর হবে; লোকে তাকে টেনে জেরুশালেমের দ্বারের বাইরে ফেলে দেবে।</div>
<div class="v" id="v20"><span class="vn">20</span> <span class="br-p"><br><br></span>তুমি লেবাননে গিয়ে ক্রন্দন কর; বাশনে গিয়ে জোরে চিৎকার কর; এবং অবারীম থেকে ক্রন্দন কর; কেননা তোমার প্রেমিকেরা সকলে বিনষ্ট হল।</div>
<div class="v" id="v21"><span class="vn">21</span> তোমার শান্তির সময়ে আমি তোমার কাছে কথা বলেছিলাম, কিন্তু তুমি বলেছিলে, আমি শুনব না; তোমার বাল্যকাল থেকেই তোমার ব্যবহার এই রকম; তুমি আমার কথা মান্য কর নি।</div>
<div class="v" id="v22"><span class="vn">22</span> বায়ু তোমার সমস্ত পালককে খেয়ে ফেলবে; তোমার প্রেমিকেরা বন্দীদশার স্থানে গমন করবে; বস্তুত তখন তুমি তোমার সমস্ত দুষ্কর্মের দরুন লজ্জিত ও বিষণ্ন হবে।</div>
<div class="v" id="v23"><span class="vn">23</span> <span class="br-p"><br><br></span>হে লেবানন বাসিনী! এরস বনে বাসকারিণী! যখন তুমি প্রসব যন্ত্রণার মত যন্ত্রণা পাবে, তখন কেমন কাতরোক্তি করবে।</div>
<div class="v" id="v24"><h2>বাদশাহ্‌ কনিয়ের শাস্তি</h2><span class="vn">24</span> <span class="br-p"><br><br></span>মাবুদ বলেন, আমার জীবনের কসম, যিহোয়াকীমের পুত্র এহুদার বাদশাহ্‌ কনিয় আমার ডান হাতে থাকা মোহরের মত হলেও আমি তোমাকে সেখান থেকে ফেলে দেব।</div>
<div class="v" id="v25"><span class="vn">25</span> আর যারা তোমার প্রাণের খোঁজ করে তাদের হাতে ও যাদের তুমি ভয় পাও তাদের হাতে অর্থাৎ ব্যাবিলনের বাদশাহ্‌ বখতে-নাসার ও কল্‌দীয়দের হাতে তোমাকে তুলে দেব।</div>
<div class="v" id="v26"><span class="vn">26</span> আর তোমাকে ও তোমার প্রসবকারিণী মাকে তুলে অন্য দেশে নিক্ষেপ করবো, যে দেশে তোমার জন্ম হয় নি; সেই স্থানে তোমরা মরবে।</div>
<div class="v" id="v27"><span class="vn">27</span> কিন্তু যে দেশে ফিরে আসতে তাদের প্রাণ আকাঙক্ষা করে, সেখানে তারা ফিরে আসতে পারবে না।</div>
<div class="v" id="v28"><span class="vn">28</span> <span class="br-p"><br><br></span>এই কনিয় কি তুচ্ছ ভাঙ্গা পাত্র? এ কি অপ্রীতিজনক পাত্র? এই ব্যক্তি ও এর বংশ কেন বহিঙ্কৃত হয়েছে? তাদের অজ্ঞাত দেশে কেন নিক্ষিপ্ত হয়েছে?</div>
<div class="v" id="v29"><span class="vn">29</span> <span class="br-p"><br><br></span>হে দেশ, দেশ, দেশ, মাবুদের কালাম শোন।</div>
<div class="v" id="v30"><span class="vn">30</span> মাবুদ এই কথা বলেন, এই ব্যক্তির বিষয়ে লেখ, এ নিঃসন্তান, এই পুরুষ জীবনকালে কৃতকার্য হবে না; কারণ এর বংশের কোন ব্যক্তি কৃতকার্য হবে না, দাউদের সিংহাসনে উপবেশন ও এহুদার উপরে কর্তৃত্ব করবে না।</div>
</div>
<!-- PARSED ABOVE; EDITING MAY BREAK PARSER -->
</body></html>