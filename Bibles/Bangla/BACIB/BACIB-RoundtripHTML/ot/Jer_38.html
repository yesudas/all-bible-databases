<html><head>
<meta http-equiv="Content-Type" content="text/html;charset=utf-8" />
<title>Jer 38 &ndash; ইয়ারমিয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 38);">
<div id="navbar"><a href="../index.html">কিতাবুল মোকাদ্দস</a> &ndash; <b>ইয়ারমিয়া নবীর কিতাব</b> &ndash; <a href="Jer_1.html">1</a> ... <a href="Jer_36.html">36</a> <a href="Jer_37.html">37</a> <b>38</b> <a href="Jer_39.html">39</a> <a href="Jer_40.html">40</a> ... <a href="Jer_52.html">52</a> </div><hr>
<h1>Jer 38</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত ইয়ারমিয়া কুয়ার মধ্যে</h2><span class="vn">1</span> <span class="br-p"><br><br></span>আর মত্তনের পুত্র শফটিয়, পশ্‌হূরের পুত্র গদলিয়, শেলিমিয়ের পুত্র যিহূখল ও মল্কিয়ের পুত্র পশহূর শুনতে পেল যে, ইয়ারমিয়া সমস্ত লোকের কাছে এসব কালাম বলেছেন,</div>
<div class="v" id="v2"><span class="vn">2</span> যথা, ‘মাবুদ এই কথা বলেন, যে কেউ এই নগরে থাকবে, সে তলোয়ারে, দুর্ভিক্ষে ও মহামারীতে মারা পড়বে; কিন্তু যে কেউ বের হয়ে কল্‌দীয়দের কাছে যাবে, সে বাঁচবে, লুটদ্রব্যের মত নিজের প্রাণ লাভ করে বাঁচবে।</div>
<div class="v" id="v3"><span class="vn">3</span> মাবুদ এই কথা বলেন, এই নগর অবশ্য ব্যাবিলনের বাদশাহ্‌র সৈন্যদের হাতে তুলে দেওয়া হবে ও সে তা হস্তগত করবে।’</div>
<div class="v" id="v4"><span class="vn">4</span> তখন কর্মকর্তারা বাদশাহ্‌কে বললেন, এই ব্যক্তির প্রাণদণ্ড করতে হুকুম হোক, কেননা সে লোকদের কাছে এই রকম কথা বলে এই নগরে অবশিষ্ট যোদ্ধাদের হাত ও লোক সকলের হাত দুর্বল করছে; কারণ এই ব্যক্তি এই জাতির মঙ্গল চেষ্টা করে না, কেবল অমঙ্গল চেষ্টা করে।</div>
<div class="v" id="v5"><span class="vn">5</span> সিদিকিয় বাদশাহ্‌ বললেন, দেখ, সে তোমাদেরই হাতে আছে; কারণ তোমাদের বিরুদ্ধে বাদশাহ্‌র কিছু করার সাধ্য নেই।</div>
<div class="v" id="v6"><span class="vn">6</span> তখন তাঁরা ইয়ারমিয়াকে ধরে রক্ষীদের প্রাঙ্গণে স্থাপিত রাজপুত্র মল্কিয়ের কুয়ার মধ্যে ফেলে দিল; দড়িতে করে ইয়ারমিয়াকে নামিয়ে দিল; সেই কুয়ায় পানি ছিল না, কিন্তু কাদা ছিল এবং ইয়ারমিয়া সেই কাদার মধ্যে প্রায় ডুবে যেতে লাগলেন।</div>
<div class="v" id="v7"><h2>এবদ-মেলক কর্তৃক হযরত ইয়ারমিয়ার উদ্ধার</h2><span class="vn">7</span> <span class="br-p"><br><br></span>ইতোমধ্যে রাজপ্রাসাদে স্থিত এবদ-মেলক নামে এক জন ইথিওপীয় নপুংসক শুনতে পেল যে, ইয়ারমিয়াকে কুয়ায় ফেলে দেওয়া হয়েছে; তখন বাদশাহ্‌ বিন্‌-ইয়ামীনের দ্বারে বসেছিলেন।</div>
<div class="v" id="v8"><span class="vn">8</span> এবদ-মেলক রাজপ্রাসাদ থেকে বাইরে গিয়ে বাদশাহ্‌কে বললো,</div>
<div class="v" id="v9"><span class="vn">9</span> হে আমার মালিক বাদশাহ্‌, এই লোকেরা নবী ইয়ারমিয়ার প্রতি যা যা করেছে, সমস্তই মন্দ ব্যবহার করেছে; তাঁকে কুয়ায় ফেলে দিয়েছে; তিনি সেই স্থানে ক্ষুধায় মৃতপ্রায় হয়েছেন, কেননা নগরে আর রুটি নেই।</div>
<div class="v" id="v10"><span class="vn">10</span> তখন বাদশাহ্‌ ইথিওপীয় এবদ-মেলককে হুকুম করলেন, তুমি এই স্থান থেকে ত্রিশ জন পুরুষকে সঙ্গে নিয়ে গিয়ে ইয়ারমিয়া নবী বেঁচে থাকতে থাকতে তাঁকে কুয়া থেকে তুলে আন।</div>
<div class="v" id="v11"><span class="vn">11</span> তখন এবদ-মেলক সেই লোকদেরকে সঙ্গে নিয়ে রাজপ্রাসাদে গিয়ে ভাণ্ডারের নিচ থেকে কতকগুলো পুরানো কাপড় ও পুরানো নেকড়া নিয়ে দড়ি দিয়ে কূপে ইয়ারমিয়ার কাছে নামিয়ে দিল।</div>
<div class="v" id="v12"><span class="vn">12</span> আর ইথিওপীয় এবদ-মেলক ইয়ারমিয়াকে বললো, এই পুরানো কাপড় ও পুরানো নেকড়াগুলো আপনার বগলে দড়ির নিচে দিন। ইয়ারমিয়া তা করলেন।</div>
<div class="v" id="v13"><span class="vn">13</span> আর ওরা ঐ দড়ি ধরে টেনে কুয়া থেকে তাঁকে তুললো; এবং ইয়ারমিয়া রক্ষীদের প্রাঙ্গণে থাকলেন।</div>
<div class="v" id="v14"><h2>হযরত ইয়ারমিয়ার কাছে সিদিকিয়ের প্রশ্ন</h2><span class="vn">14</span> <span class="br-p"><br><br></span>পরে বাদশাহ্‌ সিদিকিয় লোক পাঠিয়ে ইয়ারমিয়া নবীকে মাবুদের বায়তুল-মোকাদ্দসের তৃতীয় প্রবেশ-স্থানে নিজের কাছে আনালেন; আর বাদশাহ্‌ ইয়ারমিয়াকে বললেন; আমি আপনাকে একটি কথা জিজ্ঞাসা করি, আমার কাছে কিছুই গোপন করবেন না।</div>
<div class="v" id="v15"><span class="vn">15</span> ইয়ারমিয়া সিদিকিয়কে বললেন, আমি যদি আপনাকে তা জানাই, তবে আপনি কি আমাকে নিশ্চয়ই হত্যা করবেন না? আর আমি যদি আপনাকে পরামর্শ দিই, আপনি আমার কথায় কান দিবেন না।</div>
<div class="v" id="v16"><span class="vn">16</span> বাদশাহ্‌ সিদিকিয় গোপনে ইয়ারমিয়ার কাছে শপথ করে বললেন, আমাদের এই জীবাত্মার নির্মাতা জীবন্ত মাবুদের কসম, আমি আপনাকে হত্যা করবো না এবং আপনার প্রাণনাশ করবার জন্য যারা চেষ্টা করছে তাদের হাতে আপনাকে তুলে দেব না।</div>
<div class="v" id="v17"><span class="vn">17</span> <span class="br-p"><br><br></span>তখন ইয়ারমিয়া সিদিকিয়কে বললেন, মাবুদ, বাহিনীগণের আল্লাহ্‌, ইসরাইলের আল্লাহ্‌, এই কথা বলেন, তুমি যদি বের হয়ে ব্যাবিলনের বাদশাহ্‌র কর্মকর্তাদের কাছে যাও, তবে তোমার প্রাণ বাঁচবে, এই নগরও আগুনে পুড়িয়ে দেওয়া হবে না এবং তুমি বাঁচবে, তুমি ও তোমার পরিবার বাঁচবে।</div>
<div class="v" id="v18"><span class="vn">18</span> কিন্তু যদি ব্যাবিলনের বাদশাহ্‌র কর্মকর্তাদের কাছে না যাও, তবে এই নগর কল্‌দীয়দের হাতে তুলে দেওয়া হবে এবং তারা তা আগুনে পুড়িয়ে দেবে, আর তুমিও তাদের হাত থেকে রক্ষা পাবে না।</div>
<div class="v" id="v19"><span class="vn">19</span> সিদিকিয় বাদশাহ্‌ ইয়ারমিয়াকে বললেন, যে ইহুদীরা কল্‌দীয়দের পক্ষে গেছে, তাদেরকে আমি ভয় করি; কি জানি, আমাকে তাদের হাতে তুলে দেওয়া হবে, আর তারা আমাকে অপমান করবে।</div>
<div class="v" id="v20"><span class="vn">20</span> ইয়ারমিয়া বললেন, আপনাকে তাদের হাতে তুলে দেওয়া হবে না; আরজ করি, আমি আপনাকে যা বলি, সেই বিষয়ে আপনি মাবুদের কথা মান্য করুন; তাতে আপনার মঙ্গল হবে, আপনার প্রাণ বাঁচবে।</div>
<div class="v" id="v21"><span class="vn">21</span> কিন্তু আপনি যদি যেতে অসম্মত হন, তবে মাবুদ আমাকে যা জানিয়েছেন, সেই কথা এই;</div>
<div class="v" id="v22"><span class="vn">22</span> দেখুন, এহুদার রাজপ্রাসাদে অবশিষ্ট সমস্ত স্ত্রীলোক ব্যাবিলনের বাদশাহ্‌র কর্মকর্তাদের কাছে নীত হবে। আর সেই স্ত্রীলোকেরা বলবে, তোমার মিত্ররা তোমাকে ভুলিয়েছে, পরাজিত করেছে, তোমার পা কাদার মধ্যে ডুবে গেছে, ওরা তোমাকে ত্যাগ করেছে।</div>
<div class="v" id="v23"><span class="vn">23</span> আর লোকেরা আপনার সমস্ত স্ত্রী ও আপনার সন্তানদেরকে বাইরে কল্‌দীয়দের কাছে নিয়ে যাবে; এবং আপনিও তাদের হাত থেকে রক্ষা পাবেন না, কিন্তু ব্যাবিলনের বাদশাহ্‌র হাতে ধরা পড়বেন এবং তিনি এই নগরকে আগুনে পুড়িয়ে দেবেন।</div>
<div class="v" id="v24"><span class="vn">24</span> <span class="br-p"><br><br></span>পরে সিদিকিয় ইয়ারমিয়াকে বললেন, এসব কথা কেউ যেন জানতে না পারে, জানলে আপনি মারা পড়বেন।</div>
<div class="v" id="v25"><span class="vn">25</span> কিন্তু আমি যে আপনার সঙ্গে কথাবার্তা বলেছি, কর্মকর্তারা যদি তা শুনতে পায় এবং আপনার কাছে এসে বলে, ‘তুমি বাদশাহ্‌কে কি কি বলেছ তা আমাদের জানাও, আমাদের কাছ থেকে কিছুই গোপন করো না, তাতে আমরা তোমাকে হত্যা করবো না, আর বাদশাহ্‌ তোমাকে কি কি বলেছেন, জানাও,’</div>
<div class="v" id="v26"><span class="vn">26</span> তবে আপনি তাদেরকে এই কথা বলবেন, বাদশাহ্‌ যেন আমাকে যোনাথনের বাড়িতে পুনর্বার প্রেরণ না করেন, সেখানে যেন না মরি, বাদশাহ্‌র কাছে আমি এই ফরিয়াদ করেছিলাম।</div>
<div class="v" id="v27"><span class="vn">27</span> পরে কর্মকর্তারা সকলে ইয়ারমিয়ার কাছে এসে তাঁকে জিজ্ঞাসা করলেন; তাতে তিনি বাদশাহ্‌র হুকুম অনুসারে ঐ সমস্ত কথা তাঁদের বললেন। তখন তাঁরা তাঁর সঙ্গে কথা বলতে ক্ষান্ত হলেন; বস্তুত সেসব কথা কেউই জানতে পারল না।</div>
<div class="v" id="v28"><span class="vn">28</span> আর জেরুশালেমের পরাজয়ের দিন পর্যন্ত ইয়ারমিয়া রক্ষীদের প্রাঙ্গণে থাকলেন।</div>
</div>
<!-- PARSED ABOVE; EDITING MAY BREAK PARSER -->
</body></html>