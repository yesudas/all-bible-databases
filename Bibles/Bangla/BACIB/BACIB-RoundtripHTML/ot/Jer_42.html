<html><head>
<meta http-equiv="Content-Type" content="text/html;charset=utf-8" />
<title>Jer 42 &ndash; ইয়ারমিয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 42);">
<div id="navbar"><a href="../index.html">কিতাবুল মোকাদ্দস</a> &ndash; <b>ইয়ারমিয়া নবীর কিতাব</b> &ndash; <a href="Jer_1.html">1</a> ... <a href="Jer_40.html">40</a> <a href="Jer_41.html">41</a> <b>42</b> <a href="Jer_43.html">43</a> <a href="Jer_44.html">44</a> ... <a href="Jer_52.html">52</a> </div><hr>
<h1>Jer 42</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>লোকদের জন্য হযরত ইয়ারমিয়ার মুনাজাত</h2><span class="vn">1</span> <span class="br-p"><br><br></span>পরে সমস্ত সেনাপতি এবং কারেহের পুত্র যোহানন ও হোশয়িয়ের পুত্র যাসনিয়, আর ক্ষুদ্র ও মহান সমস্ত লোক কাছে এল,</div>
<div class="v" id="v2"><span class="vn">2</span> এবং নবী ইয়ারমিয়াকে বললো, আমাদের এই ফরিয়াদ আপনার সাক্ষাতে গ্রাহ্য হোক; আপনি আমাদের জন্য, অর্থাৎ এ সব অবশিষ্ট লোকের জন্য, আপনার আল্লাহ্‌ মাবুদের কাছে মুনাজাত করুন; কেননা আপনি স্বচক্ষে আমাদের দেখছেন, আমরা অনেকে ছিলাম, এখন অল্পই অবশিষ্ট আছি।</div>
<div class="v" id="v3"><span class="vn">3</span> অতএব কোন্‌ পথ আমাদের গন্তব্য, কি করা আমাদের কর্তব্য, তা যেন আপনার আল্লাহ্‌ মাবুদ আমাদেরকে জানিয়ে দেন।</div>
<div class="v" id="v4"><span class="vn">4</span> তখন ইয়ারমিয়া নবী তাদেরকে বললেন, আমি তোমাদের কথা শুনলাম, দেখ, তোমাদের কথা অনুসারে আমি তোমাদের আল্লাহ্‌ মাবুদের কাছে মুনাজাত করবো এবং মাবুদ তোমাদের যে কোন উত্তর দেবেন, তার সমস্ত কথা তোমাদেরকে জ্ঞাত করবো, কিছুই তোমাদের কাছে গোপন করবো না।</div>
<div class="v" id="v5"><span class="vn">5</span> তারা ইয়ারমিয়াকে বললো, মাবুদ আমাদের মধ্যে সত্য ও বিশ্বাস্য সাক্ষী হোন; আপনার আল্লাহ্‌ মাবুদ আপনার দ্বারা যে কোন কথা আমাদের কাছে বলে পাঠাবেন, সেই অনুসারে আমরা অবশ্য করবো।</div>
<div class="v" id="v6"><span class="vn">6</span> ভাল হোক, বা মন্দ হোক, আমরা যাঁর কাছে আপনাকে প্রেরণ করছি, আমাদের আল্লাহ্‌ সেই মাবুদের কথা মান্য করবো; যেন আমাদের আল্লাহ্‌ মাবুদের কথা মান্য করি বলে আমাদের মঙ্গল হয়।</div>
<div class="v" id="v7"><span class="vn">7</span> <span class="br-p"><br><br></span>পরে দশ দিন গত হলে মাবুদের কালাম ইয়ারমিয়ার কাছে নাজেল হল।</div>
<div class="v" id="v8"><span class="vn">8</span> তাতে তিনি কারেহের পুত্র যোহানন ও তার সঙ্গী সেনাপতিদেরকে এবং ক্ষুদ্র ও মহান সমস্ত লোককে ডেকে বললেন,</div>
<div class="v" id="v9"><span class="vn">9</span> তোমরা যাঁর কাছে নিজেদের ফরিয়াদ উপস্থিত করবার জন্য আমাকে প্রেরণ করেছিলে, সেই মাবুদ, ইসরাইলের আল্লাহ্‌,</div>
<div class="v" id="v10"><span class="vn">10</span> এই কথা বলেন, তোমরা যদি স্থির হয়ে এই দেশে বাস কর, তবে আমি তোমাদেরকে গড়ে তুলব, উৎপাটন করবো না, তোমাদেরকে রোপণ করবো, উন্মূলন করবো না; কেননা তোমাদের যে অমঙ্গল করেছি, সেই বিষয়ে ক্ষান্ত হলাম।</div>
<div class="v" id="v11"><span class="vn">11</span> তোমরা যে ব্যাবিলনের বাদশাহ্‌কে ভয় পেয়েছ, তাকে ভয় পেয়ো না; মাবুদ বলেন, তাকে ভয় পেয়ো না; কেননা তোমাদের নিস্তার করতে ও তার হাত থেকে তোমাদেরকে উদ্ধার করতে আমি তোমাদের সহবর্তী।</div>
<div class="v" id="v12"><span class="vn">12</span> আর আমি তোমাদের প্রতি করুণা বর্ষণ করবো, তাতে সে তোমাদের প্রতি করুণা করবে ও তোমাদের নিজেদের ভূমিতে আবার তোমাদের ফিরিয়ে আনবে।</div>
<div class="v" id="v13"><span class="vn">13</span> কিন্তু যদি তোমরা বল, আমরা এই দেশে বাস করবো না, এভাবে যদি তোমাদের আল্লাহ্‌ মাবুদের কথা মান্য না করে বল,</div>
<div class="v" id="v14"><span class="vn">14</span> ‘না, আমরা মিসর দেশে যাব, সেই স্থানে যুদ্ধ দেখতে, তূরীবাদ্য শুনতে ও খাদ্যের অভাবে ক্ষুধায় কষ্টভোগ করতে হবে না, আর আমরা সেখানে বাস করবো,’</div>
<div class="v" id="v15"><span class="vn">15</span> তবে এখন, হে এহুদার অবশিষ্ট লোকেরা, তোমরা মাবুদের কালাম শোন; বাহিনীগণের মাবুদ, ইসরাইলের আল্লাহ্‌, এই কথা বলেন, তোমরা যদি মিসরে প্রবেশ করতে নিতান্তই উন্মুখ হও ও সেখানে প্রবাস করতে যাও,</div>
<div class="v" id="v16"><span class="vn">16</span> তা হলে যে তলোয়ারের ভয় করছো, তা মিসর দেশেই তোমাদের নাগাল পাবে, আর যে দুর্ভিক্ষে ব্যাকুল হচ্ছো, তা মিসর দেশে তোমাদের অনুবর্তী হবে, তাতে তোমরা সেখানে মরবে।</div>
<div class="v" id="v17"><span class="vn">17</span> যেসব লোক মিসরে প্রবাস করতে যাবার জন্য উন্মুখ হয়েছে, তাদের এই গতি হবে, তারা তলোয়ার, দুর্িভক্ষ ও মহামারী দ্বারা মারা পড়বে; আমি তাদের প্রতি যে অমঙ্গল ঘটাবো, তা থেকে তাদের মধ্যে কেউই উদ্ধার বা রক্ষা পাবে না।</div>
<div class="v" id="v18"><span class="vn">18</span> <span class="br-p"><br><br></span>কেননা বাহিনীগণের মাবুদ, ইসরাইলের আল্লাহ্‌, এই কথা বলেন, জেরুশালেম-নিবাসীদের উপরে যেমন আমার ক্রোধ ও গজব ঢালা হয়েছে, তোমরা মিসরে গমন করলে তোমাদের উপরে তেমনি আমার কোপ ঢালা হবে, তোমরা বিদ্রূপ, বিস্ময়, বদদোয়া ও উপহাসের পাত্র হবে; এই স্থান আর কখনও দেখতে পাবে না।</div>
<div class="v" id="v19"><span class="vn">19</span> হে এহুদার অবশিষ্ট লোকেরা, মাবুদ তোমাদের বলেছেন, তোমরা মিসরে প্রবেশ করো না; নিশ্চয় জেনো, আমি আজ তোমাদের এই সাক্ষ্য দিলাম।</div>
<div class="v" id="v20"><span class="vn">20</span> বস্ততঃ তোমরা নিজেদের প্রাণের বিরুদ্ধে প্রতারণা করেছ, কেননা তোমরা আমাকে তোমাদের আল্লাহ্‌ মাবুদের কাছে প্রেরণ করেছিলে, বলেছিলে, ‘তুমি আমাদের জন্য আমাদের আল্লাহ্‌ মাবুদের কাছে মুনাজাত কর, তাতে আমাদের আল্লাহ্‌ মাবুদ যা যা বলবেন, সেই অনুসারে তুমি আমাদের জানাবে, আমরা তা করব।’</div>
<div class="v" id="v21"><span class="vn">21</span> আর আজ আমি তোমাদেরকে তা জানালাম; কিন্তু তোমাদের আল্লাহ্‌ মাবুদ যেসব বিষয়ের জন্য আমাকে তোমাদের কাছে পাঠিয়েছেন, তার কোন বিষয়ে তোমরা তাঁর কথা মান্য করলে না।</div>
<div class="v" id="v22"><span class="vn">22</span> অতএব এখন নিশ্চয় জেনো, তোমরা যে স্থানে প্রবাস করার জন্য যেতে বাসনা করছো, সেই স্থানে তলোয়ার, দুর্ভিক্ষ ও মহামারী দ্বারা মারা পড়বে।</div>
</div>
<!-- PARSED ABOVE; EDITING MAY BREAK PARSER -->
</body></html>