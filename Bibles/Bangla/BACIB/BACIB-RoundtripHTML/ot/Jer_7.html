<html><head>
<meta http-equiv="Content-Type" content="text/html;charset=utf-8" />
<title>Jer 7 &ndash; ইয়ারমিয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 7);">
<div id="navbar"><a href="../index.html">কিতাবুল মোকাদ্দস</a> &ndash; <b>ইয়ারমিয়া নবীর কিতাব</b> &ndash; <a href="Jer_1.html">1</a> ... <a href="Jer_5.html">5</a> <a href="Jer_6.html">6</a> <b>7</b> <a href="Jer_8.html">8</a> <a href="Jer_9.html">9</a> ... <a href="Jer_52.html">52</a> </div><hr>
<h1>Jer 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>গুনাহের জন্য অনুযোগ</h2><span class="vn">1</span> <span class="br-p"><br><br></span>ইয়ারমিয়ার কাছে মাবুদের এই কালাম নাজেল হল,</div>
<div class="v" id="v2"><span class="vn">2</span> তুমি মাবুদের গৃহের দ্বারে গিয়ে দাঁড়াও, সেখানে এই কথা তবলিগ কর, বল, হে এহুদার সমস্ত লোক, মাবুদের কাছে সেজ্‌দা করবার জন্য এই সকল দ্বারে প্রবেশ করে থাক যে তোমরা, তোমরা মাবুদের কালাম শোন।</div>
<div class="v" id="v3"><span class="vn">3</span> বাহিনীগণের মাবুদ, ইসরাইলের আল্লাহ্‌, এই কথা বলেন, তোমরা নিজ নিজ আচার-ব্যবহার শুদ্ধ কর, তাতে আমি তোমাদেরকে এই স্থানে বাস করতে দেব।</div>
<div class="v" id="v4"><span class="vn">4</span> তোমরা এই মিথ্যা কথায় বিশ্বাস করো না, যথা, মাবুদের বায়তুল-মোকাদ্দস, মাবুদের বায়তুল-মোকাদ্দস, মাবুদের বায়তুল-মোকাদ্দস ইত্যাদি।</div>
<div class="v" id="v5"><span class="vn">5</span> <span class="br-p"><br><br></span>যদি তোমরা নিজ নিজ আচার-ব্যবহার সমপূর্ণভাবে শুদ্ধ কর; যদি বাদী প্রতিবাদীর বিচার যথার্থরূপে নিষ্পত্তি কর;</div>
<div class="v" id="v6"><span class="vn">6</span> যদি বিদেশী, এতিম ও বিধবাদের প্রতি জুলুম না কর, এই স্থানে নির্দোষের রক্তপাত না কর এবং নিজেদের অমঙ্গলের জন্য অন্য দেবতাদের পিছনে না যাও,</div>
<div class="v" id="v7"><span class="vn">7</span> তবে আমি এই স্থানে, তোমাদের পূর্বপুরুষদেরকে এই যে দেশ দিয়েছি, এখানে তোমাদেরকে যুগে যুগে চিরকাল বাস করতে দেব।</div>
<div class="v" id="v8"><span class="vn">8</span> <span class="br-p"><br><br></span>দেখ, তোমরা মিথ্যা কথায় বিশ্বাস করছো, তা উপকার করতে পারে না।</div>
<div class="v" id="v9"><span class="vn">9</span> তোমরা কি চুরি, খুন, জেনা, মিথ্যা শপথ এবং বালের উদ্দেশে ধূপ জ্বালাবে এবং যাদেরকে জান নি, এমন অন্য দেবতাদের পেছনে চলবে, আর এখানে এসে,</div>
<div class="v" id="v10"><span class="vn">10</span> এই যে গৃহের উপরে আমার নাম কীর্তিত হয়েছে, এই গৃহে আমার সাক্ষাতে দাঁড়াবে, আর বলবে, আমরা উদ্ধার পেলাম, যেন ঐ সমস্ত ঘৃণার কাজ করতে পার?</div>
<div class="v" id="v11"><span class="vn">11</span> এই যে গৃহের উপরে আমার নাম কীর্তিত হয়েছে, এই গৃহ কি তোমাদের দৃষ্টিতে দস্যুদের গহ্বর হয়েছে? দেখ, আমি, আমিই এই সমস্ত দেখেছি, মাবুদ এই কথা বলেন।</div>
<div class="v" id="v12"><span class="vn">12</span> <span class="br-p"><br><br></span>কিন্তু শীলোতে আমার যে স্থান ছিল, যেখানে আমি প্রথমে আমার নাম বাস করিয়েছিলাম, তোমরা একবার সেখানে গমন কর এবং আমার লোক ইসরাইলের নাফরমানীর দরুন আমি সেই স্থানের প্রতি যা করেছি, তা দেখ।</div>
<div class="v" id="v13"><span class="vn">13</span> আর এখন তোমরা এসব কাজ করেছ, মাবুদ এই কথা বলেন এবং আমি খুব ভোরে উঠে তোমাদেরকে কথা বললেও তোমরা শোন নি, আমি তোমাদেরকে ডাকলেও তোমরা জবাব দাও নি;</div>
<div class="v" id="v14"><span class="vn">14</span> সেজন্য এই যে গৃহের উপরে আমার নাম কীর্তিত হয়েছে, যাতে তোমরা নির্ভর করছো এবং এই যে স্থান আমি তোমাদেরকে ও তোমাদের পূর্বপুরুষদেরকে দিয়েছি, এর প্রতিও আমি এখন তা-ই করবো, যা শীলোর প্রতি করেছিলাম।</div>
<div class="v" id="v15"><span class="vn">15</span> আর তোমাদের ভাইদেরকে, আফরাহীমের সমস্ত বংশকে, যেমন বের করে দিয়েছি, তেমনি তোমাদেরকেও আমার দৃষ্টিপথ থেকে বের করে দেব।</div>
<div class="v" id="v16"><h2>লোকদের অবাধ্যতা</h2><span class="vn">16</span> <span class="br-p"><br><br></span>অতএব তুমি এই জাতির জন্য মুনাজাত করো না, তাদের জন্য আমার কাছে কাতরোক্তি ও মুনাজাত উৎসর্গ করো না, কেননা আমি তোমার কথা শুনব না।</div>
<div class="v" id="v17"><span class="vn">17</span> তারা এহুদার নগরে নগরে ও জেরুশালেমের পথে পথে যা করছে, তা কি তুমি দেখছ না?</div>
<div class="v" id="v18"><span class="vn">18</span> বালকেরা কাঠ কুড়ায়, পিতারা আগুন জ্বালায়, স্ত্রীলোকেরা ময়দা ছানে, আকাশ-রাণীর উদ্দেশে পিঠা রান্না করে ও অন্য দেবতাদের উদ্দেশে পানীয় নৈবেদ্য উৎসর্গ করার জন্য তা করে, যেন এভাবে তারা আমার অসন্তোষ জন্মায়।</div>
<div class="v" id="v19"><span class="vn">19</span> তারা কি আমারই অসন্তোষ জন্মায়? মাবুদ এই কথা বলেন; তারা কি নিজেদেরই অসন্তোষ জন্মিয়ে নিজেদের দুঃখ দিচ্ছে না?</div>
<div class="v" id="v20"><span class="vn">20</span> এজন্য সার্বভৌম মাবুদ এই কথা বলেন, দেখ, এই স্থানের উপরে, মানুষ, পশু এবং ক্ষেতের গাছ ও ভূমির ফল, এই সকলের উপরে আমার ক্রোধ ও গজব ঢালা যাবে; আর তা জ্বলতেই থাকবে, নিভে যাবে না।</div>
<div class="v" id="v21"><span class="vn">21</span> <span class="br-p"><br><br></span>বাহিনীগণের মাবুদ, ইসরাইলের আল্লাহ্‌, এই কথা বলেন; তোমরা নিজেদের অন্যান্য কোরবানীর সঙ্গে পোড়ানো-কোরবানী যোগ কর, গোশ্‌ত খেয়ে ফেল।</div>
<div class="v" id="v22"><span class="vn">22</span> বস্তুত যেদিন আমি তোমাদের পূর্বপুরুষদেরকে মিসর দেশ থেকে বের করে এনেছিলাম, সেই সময়ে পোড়ানো-কোরবানীর কিংবা কোরবানীর বিষয় তাদেরকে বলেছিলাম, কিংবা হুকুম দিয়েছিলাম, এমন নয়;</div>
<div class="v" id="v23"><span class="vn">23</span> বরং তাদেরকে এই হুকুম দিয়েছিলাম, তোমরা আমার কথা মান্য কর, তাতে আমি তোমাদের আল্লাহ্‌ হব ও তোমরা আমার লোক হবে; আর আমি তোমাদেরকে যে পথে চলবার হুকুম দিই, সেই পথেই চলো, যেন তোমাদের মঙ্গল হয়।</div>
<div class="v" id="v24"><span class="vn">24</span> কিন্তু তারা শুনলো না, কানও দিল না, বরং নিজেদের মন্ত্রণায়, নিজেদের হৃদয়ের কঠিনতায় আচরণ করলো, তারা অগ্রসর না হয়ে পিছে হটে গেল।</div>
<div class="v" id="v25"><span class="vn">25</span> যেদিন তোমাদের পূর্বপুরুষেরা মিসর দেশ থেকে বের হয়ে এসেছিল, সেদিন থেকে আজ পর্যন্ত আমি প্রতিদিন খুব ভোরে উঠে আমার সমস্ত গোলামকে, অর্থাৎ নবীদেরকে, তোমাদের কাছে প্রেরণ করে আসছি।</div>
<div class="v" id="v26"><span class="vn">26</span> তবুও লোকেরা আমার কালাম শোনে নি, কানও দেয় নি, কিন্তু নিজ নিজ ঘাড় শক্ত করতো; তারা পূর্বপুরুষদের চেয়েও বেশি দুরাচারী হয়েছে।</div>
<div class="v" id="v27"><span class="vn">27</span> <span class="br-p"><br><br></span>আর তুমি তাদেরকে এসব কথা বলবে, কিন্তু তারা তোমার কথা শুনবে না; তুমি তাদেরকে ডাকবে, কিন্তু তারা তোমাকে জবাব দেবে না।</div>
<div class="v" id="v28"><span class="vn">28</span> তখন তুমি তাদেরকে বলবে, এই সেই জাতি, যে তার আল্লাহ্‌ মাবুদের কথা মান্য করে নি, শাসন গ্রহণ করে নি; সত্য বিনষ্ট হয়েছে ও এদের মুখ থেকে তা উচ্ছিন্ন হয়েছে।</div>
<div class="v" id="v29"><span class="vn">29</span> <span class="br-p"><br><br></span>হে জেরুশালেম, তুমি তোমার চুল কেটে দূরে ফেলে দাও, গাছপালাহীন পাহাড়গুলোর উপরে উঠে মাতম কর, কেননা মাবুদ তাঁর ক্রোধের পাত্র এই বংশকে অগ্রাহ্য করেছেন, পরিত্যাগ করেছেন।</div>
<div class="v" id="v30"><span class="vn">30</span> <span class="br-p"><br><br></span>কারণ আমার দৃষ্টিতে যা মন্দ, এহুদার সন্তানেরা তা-ই করেছে, মাবুদ এই কথা বলেন; এই যে গৃহের উপরে আমার নাম কীর্তিত হয়েছে, এটি নাপাক করবার জন্য তারা এর মধ্যে নিজেদের ঘৃণিত বস্তুগুলো রেখেছে।</div>
<div class="v" id="v31"><span class="vn">31</span> আর তারা নিজ নিজ পুত্রকন্যাদেরকে আগুনে পোড়াবার জন্য হিন্নোম-সন্তানের উপত্যকায় তোফতের উচ্চস্থলীগুলো প্রস্তুত করেছে; তা আমি হুকুম করি নি, আমার মনেও তা উদয় হয় নি।</div>
<div class="v" id="v32"><span class="vn">32</span> এজন্য মাবুদ বলেন, দেখ, এমন সময় আসছে, যখন ঐ স্থান আর তোফৎ কিংবা হিন্নোম-সন্তানের উপত্যকা নামে আখ্যাত হবে না, কিন্তু হত্যার উপত্যকা বলে আখ্যাত হবে; কারণ লোকেরা স্থানের অভাবের কারণে ঐ তোফতে কবর দেবে।</div>
<div class="v" id="v33"><span class="vn">33</span> আর এই জাতির লাশ আসমানের পাখিদের ও ভূমির পশুগুলোর খাবার হবে, কেউ তাদেরকে তাড়িয়ে দেবে না।</div>
<div class="v" id="v34"><span class="vn">34</span> তখন আমি এহুদার সকল নগরে ও জেরুশালেমের সকল পথে আমোদের আওয়াজ ও আনন্দের আওয়াজ, বর ও কন্যার কণ্ঠস্বর নিবৃত্ত করবো; কেননা দেশ ধ্বংসস্থান হয়ে পড়বে।</div>
</div>
<!-- PARSED ABOVE; EDITING MAY BREAK PARSER -->
</body></html>