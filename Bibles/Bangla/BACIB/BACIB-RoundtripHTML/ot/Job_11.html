<html><head>
<meta http-equiv="Content-Type" content="text/html;charset=utf-8" />
<title>Job 11 &ndash; আইউব নবীর বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 11);">
<div id="navbar"><a href="../index.html">কিতাবুল মোকাদ্দস</a> &ndash; <b>আইউব নবীর বিবরণ</b> &ndash; <a href="Job_1.html">1</a> ... <a href="Job_9.html">9</a> <a href="Job_10.html">10</a> <b>11</b> <a href="Job_12.html">12</a> <a href="Job_13.html">13</a> ... <a href="Job_42.html">42</a> </div><hr>
<h1>Job 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সোফরের প্রথম কথা: আইউবের দোষের শাস্তি হওয়া উচিত</h2><span class="vn">1</span> <span class="br-p"><br><br></span>পরে নামাথীয় সোফর জবাবে বললেন,</div>
<div class="v" id="v2"><span class="vn">2</span> <span class="br-p"><br><br></span>এত কথার কি কোন উত্তর দেওয়া যাবে না? <span class="br-p"><br><br></span>বাচালকে কি ধার্মিক বলা যাবে?</div>
<div class="v" id="v3"><span class="vn">3</span> <span class="br-p"><br><br></span>তোমার দর্পে কি মানুষেরা নীরব থাকবে? <span class="br-p"><br><br></span>তুমি বিদ্রূপ করলে কি কেউ তোমাকে লজ্জা দেবে না?</div>
<div class="v" id="v4"><span class="vn">4</span> <span class="br-p"><br><br></span>তুমি আল্লাহ্‌কে বলছো, “আমার চালচলন শুদ্ধ, <span class="br-p"><br><br></span>আমি তোমার দৃষ্টিতে খাঁটি।”</div>
<div class="v" id="v5"><span class="vn">5</span> <span class="br-p"><br><br></span>আহা! আল্লাহ্‌ একবার কথা বলুন, <span class="br-p"><br><br></span>তিনি তোমার বিরুদ্ধে তাঁর মুখ খুলুন,</div>
<div class="v" id="v6"><span class="vn">6</span> <span class="br-p"><br><br></span>তিনি প্রজ্ঞার গূঢ় তত্ত্ব তোমাকে জ্ঞাত করুন, <span class="br-p"><br><br></span>কারণ বুদ্ধিকৌশল বহুবিধ; <span class="br-p"><br><br></span>জেনো, আল্লাহ্‌ তোমার অপরাধের অনেকটা ছেড়ে দেন।</div>
<div class="v" id="v7"><span class="vn">7</span> <span class="br-p"><br><br></span>তুমি কি অনুসন্ধান দ্বারা আল্লাহ্‌কে পেতে পার? <span class="br-p"><br><br></span>সর্বশক্তিমানের সম্পূর্ণ তত্ত্ব জানতে পার?</div>
<div class="v" id="v8"><span class="vn">8</span> <span class="br-p"><br><br></span>সে তত্ত্ব আসমানের চেয়েও উঁচু; তুমি কি করতে পার? <span class="br-p"><br><br></span>তা পাতালের চেয়েও গভীর; তুমি কি তা জানতে পার?</div>
<div class="v" id="v9"><span class="vn">9</span> <span class="br-p"><br><br></span>দুনিয়া থেকেও তার আয়তন দীর্ঘ, <span class="br-p"><br><br></span>সমুদ্র থেকেও তার পরিসর অনেক বেশি।</div>
<div class="v" id="v10"><span class="vn">10</span> <span class="br-p"><br><br></span>তিনি যদি হঠাৎ এসে বন্দী করেন, <span class="br-p"><br><br></span>যদি বিচার সভা করেন, <span class="br-p"><br><br></span>তবে তাঁকে কে নিবারণ করতে পারে?</div>
<div class="v" id="v11"><span class="vn">11</span> <span class="br-p"><br><br></span>কেননা তিনি অসার লোকদেরকে জানেন, <span class="br-p"><br><br></span>আলোচনা না করেও অধর্ম দেখেন।</div>
<div class="v" id="v12"><span class="vn">12</span> <span class="br-p"><br><br></span>কিন্তু অসার মানুষ জ্ঞানহীন, <span class="br-p"><br><br></span>সে জন্ম থেকে বন্য গাধার বাচ্চার মত।</div>
<div class="v" id="v13"><span class="vn">13</span> <span class="br-p"><br><br></span>তুমি যদি তোমার অন্তর স্থির কর, <span class="br-p"><br><br></span>যদি তাঁর অভিমুখে অঞ্জলি প্রসারণ কর;</div>
<div class="v" id="v14"><span class="vn">14</span> <span class="br-p"><br><br></span>হাতে অধর্ম থাকলে যদি তা দূর কর, <span class="br-p"><br><br></span>অন্যায়কে তোমার আবাসে বাস করতে না দাও;</div>
<div class="v" id="v15"><span class="vn">15</span> <span class="br-p"><br><br></span>তবে তুমি তোমার মুখ বিনা কলঙ্কে তুলতে পারবে, <span class="br-p"><br><br></span>তুমি সুস্থির থাকবে, ভয় করবে না।</div>
<div class="v" id="v16"><span class="vn">16</span> <span class="br-p"><br><br></span>কারণ তুমি তোমার কষ্ট ভুলে যাবে, <span class="br-p"><br><br></span>তা প্রবাহিত পানির মতই মনে হবে।</div>
<div class="v" id="v17"><span class="vn">17</span> <span class="br-p"><br><br></span>তোমার জীবন মধ্যাহ্ন হতেও বিমল হবে। <span class="br-p"><br><br></span>অন্ধকার হলেও তা প্রভাতের মত হবে।</div>
<div class="v" id="v18"><span class="vn">18</span> <span class="br-p"><br><br></span>তুমি সাহস করবে, কারণ প্রত্যাশা আছে, <span class="br-p"><br><br></span>চারদিকে তত্ত্ব নিয়ে নির্ভয়ে শয়ন করবে।</div>
<div class="v" id="v19"><span class="vn">19</span> <span class="br-p"><br><br></span>আর তুমি শয়ন করবে, কেউ তোমাকে ভয় দেখাবে না, <span class="br-p"><br><br></span>বরং অনেকে তোমার কাছে ফরিয়াদ করবে।</div>
<div class="v" id="v20"><span class="vn">20</span> <span class="br-p"><br><br></span>কিন্তু দুষ্টদের চোখ নিস্তেজ হবে, <span class="br-p"><br><br></span>তাদের আশ্রয় বিনষ্ট হবে, <span class="br-p"><br><br></span>তাদের আশা প্রাণত্যাগে পরিণত হবে।</div>
</div>
<!-- PARSED ABOVE; EDITING MAY BREAK PARSER -->
</body></html>