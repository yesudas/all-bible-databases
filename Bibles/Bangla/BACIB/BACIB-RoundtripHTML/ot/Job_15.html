<html><head>
<meta http-equiv="Content-Type" content="text/html;charset=utf-8" />
<title>Job 15 &ndash; আইউব নবীর বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 15);">
<div id="navbar"><a href="../index.html">কিতাবুল মোকাদ্দস</a> &ndash; <b>আইউব নবীর বিবরণ</b> &ndash; <a href="Job_1.html">1</a> ... <a href="Job_13.html">13</a> <a href="Job_14.html">14</a> <b>15</b> <a href="Job_16.html">16</a> <a href="Job_17.html">17</a> ... <a href="Job_42.html">42</a> </div><hr>
<h1>Job 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইলীফসের দ্বিতীয় কথা: আইউব ধর্মনিন্দা করেছেন</h2><span class="vn">1</span> <span class="br-p"><br><br></span>পরে তৈমনীয় ইলীফস জবাবে বললেন,</div>
<div class="v" id="v2"><span class="vn">2</span> <span class="br-p"><br><br></span>জ্ঞানবান কি বাতাসের মত জ্ঞান সহ জবাব দেবে? <span class="br-p"><br><br></span>সে কি পূর্বীয় বায়ুতে উদর পূর্ণ করবে?</div>
<div class="v" id="v3"><span class="vn">3</span> <span class="br-p"><br><br></span>সে কি অনর্থক কথায় ঝগড়া করবে? <span class="br-p"><br><br></span>সে কি নিষ্ফল কথা বলবে?</div>
<div class="v" id="v4"><span class="vn">4</span> <span class="br-p"><br><br></span>তুমি তো আল্লাহ্‌ভয় ছেড়ে দিচ্ছ, <span class="br-p"><br><br></span>তাঁর কাছে মুনাজাত করা কমিয়ে দিয়েছ।</div>
<div class="v" id="v5"><span class="vn">5</span> <span class="br-p"><br><br></span>তোমারই মুখ তোমারই অপরাধ ব্যক্ত করে, <span class="br-p"><br><br></span>তুমি ধূর্তভাবে কথা বলতে নিজেকে মনোনীত করছো।</div>
<div class="v" id="v6"><span class="vn">6</span> <span class="br-p"><br><br></span>তোমারই মুখ তোমাকে দোষী করছে, আমি নই; <span class="br-p"><br><br></span>তোমারই ওষ্ঠাধর তোমার বিরুদ্ধে প্রমাণ দিচ্ছে।</div>
<div class="v" id="v7"><span class="vn">7</span> <span class="br-p"><br><br></span>মানুষের মধ্যে তুমি কি প্রথমজাত? <span class="br-p"><br><br></span>পর্বতমালার আগে কি তোমার জন্ম হয়েছিল?</div>
<div class="v" id="v8"><span class="vn">8</span> <span class="br-p"><br><br></span>তুমি কি আল্লাহ্‌র গূঢ় মন্ত্রণা শুনেছ? <span class="br-p"><br><br></span>সমস্ত প্রজ্ঞা কি তুমি সীমাবদ্ধ করেছ?</div>
<div class="v" id="v9"><span class="vn">9</span> <span class="br-p"><br><br></span>আমরা যা না জানি, এমন কিছু কি জান? <span class="br-p"><br><br></span>আমাদের যা অজ্ঞাত, এমন কি বুঝ?</div>
<div class="v" id="v10"><span class="vn">10</span> <span class="br-p"><br><br></span>পক্ককেশ ও বৃদ্ধেরা আমাদের মধ্যে আছেন, <span class="br-p"><br><br></span>তাঁরা তোমার পিতার চেয়েও বৃদ্ধ।</div>
<div class="v" id="v11"><span class="vn">11</span> <span class="br-p"><br><br></span>আল্লাহ্‌র সান্ত্বনা কথা কি তোমার জ্ঞানে ক্ষুদ্র? <span class="br-p"><br><br></span>তোমার সঙ্গে কোমল আলাপ কি ক্ষুদ্র?</div>
<div class="v" id="v12"><span class="vn">12</span> <span class="br-p"><br><br></span>তোমার মন কেন তোমাকে বিপথে টানে? <span class="br-p"><br><br></span>তোমার চোখ কেন ক্রোধ প্রকাশ করে?</div>
<div class="v" id="v13"><span class="vn">13</span> <span class="br-p"><br><br></span>তুমি তো আল্লাহ্‌র বিরুদ্ধে তোমার রূহ্‌ ফেরাচ্ছ, <span class="br-p"><br><br></span>সেই রকম কথা মুখ থেকে বের করছে।</div>
<div class="v" id="v14"><span class="vn">14</span> <span class="br-p"><br><br></span>মানুষ কি যে, সে পবিত্র হতে পারে? <span class="br-p"><br><br></span>স্ত্রীর গর্ভজাত মানুষ কি ধার্মিক হতে পারে?</div>
<div class="v" id="v15"><span class="vn">15</span> <span class="br-p"><br><br></span>দেখ, তিনি তাঁর পবিত্রগণেও বিশ্বাস করেন না, <span class="br-p"><br><br></span>তাঁর দৃষ্টিতে আকাশও নির্মল নয়।</div>
<div class="v" id="v16"><span class="vn">16</span> <span class="br-p"><br><br></span>তবে যে ঘৃণার্হ ও ভ্রষ্ট, <span class="br-p"><br><br></span>যে জন পানির মত অধর্ম পান করে, সে কি!</div>
<div class="v" id="v17"><span class="vn">17</span> <span class="br-p"><br><br></span>আমি তোমাকে বলি, আমার কথা শুন, <span class="br-p"><br><br></span>আমি যা দেখেছি তা প্রচার করবো।</div>
<div class="v" id="v18"><span class="vn">18</span> <span class="br-p"><br><br></span>জ্ঞানীরা তা প্রকাশ করেছেন, <span class="br-p"><br><br></span>তাঁদের পিতৃলোক থেকে পেয়ে গুপ্ত রাখেন নি,</div>
<div class="v" id="v19"><span class="vn">19</span> <span class="br-p"><br><br></span>কেবল তাঁদেরকেই দেশ দেওয়া হয়েছিল, <span class="br-p"><br><br></span>তাঁদের মধ্যে অপর লোক ভ্রমণ করতো না।</div>
<div class="v" id="v20"><span class="vn">20</span> <span class="br-p"><br><br></span>দুষ্কর্মকারী সারা জীবন কষ্ট পায়, <span class="br-p"><br><br></span>দুর্দান্তের আয়ু নির্ধারিত আছে।</div>
<div class="v" id="v21"><span class="vn">21</span> <span class="br-p"><br><br></span>তার কর্ণকুহরে ত্রাসের আওয়াজ আছে, <span class="br-p"><br><br></span>সুখের সময়ে বিনাশক তাকে আক্রমণ করে।</div>
<div class="v" id="v22"><span class="vn">22</span> <span class="br-p"><br><br></span>সে বিশ্বাস করে না যে, অন্ধকার থেকে সে ফিরে এল, <span class="br-p"><br><br></span>সে তলোয়ারের জন্য নির্ধারিত।</div>
<div class="v" id="v23"><span class="vn">23</span> <span class="br-p"><br><br></span>সে খাদ্যের চেষ্টায় ভ্রমণ করে, বলে, তা কোথায়? <span class="br-p"><br><br></span>সে জানে, অন্ধকারের দিন তার সন্নিকট।</div>
<div class="v" id="v24"><span class="vn">24</span> <span class="br-p"><br><br></span>সঙ্কট ও মনস্তাপ তাকে ভয় দেখায়, <span class="br-p"><br><br></span>যুদ্ধের সাজে সজ্জিত বাদশাহ্‌র মত <span class="br-p"><br><br></span>বিপদ তার বিরুদ্ধে প্রবল হয়।</div>
<div class="v" id="v25"><span class="vn">25</span> <span class="br-p"><br><br></span>কারণ সে আল্লাহ্‌র বিরুদ্ধে হাত বাড়িয়েছে, <span class="br-p"><br><br></span>সর্বশক্তিমানের বিরুদ্ধে আস্ফালন করেছে;</div>
<div class="v" id="v26"><span class="vn">26</span> <span class="br-p"><br><br></span>সে ঘাড় শক্ত করে তাঁর বিরুদ্ধে ধাবিত হচ্ছে; <span class="br-p"><br><br></span>তার মোটা ঢাল নিয়ে দৌড়াচ্ছে।</div>
<div class="v" id="v27"><span class="vn">27</span> <span class="br-p"><br><br></span>যেহেতু সে নিজের মেদে মুখ ঢাকত, <span class="br-p"><br><br></span>সে তার কোমর হৃষ্টপুষ্ট করতো;</div>
<div class="v" id="v28"><span class="vn">28</span> <span class="br-p"><br><br></span>সে বাস করতো উৎসন্ন নগরে, <span class="br-p"><br><br></span>সেসব বাড়িতে, যাতে কেউ বাস করতো না, <span class="br-p"><br><br></span>যা প্রস্তররাশি হবার জন্য নির্ধারিত ছিল।</div>
<div class="v" id="v29"><span class="vn">29</span> <span class="br-p"><br><br></span>সে ধনী হবে না, তার সম্পত্তি থাকবে না; <span class="br-p"><br><br></span>তাদের ফল ভূমিতে নুইয়ে পড়বে না।</div>
<div class="v" id="v30"><span class="vn">30</span> <span class="br-p"><br><br></span>সে অন্ধকার থেকে প্রস্থান করবে না; <span class="br-p"><br><br></span>আগুনের শিখা তার শাখা শুকিয়ে ফেলবে, <span class="br-p"><br><br></span>সে তার মুখের নিশ্বাসে উড়ে যাবে।</div>
<div class="v" id="v31"><span class="vn">31</span> <span class="br-p"><br><br></span>সে ভ্রান্ত হয়ে শূন্যতায় বিশ্বাস না করুক, <span class="br-p"><br><br></span>কেননা অসারতাই তার বেতন হবে;</div>
<div class="v" id="v32"><span class="vn">32</span> <span class="br-p"><br><br></span>কালের আগেই তার পরিশোধ হবে, <span class="br-p"><br><br></span>তার শাখা সতেজ হবে না।</div>
<div class="v" id="v33"><span class="vn">33</span> <span class="br-p"><br><br></span>আঙ্গুরলতার মত তার কাঁচা ফল ঝরে পড়বে, <span class="br-p"><br><br></span>জলপাই গাছের মত তার ফুল ঝরে পড়বে।</div>
<div class="v" id="v34"><span class="vn">34</span> <span class="br-p"><br><br></span>দুষ্ট লোকদের মণ্ডলী বন্ধ্যা হবে, <span class="br-p"><br><br></span>আগুন উৎকোচ-তাঁবুগুলো গ্রাস করবে।</div>
<div class="v" id="v35"><span class="vn">35</span> <span class="br-p"><br><br></span>তারা অনিষ্ট গর্ভে ধারণ করে, অন্যায় প্রসব করে, <span class="br-p"><br><br></span>তাদের উদরে প্রতারণা প্রস্তুত হয়।</div>
</div>
<!-- PARSED ABOVE; EDITING MAY BREAK PARSER -->
</body></html>