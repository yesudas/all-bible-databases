<html><head>
<meta http-equiv="Content-Type" content="text/html;charset=utf-8" />
<title>Job 16 &ndash; আইউব নবীর বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 16);">
<div id="navbar"><a href="../index.html">কিতাবুল মোকাদ্দস</a> &ndash; <b>আইউব নবীর বিবরণ</b> &ndash; <a href="Job_1.html">1</a> ... <a href="Job_14.html">14</a> <a href="Job_15.html">15</a> <b>16</b> <a href="Job_17.html">17</a> <a href="Job_18.html">18</a> ... <a href="Job_42.html">42</a> </div><hr>
<h1>Job 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আইউবের জবাব: আমার হাতে জুলুম নেই</h2><span class="vn">1</span> <span class="br-p"><br><br></span>পরে আইউব জবাবে বললেন,</div>
<div class="v" id="v2"><span class="vn">2</span> <span class="br-p"><br><br></span>আমি এরকম অনেক কথা <span class="br-p"><br><br></span>শুনেছি; <span class="br-p"><br><br></span>তোমরা সকলে কষ্টদায়ক সান্ত্বনাকারী।</div>
<div class="v" id="v3"><span class="vn">3</span> <span class="br-p"><br><br></span>বাতাসের মত কথাবার্তার কি শেষ হয়? <span class="br-p"><br><br></span>উত্তর দিতে তোমাকে কিসে উত্তেজিত করে? <span class="br-p"><br><br></span>আমিও তোমাদের মত কথা বলতে পারি;</div>
<div class="v" id="v4"><span class="vn">4</span> <span class="br-p"><br><br></span>আমার প্রাণের মত যদি তোমাদের প্রাণ হত, <span class="br-p"><br><br></span>আমি তোমাদের বিরুদ্ধে কথা জুড়তে পারতাম; <span class="br-p"><br><br></span>তোমাদের বিরুদ্ধে মাথা নাড়তে পারতাম।</div>
<div class="v" id="v5"><span class="vn">5</span> <span class="br-p"><br><br></span>কিন্তু মুখ দ্বারা তোমাদেরকে সবল করতাম, <span class="br-p"><br><br></span>আমার ওষ্ঠের সান্ত্বনায় তোমাদের শান্তি হত।</div>
<div class="v" id="v6"><span class="vn">6</span> <span class="br-p"><br><br></span>কথা বললেও আমার যন্ত্রণা কমে না, <span class="br-p"><br><br></span>নীরব থাকলেও কি উপশম হয়? <span class="br-p"><br><br></span>কিন্তু তিনি আমাকে অবসন্ন করেছেন;</div>
<div class="v" id="v7"><span class="vn">7</span> <span class="br-p"><br><br></span>তুমি আমার সমস্ত মণ্ডলী উৎসন্ন করেছ।</div>
<div class="v" id="v8"><span class="vn">8</span> <span class="br-p"><br><br></span>তুমি আমাকে ধরেছ, আর তা-ই আমার প্রতিকূলে সাক্ষ্য দিচ্ছে; <span class="br-p"><br><br></span>আমার কৃশতা আমার বিরুদ্ধে উঠছে; <span class="br-p"><br><br></span>আমার মুখের উপরে প্রমাণ দিচ্ছে।</div>
<div class="v" id="v9"><span class="vn">9</span> <span class="br-p"><br><br></span>সে ক্রোধে আমাকে বিদীর্ণ ও আমাকে তাড়না করেছে, <span class="br-p"><br><br></span>সে আমার প্রতি দন্ত ঘর্ষণ করেছে, <span class="br-p"><br><br></span>আমার বিপক্ষে আমার বিরুদ্ধে চোখ রক্তবর্ণ করে।</div>
<div class="v" id="v10"><span class="vn">10</span> <span class="br-p"><br><br></span>লোকে আমার বিরুদ্ধে মুখ খুলে হা করে, <span class="br-p"><br><br></span>ধিক্কারপূর্বক আমার গালে চপেটাঘাত করে, <span class="br-p"><br><br></span>তারা আমার বিরুদ্ধে সমাগত হয়।</div>
<div class="v" id="v11"><span class="vn">11</span> <span class="br-p"><br><br></span>আল্লাহ্‌ আমাকে অন্যায়কারীর কাছে তুলে দেন, <span class="br-p"><br><br></span>আমাকে দুষ্টদের হাতে ফেলে দেন।</div>
<div class="v" id="v12"><span class="vn">12</span> <span class="br-p"><br><br></span>আমি শান্তিতে ছিলাম, তিনি আমাকে ভেঙেছেন, <span class="br-p"><br><br></span>ঘাড় ধরে আমাকে আছাড় মেরেছেন, <span class="br-p"><br><br></span>আমাকে তাঁর লক্ষ্য হিসেবে স্থাপন করেছেন।</div>
<div class="v" id="v13"><span class="vn">13</span> <span class="br-p"><br><br></span>তাঁর তীরন্দাজেরা আমাকে বেষ্টন করে, <span class="br-p"><br><br></span>তিনি আমার যকৃৎ বিদীর্ণ করেন, করুণা করেন না, <span class="br-p"><br><br></span>তিনি মাটিতে আমার পিত্ত ঢালেন।</div>
<div class="v" id="v14"><span class="vn">14</span> <span class="br-p"><br><br></span>তিনি বারবার আমাকে ভেঙ্গে ফেলেন, <span class="br-p"><br><br></span>তিনি বীরের মত আমার বিরুদ্ধে দৌড়ে আসেন।</div>
<div class="v" id="v15"><span class="vn">15</span> <span class="br-p"><br><br></span>আমি নিজের চামড়ার উপরে চট পরেছি, <span class="br-p"><br><br></span>ধুলাতে আমার মাথা কলুষিত করেছি।</div>
<div class="v" id="v16"><span class="vn">16</span> <span class="br-p"><br><br></span>কাঁদতে কাঁদতে আমার মুখ বিকৃত হয়েছে, <span class="br-p"><br><br></span>ঘন অন্ধকার আমার চোখের পাতার উপরে আছে;</div>
<div class="v" id="v17"><span class="vn">17</span> <span class="br-p"><br><br></span>তবুও আমার হাতে জুলুমের দাগ নেই। <span class="br-p"><br><br></span>আর আমার মুনাজাত বিশুদ্ধ।</div>
<div class="v" id="v18"><span class="vn">18</span> <span class="br-p"><br><br></span>হে দুনিয়া! তুমি আমার রক্ত আচ্ছাদন করো না; <span class="br-p"><br><br></span>আমার ক্রন্দনে নীরব থেক না।</div>
<div class="v" id="v19"><span class="vn">19</span> <span class="br-p"><br><br></span>দেখ, এখনও আমার সাক্ষ্য বেহেশতে আছে, <span class="br-p"><br><br></span>আমার সাক্ষী ঊর্ধ্বস্থানে থাকেন।</div>
<div class="v" id="v20"><span class="vn">20</span> <span class="br-p"><br><br></span>আমার বন্ধুরা আমাকে বিদ্রূপ করে; <span class="br-p"><br><br></span>আল্লাহ্‌র উদ্দেশে আমার চোখ অশ্রুপাত করে;</div>
<div class="v" id="v21"><span class="vn">21</span> <span class="br-p"><br><br></span>যেন তিনি আল্লাহ্‌র কাছে মানুষের পক্ষে কথা বলেন, <span class="br-p"><br><br></span>যেমন মানুষ বন্ধুর পক্ষে কথা বলেন।</div>
<div class="v" id="v22"><span class="vn">22</span> <span class="br-p"><br><br></span>কেননা আর কয়েক বছর গত হলে <span class="br-p"><br><br></span>যে পথে গেলে আমি ফিরব না, সেই পথে যাব।</div>
</div>
<!-- PARSED ABOVE; EDITING MAY BREAK PARSER -->
</body></html>