<html><head>
<meta http-equiv="Content-Type" content="text/html;charset=utf-8" />
<title>Job 17 &ndash; আইউব নবীর বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 17);">
<div id="navbar"><a href="../index.html">কিতাবুল মোকাদ্দস</a> &ndash; <b>আইউব নবীর বিবরণ</b> &ndash; <a href="Job_1.html">1</a> ... <a href="Job_15.html">15</a> <a href="Job_16.html">16</a> <b>17</b> <a href="Job_18.html">18</a> <a href="Job_19.html">19</a> ... <a href="Job_42.html">42</a> </div><hr>
<h1>Job 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আমার জীবন শেষ হয়েছে, আমার আয়ু আসন্ন, <span class="br-p"><br><br></span>কবর আমার জন্য প্রস্তুত।</div>
<div class="v" id="v2"><span class="vn">2</span> <span class="br-p"><br><br></span>সত্যি, বিদ্রূপকারীরা আমার নিকটস্থ, <span class="br-p"><br><br></span>তাদের বিরোধ আমার চোখের সম্মুখে আছে।</div>
<div class="v" id="v3"><span class="vn">3</span> <span class="br-p"><br><br></span>আরজ করি, তুমি অঙ্গীকার কর, <span class="br-p"><br><br></span>তোমার কাছে তুমিই আমার জামিন হও; <span class="br-p"><br><br></span>আর কে আছে যে, আমার জামিন হবে?</div>
<div class="v" id="v4"><span class="vn">4</span> <span class="br-p"><br><br></span>তুমি এদের অন্তর বুদ্ধিরহিত করেছ, <span class="br-p"><br><br></span>তাই এদেরকে উন্নত করবে না।</div>
<div class="v" id="v5"><span class="vn">5</span> <span class="br-p"><br><br></span>যে ব্যক্তি লুটের মালের মত তার বন্ধুদেরকে অর্পণ করে, <span class="br-p"><br><br></span>তার সন্তানদের চোখ অন্ধ হবে।</div>
<div class="v" id="v6"><span class="vn">6</span> <span class="br-p"><br><br></span>তিনি আমাকে লোকদের হাসির পাত্র করেছেন, <span class="br-p"><br><br></span>লোকে যার মুখে থুথু ফেলে, আমি এমন হলাম।</div>
<div class="v" id="v7"><span class="vn">7</span> <span class="br-p"><br><br></span>আমার চোখ মনস্তাপে নিস্তেজ হয়েছে, <span class="br-p"><br><br></span>আমার সর্বাঙ্গ ছায়ার মত হয়েছে।</div>
<div class="v" id="v8"><span class="vn">8</span> <span class="br-p"><br><br></span>এতে সরল লোকেরা চমৎকৃত হবে, <span class="br-p"><br><br></span>দুষ্টদের বিরুদ্ধে নির্দোষ লোকেরা উত্তেজিত হয়ে উঠবে।</div>
<div class="v" id="v9"><span class="vn">9</span> <span class="br-p"><br><br></span>কিন্তু ধার্মিক তার নিজের পথে অগ্রসর হবে, <span class="br-p"><br><br></span>যার হাত পাক-পবিত্র, সে উত্তরোত্তর প্রবল হবে।</div>
<div class="v" id="v10"><span class="vn">10</span> <span class="br-p"><br><br></span>কিন্তু তোমরা সকলে এখন ফিরে এসো, <span class="br-p"><br><br></span>তোমাদের মধ্যে কাউকেও জ্ঞানবান দেখি না।</div>
<div class="v" id="v11"><span class="vn">11</span> <span class="br-p"><br><br></span>আমার আয়ু গত, আমার অভিপ্রায় সকল ভেঙ্গে গেছে, <span class="br-p"><br><br></span>আমার সমস্ত মনোবাসনা ভেঙ্গে গেছে।</div>
<div class="v" id="v12"><span class="vn">12</span> <span class="br-p"><br><br></span>এরা রাতকে দিন করে, <span class="br-p"><br><br></span>আলোকে অন্ধকারের নিকটস্থ বলে।</div>
<div class="v" id="v13"><span class="vn">13</span> <span class="br-p"><br><br></span>যদি আমার ঘর বলে পাতালের অপেক্ষা করি, <span class="br-p"><br><br></span>যদি অন্ধকারে আমার বিছানা পেতে থাকি,</div>
<div class="v" id="v14"><span class="vn">14</span> <span class="br-p"><br><br></span>যদি ক্ষয়কে বলে থাকি, তুমি আমার পিতা, <span class="br-p"><br><br></span>কীটকে বলে থাকি, তুমি আমার মা ও বোন;</div>
<div class="v" id="v15"><span class="vn">15</span> <span class="br-p"><br><br></span>তবে আমার আশা কোথায়? <span class="br-p"><br><br></span>আর আমার আশা কে দেখতে পাবে?</div>
<div class="v" id="v16"><span class="vn">16</span> <span class="br-p"><br><br></span>তা কি পাতালের অর্গল পর্যন্ত নেমে যাবে? <span class="br-p"><br><br></span>আমার সঙ্গে তা কি ধুলায় মিশে যাবে না?</div>
</div>
<!-- PARSED ABOVE; EDITING MAY BREAK PARSER -->
</body></html>