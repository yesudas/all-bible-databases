<html><head>
<meta http-equiv="Content-Type" content="text/html;charset=utf-8" />
<title>Job 22 &ndash; আইউব নবীর বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 22);">
<div id="navbar"><a href="../index.html">কিতাবুল মোকাদ্দস</a> &ndash; <b>আইউব নবীর বিবরণ</b> &ndash; <a href="Job_1.html">1</a> ... <a href="Job_20.html">20</a> <a href="Job_21.html">21</a> <b>22</b> <a href="Job_23.html">23</a> <a href="Job_24.html">24</a> ... <a href="Job_42.html">42</a> </div><hr>
<h1>Job 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইলীফসের তৃতীয় কথা: আইউবের দুষ্টতা ভীষণ</h2><span class="vn">1</span> <span class="br-p"><br><br></span>পরে তৈমনীয় ইলীফস জবাবে বললেন,</div>
<div class="v" id="v2"><span class="vn">2</span> <span class="br-p"><br><br></span>মানুষ কি আল্লাহ্‌র উপকারী হতে পারে? <span class="br-p"><br><br></span>বরং বিবেচক নিজেরই উপকারী হয়।</div>
<div class="v" id="v3"><span class="vn">3</span> <span class="br-p"><br><br></span>তুমি ধার্মিক হলে কি সর্বশক্তিমানের আনন্দ হয়? <span class="br-p"><br><br></span>তুমি সিদ্ধ আচরণ করলে কি তাঁর লাভ হয়?</div>
<div class="v" id="v4"><span class="vn">4</span> <span class="br-p"><br><br></span>তিনি কি তোমার ভয়হেতু তোমাকে অনুযোগ করেন, <span class="br-p"><br><br></span>সেজন্য কি তোমার সঙ্গে বিচারে প্রবৃত্ত হন?</div>
<div class="v" id="v5"><span class="vn">5</span> <span class="br-p"><br><br></span>তোমার দুষ্কর্ম কি বিস্তর নয়? <span class="br-p"><br><br></span>তোমার অপরাধের সীমা নেই।</div>
<div class="v" id="v6"><span class="vn">6</span> <span class="br-p"><br><br></span>তুমি অকারণে নিজের ভাইয়ের কাছ থেকে বন্ধক নিতে, <span class="br-p"><br><br></span>তুমি বস্ত্রহীনের বস্ত্র হরণ করতে।</div>
<div class="v" id="v7"><span class="vn">7</span> <span class="br-p"><br><br></span>তুমি পরিশ্রান্তকে পান করতে পানি দিতে না, <span class="br-p"><br><br></span>ক্ষুধিতকে আহার দিতে অস্বীকার করতে।</div>
<div class="v" id="v8"><span class="vn">8</span> <span class="br-p"><br><br></span>কিন্তু দেশ বলবান লোকেরই অধিকার ছিল, <span class="br-p"><br><br></span>সম্মানের পাত্রই তাতে বাস করতো।</div>
<div class="v" id="v9"><span class="vn">9</span> <span class="br-p"><br><br></span>তুমি বিধবাদেরকে খালি হাতে বিদায় করতে, <span class="br-p"><br><br></span>পিতৃহীনদের বাহু চূর্ণ করা হত।</div>
<div class="v" id="v10"><span class="vn">10</span> <span class="br-p"><br><br></span>এই কারণে তোমার চতুর্দিকে ফাঁদ আছে, <span class="br-p"><br><br></span>আকস্মিক ত্রাস তোমাকে ভয় দেখায়।</div>
<div class="v" id="v11"><span class="vn">11</span> <span class="br-p"><br><br></span>অন্ধকার হয়েছে, তুমি দেখতে পাচ্ছ না, <span class="br-p"><br><br></span>পানির বন্যা তোমাকে আচ্ছন্ন করেছে।</div>
<div class="v" id="v12"><span class="vn">12</span> <span class="br-p"><br><br></span>আল্লাহ্‌ কি উচ্চতম বেহেশতে থাকেন না? <span class="br-p"><br><br></span>দেখ, তারাগুলো কত উঁচুতে আছে!</div>
<div class="v" id="v13"><span class="vn">13</span> <span class="br-p"><br><br></span>কিন্তু তুমি বলছো, আল্লাহ্‌ কি জানেন? <span class="br-p"><br><br></span>অন্ধকারে থেকে তিনি কি শাসন করেন?</div>
<div class="v" id="v14"><span class="vn">14</span> <span class="br-p"><br><br></span>নিবিড় মেঘ তার অন্তরাল, তিনি দেখেন না, <span class="br-p"><br><br></span>তিনি আসমানের উপরে ঘুরে বেড়ান।</div>
<div class="v" id="v15"><span class="vn">15</span> <span class="br-p"><br><br></span>তুমি কি প্রাচীনকালের সেই পথ ধরবে, <span class="br-p"><br><br></span>যার পথিকরা দুর্জন ছিল?</div>
<div class="v" id="v16"><span class="vn">16</span> <span class="br-p"><br><br></span>তাদের তো অকালে নিয়ে যাওয়া হল, <span class="br-p"><br><br></span>তাদের ভিত্তিমূল বন্যায় ভেসে গেল।</div>
<div class="v" id="v17"><span class="vn">17</span> <span class="br-p"><br><br></span>তারা আল্লাহ্‌কে বলতো, আমাদের কাছ থেকে দূর হও; <span class="br-p"><br><br></span>সর্বশক্তিমান আমাদের কি করবেন?</div>
<div class="v" id="v18"><span class="vn">18</span> <span class="br-p"><br><br></span>তবু তিনি তাদের বাড়ি উত্তম দ্রব্যে পূর্ণ করতেন; <span class="br-p"><br><br></span>কিন্তু দুষ্টদের পরামর্শ আমা থেকে দূরবর্তী।</div>
<div class="v" id="v19"><span class="vn">19</span> <span class="br-p"><br><br></span>এই দেখে ধার্মিকরা আনন্দ করে, <span class="br-p"><br><br></span>নির্দোষ লোকে ওদেরকে ঠাট্টা করে বলে,</div>
<div class="v" id="v20"><span class="vn">20</span> <span class="br-p"><br><br></span>“সত্যই আমাদের দুশমনদের বিনষ্ট হয়েছে, <span class="br-p"><br><br></span>আগুন ওদের অবশিষ্ট সম্পদ গ্রাস করেছে।”</div>
<div class="v" id="v21"><span class="vn">21</span> <span class="br-p"><br><br></span>আরজ করি, আল্লাহ্‌র সঙ্গে পরিচিত হও, শান্তি পাবে; <span class="br-p"><br><br></span>তা হলে মঙ্গল তোমাদের কাছে আসবে।</div>
<div class="v" id="v22"><span class="vn">22</span> <span class="br-p"><br><br></span>তাঁর মুখ থেকে ব্যবস্থা গ্রহণ কর, <span class="br-p"><br><br></span>তাঁর কালাম হৃদয়ের মধ্যে রাখ।</div>
<div class="v" id="v23"><span class="vn">23</span> <span class="br-p"><br><br></span>সর্বশক্তিমানের প্রতি ফিরলে তুমি সংগঠিত হবে, <span class="br-p"><br><br></span>তোমার নিবাস থেকে অন্যায় দূর কর।</div>
<div class="v" id="v24"><span class="vn">24</span> <span class="br-p"><br><br></span>যদি ধুলার মধ্যে তোমার সোনা ফেলে দাও, <span class="br-p"><br><br></span>স্রোতের মধ্যে তোমার ওফীরের সোনা ফেলে দাও;</div>
<div class="v" id="v25"><span class="vn">25</span> <span class="br-p"><br><br></span>তবে সর্বশক্তিমানই তোমাদের সোনা হবেন, <span class="br-p"><br><br></span>তোমার উজ্জ্বল রূপাস্বরূপ হবেন।</div>
<div class="v" id="v26"><span class="vn">26</span> <span class="br-p"><br><br></span>তখন তুমি সর্বশক্তিমানে আনন্দ করবে, <span class="br-p"><br><br></span>আল্লাহ্‌র প্রতি মুখ তুলতে পারবে;</div>
<div class="v" id="v27"><span class="vn">27</span> <span class="br-p"><br><br></span>তাঁর কাছে ফরিয়াদ করবে, <span class="br-p"><br><br></span>তিনি তোমার কথা শুনবেন, <span class="br-p"><br><br></span>তুমি তোমার সমস্ত মানত পূর্ণ করবে।</div>
<div class="v" id="v28"><span class="vn">28</span> <span class="br-p"><br><br></span>তুমি কিছু মনস্থ করলে তা তোমার পক্ষে সফল হবে, <span class="br-p"><br><br></span>তোমার পথে আলো আলো প্রদান করবে।</div>
<div class="v" id="v29"><span class="vn">29</span> <span class="br-p"><br><br></span>অবনত হলে তুমি বলবে, উন্নতি হবে, <span class="br-p"><br><br></span>আর তিনি অধোমুখের উদ্ধার করবেন।</div>
<div class="v" id="v30"><span class="vn">30</span> <span class="br-p"><br><br></span>যে ব্যক্তি নির্দোষ নয়, তাকেও তিনি উদ্ধার করবেন, <span class="br-p"><br><br></span>তোমার হাতের পাক-পবিত্রতায় সে উদ্ধার পাবে।</div>
</div>
<!-- PARSED ABOVE; EDITING MAY BREAK PARSER -->
</body></html>