<html><head>
<meta http-equiv="Content-Type" content="text/html;charset=utf-8" />
<title>Job 23 &ndash; আইউব নবীর বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 23);">
<div id="navbar"><a href="../index.html">কিতাবুল মোকাদ্দস</a> &ndash; <b>আইউব নবীর বিবরণ</b> &ndash; <a href="Job_1.html">1</a> ... <a href="Job_21.html">21</a> <a href="Job_22.html">22</a> <b>23</b> <a href="Job_24.html">24</a> <a href="Job_25.html">25</a> ... <a href="Job_42.html">42</a> </div><hr>
<h1>Job 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত আইউবের জবাব: আমার অভিযোগ তিক্ত</h2><span class="vn">1</span> <span class="br-p"><br><br></span>তখন আইউব জবাবে বললেন,</div>
<div class="v" id="v2"><span class="vn">2</span> <span class="br-p"><br><br></span>আজও আমার মাতম তীব্র, <span class="br-p"><br><br></span>আমার কাতরতা থেকে আমার অসুখ ভারী,</div>
<div class="v" id="v3"><span class="vn">3</span> <span class="br-p"><br><br></span>আহা! যদি তাঁর উদ্দেশ পেতে পারি, <span class="br-p"><br><br></span>যদি তার আসনের কাছে যেতে পারি,</div>
<div class="v" id="v4"><span class="vn">4</span> <span class="br-p"><br><br></span>তবে আমি তাঁর সম্মুখে আমার বিচার বর্ণনা করবো, <span class="br-p"><br><br></span>আমি নানা যুক্তিতর্কে আমার মুখ পূর্ণ করবো।</div>
<div class="v" id="v5"><span class="vn">5</span> <span class="br-p"><br><br></span>তিনি কি কি কথায় উত্তর দেবেন, তা জানবো, <span class="br-p"><br><br></span>তিনি আমাকে কি বলবেন, তা বুঝবো।</div>
<div class="v" id="v6"><span class="vn">6</span> <span class="br-p"><br><br></span>তিনি কি তাঁর মহাপরাক্রমে আমার সঙ্গে <span class="br-p"><br><br></span>উত্তর প্রত্যুত্তর করবেন? <span class="br-p"><br><br></span>না, তিনি আমার প্রতি মনোযোগ দেবেন।</div>
<div class="v" id="v7"><span class="vn">7</span> <span class="br-p"><br><br></span>সেখানে সরল লোক তার সঙ্গে বিচার করতে পারে, <span class="br-p"><br><br></span>এবং আমি আমার বিচারকর্তা থেকে চিরতরে উদ্ধার পেতে পারি।</div>
<div class="v" id="v8"><span class="vn">8</span> <span class="br-p"><br><br></span>দেখ, আমি অগ্রসর হই, কিন্তু তিনি সেখানে নেই, <span class="br-p"><br><br></span>পিছনের দিকে যাই, তাঁকে দেখতে পাই না;</div>
<div class="v" id="v9"><span class="vn">9</span> <span class="br-p"><br><br></span>বামদিকে যাই, যখন তিনি কাজ করেন, <span class="br-p"><br><br></span>কিন্তু তাঁর দর্শন পাই না; <span class="br-p"><br><br></span>তিনি ডান দিকে নিজেকে গোপন করেন, <span class="br-p"><br><br></span>আমি তাঁকে দেখতে পাই না।</div>
<div class="v" id="v10"><span class="vn">10</span> <span class="br-p"><br><br></span>অথচ আমি কোন্‌ পথে যাই তিনি তা জানেন, <span class="br-p"><br><br></span>তিনি আমার পরীক্ষা করলে আমি সোনার মতই উত্তীর্ণ হবো।</div>
<div class="v" id="v11"><span class="vn">11</span> <span class="br-p"><br><br></span>আমার পা তাঁর পায়ের চিহ্ন ধরে চলেছে, <span class="br-p"><br><br></span>তাঁর পথে রয়েছি, বিপথগামী হই নি।</div>
<div class="v" id="v12"><span class="vn">12</span> <span class="br-p"><br><br></span>তাঁর ওষ্ঠনির্গত হুকুম থেকে আমি সরে আসি নি, <span class="br-p"><br><br></span>আমার প্রয়োজনীয় যা, <span class="br-p"><br><br></span>তারচেয়ে তাঁর মুখের কালাম বেশি সঞ্চয় করেছি।</div>
<div class="v" id="v13"><span class="vn">13</span> <span class="br-p"><br><br></span>কিন্তু তিনি একাগ্রচিত্ত; কে তাঁকে ফিরাতে পারে? <span class="br-p"><br><br></span>তিনি যা ইচ্ছা, তা-ই করেন।</div>
<div class="v" id="v14"><span class="vn">14</span> <span class="br-p"><br><br></span>তিনি, আমার জন্য যা নির্ধারিত, তা-ই সফল করেন, <span class="br-p"><br><br></span>এবং এরকম অনেক কাজ তাঁর কাছে রয়েছে।</div>
<div class="v" id="v15"><span class="vn">15</span> <span class="br-p"><br><br></span>এই কারণ আমি তাঁর সাক্ষাতে ভয় পাই; <span class="br-p"><br><br></span>যখন বিবেচনা করি তা থেকে ভীত হই।</div>
<div class="v" id="v16"><span class="vn">16</span> <span class="br-p"><br><br></span>আল্লাহ্‌ই আমার হৃদয় মূর্ছিত করেছেন, <span class="br-p"><br><br></span>সর্বশক্তিমান আমাকে ভীষণ ভয় দেখিয়েছেন,</div>
<div class="v" id="v17"><span class="vn">17</span> <span class="br-p"><br><br></span>যদি আমি অন্ধকারে অবসন্ন হতে পারতাম, <span class="br-p"><br><br></span>ঘোর অন্ধকার আমার মুখ আচ্ছন্ন করে রাখত!</div>
</div>
<!-- PARSED ABOVE; EDITING MAY BREAK PARSER -->
</body></html>