<html><head>
<meta http-equiv="Content-Type" content="text/html;charset=utf-8" />
<title>Job 24 &ndash; আইউব নবীর বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 24);">
<div id="navbar"><a href="../index.html">কিতাবুল মোকাদ্দস</a> &ndash; <b>আইউব নবীর বিবরণ</b> &ndash; <a href="Job_1.html">1</a> ... <a href="Job_22.html">22</a> <a href="Job_23.html">23</a> <b>24</b> <a href="Job_25.html">25</a> <a href="Job_26.html">26</a> ... <a href="Job_42.html">42</a> </div><hr>
<h1>Job 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>সর্বশক্তিমান থেকে কেন সময় নির্ধারিত হয় না? <span class="br-p"><br><br></span>যারা তাঁকে জানে, তারা কেন তাঁর দিন দেখতে পায় না?</div>
<div class="v" id="v2"><span class="vn">2</span> <span class="br-p"><br><br></span>কেউ কেউ ভূমির আল সরিয়ে দেয়, <span class="br-p"><br><br></span>তারা সবলে ভেড়ার পাল হরণ করে চরায়।</div>
<div class="v" id="v3"><span class="vn">3</span> <span class="br-p"><br><br></span>তারা এতিমদের গাধা নিয়ে যায়, <span class="br-p"><br><br></span>তারা বিধবার গরু বন্ধক রাখে।</div>
<div class="v" id="v4"><span class="vn">4</span> <span class="br-p"><br><br></span>তারা দরিদ্রদেরকে পথ থেকে তাড়িয়ে দেয়; <span class="br-p"><br><br></span>দুনিয়ার দীনহীনেরা একেবারে লুকিয়ে থাকে।</div>
<div class="v" id="v5"><span class="vn">5</span> <span class="br-p"><br><br></span>দেখ, মরুভূমিস্থ বন্য গাধাগুলোর মত <span class="br-p"><br><br></span>তারা নিজের কাজে গিয়ে গ্রাসের খোঁজ করে; <span class="br-p"><br><br></span>জঙ্গল তাদের সন্তানদের জন্য খাদ্য যোগায়।</div>
<div class="v" id="v6"><span class="vn">6</span> <span class="br-p"><br><br></span>তারা ক্ষেতে ওর পশুর খাদ্যশস্য কেটে ফেলে, <span class="br-p"><br><br></span>দুর্জনের আঙ্গুর-ক্ষেতে অবশিষ্ট ফল চয়ন করে;</div>
<div class="v" id="v7"><span class="vn">7</span> <span class="br-p"><br><br></span>কাপড়ের অভাবে উলঙ্গ হয়ে রাত যাপন করে, <span class="br-p"><br><br></span>শীতকালে তাদের আচ্ছাদন মাত্র থাকে না।</div>
<div class="v" id="v8"><span class="vn">8</span> <span class="br-p"><br><br></span>তারা পর্বতের বৃষ্টিতে ভিজে, <span class="br-p"><br><br></span>আশ্রয় না থাকায় শৈলের আশ্রয় নেয়।</div>
<div class="v" id="v9"><span class="vn">9</span> <span class="br-p"><br><br></span>কেউ কেউ এতিমকে মাতার স্তন থেকে কেড়ে নেয়, <span class="br-p"><br><br></span>দরিদ্রের সামগ্রী বন্ধক রাখে।</div>
<div class="v" id="v10"><span class="vn">10</span> <span class="br-p"><br><br></span>তাই এরা কাপড়ের অভাবে উলঙ্গ হয়ে বেড়ায়, <span class="br-p"><br><br></span>খিদে নিয়েই শস্যের আঁটি বহন করে।</div>
<div class="v" id="v11"><span class="vn">11</span> <span class="br-p"><br><br></span>এরা ওদের প্রাচীরের ভিতরে তেল প্রস্তুত করে, <span class="br-p"><br><br></span>আঙ্গুর মাড়াই করে তৃষ্ণার্ত হয়।</div>
<div class="v" id="v12"><span class="vn">12</span> <span class="br-p"><br><br></span>নগরের মধ্য থেকে লোকেরা কোঁকায়, <span class="br-p"><br><br></span>আহত লোকের প্রাণ চিৎকার করে, <span class="br-p"><br><br></span>তবুও আল্লাহ্‌ এই দোষে মনোযোগ করেন না।</div>
<div class="v" id="v13"><span class="vn">13</span> <span class="br-p"><br><br></span>তারা আলোর বিরুদ্ধে বিদ্রোহীদের দলভুক্ত, <span class="br-p"><br><br></span>তারা তার গতি জানে না, <span class="br-p"><br><br></span>তারা তার পথে থাকে না।</div>
<div class="v" id="v14"><span class="vn">14</span> <span class="br-p"><br><br></span>হত্যাকারী খুব ভোরে উঠে, <span class="br-p"><br><br></span>দুঃখী ও দীনহীনকে মেরে ফেলে, <span class="br-p"><br><br></span>রাতের বেলায় সে চোরের সমান হয়।</div>
<div class="v" id="v15"><span class="vn">15</span> <span class="br-p"><br><br></span>জেনাকারীর চোখও সন্ধ্যাবেলার অপেক্ষা করে; <span class="br-p"><br><br></span>সে বলে, কারো চোখ আমাকে দেখতে পাবে না; <span class="br-p"><br><br></span>আর সে নিজের মুখ আচ্ছাদন করে।</div>
<div class="v" id="v16"><span class="vn">16</span> <span class="br-p"><br><br></span>তারা অন্ধকারে লোকের বাড়িতে সিঁধ কাটে, <span class="br-p"><br><br></span>দিবালোকে তারা লুকিয়ে থাকে; <span class="br-p"><br><br></span>তারা আলো জানে না।</div>
<div class="v" id="v17"><span class="vn">17</span> <span class="br-p"><br><br></span>প্রাতঃকাল তাদের সকলের পক্ষে মৃত্যুচ্ছায়ার মত <span class="br-p"><br><br></span>কারণ তারা মৃত্যুচ্ছায়ার ভয়ানকতা জানে।</div>
<div class="v" id="v18"><span class="vn">18</span> <span class="br-p"><br><br></span>এই রকম লোক স্রোতের বেগে চালিত ঘাসের মত; <span class="br-p"><br><br></span>দেশে তাদের অধিকার শাপগ্রস্ত হয়, <span class="br-p"><br><br></span>তারা আর আঙ্গুর-ক্ষেতের পথে বিহার করে না।</div>
<div class="v" id="v19"><span class="vn">19</span> <span class="br-p"><br><br></span>অনাবৃষ্টি ও গ্রীষ্ম যেমন বরফ-গলা পানিকে, <span class="br-p"><br><br></span>পাতাল তেমনি গুনাহ্‌গারদেরকে হরণ করে।</div>
<div class="v" id="v20"><span class="vn">20</span> <span class="br-p"><br><br></span>মাতৃগর্ভ তাদেরকে ভুলে যাবে, <span class="br-p"><br><br></span>তারা কীটের সুস্বাদু খাবার হবে, <span class="br-p"><br><br></span>তারা কারো স্মরণে থাকবে না; <span class="br-p"><br><br></span>গাছের মত অন্যায় ভেঙে পড়বে।</div>
<div class="v" id="v21"><span class="vn">21</span> <span class="br-p"><br><br></span>সে নিঃসন্তান বন্ধ্যা স্ত্রীকে গ্রাস করে, <span class="br-p"><br><br></span>সে বিধবার প্রতি সৌজন্য প্রকাশ করে না।</div>
<div class="v" id="v22"><span class="vn">22</span> <span class="br-p"><br><br></span>আল্লাহ্‌ শক্তি দ্বারা শক্তিশালীদের ধ্বংস করেন, <span class="br-p"><br><br></span>তিনি উঠলে কারো জীবনের আশা থাকে না।</div>
<div class="v" id="v23"><span class="vn">23</span> <span class="br-p"><br><br></span>তিনি কাউকে আশ্রয় দিলে সে নির্ভয়ে থাকে; <span class="br-p"><br><br></span>কিন্তু তাদের পথে তাঁর দৃষ্টি থাকে।</div>
<div class="v" id="v24"><span class="vn">24</span> <span class="br-p"><br><br></span>তারা উঁচু হয়, ক্ষণকাল গেলে তারা থাকে না, <span class="br-p"><br><br></span>তারা নত হয়ে পরে, ঘাসের মত ম্লান হয়ে যায়, <span class="br-p"><br><br></span>শস্যের শীষের মতই শুকয়ে যায়।</div>
<div class="v" id="v25"><span class="vn">25</span> <span class="br-p"><br><br></span>যদি এরকম না হয়, <span class="br-p"><br><br></span>কে আমার কথাগুলো মিথ্যা বলে প্রমাণ করবে? <span class="br-p"><br><br></span>কে আমার কথা নিরর্থক বলে দেখাবে?</div>
</div>
<!-- PARSED ABOVE; EDITING MAY BREAK PARSER -->
</body></html>