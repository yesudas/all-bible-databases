<html><head>
<meta http-equiv="Content-Type" content="text/html;charset=utf-8" />
<title>Job 26 &ndash; আইউব নবীর বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 26);">
<div id="navbar"><a href="../index.html">কিতাবুল মোকাদ্দস</a> &ndash; <b>আইউব নবীর বিবরণ</b> &ndash; <a href="Job_1.html">1</a> ... <a href="Job_24.html">24</a> <a href="Job_25.html">25</a> <b>26</b> <a href="Job_27.html">27</a> <a href="Job_28.html">28</a> ... <a href="Job_42.html">42</a> </div><hr>
<h1>Job 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত আইউবের জবাব: আল্লাহ্‌র মহিমার তত্ত্ব পাওয়া যায় না</h2><span class="vn">1</span> <span class="br-p"><br><br></span>তখন আইউব জবাবে বললেন,</div>
<div class="v" id="v2"><span class="vn">2</span> <span class="br-p"><br><br></span>তুমি বলহীনের কেমন সাহায্য করলে! <span class="br-p"><br><br></span>দুর্বল বাহুকে কেমন নিস্তার করলে!</div>
<div class="v" id="v3"><span class="vn">3</span> <span class="br-p"><br><br></span>প্রজ্ঞাহীনকে কেমন পরামর্শ দিলে! <span class="br-p"><br><br></span>বুদ্ধিকৌশল কেমন প্রচুররূপে প্রকাশ করলে!</div>
<div class="v" id="v4"><span class="vn">4</span> <span class="br-p"><br><br></span>তুমি কার কাছে কথা বললে? <span class="br-p"><br><br></span>তোমার মুখ থেকে কার নিশ্বাস বের হল?</div>
<div class="v" id="v5"><span class="vn">5</span> <span class="br-p"><br><br></span>জলরাশির নিচে ও জলচর প্রাণীদের নিচে, <span class="br-p"><br><br></span>মৃতদের রূহ্‌ ভয়ে ভীষণ কাঁপছে।</div>
<div class="v" id="v6"><span class="vn">6</span> <span class="br-p"><br><br></span>তাঁর সম্মুখে পাতাল অনাবৃত, <span class="br-p"><br><br></span>বিনাশ স্থান অনাচ্ছাদিত।</div>
<div class="v" id="v7"><span class="vn">7</span> <span class="br-p"><br><br></span>তিনি শূন্যের উপরে উত্তর কেন্দ্র বিস্তার করেছেন, <span class="br-p"><br><br></span>অবস্তুর উপরে দুনিয়াকে স্থাপন করেছেন,</div>
<div class="v" id="v8"><span class="vn">8</span> <span class="br-p"><br><br></span>তিনি স্বীয় নিবিড় মেঘে পানি আট্‌কে রাখেন, <span class="br-p"><br><br></span>তবুও জলধর তার ভারে বিদীর্ণ হয় না।</div>
<div class="v" id="v9"><span class="vn">9</span> <span class="br-p"><br><br></span>তিনি পূর্ণচন্দ্রের মুখ আচ্ছাদন করেন, <span class="br-p"><br><br></span>নিজের মেঘ দ্বারা তা আবৃত করেন।</div>
<div class="v" id="v10"><span class="vn">10</span> <span class="br-p"><br><br></span>তিনি জলরাশির উপরে চক্ররেখা লিখেছেন, <span class="br-p"><br><br></span>অন্ধকার ও আলোর মধ্যবর্তী সীমা পর্যন্ত।</div>
<div class="v" id="v11"><span class="vn">11</span> <span class="br-p"><br><br></span>আসমানের সমস্ত স্তম্ভ কেঁপে ওঠে, <span class="br-p"><br><br></span>তাঁর ভর্ৎসনায় চমকে উঠে।</div>
<div class="v" id="v12"><span class="vn">12</span> <span class="br-p"><br><br></span>তিনি নিজের পরাক্রমে সমুদ্রকে উত্তেজিত করেন, <span class="br-p"><br><br></span>নিজের বুদ্ধিতে রাহবকে আঘাত করেন।</div>
<div class="v" id="v13"><span class="vn">13</span> <span class="br-p"><br><br></span>তাঁর শ্বাসে আসমান পরিষ্কার হয়; <span class="br-p"><br><br></span>তাঁরই হাত পলায়মান নাগকে বিদ্ধ করেছে।</div>
<div class="v" id="v14"><span class="vn">14</span> <span class="br-p"><br><br></span>দেখ, এসব তাঁর পথের প্রান্ত; <span class="br-p"><br><br></span>তাঁর বিষয়ে ক্ষীণ আওয়াজ শোনা যায়; <span class="br-p"><br><br></span>কিন্তু তাঁর পরাক্রমের গর্জন কে বুঝতে পারে?</div>
</div>
<!-- PARSED ABOVE; EDITING MAY BREAK PARSER -->
</body></html>