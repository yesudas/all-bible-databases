<html><head>
<meta http-equiv="Content-Type" content="text/html;charset=utf-8" />
<title>Job 27 &ndash; আইউব নবীর বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 27);">
<div id="navbar"><a href="../index.html">কিতাবুল মোকাদ্দস</a> &ndash; <b>আইউব নবীর বিবরণ</b> &ndash; <a href="Job_1.html">1</a> ... <a href="Job_25.html">25</a> <a href="Job_26.html">26</a> <b>27</b> <a href="Job_28.html">28</a> <a href="Job_29.html">29</a> ... <a href="Job_42.html">42</a> </div><hr>
<h1>Job 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত আইউব তাঁর নির্দোষিতা পুনর্ব্যক্ত করেন</h2><span class="vn">1</span> <span class="br-p"><br><br></span>পরে আইউব পুনর্বার প্রসঙ্গ উত্থাপন করলেন, বললেন,</div>
<div class="v" id="v2"><span class="vn">2</span> <span class="br-p"><br><br></span>জীবন্ত আল্লাহ্‌র কসম— যিনি আমার বিচার অগ্রাহ্য করেছেন, <span class="br-p"><br><br></span>সর্বশক্তিমানের কসম— যিনি আমার প্রাণ তিক্ত করেছেন,</div>
<div class="v" id="v3"><span class="vn">3</span> <span class="br-p"><br><br></span>কারণ আমার মধ্যে নিশ্বাস এখনও সমপূর্ণ আছে, <span class="br-p"><br><br></span>আমার নাসিকায় আল্লাহ্‌র নিঃশ্বাস আছে;</div>
<div class="v" id="v4"><span class="vn">4</span> <span class="br-p"><br><br></span>নিশ্চয়ই আমার ওষ্ঠ অন্যায় বলবে না, <span class="br-p"><br><br></span>আমার জিহ্বা প্রতারণা উচ্চারণ করবে না।</div>
<div class="v" id="v5"><span class="vn">5</span> <span class="br-p"><br><br></span>আমি তোমাদেরকে ধার্মিক বলি, এমন যেন না হয়; <span class="br-p"><br><br></span>প্রাণ থাকতে আমি আমার সিদ্ধতা ত্যাগ করবো না।</div>
<div class="v" id="v6"><span class="vn">6</span> <span class="br-p"><br><br></span>আমার ধার্মিকতা আমি রক্ষা করবো, ছাড়ব না। <span class="br-p"><br><br></span>আমি জীবিত থাকতে আমার মন আমাকে ধিক্কার দেবে না।</div>
<div class="v" id="v7"><span class="vn">7</span> <span class="br-p"><br><br></span>আমার দুশমন দুর্জনের মত হোক, <span class="br-p"><br><br></span>যে আমার বিরুদ্ধে উঠে, সে অন্যায়কারীর সমান হোক।</div>
<div class="v" id="v8"><span class="vn">8</span> <span class="br-p"><br><br></span>বস্তুত আল্লাহ্‌বিহীন লোক ধন সঞ্চয় করলেও তার প্রত্যাশা কি? <span class="br-p"><br><br></span>কেননা আল্লাহ্‌ তার প্রাণ হরণ করবেন।</div>
<div class="v" id="v9"><span class="vn">9</span> <span class="br-p"><br><br></span>যখন তার সঙ্কট ঘটে, <span class="br-p"><br><br></span>আল্লাহ্‌ কি তার কান্না শুনবেন?</div>
<div class="v" id="v10"><span class="vn">10</span> <span class="br-p"><br><br></span>সে কি সর্বশক্তিমানে আমোদ করে? <span class="br-p"><br><br></span>নিত্য কি আল্লাহ্‌কে আহ্বান করে?</div>
<div class="v" id="v11"><span class="vn">11</span> <span class="br-p"><br><br></span>আমি আল্লাহ্‌র শক্তির বিষয়ে তোমাদেরকে উপদেশ দেব, <span class="br-p"><br><br></span>সর্বশক্তিমানের কাছে যা আছে, তা গোপনে রাখবো না।</div>
<div class="v" id="v12"><span class="vn">12</span> <span class="br-p"><br><br></span>দেখ, তোমরা সকলেই তোমাদের মধ্যে তা দেখেছ, <span class="br-p"><br><br></span>তবে কেন এমন অর্থহীন কথাবার্তা?</div>
<div class="v" id="v13"><span class="vn">13</span> <span class="br-p"><br><br></span>দুষ্ট লোক আল্লাহ্‌ থেকে এই শাস্তি পায়, <span class="br-p"><br><br></span>সর্বশক্তিমান থেকে দুর্দান্তেরা এই পরিণতি লাভ করে।</div>
<div class="v" id="v14"><span class="vn">14</span> <span class="br-p"><br><br></span>এমন লোকের পুত্রবাহুল্য হলে তলোয়ারে বিনষ্ট হবে, <span class="br-p"><br><br></span>তার সন্তান-সন্ততি ভোজন করে তৃপ্ত হবে না;</div>
<div class="v" id="v15"><span class="vn">15</span> <span class="br-p"><br><br></span>তার অবশিষ্টেরা মারী দ্বারা কবরস্থ হবে; <span class="br-p"><br><br></span>তার বিধবারা তাদের জন্য কাঁদবে না।</div>
<div class="v" id="v16"><span class="vn">16</span> <span class="br-p"><br><br></span>সে যদিও ধূলিকণার মত রূপা সঞ্চয় করে, <span class="br-p"><br><br></span>যদিও কাদার মত পরিচ্ছদ প্রস্তুত করে,</div>
<div class="v" id="v17"><span class="vn">17</span> <span class="br-p"><br><br></span>তবু প্রস্তুত করলেও ধার্মিক সেই কাপড়-চোপড় পরবে, <span class="br-p"><br><br></span>নির্দোষ সেই রূপা ভাগ করে নেবে।</div>
<div class="v" id="v18"><span class="vn">18</span> <span class="br-p"><br><br></span>তার নির্মিত বাড়ি কীটের বাসার মত, <span class="br-p"><br><br></span>তা আঙ্গুর-ক্ষেতের পাহারা ঘরের মত।</div>
<div class="v" id="v19"><span class="vn">19</span> <span class="br-p"><br><br></span>সে শেষবারের মত ধনী হয়ে শয়ন করে, <span class="br-p"><br><br></span>কিন্তু সে চোখ খুলে দেখে, তার ধন আর নেই।</div>
<div class="v" id="v20"><span class="vn">20</span> <span class="br-p"><br><br></span>জলরাশির মত ত্রাস তাকে আক্রমণ করবে; <span class="br-p"><br><br></span>রাতে তাকে ঝড়ে উড়িয়ে নেবে।</div>
<div class="v" id="v21"><span class="vn">21</span> <span class="br-p"><br><br></span>পূর্বীয় বায়ূ তাকে তুলে নেয়, সে চলে যায়, <span class="br-p"><br><br></span>তা স্বস্থান থেকে তাকে দূরে নিক্ষেপ করে।</div>
<div class="v" id="v22"><span class="vn">22</span> <span class="br-p"><br><br></span>আল্লাহ্‌ তার উপরে তীর নিক্ষেপ করবেন, রহম করবেন না; <span class="br-p"><br><br></span>সে এর হাত এড়াবার জন্য পালিয়ে যাবে।</div>
<div class="v" id="v23"><span class="vn">23</span> <span class="br-p"><br><br></span>লোকে তাকে উপহাস করবে, <span class="br-p"><br><br></span>শিশ্‌ দিয়ে তাকে স্বস্থান থেকে দূর করবে।</div>
</div>
<!-- PARSED ABOVE; EDITING MAY BREAK PARSER -->
</body></html>