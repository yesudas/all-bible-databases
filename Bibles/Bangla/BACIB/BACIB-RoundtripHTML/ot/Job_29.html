<html><head>
<meta http-equiv="Content-Type" content="text/html;charset=utf-8" />
<title>Job 29 &ndash; আইউব নবীর বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 29);">
<div id="navbar"><a href="../index.html">কিতাবুল মোকাদ্দস</a> &ndash; <b>আইউব নবীর বিবরণ</b> &ndash; <a href="Job_1.html">1</a> ... <a href="Job_27.html">27</a> <a href="Job_28.html">28</a> <b>29</b> <a href="Job_30.html">30</a> <a href="Job_31.html">31</a> ... <a href="Job_42.html">42</a> </div><hr>
<h1>Job 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত আইউব নিজের পক্ষে কথা বলা শেষ করেন</h2><span class="vn">1</span> <span class="br-p"><br><br></span>পরে আইউব পুনর্বার কথা প্রসঙ্গে বললেন,</div>
<div class="v" id="v2"><span class="vn">2</span> <span class="br-p"><br><br></span>আহা! যদি আমি তেমনি থাকতাম, <span class="br-p"><br><br></span>যেমন আগের মাসগুলোতে ছিলাম! <span class="br-p"><br><br></span>যেমন আগের দিনগুলোতে ছিলাম, <span class="br-p"><br><br></span>যখন আল্লাহ্‌ আমাকে প্রহরা দিতেন।</div>
<div class="v" id="v3"><span class="vn">3</span> <span class="br-p"><br><br></span>তখন আমার মাথার উপরে তার প্রদীপ জ্বলতো, <span class="br-p"><br><br></span>তার আলোতে আমি অন্ধকারেও চলতাম।</div>
<div class="v" id="v4"><span class="vn">4</span> <span class="br-p"><br><br></span>আমি উত্তম অবস্থায় ছিলাম, <span class="br-p"><br><br></span>আল্লাহ্‌র গুঢ় মন্ত্রণা আমার তাঁবুর উপরে থাকতো;</div>
<div class="v" id="v5"><span class="vn">5</span> <span class="br-p"><br><br></span>তখন সর্বশক্তিমান আমার সহায় ছিলেন, <span class="br-p"><br><br></span>আমার সন্তানেরা আমার চারদিকে ছিল।</div>
<div class="v" id="v6"><span class="vn">6</span> <span class="br-p"><br><br></span>আমার পায়ের চিহ্ন দুধে নিমজ্জিত হত, <span class="br-p"><br><br></span>শৈল হত আমার জন্য তেলের নদী।</div>
<div class="v" id="v7"><span class="vn">7</span> <span class="br-p"><br><br></span>আমি নগরের দিকে গিয়ে তোরণদ্বারে উঠতাম, <span class="br-p"><br><br></span>চকে আমার আসন প্রস্তুত করতাম,</div>
<div class="v" id="v8"><span class="vn">8</span> <span class="br-p"><br><br></span>যুবকেরা আমাকে দেখে লুকাত, <span class="br-p"><br><br></span>বৃদ্ধেরা উঠে দাঁড়াতেন;</div>
<div class="v" id="v9"><span class="vn">9</span> <span class="br-p"><br><br></span>নেতৃবর্গ কথা বলা থেকে নিবৃত্ত হতেন, <span class="br-p"><br><br></span>নিজ নিজ মুখে হাত দিয়ে থাকতেন;</div>
<div class="v" id="v10"><span class="vn">10</span> <span class="br-p"><br><br></span>বড় লোকেরা অবাক হয়ে থাকতেন, <span class="br-p"><br><br></span>তাঁদের জিহ্বা তালুতে লেগে থাকতো;</div>
<div class="v" id="v11"><span class="vn">11</span> <span class="br-p"><br><br></span>আমার কথা শুনলে লোকে আমার সাধুবাদ করতো, <span class="br-p"><br><br></span>আমাকে দেখলে তারা আমার পক্ষে সাক্ষ্য দিত।</div>
<div class="v" id="v12"><span class="vn">12</span> <span class="br-p"><br><br></span>কারণ আমি আর্তনাদকারী দুঃখীকে, <span class="br-p"><br><br></span>এবং এতিম ও অসহায়কে উদ্ধার করতাম।</div>
<div class="v" id="v13"><span class="vn">13</span> <span class="br-p"><br><br></span>হতভাগ্য লোকের দোয়া আমার উপরে বর্তিত; <span class="br-p"><br><br></span>আমি বিধবার চিত্তকে আনন্দগান করাতাম।</div>
<div class="v" id="v14"><span class="vn">14</span> <span class="br-p"><br><br></span>আমি ধার্মিকতা পরতাম, <span class="br-p"><br><br></span>আর তা পরতো আমাকে; <span class="br-p"><br><br></span>আমার ন্যায়বিচার পরিচ্ছদ ও তাজস্বরূপ ছিল।</div>
<div class="v" id="v15"><span class="vn">15</span> <span class="br-p"><br><br></span>আমি অন্ধের চোখ ছিলাম, <span class="br-p"><br><br></span>আমি খঞ্জের পা ছিলাম।</div>
<div class="v" id="v16"><span class="vn">16</span> <span class="br-p"><br><br></span>আমি দীনহীনের পিতা ছিলাম; <span class="br-p"><br><br></span>যাকে না জানতাম, তারও বিচারের তদন্ত করতাম;</div>
<div class="v" id="v17"><span class="vn">17</span> <span class="br-p"><br><br></span>আমি অন্যায়কারীর চোয়াল ভেঙ্গে ফেলতাম, <span class="br-p"><br><br></span>তার দাঁত হতেই শিকার উদ্ধার করতাম।</div>
<div class="v" id="v18"><span class="vn">18</span> <span class="br-p"><br><br></span>তখন বলতাম, আমি নিজের বাড়ি মধ্যে মরবো; <span class="br-p"><br><br></span>আমার দিন বালুকণার মত বহুসংখ্যক হবে।</div>
<div class="v" id="v19"><span class="vn">19</span> <span class="br-p"><br><br></span>পানির ধারে আমার মূল বিস্তৃত হয়, <span class="br-p"><br><br></span>সমস্ত রাত আমার শাখায় শিশির থাকে,</div>
<div class="v" id="v20"><span class="vn">20</span> <span class="br-p"><br><br></span>আমার গৌরব আমাতে সতেজ থাকে, <span class="br-p"><br><br></span>আমার ধনুক আমার হাতে নতুনীকৃত হয়।</div>
<div class="v" id="v21"><span class="vn">21</span> <span class="br-p"><br><br></span>লোকে আমারই কথা শোনত, প্রতীক্ষা করতো, <span class="br-p"><br><br></span>আমার পরামর্শের জন্য নীরব হয়ে থাকতো।</div>
<div class="v" id="v22"><span class="vn">22</span> <span class="br-p"><br><br></span>আমার কথার পরে তারা আর কথা বলতো না; <span class="br-p"><br><br></span>আমার কালাম তাদের উপরে বিন্দু বিন্দু ঝরত।</div>
<div class="v" id="v23"><span class="vn">23</span> <span class="br-p"><br><br></span>তারা যেমন বৃষ্টির, তেমনি আমার প্রতীক্ষা করতো; <span class="br-p"><br><br></span>যেন শেষ বর্ষার জন্য মুখ বিস্তার করতো।</div>
<div class="v" id="v24"><span class="vn">24</span> <span class="br-p"><br><br></span>আমি তাদের প্রতি হাসলে তারা বিশ্বাস করতো না, <span class="br-p"><br><br></span>তারা আমার মুখের আলো ম্লান করতো না।</div>
<div class="v" id="v25"><span class="vn">25</span> <span class="br-p"><br><br></span>আমি তাদের পথ মনোনীত করতাম ও প্রধানের মত বসতাম; <span class="br-p"><br><br></span>সৈন্যদলের মধ্যে যেমন বাদশাহ্‌, তেমনি থাকতাম, <span class="br-p"><br><br></span>শোকার্তদের সান্ত্বনাকারীর মত থাকতাম।</div>
</div>
<!-- PARSED ABOVE; EDITING MAY BREAK PARSER -->
</body></html>