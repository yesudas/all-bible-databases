<html><head>
<meta http-equiv="Content-Type" content="text/html;charset=utf-8" />
<title>Job 3 &ndash; আইউব নবীর বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>আইউব নবীর বিবরণ</b> &ndash; <a href="Job_1.html">1</a> <a href="Job_2.html">2</a> <b>3</b> <a href="Job_4.html">4</a> <a href="Job_5.html">5</a> ... <a href="Job_42.html">42</a> </div><hr>
<h1>Job 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত আইউব তাঁর জন্মদিনকে বদদোয়া দেন</h2><span class="vn">1</span> <span class="br-p"><br><br></span>এর পরে আইউব মুখ খুলে তাঁর জন্মদিনকে বদদোয়া দিতে লাগলেন।</div>
<div class="v" id="v2"><span class="vn">2</span> <span class="br-p"><br><br></span>আইউব বললেন, বিলুপ্ত হোক সেদিন, <span class="br-p"><br><br></span>যেদিন আমার জন্ম হয়েছিল, <span class="br-p"><br><br></span>সেই রাত, যে রাত বলেছিল, <span class="br-p"><br><br></span>‘পুত্র-সন্তান হল’।</div>
<div class="v" id="v4"><span class="vn">4</span> <span class="br-p"><br><br></span>সেদিন অন্ধকার হোক; <span class="br-p"><br><br></span>উপর থেকে আল্লাহ্‌ সেই দিনের স্মরণ না করুন, <span class="br-p"><br><br></span>আলো তার উপরে বিরাজমান না হোক;</div>
<div class="v" id="v5"><span class="vn">5</span> <span class="br-p"><br><br></span>অন্ধকারও ঘন অন্ধকার তাকে আবৃত করুক, <span class="br-p"><br><br></span>মেঘ তাকে আচ্ছন্ন করুক, <span class="br-p"><br><br></span>যা কিছু দিন অন্ধকার করে, <span class="br-p"><br><br></span>তা তাকে ত্রাসযুক্ত করুক।</div>
<div class="v" id="v6"><span class="vn">6</span> <span class="br-p"><br><br></span>সেই রাত ঘন অন্ধকারময় হোক, <span class="br-p"><br><br></span>তা বছরের দিনগুলোর মধ্যে গণনা না করা হোক, <span class="br-p"><br><br></span>তা মাসের সংখ্যার মধ্যে গণ্য না হোক।</div>
<div class="v" id="v7"><span class="vn">7</span> <span class="br-p"><br><br></span>দেখ, সেই রাত বন্ধ্যা হোক, <span class="br-p"><br><br></span>আনন্দগান তাতে প্রবেশ না করুক।</div>
<div class="v" id="v8"><span class="vn">8</span> <span class="br-p"><br><br></span>তারা তাকে বদদোয়া দিক;, <span class="br-p"><br><br></span>যারা দিনকে বদদোয়া দেয়, <span class="br-p"><br><br></span>যারা লিবিয়াথনকে জাগাতে নিপুণ।</div>
<div class="v" id="v9"><span class="vn">9</span> <span class="br-p"><br><br></span>তার সান্ধ্য নক্ষত্রগুলো অন্ধকার হোক, <span class="br-p"><br><br></span>সে যেন আলোর অপেক্ষায় থাকলেও আলো না পায়, <span class="br-p"><br><br></span>সে যেন ঊষার প্রথম আলো দেখতে না পায়।</div>
<div class="v" id="v10"><span class="vn">10</span> <span class="br-p"><br><br></span>কেননা সে আমার জননীর জঠরের কবাট বন্ধ করে নি, <span class="br-p"><br><br></span>আমার চোখ থেকে কষ্ট গুপ্ত রাখে নি।</div>
<div class="v" id="v11"><span class="vn">11</span> <span class="br-p"><br><br></span>আমি কেন গর্ভে ইন্তেকাল করি নি? <span class="br-p"><br><br></span>উদর থেকে পড়ামাত্র কেন প্রাণত্যাগ করি নি?</div>
<div class="v" id="v12"><span class="vn">12</span> <span class="br-p"><br><br></span>জানুযুগল কেন আমাকে গ্রহণ করেছিল? <span class="br-p"><br><br></span>স্তনযুগলই বা কেন আমাকে দুধ <span class="br-p"><br><br></span>দিয়েছিল?</div>
<div class="v" id="v13"><span class="vn">13</span> <span class="br-p"><br><br></span>তা হলে এখন শয়ন করে বিশ্রাম <span class="br-p"><br><br></span>করতাম, <span class="br-p"><br><br></span>নিদ্রিত হতাম, শান্তি পেতাম;</div>
<div class="v" id="v14"><span class="vn">14</span> <span class="br-p"><br><br></span>বাদশাহ্‌রা ও দেশের মন্ত্রীদের সঙ্গে থাকতাম, <span class="br-p"><br><br></span>যাঁরা নিজেদের জন্য ধ্বংসস্থান নির্মাণ করেছিলেন;</div>
<div class="v" id="v15"><span class="vn">15</span> <span class="br-p"><br><br></span>বা অধিপতিদের সঙ্গে থাকতাম, যাঁদের সোনা ছিল, <span class="br-p"><br><br></span>যাঁরা রূপা দিয়ে স্ব স্ব বাড়ি পরিপূর্ণ করতেন;</div>
<div class="v" id="v16"><span class="vn">16</span> <span class="br-p"><br><br></span>কিংবা গুপ্ত গর্ভস্রাবের মত প্রাণহীন হতাম। <span class="br-p"><br><br></span>দিনের আলো দেখে নি এমন শিশুর মত হতাম।</div>
<div class="v" id="v17"><span class="vn">17</span> <span class="br-p"><br><br></span>সেই স্থানে দুষ্টরা আর উৎপাত করে না, <span class="br-p"><br><br></span>সেই স্থানে শ্রান্ত লোকেরা বিশ্রাম পায়;</div>
<div class="v" id="v18"><span class="vn">18</span> <span class="br-p"><br><br></span>সেখানে বন্দীরা নিরাপদে একত্র থাকে, <span class="br-p"><br><br></span>তারা উপদ্রবকারীর চিৎকার আর শোনে না;</div>
<div class="v" id="v19"><span class="vn">19</span> <span class="br-p"><br><br></span>সেই স্থানে ছোট বড় একই <span class="br-p"><br><br></span>এবং গোলাম তার মালিক থেকে মুক্ত।</div>
<div class="v" id="v20"><span class="vn">20</span> <span class="br-p"><br><br></span>দুঃখার্তকে কেন আলো দেওয়া হয়? <span class="br-p"><br><br></span>তিক্তপ্রাণকে কেন জীবন দেওয়া হয়? <span class="br-p"><br><br></span>তারা মৃত্যুর আকাঙক্ষা করে,</div>
<div class="v" id="v21"><span class="vn">21</span> <span class="br-p"><br><br></span>কিন্তু তা আসে না, <span class="br-p"><br><br></span>তারা গুপ্তধনের চেয়ে তার সন্ধান করে।</div>
<div class="v" id="v22"><span class="vn">22</span> <span class="br-p"><br><br></span>কবর পেতে পারলে তারা আহ্লাদ করে, <span class="br-p"><br><br></span>মহানন্দে উল্লসিত হয়।</div>
<div class="v" id="v23"><span class="vn">23</span> <span class="br-p"><br><br></span>কেন তাকে আলো দেওয়া হয়েছে যে আলো দেখতে পায় না, <span class="br-p"><br><br></span>তার চারদিকে আল্লাহ্‌ বেড়া দিয়েছেন।</div>
<div class="v" id="v24"><span class="vn">24</span> <span class="br-p"><br><br></span>আমার হাহাকার আমার খাবার তুল্য হচ্ছে, <span class="br-p"><br><br></span>আমার আর্তনাদ পানির মত ঢালা যাচ্ছে।</div>
<div class="v" id="v25"><span class="vn">25</span> <span class="br-p"><br><br></span>আমি যা ভয় করি, তা-ই আমার ঘটে <span class="br-p"><br><br></span>যার আশঙ্কা করি, তা-ই উপস্থিত হয়।</div>
<div class="v" id="v26"><span class="vn">26</span> <span class="br-p"><br><br></span>আমার শান্তি নেই, বিরাম নেই, বিশ্রাম নেই; <span class="br-p"><br><br></span>কেবলমাত্র উদ্বেগ উপস্থিত হয়।</div>
</div>
<!-- PARSED ABOVE; EDITING MAY BREAK PARSER -->
</body></html>