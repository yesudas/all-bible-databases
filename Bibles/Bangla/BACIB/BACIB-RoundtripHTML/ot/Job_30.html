<html><head>
<meta http-equiv="Content-Type" content="text/html;charset=utf-8" />
<title>Job 30 &ndash; আইউব নবীর বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 30);">
<div id="navbar"><a href="../index.html">কিতাবুল মোকাদ্দস</a> &ndash; <b>আইউব নবীর বিবরণ</b> &ndash; <a href="Job_1.html">1</a> ... <a href="Job_28.html">28</a> <a href="Job_29.html">29</a> <b>30</b> <a href="Job_31.html">31</a> <a href="Job_32.html">32</a> ... <a href="Job_42.html">42</a> </div><hr>
<h1>Job 30</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>সম্প্রতি, যারা আমা থেকে অল্প বয়স্ক, <span class="br-p"><br><br></span>তারা আমাকে পরিহাস করে; <span class="br-p"><br><br></span>আমি তাদের পিতাদেরকে আমার পালরক্ষক <span class="br-p"><br><br></span>কুকুরদের সঙ্গে রাখতেও অবজ্ঞা করতাম।</div>
<div class="v" id="v2"><span class="vn">2</span> <span class="br-p"><br><br></span>তাদের বাহুবলে আমার কি ফল হতে পারে? <span class="br-p"><br><br></span>তাদের তেজ তো নষ্ট হয়েছে।</div>
<div class="v" id="v3"><span class="vn">3</span> <span class="br-p"><br><br></span>তারা দীনতায় ও খাদ্যের অভাবে অসাড় হয়ে পড়ে, <span class="br-p"><br><br></span>উৎসন্নতা ও শূন্যতার ঘোরে শুকনো ভূমি চর্বণ করে;</div>
<div class="v" id="v4"><span class="vn">4</span> <span class="br-p"><br><br></span>তারা ঝোপের কাছে বিস্বাদু শাক তোলে, <span class="br-p"><br><br></span>রেতম গাছের শিকড় তাদের খাদ্যদ্রব্য।</div>
<div class="v" id="v5"><span class="vn">5</span> <span class="br-p"><br><br></span>তারা মানব সমাজ থেকে বিতাড়িত হয়, <span class="br-p"><br><br></span>যেমন চোরের, তেমনি লোকে তাদের পিছনে পিছনে চিৎকার করে।</div>
<div class="v" id="v6"><span class="vn">6</span> <span class="br-p"><br><br></span>তারা উপত্যকার ভয়ানক স্থানে থাকে, <span class="br-p"><br><br></span>ধূলিময় ও পাষাণময় গর্তে বাস করে।</div>
<div class="v" id="v7"><span class="vn">7</span> <span class="br-p"><br><br></span>তারা ঝোপের মধ্যে থেকে হ্রেষারব করে, <span class="br-p"><br><br></span>ঝোপ-ঝাড়ে একত্রীভূত হয়।</div>
<div class="v" id="v8"><span class="vn">8</span> <span class="br-p"><br><br></span>তারা মূর্খদের সন্তান, অপদার্থদের সন্তান, <span class="br-p"><br><br></span>তারা দেশ থেকে বিতাড়িত হয়েছে।</div>
<div class="v" id="v9"><span class="vn">9</span> <span class="br-p"><br><br></span>সম্প্রতি আমি তাদের গানের বিষয় হয়েছি, <span class="br-p"><br><br></span>বস্তুত আমি তাদেরই গল্পের বিষয়।</div>
<div class="v" id="v10"><span class="vn">10</span> <span class="br-p"><br><br></span>তারা আমাকে ঘৃণা করে, আমা থেকে দূরে থাকে, <span class="br-p"><br><br></span>আমার মুখে থুথু ফেলতে ভয় করে না।</div>
<div class="v" id="v11"><span class="vn">11</span> <span class="br-p"><br><br></span>তিনি তো তাঁর দড়ি খুলে আমাকে নত করেছেন, <span class="br-p"><br><br></span>তারা আমার সাক্ষাতে তাদের বল্‌গা ফেলে দিয়েছে।</div>
<div class="v" id="v12"><span class="vn">12</span> <span class="br-p"><br><br></span>ওরা আমার ডান দিকে উঠে, <span class="br-p"><br><br></span>আমাকে পালিয়ে যেতে বাধ্য করে, <span class="br-p"><br><br></span>আমার বিরুদ্ধে বিনাশের পথ প্রস্তুত করে।</div>
<div class="v" id="v13"><span class="vn">13</span> <span class="br-p"><br><br></span>তারা আমার সমস্ত পথ রোধ করে, <span class="br-p"><br><br></span>আমার সর্বনাশার্থে সফলকাম হয়; <span class="br-p"><br><br></span>কেউ তাদের সাহায্য করতে আসে না।</div>
<div class="v" id="v14"><span class="vn">14</span> <span class="br-p"><br><br></span>তারা যেন প্রশস্ত ছিদ্র দিয়ে আসে, <span class="br-p"><br><br></span>ভঙ্গের মধ্যে আমার উপরে এসে গড়িয়ে পড়ে।</div>
<div class="v" id="v15"><span class="vn">15</span> <span class="br-p"><br><br></span>নানা রকম ত্রাস আমার সম্মুখে উপস্থিত, <span class="br-p"><br><br></span>সেসব বায়ুর মত আমার সম্ভ্রম দূর করছে; <span class="br-p"><br><br></span>মেঘের মত আমার মঙ্গল অতীত হচ্ছে।</div>
<div class="v" id="v16"><span class="vn">16</span> <span class="br-p"><br><br></span>এখন আমার প্রাণ আমার মধ্যে দ্রবীভূত; <span class="br-p"><br><br></span>দুঃখের দিনগুলো আমাকে আক্রমণ করছে।</div>
<div class="v" id="v17"><span class="vn">17</span> <span class="br-p"><br><br></span>রাতে আমার সমস্ত অস্থি ঝড়ে যায়, <span class="br-p"><br><br></span>আমার সমস্ত ব্যথ্যা কখনও বিশ্রাম নেয় না।</div>
<div class="v" id="v18"><span class="vn">18</span> <span class="br-p"><br><br></span>(রোগের) প্রবল শক্তিতে আমার পরিচ্ছদ বিকৃত হয়, <span class="br-p"><br><br></span>জামার গলার মত আমাতে এঁটে থাকে।</div>
<div class="v" id="v19"><span class="vn">19</span> <span class="br-p"><br><br></span>(আল্লাহ্‌) আমাকে পঙ্কে মগ্ন করেছেন, <span class="br-p"><br><br></span>আমি ধূলা ও ভস্মের মত হচ্ছি।</div>
<div class="v" id="v20"><span class="vn">20</span> <span class="br-p"><br><br></span>আমি তোমার কাছে আর্তনাদ করি, <span class="br-p"><br><br></span>তুমি উত্তর দাও না; আমি দাঁড়িয়ে থাকি, <span class="br-p"><br><br></span>তুমি আমার প্রতি কেবলমাত্র দৃষ্টিপাত করছে।</div>
<div class="v" id="v21"><span class="vn">21</span> <span class="br-p"><br><br></span>তুমি আমার প্রতি নির্দয় হয়ে উঠছে, <span class="br-p"><br><br></span>তোমার বাহুবল আমাকে তাড়না করছে।</div>
<div class="v" id="v22"><span class="vn">22</span> <span class="br-p"><br><br></span>তুমি আমাকে তুলে বাতাসে ছেড়ে দিয়েছ, <span class="br-p"><br><br></span>ঝটিকায় বিলীন করছে।</div>
<div class="v" id="v23"><span class="vn">23</span> <span class="br-p"><br><br></span>বস্তুত আমি জানি, তুমি আমাকে মৃত্যুর কাছে নিয়ে যাচ্ছ; <span class="br-p"><br><br></span>সমস্ত জীবিত লোকদের নির্ধারিত স্থানে নিয়ে যাচ্ছ।</div>
<div class="v" id="v24"><span class="vn">24</span> <span class="br-p"><br><br></span>পড়বার সময়ে লোক কি হাত বাড়িয়ে ধরে না? <span class="br-p"><br><br></span>কষ্টের সময়ে কি সাহায্যের জন্য আর্তনাদ করে না?</div>
<div class="v" id="v25"><span class="vn">25</span> <span class="br-p"><br><br></span>আমি বিপদগ্রস্তের জন্য কি কাঁদতাম না? <span class="br-p"><br><br></span>দীনের জন্য কি শোকাকুলচিত্ত হতাম না?</div>
<div class="v" id="v26"><span class="vn">26</span> <span class="br-p"><br><br></span>আমি মঙ্গলের অপেক্ষা করলে অমঙ্গল ঘটলো, <span class="br-p"><br><br></span>আলোর প্রতীক্ষা করলে অন্ধকার আসল।</div>
<div class="v" id="v27"><span class="vn">27</span> <span class="br-p"><br><br></span>আমার অন্ত্র জ্বলতে থাকে, শান্তি পায় না, <span class="br-p"><br><br></span>দুঃখের দিনগুলো আমার সম্মুখবর্তী হয়েছে।</div>
<div class="v" id="v28"><span class="vn">28</span> <span class="br-p"><br><br></span>বিনা রৌদ্রে আমি ম্লান হয়ে বেড়াচ্ছি, <span class="br-p"><br><br></span>আমি সমাজে উঠে দাঁড়াই, আর্তনাদ করি।</div>
<div class="v" id="v29"><span class="vn">29</span> <span class="br-p"><br><br></span>আমি শিয়ালদের ভাই হয়েছি, <span class="br-p"><br><br></span>উটপাখিদের বন্ধু হয়েছি।</div>
<div class="v" id="v30"><span class="vn">30</span> <span class="br-p"><br><br></span>আমার চামড়া কালো রংয়ের হয়েছে, খসে খসে পড়ছে, <span class="br-p"><br><br></span>আমার অস্থি তাপে দগ্ধ হয়েছে।</div>
<div class="v" id="v31"><span class="vn">31</span> <span class="br-p"><br><br></span>আমার বীণার সুর আজ হাহাকারে পরিণত, <span class="br-p"><br><br></span>আমার বাঁশীর সুরে শোনা যাচ্ছে বিলাপের কান্না।</div>
</div>
<!-- PARSED ABOVE; EDITING MAY BREAK PARSER -->
</body></html>