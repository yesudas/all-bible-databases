<html><head>
<meta http-equiv="Content-Type" content="text/html;charset=utf-8" />
<title>Job 33 &ndash; আইউব নবীর বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 33);">
<div id="navbar"><a href="../index.html">কিতাবুল মোকাদ্দস</a> &ndash; <b>আইউব নবীর বিবরণ</b> &ndash; <a href="Job_1.html">1</a> ... <a href="Job_31.html">31</a> <a href="Job_32.html">32</a> <b>33</b> <a href="Job_34.html">34</a> <a href="Job_35.html">35</a> ... <a href="Job_42.html">42</a> </div><hr>
<h1>Job 33</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইলীহূ হযরত আইউবকে ভর্ৎসনা করেন</h2><span class="vn">1</span> <span class="br-p"><br><br></span>যা হোক, আইউব, আরজ করি, আমার কথা শুনুন, <span class="br-p"><br><br></span>আমার সমস্ত কথায় কান দিন।</div>
<div class="v" id="v2"><span class="vn">2</span> <span class="br-p"><br><br></span>দেখুন, আমি এখন মুখ খুলেছি, <span class="br-p"><br><br></span>আমার তালুস্থিত জিহ্বা কথা বলছে।</div>
<div class="v" id="v3"><span class="vn">3</span> <span class="br-p"><br><br></span>আমার কথা মনের সরলতা প্রকাশ করবে, <span class="br-p"><br><br></span>আমার ওষ্ঠাধর যা জানে, সরল তা ভাবে বলবে।</div>
<div class="v" id="v4"><span class="vn">4</span> <span class="br-p"><br><br></span>আল্লাহ্‌র রূহ্‌ আমাকে রচনা করেছেন, <span class="br-p"><br><br></span>সর্বশক্তিমানের নিশ্বাস আমাকে জীবন দেন।</div>
<div class="v" id="v5"><span class="vn">5</span> <span class="br-p"><br><br></span>আপনি যদি পারেন, আমাকে জবাব দিন, <span class="br-p"><br><br></span>আমার সম্মুখে কথা গুছিয়ে বলুন, উঠে দাঁড়ান।</div>
<div class="v" id="v6"><span class="vn">6</span> <span class="br-p"><br><br></span>দেখুন, আল্লাহ্‌র কাছে আমিও আপনার মত; <span class="br-p"><br><br></span>আমাকেও মাটি দিয়ে তৈরি করা হয়েছে।</div>
<div class="v" id="v7"><span class="vn">7</span> <span class="br-p"><br><br></span>দেখুন, আমার ভয়ানকতা আপনাকে ত্রাসযুক্ত করবে না, <span class="br-p"><br><br></span>আমার ভার আপনার দুর্বহ হবে না।</div>
<div class="v" id="v8"><span class="vn">8</span> <span class="br-p"><br><br></span>আপনি আমার কর্ণগোচরেই কথা বলেছেন, <span class="br-p"><br><br></span>আমি আপনার কথার আওয়াজ শুনতে পেয়েছি,</div>
<div class="v" id="v9"><span class="vn">9</span> <span class="br-p"><br><br></span>“আমি পাক-পবিত্র, আমার অধর্ম নেই; <span class="br-p"><br><br></span>আমি নিষ্কলঙ্ক, আমাতে অপরাধ নেই;</div>
<div class="v" id="v10"><span class="vn">10</span> <span class="br-p"><br><br></span>দেখুন, তিনি আমার বিরুদ্ধে ছিদ্র খোঁজ করেন, <span class="br-p"><br><br></span>আমাকে আপনার দুশমন গণনা করেন;</div>
<div class="v" id="v11"><span class="vn">11</span> <span class="br-p"><br><br></span>তিনি আমার পা শিকল দিয়ে বেঁধেছেন, <span class="br-p"><br><br></span>আমার সমস্ত পথ নিরীক্ষণ করেন।”</div>
<div class="v" id="v12"><span class="vn">12</span> <span class="br-p"><br><br></span>দেখুন, এই বিষয়ে আপনি যথার্থবাদী নন— <span class="br-p"><br><br></span>আমি আপনাকে জবাব দিই— <span class="br-p"><br><br></span>কেননা মানুষের চেয়ে আল্লাহ্‌ মহান।</div>
<div class="v" id="v13"><span class="vn">13</span> <span class="br-p"><br><br></span>আপনি কেন তার সঙ্গে বিতণ্ডা করছেন? <span class="br-p"><br><br></span>তিনি তো আপনার কোন কথার জবাব দেন না।</div>
<div class="v" id="v14"><span class="vn">14</span> <span class="br-p"><br><br></span>আল্লাহ্‌ একবার বলেন, বরং দু’বার, <span class="br-p"><br><br></span>কিন্তু লোকে মন দেয় না।</div>
<div class="v" id="v15"><span class="vn">15</span> <span class="br-p"><br><br></span>স্বপ্নে, রাত্রিকালীন দর্শনে, <span class="br-p"><br><br></span>যখন মানুষেরা অগাধ নিদ্রায় মগ্ন হয়, বিছানায় সুখনিদ্রা যায়,</div>
<div class="v" id="v16"><span class="vn">16</span> <span class="br-p"><br><br></span>তখন তিনি মানুষের কান খুলে দেন, <span class="br-p"><br><br></span>সাবধান বাণী দিয়ে তাদের ভয় দেখান,</div>
<div class="v" id="v17"><span class="vn">17</span> <span class="br-p"><br><br></span>যেন তিনি মানুষকে দুষ্কর্ম থেকে নিবৃত্ত করেন, <span class="br-p"><br><br></span>যেন মানুষ থেকে অহঙ্কার গুপ্ত রাখেন।</div>
<div class="v" id="v18"><span class="vn">18</span> <span class="br-p"><br><br></span>তিনি কূপ থেকে তার প্রাণ, <span class="br-p"><br><br></span>মৃত্যুর আঘাত থেকে তার জীবন রক্ষা করেন।</div>
<div class="v" id="v19"><span class="vn">19</span> <span class="br-p"><br><br></span>সে নিজের বিছানায় ব্যথিত হয়ে শাস্তি পায়, <span class="br-p"><br><br></span>তার অস্থিতে নিরন্তর যন্ত্রণা হয়,</div>
<div class="v" id="v20"><span class="vn">20</span> <span class="br-p"><br><br></span>আহারেও তার জীবনের রুচি হয় না, <span class="br-p"><br><br></span>সুস্বাদু খাদ্যও তার প্রাণে ভাল লাগে না,</div>
<div class="v" id="v21"><span class="vn">21</span> <span class="br-p"><br><br></span>তার মাংস ক্ষয় পেয়ে অদৃশ্য হয়, <span class="br-p"><br><br></span>তার অদৃশ্য অস্থিগুলো বের হয়ে পড়ে।</div>
<div class="v" id="v22"><span class="vn">22</span> <span class="br-p"><br><br></span>তার প্রাণ কূপের নিকটস্থ হয়, <span class="br-p"><br><br></span>তার জীবন মৃত্যুর দূতদের নিকটবর্তী হয়।</div>
<div class="v" id="v23"><span class="vn">23</span> <span class="br-p"><br><br></span>যদি তার সঙ্গে এক জন ফেরেশতা থাকেন, <span class="br-p"><br><br></span>এক জন অর্থকারক, হাজারের মধ্যে এক জন, <span class="br-p"><br><br></span>যিনি মানুষকে তার পক্ষে যা ন্যায্য, তা দেখান,</div>
<div class="v" id="v24"><span class="vn">24</span> <span class="br-p"><br><br></span>তবে তিনি তার প্রতি কৃপা করে বলেন, <span class="br-p"><br><br></span>“কূপে নেমে যাওয়া থেকে একে মুক্ত কর, <span class="br-p"><br><br></span>আমি তার কাফ্‌ফারা পেলাম।”</div>
<div class="v" id="v25"><span class="vn">25</span> <span class="br-p"><br><br></span>তার দেহ বালকের চেয়েও সতেজ হবে, <span class="br-p"><br><br></span>সে যৌবন কাল ফিরে পাবে।</div>
<div class="v" id="v26"><span class="vn">26</span> <span class="br-p"><br><br></span>সে আল্লাহ্‌র কাছে মুনাজাত করে, <span class="br-p"><br><br></span>আর তিনি তার প্রতি খুশি হন, <span class="br-p"><br><br></span>তাই সে হর্ষধ্বনিপূর্বক তাঁর মুখ দর্শন করে, <span class="br-p"><br><br></span>আর তিনি মানুষকে তার ধার্মিকতা ফিরিয়ে দেন।</div>
<div class="v" id="v27"><span class="vn">27</span> <span class="br-p"><br><br></span>সে মানুষের কাছে গজল গেয়ে বলে, “আমি গুনাহ্‌ করেছি, <span class="br-p"><br><br></span>ন্যায়ের বিপরীত করেছি, তবুও তার মত প্রতিফল পাই নি;</div>
<div class="v" id="v28"><span class="vn">28</span> <span class="br-p"><br><br></span>তিনি কূপে প্রবেশ করা থেকে আমার প্রাণকে মুক্ত করেছেন, <span class="br-p"><br><br></span>আমি আলো উপভোগ করার জন্য বেঁচে থাকব।”</div>
<div class="v" id="v29"><span class="vn">29</span> <span class="br-p"><br><br></span>দেখুন, আল্লাহ্‌ এসব কাজ করেন, <span class="br-p"><br><br></span>মানুষের সঙ্গে দু’বার, তিনবার করেন,</div>
<div class="v" id="v30"><span class="vn">30</span> <span class="br-p"><br><br></span>যেন কূপ থেকে তার প্রাণ ফিরিয়ে আনেন, <span class="br-p"><br><br></span>যেন সে জীবনের আলোতে আলোকিত হয়।</div>
<div class="v" id="v31"><span class="vn">31</span> <span class="br-p"><br><br></span>আইউব, অবধান করুন, আমার কথা শুনুন; <span class="br-p"><br><br></span>আপনি নীরব থাকুন, আমি বলি।</div>
<div class="v" id="v32"><span class="vn">32</span> <span class="br-p"><br><br></span>যদি আপনার কিছু বক্তব্য থাকে, জবাব দিন, বলুন, <span class="br-p"><br><br></span>কেননা আমি আপনাকে নির্দোষ দেখাতে চাই।</div>
<div class="v" id="v33"><span class="vn">33</span> <span class="br-p"><br><br></span>যদি বক্তব্য না থাকে, তবে আমার কথা শুনুন, <span class="br-p"><br><br></span>নীরব হোন, আমি আপনাকে প্রজ্ঞা শিক্ষা দিই।</div>
</div>
<!-- PARSED ABOVE; EDITING MAY BREAK PARSER -->
</body></html>