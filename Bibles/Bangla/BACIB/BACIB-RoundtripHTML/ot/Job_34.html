<html><head>
<meta http-equiv="Content-Type" content="text/html;charset=utf-8" />
<title>Job 34 &ndash; আইউব নবীর বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 34);">
<div id="navbar"><a href="../index.html">কিতাবুল মোকাদ্দস</a> &ndash; <b>আইউব নবীর বিবরণ</b> &ndash; <a href="Job_1.html">1</a> ... <a href="Job_32.html">32</a> <a href="Job_33.html">33</a> <b>34</b> <a href="Job_35.html">35</a> <a href="Job_36.html">36</a> ... <a href="Job_42.html">42</a> </div><hr>
<h1>Job 34</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইলীহূ আল্লাহ্‌র ন্যায়বিচার ঘোষণা করেন</h2><span class="vn">1</span> <span class="br-p"><br><br></span>ইলীহূ আরও বলতে লাগলেন,</div>
<div class="v" id="v2"><span class="vn">2</span> <span class="br-p"><br><br></span>হে বিজ্ঞেরা, আমার কথা শুনুন; <span class="br-p"><br><br></span>হে জ্ঞানবানেরা, আমার কথায় কান দিন।</div>
<div class="v" id="v3"><span class="vn">3</span> <span class="br-p"><br><br></span>কেননা রসনা যেমন খাদ্যের স্বাদ নেয়, <span class="br-p"><br><br></span>তদ্রূপ কান কথার পরীক্ষা করে।</div>
<div class="v" id="v4"><span class="vn">4</span> <span class="br-p"><br><br></span>আসুন, যা ন্যায্য তা-ই মনোনীত করি, <span class="br-p"><br><br></span>কোন্‌টি ভাল, নিজেদের মধ্যে স্থির করি।</div>
<div class="v" id="v5"><span class="vn">5</span> <span class="br-p"><br><br></span>দেখুন, আইউব বললেন, আমি ধার্মিক, <span class="br-p"><br><br></span>কিন্তু আমার যা ন্যায্য, আল্লাহ্‌ তা হরণ করেছেন;</div>
<div class="v" id="v6"><span class="vn">6</span> <span class="br-p"><br><br></span>আমি ন্যায়বান হলেও মিথ্যাবাদী গণিত, <span class="br-p"><br><br></span>বিনা দোষে আমি দারুণ আহত হয়েছি।</div>
<div class="v" id="v7"><span class="vn">7</span> <span class="br-p"><br><br></span>আইউবের মত কোন ব্যক্তি আছে? <span class="br-p"><br><br></span>তিনি পানির মত উপহাস পান করেন,</div>
<div class="v" id="v8"><span class="vn">8</span> <span class="br-p"><br><br></span>অধর্মচারীদের সঙ্গে চলেন, <span class="br-p"><br><br></span>দুর্বৃত্তদের পথে গমন করেন।</div>
<div class="v" id="v9"><span class="vn">9</span> <span class="br-p"><br><br></span>কেননা তিনি বলেছেন, মানুষের কোন লাভ নেই, <span class="br-p"><br><br></span>যখন সে আল্লাহ্‌র সঙ্গে প্রণয় রাখে।</div>
<div class="v" id="v10"><span class="vn">10</span> <span class="br-p"><br><br></span>অতএব, হে বুদ্ধিমানেরা, আমার কথা শুনুন, <span class="br-p"><br><br></span>এই কথা দূরে থাকুক যে, আল্লাহ্‌ দুষ্কর্ম করবেন, <span class="br-p"><br><br></span>সর্বশক্তিমান অন্যায় করবেন।</div>
<div class="v" id="v11"><span class="vn">11</span> <span class="br-p"><br><br></span>কারণ তিনি মানুষের কাজের ফল তাকে দেন, <span class="br-p"><br><br></span>মানুষের গতি অনুসারে তার দশা ঘটান।</div>
<div class="v" id="v12"><span class="vn">12</span> <span class="br-p"><br><br></span>আল্লাহ্‌ তো কখনও দুষ্টাচরণ করেন না, <span class="br-p"><br><br></span>সর্বশক্তিমান কখনও বিচার বিপরীত করেন না।</div>
<div class="v" id="v13"><span class="vn">13</span> <span class="br-p"><br><br></span>দুনিয়ার কর্তৃত্বভার তাঁকে কে দিল? <span class="br-p"><br><br></span>সমস্ত দুনিয়ার দেখাশুনার কাজে কে তাঁকে লাগাল?</div>
<div class="v" id="v14"><span class="vn">14</span> <span class="br-p"><br><br></span>যদি তিনি তাঁর নিজের কথাই ভাবতেন, <span class="br-p"><br><br></span>তাঁর রূহ্‌ ও নিশ্বাস তাঁর নিজের কাছে সংগ্রহ করতেন,</div>
<div class="v" id="v15"><span class="vn">15</span> <span class="br-p"><br><br></span>তবে সমস্ত মানুষ একেবারে ধ্বংস হয়ে যেত, <span class="br-p"><br><br></span>মানুষ পুনর্বার ধুলিতে ফিরে যেত।</div>
<div class="v" id="v16"><span class="vn">16</span> <span class="br-p"><br><br></span>যদি আপনার বিবেচনা থাকে, তবে শুনুন, <span class="br-p"><br><br></span>আমার কথায় কান দিন।</div>
<div class="v" id="v17"><span class="vn">17</span> <span class="br-p"><br><br></span>যে ন্যায়বিদ্বেষী, সে কি শাসন করবে? <span class="br-p"><br><br></span>আপনি কি ধর্মময় পরাক্রমীকে দোষী করবেন?</div>
<div class="v" id="v18"><span class="vn">18</span> <span class="br-p"><br><br></span>বাদশাহ্‌কে কি বলা যায়, তুমি অপদার্থ? <span class="br-p"><br><br></span>রাজন্যবর্গকে কি বলা যায়, তোমরা দুষ্ট?</div>
<div class="v" id="v19"><span class="vn">19</span> <span class="br-p"><br><br></span>কিন্তু তিনি শাসনকর্তাদেরও মুখাপেক্ষা করেন না, <span class="br-p"><br><br></span>দরিদ্রের কাছে ধনবানকেও বিশিষ্ট মনে করেন না, <span class="br-p"><br><br></span>কেননা তারা সকলেই তাঁর হস্তকৃত বস্তু।</div>
<div class="v" id="v20"><span class="vn">20</span> <span class="br-p"><br><br></span>তাদের হঠাৎ মৃত্যু হয়, মধ্যরাত্রে প্রয়াত হয়, <span class="br-p"><br><br></span>লোকগুলো বিচলিত হয়ে চলে যায়, <span class="br-p"><br><br></span>পরাক্রমী বিনা হস্তক্ষেপে অপনীত হয়।</div>
<div class="v" id="v21"><span class="vn">21</span> <span class="br-p"><br><br></span>কেননা মানুষের পথে তাঁর দৃষ্টি আছে; <span class="br-p"><br><br></span>তিনি তার প্রতিটি ধাপ দেখেন;</div>
<div class="v" id="v22"><span class="vn">22</span> <span class="br-p"><br><br></span>এমন অন্ধকার কি মৃত্যুচ্ছায়া নেই, <span class="br-p"><br><br></span>যেখানে দুর্বৃত্তরা লুকাতে পারে।</div>
<div class="v" id="v23"><span class="vn">23</span> <span class="br-p"><br><br></span>তিনি মানুষের বিষয়ে দীর্ঘকাল চিন্তা করেন না, <span class="br-p"><br><br></span>যখন সে আল্লাহ্‌র সম্মুখে বিচার স্থানে আসে।</div>
<div class="v" id="v24"><span class="vn">24</span> <span class="br-p"><br><br></span>তিনি বিনা সন্ধানে পরাক্রান্তদেরকে খণ্ড খণ্ড করেন, <span class="br-p"><br><br></span>তাদের স্থানে অন্যদেরকে স্থাপন করেন।</div>
<div class="v" id="v25"><span class="vn">25</span> <span class="br-p"><br><br></span>এভাবে তিনি তাদের সকল কাজের হিসাব রাখেন, <span class="br-p"><br><br></span>রাতে তাদের উল্টিয়ে ফেলেন, তাতে তারা চূর্ণ হয়।</div>
<div class="v" id="v26"><span class="vn">26</span> <span class="br-p"><br><br></span>তিনি তাদের দুর্জন বলে প্রহার করেন, <span class="br-p"><br><br></span>সকলের দৃষ্টিগোচরেই করেন;</div>
<div class="v" id="v27"><span class="vn">27</span> <span class="br-p"><br><br></span>কারণ তারা তাঁর পিছনে চলা থেকে ফিরল, <span class="br-p"><br><br></span>তাঁরা সমস্ত পথ অবহেলা করলো;</div>
<div class="v" id="v28"><span class="vn">28</span> <span class="br-p"><br><br></span>এভাবে দরিদ্রের কান্না তার কাছে আনা হল; <span class="br-p"><br><br></span>আর তিনি দুঃখীদের কান্না শুনলেন।</div>
<div class="v" id="v29"><span class="vn">29</span> <span class="br-p"><br><br></span>তিনি শান্তি দিলে কে দোষ দিতে পারে? <span class="br-p"><br><br></span>তিনি মুখ ঢাকলে কে তাঁর দর্শন পেতে পারে? <span class="br-p"><br><br></span>সে জাতিই হোক বা ব্যক্তিই হোক;</div>
<div class="v" id="v30"><span class="vn">30</span> <span class="br-p"><br><br></span>আল্লাহ্‌বিহীন লোক যেন রাজত্ব না করে, <span class="br-p"><br><br></span>লোকদেরকে ফাঁদে ফেলতে যেন কেউ না থাকে।</div>
<div class="v" id="v31"><span class="vn">31</span> <span class="br-p"><br><br></span>কেউ কি আল্লাহ্‌কে বলেছে, আমি (শাস্তি) পেয়েছি, <span class="br-p"><br><br></span>আর গুনাহ্‌ করবো না,</div>
<div class="v" id="v32"><span class="vn">32</span> <span class="br-p"><br><br></span>যা দেখতে পাই না, তা আমাকে শেখাও; <span class="br-p"><br><br></span>যদি অন্যায় করে থাকি, আর করবো না?</div>
<div class="v" id="v33"><span class="vn">33</span> <span class="br-p"><br><br></span>তাঁর প্রতিদান কি আপনার ইচ্ছামত হবে যে, <span class="br-p"><br><br></span>আপনি তা অগ্রাহ্য করলেন? <span class="br-p"><br><br></span>মনোনীত করা আপনার কাজ, আমার নয়; <span class="br-p"><br><br></span>অতএব আপনি যা জানেন, বলুন।</div>
<div class="v" id="v34"><span class="vn">34</span> <span class="br-p"><br><br></span>বুদ্ধিমান লোকেরা আমাকে বলবেন, <span class="br-p"><br><br></span>জ্ঞানবানেরা আমার কথা শুনে বলবেন,</div>
<div class="v" id="v35"><span class="vn">35</span> <span class="br-p"><br><br></span>আইউব জ্ঞানশূন্য হয়ে কথা বলছেন, <span class="br-p"><br><br></span>তার কথা বুদ্ধি বিবর্জিত।</div>
<div class="v" id="v36"><span class="vn">36</span> <span class="br-p"><br><br></span>আইউবের পরীক্ষা শেষ পর্যন্ত হলেই ভাল, <span class="br-p"><br><br></span>কেননা তিনি অধার্মিকদের মত জবাব দিয়েছেন।</div>
<div class="v" id="v37"><span class="vn">37</span> <span class="br-p"><br><br></span>বস্তুতঃ তিনি গুনাহে অধর্ম যোগ করেন, <span class="br-p"><br><br></span>তিনি আমাদের মধ্যে হাততালি দেন, <span class="br-p"><br><br></span>আর তিনি আল্লাহ্‌র বিরুদ্ধে অনেক কথা বলেন।</div>
</div>
<!-- PARSED ABOVE; EDITING MAY BREAK PARSER -->
</body></html>