<html><head>
<meta http-equiv="Content-Type" content="text/html;charset=utf-8" />
<title>Job 36 &ndash; আইউব নবীর বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 36);">
<div id="navbar"><a href="../index.html">কিতাবুল মোকাদ্দস</a> &ndash; <b>আইউব নবীর বিবরণ</b> &ndash; <a href="Job_1.html">1</a> ... <a href="Job_34.html">34</a> <a href="Job_35.html">35</a> <b>36</b> <a href="Job_37.html">37</a> <a href="Job_38.html">38</a> ... <a href="Job_42.html">42</a> </div><hr>
<h1>Job 36</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইলীহূ আল্লাহ্‌র মহিমার বন্দনা করেন</h2><span class="vn">1</span> <span class="br-p"><br><br></span>ইলীহূ আরও বললেন,</div>
<div class="v" id="v2"><span class="vn">2</span> <span class="br-p"><br><br></span>আপনি আমার প্রতি একটু ধৈর্য ধরুন, <span class="br-p"><br><br></span>আমি আপনাকে কিছু শিক্ষা দেব, <span class="br-p"><br><br></span>কারণ আল্লাহ্‌র পক্ষে আমার আরও কথা আছে।</div>
<div class="v" id="v3"><span class="vn">3</span> <span class="br-p"><br><br></span>আমি দূর থেকে আমার জ্ঞান আনবো, <span class="br-p"><br><br></span>আমার নির্মাতার উপর ধর্মময়তা আরোপ করবো।</div>
<div class="v" id="v4"><span class="vn">4</span> <span class="br-p"><br><br></span>সত্যিই আমার কথা মিথ্যা নয়, <span class="br-p"><br><br></span>জ্ঞানে সিদ্ধ এক জন ব্যক্তি আপনার সহবর্তী।</div>
<div class="v" id="v5"><span class="vn">5</span> <span class="br-p"><br><br></span>দেখুন, আল্লাহ্‌ পরাক্রমী, তবু কাউকেও তুচ্ছ করেন না; <span class="br-p"><br><br></span>তিনি বুদ্ধিবলে পরাক্রমী।</div>
<div class="v" id="v6"><span class="vn">6</span> <span class="br-p"><br><br></span>তিনি দুষ্টদের প্রাণ রক্ষা করেন না, <span class="br-p"><br><br></span>কিন্তু দুঃখীদের পক্ষে ন্যায়বিচার করেন।</div>
<div class="v" id="v7"><span class="vn">7</span> <span class="br-p"><br><br></span>তিনি ধার্মিকদের থেকে চোখ ফিরিয়ে নেন না; <span class="br-p"><br><br></span>কিন্তু সিংহাসনে উপবিষ্ট বাদশাহ্‌দের সঙ্গে <span class="br-p"><br><br></span>তাদেরকে চিরকালের তরে বসান, <span class="br-p"><br><br></span>তারা উন্নত হয়।</div>
<div class="v" id="v8"><span class="vn">8</span> <span class="br-p"><br><br></span>তারা যদি শিকলে বাঁধা পরে, <span class="br-p"><br><br></span>যদি দুঃখের দড়িতে আবদ্ধ হয়;</div>
<div class="v" id="v9"><span class="vn">9</span> <span class="br-p"><br><br></span>তবে তিনি দেখিয়ে দেন তাদের কাজ, <span class="br-p"><br><br></span>ও তাদের সমস্ত অধর্ম, যা সগর্বে করেছে;</div>
<div class="v" id="v10"><span class="vn">10</span> <span class="br-p"><br><br></span>তিনি উপদেশের প্রতি তাদের কান খুলে দেন, <span class="br-p"><br><br></span>তাদেরকে অধর্ম থেকে ফিরতে হুকুম দেন।</div>
<div class="v" id="v11"><span class="vn">11</span> <span class="br-p"><br><br></span>তারা যদি কথা শোনে ও তাঁর সেবা করে, <span class="br-p"><br><br></span>তবে সুসম্পদে নিজ নিজ আয়ু কাটাবে, <span class="br-p"><br><br></span>সুখে নিজ নিজ সমস্ত বছর যাপন করবে।</div>
<div class="v" id="v12"><span class="vn">12</span> <span class="br-p"><br><br></span>কিন্তু যদি না শোনে, তবে অস্ত্র দ্বারা বিনষ্ট হবে, <span class="br-p"><br><br></span>জ্ঞানের অভাবে প্রাণত্যাগ করবে।</div>
<div class="v" id="v13"><span class="vn">13</span> <span class="br-p"><br><br></span>আল্লাহ্‌বিহীন অন্তঃকরণ ক্রোধ সঞ্চয় করে, <span class="br-p"><br><br></span>তিনি তাদেরকে বাঁধলে ত্রাহি ত্রাহি করে না।</div>
<div class="v" id="v14"><span class="vn">14</span> <span class="br-p"><br><br></span>তারা যৌবনকালে প্রাণত্যাগ করে, <span class="br-p"><br><br></span>লজ্জায় তাদেরও জীবনের অবসান ঘটে।</div>
<div class="v" id="v15"><span class="vn">15</span> <span class="br-p"><br><br></span>তিনি দুঃখীকে আরও দুঃখ দিয়ে উদ্ধার করেন, <span class="br-p"><br><br></span>তিনি উপদ্রবে তাদের কান খুলে দেন।</div>
<div class="v" id="v16"><span class="vn">16</span> <span class="br-p"><br><br></span>তিনি আপনাকেও সঙ্কটের মুখ থেকে বের করে চালাতে চান; <span class="br-p"><br><br></span>যা সঙ্কীর্ণ নয় এমন প্রশস্ত স্থানে নিয়ে যেতে চান, <span class="br-p"><br><br></span>আপনার টেবিল পুষ্টিকর দ্রব্যে সাজান হবে।</div>
<div class="v" id="v17"><span class="vn">17</span> <span class="br-p"><br><br></span>কিন্তু আপনি দুর্জনের বিচারে পূর্ণ হয়েছেন; <span class="br-p"><br><br></span>বিচার ও শাসন আপনাকে ধরেছে।</div>
<div class="v" id="v18"><span class="vn">18</span> <span class="br-p"><br><br></span>সাবধান ক্রোধ আপনাকে উপহাসের পাত্র থেকে প্রলোভিত না করুক, <span class="br-p"><br><br></span>কাফ্‌ফারার মহত্ব আপনাকে ভ্রান্ত না করুক।</div>
<div class="v" id="v19"><span class="vn">19</span> <span class="br-p"><br><br></span>আপনার সমস্ত কান্না এবং আপনার সমস্ত চেষ্টা <span class="br-p"><br><br></span>কি আপনাকে বিপদ থেকে রক্ষা করতে পারে?</div>
<div class="v" id="v20"><span class="vn">20</span> <span class="br-p"><br><br></span>সেই রাতের আকাঙ্খা করবেন না, <span class="br-p"><br><br></span>যখন জাতিরা স্বস্থান থেকে বিলুপ্ত হয়।</div>
<div class="v" id="v21"><span class="vn">21</span> <span class="br-p"><br><br></span>সাবধান, অধর্মের প্রতি ফিরবেন না, <span class="br-p"><br><br></span>আপনি তো দুঃখভোগের চেয়ে তা-ই মনোনীত করেছেন।</div>
<div class="v" id="v22"><span class="vn">22</span> <span class="br-p"><br><br></span>দেখুন, আল্লাহ্‌ তাঁর পরাক্রমে সর্বোচ্চ, <span class="br-p"><br><br></span>তাঁর মত কে শিক্ষা দিতে পারে?</div>
<div class="v" id="v23"><span class="vn">23</span> <span class="br-p"><br><br></span>কে তাঁর গন্তব্য নির্ধারণ করেছ? <span class="br-p"><br><br></span>কে বলতে পারে, তুমি অন্যায় করেছ?</div>
<div class="v" id="v24"><h2>ইলীহূ আল্লাহ্‌র মহিমা স্বীকার করেন</h2><span class="vn">24</span> <span class="br-p"><br><br></span>মনে রাখবেন, তাঁর কাজের মহিমা স্বীকার করা চাই, <span class="br-p"><br><br></span>মানুষ কাওয়ালীর দ্বারা তার কীর্তন করেছে।</div>
<div class="v" id="v25"><span class="vn">25</span> <span class="br-p"><br><br></span>সকল মানুষ তা শুনেছে, <span class="br-p"><br><br></span>প্রত্যেকে দূর থেকে তা দর্শন করে।</div>
<div class="v" id="v26"><span class="vn">26</span> <span class="br-p"><br><br></span>দেখুন আল্লাহ্‌ মহান, আমরা তাঁকে জানি না; <span class="br-p"><br><br></span>তাঁর বর্ষ-সংখ্যার সন্ধান পাওয়া যায় না।</div>
<div class="v" id="v27"><span class="vn">27</span> <span class="br-p"><br><br></span>তিনি পানির সমস্ত বিন্দু আকর্ষণ করেন, <span class="br-p"><br><br></span>সেগুলো তার বাষ্প থেকে বৃষ্টিরূপে পড়ে;</div>
<div class="v" id="v28"><span class="vn">28</span> <span class="br-p"><br><br></span>মেঘমালা তা ঢেলে দেয়, <span class="br-p"><br><br></span>তা মানুষের উপরে অঝোর ধারায় বৃষ্টি পড়ে।</div>
<div class="v" id="v29"><span class="vn">29</span> <span class="br-p"><br><br></span>মেঘমালার বিস্তারণ কেউ কি বুঝতে পারে? <span class="br-p"><br><br></span>তাঁর বজ্রের গর্জন কে বোঝে?</div>
<div class="v" id="v30"><span class="vn">30</span> <span class="br-p"><br><br></span>দেখুন, তিনি আপনার চারদিকে স্বীয় আলো বিস্তার করেন, <span class="br-p"><br><br></span>তিনি সমুদ্রের তলা আবৃত করেন।</div>
<div class="v" id="v31"><span class="vn">31</span> <span class="br-p"><br><br></span>কারণ তিনি এসব দ্বারা জাতিদেরকে শাসন করেন, <span class="br-p"><br><br></span>তিনি প্রচুর পরিমাণে শস্য উৎপন্ন করেন।</div>
<div class="v" id="v32"><span class="vn">32</span> <span class="br-p"><br><br></span>তিনি তাঁর অঞ্জলি বিদ্যুতে পূর্ণ করেন, <span class="br-p"><br><br></span>তাকে লক্ষ্যে বিধবার হুকুম দেন।</div>
<div class="v" id="v33"><span class="vn">33</span> <span class="br-p"><br><br></span>তার গর্জন তাঁর পরিচয় দেয়, <span class="br-p"><br><br></span>পশুপালগুলোও তার আগমন জানায়।</div>
</div>
<!-- PARSED ABOVE; EDITING MAY BREAK PARSER -->
</body></html>