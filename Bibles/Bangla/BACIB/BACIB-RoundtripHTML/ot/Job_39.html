<html><head>
<meta http-equiv="Content-Type" content="text/html;charset=utf-8" />
<title>Job 39 &ndash; আইউব নবীর বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 39);">
<div id="navbar"><a href="../index.html">কিতাবুল মোকাদ্দস</a> &ndash; <b>আইউব নবীর বিবরণ</b> &ndash; <a href="Job_1.html">1</a> ... <a href="Job_37.html">37</a> <a href="Job_38.html">38</a> <b>39</b> <a href="Job_40.html">40</a> <a href="Job_41.html">41</a> <a href="Job_42.html">42</a> </div><hr>
<h1>Job 39</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তুমি কি শৈলবাসী বন্য ছাগীগুলোর প্রসবকাল জান? <span class="br-p"><br><br></span>হরিণীর প্রসবের রীতি কি নির্ণয় করতে পার?</div>
<div class="v" id="v2"><span class="vn">2</span> <span class="br-p"><br><br></span>তারা কত মাস গর্ভধারণ করে, <span class="br-p"><br><br></span>তা কি নির্ণয় করতে পার? <span class="br-p"><br><br></span>তাদের প্রসবকাল কি জান?</div>
<div class="v" id="v3"><span class="vn">3</span> <span class="br-p"><br><br></span>তারা হেঁট হয়, প্রসব করে, <span class="br-p"><br><br></span>অমনি দুঃখ ঝেড়ে ফেলে।</div>
<div class="v" id="v4"><span class="vn">4</span> <span class="br-p"><br><br></span>তাদের বাচ্চাগুলো বলবান হয়, <span class="br-p"><br><br></span>তারা মাঠে বৃদ্ধি পায়, প্রস্থান করে, <span class="br-p"><br><br></span>আর ফিরে আসে না।</div>
<div class="v" id="v5"><span class="vn">5</span> <span class="br-p"><br><br></span>কে বন্য গাধাকে স্বাধীন করে ছেড়ে দিয়েছে? <span class="br-p"><br><br></span>কে তাদের বন্ধন মুক্ত করেছে?</div>
<div class="v" id="v6"><span class="vn">6</span> <span class="br-p"><br><br></span>আমি মরুভূমিতে তার বাড়ি করেছি, <span class="br-p"><br><br></span>লবণ-ভূমিকে তার নিবাস করেছি।</div>
<div class="v" id="v7"><span class="vn">7</span> <span class="br-p"><br><br></span>সে নগরের কলরবকে পরিহাস করে, <span class="br-p"><br><br></span>চালকের আওয়াজ শোনে না।</div>
<div class="v" id="v8"><span class="vn">8</span> <span class="br-p"><br><br></span>পর্বতশ্রেণী তার চারণভূমি; <span class="br-p"><br><br></span>সে যাবতীয় নবীন ঘাসের খোঁজ করে।</div>
<div class="v" id="v9"><span class="vn">9</span> <span class="br-p"><br><br></span>বন্য ষাঁড় কি তোমার সেবা করতে সম্মত হবে? <span class="br-p"><br><br></span>সে কি তোমার যাবপাত্রের কাছ থাকবে?</div>
<div class="v" id="v10"><span class="vn">10</span> <span class="br-p"><br><br></span>তুমি কি জমিতে বন্য ষাঁড়কে লাঙ্গলে বাঁধতে পার? <span class="br-p"><br><br></span>সে কি তোমার পেছন পেছন ক্ষেতে মই দেবে?</div>
<div class="v" id="v11"><span class="vn">11</span> <span class="br-p"><br><br></span>তার প্রচুর বলের জন্য তুমি কি তাকে বিশ্বাস করবে? <span class="br-p"><br><br></span>তোমার কাজ কি তাকে করতে দেবে?</div>
<div class="v" id="v12"><span class="vn">12</span> <span class="br-p"><br><br></span>তুমি কি তার প্রতি এমন বিশ্বাস রাখবে যে, <span class="br-p"><br><br></span>সে তোমার শস্য আনবে, তা খামারে একত্র করবে?</div>
<div class="v" id="v13"><span class="vn">13</span> <span class="br-p"><br><br></span>উট পাখির ডানা উল্লাস করে, <span class="br-p"><br><br></span>কিন্তু সারসের ডানা ও পালকের সঙ্গে তার তুলনা হয় না।</div>
<div class="v" id="v14"><span class="vn">14</span> <span class="br-p"><br><br></span>সে তো ভূমিতে তাঁর ডিম পারে, <span class="br-p"><br><br></span>ধুলায় উষ্ণ হতে দেয়।</div>
<div class="v" id="v15"><span class="vn">15</span> <span class="br-p"><br><br></span>তার মনে থাকে না যে, হয়তো চরণে তা চূর্ণ করবে, <span class="br-p"><br><br></span>কিংবা বন্য পশু তা দলিত করবে।</div>
<div class="v" id="v16"><span class="vn">16</span> <span class="br-p"><br><br></span>সে তাঁর বাচ্চাগুলোর প্রতি নির্দয় ব্যবহার করে, <span class="br-p"><br><br></span>প্রসব-বেদনা বিফল হলেও নিশ্চিন্ত থাকে;</div>
<div class="v" id="v17"><span class="vn">17</span> <span class="br-p"><br><br></span>যেহেতু আল্লাহ্‌ তাকে জ্ঞানহীন করেছেন, <span class="br-p"><br><br></span>তাকে বুদ্ধি দেন নি।</div>
<div class="v" id="v18"><span class="vn">18</span> <span class="br-p"><br><br></span>সে যখন পাখা তুলে গমন করে, <span class="br-p"><br><br></span>তখন ঘোড়া ও তার সওয়ারকে পরিহাস করে।</div>
<div class="v" id="v19"><span class="vn">19</span> <span class="br-p"><br><br></span>তুমি কি ঘোড়াকে শক্তি দিয়েছ? <span class="br-p"><br><br></span>তার ঘাড়ে কি সুন্দর কেশর দিয়েছ?</div>
<div class="v" id="v20"><span class="vn">20</span> <span class="br-p"><br><br></span>তাকে কি পঙ্গপালের মত লাফ দেওয়াতে পেরেছ? <span class="br-p"><br><br></span>তার নাসিকা ধ্বনির তেজ অতি ভয়ানক।</div>
<div class="v" id="v21"><span class="vn">21</span> <span class="br-p"><br><br></span>সে উপত্যকায় খুর ঘসে, <span class="br-p"><br><br></span>নিজের বিক্রমে উল্লাস করে, <span class="br-p"><br><br></span>অস্ত্রশস্ত্রের সঙ্গে সাক্ষাৎ করতে যায়।</div>
<div class="v" id="v22"><span class="vn">22</span> <span class="br-p"><br><br></span>সে আশঙ্কাকে পরিহাস করে, উদ্বিগ্ন হয় না, <span class="br-p"><br><br></span>তলোয়ারের সম্মুখ থেকে ফেরে না,</div>
<div class="v" id="v23"><span class="vn">23</span> <span class="br-p"><br><br></span>তূণ তাঁর বিরুদ্ধে আওয়াজ করে, <span class="br-p"><br><br></span>শাণিত বর্শা ও শূল আওয়াজ করে।</div>
<div class="v" id="v24"><span class="vn">24</span> <span class="br-p"><br><br></span>সে উগ্রতায় ও ক্রোধে ভূমি খেয়ে ফেলে, <span class="br-p"><br><br></span>তূরীবাদ্য শুনলে দাঁড়িয়ে থাকে না।</div>
<div class="v" id="v25"><span class="vn">25</span> <span class="br-p"><br><br></span>তূরী ধ্বনির সঙ্গে সে হ্রেষা আওয়াজ করে, <span class="br-p"><br><br></span>দূর থেকে যুদ্ধের গন্ধ পায়, <span class="br-p"><br><br></span>সেনাপতিদের হুঙ্কার ও সিংহনাদ শোনে।</div>
<div class="v" id="v26"><span class="vn">26</span> <span class="br-p"><br><br></span>তোমারই বুদ্ধিতে কি বাজপাখি ওড়ে, <span class="br-p"><br><br></span>দক্ষিণ দিকে তাঁর পাখা মেলে দেয়?</div>
<div class="v" id="v27"><span class="vn">27</span> <span class="br-p"><br><br></span>তোমারই হুকুমনামায় কি ঈগল উপরে উঠে, <span class="br-p"><br><br></span>উঁচু স্থানে তার বাসা করে?</div>
<div class="v" id="v28"><span class="vn">28</span> <span class="br-p"><br><br></span>সে শৈলে বসতি করে, সেখানে তার বাসা, <span class="br-p"><br><br></span>সে শৈলাগ্রে ও দুর্গম স্থানে থাকে।</div>
<div class="v" id="v29"><span class="vn">29</span> <span class="br-p"><br><br></span>সেখান থেকে সে শিকার অবলোকন করে, <span class="br-p"><br><br></span>তার চোখ দূর থেকে তা নিরীক্ষণ করে।</div>
<div class="v" id="v30"><span class="vn">30</span> <span class="br-p"><br><br></span>তার বাচ্চাগুলোও রক্ত চোষে, <span class="br-p"><br><br></span>যে স্থানে লাশ, সেই স্থানে সেও থাকে।</div>
</div>
<!-- PARSED ABOVE; EDITING MAY BREAK PARSER -->
</body></html>