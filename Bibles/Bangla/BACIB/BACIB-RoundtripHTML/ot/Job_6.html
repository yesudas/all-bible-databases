<html><head>
<meta http-equiv="Content-Type" content="text/html;charset=utf-8" />
<title>Job 6 &ndash; আইউব নবীর বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 6);">
<div id="navbar"><a href="../index.html">কিতাবুল মোকাদ্দস</a> &ndash; <b>আইউব নবীর বিবরণ</b> &ndash; <a href="Job_1.html">1</a> ... <a href="Job_4.html">4</a> <a href="Job_5.html">5</a> <b>6</b> <a href="Job_7.html">7</a> <a href="Job_8.html">8</a> ... <a href="Job_42.html">42</a> </div><hr>
<h1>Job 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত আইউবের জবাব: আমার অভিযোগ ন্যায্য</h2><span class="vn">1</span> <span class="br-p"><br><br></span>পরে আইউব জবাবে বললেন,</div>
<div class="v" id="v2"><span class="vn">2</span> <span class="br-p"><br><br></span>হায় যদি আমার মনস্তাপ ওজন করা হত! <span class="br-p"><br><br></span>যদি আমার বিপদ নিক্তিতে মাপা যেত!</div>
<div class="v" id="v3"><span class="vn">3</span> <span class="br-p"><br><br></span>তবে তা সমুদ্রের বালির চেয়েও ভারী হত, <span class="br-p"><br><br></span>এজন্য আমার কথা অসংলগ্ন হয়ে পড়ে।</div>
<div class="v" id="v4"><span class="vn">4</span> <span class="br-p"><br><br></span>কারণ সর্বশক্তিমানের সমস্ত তীর আমার ভিতরে প্রবিষ্ট, <span class="br-p"><br><br></span>আমার রূহ্‌ সেই সবের বিষ পান করছে, <span class="br-p"><br><br></span>আল্লাহ্‌র ত্রাসদল আমার বিরুদ্ধে শ্রেণীবদ্ধ।</div>
<div class="v" id="v5"><span class="vn">5</span> <span class="br-p"><br><br></span>বন্য গাধা ঘাস পেলে কি চিৎকার করে? <span class="br-p"><br><br></span>গরু জাব পেলে কি ডাকা-ডাকি করে?</div>
<div class="v" id="v6"><span class="vn">6</span> <span class="br-p"><br><br></span>যার স্বাদ নেই, তা কি লবণ বিনা ভোজন করা যায়? <span class="br-p"><br><br></span>ডিম্বের লালার কি কিছু স্বাদ আছে?</div>
<div class="v" id="v7"><span class="vn">7</span> <span class="br-p"><br><br></span>আমার প্রাণ যা স্পর্শ করতে অসম্মত, <span class="br-p"><br><br></span>তা-ই আমার ঘৃণিত ভক্ষ্যস্বরূপ হল।</div>
<div class="v" id="v8"><span class="vn">8</span> <span class="br-p"><br><br></span>আঃ! আমি যেন বাঞ্ছনীয় বিষয় পেতে পারি, <span class="br-p"><br><br></span>আল্লাহ্‌ যেন আমার আকাঙ্খার বিষয় আমাকে দেন,</div>
<div class="v" id="v9"><span class="vn">9</span> <span class="br-p"><br><br></span>হ্যাঁ, আল্লাহ্‌ অনুগ্রহ করে আমাকে চূর্ণ করুন, <span class="br-p"><br><br></span>হাত প্রসারণ করে আমাকে কেটে ফেলুন;</div>
<div class="v" id="v10"><span class="vn">10</span> <span class="br-p"><br><br></span>তবু তখনও আমার সান্ত্বনা থাকবে, <span class="br-p"><br><br></span>নির্মম যাতনায়ও আমি উল্লাস করবো, <span class="br-p"><br><br></span>কারণ আমি পবিত্রতমের সমস্ত কালাম অস্বীকার করি নি।</div>
<div class="v" id="v11"><span class="vn">11</span> <span class="br-p"><br><br></span>আমার শক্তি কি যে, প্রতীক্ষা করতে পারি, <span class="br-p"><br><br></span>আমার পরিণাম কি যে, সহিষ্ণু হতে পারি?</div>
<div class="v" id="v12"><span class="vn">12</span> <span class="br-p"><br><br></span>আমার শক্তি কি পাথরের শক্তি? <span class="br-p"><br><br></span>আমার মাংস কি ব্রোঞ্জের?</div>
<div class="v" id="v13"><span class="vn">13</span> <span class="br-p"><br><br></span>আমার দ্বারা কি আমার আর উপকার হতে পারে? <span class="br-p"><br><br></span>আমা থেকে কি বুদ্ধিকৌশল দূরীভূত হয় নি?</div>
<div class="v" id="v14"><span class="vn">14</span> <span class="br-p"><br><br></span>শীর্ণ লোকের প্রতি বন্ধুর দয়া করা কর্তব্য, <span class="br-p"><br><br></span>পাছে সে সর্বশক্তিমানের ভয় ত্যাগ করে।</div>
<div class="v" id="v15"><span class="vn">15</span> <span class="br-p"><br><br></span>আমার ভাইয়েরা স্রোতের মতই বিশ্বাসঘাতক, <span class="br-p"><br><br></span>তারা স্রোতমার্গস্থ প্রণালীর মত চঞ্চল।</div>
<div class="v" id="v16"><span class="vn">16</span> <span class="br-p"><br><br></span>সেই স্রোত তুষারের দরুন কালো রংয়ের হয়, <span class="br-p"><br><br></span>তুষার পড়ে তার মধ্যে বিলীন হয়;</div>
<div class="v" id="v17"><span class="vn">17</span> <span class="br-p"><br><br></span>কিন্তু উত্তপ্ত হওয়া মাত্র তা লুপ্ত হয়, <span class="br-p"><br><br></span>গ্রীষ্ম কালে স্বস্থান থেকে তা শুকিয়ে যায়।</div>
<div class="v" id="v18"><span class="vn">18</span> <span class="br-p"><br><br></span>সেই পথের বণ্‌িকদল পথ ছাড়ে, <span class="br-p"><br><br></span>তারা মরুস্থানে গিয়ে বিনষ্ট হয়।</div>
<div class="v" id="v19"><span class="vn">19</span> <span class="br-p"><br><br></span>টেমার বণ্‌িকদল দৃষ্টিপাত করলো, <span class="br-p"><br><br></span>সাবার পথিকদল সেই সবের অপেক্ষা করলো।</div>
<div class="v" id="v20"><span class="vn">20</span> <span class="br-p"><br><br></span>তারা প্রত্যাশা করাতে লজ্জিত হল, <span class="br-p"><br><br></span>সেখানে আসলে তারা হতাশ হল।</div>
<div class="v" id="v21"><span class="vn">21</span> <span class="br-p"><br><br></span>বস্তুত এখন তোমরা কিছুই নও; <span class="br-p"><br><br></span>ত্রাস দেখে ভয় পেয়েছ।</div>
<div class="v" id="v22"><span class="vn">22</span> <span class="br-p"><br><br></span>আমি কি বলেছিলাম, আমাকে কিছু দাও, <span class="br-p"><br><br></span>তোমাদের সঙ্গতি থেকে আমার জন্য উপহার দাও,</div>
<div class="v" id="v23"><span class="vn">23</span> <span class="br-p"><br><br></span>বিপক্ষের হাত থেকে আমাকে নিস্তার কর, <span class="br-p"><br><br></span>দুর্দান্তদের হাত থেকে আমাকে মুক্ত কর!</div>
<div class="v" id="v24"><span class="vn">24</span> <span class="br-p"><br><br></span>আমাকে শিক্ষা দাও, আমি নীরব হব; <span class="br-p"><br><br></span>আমাকে বুঝিয়ে দাও, কিসে আমি ভুল করেছি।</div>
<div class="v" id="v25"><span class="vn">25</span> <span class="br-p"><br><br></span>ন্যায্য কথা কেমন শক্তিশালী! <span class="br-p"><br><br></span>কিন্তু তোমাদের তর্কে কি দোষ ব্যক্ত হয়?</div>
<div class="v" id="v26"><span class="vn">26</span> <span class="br-p"><br><br></span>তোমরা কি শব্দের দোষ ধরবার সঙ্কল্প করছো? <span class="br-p"><br><br></span>নিরাশ ব্যক্তির কথা তো বায়ুর মত।</div>
<div class="v" id="v27"><span class="vn">27</span> <span class="br-p"><br><br></span>তোমরা তো এতিমের জন্য গুলিবাঁট করবে, <span class="br-p"><br><br></span>তোমাদের বন্ধুকে বিক্রি করবে।</div>
<div class="v" id="v28"><span class="vn">28</span> <span class="br-p"><br><br></span>এখন অনুগ্রহ করে আমার প্রতি দৃষ্টিপাত কর, <span class="br-p"><br><br></span>আমি তোমাদের সাক্ষাতে মিথ্যা বলবো না।</div>
<div class="v" id="v29"><span class="vn">29</span> <span class="br-p"><br><br></span>তোমরা ফিরে যাও, অন্যায় করো না; <span class="br-p"><br><br></span>আমি বলি, ফিরে যাও, আমি ন্যায়ের পক্ষে।</div>
<div class="v" id="v30"><span class="vn">30</span> <span class="br-p"><br><br></span>আমার জিহ্বাতে কি অন্যায় আছে? <span class="br-p"><br><br></span>আমার রসনা কি ভাল-মন্দের স্বাদ বোঝে না?</div>
</div>
<!-- PARSED ABOVE; EDITING MAY BREAK PARSER -->
</body></html>