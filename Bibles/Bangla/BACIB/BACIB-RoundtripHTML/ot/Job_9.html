<html><head>
<meta http-equiv="Content-Type" content="text/html;charset=utf-8" />
<title>Job 9 &ndash; আইউব নবীর বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 9);">
<div id="navbar"><a href="../index.html">কিতাবুল মোকাদ্দস</a> &ndash; <b>আইউব নবীর বিবরণ</b> &ndash; <a href="Job_1.html">1</a> ... <a href="Job_7.html">7</a> <a href="Job_8.html">8</a> <b>9</b> <a href="Job_10.html">10</a> <a href="Job_11.html">11</a> ... <a href="Job_42.html">42</a> </div><hr>
<h1>Job 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত আইউবের জবাব</h2><span class="vn">1</span> <span class="br-p"><br><br></span>তখন আইউব জবাবে বললেন,</div>
<div class="v" id="v2"><span class="vn">2</span> <span class="br-p"><br><br></span>আমি নিশ্চয় জানি, তা-ই বটে, <span class="br-p"><br><br></span>আল্লাহ্‌র কাছে মানুষ কিভাবে ধার্মিক হতে পারে?</div>
<div class="v" id="v3"><span class="vn">3</span> <span class="br-p"><br><br></span>সে যদি তাঁর সঙ্গে বাদানুবাদ করতে চায়, <span class="br-p"><br><br></span>তবে হাজার কথার মধ্যে তাঁকে একটিরও উত্তর দিতে পারে না?</div>
<div class="v" id="v4"><span class="vn">4</span> <span class="br-p"><br><br></span>তিনি চিত্তে জ্ঞানবান ও বলে পরাক্রান্ত; <span class="br-p"><br><br></span>তাঁর প্রতিরোধ করে কে পার পেয়েছে?</div>
<div class="v" id="v5"><span class="vn">5</span> তিনি পর্বতমালাকে স্থানান্তর করেন, তারা তা জানে না, <span class="br-p"><br><br></span>তিনি ক্রোধে তাদেরকে উল্টিয়ে ফেলেন।</div>
<div class="v" id="v6"><span class="vn">6</span> <span class="br-p"><br><br></span>তিনি দুনিয়াকে তার স্থান থেকে কম্পমান করেন, <span class="br-p"><br><br></span>তার সমস্ত স্তম্ভ টলটলায়মান হয়।</div>
<div class="v" id="v7"><span class="vn">7</span> <span class="br-p"><br><br></span>তিনি সূর্যকে বারণ করলে সে উদিত হয় না, <span class="br-p"><br><br></span>তিনি তারাগণকে আলোকহীন করেন।</div>
<div class="v" id="v8"><span class="vn">8</span> <span class="br-p"><br><br></span>তিনি একাকী আসমান বিস্তার করেন, <span class="br-p"><br><br></span>সাগরের ঢেউয়ের উপর দিয়ে হাঁটেন।</div>
<div class="v" id="v9"><span class="vn">9</span> <span class="br-p"><br><br></span>তিনি সপ্তর্ষি, মৃগশীর্ষ ও কৃত্তিকা নক্ষত্রের, <span class="br-p"><br><br></span>এবং দক্ষিণস্থ কক্ষ সকলের নির্মাণকর্তা।</div>
<div class="v" id="v10"><span class="vn">10</span> <span class="br-p"><br><br></span>তিনি মহৎ মহৎ কাজ করেন, যা সন্ধানের অতীত, <span class="br-p"><br><br></span>অলৌকিক কাজ করেন, যার সংখ্যা গণনা করা যায় না।</div>
<div class="v" id="v11"><span class="vn">11</span> <span class="br-p"><br><br></span>দেখ, তিনি আমার সম্মুখ দিয়ে যান, <span class="br-p"><br><br></span>আমি তাঁকে দেখতে পাই না; <span class="br-p"><br><br></span>কাছ দিয়ে চলেন, <span class="br-p"><br><br></span>আমি তাঁকে চিনতে পারি না।</div>
<div class="v" id="v12"><span class="vn">12</span> <span class="br-p"><br><br></span>দেখ, তিনি কেড়ে নেন, কে তাঁকে নিবারণ করবে? <span class="br-p"><br><br></span>কে বা তাঁকে বলবে, ‘তুমি কি করছো’?</div>
<div class="v" id="v13"><span class="vn">13</span> <span class="br-p"><br><br></span>আল্লাহ্‌ নিজের ক্রোধ সম্বরণ করবেন না, <span class="br-p"><br><br></span>রাহবের সহায়রা তাঁর পদতলে নত হয়।</div>
<div class="v" id="v14"><span class="vn">14</span> <span class="br-p"><br><br></span>তবে আমি কিভাবে তাঁকে উত্তর দেব? <span class="br-p"><br><br></span>কেমন করে কথা বেছে তাঁকে বলবো?</div>
<div class="v" id="v15"><span class="vn">15</span> <span class="br-p"><br><br></span>ধার্মিক হলেও আমি জবাব দিতে পারি না, <span class="br-p"><br><br></span>আমার প্রতিবাদীর কাছে আমি অবশ্যই করুণা চাইব।</div>
<div class="v" id="v16"><span class="vn">16</span> <span class="br-p"><br><br></span>আমি ডাকলে যদিও তিনি উত্তর দেন, <span class="br-p"><br><br></span>তবুও তিনি যে আমার ডাকে কান দেন, <span class="br-p"><br><br></span>আমার এমন বিশ্বাস জন্মাবে না।</div>
<div class="v" id="v17"><span class="vn">17</span> <span class="br-p"><br><br></span>কেননা তিনি আমাকে ঝড়ে ভেঙে ফেলেন, <span class="br-p"><br><br></span>অকারণে পুনঃ পুনঃ ক্ষতবিক্ষত করেন।</div>
<div class="v" id="v18"><span class="vn">18</span> <span class="br-p"><br><br></span>তিনি আমাকে শ্বাস টানতে দেন না, <span class="br-p"><br><br></span>বরং তিক্ততায় পরিপূর্ণ করেন।</div>
<div class="v" id="v19"><span class="vn">19</span> <span class="br-p"><br><br></span>যদি শক্তির প্রতিযোগিতা হয়, দেখ, তিনি শক্তিশালী, <span class="br-p"><br><br></span>বিচারের কথা হলে, কে তাকে ডাকবে?</div>
<div class="v" id="v20"><span class="vn">20</span> <span class="br-p"><br><br></span>যদিও আমি ধার্মিক হই, <span class="br-p"><br><br></span>আমার কথাই আমাকে দোষী করবে; <span class="br-p"><br><br></span>যদিও আমি সিদ্ধ হই, <span class="br-p"><br><br></span>তা-ই আমার কুটিলতার প্রমাণ হবে।</div>
<div class="v" id="v21"><span class="vn">21</span> <span class="br-p"><br><br></span>আমি সিদ্ধ, আমি নিজেকে চিনি না, <span class="br-p"><br><br></span>আমি আমার জীবনকে ঘৃণা করি।</div>
<div class="v" id="v22"><span class="vn">22</span> <span class="br-p"><br><br></span>সকলই তো সমান, তাই আমি বলি, <span class="br-p"><br><br></span>তিনি সিদ্ধ ও দুর্জন উভয়কে সংহার করেন।</div>
<div class="v" id="v23"><span class="vn">23</span> <span class="br-p"><br><br></span>কশা যদি হঠাৎ মানুষকে মেরে ফেলে, <span class="br-p"><br><br></span>তিনি নির্দোষের পরীক্ষার সময় হাসবেন।</div>
<div class="v" id="v24"><span class="vn">24</span> <span class="br-p"><br><br></span>দুনিয়াকে দুর্জনের হাতে তুলে দেওয়া হয়েছে, <span class="br-p"><br><br></span>তিনি তার বিচারকর্তাদের মুখ আচ্ছাদন করেন, <span class="br-p"><br><br></span>যদি না করেন, তবে এই কাজ কে করে?</div>
<div class="v" id="v25"><span class="vn">25</span> <span class="br-p"><br><br></span>আমার সমস্ত দিন ডাক পিয়নের চেয়েও দ্রুতগামী; <span class="br-p"><br><br></span>সেসব উড়ে যায়, মঙ্গলের দর্শন পায় না।</div>
<div class="v" id="v26"><span class="vn">26</span> <span class="br-p"><br><br></span>সেসব চলে যায়, যেমন দ্রুতগামী-নৌকা চলে, <span class="br-p"><br><br></span>যেমন ঈগল পাখি খাদ্যের উপরে এসে পড়ে।</div>
<div class="v" id="v27"><span class="vn">27</span> <span class="br-p"><br><br></span>যদি বলি, আমি মাতম ভুলে যাব, <span class="br-p"><br><br></span>মুখের বিষণ্নতা দূর করবো, প্রসন্নচিত্ত হব,</div>
<div class="v" id="v28"><span class="vn">28</span> <span class="br-p"><br><br></span>তবুও আমার সকল ব্যথাকে আমি ভয় করি, <span class="br-p"><br><br></span>আমি জানি, তুমি আমাকে নির্দোষ গণ্য করবে না।</div>
<div class="v" id="v29"><span class="vn">29</span> <span class="br-p"><br><br></span>আমাকেই দোষী হতে হবে, <span class="br-p"><br><br></span>তবে কেন বৃথা পরিশ্রম করবো?</div>
<div class="v" id="v30"><span class="vn">30</span> <span class="br-p"><br><br></span>যদি সাবান দিয়ে শরীর মার্জন করি, <span class="br-p"><br><br></span>যদি ক্ষার দিয়ে হাত পরিষ্কার করি,</div>
<div class="v" id="v31"><span class="vn">31</span> <span class="br-p"><br><br></span>তবুও তুমি আমাকে ডোবায় ডুবিয়ে দেবে, <span class="br-p"><br><br></span>আমার নিজের কাপড়ও আমাকে ঘৃণা করবে।</div>
<div class="v" id="v32"><span class="vn">32</span> <span class="br-p"><br><br></span>কেননা তিনি আমার মত মানুষ নন যে, তাঁকে উত্তর দিই, <span class="br-p"><br><br></span>যে, তাঁর সঙ্গে একই বিচারস্থানে যেতে পারি;</div>
<div class="v" id="v33"><span class="vn">33</span> <span class="br-p"><br><br></span>আমাদের মধ্যে এমন কোন মধ্যস্থ নেই, <span class="br-p"><br><br></span>যিনি আমাদের উভয়ের মধ্য বিচার করবেন।</div>
<div class="v" id="v34"><span class="vn">34</span> <span class="br-p"><br><br></span>তিনি আমার উপর থেকে তাঁর দণ্ড দূর করুন, <span class="br-p"><br><br></span>তাঁর ভীষণতা আমাকে ব্যাকুল না করুক;</div>
<div class="v" id="v35"><span class="vn">35</span> <span class="br-p"><br><br></span>তাতে আমি কথা বলবো, তাঁকে ভয় করবো না। <span class="br-p"><br><br></span>কেননা আমি জানি, আমি নিজেকে যেরকম ভাবি সেরকম নই।</div>
</div>
<!-- PARSED ABOVE; EDITING MAY BREAK PARSER -->
</body></html>