<html><head>
<meta http-equiv="Content-Type" content="text/html;charset=utf-8" />
<title>Joel 2 &ndash; যোয়েল নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Joel', 2);">
<div id="navbar"><a href="../index.html">কিতাবুল মোকাদ্দস</a> &ndash; <b>যোয়েল নবীর কিতাব</b> &ndash; <a href="Joel_1.html">1</a> <b>2</b> <a href="Joel_3.html">3</a> </div><hr>
<h1>Joel 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তোমরা সিয়োনে তূরী বাজাও, আমার পবিত্র পর্বতে সিংহনাদ কর, দেশ-নিবাসী সকলেই কেঁপে উঠুক; কেননা মাবুদের দিন আসছে, হ্যাঁ, সেই দিন সন্নিকট।</div>
<div class="v" id="v2"><span class="vn">2</span> তা অন্ধকার ও ঘোর অন্ধকারের দিন, মেঘের ও ঘন অন্ধকারের দিন, পর্বতমালার উপরে অরুণের মত তা ব্যাপ্ত হচ্ছে। বলবতী একটি মহাজাতি; তার মত জাতি যুগের আরম্ভ থেকে হয় নি এবং তারপর পুরুষানুক্রমে বছর-পর্যায়েও হবে না।</div>
<div class="v" id="v3"><span class="vn">3</span> <span class="br-p"><br><br></span>তাদের আগে আগুন গ্রাস করে, পিছনে বহ্নি-শিখা জ্বলে; তাদের সম্মুখে দেশ যেন আদন বাগান, তাদের পিছনে ধ্বংসপ্রাপ্ত মরুভূমি, তা থেকে কিছুই রক্ষা পায় নি।</div>
<div class="v" id="v4"><span class="vn">4</span> তাদের আকার ঘোড়ার আকৃতির মত এবং তারা ঘোড়সওয়ারদের মত ধাবমান হয়।</div>
<div class="v" id="v5"><span class="vn">5</span> তাদের লম্ফের আওয়াজ পর্বতশৃঙ্গের উপরে রথের শব্দের মত, নাড়া পোড়ানো আগুনের শিখার শব্দের মত; তারা যুদ্ধের জন্য শ্রেণীবদ্ধ শক্তিশালী জাতির মত।</div>
<div class="v" id="v6"><span class="vn">6</span> তাদের সম্মুখে জাতিরা যন্ত্রণাগ্রস্ত, সকলেরই মুখ কালিমাযুক্ত হয়।</div>
<div class="v" id="v7"><span class="vn">7</span> তারা বীরের মত দৌড়ায়, যোদ্ধাদের মত প্রাচীরে ওঠে, প্রত্যেকে নিজ নিজ পথে অগ্রসর হয়, নিজেদের পথ জটিল করে না।</div>
<div class="v" id="v8"><span class="vn">8</span> তারা এক জন অন্যের উপরে চাপাচাপি করে না; সকলেই নিজ নিজ পথে অগ্রসর হয় এবং তলোয়ারের উপরে পড়লেও আহত হয় না।</div>
<div class="v" id="v9"><span class="vn">9</span> তারা নগরের উপর লাফ দেয়, প্রাচীরের উপরে দৌড়ায়, বাড়ির মধ্যে ওঠে, চোরের মত জানালা দিয়ে প্রবেশ করে।</div>
<div class="v" id="v10"><span class="vn">10</span> তাদের সম্মুখে দুনিয়া কাঁপে, আকাশমণ্ডল কমপমান হয়, চন্দ্র ও সূর্য অন্ধকারময় হয়, নক্ষত্রগুলো নিজ নিজ আলো দেওয়া বন্ধ করে দেয়।</div>
<div class="v" id="v11"><span class="vn">11</span> মাবুদ নিজের সৈন্যসামন্তের আগে তাঁর কণ্ঠস্বর শোনাচ্ছেন; কেননা তাঁর বাহিনী বিরাট বড়; যারা তাঁর হুকুম মান্য করে তারা বলবান। কেননা মাবুদের দিন মহৎ ও অতি ভয়ানক; আর কে তা সহ্য করতে পারে?</div>
<div class="v" id="v12"><span class="vn">12</span> কিন্তু, মাবুদ বলেন, এখনও তোমরা সমস্ত অন্তঃকরণের সঙ্গে এবং রোজা, কান্নাকাটি ও মাতম সহকারে আমার কাছে ফিরে এসো।</div>
<div class="v" id="v13"><span class="vn">13</span> আর নিজ নিজ কাপড় না ছিঁড়ে অন্তঃকরণ ছিঁড় এবং তোমাদের আল্লাহ্‌ মাবুদের কাছে ফিরে এসো, কেননা তিনি কৃপাময় ও স্নেহশীল ক্রোধে ধীর ও অটল মহব্বতে মহান এবং অমঙ্গলের বিষয়ে অনুশোচনা করেন।</div>
<div class="v" id="v14"><span class="vn">14</span> কে জানে যে, তিনি ফিরে অনুশোচনা করবেন না এবং তাঁর পিছনে দোয়া, অর্থাৎ তোমাদের আল্লাহ্‌ মাবুদের উদ্দেশে শস্য-উৎসর্গ ও পেয়-নৈবেদ্য রেখে যাবেন না?</div>
<div class="v" id="v15"><span class="vn">15</span> <span class="br-p"><br><br></span>তোমরা সিয়োনে তূরী বাজাও, পবিত্র রোজা নির্ধারণ কর, একটি বিশেষ মাহ্‌ফিল আহ্বান কর;</div>
<div class="v" id="v16"><span class="vn">16</span> লোকদের একত্র কর, পবিত্র সমাজ নির্ধারণ কর, প্রাচীনদেরকে আহ্বান কর, বালক বালিকাদের ও দুগ্ধপোষ্য শিশুদেরকে একত্র কর; বর তার বাসগৃহ থেকে, কন্যা তার অন্তঃপুর থেকে বের হোক।</div>
<div class="v" id="v17"><span class="vn">17</span> বারান্দার ও কোরবানগাহ্‌র মধ্যস্থানে মাবুদের পরিচারক ইমামেরা কান্নাকাটি করুক, তারা বলুক, <span class="br-p"><br><br></span>হে মাবুদ, তোমার লোকদের প্রতি মমতা কর, <span class="br-p"><br><br></span>তোমার অধিকারকে উপহাসের বিষয় করো না; <span class="br-p"><br><br></span>তাদের বিষয়ে জাতিদেরকে গল্প করতে দিও না, <span class="br-p"><br><br></span>লোকজন কেন বলবে যে, ‘ওদের আল্লাহ্‌ কোথায়?’</div>
<div class="v" id="v18"><h2>আল্লাহ্‌র রহম, তাঁর সেবকদের মঙ্গল</h2><span class="vn">18</span> <span class="br-p"><br><br></span>তখন মাবুদ তাঁর দেশের জন্য উদ্যোগী হলেন ও তাঁর লোকদের প্রতি রহম করলেন।</div>
<div class="v" id="v19"><span class="vn">19</span> আর মাবুদ জবাব দিলেন, তাঁর লোকদের বললেন, দেখ, আমি তোমাদের কাছে শস্য, আঙ্গুর-রস ও তেল পাঠিয়েছি, তোমরা তাতে তৃপ্ত হবে; এবং আমি জাতিদের মধ্যে তোমাদেরকে আর উপহাসের পাত্র করবো না।</div>
<div class="v" id="v20"><span class="vn">20</span> বরং আমি তোমাদের কাছ থেকে উত্তর দেশীয় সৈন্য দূর করবো এবং তাকে শুকনো ও ধ্বংসপ্রাপ্ত দেশে তাড়িয়ে দেব, পূর্ব সমুদ্রের দিকে তার অগ্রভাগ ও পশ্চিম সমুদ্রের দিকে তার পশ্চাদ্ভাগ ফেলে দেব; আর তার দুর্গন্ধ ও পূতিগন্ধ উঠবে, কারণ সে মহৎ মহৎ কাজ করেছে।</div>
<div class="v" id="v21"><span class="vn">21</span> <span class="br-p"><br><br></span>হে দেশ, ভয় করো না, উল্লসিত হও, আনন্দ কর, কেননা মাবুদ মহৎ মহৎ কাজ করেছেন।</div>
<div class="v" id="v22"><span class="vn">22</span> হে ক্ষেতের পশুরা, ভয় করো না, কেননা মরুভূমিস্থ চারণভূমি সবুজ হয়ে উঠছে, গাছ ফলবান হচ্ছে, ডুমুর গাছ ও আঙ্গুরলতা নিজ নিজ ফল দিচ্ছে।</div>
<div class="v" id="v23"><span class="vn">23</span> আর হে সিয়োন-সন্তানেরা, তোমরা উল্লসিত হও, তোমাদের আল্লাহ্‌ মাবুদে আনন্দ কর, কেননা তিনি তোমাদেরকে যথাপরিমাণে অগ্রিম বৃষ্টি দিলেন এবং প্রথমত তোমাদের জন্য প্রথম ও শেষ বর্ষার পানি বর্ষান করলেন।</div>
<div class="v" id="v24"><span class="vn">24</span> এভাবে খামারগুলো শস্যে পরিপূর্ণ হবে, আঙ্গুর-রস ও তেলে কুণ্ডগুলো উথলে উঠবে।</div>
<div class="v" id="v25"><span class="vn">25</span> আর পঙ্গপাল, পতঙ্গ, ঘুর্ঘুরিয়া ও শূককীট— আমি যে আমার মহাসৈন্য তোমাদের কাছে পাঠিয়েছি, তারা যেসব বছরের শস্যাদি খেয়েছে, আমি তা পরিশোধ করে তোমাদের দেব।</div>
<div class="v" id="v26"><span class="vn">26</span> তোমরা প্রচুর খাদ্য ভোজন করে তৃপ্ত হবে; এবং তোমাদের আল্লাহ্‌ মাবুদের নামের প্রশংসা করবে, যিনি তোমাদের প্রতি আশ্চর্য ব্যবহার করেছেন; আর আমার লোকেরা কখনও লজ্জিত হবে না।</div>
<div class="v" id="v27"><span class="vn">27</span> তাতে তোমরা জানবে, আমি ইসরাইলের মধ্যবর্তী এবং আমি তোমাদের আল্লাহ্‌ মাবুদ, অন্য কেউ নেই এবং আমার লোকেরা কখনও লজ্জিত হবে না।</div>
<div class="v" id="v28"><h2>মাবুদের রূহের অবতরণ</h2><span class="vn">28</span> <span class="br-p"><br><br></span>আর তারপর এরকম ঘটবে, <span class="br-p"><br><br></span>আমি সকল মানুষের উপরে আমার রূহ্‌ সেচন করবো, <span class="br-p"><br><br></span>তাতে তোমাদের পুত্রকন্যাদের ভবিষ্যদ্বাণী বলবে <span class="br-p"><br><br></span>তোমাদের প্রাচীনেরা স্বপ্ন দেখবে, <span class="br-p"><br><br></span>তোমাদের যুবকেরা দর্শন পাবে;</div>
<div class="v" id="v29"><span class="vn">29</span> <span class="br-p"><br><br></span>আর সেই সময়ে আমি গোলাম-বাঁদীদের উপরে, <span class="br-p"><br><br></span>আমার রূহ্‌ সেচন করবো।</div>
<div class="v" id="v30"><span class="vn">30</span> <span class="br-p"><br><br></span>আর আমি আসমানে ও দুনিয়াতে অদ্ভুত লক্ষণ দেখাব; <span class="br-p"><br><br></span>রক্ত, আগুন ও ধোঁয়ার স্তম্ভ দেখাব।</div>
<div class="v" id="v31"><span class="vn">31</span> <span class="br-p"><br><br></span>মাবুদের ঐ মহৎ ও ভয়ঙ্কর দিনের আগমনের আগে <span class="br-p"><br><br></span>সূর্য অন্ধকার ও চন্দ্র রক্ত হয়ে যাবে।</div>
<div class="v" id="v32"><span class="vn">32</span> <span class="br-p"><br><br></span>আর যে কেউ মাবুদের নামে ডাকবে, সেই রক্ষা পাবে; <span class="br-p"><br><br></span>কারণ মাবুদের কালাম অনুসারে সিয়োন পর্বতে <span class="br-p"><br><br></span>ও জেরুশালেমে রক্ষাপ্রাপ্ত দল থাকবে <span class="br-p"><br><br></span>এবং পলাতক সকলের মধ্যে এমন লোক থাকবে, <span class="br-p"><br><br></span>যাদেরকে মাবুদ ডাকবেন।</div>
</div>
<!-- PARSED ABOVE; EDITING MAY BREAK PARSER -->
</body></html>