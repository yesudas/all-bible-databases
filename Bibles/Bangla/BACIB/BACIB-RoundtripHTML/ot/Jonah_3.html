<html><head>
<meta http-equiv="Content-Type" content="text/html;charset=utf-8" />
<title>Jonah 3 &ndash; ইউনুস নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jonah', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>ইউনুস নবীর কিতাব</b> &ndash; <a href="Jonah_1.html">1</a> <a href="Jonah_2.html">2</a> <b>3</b> <a href="Jonah_4.html">4</a> </div><hr>
<h1>Jonah 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নিনেভেতে হযরত ইউনুসের ঘোষণা ও তার ফল</h2><span class="vn">1</span> <span class="br-p"><br><br></span>পরে দ্বিতীয়বার মাবুদের কালাম ইউনুসের উপর নাজেল হল;</div>
<div class="v" id="v2"><span class="vn">2</span> তিনি বললেন, তুমি উঠ, নিনেভেতে, সেই মহানগরে যাও, আর আমি তোমাকে যা ঘোষণা করতে বলি, তা সেই নগরের উদ্দেশে ঘোষণা কর।</div>
<div class="v" id="v3"><span class="vn">3</span> তখন ইউনুস মাবুদের কালাম অনুসারে নিনেভেতে গেলেন। নিনেভে আল্লাহ্‌র দৃষ্টিতে মহানগর, সেখানে তার এক পাশ থেকে অন্য পাশে হেঁটে যেতে তিন দিন লাগত।</div>
<div class="v" id="v4"><span class="vn">4</span> পরে ইউনুস নগরে প্রবেশ করতে আরম্ভ করে এক দিনের পথ গেলেন এবং ঘোষণা করলেন যে, ‘আর চল্লিশ দিন গত হলে নিনেভে উৎপাটিত হবে।’</div>
<div class="v" id="v5"><span class="vn">5</span> <span class="br-p"><br><br></span>তখন নিনেভে শহরের লোকেরা আল্লাহ্‌র উপরে ঈমান আনলো; তারা রোজা ঘোষণা করলো এবং মহান থেকে ক্ষুদ্র পর্যন্ত সকলে চট পরলো।</div>
<div class="v" id="v6"><span class="vn">6</span> <span class="br-p"><br><br></span>আর সেই বার্তা নিনেভের বাদশাহ্‌র কাছে পৌঁছালে পর তিনি তাঁর সিংহাসন থেকে উঠলেন, শরীরের শাল রেখে দিলেন এবং চট পরে ভস্মে বসলেন।</div>
<div class="v" id="v7"><span class="vn">7</span> আর তিনি নিনেভেতে বাদশাহ্‌র ও তাঁর রাজ-কর্মচারীদের হুকুমে এই কথা উচ্চৈঃস্বরে প্রচার করালেন, মানুষ ও গোমেষাদি পশু কেউ কিছু আস্বাদন না করুক, ভোজন বা পানি গ্রহণ না করুক;</div>
<div class="v" id="v8"><span class="vn">8</span> কিন্তু মানুষ ও পশু চট পরে যথাশক্তি আল্লাহ্‌কে ডাকুক, আর প্রত্যেকে নিজ নিজ কুপথ ও নিজ নিজ খারাপ পথ ও দৌরাত্ম্য থেকে ফিরে আসুক।</div>
<div class="v" id="v9"><span class="vn">9</span> হয় তো, আল্লাহ্‌ ক্ষান্ত হবেন, মন পরিবর্তন করবেন ও তাঁর জ্বলন্ত ক্রোধ থেকে নিবৃত্ত হবেন, তাতে আমরা বিনষ্ট হব না।</div>
<div class="v" id="v10"><span class="vn">10</span> <span class="br-p"><br><br></span>তখন আল্লাহ্‌ তাদের কাজ, তারা যে নিজ নিজ কুপথ থেকে বিমুখ হল, তা দেখলেন, আর তাদের যে অমঙ্গল করবেন বলেছিলেন, সেই বিষয়ে অনুশোচনা করলেন; তা করলেন না।</div>
</div>
<!-- PARSED ABOVE; EDITING MAY BREAK PARSER -->
</body></html>