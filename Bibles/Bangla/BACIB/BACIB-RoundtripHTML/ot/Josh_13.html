<html><head>
<meta http-equiv="Content-Type" content="text/html;charset=utf-8" />
<title>Josh 13 &ndash; ইউসা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 13);">
<div id="navbar"><a href="../index.html">কিতাবুল মোকাদ্দস</a> &ndash; <b>ইউসা</b> &ndash; <a href="Josh_1.html">1</a> ... <a href="Josh_11.html">11</a> <a href="Josh_12.html">12</a> <b>13</b> <a href="Josh_14.html">14</a> <a href="Josh_15.html">15</a> ... <a href="Josh_24.html">24</a> </div><hr>
<h1>Josh 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাকী জায়গা সম্বন্ধে মাবুদের নির্দেশ</h2><span class="vn">1</span> <span class="br-p"><br><br></span>ইউসা বৃদ্ধ ও গতবয়স্ক হয়েছিলেন; আর মাবুদ তাঁকে বললেন, তুমি বৃদ্ধ ও গতবয়স্ক হলে; কিন্তু এখনও দেশের অনেক স্থান অধিকার করতে অবশিষ্ট আছে।</div>
<div class="v" id="v2"><span class="vn">2</span> এখনও দেশের যে সমস্ত স্থান অবশিষ্ট রইল তার মধ্যে রয়েছে: ফিলিস্তিনীদের সমস্ত প্রদেশ এবং গশূরীয়দের সমস্ত অঞ্চল;</div>
<div class="v" id="v3"><span class="vn">3</span> মিসরের সম্মুখস্থ সীহোর নদী থেকে ইক্রোণের উত্তরসীমা পর্যন্ত, যা কেনানীয়দের অধিকার হিসেবে ধরা হয়; গাজা, অসদোদ, অস্কিলোন, গাত ও ইক্রোণ— ফিলিস্তিনীদের এই পাঁচ জন শাসনকর্তার দেশ,</div>
<div class="v" id="v4"><span class="vn">4</span> আর দক্ষিণ দিকস্থ অব্বীয়দের দেশ, কেনানীয়দের সমস্ত দেশ ও আমোরীয়দের সীমাস্থিত অফেক পর্যন্ত সীদোনীয়দের অধীন মিয়ারা;</div>
<div class="v" id="v5"><span class="vn">5</span> গিবলীয়দের দেশ ও হর্মোণ পর্বতের তলস্থিত বালগাদ থেকে হমাতের প্রবেশ স্থান পর্যন্ত, সূর্যোদয় দিকস্থ সমস্ত লেবানন;</div>
<div class="v" id="v6"><span class="vn">6</span> লেবানন থেকে মিষ্রফোৎ-ময়িম পর্যন্ত পর্বতময় প্রদেশ-নিবাসী সীদোনীয়দের সমস্ত দেশ। আমি বনি-ইসরাইলদের সম্মুখ থেকে তাদের অধিকারচ্যুত করবো; তুমি কেবল তা অধিকার হিসেবে ইসরাইলের জন্য নির্ধারণ কর, যেমন আমি তোমাকে হুকুম করলাম।</div>
<div class="v" id="v7"><span class="vn">7</span> এখন অধিকার হিসেবে নয়টি বংশকে ও মানশার অর্ধেক বংশকে এই দেশ ভাগ করে দাও।</div>
<div class="v" id="v8"><h2>জর্ডানের পূর্বপারস্থ গোষ্ঠীগুলোর সীমা নির্ধারণ</h2><span class="vn">8</span> <span class="br-p"><br><br></span>মানশার সঙ্গে রূবেণীয় ও গাদীয়েরা জর্ডানের পূর্বপারে মূসার দেওয়া নিজ নিজ অধিকার পেয়েছিল, যেমন মাবুদের গোলাম মূসা তাদের দান করেছিলেন;</div>
<div class="v" id="v9"><span class="vn">9</span> অর্থাৎ অর্ণোন উপত্যকার সীমাস্থ আরোয়ের ও উপত্যকার মধ্যস্থিত নগর থেকে এবং দীবোন পর্যন্ত মেদবার সমস্ত সমভূমি;</div>
<div class="v" id="v10"><span class="vn">10</span> এবং অম্মোনীয়দের সীমা পর্যন্ত হিষবোনে রাজত্বকারী আমোরীয়দের সীহোন বাদশাহ্‌র সমস্ত নগর;</div>
<div class="v" id="v11"><span class="vn">11</span> এবং গিলিয়দ ও গশূরীয়দের ও মাখাথীয়দের অঞ্চল ও সমস্ত হর্মোণ পর্বত এবং সলখা পর্যন্ত সমস্ত বাশন,</div>
<div class="v" id="v12"><span class="vn">12</span> অর্থাৎ রফায়ীয়দের মধ্যে অবশিষ্ট যে উজ অষ্টারোতে ও ইদ্রিয়ীতে রাজত্ব করতেন, তাঁর সমস্ত বাশন রাজ্য দিয়েছিলেন; কেননা মূসা এদের আঘাত করে অধিকারচ্যুত করেছিলেন।</div>
<div class="v" id="v13"><span class="vn">13</span> তবুও বনি-ইসরাইল গশূরীয়দের ও মাখাথীয়দেরকে অধিকারচ্যুত করে নি; গশূর ও মাখাথ্‌ আজও ইসরাইলের মধ্যে বাস করছে।</div>
<div class="v" id="v14"><span class="vn">14</span> <span class="br-p"><br><br></span>কেবল লেবি বংশকে মূসা কোন স্থান অধিকার হিসেবে দেন নি; ইসরাইলের আল্লাহ্‌ মাবুদের অগ্নিকৃত উপহার তার অধিকার, যেমন তিনি মূসাকে বলেছিলেন।</div>
<div class="v" id="v15"><h2>রূবেণ-বংশের সীমানা</h2><span class="vn">15</span> <span class="br-p"><br><br></span>মূসা রূবেণ-বংশের লোকদেরকে তাদের গোষ্ঠী অনুসারে অধিকার দিয়েছিলেন।</div>
<div class="v" id="v16"><span class="vn">16</span> অর্ণোন উপত্যকার সীমাস্থ অরোয়ের থেকে তাদের সীমা ছিল এবং উপত্যকার মধ্যস্থিত নগর ও মেদবার নিকটস্থ সমস্ত সমভূমি;</div>
<div class="v" id="v17"><span class="vn">17</span> হিষবোন ও সমভূমিস্থ তার সমস্ত নগর, দীবোন,</div>
<div class="v" id="v18"><span class="vn">18</span> বামোৎ-বাল ও বৈৎ-বাল-মিয়োন, ষহস,</div>
<div class="v" id="v19"><span class="vn">19</span> কদেমোৎ ও মেফাৎ, কিরিয়াথয়িম, সিবমা ও উপত্যকার পর্বতস্থ সেরৎ শহর,</div>
<div class="v" id="v20"><span class="vn">20</span> বৈৎ-পিয়োর, পিস্‌গা-পার্শ্ব ও বৈৎ-যিশীমোৎ;</div>
<div class="v" id="v21"><span class="vn">21</span> এবং সমভূমিস্থ সমস্ত নগর ও হিষবোনে রাজত্বকারী আমোরীয়দের সীহোন বাদশাহ্‌র সমুদয় রাজ্য; মূসা তাঁকে এবং মাদিয়ানের নেতাদের, অর্থাৎ সেই দেশ-নিবাসী ইবি, রেকম, সুর, হূর ও রেবা নামে সীহোনের রাজ পুরুষদের আঘাত করেছিলেন।</div>
<div class="v" id="v22"><span class="vn">22</span> বনি-ইসরাইল তলোয়ার দ্বারা যাদের হত্যা করেছিল, তাদের মধ্যে বিয়োরের পুত্র মন্ত্রজ্ঞ বালামকেও হত্যা করেছিল।</div>
<div class="v" id="v23"><span class="vn">23</span> আর জর্ডান ও তার সীমা রূবেণ-বংশের লোকদের সীমা ছিল; রূবেণ সন্তানদের গোষ্ঠী অনুসারে স্ব স্ব গ্রামের সঙ্গে এসব নগর তাদের অধিকারে এল।</div>
<div class="v" id="v24"><h2>গাদ-বংশের সীমানা</h2><span class="vn">24</span> <span class="br-p"><br><br></span>আর মূসা গাদ-বংশের লোকদের গোষ্ঠী অনুসারে গাদ বংশকে অধিকার দিয়েছিলেন।</div>
<div class="v" id="v25"><span class="vn">25</span> যাস ও গিলিয়দের সমস্ত নগর এবং রব্বার সম্মুখস্থ অরোয়ের পর্যন্ত অম্মোনীয়দের অর্ধেক দেশ তাদের অঞ্চল হল।</div>
<div class="v" id="v26"><span class="vn">26</span> আর হিসবোন থেকে রামৎ-মিস্‌পী ও বটোনীম পর্যন্ত এবং মহনয়িম থেকে দবীরের সীমা পর্যন্ত;</div>
<div class="v" id="v27"><span class="vn">27</span> আর উপত্যকাতে বৈৎ-হারম, বৈৎ-নিম্রা, সুক্কোৎ, সাফোন, হিষবোনের সীহোন বাদশাহ্‌র অবশিষ্ট রাজ্য এবং জর্ডানের পূর্বতীর অর্থাৎ কিন্নেরৎ হ্রদের প্রান্ত পর্যন্ত জর্ডান ও তার অঞ্চল।</div>
<div class="v" id="v28"><span class="vn">28</span> গাদ-বংশের লোকদের গোষ্ঠী অনুসারে স্ব স্ব গ্রামের সঙ্গে এসব নগর তাদের অধিকারে এল।</div>
<div class="v" id="v29"><h2>মানশার অর্ধেক বংশের সীমানা</h2><span class="vn">29</span> <span class="br-p"><br><br></span>আর মূসা মানশার অর্ধেক বংশকে অধিকার দিয়েছিলেন; তা মানশা সন্তানদের অর্ধেক বংশের জন্য তাদের গোষ্ঠী অনুসারে দেওয়া হয়েছিল।</div>
<div class="v" id="v30"><span class="vn">30</span> তাদের সীমা মহনয়িম থেকে সমস্ত বাশন, বাশনের বাদশাহ্‌ উজের সমস্ত রাজ্য ও বাশনস্থ যায়ীরের সমস্ত নগর অর্থাৎ ষাটটি নগর;</div>
<div class="v" id="v31"><span class="vn">31</span> এবং অর্ধেক গিলিয়দ, অষ্টারোৎ ও ইদ্রিয়ী, উজের বাশনস্থ রাজ্যের এসব নগর মানশার পুত্র মাখীরের সন্তানদের, অর্থাৎ গোষ্ঠী অনুসারে মাখীরের সন্তানদের অর্ধ-সংখ্যার অধিকারে এল।</div>
<div class="v" id="v32"><span class="vn">32</span> <span class="br-p"><br><br></span>জেরিকোর সমীপে জর্ডানের পূর্বপারে মোয়াবের সমভূমিতে মূসা এসব অধিকার অংশ করে দিয়েছেন।</div>
<div class="v" id="v33"><span class="vn">33</span> কিন্তু লেবির বংশকে মূসা কোন স্থান অধিকার হিসেবে দেন নি; ইসরাইলের আল্লাহ্‌ মাবুদ তাদের অধিকার, যেমন তিনি তাদের বলেছিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>