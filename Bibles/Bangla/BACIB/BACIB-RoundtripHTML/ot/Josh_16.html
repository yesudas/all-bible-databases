<html><head>
<meta http-equiv="Content-Type" content="text/html;charset=utf-8" />
<title>Josh 16 &ndash; ইউসা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 16);">
<div id="navbar"><a href="../index.html">কিতাবুল মোকাদ্দস</a> &ndash; <b>ইউসা</b> &ndash; <a href="Josh_1.html">1</a> ... <a href="Josh_14.html">14</a> <a href="Josh_15.html">15</a> <b>16</b> <a href="Josh_17.html">17</a> <a href="Josh_18.html">18</a> ... <a href="Josh_24.html">24</a> </div><hr>
<h1>Josh 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইউসুফ-বংশের সীমানা</h2><span class="vn">1</span> <span class="br-p"><br><br></span>আর গুলিবাঁটক্রমে ইউসুফ-বংশের অংশ জেরিকোর নিকটস্থ জর্ডান, অর্থাৎ পূর্ব দিকস্থিত জেরিকোর পানি থেকে, জেরিকো থেকে পর্বতময় দেশ দিয়ে উপরের দিকে উঠে গিয়ে মরুভূমিতে বেথেলে গেল;</div>
<div class="v" id="v2"><span class="vn">2</span> আর বেথেল থেকে লুসে এবং সেই স্থান হয়ে অর্কীয়দের সীমা পর্র্যন্ত আটারোতে গমন করলো।</div>
<div class="v" id="v3"><span class="vn">3</span> আর পশ্চিম দিকে যফলেটিয়দের সীমার দিকে নিম্নতর বৈৎ-হোরোনের সীমা পর্র্যন্ত, গেষর পর্র্যন্ত গমন করলো এবং তার সীমান্তভাগ ছিল সমুদ্রে।</div>
<div class="v" id="v4"><span class="vn">4</span> এভাবে ইউসুফ-বংশের মানশা ও আফরাহীম স্ব স্ব অধিকার গ্রহণ করলো।</div>
<div class="v" id="v5"><span class="vn">5</span> <span class="br-p"><br><br></span>নিজ নিজ গোষ্ঠী অনুসারে আফরাহীম-বংশের লোকদের সীমা এরকম পূর্ব দিকে উচ্চতর বৈৎ-হোরোন পর্র্যন্ত অটারোৎ-অদ্দর তাদের অধিকারের সীমা হল;</div>
<div class="v" id="v6"><span class="vn">6</span> পরে ঐ সীমা পশ্চিম দিকে মিক্‌মথতের উত্তরে গেল; আরো পরে সেই সীমা পূর্ব দিকে ঘুরে তানৎ-শীলো পর্র্যন্ত গিয়ে তার কাছ দিয়ে যানোহের পূর্ব দিকে গেল।</div>
<div class="v" id="v7"><span class="vn">7</span> এভাবে পরে যানোহ থেকে অটারোৎ ও নারঃ হয়ে জেরিকো পর্র্যন্ত গিয়ে জর্ডনে গিয়ে পড়লো।</div>
<div class="v" id="v8"><span class="vn">8</span> পরে সেই সীমা তপূহ থেকে পশ্চিম দিক হয়ে কান্না স্রোতে গেল ও তার সীমান্ত ভাগ সমুদ্রে ছিল। স্ব স্ব গাষ্ঠী অনুসারে আফরাহীম-সন্তানদের বংশের এই অধিকার।</div>
<div class="v" id="v9"><span class="vn">9</span> এছাড়া, মানাশা-বংশের লোকদের অধিকারের মধ্যে আফরাহীম-বংশের লোকদের জন্য পৃথক্‌কৃত নানা নগর ও সেগুলোর গ্রাম ছিল।</div>
<div class="v" id="v10"><span class="vn">10</span> কিন্তু তারা গেষরবাসী কেনানীয়দের অধিকারচ্যুত করলো না, কিন্তু কেনানীয়েরা আজও পর্র্যন্ত আফরাহীমের মধ্যে বাস করে তাদের কর্মাধীন গোলাম হয়ে রয়েছে।</div>
</div>
<!-- PARSED ABOVE; EDITING MAY BREAK PARSER -->
</body></html>