<html><head>
<meta http-equiv="Content-Type" content="text/html;charset=utf-8" />
<title>Josh 17 &ndash; ইউসা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 17);">
<div id="navbar"><a href="../index.html">কিতাবুল মোকাদ্দস</a> &ndash; <b>ইউসা</b> &ndash; <a href="Josh_1.html">1</a> ... <a href="Josh_15.html">15</a> <a href="Josh_16.html">16</a> <b>17</b> <a href="Josh_18.html">18</a> <a href="Josh_19.html">19</a> ... <a href="Josh_24.html">24</a> </div><hr>
<h1>Josh 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মানাশা-বংশের অন্য অর্ধেকের সীমানা</h2><span class="vn">1</span> <span class="br-p"><br><br></span>আর গুলিবাঁটক্রমে মানশা-বংশের অংশ নির্ধারিত হল, সে ইউসুফের জ্যেষ্ঠ পুত্র। কিন্তু গিলিয়দের পিতা, অর্থাৎ মানশার জ্যেষ্ঠ পুত্র মাখীর যোদ্ধা বলে গিলিয়দ ও বাশন পেয়েছিল।</div>
<div class="v" id="v2"><span class="vn">2</span> আর (ঐ অংশ) নিজ নিজ গোষ্ঠী অনুসারে মানশার অন্যান্য সন্তানদের হল; তারা হল: অবীয়েষর, হেলক, অস্রীয়েল, শেখম, হেফর ও শমীদার গোষ্ঠীর লোকেরা। এরা নিজ নিজ গোষ্ঠী অনুসারে ইউসুফের পুত্র মানশার পুত্র-সন্তান।</div>
<div class="v" id="v3"><span class="vn">3</span> <span class="br-p"><br><br></span>মানশার সন্তান মাখীরের সন্তান গিলিয়দের সন্তান হেফরের পুত্র সলফাদের পুত্র-সন্তান ছিল না; কেবল কয়েকটি কন্যা ছিল; তার কন্যাদের নাম মহলা, নোয়া, হগলা, মিল্কা ও তির্সা।</div>
<div class="v" id="v4"><span class="vn">4</span> এরা ইলিয়াসর ইমামের, নূনের পুত্র ইউসা ও নেতৃবর্গের সম্মুখে এসে বললো, আমাদের ভাইদের মধ্যে আমাদের একটি অধিকার দিতে মাবুদ মূসাকে হুকুম করেছিলেন। অতএব মাবুদের হুকুম অনুসারে তিনি তাদের পিতার ভাইদের মধ্যে তাদের একটি অধিকার দেন।</div>
<div class="v" id="v5"><span class="vn">5</span> তাতে জর্ডানের পরপারস্থ গিলিয়দ ও বাশন দেশ ছাড়া মানশার দিকে দশ ভাগ পড়লো;</div>
<div class="v" id="v6"><span class="vn">6</span> কেননা মানশার পুত্রদের মধ্যে তার কন্যাদেরও অধিকার ছিল; এবং মানশার অবশিষ্ট পুত্ররা গিলিয়দ দেশ পেল।</div>
<div class="v" id="v7"><span class="vn">7</span> <span class="br-p"><br><br></span>মানশার সীমা আশের থেকে শিখিমের সম্মুখস্থ মিক্‌মথৎ পর্যন্ত ছিল; পরে ঐ সীমা দক্ষিণ পাশে ঐন-তপূহ-নিবাসীদের কাছ পর্যন্ত গেল।</div>
<div class="v" id="v8"><span class="vn">8</span> মানশা তপূহ দেশ পেল, কিন্তু মানশার তপূহ নগর আফরাহীম-বংশের লোকদের অধিকার হল;</div>
<div class="v" id="v9"><span class="vn">9</span> ঐ সীমা কান্না স্রোত পর্যন্ত, স্রোতের দক্ষিণ তীরে নেমে গেল; মানশার নগরগুলোর মধ্যে অবস্থিত এসব নগর আফরাহীমের ছিল; মানশার সীমা স্রোতের উত্তর দিকে ছিল এবং তার সীমান্তভাগ ছিল সমুদ্রে।</div>
<div class="v" id="v10"><span class="vn">10</span> দক্ষিণ দিকে আফরাহীম ও উত্তর দিকে মানশার অধিকারে ছিল এবং সমুদ্র তার সীমা ছিল; তারা উত্তর দিকে আশের ও পূর্ব দিকে ইষাখরের পার্শ্ববর্তী ছিল।</div>
<div class="v" id="v11"><span class="vn">11</span> আর ইষাখর ও আশেরের মধ্যে আশেপাশের সব গ্রাম সহ বৈ-শান ও আশেপাশের সব গ্রাম সহ যিব্‌লিয়ম ও আশেপাশের সব গ্রাম সহ দোর-নিবাসীরা এবং আশেপাশের সব গ্রাম সহ ঐন্‌-দোর-নিবাসীরা ও আশেপাশের সব গ্রাম সহ তানকা-নিবাসী ও আশেপাশের সব গ্রাম সহ মগিদ্দো-নিবাসীরা, এই তিনটি পাহাড়ী এলাকা মানশার অধিকারে ছিল।</div>
<div class="v" id="v12"><span class="vn">12</span> তবুও মানশার লোকেরা সেসব নগরবাসীকে অধিকারচ্যুত করতে পারল না; কেনানীয়েরা সেই দেশে বাস করতে স্থির সঙ্কল্প ছিল।</div>
<div class="v" id="v13"><span class="vn">13</span> পরে বনি-ইসরাইল যখন শক্তিশালী হয়ে উঠলো তখন কেনানীয়দেরকে কর্মাধীন গোলাম করলো, সমপূর্ণভাবে অধিকারচ্যুত করলো না।</div>
<div class="v" id="v14"><h2>ইউসুফ-বংশের প্রতিবাদ</h2><span class="vn">14</span> <span class="br-p"><br><br></span>পরে ইউসুফের বংশের লোকেরা ইউসাকে বললো, আপনি অধিকার হিসেবে আমাকে কেবল এক অংশ ও এক ভাগ কেন দিলেন? এই যাবৎ মাবুদ আমাকে দোয়া করাতে আমি বড় জাতি হয়েছি।</div>
<div class="v" id="v15"><span class="vn">15</span> ইউসা তাদের বললেন, যদি তুমি বড় জাতি হয়ে থাক, তবে ঐ অরণ্যে উঠে যাও; ঐ স্থানে পরিষীয় ও রফায়ীয়দের দেশে নিজের জন্যে বন কেটে ফেল, কেননা পর্বতময় আফরাহীম প্রদেশ তোমার জন্য সঙ্কীর্ণ।</div>
<div class="v" id="v16"><span class="vn">16</span> ইউসুফের বংশের লোকেরা বললো, এই পর্বতময় দেশে আমাদের সংকুলান হয় না এবং যে সমস্ত কেনানীয় সমভূমিতে বাস করে, বিশেষ করে যারা বৈৎ-শান ও সেই স্থানের আশেপাশের গ্রামগুলো এবং যিষ্রিয়েল উপত্যকায় বাস করে, তাদের লোহার রথ আছে।</div>
<div class="v" id="v17"><span class="vn">17</span> তখন ইউসা ইউসুফ-বংশকে অর্থাৎ আফরাহীম ও মানশাকে বললেন, তুমি বড় জাতি, তোমার পরাক্রমও মহৎ; তুমি কেবল এক অংশ পাবে না;</div>
<div class="v" id="v18"><span class="vn">18</span> কিন্তু পর্বতময় দেশ তোমার হবে; সেটি বনাকীর্ণ বটে, কিন্তু সেই বন কেটে ফেললে তার নিচের ভাগ তোমার হবে; কেননা কেনানীয়দের লোহার রথ থাকলেও এবং তারা বিক্রমশালী হলেও তুমি তাদের অধিকারচ্যুত করবে।</div>
</div>
<!-- PARSED ABOVE; EDITING MAY BREAK PARSER -->
</body></html>