<html><head>
<meta http-equiv="Content-Type" content="text/html;charset=utf-8" />
<title>Josh 18 &ndash; ইউসা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 18);">
<div id="navbar"><a href="../index.html">কিতাবুল মোকাদ্দস</a> &ndash; <b>ইউসা</b> &ndash; <a href="Josh_1.html">1</a> ... <a href="Josh_16.html">16</a> <a href="Josh_17.html">17</a> <b>18</b> <a href="Josh_19.html">19</a> <a href="Josh_20.html">20</a> ... <a href="Josh_24.html">24</a> </div><hr>
<h1>Josh 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শীলোতে জমায়েত-তাঁবুুুুু স্থাপন ও অন্যান্য বংশের সীমানা নির্ধারণ</h2><span class="vn">1</span> <span class="br-p"><br><br></span>পরে বনি-ইসরাইলদের সমস্ত মণ্ডলী শীলোতে সমাগত হয়ে সেই স্থানে জমায়েত-তাঁবু স্থাপন করলো; দেশটি তারা জয় করে নিয়েছিল।</div>
<div class="v" id="v2"><span class="vn">2</span> ঐ সময়ে বনি-ইসরাইলদের মধ্যে সাতটি বংশ অবশিষ্ট ছিল, যারা নিজ নিজ অধিকার ভাগ করে নেয় নি।</div>
<div class="v" id="v3"><span class="vn">3</span> ইউসা বনি-ইসরাইলদের বললেন, তোমাদের পূর্বপুরুষদের আল্লাহ্‌ মাবুদ তোমাদের যে দেশ দিয়েছেন, সেই দেশে গিয়ে তা অধিকার করতে তোমরা আর কত কাল শিথিল থাকবে?</div>
<div class="v" id="v4"><span class="vn">4</span> তোমরা তোমাদের এক এক বংশের মধ্য থেকে তিন তিন জনকে দাও; আমি তাদের প্রেরণ করবো, তারা গিয়ে দেশের সর্বত্র ভ্রমণ করবে এবং প্রত্যেকের অধিকার অনুসারে তার বর্ণনা লিখে নিয়ে আমার কাছে ফিরে আসবে।</div>
<div class="v" id="v5"><span class="vn">5</span> তারা তা সাতটি অংশে ভাগ করবে; দক্ষিণ দিকে নিজের সীমাতে এহুদা এবং উত্তর দিকে নিজের সীমাতে ইউসুফের বংশ থাকবে।</div>
<div class="v" id="v6"><span class="vn">6</span> তোমরা দেশটি সাত অংশ করে তার বর্ণনা লিখে আমার কাছে আনবে; আমি এই স্থানে আমাদের আল্লাহ্‌ মাবুদের সাক্ষাতে তোমাদের জন্য গুলিবাঁট করবো।</div>
<div class="v" id="v7"><span class="vn">7</span> কারণ তোমাদের মধ্যে লেবীয়দের কোন অংশ নেই, কেননা মাবুদের ইমাম-পদ তাদের অধিকার; আর গাদ ও রূবেণ এবং মানশার অর্ধেক বংশ জর্ডানের পূর্বপারে মাবুদের গোলাম মূসা দেওয়া নিজেদের অধিকার পেয়েছে।</div>
<div class="v" id="v8"><span class="vn">8</span> <span class="br-p"><br><br></span>পরে সেই লোকেরা উঠে যাত্রা করলো; আর যারা সেই দেশের বর্ণনা লিখতে গেল, ইউসা তাদের এই হুকুম দিলেন, তোমরা গিয়ে দেশের সর্বত্র ভ্রমণ করে দেশের বর্ণনা লিখে নিয়ে আমার কাছে ফিরে এসো; তাতে আমি এই শীলোতে মাবুদের সাক্ষাতে তোমাদের জন্য গুলিবাঁট করবো।</div>
<div class="v" id="v9"><span class="vn">9</span> পরে ঐ লোকেরা গিয়ে দেশের সর্বত্র ভ্রমণ করলো এবং নগর অনুসারে সাত অংশ করে পুস্তকে তার বর্ণনা লিখল; পরে শীলোস্থিত শিবিরে ইউসার কাছে ফিরে এল।</div>
<div class="v" id="v10"><span class="vn">10</span> আর ইউসা শীলোতে মাবুদের সাক্ষাতে তাদের জন্য গুলিবাঁট করলেন; ইউসা সেই স্থানে বনি-ইসরাইলদের বিভাগ অনুসারে দেশটি তাদেরকে অংশ করে দিলেন।</div>
<div class="v" id="v11"><h2>বিন্‌ইয়ামীন বংশের সীমানা</h2><span class="vn">11</span> <span class="br-p"><br><br></span>আর গুলিবাঁটক্রমে এক অংশ নিজ নিজ গোষ্ঠী অনুসারে বিন্‌ইয়ামীন সন্তানদের বংশের নামে উঠলো। গুলিবাঁটে নির্দিষ্ট তাদের সীমা এহুদা বংশ ও ইউসুফ-বংশের মধ্যে হল।</div>
<div class="v" id="v12"><span class="vn">12</span> তাদের উত্তর পাশের সীমা জর্ডান থেকে জেরিকোর উত্তর পাশ দিয়ে গেল, পরে পর্বতময় প্রদেশের মধ্য দিয়ে পশ্চিম দিকে বৈৎ আবনের মরুভূমি পর্যন্ত গেল।</div>
<div class="v" id="v13"><span class="vn">13</span> সেখান থেকে ঐ সীমা লূসে, দক্ষিণ দিকে লূসের অর্থাৎ বেথেলের পাশ পর্যন্ত গেল; এবং নিম্নতর বৈৎ-হোরণের দক্ষিণে অবস্থিত পর্বত দিয়ে অটারোৎ-অদ্দরের দিকে নেমে গেল।</div>
<div class="v" id="v14"><span class="vn">14</span> সেখান থেকে ঐ সীমা ফিরে পশ্চিম পাশে, বৈৎ-হোরণের দক্ষিণে অবস্থিত পর্বত থেকে দক্ষিণ দিকে গেল; আর এহুদা-বংশের লোকদের কিরিয়ৎ-বাল অর্থাৎ কিরিয়ৎ-যিয়ারীম নামক নগর পর্যন্ত গেল; এটা পশ্চিম পার্শ্ব।</div>
<div class="v" id="v15"><span class="vn">15</span> আর দক্ষিণ পাশ কিরিয়ৎ-যিয়ারীমের প্রান্ত থেকে আরম্ভ হল এবং সেই সীমা পশ্চিম দিক দিয়ে গিয়ে নিপ্তোহের পানির ফোয়ারা পর্যন্ত স্থির হল।</div>
<div class="v" id="v16"><span class="vn">16</span> আর ঐ সীমা হিন্নোম-সন্তানের উপত্যকার সম্মুখ ও রফায়ীম উপত্যকার উত্তর দিকস্থ পর্বতের প্রান্ত পর্যন্ত নেমে গেল এবং হিন্নোমের উপত্যকায়, যিবূষের দক্ষিণ পাশে নেমে এসে ঐন্‌-রোগেলে গেল।</div>
<div class="v" id="v17"><span class="vn">17</span> আর উত্তর দিকে ফিরে ঐন-শেমশ পর্যন্ত এবং অদুল্লীম আরোহণ-পথের সম্মুখস্থ গলীলোতের দিক দিয়ে গিয়ে রূবেণ-বংশ বোহনের পাথর পর্যন্ত নেমে গেল।</div>
<div class="v" id="v18"><span class="vn">18</span> আর উত্তর দিকে অরাবা সমভূমির সম্মুখস্থ পাশে গিয়ে অরাবা সমভূমিতে নেমে গেল।</div>
<div class="v" id="v19"><span class="vn">19</span> আর ঐ সীমা উত্তর দিকে বৈৎ-হগ্লার পাশ পর্যন্ত গেল; জর্ডানের দক্ষিণ প্রান্তস্থ লবণ-সমুদ্রের উত্তর খাড়ি সেই সীমার প্রান্ত ছিল; এটা দক্ষিণ সীমা।</div>
<div class="v" id="v20"><span class="vn">20</span> আর পূর্ব পাশে জর্ডান তার সীমা ছিল। চারদিকে তার সীমা অনুসারে বিন্‌ইয়ামীন-বংশের লোকদের এই অধিকার ছিল।</div>
<div class="v" id="v21"><span class="vn">21</span> <span class="br-p"><br><br></span>নিজ নিজ গোষ্ঠী অনুসারে, বিন্‌ইয়ামীন-বংশের নগর জেরিকো, বৈৎ-হগ্লা, এমক-কশিশ,</div>
<div class="v" id="v22"><span class="vn">22</span> বৈৎ-অরাবা, সমারয়িম, বেথেল,</div>
<div class="v" id="v23"><span class="vn">23</span> অব্বীম, পারা, অফ্রা,</div>
<div class="v" id="v24"><span class="vn">24</span> কফর-অম্মোনী, অফ্‌নি ও সেবা; স্ব স্ব গামের সঙ্গে বারোটি নগর।</div>
<div class="v" id="v25"><span class="vn">25</span> গিবিয়োন, রামা, বেরোৎ,</div>
<div class="v" id="v26"><span class="vn">26</span> মিস্‌পী, কফীরা, মোৎসা,</div>
<div class="v" id="v27"><span class="vn">27</span> রেকম, যির্পেল, তরলা,</div>
<div class="v" id="v28"><span class="vn">28</span> সেলা, এলফ, যিবূষ অর্থাৎ জেরুশালেম, গিবিয়াৎ ও কিরিয়ৎ; স্ব স্ব গামের সঙ্গে চৌদ্দটি নগর। নিজ নিজ গোষ্ঠী অনুসারে বিন্‌ইয়ামীন-বংশের লোকদের এই হল অধিকার।</div>
</div>
<!-- PARSED ABOVE; EDITING MAY BREAK PARSER -->
</body></html>