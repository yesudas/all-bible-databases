<html><head>
<meta http-equiv="Content-Type" content="text/html;charset=utf-8" />
<title>Josh 24 &ndash; ইউসা &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 24);">
<div id="navbar"><a href="../index.html">কিতাবুল মোকাদ্দস</a> &ndash; <b>ইউসা</b> &ndash; <a href="Josh_1.html">1</a> ... <a href="Josh_22.html">22</a> <a href="Josh_23.html">23</a> <b>24</b> </div><hr>
<h1>Josh 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বনি-ইসরাইলের বংশগুলোর সঙ্গে মাবুদের নিয়মের নতুনীকরণ</h2><span class="vn">1</span> <span class="br-p"><br><br></span>ইউসা ইসরাইলের সকল বংশকে শিখিমে একত্র করলেন ও ইসরাইলের প্রাচীনবর্গ, নেতৃবর্গ, বিচারকদের ও শাসকদের ডাকালেন, তাতে তাঁরা আল্লাহ্‌র সাক্ষাতে উপস্থিত হলেন।</div>
<div class="v" id="v2"><span class="vn">2</span> তখন ইউসা সমস্ত লোককে বললেন, ইসরাইলের আল্লাহ্‌ মাবুদ এই কথা বলেন, পুরাকালে তোমাদের পূর্বপুরুষেরা, ইব্রাহিমের পিতা ও নাহোরের পিতা তেরহ (ফোরাত) নদীর ওপারে বাস করতো; আর তারা অন্য দেবতাদের সেবা করতো।</div>
<div class="v" id="v3"><span class="vn">3</span> পরে আমি তোমাদের পিতা ইব্রাহিমকে সেই নদীর ওপার থেকে এনে কেনান দেশের সর্বত্র ভ্রমণ করালাম এবং তার বংশ বৃদ্ধি করলাম, আর তাকে ইস্‌হাককে দিলাম।</div>
<div class="v" id="v4"><span class="vn">4</span> আর ইস্‌হাককে ইয়াকুব ও ইস্‌কে দিলাম; আর আমি ইস্‌কে অধিকার হিসেবে সেয়ীর পর্বত দিলাম; কিন্তু ইয়াকুব ও তার সন্তানেরা মিসরে নেমে গেল।</div>
<div class="v" id="v5"><span class="vn">5</span> পরে আমি মূসা ও হারুনকে প্রেরণ করলাম এবং মিসরে যে কাজ করলাম, তা দ্বারা সেই দেশকে দণ্ড দিলাম; তারপর তোমাদের বের করে আনলাম।</div>
<div class="v" id="v6"><span class="vn">6</span> আমি মিসর থেকে তোমাদের পূর্বপুরুষদেরকে বের করার পর তোমরা সমুদ্রের কাছে উপস্থিত হলে; তখন মিসরীয়েরা অনেক রথ ও ঘোড়সওয়ার সৈন্য নিয়ে লোহিত সাগর পর্যন্ত তোমাদের পূর্বপুরুষদের পিছনে পিছনে তাড়া করে আসল।</div>
<div class="v" id="v7"><span class="vn">7</span> তাতে তারা মাবুদের উদ্দেশে কান্নাকাটি করতে লাগল ও তিনি মিসরীয়দের ও তোমাদের মধ্যে অন্ধকার স্থাপন করলেন এবং তাদের উপরে সমুদ্রকে এনে তাদের আচ্ছন্ন করলেন; আমি মিসরে কি করেছি, তা তোমরা স্বচক্ষে দেখেছ; পরে বহুকাল মরুভূমিতে বাস করলে।</div>
<div class="v" id="v8"><span class="vn">8</span> তারপর আমি তোমাদের জর্ডানের অন্যপার-নিবাসী আমোরীয়দের দেশে আনলাম; তারা তোমাদের সঙ্গে যুদ্ধ করলো; আর আমি তোমাদের হাতে তাদের অর্পণ করলাম, তাতে তোমরা তাদের দেশ অধিকার করলে; এভাবে আমি তোমাদের সম্মুখ থেকে তাদের বিনষ্ট করলাম।</div>
<div class="v" id="v9"><span class="vn">9</span> পরে সিপ্পোরের পুত্র মোয়াবের বাদশাহ্‌ বালাক উঠে ইসরাইলের সঙ্গে যুদ্ধ করলো এবং লোক পাঠিয়ে তোমাদের বদদোয়া দেবার জন্য বিয়োরের পুত্র বালামকে ডেকে আনলো।</div>
<div class="v" id="v10"><span class="vn">10</span> কিন্তু আমি বালামের কথায় কান দিতে সম্মত হলাম না, তাতে সে তোমাদের কেবল দোয়াই করলো; এভাবে আমি তার হাত থেকে তোমাদের উদ্ধার করলাম।</div>
<div class="v" id="v11"><span class="vn">11</span> পরে তোমরা জর্ডান পার হয়ে জেরিকোতে উপস্থিত হলে; আর জেরিকোর লোকেরা, আমোরীয়, পরিষীয়, কেনানীয়, হিট্টিয়, গির্গাশীয়, হিব্বীয় ও যিবূষীয়েরা তোমাদের সঙ্গে যুদ্ধ করলো, আর আমি তোমাদের হাতে তাদের অর্পণ করলাম।</div>
<div class="v" id="v12"><span class="vn">12</span> আর তোমাদের সম্মুখ অংশে ভিমরুল প্রেরণ করলাম; তারা তোমাদের সম্মুখ থেকে সেই জনগণ, আমোরীয়দের সেই দুই বাদশাহ্‌কে দূর করে দিল; তোমার তলোয়ার বা ধনুক দ্বারা তা হয় নি।</div>
<div class="v" id="v13"><span class="vn">13</span> আর তোমরা যে স্থানে শ্রম কর নি এমন একটি দেশ, যার পত্তন কর নি এমন এক দেশ ও যার পত্তন কর নি এমন অনেক নগর আমি তোমাদের দিলাম; তোমরা সেখানে বাস করছো; তোমরা যে আঙ্গুরলতা ও জলপাই গাছ রোপণ কর নি, তার ফল ভোগ করছে।</div>
<div class="v" id="v14"><span class="vn">14</span> <span class="br-p"><br><br></span>অতএব এখন তোমরা মাবুদকে ভয় কর, সরলতায় ও বিশ্বস্ততায় তাঁর সেবা কর, আর তোমাদের পূর্বপুরুষেরা (ফোরাত) নদীর ওপারে ও মিসরে যে দেবতাদের সেবা করতো, তাদের দূর করে দাও; এবং মাবুদের সেবা কর।</div>
<div class="v" id="v15"><span class="vn">15</span> যদি মাবুদের সেবা করা তোমাদের মন্দ মনে হয়, তবে যার সেবা করবে, তাকে আজ মনোনীত কর; নদীর ওপারস্থ তোমাদের পূর্বপুরুষদের সেবিত দেবতারা যদি হয়, কিংবা যাদের দেশে তোমরা বাস করছো সেই আমোরীয়দের দেবতারা হয় হোক; কিন্তু আমি ও আমার পরিজন আমরা মাবুদের সেবা করবো।</div>
<div class="v" id="v16"><span class="vn">16</span> <span class="br-p"><br><br></span>লোকেরা জবাবে বললো, আমরা যে মাবুদকে ত্যাগ করে অন্য দেবতাদের সেবা করবো, তা দূরে থাকুক।</div>
<div class="v" id="v17"><span class="vn">17</span> কেননা আমাদের আল্লাহ্‌ মাবুদ, তিনিই আমাদের ও আমাদের পিতৃপুরুষদেরকে মিসর দেশ থেকে, গোলামীর গৃহ থেকে, বের করে এনেছেন ও আমাদের দৃষ্টিগোচরে সেই সব মহৎ চিহ্ন-কাজ করেছেন এবং আমরা যে পথে এসেছি, তার সমস্ত পথে ও যে সমস্ত জাতির মধ্য দিয়ে এসেছি, তাদের হাত থেকে তিনিই আমাদের রক্ষা করেছেন;</div>
<div class="v" id="v18"><span class="vn">18</span> আর মাবুদ এই দেশ-নিবাসী আমোরীয় প্রভৃতি সমস্ত জাতিকে আমাদের সম্মুখ থেকে দূর করে দিয়েছেন; অতএব আমরাও মাবুদের সেবা করবো; কেননা তিনিই আমাদের আল্লাহ্‌।</div>
<div class="v" id="v19"><span class="vn">19</span> <span class="br-p"><br><br></span>ইউসা লোকদের বললেন, তোমরা মাবুদের সেবা করতে পার না; কেননা তিনি পবিত্র আল্লাহ্‌, স্বগৌরব রক্ষণে উদ্যোগী আল্লাহ্‌; তিনি তোমাদের অধর্ম ও গুনাহ্‌ মাফ করবেন না।</div>
<div class="v" id="v20"><span class="vn">20</span> তোমরা যদি মাবুদকে ত্যাগ করে বিজাতীয় দেবতাদের সেবা কর, তবে আগে তোমাদের মঙ্গল করলেও পরে তিনি ফিরে দাঁড়াবেন, তোমাদের অমঙ্গল করবেন ও তোমাদের সংহার করবেন।</div>
<div class="v" id="v21"><span class="vn">21</span> তখন লোকেরা ইউসাকে বললো, না, আমরা মাবুদেরই সেবা করবো।</div>
<div class="v" id="v22"><span class="vn">22</span> ইউসা লোকদের বললেন, তোমরা তোমাদের বিষয়ে তোমরা নিজেরাই সাক্ষী হলে যে, তোমরা মাবুদের সেবা করার জন্য তাঁকেই মনোনীত করেছ। তারা বললো, সাক্ষী হলাম।</div>
<div class="v" id="v23"><span class="vn">23</span> (তিনি বললেন,) তবে এখন তোমাদের মধ্যস্থিত বিজাতীয় দেবতাদেরকে দূর করে দাও ও স্ব স্ব অন্তর ইসরাইলের আল্লাহ্‌ মাবুদের দিকে রাখ।</div>
<div class="v" id="v24"><span class="vn">24</span> তখন লোকেরা ইউসাকে বললো, আমরা আমাদের আল্লাহ্‌ মাবুদেরই সেবা করবো ও তাঁর হুকুম পালন করবো।</div>
<div class="v" id="v25"><span class="vn">25</span> তাতে ইউসা সেই দিনে লোকদের সঙ্গে নিয়ম স্থির করলেন, তিনি শিখিমে তাদের জন্য বিধি ও অনুশাসন স্থাপন করলেন।</div>
<div class="v" id="v26"><span class="vn">26</span> <span class="br-p"><br><br></span>তারপর ইউসা ঐ সমস্ত কথা আল্লাহ্‌র শরীয়ত গ্রন্থে লিখলেন এবং একখানি বড় পাথর নিয়ে মাবুদের পবিত্র স্থানের নিকটবর্তী এলা গাছের তলে স্থাপন করলেন।</div>
<div class="v" id="v27"><span class="vn">27</span> পরে ইউসা সমস্ত লোককে বললেন, দেখ, এই পাথরখানি আমাদের বিষয়ে সাক্ষী হবে; কেননা মাবুদ আমাদের যেসব কথা বললেন, তাঁর সেসব কথা এই পাথরখানি শুনল; অতএব এটাই তোমাদের বিষয়ে সাক্ষী হবে, পাছে তোমরা তোমাদের আল্লাহ্‌কে অস্বীকার কর।</div>
<div class="v" id="v28"><span class="vn">28</span> পরে ইউসা লোকদেরকে নিজ নিজ অধিকারভুক্ত অঞ্চলে বিদায় করলেন।</div>
<div class="v" id="v29"><h2>হযরত ইউসার ও ইমাম ইলিয়াসরের মৃত্যু</h2><span class="vn">29</span> <span class="br-p"><br><br></span>এসব ঘটনার পরে নূনের পুত্র, মাবুদের গোলাম ইউসা একশত দশ বছর বয়সে ইন্তেকাল করলেন।</div>
<div class="v" id="v30"><span class="vn">30</span> পরে লোকেরা গাশ পর্বতের উত্তরে পর্বতময় আফরাহীম প্রদেশস্থ তিন্নৎ-সেরহে তাঁর অধিকারের অঞ্চলে তাঁকে দাফন করলো।</div>
<div class="v" id="v31"><span class="vn">31</span> <span class="br-p"><br><br></span>ইউসার সমস্ত জীবনকালে এবং যে প্রাচীনবর্গরা ইউসার ইন্তেকালের পরে জীবিত ছিলেন ও ইসরাইলের জন্য মাবুদের কৃত সমস্ত কাজের কথা জানতেন, তাঁদেরও সমস্ত জীবনকালে বনি-ইসরাইল মাবুদের সেবা করলো।</div>
<div class="v" id="v32"><span class="vn">32</span> <span class="br-p"><br><br></span>আর বনি-ইসরাইল ইউসুফের অস্থি, যা মিসর থেকে এনেছিল, তা শিখিমে সেই ভূমিখণ্ডে সমাহিত করলো, যা ইয়াকুব এক শত রূপার মুদ্রা দিয়ে শিখিমের পিতা হমোরের সন্তানদের কাছ থেকে ক্রয় করেছিলেন; আর তা ইউসুফ-বংশের অধিকারভুক্ত হল।</div>
<div class="v" id="v33"><span class="vn">33</span> <span class="br-p"><br><br></span>পরে হারুনের পুত্র ইলিয়াসর ইন্তেকাল করলেন; আর লোকেরা তাঁকে তাঁর পুত্র পীনহসের পাহাড়ে দাফন করলো, পর্বতময় আফরাহীম প্রদেশের সেই পাহাড় তাঁকে দেওয়া হয়েছিল।</div>
</div>
<!-- PARSED ABOVE; EDITING MAY BREAK PARSER -->
</body></html>