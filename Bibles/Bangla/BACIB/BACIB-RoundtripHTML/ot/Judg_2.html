<html><head>
<meta http-equiv="Content-Type" content="text/html;charset=utf-8" />
<title>Judg 2 &ndash; কাজীগণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Judg', 2);">
<div id="navbar"><a href="../index.html">কিতাবুল মোকাদ্দস</a> &ndash; <b>কাজীগণ</b> &ndash; <a href="Judg_1.html">1</a> <b>2</b> <a href="Judg_3.html">3</a> <a href="Judg_4.html">4</a> ... <a href="Judg_21.html">21</a> </div><hr>
<h1>Judg 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বনি-ইসরাইলদের অবাধ্যতা</h2><span class="vn">1</span> <span class="br-p"><br><br></span>আর মাবুদের ফেরেশতা গিল্‌গল থেকে বোখীমে উঠে আসলেন। তিনি বললেন, আমি তোমাদেরকে মিসর থেকে বের করে এনেছি; যে দেশ দিতে তোমাদের পূর্বপুরুষদের কাছে শপথ করেছিলাম, সেই দেশে তোমাদেরকে এনেছি, আর এই কথা বলেছি, আমি তোমাদের সঙ্গে আমার নিয়ম কখনও ভঙ্গ করবো না;</div>
<div class="v" id="v2"><span class="vn">2</span> তোমরাও এই দেশবাসীদের সঙ্গে চুক্তি করবে না, তাদের সমস্ত বেদী ভেঙ্গে ফেলবে। কিন্তু তোমরা আমার নির্দেশ পালন কর নি; কেন এমন কাজ করেছ?</div>
<div class="v" id="v3"><span class="vn">3</span> এজন্য আমিও বললাম, তোমাদের সম্মুখ থেকে আমি এই লোকদেরকে দূর করবো না; তারা তোমাদের পাশে কাঁটাস্বরূপ ও তাদের দেবতারা তোমাদের ফাঁদস্বরূপ হবে।</div>
<div class="v" id="v4"><span class="vn">4</span> মাবুদের ফেরেশতা বনি-ইসরাইলদেরকে যখন এই কথা বললেন তখন লোকেরা চিৎকার করে কাঁদতে লাগল।</div>
<div class="v" id="v5"><span class="vn">5</span> আর তারা সেই স্থানের নাম বোখীম (বিলাপকারী) রাখল; পরে তারা সেই স্থানে মাবুদের উদ্দেশে কোরবানী করলো।</div>
<div class="v" id="v6"><h2>হযরত ইউসার মৃত্যু</h2><span class="vn">6</span> <span class="br-p"><br><br></span>ইউসা লোকদের বিদায় করার পর বনি-ইসরাইল দেশ অধিকার করার জন্য প্রত্যেকে নিজ নিজ অধিকারে গিয়েছিল।</div>
<div class="v" id="v7"><span class="vn">7</span> আর ইউসার সমস্ত জীবনকালে এবং যে সমস্ত প্রাচীনবর্গরা ইউসার মৃত্যুর পর জীবিত ছিলেন ও ইসরাইলের জন্য মাবুদের কৃত সমস্ত মহান কাজ দেখেছিলেন, তাঁদেরও সমস্ত জীবনকালে লোকেরা মাবুদের সেবা করলো।</div>
<div class="v" id="v8"><span class="vn">8</span> পরে নূনের পুত্র মাবুদের গোলাম ইউসা একশত দশ বছর বয়সে ইন্তেকাল করলেন।</div>
<div class="v" id="v9"><span class="vn">9</span> তাতে লোকেরা গাশ পর্বতের উত্তর পর্বতময় আফরাহীম প্রদেশসহ তিম্নৎ-হেরসে তাঁর অধিকারের অঞ্চলে তাঁকে দাফন করলো।</div>
<div class="v" id="v10"><span class="vn">10</span> আর সেই কালের অন্য সকল লোকও পূর্বপুরুষদের কাছে গৃহীত হল এবং তাদের পরে নতুন বংশ উৎপন্ন হল। এরা মাবুদকে জানত না এবং ইসরাইলের জন্য তিনি যা করেছিলেন তা-ও জানত না।</div>
<div class="v" id="v11"><h2>বনি-ইসরাইলদের অবিশ্বস্ততা</h2><span class="vn">11</span> <span class="br-p"><br><br></span>বনি-ইসরাইল মাবুদের দৃষ্টিতে যা মন্দ, তা-ই করতে লাগল; এবং বাল দেবতাদের সেবা করতে লাগল।</div>
<div class="v" id="v12"><span class="vn">12</span> আর যিনি তাদের পূর্বপুরুষদের আল্লাহ্‌, যিনি তাদেরকে মিসর দেশ থেকে বের করে এনেছিলেন, সেই মাবুদকে ত্যাগ করে অন্য দেবতাদের, অর্থাৎ তাদের চারদিকে যে লোকেরা বসবাস করত তাদের দেবতাদের অনুগামী হয়ে তাদের কাছে সেজ্‌দা করতে লাগল। এভাবে তারা মাবুদকে অসন্তুষ্ট করলো।</div>
<div class="v" id="v13"><span class="vn">13</span> তারা মাবুদকে ত্যাগ করে বাল দেবের ও অষ্টারোৎ দেবীদের সেবা করতো।</div>
<div class="v" id="v14"><span class="vn">14</span> তাতে ইসরাইলের বিরুদ্ধে মাবুদের ক্রোধ প্রজ্বলিত হল, আর তিনি তাদেরকে লুণ্ঠনকারীদের হাতে তুলে দিলেন। তারা তাদের দ্রব্য লুট করলো আর তিনি তাদের চতুর্দিকস্থ দুশমনদের হাতে তাদেরকে বিক্রি করলেন, তাতে তারা তাদের দুশমনদের সম্মুখে আর দাঁড়াতে পারল না।</div>
<div class="v" id="v15"><span class="vn">15</span> মাবুদ যেমন বলেছিলেন ও তাদের কাছে যেমন শপথ করেছিলেন, সেই অনুসারে তারা যে কোন স্থানে যেত, সেই স্থানে অমঙ্গলার্থে মাবুদের হাত তাদের বিরুদ্ধে ছিল; এভাবে তারা অতিশয় দুর্দশার মধ্যে পড়তো।</div>
<div class="v" id="v16"><span class="vn">16</span> <span class="br-p"><br><br></span>তখন মাবুদ কাজীদেরকে উৎপন্ন করতেন, আর তাঁরা লুণ্ঠনকারীদের হাত থেকে তাদেরকে নিস্তার করতেন।</div>
<div class="v" id="v17"><span class="vn">17</span> তবুও তারা তাদের কাজীদের কথায় কান দিত না, কিন্তু অন্য দেবতাদের পিছনে চলে জেনা করতো ও তাদের কাছে সেজ্‌দা করতো। এভাবে তাদের পূর্বপুরুষেরা মাবুদের হুকুম পালন করে যে পথে গমন করতেন, তারা সেই অনুসারে না করে সেই পথ থেকে শীঘ্রই ফিরে গেল।</div>
<div class="v" id="v18"><span class="vn">18</span> আর মাবুদ যখন তাদের জন্য কাজীদের উৎপন্ন করতেন, তখন মাবুদ বিচারকর্তার সঙ্গে সঙ্গে থেকে বিচারকর্তার সমস্ত জীবনকালে দুশমনদের হাত থেকে তাদেরকে রক্ষা করতেন, কারণ জুলুম ও নির্যাতনকারীদের সমক্ষে তাদের কাতরোক্তির দরুন মাবুদ করুণাবিষ্ট হতেন।</div>
<div class="v" id="v19"><span class="vn">19</span> কিন্তু সেই বিচারকর্তার মৃত্যু হলেই তারা মাবুদের কাছ থেকে ফিরে যেত। তারা পূর্বপুরুষদের চেয়ে আরও বেশি ভ্রষ্ট হয়ে পড়তো, অন্য দেবতাদের অনুগামী হয়ে তাদের সেবা ও তাদের কাছে সেজ্‌দা করতো; নিজ নিজ কাজ ও স্বেচ্ছাচারিতায় কিছুই ছাড়তো না।</div>
<div class="v" id="v20"><span class="vn">20</span> তাতে ইসরাইলের বিরুদ্ধে মাবুদের ক্রোধ প্রজ্বলিত হল, তিনি বললেন, আমি এদের পূর্বপুরুষদেরকে যে নিয়ম পালনের হুকুম দিয়েছিলাম, এই জাতি তা লঙ্ঘন করেছে, আমার নির্দেশে কান দেয় নি;</div>
<div class="v" id="v21"><span class="vn">21</span> অতএব ইউসা তাঁর মৃত্যুর সময়ে যে যে জাতিকে অবশিষ্ট রেখেছে, আমিও এদের সম্মুখ থেকে তাদের কাউকেও অধিকারচ্যুত করবো না।</div>
<div class="v" id="v22"><span class="vn">22</span> তাদের পূর্বপুরুষেরা যেমন মাবুদের পথে গমন করে তাঁর হুকুম পালন করতো, তারাও তেমনি করবে কি না, এই বিষয়ে ঐ জাতিদের দ্বারা ইসরাইলের পরীক্ষা নেব।</div>
<div class="v" id="v23"><span class="vn">23</span> এজন্য মাবুদ সেই জাতিদেরকে শীঘ্র অধিকারচ্যুত না করে অবশিষ্ট রাখলেন। তিনি ইউসার হাতে তাদের তুলে দেন নি।</div>
</div>
<!-- PARSED ABOVE; EDITING MAY BREAK PARSER -->
</body></html>