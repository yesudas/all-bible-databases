<html><head>
<meta http-equiv="Content-Type" content="text/html;charset=utf-8" />
<title>Judg 21 &ndash; কাজীগণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Judg', 21);">
<div id="navbar"><a href="../index.html">কিতাবুল মোকাদ্দস</a> &ndash; <b>কাজীগণ</b> &ndash; <a href="Judg_1.html">1</a> ... <a href="Judg_19.html">19</a> <a href="Judg_20.html">20</a> <b>21</b> </div><hr>
<h1>Judg 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিন্‌ইয়ামীনীয়দের বিয়ের ব্যবস্থা</h2><span class="vn">1</span> <span class="br-p"><br><br></span>মিস্‌পাতে বনি-ইসরাইলরা এই কসম খেয়েছিল, আমরা কেউ বিন্‌ইয়ামীনের মধ্যে কারো সঙ্গে আমাদের কন্যার বিয়ে দেব না।</div>
<div class="v" id="v2"><span class="vn">2</span> পরে লোকেরা বেথেলে এসে সন্ধ্যা পর্যন্ত সেই স্থানে আল্লাহ্‌র সম্মুখে বসে চিৎকার করে ভীষণভাবে কান্নাকাটি করলো।</div>
<div class="v" id="v3"><span class="vn">3</span> তারা বললো, হে মাবুদ, ইসরাইলের আল্লাহ্‌, আজ ইসরাইলের মধ্যে একটি বংশের লোপ হল, ইসরাইলের মধ্যে কেন এমন ঘটলো?</div>
<div class="v" id="v4"><span class="vn">4</span> পরের দিন লোকেরা প্রত্যুষে উঠে সেই স্থানে কোরবানগাহ্‌ তৈরি করলো এবং পোড়ানো-কোরবানী ও মঙ্গল-কোরবানী দিল।</div>
<div class="v" id="v5"><span class="vn">5</span> পরে বনি-ইসরাইল বললো, সমাজে মাবুদের কাছে আসে নি, ইসরাইলের সমস্ত বংশের মধ্যে এমন কে আছে? কেননা মিস্‌পাতে মাবুদের কাছে যে না আসবে, সে অবশ্য হত হবে, এই মহা কসম তারা খেয়েছিল।</div>
<div class="v" id="v6"><span class="vn">6</span> আর বনি-ইসরাইল নিজেদের ভাই বিন্‌ইয়ামীনের জন্য অনুতাপ করে বললো, ইসরাইলের মধ্য থেকে আজ একটি বংশ উচ্ছিন্ন হল।</div>
<div class="v" id="v7"><span class="vn">7</span> এখন তার অবশিষ্ট লোকদের বিয়ের বিষয়ে কি কর্তব্য? আমরা তো মাবুদের নামে এই কসম খেয়েছি যে, আমরা তাদের সঙ্গে আমাদের কন্যাদের বিয়ে দেব না।</div>
<div class="v" id="v8"><span class="vn">8</span> <span class="br-p"><br><br></span>অতএব তারা বললো, মিস্‌পাতে মাবুদের কাছে আসে নি, ইসরাইলের এমন কোন বংশ কি আছে? আর দেখ, যাবেশ-গিলিয়দ থেকে কেউ শিবিরস্থ ঐ সমাজে আসে নি।</div>
<div class="v" id="v9"><span class="vn">9</span> সমস্ত লোককে গণনা করা হল, কিন্তু দেখ, যাবেশ-গিলিয়দ নিবাসীদের এক জনও সে স্থানে নেই।</div>
<div class="v" id="v10"><span class="vn">10</span> তাতে মণ্ডলীর বলবান লোকদের মধ্য থেকে বারো হাজার লোককে সেই স্থানে পাঠাল, আর তাদেরকে এই হুকুম করলো, তোমরা যাও, যাবেশ-গিলিয়দ নিবাসীদেরকে স্ত্রীলোক ও বালক-বালিকাদের তলোয়ার দ্বারা আঘাত কর।</div>
<div class="v" id="v11"><span class="vn">11</span> আর এই কাজ করবে; প্রত্যেক পুরুষ এবং পুরুষের পরিচয় পাওয়া প্রত্যেক স্ত্রীকে নিঃশেষে বিনষ্ট করবে।</div>
<div class="v" id="v12"><span class="vn">12</span> আর তারা যাবেশ-গিলিয়দ নিবাসীদের মধ্যে এমন চার শত কুমারী পেল, যারা পুরুষের পরিচয় পায় নি। তারা কেনান দেশস্থ শীলোর শিবিরে তাদেরকে নিয়ে আসলো।</div>
<div class="v" id="v13"><span class="vn">13</span> <span class="br-p"><br><br></span>পরে সমস্ত মণ্ডলী লোক পাঠিয়ে রিম্মোণ শৈলে অবস্থিত বিন্‌ইয়ামীনীয়দের সঙ্গে আলাপ করলো ও তাদের কাছে সন্ধি ঘোষণা করলো।</div>
<div class="v" id="v14"><span class="vn">14</span> সেই সময়ে বিন্‌-ইয়ামীনের লোকেরা ফিরে এল, আর তারা যাবেশ-গিলিয়দস্থ যে কন্যাদেরকে জীবিত রেখেছিল, ওদের সঙ্গে তাদের বিয়ে দিল; তবুও ওদের অকুলান হল।</div>
<div class="v" id="v15"><span class="vn">15</span> <span class="br-p"><br><br></span>আর মাবুদ ইসরাইল-বংশগুলোর মধ্যে একটি ছিদ্র করেছিলেন; এই কারণ লোকেরা বিন্‌ইয়ামীনের জন্য অনুতাপ করলো।</div>
<div class="v" id="v16"><span class="vn">16</span> পরে মণ্ডলীর প্রাচীনবর্গরা বললেন, বিন্‌ইয়ামীন থেকে স্ত্রী জাতি উচ্ছিন্ন হয়েছে, অতএব অবশিষ্ট লোকদের বিয়ে দেবার জন্য আমাদের কি কর্তব্য?</div>
<div class="v" id="v17"><span class="vn">17</span> আরও বললেন, ইসরাইলের মধ্যে একটি বংশের লোপ যেন না হয়, সেজন্য বিন্‌ইয়ামীনের ঐ রক্ষা পাওয়া লোকদের একটি উত্তরাধিকার থাকা আবশ্যক।</div>
<div class="v" id="v18"><span class="vn">18</span> কিন্তু আমরা ওদের সঙ্গে আমাদের কন্যাদের বিয়ে দিতে পারি না; কেননা বনি-ইসরাইলরা এই কসম খেয়েছে, যে কেউ বিন্‌ইয়ামীনকে কন্যা দেবে সে বদদোয়াগ্রস্ত হবে।</div>
<div class="v" id="v19"><span class="vn">19</span> শেষে তারা বললেন, দেখ, শীলোতে প্রতি বছর মাবুদের উদ্দেশে একটি উৎসব হয়ে থাকে। ওটা বেথেলের উত্তর দিকে, বেথেল থেকে যে রাজপথ শিখিমের দিকে গেছে, তার পূর্ব দিকে এবং লবোনার দক্ষিণ দিকে অবস্থিত।</div>
<div class="v" id="v20"><span class="vn">20</span> তাতে তাঁরা বিন্‌-ইয়ামীনীয়দেরকে হুকুম করলেন, তোমরা গিয়ে আঙ্গুর-ক্ষেতে লুকিয়ে থাক;</div>
<div class="v" id="v21"><span class="vn">21</span> নিরীক্ষণ কর, আর দেখ, যদি শীলোর কন্যারা দলের মধ্যে নৃত্য করতে করতে বের হয়ে আসে, তবে তোমরা আঙ্গুর-ক্ষেত থেকে বের হয়ে প্রত্যেকে শীলোর কন্যাদের মধ্য থেকে নিজ নিজ স্ত্রী ধরে নিয়ে বিন্‌ইয়ামীন দেশে প্রস্থান করো।</div>
<div class="v" id="v22"><span class="vn">22</span> আর তাদের পিতা কিংবা ভাইয়েরা যদি ঝগড়া করার জন্য আমাদের কাছে আসে, তবে আমরা তাদেরকে বলবো, তোমরা আমাদের অনুরোধে তাদেরকে দান কর; কেননা যুদ্ধের সময়ে আমরা তাদের প্রত্যেকজনের জন্য স্ত্রী পাই নি; আর তোমরাও তাদেরকে দাও নি, দিলে এখন অপরাধী হতে।</div>
<div class="v" id="v23"><span class="vn">23</span> তখন বিন্‌ইয়ামীন-বংশের লোকদের মধ্য থেকে প্রত্যেকজন নৃত্যকারিণী কন্যাদের মধ্য থেকে এক জনকে ধরে স্ত্রী হিসেবে গ্রহণ করলো। পরে নিজ নিজ অধিকারে ফিরে গেল এবং পুনর্বার নগরগুলো নির্মাণ করে সেখানে বাস করতে লাগল।</div>
<div class="v" id="v24"><span class="vn">24</span> আর সেই সময়ে বনি-ইসরাইল সেই স্থান থেকে প্রত্যেকে স্ব স্ব বংশের ও গোষ্ঠীর কাছে প্রস্থান করলো। তারা সেই স্থান থেকে বের হয়ে নিজ নিজ অধিকারে ফিরে গেল।</div>
<div class="v" id="v25"><span class="vn">25</span> <span class="br-p"><br><br></span>সেই সময়ে ইসরাইলের মধ্যে বাদশাহ্‌ ছিল না; যার দৃষ্টিতে যা ভাল মনে হত, সে তা-ই করতো।</div>
</div>
<!-- PARSED ABOVE; EDITING MAY BREAK PARSER -->
</body></html>