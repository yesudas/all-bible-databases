<html><head>
<meta http-equiv="Content-Type" content="text/html;charset=utf-8" />
<title>Judg 3 &ndash; কাজীগণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Judg', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>কাজীগণ</b> &ndash; <a href="Judg_1.html">1</a> <a href="Judg_2.html">2</a> <b>3</b> <a href="Judg_4.html">4</a> <a href="Judg_5.html">5</a> ... <a href="Judg_21.html">21</a> </div><hr>
<h1>Judg 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যে সব জাতিরা দেশে রয়ে গেল</h2><span class="vn">1</span> <span class="br-p"><br><br></span>বনি-ইসরাইলের মধ্যে যারা কেনানের যুদ্ধগুলোর কথা জানত না, সেই সমস্ত লোকদের পরীক্ষা নেবার জন্য মাবুদ কতগুলো জাতিকে অবশিষ্ট রেখেছিলেন।</div>
<div class="v" id="v2"><span class="vn">2</span> (এটা ছিল মাত্র এবং ইসরাইলদের সেই সমস্ত বংশধরদের শিক্ষাদান করার জন্য, যারা আগের যুদ্ধ সম্পর্কে কিছু জানত না তাদেরকে তা শিক্ষা দেবার জন্য।)</div>
<div class="v" id="v3"><span class="vn">3</span> ফিলিস্তিনীদের পাঁচ জন ভূপাল এবং বাল্‌-হর্মোণ পর্বত থেকে হমাতে প্রবেশের পথ পর্যন্ত লেবানন পর্বত-নিবাসী সমস্ত কেনানীয়, সীদোনীয় ও হিব্বীয়রা।</div>
<div class="v" id="v4"><span class="vn">4</span> ইসরাইলের পরীক্ষা নেবার জন্য, অর্থাৎ মাবুদ তাদের পূর্বপুরুষদেরকে মূসার মাধ্যমে যেসব হুকুম দিয়েছিলেন, সেসব হুকুম তারা পালন করবে কি না, তা জানবার জন্যই এরা অবশিষ্ট রইলো।</div>
<div class="v" id="v5"><span class="vn">5</span> ফলে বনি-ইসরাইল কেনানীয়, হিট্টিয়, আমোরীয়, পরিষীয়, হিব্বীয় ও যিবূষীয়দের মধ্যে বাস করতে লাগল;</div>
<div class="v" id="v6"><span class="vn">6</span> আর তারা তাদের কন্যাদেরকে বিয়ে করতো, তাদের পুত্রদের সঙ্গে তাদের কন্যাদের বিয়ে দিত ও তাদের দেবতাদের সেবা করতো।</div>
<div class="v" id="v7"><h2>বিচারকর্তা অৎনীয়েল</h2><span class="vn">7</span> <span class="br-p"><br><br></span>আর বনি-ইসরাইলরা মাবুদের দৃষ্টিতে যা মন্দ, তা-ই করতে লাগল ও তাদের আল্লাহ্‌ মাবুদকে ভুলে গিয়ে বাল দেবতা ও আশেরা দেবীদের সেবা করতে লাগল।</div>
<div class="v" id="v8"><span class="vn">8</span> অতএব ইসরাইলের প্রতি মাবুদের ক্রোধ প্রজ্জ্বলিত হল, আর তিনি অরাম-নহরয়িমের বাদশাহ্‌ কূশন-রিশিয়াথয়িমের হাতে তাদেরকে বিক্রি করলেন, আর বনি-ইসরাইল আট বছর পর্যন্ত কূশন-রিশিয়া-থয়িমের গোলামী করলো।</div>
<div class="v" id="v9"><span class="vn">9</span> পরে বনি-ইসরাইল মাবুদের কাছে কান্নাকাটি করতে লাগল। তাতে মাবুদ বনি-ইসরাইলদের জন্য এক জন উদ্ধারকর্তাকে— কালেবের কনিষ্ঠ ভাই কনসের পুত্র অৎনীয়েলকে— উৎপন্ন করলেন; তিনি তাদের উদ্ধার করলেন।</div>
<div class="v" id="v10"><span class="vn">10</span> মাবুদের রূহ্‌ তার উপরে আসলেন, আর তিনি ইসরাইলের বিচার করতে লাগলেন। তিনি যুদ্ধ করার জন্য বের হলেন এবং মাবুদ অরামের বাদশাহ্‌ কূশন-রিশিয়াথয়িমকে তাঁর হাতে তুলে দিলেন; আর কূশন-রিশিয়াথয়িমের বিরুদ্ধে তাঁর হাত শক্তিশালী হতে থাকলো।</div>
<div class="v" id="v11"><span class="vn">11</span> এভাবে চল্লিশ বছর পর্যন্ত দেশ বিশ্রাম ভোগ করলো; পরে কনসের পুত্র অৎনীয়েলের মৃত্যু হয়।</div>
<div class="v" id="v12"><h2>শাসনকর্তা এহূদ</h2><span class="vn">12</span> <span class="br-p"><br><br></span>পরে বনি-ইসরাইল মাবুদের দৃষ্টিতে যা মন্দ, পুনর্বার তা করতে লাগল; অতএব মাবুদের দৃষ্টিতে যা মন্দ, তা করায় মাবুদ ইসরাইলীয়দের বিরুদ্ধে মোয়াবের বাদশাহ্‌ ইগ্লোনকে সবল করলেন।</div>
<div class="v" id="v13"><span class="vn">13</span> বাদশাহ্‌ অম্মোনীয়দেরকে ও আমালেককে নিজের কাছে জমায়েত করলেন এবং যাত্রা করে ইসরাইলকে আক্রমণ করলেন এবং খর্জুরপুর অধিকার করলেন।</div>
<div class="v" id="v14"><span class="vn">14</span> আর বনি-ইসরাইলরা আঠার বছর পর্যন্ত মোয়াবের বাদশাহ্‌ ইগ্লোনের গোলামী করলো।</div>
<div class="v" id="v15"><span class="vn">15</span> <span class="br-p"><br><br></span>পরে বনি-ইসরাইল মাবুদের কাছে কান্নাকাটি করতে লাগল; আর মাবুদ তাদের জন্য এক জন উদ্ধারকর্তাকে, বিন্‌ইয়ামীন-বংশীয় গেরার পুত্র এহূদকে, উৎপন্ন করলেন; তিনি নেটা ছিলেন। বনি-ইসরাইলরা তাঁর দ্বারা মোয়াবের বাদশাহ্‌ ইগ্লোনের কাছে উপঢৌকন প্রেরণ করলো।</div>
<div class="v" id="v16"><span class="vn">16</span> এহূদ নিজের জন্য এক হাত লম্বা একখানি দ্বিমুখী ধারাল তলোয়ার তৈরি করিয়েছিলেন, তা নিজের ডান ঊরুদেশে কাপড়ের ভিতরে বেঁধে রাখলেন।</div>
<div class="v" id="v17"><span class="vn">17</span> পরে তিনি মোয়াবের বাদশাহ্‌ ইগ্লোনের কাছে উপঢৌকন নিয়ে গেলেন। ইগ্লোন ছিলেন অতি স্থূলকায়।</div>
<div class="v" id="v18"><span class="vn">18</span> পরে উপঢৌকন দেওয়া হয়ে গেলে তিনি ঐ উপঢৌকন বাহক লোকদেরকে বিদায় করলেন।</div>
<div class="v" id="v19"><span class="vn">19</span> কিন্তু নিজে গিলগলস্থ খোদাই-করা পাথরগুলো থেকে ফিরে এসে বললেন, হে বাদশাহ্‌, আপনার কাছে আমার একটি গোপনীয় কথা আছে। বাদশাহ্‌ বললেন, চুপ, চুপ; তখন যারা কাছে দাঁড়িয়েছিল তারা সকলে তাঁর কাছ থেকে বাইরে গেল।</div>
<div class="v" id="v20"><span class="vn">20</span> আর এহূদ তাঁর কাছে আসলেন; তখন বাদশাহ্‌ একাকী তাঁর উপর তলার শীতল কামরায় বসেছিলেন। এহূদ বাদশাহ্‌কে বললেন, আপনার কাছে আল্লাহ্‌র একটি কালাম সম্পর্কে আমার বক্তব্য আছে; তাতে তিনি তাঁর আসন থেকে উঠলেন।</div>
<div class="v" id="v21"><span class="vn">21</span> তখন এহূদ তাঁর বাম হাত বাড়িয়ে ডান ঊরু থেকে ঐ তলোয়ার নিয়ে তার উদরে ঢুকিয়ে দিলেন।</div>
<div class="v" id="v22"><span class="vn">22</span> আর তলোয়ারের সঙ্গে বাঁটও উদরে ঢুকে গেল আর তা পৃষ্ঠদেশ দিয়ে বের হল এবং তলোয়ারটি মেদে ঢাকা পড়লো, কেননা তিনি উদর থেকে তা বের করলেন না।</div>
<div class="v" id="v23"><span class="vn">23</span> পরে এহূদ বের হয়ে বারান্দায় আসলেন এবং পিছনে শীতল কক্ষের দরজা বন্ধ করে হূড়কা লাগিয়ে দিলেন।</div>
<div class="v" id="v24"><span class="vn">24</span> <span class="br-p"><br><br></span>তিনি বের হয়ে গেলে বাদশাহ্‌র গোলামেরা উপস্থিত হল ও দেখলো, আর দেখ ঐ শীতল-কক্ষের দরজা বন্ধ। তারা বললো, বাদশাহ্‌ অবশ্য শীতল কক্ষের কুঠরীতে মলত্যাগ করছেন।</div>
<div class="v" id="v25"><span class="vn">25</span> পরে তারা লজ্জিত হওয়া পর্যন্ত বিলম্ব করলো; আর দেখ, তিনি শীতল কক্ষের দরজা খুললেন না; অতএব তারা চাবি নিয়ে দরজা খুলল, আর দেখ তাদের মালিক মরে ভূতলে পড়ে রয়েছেন।</div>
<div class="v" id="v26"><span class="vn">26</span> <span class="br-p"><br><br></span>তারা যখন বিলম্ব করছিল, তখন এহূদ পালিয়ে সেই খোদাই-করা পাথরগুলো পিছনে ফেলে সিয়ীরাতে উপস্থিত হয়েছিলেন।</div>
<div class="v" id="v27"><span class="vn">27</span> তিনি উপস্থিত হয়ে পর্বতময় আফরাহীম প্রদেশে তূরী বাজালেন; আর বনি-ইসরাইল তার সঙ্গে পর্বতময় দেশ থেকে নেমে গেল, তিনি তাদের অগ্রগামী হয়ে চললেন।</div>
<div class="v" id="v28"><span class="vn">28</span> তিনি তাদেরকে বললেন, আমার পিছনে পিছনে এসো, কেননা মাবুদ তোমাদের দুশমন মোয়াবীয়দেরকে তোমাদের হাতে তুলে দিয়েছেন। তখন তারা তাঁর পিছনে পিছনে নেমে মোয়াবের বিরুদ্ধে জর্ডানের সমস্ত পারঘাটা হস্তগত করলো, একটি প্রাণীকেও পার হতে দিল না।</div>
<div class="v" id="v29"><span class="vn">29</span> আর ঐ সময়ে তারা মোয়াবের অনুমান দশ হাজার লোককে আক্রমণ করলো; তারা সকলে বিশালদেহি ও বলবান বীর, কিন্তু তাদের কেউ নিস্তার পেল না।</div>
<div class="v" id="v30"><span class="vn">30</span> এভাবে মোয়াব সেদিন ইসরাইলের হাতের বশীভূত হল। আর আশী বছর দেশ বিশ্রাম-ভোগ করলো।</div>
<div class="v" id="v31"><h2>বিচারকর্তা শম্‌গর</h2><span class="vn">31</span> <span class="br-p"><br><br></span>এহুদের পরে অনাতের পুত্র শম্‌গর গোচারনের পাঁচনী দ্বারা ফিলিস্তিনীদের ছয় শত লোককে আক্রমণ করলেন; ইনিও ইসরাইলকে নিস্তার করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>