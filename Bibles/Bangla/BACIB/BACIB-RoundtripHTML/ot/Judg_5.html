<html><head>
<meta http-equiv="Content-Type" content="text/html;charset=utf-8" />
<title>Judg 5 &ndash; কাজীগণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Judg', 5);">
<div id="navbar"><a href="../index.html">কিতাবুল মোকাদ্দস</a> &ndash; <b>কাজীগণ</b> &ndash; <a href="Judg_1.html">1</a> ... <a href="Judg_3.html">3</a> <a href="Judg_4.html">4</a> <b>5</b> <a href="Judg_6.html">6</a> <a href="Judg_7.html">7</a> ... <a href="Judg_21.html">21</a> </div><hr>
<h1>Judg 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দবোরার বিজয়-কাওয়ালী</h2><span class="vn">1</span> <span class="br-p"><br><br></span>সেদিন দবোরা ও অবীনোয়মের পুত্র বারক এই গান করলেন:</div>
<div class="v" id="v2"><span class="vn">2</span> <span class="br-p"><br><br></span>ইসরাইলে নায়কগণ নেতৃত্ব দিলেন, <span class="br-p"><br><br></span>লোকেরা স্বেচ্ছায় নিজেদের কোরবানী করলো, <span class="br-p"><br><br></span>এজন্য তোমরা মাবুদের শুকরিয়া আদায় কর।</div>
<div class="v" id="v3"><span class="vn">3</span> <span class="br-p"><br><br></span>বাদশাহ্‌রা শোন; শাসনকর্তারা কান দাও; <span class="br-p"><br><br></span>আমি, আমিই মাবুদের উদ্দেশে কাওয়ালী গাইব, <span class="br-p"><br><br></span>ইসরাইলের আল্লাহ্‌ মাবুদের উদ্দেশে গজল গাইব,</div>
<div class="v" id="v4"><span class="vn">4</span> <span class="br-p"><br><br></span>হে মাবুদ, তুমি যখন সেয়ীর থেকে থেকে রওনা হলে, <span class="br-p"><br><br></span>ইদোম এলাকা থেকে অগ্রসর হলে, <span class="br-p"><br><br></span>ভূমি কাঁপল, আকাশও বর্ষণ করলো, মেঘমালা পানি বর্ষণ করলো।</div>
<div class="v" id="v5"><span class="vn">5</span> <span class="br-p"><br><br></span>মাবুদের সাক্ষাতে পর্বতমালা কেঁপে উঠল, <span class="br-p"><br><br></span>ইসরাইলের আল্লাহ্‌ মাবুদের সাক্ষাতে ঐ সিনাই কেঁপে উঠল।</div>
<div class="v" id="v6"><span class="vn">6</span> <span class="br-p"><br><br></span>অনাতের পুত্র শম্‌গরের সময়ে, <span class="br-p"><br><br></span>যায়েলের সময়ে, রাজপথ শূন্য হল, <span class="br-p"><br><br></span>পথিকেরা বাঁকা পথ দিয়ে গমন করতো।</div>
<div class="v" id="v7"><span class="vn">7</span> <span class="br-p"><br><br></span>নায়কগণ ইসরাইলের মধ্যে ক্ষান্ত ছিলেন, <span class="br-p"><br><br></span>তাঁরা ক্ষান্ত ছিলেন; <span class="br-p"><br><br></span>শেষে আমি দবোরা উঠলাম, <span class="br-p"><br><br></span>ইসরাইলের মধ্যে মাতৃস্থানীয় হয়ে উঠলাম।</div>
<div class="v" id="v8"><span class="vn">8</span> <span class="br-p"><br><br></span>তারা নতুন দেবতা মনোনীত করেছিল; <span class="br-p"><br><br></span>তৎকালে নগর-দ্বারে যুদ্ধ হল; <span class="br-p"><br><br></span>ইসরাইলের চল্লিশ হাজার লোকের মধ্যে কি একখানা ঢাল বা বর্শা দেখা গেলো?</div>
<div class="v" id="v9"><span class="vn">9</span> <span class="br-p"><br><br></span>আমার অন্তর ইসরাইলের নেতৃবর্গের অভিমুখ, <span class="br-p"><br><br></span>যাঁরা লোকদের মধ্যে স্বেচ্ছায় নিজেদেরকে কোরবানী করলেন; <span class="br-p"><br><br></span>তোমরা মাবুদের শুকরিয়া আদায় কর।</div>
<div class="v" id="v10"><span class="vn">10</span> <span class="br-p"><br><br></span>তোমরা যারা শুভ্র গাধীতে চড়ে থাক, <span class="br-p"><br><br></span>যারা গালিচার উপরে বসে থাক, <span class="br-p"><br><br></span>যারা পথে ভ্রমণ কর, তোমরাই ওর সংবাদ দাও।</div>
<div class="v" id="v11"><span class="vn">11</span> <span class="br-p"><br><br></span>ধনুর্ধ্বরদের কথা থেকে দূরে, পানি তুলবার স্থান সকলে, <span class="br-p"><br><br></span>সেখানে কীর্তিত হচ্ছে মাবুদের ধর্মক্রিয়া, <span class="br-p"><br><br></span>ইসরাইলে তাঁর শাসন সংক্রান্ত ধর্মক্রিয়াগুলো; <span class="br-p"><br><br></span>তখন মাবুদের লোকেরা নগর-দ্বারে নেমে যেত।</div>
<div class="v" id="v12"><span class="vn">12</span> <span class="br-p"><br><br></span>দবোরা, জাগ্রত হও, জাগ্রত হও; <span class="br-p"><br><br></span>জাগ্রত হও, জাগ্রত হও, গান কর; বারক উঠ; <span class="br-p"><br><br></span>অবীনোয়মের পুত্র, তোমার বন্দীদেরকে বন্দী কর।</div>
<div class="v" id="v13"><span class="vn">13</span> <span class="br-p"><br><br></span>তখন বীরদের অবশিষ্টেরা ও জনগণ নামলো; <span class="br-p"><br><br></span>মাবুদ আমার পক্ষে সেই বিক্রমীদের বিরুদ্ধে নামলেন।</div>
<div class="v" id="v14"><span class="vn">14</span> <span class="br-p"><br><br></span>আফরাহীম থেকে আমালেক-নিবাসীরা এল; <span class="br-p"><br><br></span>বিন্‌ইয়ামীন তোমার লোকদের মধ্যে তোমার পিছনে এল; <span class="br-p"><br><br></span>মাখীর থেকে নেতৃবর্গ নামলেন, সবূলূন থেকে রণ-দণ্ডধারীরা নামলেন।</div>
<div class="v" id="v15"><span class="vn">15</span> <span class="br-p"><br><br></span>ইষাখরের নেতৃবর্গ দবোরার সঙ্গী ছিলেন, <span class="br-p"><br><br></span>ইষাখর যেমন বারকও তেমনি, <span class="br-p"><br><br></span>তাঁর পিছনে তাঁরা বেগে উপত্যকায় গেলেন। <span class="br-p"><br><br></span>রূবেণ-বংশধরদের কি করা উচিত তা চিন্তা করতে লাগল।</div>
<div class="v" id="v16"><span class="vn">16</span> <span class="br-p"><br><br></span>তুমি কেন মেষবাথানের মধ্যে বসলে? <span class="br-p"><br><br></span>কি ভেড়ার রাখালদের বাঁশীর বাজনা শুনবার জন্য? <span class="br-p"><br><br></span>রূবেণ-বংশধরদের মধ্যে গুরুতর চিত্ত পরীক্ষা হল।</div>
<div class="v" id="v17"><span class="vn">17</span> <span class="br-p"><br><br></span>গিলিয়দ জর্ডানের ওপারে বাস করলো, <span class="br-p"><br><br></span>আর দান কেন জাহাজে রইলো? <span class="br-p"><br><br></span>আশের সমুদ্রের পোতাশ্রয়ে বসে থাকলো, <span class="br-p"><br><br></span>নিজের খালের ধারে বাস করলো।</div>
<div class="v" id="v18"><span class="vn">18</span> <span class="br-p"><br><br></span>সবূলূনের লোকেরা প্রাণ তুচ্ছ করলো মৃত্যু পর্যন্ত, <span class="br-p"><br><br></span>নপ্তালিও করলো ক্ষেতের উঁচু উঁচু স্থানে।</div>
<div class="v" id="v19"><span class="vn">19</span> <span class="br-p"><br><br></span>বাদশাহ্‌রা এসে যুদ্ধ করলেন, <span class="br-p"><br><br></span>তখন কেনানের বাদশাহ্‌রা যুদ্ধ করলেন, <span class="br-p"><br><br></span>মগিদ্দোর পানির কাছে তানকে যুদ্ধ করলেন; <span class="br-p"><br><br></span>তাঁরা একখণ্ড রূপাও নিলেন না।</div>
<div class="v" id="v20"><span class="vn">20</span> <span class="br-p"><br><br></span>আসমান থেকে যুদ্ধ হল, <span class="br-p"><br><br></span>স্ব স্ব গতি পথে তারাগুলো সীষরার বিরুদ্ধে যুদ্ধ করলো।</div>
<div class="v" id="v21"><span class="vn">21</span> কীশোন নদী তাদেরকে ভাসিয়ে নিয়ে গেল; <span class="br-p"><br><br></span>সেই প্রাচীন নদী, কীশোন নদী। <span class="br-p"><br><br></span>হে আমার প্রাণ, সবলে অগ্রসর হও।</div>
<div class="v" id="v22"><span class="vn">22</span> <span class="br-p"><br><br></span>তখন ঘোড়াগুলোর খুরের ঘায়ে ভূমি কেঁপে উঠলো, <span class="br-p"><br><br></span>তাদের পরাক্রমীদের ছুটে চলার গতিতে কেঁপে উঠলো।</div>
<div class="v" id="v23"><span class="vn">23</span> <span class="br-p"><br><br></span>মাবুদের ফেরেশতা বলেন, মেরোসকে বদদোয়া দাও, <span class="br-p"><br><br></span>সেই স্থানের অধিবাসীদেরকে দারুণ বদদোয়া দাও; <span class="br-p"><br><br></span>কেননা তারা এল না মাবুদের সাহায্যের জন্য, <span class="br-p"><br><br></span>মাবুদের সাহায্যের জন্য, বিক্রমীদের বিরুদ্ধে।</div>
<div class="v" id="v24"><span class="vn">24</span> <span class="br-p"><br><br></span>মহিলাদের মধ্যে যায়েল ধন্যা, <span class="br-p"><br><br></span>কেনীয় হেবরের পত্নী ধন্যা, <span class="br-p"><br><br></span>তাঁবুবাসিনী স্ত্রীলোকদের মধ্যে তিনি ধন্যা।</div>
<div class="v" id="v25"><span class="vn">25</span> <span class="br-p"><br><br></span>সে পানি চাইল, তিনি তাকে দুধ দিলেন। <span class="br-p"><br><br></span>রাজোপযোগী পাত্রে ক্ষীর এনে দিলেন।</div>
<div class="v" id="v26"><span class="vn">26</span> <span class="br-p"><br><br></span>তিনি গোঁজে হাত দিলেন। <span class="br-p"><br><br></span>কর্মকারের হাতুড়ি ডান হাত দিলেন; <span class="br-p"><br><br></span>তিনি সীষরাকে হাতুড়ি মারলেন, <span class="br-p"><br><br></span>তার মস্তক বিদ্ধ করলেন, <span class="br-p"><br><br></span>তার কাণপাটি ভাঙলেন, বিদ্ধ করলেন।</div>
<div class="v" id="v27"><span class="vn">27</span> <span class="br-p"><br><br></span>সে তাঁর চরণে হেঁট হয়ে পড়লো, লম্বমান হল; <span class="br-p"><br><br></span>তাঁর চরণে হেঁট হয়ে পড়লো; <span class="br-p"><br><br></span>যেখানে হেঁট হল, সেই স্থানে মরে পড়ে রইলো।</div>
<div class="v" id="v28"><span class="vn">28</span> <span class="br-p"><br><br></span>সীষরার মা জানালা দিয়ে চাইল, <span class="br-p"><br><br></span>সে জানালা থেকে ডেকে বললো, <span class="br-p"><br><br></span>তার রথ আসতে কেন বিলম্ব করে? <span class="br-p"><br><br></span>তার রথের চাকা কেন ধীরে ধীরে চলে?</div>
<div class="v" id="v29"><span class="vn">29</span> <span class="br-p"><br><br></span>তার জ্ঞানবতী সহচরীরা জবাবে বললো, <span class="br-p"><br><br></span>সে নিজেও নিজের কথার উত্তর দিল,</div>
<div class="v" id="v30"><span class="vn">30</span> <span class="br-p"><br><br></span>তারা কি পায় নি? <span class="br-p"><br><br></span>লুণ্ঠিত বস্তু কি ভাগ করে নেয় নি? <span class="br-p"><br><br></span>প্রত্যেক পুরুষ একটি কামিনী, দু’টি কামিনী, <span class="br-p"><br><br></span>আর সীষরা চিত্রিত পোশাক পেয়েছে, <span class="br-p"><br><br></span>চিত্রিত সূচিকার্যের পোশাক পেয়েছে, <span class="br-p"><br><br></span>চিত্রিত দুই ধারি বাঁধা পোশাক লুণ্ঠনকারীর কন্ঠে।</div>
<div class="v" id="v31"><span class="vn">31</span> <span class="br-p"><br><br></span>হে মাবুদ, তোমার সমস্ত দুশমন এভাবে ধ্বংস হোক, <span class="br-p"><br><br></span>কিন্তু তোমার প্রেমকারীরা সপ্রতাপে গমনকারী সূর্যের মত হোক। <span class="br-p"><br><br></span>পরে চল্লিশ বছর দেশ নিষ্কণ্টক থাকলো।</div>
</div>
<!-- PARSED ABOVE; EDITING MAY BREAK PARSER -->
</body></html>