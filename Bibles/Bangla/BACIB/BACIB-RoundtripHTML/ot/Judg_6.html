<html><head>
<meta http-equiv="Content-Type" content="text/html;charset=utf-8" />
<title>Judg 6 &ndash; কাজীগণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Judg', 6);">
<div id="navbar"><a href="../index.html">কিতাবুল মোকাদ্দস</a> &ndash; <b>কাজীগণ</b> &ndash; <a href="Judg_1.html">1</a> ... <a href="Judg_4.html">4</a> <a href="Judg_5.html">5</a> <b>6</b> <a href="Judg_7.html">7</a> <a href="Judg_8.html">8</a> ... <a href="Judg_21.html">21</a> </div><hr>
<h1>Judg 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মাদিয়ানীয়দের দৌরাত্ম্য</h2><span class="vn">1</span> <span class="br-p"><br><br></span>পরে বনি-ইসরাইলরা মাবুদের সাক্ষাতে যা মন্দ, তা-ই করতে লাগল, আর মাবুদ তাদেরকে সাত বছর পর্যন্ত মাদিয়ানের হাতে তুলে দিলেন।</div>
<div class="v" id="v2"><span class="vn">2</span> আর ইসরাইলের উপরে মাদিয়ানের হাত শক্তিশালী হয়ে উঠলো, তাই বনি-ইসরাইলরা মাদিয়ানীয়দের ভয়ে পর্বতের গহ্বর, গুহা ও দুর্গম স্থান প্রস্তুত করলো।</div>
<div class="v" id="v3"><span class="vn">3</span> আর এরকম হত, ইসরাইলরা বীজ বপন করার পর মাদিয়ানীয় ও আমালেকীয়েরা এবং পূর্বদেশের লোকেরা তাদের বিরুদ্ধে আসত,</div>
<div class="v" id="v4"><span class="vn">4</span> তাদের বিরুদ্ধে শিবির স্থাপন করে গাজার কাছ পর্যন্ত ভূমির ফসল বিনষ্ট করতো, আর ইসরাইলের জন্য খাদ্যদ্রব্য, কিংবা ভেড়া, গরু বা গাধা কিছুই রাখত না।</div>
<div class="v" id="v5"><span class="vn">5</span> কারণ তারা তাদের পশুপাল ও তাঁবু সঙ্গে নিয়ে আসত, তারা পঙ্গপালের মত অসংখ্য ছিল; তারা ও তাদের উটের সংখ্যা গোণা যেত না; আর তারা দেশ উচ্ছিন্ন করার জন্যই সেখানে আসত।</div>
<div class="v" id="v6"><span class="vn">6</span> তাতে বনি-ইসরাইলরা মাদিয়ানীয়দের সম্মুখে ভীষণভাবে দুর্বল হয়ে পরলো আর তারা সাহায্যের জন্য মাবুদের কাছে কান্নাকাটি করতে লাগল।</div>
<div class="v" id="v7"><span class="vn">7</span> <span class="br-p"><br><br></span>যখন বনি-ইসরাইলরা মাদিয়ানীয়দের ভয়ে মাবুদের কাছে কান্নাকাটি করতে লাগল,</div>
<div class="v" id="v8"><span class="vn">8</span> তখন মাবুদ বনি-ইসরাইলদের কাছে এক জন নবীকে প্রেরণ করলেন। তিনি তাদেরকে বললেন, ইসরাইলের আল্লাহ্‌ মাবুদ এই কথা বলেন, আমি তোমাদেরকে মিসর থেকে উঠিয়ে এনেছি, গোলাম-গৃহ থেকে বের করে এনেছি,</div>
<div class="v" id="v9"><span class="vn">9</span> এবং মিসরীয়দের হাত থেকে ও যারা তোমাদের উপরে জুলুম করতো তাদের সকলের হাত থেকে তোমাদেরকে উদ্ধার করেছি, আর তোমাদের সম্মুখ থেকে তাদেরকে তাড়িয়ে দিয়ে তাদের দেশ তোমাদের দিয়েছি।</div>
<div class="v" id="v10"><span class="vn">10</span> আর আমি তোমাদেরকে বলেছি, আমি মাবুদ তোমাদের আল্লাহ্‌; তোমরা যে আমোরীয়দের দেশে বাস করছো, তাদের দেবতাদেরকে ভয় করো না, কিন্তু তোমরা আমার কথায় কান দাও নি।</div>
<div class="v" id="v11"><h2>গিদিয়োনকে আহ্বান</h2><span class="vn">11</span> <span class="br-p"><br><br></span>পরে মাবুদের ফেরেশতা এসে অবীয়েষ্রীয় যোয়াশের অধিকারভুক্ত অফ্রাতে অবস্থিত এলা গাছের তলে বসলেন। আর যোয়াশের পুত্র গিদিয়োন আঙ্গুর মাড়াবার কুণ্ডে গম মাড়াই করছিলেন, যেন মাদিয়ানীয়দের থেকে তা লুকাতে পারেন।</div>
<div class="v" id="v12"><span class="vn">12</span> তখন মাবুদের ফেরেশতা তাঁকে দর্শন দিয়ে বললেন, হে বলবান বীর, মাবুদ তোমার সহবর্তী।</div>
<div class="v" id="v13"><span class="vn">13</span> গিদিয়োন তাঁকে বললেন, নিবেদন করি, হে আমার প্রভু, যদি মাবুদ আমাদের সহবর্তী হন, তবে আমাদের প্রতি এ সব কেন ঘটলো? আমাদের পূর্বপুরুষেরা তাঁর যে সমস্ত আশ্চর্য কাজের বৃত্তান্ত আমাদেরকে বলেছিলেন, সেসব কোথায়? তাঁরা বলতেন, মাবুদ কি আমাদেরকে মিসর থেকে আনয়ন করেন নি? কিন্তু সম্প্রতি মাবুদ আমাদেরকে ত্যাগ করে মাদিয়ানের হাতে তুলে দিয়েছেন।</div>
<div class="v" id="v14"><span class="vn">14</span> তখন মাবুদ তাঁর দিকে ফিরে বললেন, তুমি তোমার এই শক্তিতেই গমন কর, মাদিয়ানের হাত থেকে ইসরাইলকে নিস্তার কর; আমি কি তোমাকে প্রেরণ করি নি?</div>
<div class="v" id="v15"><span class="vn">15</span> তিনি তাঁকে বললেন, আরজ করি, হে মালিক, ইসরাইলকে কিভাবে নিস্তার করবো? দেখুন, মানশার মধ্যে আমার গোষ্ঠী সবচেয়ে ক্ষুদ্র এবং আমার পিতৃকুলে আমি কনিষ্ঠ।</div>
<div class="v" id="v16"><span class="vn">16</span> তখন মাবুদ তাঁকে বললেন, নিশ্চয়ই আমি তোমার সহবর্তী হব; আর তুমি মাদিয়ানীয়দেরকে একটি লোকের মত করে আঘাত করবে।</div>
<div class="v" id="v17"><span class="vn">17</span> তিনি বললেন, আমি যদি আপনার দৃষ্টিতে অনুগ্রহ লাভ করে থাকি, তবে আপনিই যে আমার সঙ্গে কথা বলছেন, তার কোন চিহ্ন আমাকে দেখান।</div>
<div class="v" id="v18"><span class="vn">18</span> আরজ করি, আমি যতক্ষণ আমার নৈবেদ্য এনে আপনার সম্মুখে উপস্থিত না করি, ততক্ষণ পর্যন্ত আপনি এখান থেকে যাবেন না। তাতে তিনি বললেন, তুমি যতক্ষণ ফিরে না আসবে, ততক্ষণ আমি অপেক্ষা করবো।</div>
<div class="v" id="v19"><span class="vn">19</span> <span class="br-p"><br><br></span>তখন গিদিয়োন ভিতরে গিয়ে একটি ছাগলের বাচ্চা ও এক ঐফা পরিমিত সুজির খামিহীন রুটি প্রস্তুত করলেন। তিনি গোশ্‌ত ডালিতে রেখে ঝোল পাত্রে করে নিয়ে বের হয়ে সেই এলা গাছের তলে তাঁর কাছে এনে উপস্থিত করলেন।</div>
<div class="v" id="v20"><span class="vn">20</span> আল্লাহ্‌র ফেরেশতা তাঁকে বললেন, গোশ্‌ত ও খামিহীন রুটিগুলো নিয়ে এই শৈলের উপরে রাখ এবং ঝোল ঢেলে দাও। তিনি তা-ই করলেন।</div>
<div class="v" id="v21"><span class="vn">21</span> তখন মাবুদের ফেরেশতা তাঁর হাতে থাকা লাঠিটির অগ্রভাগ বাড়িয়ে দিয়ে সেই গোশ্‌ত ও খামিহীন রুটিগুলো স্পর্শ করলেন; তখন শৈল থেকে আগুন বের হয়ে সেই গোশ্‌ত ও খামিহীন রুটিগুলো গ্রাস করলো; আর মাবুদের ফেরেশতা তাঁর দৃষ্টিগোচর থেকে প্রস্থান করলেন।</div>
<div class="v" id="v22"><span class="vn">22</span> তখন গিদিয়োন দেখলেন যে, তিনি মাবুদের ফেরেশতা; তখন তিনি বললেন, হায়! হে সার্বভৌম মাবুদ, এই যে আমি সম্মুখাসম্মুখি মাবুদের ফেরেশতাকে দেখলাম।</div>
<div class="v" id="v23"><span class="vn">23</span> মাবুদ তাঁকে বললেন, তোমার শান্তি হোক, ভয় করো না; তুমি মরবে না।</div>
<div class="v" id="v24"><span class="vn">24</span> পরে গিদিয়োন সেই স্থানে মাবুদের উদ্দেশে একটি কোরবানগাহ্‌ তৈরি করলেন ও তার নাম ইয়াহ্‌ওয়েহ্‌-শালোম (মাবুদ শান্তি) রাখলেন; তা অবীয়েষ্রীয়দের অফ্রাতে আজও আছে।</div>
<div class="v" id="v25"><span class="vn">25</span> <span class="br-p"><br><br></span>পরে সেই রাতে মাবুদ তাঁকে বললেন, তুমি তোমার পিতার ষাঁড়, অর্থাৎ সাত বছর বয়স্ক দ্বিতীয় ষাঁড়টি গ্রহণ কর এবং বাল দেবতার যে বেদী তোমার পিতার আছে, তা ভেঙে ফেল ও তার পাশের আশেরা কেটে ফেল;</div>
<div class="v" id="v26"><span class="vn">26</span> আর এই দুর্গের শিখরদেশে তোমার আল্লাহ্‌ মাবুদের উদ্দেশে পরিপাটি করে একটি কোরবানগাহ্‌ তৈরি কর, আর সেই দ্বিতীয় ষাঁড়টি নিয়ে, যে আশেরা কেটে ফেলবে, তারই কাঠ দিয়ে পোড়ানো-কোরবানী কর।</div>
<div class="v" id="v27"><span class="vn">27</span> পরে গিদিয়োন তার গোলামদের মধ্যে দশ জনকে সঙ্গে নিয়ে, মাবুদ তাঁকে যেরকম বলেছিলেন, সেরকম করলেন, কিন্তু নিজের পিতৃকুল ও নগরস্থ লোকদেরকে ভয় করাতে তিনি দিনের বেলায় না করে রাত বেলায় তা করলেন।</div>
<div class="v" id="v28"><h2>বাল দেবতার বেদী ভেঙ্গে ফেলা</h2><span class="vn">28</span> <span class="br-p"><br><br></span>পরে সকালবেলা যখন নগরের লোকেরা উঠলো, তখন, দেখ, বালের বেদী ভেঙ্গে ফেলা হয়েছে ও তার পাশের আশেরা কেটে ফেলা হয়েছে এবং নতুন কোরবানগাহ্‌র উপরে দ্বিতীয় ষাঁড়টি কোরবানী করা হয়েছে।</div>
<div class="v" id="v29"><span class="vn">29</span> তখন তারা পরস্পর বললো, এই কাজ কে করলো? পরে অনুসন্ধান করে জিজ্ঞাসা করলে লোকেরা বললো, যোয়াশের পুত্র গিদিয়োন ওটা করেছে।</div>
<div class="v" id="v30"><span class="vn">30</span> তাতে নগরের লোকেরা যোয়াশকে বললো, তোমার পুত্রকে বের করে আন, সে হত হোক; কেননা সে বালের বেদী ভেঙে ফেলেছে ও তার পাশের আশেরা কেটে ফেলেছে।</div>
<div class="v" id="v31"><span class="vn">31</span> তখন যোয়াশ তার প্রতিকূলে দণ্ডায়মান লোকদেরকে বললেন, তোমরাই কি বালের পক্ষে ঝগড়া করবে? তোমরাই কি তাকে নিস্তার করবে? যে কেউ তার পক্ষে ঝগড়া করে, সকাল বেলার মধ্যেই তার প্রাণদণ্ড হবে; বাল যদি দেবতা হয়, তবে সে নিজের পক্ষে নিজেই ঝগড়া করুক; যেহেতু তারই বেদী ভেঙ্গে ফেলা হয়েছে।</div>
<div class="v" id="v32"><span class="vn">32</span> অতএব তিনি সেদিন তাঁর নাম যিরুব্বাল (বাল ঝগড়া করুক) রাখলেন, বললেন, বাল তার সঙ্গে ঝগড়া করুক, কারণ সে তার বেদী ভেঙে ফেলেছে।</div>
<div class="v" id="v33"><span class="vn">33</span> <span class="br-p"><br><br></span>ঐ সময়ে সমস্ত মাদিয়ানীয়, আমালেকীয় ও পূর্বদেশের লোকেরা একত্র হল এবং পার হয়ে যিষ্রিয়েলের উপত্যকায় শিবির স্থাপন করলো।</div>
<div class="v" id="v34"><span class="vn">34</span> কিন্তু মাবুদের রূহ্‌ গিদিয়োনকে আবিষ্ট করলেন ও তিনি তূরি বাজালেন, আর অবীয়েষ্রীয়েরা তাঁর পিছনে জমায়েত হল।</div>
<div class="v" id="v35"><span class="vn">35</span> আর তিনি মানশা প্রদেশের সর্বত্র লোক পাঠালেন, আর তারাও তাঁর পিছনে জমায়েত হল; পরে তিনি আশের, সবূলূন ও নপ্তালির কাছে দূত প্রেরণ করলেন, আর তারা তাদের কাছে এল।</div>
<div class="v" id="v36"><h2>আল্লাহ্‌র দেওয়া চিহ্ন</h2><span class="vn">36</span> <span class="br-p"><br><br></span>পরে গিদিয়োন আল্লাহ্‌কে বললেন, তোমার কালাম অনুসারে তুমি যদি আমার হাত দিয়ে ইসরাইলকে নিস্তার কর,</div>
<div class="v" id="v37"><span class="vn">37</span> তবে দেখ, আমি খামারে ছিন্ন ভেড়ার লোম রাখবো, যদি কেবল সেই লোমের উপরে শিশির পড়ে এবং সমস্ত ভূমি শুকনো থাকে, তবে আমি জানবো যে, তোমার কালাম অনুসারে তুমি আমার হাত দিয়ে ইসরাইলকে নিস্তার করবে।</div>
<div class="v" id="v38"><span class="vn">38</span> পরে ঠিক তা-ই ঘটলো, পরদিন তিনি সকাল বেলা উঠে সেই লোম চেপে তা থেকে শিশিরপূর্ণ এক বাটি পানি নিঙড়ে ফেললেন।</div>
<div class="v" id="v39"><span class="vn">39</span> আর গিদিয়োন আল্লাহ্‌কে বললেন, আমার বিরুদ্ধে তোমার ক্রোধ প্রজ্বলিত না হোক, আমি কেবল আর একটিবার কথা বলি; আরজ করি, লোম দ্বারা আমাকে আর একটিবার পরীক্ষা নিতে দাও; এখন কেবল লোম শুকনো থাকুক, আর সকল ভূমির উপরে শিশির পড়ুক।</div>
<div class="v" id="v40"><span class="vn">40</span> পরে আল্লাহ্‌ সেই রাতে তা-ই করলেন; তাতে কেবল ভেড়ার লোম শুকনো রইল, আর সকল ভূমিতে শিশির পড়লো।</div>
</div>
<!-- PARSED ABOVE; EDITING MAY BREAK PARSER -->
</body></html>