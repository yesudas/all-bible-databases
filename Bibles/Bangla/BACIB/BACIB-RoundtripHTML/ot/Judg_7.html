<html><head>
<meta http-equiv="Content-Type" content="text/html;charset=utf-8" />
<title>Judg 7 &ndash; কাজীগণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Judg', 7);">
<div id="navbar"><a href="../index.html">কিতাবুল মোকাদ্দস</a> &ndash; <b>কাজীগণ</b> &ndash; <a href="Judg_1.html">1</a> ... <a href="Judg_5.html">5</a> <a href="Judg_6.html">6</a> <b>7</b> <a href="Judg_8.html">8</a> <a href="Judg_9.html">9</a> ... <a href="Judg_21.html">21</a> </div><hr>
<h1>Judg 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মাদিয়ানীয়দের উপরে গিদিয়োনের জয়লাভ</h2><span class="vn">1</span> <span class="br-p"><br><br></span>পরে যিরুব্বাল অর্থাৎ গিদিয়োন ও তাঁর সঙ্গী সমস্ত লোক খুব ভোরে উঠে হারোদ নামক ফোয়ারার কাছে শিবির স্থাপন করলেন; তখন মাদিয়ানের শিবির তাঁদের উত্তর দিকে মোরি পর্বতের কাছে উপত্যকাতে ছিল।</div>
<div class="v" id="v2"><span class="vn">2</span> পরে মাবুদ গিদিয়োনকে বললেন, তোমার সঙ্গী লোকদের সংখ্যা এত বেশি যে, আমি মাদিয়ানীয়দেরকে তাদের হাতে তুলে দেব না; পাছে ইসরাইল আমার প্রতিকূলে গর্ব করে বলে, আমি নিজের বাহুবলে নিস্তার পেলাম।</div>
<div class="v" id="v3"><span class="vn">3</span> অতএব তুমি এখন লোকদের শুনিয়ে এই কথা ঘোষণা কর, যে সমস্ত লোক ভয়ে কাঁপছে, তারা ফিরে গিলিয়দ পর্বত থেকে প্রস্থান করুক। তাতে লোকদের মধ্য থেকে বাইশ হাজার লোক ফিরে গেল, দশ হাজার অবশিষ্ট থাকলো।</div>
<div class="v" id="v4"><span class="vn">4</span> <span class="br-p"><br><br></span>পরে মাবুদ গিদিয়োনকে বললেন, লোক এখনও অনেক বেশি আছে; তুমি তাদেরকে নিয়ে ঐ পানির কাছে নেমে যাও; সেখানে আমি তোমার জন্য তাদের পরীক্ষা নেব; তাতে যার বিষয়ে তোমাকে বলি, এই লোক তোমার সঙ্গে যাবে মাত্র সে-ই তোমার সঙ্গে যাবে; এবং যার বিষয়ে তোমাকে বলি, এই লোক তোমার সঙ্গে যাবে না, সে যাবে না।</div>
<div class="v" id="v5"><span class="vn">5</span> পরে তিনি লোকদেরকে পানির কাছে নিয়ে গেলে মাবুদ গিদিয়োনকে বললেন, যে ব্যক্তি কুকুরের মত জিহ্বা দিয়ে পানি চেটে খায়, তাকে ও যে পানি পান করার জন্য হাঁটুর উপরে উবুড় হয়, তাকে পৃথক করে রাখ।</div>
<div class="v" id="v6"><span class="vn">6</span> তাতে সংখ্যায় তিন শত লোক দু’হাতে পানি তুলে চেটে খেল, কিন্তু অন্য সমস্ত লোক পান করার জন্য হাঁটুর উপরে উবুড় হল,</div>
<div class="v" id="v7"><span class="vn">7</span> তখন মাবুদ গিদিয়োনকে বললেন, এই যে তিন শত লোক পানি চেটে খেল, এদের দ্বারা আমি তোমাদের নিস্তার করবো ও মাদিয়ানীয়দের তোমার হাতে তুলে দেব; অন্য সমস্ত লোক নিজ নিজ স্থানে গমন করুক।</div>
<div class="v" id="v8"><span class="vn">8</span> পরে লোকেরা স্ব স্ব হাতে খাদ্য-দ্রব্য ও তূরী গ্রহণ করলো, আর তিনি ইসরাইলের লোকদেরকে নিজ নিজ তাঁবুতে বিদায় করে ঐ তিন শত লোককে রাখলেন; সেই সময়ে মাদিয়ানের শিবির ছিল গিদিয়োনের শিবিরের নিচের উপত্যকাতে।</div>
<div class="v" id="v9"><span class="vn">9</span> <span class="br-p"><br><br></span>আর সেই রাতে মাবুদ তাঁকে বললেন, উঠ, তুমি নেমে শিবিরের মধ্যে যাও; কেননা আমি তোমার হাতে তা তুলে দিয়েছি।</div>
<div class="v" id="v10"><span class="vn">10</span> আর যদি তুমি যেতে ভয় পাও, তবে তোমার ভৃত্য ফুরাকে সঙ্গে নিয়ে নেমে শিবিরে যাও,</div>
<div class="v" id="v11"><span class="vn">11</span> এবং ওরা যা বলে তা শোন। এর পরে তোমার হাত শক্তিশালী হবে, তাতে তুমি ঐ শিবিরের বিরুদ্ধে নেমে যাবে। তখন তিনি তাঁর ভৃত্য ফুরাকে সঙ্গে নিয়ে শিবিরের সসজ্জ লোকদের প্রান্তভাগ পর্যন্ত নেমে গেলেন।</div>
<div class="v" id="v12"><span class="vn">12</span> তখন মাদিয়ানীয়, আমালেকীয় ও পূর্বদেশের সমস্ত লোক এত বেশি ছিল যে, তারা পঙ্গপালের মত উপত্যকাতে পড়েছিল এবং তাদের উটও এত বেশি ছিল যে, সেগুলো ছিল সমুদ্র-তীরের বালুকণার মত অসংখ্য।</div>
<div class="v" id="v13"><span class="vn">13</span> পরে গিদিয়োন আসলেন, আর দেখ, তাদের মধ্যে এক জন তার বন্ধুকে এই স্বপ্নের কথা বললো, দেখ, আমি একটা স্বপ্ন দেখেছি, আর দেখ, যেন যবের একটা রুটি মাদিয়ানের শিবিরের মধ্য দিয়ে গড়িয়ে গেল এবং তাঁবুর কাছে উপস্থিত হয়ে আঘাত করলো; তাতে তাঁবুখানি উল্টে লম্বমান হয়ে পড়লো।</div>
<div class="v" id="v14"><span class="vn">14</span> তখন তার বন্ধু জবাবে বললো, ওটা আর কিছু নয়, ইসরায়েলীয় যোয়াশের পুত্র গিদিয়োনের তলোয়ার; আল্লাহ্‌ মাদিয়ান ও সমস্ত শিবিরকে তাঁর হাতে তুলে দিয়েছেন।</div>
<div class="v" id="v15"><span class="vn">15</span> <span class="br-p"><br><br></span>তখন গিদিয়োন ঐ স্বপ্নের কথা ও তার অর্থ শুনে সেজ্‌দা করলেন; পরে ইসরাইলের শিবিরে ফিরে এসে বললেন, উঠ, কেননা মাবুদ তোমাদের হাতে মাদিয়ানের শিবির তুলে দিয়েছেন।</div>
<div class="v" id="v16"><span class="vn">16</span> পরে তিনি ঐ তিন শত লোককে তিন দলে ভাগ করে প্রত্যেকের হাতে এক একটি তূরী এবং একটি শূন্য ঘট ও ঘটের মধ্যে মশাল দিলেন।</div>
<div class="v" id="v17"><span class="vn">17</span> তিনি তাদেরকে বললেন, তোমরা আমার প্রতি দৃষ্টি রেখে আমার মত কাজ করবে; দেখ, আমি শিবিরের প্রান্তভাগে উপস্থিত হলে যেরকম করবো, তোমরাও সেরকম করবে।</div>
<div class="v" id="v18"><span class="vn">18</span> আমি ও আমার সঙ্গীরা সকলে তূরী বাজালে তোমরাও সমস্ত শিবিরের চারদিকে থেকে তূরী বাজাবে, আর বলবে,“মাবুদের জন্য ও গিদিয়োনের জন্য”।</div>
<div class="v" id="v19"><span class="vn">19</span> <span class="br-p"><br><br></span>পরে মাঝ রাতের প্রথমে নতুন প্রহরী স্থাপিত হওয়ামাত্র গিদিয়োন ও তাঁর সঙ্গী এক শত লোক শিবিরের প্রান্তভাগে উপস্থিত হয়ে তুরী বাজালেন এবং নিজ নিজ হাতে থাকা ঘট ভেঙে ফেলবেন।</div>
<div class="v" id="v20"><span class="vn">20</span> এভাবে তিন দলই তূরী বাজাল ও ঘট ভেঙে ফেললো এবং বাম হাতে মশাল ও ডান হাতে বাজাবার তূরী ধরে চিৎকার করে বলতে লাগল, “মাবুদের ও গিদিয়োনের তলোয়ার”</div>
<div class="v" id="v21"><span class="vn">21</span> আর শিবিরের চারদিকে প্রত্যেকে নিজ নিজ স্থানে দাঁড়িয়ে রইলো; তাতে শিবিরের সমস্ত লোক দৌড়াদৌড়ি করে চিৎকার করতে করতে পালিয়ে যেতে লাগল।</div>
<div class="v" id="v22"><span class="vn">22</span> তখন ওরা ঐ তিন শত তূরী বাজাল, আর মাবুদ শিবিরের প্রত্যেক জনের তলোয়ার তার বন্ধু ও সমস্ত সৈন্যের বিরুদ্ধে চালনা করালেন; তাতে সৈন্যরা সরোরার দিকে বৈৎ-শিট্টা পর্যন্ত, টব্বতের নিকটবর্তী আবেল-মহোলার সীমা পর্যন্ত পালিয়ে গেল।</div>
<div class="v" id="v23"><span class="vn">23</span> পরে বনি-ইসরাইলদের মধ্যেকার নপ্তালি, আশের ও সমস্ত মানশা থেকে যাদের ডাকা হয়েছিল তারা মাদিয়ানের পিছনে পিছনে তাড়া করে গেল।</div>
<div class="v" id="v24"><span class="vn">24</span> <span class="br-p"><br><br></span>আর গিদিয়োন পর্বতময় আফরাহীম প্রদেশের সর্বত্র দূত প্রেরণ করে এই কথা বললেন, তোমরা মাদিয়ানের বিরুদ্ধে নেমে এসো এবং তাদের আগে বৈৎ-বারা ও জর্ডান পর্যন্ত সমস্ত জলাশয় অধিকার কর। তাতে আফরাহীমের সমস্ত লোক একত্র হয়ে বৈৎ-বারা ও জর্ডান পর্যন্ত সমস্ত জলাশয় অধিকার করলো।</div>
<div class="v" id="v25"><span class="vn">25</span> তারা ওরেব ও সেব নামে মাদিয়ানের দুই সেনাপতিকে ধরলো এবং ওরেব নামক শৈলে ওরেবকে হত্যা করলো। আর সেব নামক আঙ্গুরকুণ্ডের কাছে সেবকে হত্যা করলো এবং মাদিয়ানের পিছনে পিছনে তাড়া করে গেল; আর ওরেব ও সেবের মাথা জর্ডানের পারে গিদিয়নের কাছে নিয়ে গেল।</div>
</div>
<!-- PARSED ABOVE; EDITING MAY BREAK PARSER -->
</body></html>