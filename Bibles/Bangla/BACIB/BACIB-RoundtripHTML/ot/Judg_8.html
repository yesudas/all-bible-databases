<html><head>
<meta http-equiv="Content-Type" content="text/html;charset=utf-8" />
<title>Judg 8 &ndash; কাজীগণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Judg', 8);">
<div id="navbar"><a href="../index.html">কিতাবুল মোকাদ্দস</a> &ndash; <b>কাজীগণ</b> &ndash; <a href="Judg_1.html">1</a> ... <a href="Judg_6.html">6</a> <a href="Judg_7.html">7</a> <b>8</b> <a href="Judg_9.html">9</a> <a href="Judg_10.html">10</a> ... <a href="Judg_21.html">21</a> </div><hr>
<h1>Judg 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সেবহ ও সল্‌মুন্ন</h2><span class="vn">1</span> <span class="br-p"><br><br></span>পরে আফরাহীমের লোকেরা তাঁকে বললো, তুমি মাদিয়ানের সঙ্গে যুদ্ধ করতে যাবার সময় আমাদের কেন আহ্বান কর নি? আমাদের প্রতি এ কেমন ব্যবহার করলে? এভাবে তারা তাঁর সঙ্গে ভীষণ ঝগড়া করলো।</div>
<div class="v" id="v2"><span class="vn">2</span> তখন তিনি তাদেরকে বললেন, এখন তোমাদের কাজের মত কোন কাজ আমি করেছি? অবীয়েষরের আঙ্গুর চয়নের চেয়ে আফরাহীমের পরিত্যক্ত আঙ্গুর ফল কুড়ান কি ভাল নয়?</div>
<div class="v" id="v3"><span class="vn">3</span> তোমাদের হাতেই তো আল্লাহ্‌ মাদিয়ানের দুই সেনাপতি ওরেব ও সেবকে তুলে দিয়েছেন; আমি তোমাদের এই কাজের মত কোন কাজ করতে পেরেছি? তখন তাঁর এই কথায় তাঁর প্রতি তাদের ক্রোধ নিবৃত্ত হল।</div>
<div class="v" id="v4"><span class="vn">4</span> <span class="br-p"><br><br></span>গিদিয়োন ও তাঁর সঙ্গী তিন শত লোক জর্ডানে এসে পার হলেন; তাঁরা পরিশ্রান্ত হলেও তাড়া করে যাচ্ছিলেন।</div>
<div class="v" id="v5"><span class="vn">5</span> আর তিনি সুক্কোতের লোকদের বললেন, আরজ করি, তোমরা আমার অনুগামী লোকদের রুটি দাও, কেননা তারা পরিশ্রান্ত হয়েছে; আর আমি সেবহ ও সলমুন্নের, মাদিয়ানের দুই বাদশাহ্‌র পিছনে পিছনে তাড়া করে যাচ্ছি।</div>
<div class="v" id="v6"><span class="vn">6</span> তাতে সুক্কোতের কর্মকর্তারা বললো, সেবহ ও সলমুন্নের হাত কি এখন তোমার অধিকারে এসেছে যে, আমরা তোমার সৈন্যদেরকে রুটি দেব?</div>
<div class="v" id="v7"><span class="vn">7</span> গিদিয়োন বললেন, ভাল, যখন মাবুদ সেবহ ও সলমুন্নকে আমার হাতে তুলে দিবেন, তখন আমি মরুভূমির কাঁটা ও কাঁটাগাছ দ্বারা তোমাদের শরীরের মাংস ছিঁড়ে নেব।</div>
<div class="v" id="v8"><span class="vn">8</span> পরে তিনি সেই স্থান থেকে পনূয়েলে উঠে গিয়ে সেই স্থানের লোকদের কাছেও সেই একই অনুরোধ করলেন, তাতে সুক্কোতের লোকেরা যেরকম উত্তর দিয়েছিল, পনূয়েলের লোকেরাও তাঁকে সেরকম উত্তর দিল।</div>
<div class="v" id="v9"><span class="vn">9</span> তখন তিনি পনূয়েলের লোকদেরকেও বললেন, আমি যখন সহিসালামতে ফিরে আসবো, তখন এই উচ্চগৃহ ভেঙে ফেলবো।</div>
<div class="v" id="v10"><span class="vn">10</span> <span class="br-p"><br><br></span>সেবহ ও সলমুন্ন কর্কোরে ছিলেন এবং তাঁদের সঙ্গী সৈন্য অনুমান পনের হাজার লোক ছিল। পূর্বদেশের লোকদের সমস্ত সৈন্যের মধ্যে এরাই মাত্র অবশিষ্ট ছিল, আর তলোয়ারধারী এক লক্ষ বিশ হাজার লোক মারা পড়েছিল।</div>
<div class="v" id="v11"><span class="vn">11</span> পরে গিদিয়োন নোবহের ও যগ্‌বিহের পূর্ব দিকে তাঁবু-নিবাসীদের পথ দিয়ে উঠে গিয়ে সেই সৈন্যদেরকে আঘাত করলেন, যেহেতু সৈন্যরা নিশ্চিন্ত ছিল।</div>
<div class="v" id="v12"><span class="vn">12</span> তখন সেবহ ও সল্‌মুন্ন পালিয়ে গেলেন, কিন্তু গিদিয়োন তাদের পিছনে তাড়া করে গেলেন এবং সেবহ ও সল্‌মুন্নকে, মাদিয়ানের সেই দুই বাদশাহ্‌কে ধরলেন; আর সমস্ত সৈন্যকে ভীষণ ভয় ধরিয়ে দিলেন।</div>
<div class="v" id="v13"><span class="vn">13</span> <span class="br-p"><br><br></span>পরে যোয়াশের পুত্র গিদিয়োন হেরসের আরোহণ পথ দিয়ে যুদ্ধ থেকে ফিরে আসছিলেন,</div>
<div class="v" id="v14"><span class="vn">14</span> এমন সময়ে সুক্কোৎ-নিবাসী এক জন যুবককে ধরে জিজ্ঞাসাবাদ করলেন; তাতে সে সুক্কোতের কর্মকর্তাদের ও সেই স্থানের প্রাচীনদের সাতাত্তর জনের নাম লিখে দিল।</div>
<div class="v" id="v15"><span class="vn">15</span> পরে তিনি সুক্কোতের লোকদের কাছে উপস্থিত হয়ে বললেন, সেবহ ও সলমুন্নকে দেখ, যাদের বিষয়ে তোমরা আমাকে উপহাস করে বলেছিলে, সেবহের ও সলমুন্নের হাত কি এখন তোমার অধিকারে যে, আমরা তোমার পরিশ্রান্ত লোকদেরকে রুটি দেব?</div>
<div class="v" id="v16"><span class="vn">16</span> আর তিনি ঐ নগরের প্রাচীনদেরকে ধরলেন এবং মরু-ভূমির কাঁটা ও কাঁটাগাছ নিয়ে তা দ্বারা সুক্কোতের লোকদেরকে শাস্তি দিলেন।</div>
<div class="v" id="v17"><span class="vn">17</span> পরে তিনি পনূয়েলের উচ্চগৃহ ভেঙে ফেললেন ও নগরের লোকদের হত্যা করলেন।</div>
<div class="v" id="v18"><span class="vn">18</span> <span class="br-p"><br><br></span>আর তিনি সেবহ ও সলমুন্নকে বললেন, তোমরা তাবোরে যে পুরুষদেরকে হত্যা করেছিলে, তারা কেমন লোক? তাঁরা উত্তর করলেন, আপনি যেমন, তারাও তেমনি, প্রত্যেকে রাজপুত্রের মত ছিল।</div>
<div class="v" id="v19"><span class="vn">19</span> তিনি বললেন, তারা আমার ভাই, আমারই সহোদর; জীবন্ত মাবুদের কসম, তোমরা যদি তাদেরকে জীবিত রাখতে, আমি তোমাদেরকে হত্যা করতাম না।</div>
<div class="v" id="v20"><span class="vn">20</span> পরে তিনি তাঁর জ্যেষ্ঠ পুত্র যেথরকে বললেন, উঠ, এদেরকে হত্যা কর, কিন্তু সেই বালক তার তলোয়ার বের করলো না, কারণ সে ভয় করলো, কেননা তখনও সে বালক।</div>
<div class="v" id="v21"><span class="vn">21</span> তখন সেবহ ও সল্‌মুন্ন বললেন, আপনি উঠে আমাদের আঘাত করুন, কেননা যে যেমন পুরুষ, তার তেমনি বীরত্ব। তাতে গিদিয়োন উঠে সেবহ ও সল্‌মুন্নকে হত্যা করলেন এবং তাঁদের উটগুলোর গলার সমস্ত চন্দ্রহার খুলে নিলেন।</div>
<div class="v" id="v22"><h2>বিচারকর্তা গিদিয়োনের এফোদ</h2><span class="vn">22</span> <span class="br-p"><br><br></span>পরে ইসরাইলের লোকেরা গিদিয়োনকে বললো, আপনি পুত্রপৌত্রাদি ক্রমে আমাদের উপরে কর্তৃত্ব করুন, কেননা আপনি আমাদেরকে মাদিয়ানের হাত থেকে নিস্তার করেছেন।</div>
<div class="v" id="v23"><span class="vn">23</span> তখন গিদিয়োন বললেন, আমি তোমাদের উপরে কর্তৃত্ব করবো না এবং আমার পুত্রও তোমাদের উপরে কর্তৃত্ব করবে না; মাবুদই তোমাদের উপরে কর্তৃত্ব করবেন।</div>
<div class="v" id="v24"><span class="vn">24</span> আর গিদিয়োন তাদেরকে বললেন, আমি তোমাদের কাছে একটি নিবেদন করি, তোমরা প্রত্যেকে লুটের ভাগ থেকে একটি করে কর্ণকুণ্ডল আমাকে দাও; কেননা দুশমনরা ইসমাইলীয়, এজন্য তাদের সোনার কর্ণকুণ্ডল ছিল।</div>
<div class="v" id="v25"><span class="vn">25</span> তারা জবাবে বললো, অবশ্য দেব; পরে তারা একখানি কাপড় পাতল এবং প্রত্যেকে তার লুটের জিনিস থেকে তাতে একটি করে কর্ণকুণ্ডল ফেললো;</div>
<div class="v" id="v26"><span class="vn">26</span> তাতে তাঁর প্রার্থিত কর্ণকুণ্ডলের পরিমাণ এক হাজার সাত শত (শেকল) সোনা হল। এছাড়া চন্দ্রহার, ঝুমকা ও মাদিয়ানীয় বাদশাহ্‌দের পরিধেয় বেগুনে রঙের পোশাক ও তাঁদের উটের গলার হার ছিল।</div>
<div class="v" id="v27"><span class="vn">27</span> পরে গিদিয়োন তা দিয়ে একটি এফোদ প্রস্তুত করে নিজের বসতি-নগর অফ্রাতে রাখলেন; তাতে সমস্ত ইসরাইল সেই স্থানে সেই এফোদের এবাদত করে ভ্রষ্ট হল; আর তা গিদিয়োন ও তাঁর কুলের ফাঁদস্বরূপ হল।</div>
<div class="v" id="v28"><span class="vn">28</span> এভাবে মাদিয়ান বনি-ইসরাইলদের সম্মুখে নত হল, আর মাথা তুলতে পারল না। আর গিদিয়োনের সময়ে চল্লিশ বছর দেশ বিশ্রাম ভোগ করলো।</div>
<div class="v" id="v29"><h2>বিচারকর্তা গিদিয়োনের মৃত্যু</h2><span class="vn">29</span> <span class="br-p"><br><br></span>পরে যোয়াশের পুত্র যিরুব্বাল তাঁর বাড়িতে গিয়ে বাস করলেন।</div>
<div class="v" id="v30"><span class="vn">30</span> গিদিয়োনের ঔরসজাত সত্তর জন পুত্র ছিল, কেননা তাঁর অনেক স্ত্রী ছিল।</div>
<div class="v" id="v31"><span class="vn">31</span> আর শিখিমে তাঁর যে এক জন উপপত্নী ছিল, সেও তাঁর জন্য একটি পুত্র প্রসব করলো, আর তিনি তার নাম রাখলেন আবীমালেক।</div>
<div class="v" id="v32"><span class="vn">32</span> পরে যোয়াশের পুত্র গিদিয়োন শুভ বৃদ্ধাবস্থায় ইন্তেকাল করলেন, আর অবীয়েষ্রীয়দের অফ্রাতে তাঁর পিতা যোয়াশের কবরে তাঁকে দাফন করা হল।</div>
<div class="v" id="v33"><span class="vn">33</span> <span class="br-p"><br><br></span>গিদিয়োনের মৃত্যুর পরেই বনি-ইসরাইল পুনর্বার বাল দেবতাদের উপাসনা করে জেনাকারী হল, আর বালবরীৎকে নিজেদের ইষ্ট দেবতা করে নিল।</div>
<div class="v" id="v34"><span class="vn">34</span> আর যিনি চারদিকের সমস্ত দুশমনের হাত থেকে তাদেরকে উদ্ধার করেছিলেন, বনি-ইসরাইল তাদের আল্লাহ্‌ সেই মাবুদকে ভুলে গেল।</div>
<div class="v" id="v35"><span class="vn">35</span> আর যিরুব্বাল (গিদিয়োন) ইসরাইলের যেরকম মঙ্গল করেছিলেন, তারা সেই অনুসারে তাঁর কুলের প্রতি সদয় ব্যবহার করলো না।</div>
</div>
<!-- PARSED ABOVE; EDITING MAY BREAK PARSER -->
</body></html>