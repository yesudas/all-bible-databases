<html><head>
<meta http-equiv="Content-Type" content="text/html;charset=utf-8" />
<title>Lam 1 &ndash; মাতম &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lam', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>মাতম</b> &ndash; <b>1</b> <a href="Lam_2.html">2</a> <a href="Lam_3.html">3</a> ... <a href="Lam_5.html">5</a> </div><hr>
<h1>Lam 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেমের অপমান</h2><span class="vn">1</span> <span class="br-p"><br><br></span>হায়, সেই নগরী কেমন একাকিনী বসে আছে যে লোকে পরিপূর্ণা ছিল। <span class="br-p"><br><br></span>সে বিধবার মত হয়েছে, যে জাতিদের মধ্যে প্রধানা ছিল। <span class="br-p"><br><br></span>প্রদেশগুলোর মধ্যে যে রাজ্ঞী ছিল, সে কর্মাধীনা বাঁদী হয়েছে।</div>
<div class="v" id="v2"><span class="vn">2</span> <span class="br-p"><br><br></span>সে রাতের বেলা ভীষণ কান্নাকাটি করে; তার গণ্ডে অশ্রু পড়ছে; <span class="br-p"><br><br></span>তার সমস্ত প্রেমিকের মধ্যে এমন এক জনও নেই যে, <span class="br-p"><br><br></span>তাকে সান্ত্বনা দেবে; <span class="br-p"><br><br></span>তার বন্ধুরা সকলে তাকে প্রবঞ্চনা করেছে, <span class="br-p"><br><br></span>তারা তার দুশমন হয়ে উঠেছে।</div>
<div class="v" id="v3"><span class="vn">3</span> <span class="br-p"><br><br></span>এহুদা দুঃখে ও মহা গোলামীত্বে নির্বাসিত হয়েছে; <span class="br-p"><br><br></span>সে জাতিদের মধ্যে বাস করছে, বিশ্রাম পায় না; <span class="br-p"><br><br></span>তার তাড়নাকারীরা সকলে সঙ্কীর্ণ পথে তাকে ধরেছিল।</div>
<div class="v" id="v4"><span class="vn">4</span> <span class="br-p"><br><br></span>সিয়োনের রাস্তাগুলো শোক করছে, <span class="br-p"><br><br></span>কারণ কেউ ঈদে আসে না; <span class="br-p"><br><br></span>তার সমস্ত দ্বার শূন্য; <span class="br-p"><br><br></span>তার ইমামেরা দীর্ঘনিশ্বাস ত্যাগ করে; <span class="br-p"><br><br></span>তার কুমারীরা ক্লিষ্টা, সে নিজে কষ্ট পাচ্ছে।</div>
<div class="v" id="v5"><span class="vn">5</span> <span class="br-p"><br><br></span>তার দুশমনরা তার মালিকস্বরূপ হয়েছে, <span class="br-p"><br><br></span>তার দুশমনরা ভাগ্যবান হয়েছে; <span class="br-p"><br><br></span>কেননা তার অনেক অধর্মের দরুন মাবুদ তাকে ক্লিষ্ট করেছেন; <span class="br-p"><br><br></span>তার শিশু বালকেরা বিপক্ষের আগে আগে বন্দী হয়ে গেছে।</div>
<div class="v" id="v6"><span class="vn">6</span> <span class="br-p"><br><br></span>আর সিয়োন-কন্যার সমস্ত শোভা তাকে ছেড়ে গেছে; <span class="br-p"><br><br></span>তার নেতৃবর্গ এমন হরিণগুলোর মত হয়েছে, <span class="br-p"><br><br></span>যারা চরাণি-স্থান পায় না; <span class="br-p"><br><br></span>তারা শক্তিহীন হয়ে তাড়নাকারীদের আগে আগে গমন করেছে।</div>
<div class="v" id="v7"><span class="vn">7</span> <span class="br-p"><br><br></span>জেরুশালেম নিজের দুঃখের ও দুর্গতির সময়ে, <span class="br-p"><br><br></span>নিজের পুরানো দিনের মনোহর সামগ্রীগুলোর কথা স্মরণ করছে; <span class="br-p"><br><br></span>তার লোকেরা যখন বিপক্ষের হস্তগত হয়েছিল, <span class="br-p"><br><br></span>তার সাহায্যকারী কেউ ছিল না, <span class="br-p"><br><br></span>তখন বিপক্ষরা তাকে দেখলো, <span class="br-p"><br><br></span>তার উৎসন্নতায় উপহাস করলো।</div>
<div class="v" id="v8"><span class="vn">8</span> <span class="br-p"><br><br></span>জেরুশালেম অতিশয় গুনাহ্‌ করেছে, <span class="br-p"><br><br></span>এজন্য ঘৃণাস্পদ হল; <span class="br-p"><br><br></span>যারা তাকে সম্মান করতো, <span class="br-p"><br><br></span>তারা তাকে তুচ্ছ করছে, <span class="br-p"><br><br></span>কারণ তার উলঙ্গতা দেখতে পেয়েছে; <span class="br-p"><br><br></span>সে নিজেও দীর্ঘনিশ্বাস ত্যাগ করছে, <span class="br-p"><br><br></span>মুখ পিছনে ফিরাচ্ছে।</div>
<div class="v" id="v9"><span class="vn">9</span> <span class="br-p"><br><br></span>তার নাপাকীতা তার কাপড়ে লেগে ছিল, <span class="br-p"><br><br></span>সে তার শেষফল মনে করতো না, <span class="br-p"><br><br></span>এজন্য আশ্চর্যভাবে পড়ে গেল; <span class="br-p"><br><br></span>তাকে সান্ত্বনা দেবার কেউ নেই; <span class="br-p"><br><br></span>আমার দুঃখ দেখ, হে মাবুদ, কারণ দুশমন অহংকার করেছে;</div>
<div class="v" id="v10"><span class="vn">10</span> <span class="br-p"><br><br></span>বিপক্ষ তার সমস্ত মনোহর দ্রব্যে হাত লাগিয়েছে; <span class="br-p"><br><br></span>ফলে সে দেখেছে, জাতিরা তার পবিত্র স্থানে প্রবেশ করেছে, <span class="br-p"><br><br></span>যাদের বিষয়ে তুমি হুকুম করেছিলে যে, <span class="br-p"><br><br></span>তারা তোমার সমাজে প্রবেশ করবে না।</div>
<div class="v" id="v11"><span class="vn">11</span> <span class="br-p"><br><br></span>তার সমস্ত লোক দীর্ঘনিশ্বাস ত্যাগ করছে, <span class="br-p"><br><br></span>তারা খাদ্যের চেষ্টা করছে, <span class="br-p"><br><br></span>প্রাণ ফিরিয়ে আনবার জন্য খাদ্যের পরিবর্তে <span class="br-p"><br><br></span>নিজ নিজ মনোহর দ্রব্য সকল দিয়ে দিয়েছে। <span class="br-p"><br><br></span>দেখ, হে মাবুদ, মনযোগ দাও, <span class="br-p"><br><br></span>কেননা আমি তুচ্ছাস্পদ হয়েছি।</div>
<div class="v" id="v12"><span class="vn">12</span> <span class="br-p"><br><br></span>হে পথিক সকল, এতে কি তোমাদের কিছু আসে যায় না? <span class="br-p"><br><br></span>একটু ঘুরে তাকিয়ে দেখ, আমাকে যে ব্যথা দেওয়া হয়েছে, <span class="br-p"><br><br></span>তার মত ব্যথা আর কোথাও কি আছে? <span class="br-p"><br><br></span>তা দ্বারা মাবুদ তাঁর প্রচণ্ড ক্রোধের দিনে আমাকে ক্লিষ্ট করেছেন।</div>
<div class="v" id="v13"><span class="vn">13</span> <span class="br-p"><br><br></span>তিনি ঊর্ধ্বলোক থেকে আমার অস্থিচয়ের মধ্যে আগুন পাঠিয়েছেন, <span class="br-p"><br><br></span>তিনি আমার পায়ের নিমিত্ত জাল পেতেছেন, <span class="br-p"><br><br></span>আমার মুখ পিছনে ফিরিয়েছেন, <span class="br-p"><br><br></span>আমাকে অনাথা ও সমস্ত দিন মূর্চ্ছাপন্না করেছেন।</div>
<div class="v" id="v14"><span class="vn">14</span> <span class="br-p"><br><br></span>আমার সমস্ত অধর্ম তিনি জোয়ালের মত বেঁধেছেন; <span class="br-p"><br><br></span>তাঁর হাত দিয়ে সেগুলো একত্রে বুনেছেন। <span class="br-p"><br><br></span>তা আমার ঘাড়ে উঠলো, আমার বল খর্ব করলো; <span class="br-p"><br><br></span>যাদের বিরুদ্ধে আমি উঠতে পারি না, <span class="br-p"><br><br></span>তাদেরই হাতে প্রভু আমাকে তুলে দিয়েছেন।</div>
<div class="v" id="v15"><span class="vn">15</span> <span class="br-p"><br><br></span>প্রভু আমার মধ্যস্থিত আমার সমস্ত বীরকে নগণ্য করেছেন, <span class="br-p"><br><br></span>তিনি আমার যুবকদেরকে ভেঙ্গে ফেলবার জন্য <span class="br-p"><br><br></span>আমার বিপরীতে সভা আহ্বান করেছেন, <span class="br-p"><br><br></span>প্রভু এহুদা-কুমারীকে আঙ্গুরকুণ্ডে মাড়াই করেছেন।</div>
<div class="v" id="v16"><span class="vn">16</span> <span class="br-p"><br><br></span>এই কারণে আমি কান্নাকাটি করছি; <span class="br-p"><br><br></span>আমার চোখ, আমার চোখ পানির ঝর্ণা হয়েছে; <span class="br-p"><br><br></span>কেননা সান্ত্বনাকারী, যিনি আমার প্রাণ ফিরিয়ে আনবেন, <span class="br-p"><br><br></span>তিনি আমা থেকে দূরে গেছেন; <span class="br-p"><br><br></span>আমার বালকেরা এতিম, কারণ দুশমন বিজয়ী হয়েছে।</div>
<div class="v" id="v17"><span class="vn">17</span> <span class="br-p"><br><br></span>সিয়োন অঞ্জলি প্রসারণ করছে; <span class="br-p"><br><br></span>তার সান্ত্বনাকারী কেউ নেই; <span class="br-p"><br><br></span>মাবুদ ইয়াকুবের সম্বন্ধে হুকুম দিয়েছেন যে, <span class="br-p"><br><br></span>তার চারদিকের লোক তার বিপক্ষ হোক; <span class="br-p"><br><br></span>জেরুশালেম তাদের মধ্যে ঘৃণাস্পদ।</div>
<div class="v" id="v18"><span class="vn">18</span> <span class="br-p"><br><br></span>মাবুদই ধর্মময়, কারণ আমি তাঁর হুকুমের বিরুদ্ধাচরণ করেছি; <span class="br-p"><br><br></span>হে জাতি সকল, আরজ করি, শোন, আমার ব্যথা দেখ; <span class="br-p"><br><br></span>আমার কুমারীরা ও যুবকেরা বন্দী হয়ে গেছে।</div>
<div class="v" id="v19"><span class="vn">19</span> <span class="br-p"><br><br></span>আমি আমার প্রেমিকদেরকে ডাকলাম, তারা আমাকে বঞ্চনা করলো; <span class="br-p"><br><br></span>আমার ইমামেরা ও আমার প্রাচীনবর্গরা নগরের মধ্যে প্রাণত্যাগ করলো, <span class="br-p"><br><br></span>বাস্তবিক তারা নিজ নিজ প্রাণ ফিরিয়ে আনবার জন্য খাদ্যের খোঁজ করছিল।</div>
<div class="v" id="v20"><span class="vn">20</span> <span class="br-p"><br><br></span>দৃষ্টিপাত কর, হে মাবুদ, কেননা আমি সঙ্কটাপন্না; <span class="br-p"><br><br></span>আমার অন্ত্র দগ্ধ হচ্ছে; <span class="br-p"><br><br></span>আমার ভিতরে অন্তর বিকারপ্রাপ্ত হচ্ছে, <span class="br-p"><br><br></span>কারণ আমি অতিশয় বিরুদ্ধাচরণ করেছি; <span class="br-p"><br><br></span>বাইরে তলোয়ার নিঃসন্তান করছে, ভিতরে যেন মৃত্যু উপস্থিত।</div>
<div class="v" id="v21"><span class="vn">21</span> <span class="br-p"><br><br></span>লোকে আমার দীর্ঘনিশ্বাস শুনতে পেয়েছে; <span class="br-p"><br><br></span>আমার সান্ত্বনাকারী কেউ নেই; <span class="br-p"><br><br></span>আমার দুশমনরা সকলে আমার অমঙ্গলের কথা শুনেছে; <span class="br-p"><br><br></span>তারা আমোদ করছে, <span class="br-p"><br><br></span>কেননা তুমিই তা করেছ; <span class="br-p"><br><br></span>তুমি নিজের ঘোষিত দিন উপস্থিত করবে, <span class="br-p"><br><br></span>তখন তারা আমার সমান হবে।</div>
<div class="v" id="v22"><span class="vn">22</span> <span class="br-p"><br><br></span>তাদের সমস্ত নাফরমানী তোমার দৃষ্টিগোচর হোক; <span class="br-p"><br><br></span>তুমি আমার সমস্ত অধমের জন্য আমার প্রতি যেরকম করেছ, <span class="br-p"><br><br></span>তাদের প্রতিও সেরকম কর, <span class="br-p"><br><br></span>কেননা আমার দীর্ঘনিশ্বাস বেশি ও আমার অন্তর মূর্চ্ছিত।</div>
</div>
<!-- PARSED ABOVE; EDITING MAY BREAK PARSER -->
</body></html>