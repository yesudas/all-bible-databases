<html><head>
<meta http-equiv="Content-Type" content="text/html;charset=utf-8" />
<title>Lam 5 &ndash; মাতম &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lam', 5);">
<div id="navbar"><a href="../index.html">কিতাবুল মোকাদ্দস</a> &ndash; <b>মাতম</b> &ndash; <a href="Lam_1.html">1</a> ... <a href="Lam_3.html">3</a> <a href="Lam_4.html">4</a> <b>5</b> </div><hr>
<h1>Lam 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>গুনাহ্‌ মাফের জন্য মুনাজাত</h2><span class="vn">1</span> <span class="br-p"><br><br></span>হে মাবুদ, আমাদের প্রতি যা ঘটেছে, স্মরণ কর, <span class="br-p"><br><br></span>দৃষ্টিপাত কর, আমাদের অপমান দেখ।</div>
<div class="v" id="v2"><span class="vn">2</span> <span class="br-p"><br><br></span>আমাদের অধিকার বিদেশীদের হাতে, <span class="br-p"><br><br></span>আমাদের বাড়িগুলো বিজাতীয়দের হাতে গেছে।</div>
<div class="v" id="v3"><span class="vn">3</span> <span class="br-p"><br><br></span>আমরা এতিম ও পিতৃহীন, আমাদের মায়েরা বিধবাদের মত হয়েছেন।</div>
<div class="v" id="v4"><span class="vn">4</span> <span class="br-p"><br><br></span>আমাদের পানি আমরা রূপা দিয়ে ক্রয় করে পান করেছি, <span class="br-p"><br><br></span>আমাদের কাঠ মূল্য দিয়ে ক্রয় করতে হয়।</div>
<div class="v" id="v5"><span class="vn">5</span> <span class="br-p"><br><br></span>লোকে ঘাড় ধরে আমাদেরকে তাড়না করে, <span class="br-p"><br><br></span>আমরা পরিশ্রান্ত, কোন বিশ্রাম পাই না।</div>
<div class="v" id="v6"><span class="vn">6</span> <span class="br-p"><br><br></span>আমরা মিসরীয়দের কাছে করজোড় করেছি, <span class="br-p"><br><br></span>আশেরীয়দের কাছেও করেছি, খাদ্যে তৃপ্ত হবার জন্য।</div>
<div class="v" id="v7"><span class="vn">7</span> <span class="br-p"><br><br></span>আমাদের পিতৃপুরুষেরা গুনাহ্‌ করেছেন, এখন তাঁরা নেই, <span class="br-p"><br><br></span>আমরাই তাঁদের অপরাধ বহন করেছি।</div>
<div class="v" id="v8"><span class="vn">8</span> <span class="br-p"><br><br></span>আমাদের উপরে গোলামেরা কর্তৃত্ব করে, <span class="br-p"><br><br></span>তাদের হাত থেকে আমাদেরকে উদ্ধার করে, এমন কেউ নেই।</div>
<div class="v" id="v9"><span class="vn">9</span> <span class="br-p"><br><br></span>প্রাণসংশয়ে আমরা খাদ্য আহরণ করি, <span class="br-p"><br><br></span>মরুভূমিতে অবস্থিত তলোয়ারের কারণে।</div>
<div class="v" id="v10"><span class="vn">10</span> <span class="br-p"><br><br></span>আমাদের চামড়া তুন্দুরের মত জ্বলে, <span class="br-p"><br><br></span>দুর্ভিক্ষের জ্বলন্ত তাপের কারণে।</div>
<div class="v" id="v11"><span class="vn">11</span> <span class="br-p"><br><br></span>সিয়োনে রমণীরা ভ্রষ্টা হল, <span class="br-p"><br><br></span>এহুদার নগরগুলোতে কুমারীরা ভ্রষ্টা হল।</div>
<div class="v" id="v12"><span class="vn">12</span> <span class="br-p"><br><br></span>নেতৃবর্গের হাত বেঁধে ফাঁসি দেওয়া হল, <span class="br-p"><br><br></span>প্রাচীন লোকদের মুখ সমাদৃত হল না।</div>
<div class="v" id="v13"><span class="vn">13</span> <span class="br-p"><br><br></span>যুবকদেরকে যাঁতা বইতে হল, <span class="br-p"><br><br></span>শিশুরা কাঠের বোঝার ভারে হোঁচট খেল।</div>
<div class="v" id="v14"><span class="vn">14</span> <span class="br-p"><br><br></span>প্রাচীনেরা তোরণদ্বারে উপবেশনে নিবৃত্ত, <span class="br-p"><br><br></span>যুবকরা বাদ্য বাদনে নিবৃত্ত হয়েছে;</div>
<div class="v" id="v15"><span class="vn">15</span> <span class="br-p"><br><br></span>আমাদের অন্তরের আনন্দলুপ্ত হয়েছে, <span class="br-p"><br><br></span>আমাদের নৃত্য শোকে পরিণত হয়েছে।</div>
<div class="v" id="v16"><span class="vn">16</span> <span class="br-p"><br><br></span>আমাদের মাথা থেকে মুকুট খসে পড়েছে, <span class="br-p"><br><br></span>ধিক্‌ আমাদেরকে! কেননা আমরা গুনাহ্‌ করেছি।</div>
<div class="v" id="v17"><span class="vn">17</span> <span class="br-p"><br><br></span>এজন্য আমাদের অন্তঃকরণ মূর্চ্ছিত হয়েছে, <span class="br-p"><br><br></span>এ সব কারণে আমাদের চোখ নিস্তেজ হয়েছে।</div>
<div class="v" id="v18"><span class="vn">18</span> <span class="br-p"><br><br></span>কেননা সিয়োন পর্বত উচ্ছিন্ন স্থান হয়েছে, <span class="br-p"><br><br></span>শিয়ালেরা তার উপর দিয়ে যাতায়াত করে।</div>
<div class="v" id="v19"><span class="vn">19</span> <span class="br-p"><br><br></span>হে মাবুদ, তুমি অনন্তকাল সমাসীন; <span class="br-p"><br><br></span>তোমার সিংহাসন পুরুষানুক্রমে স্থায়ী।</div>
<div class="v" id="v20"><span class="vn">20</span> <span class="br-p"><br><br></span>কেন চিরতরে আমাদেরকে ভুলে যাবে? <span class="br-p"><br><br></span>কেন এত দিন আমাদেরকে ত্যাগ করে থাকবে?</div>
<div class="v" id="v21"><span class="vn">21</span> <span class="br-p"><br><br></span>হে মাবুদ, তোমার প্রতি আমাদেরকে ফিরাও তাতে আমরা ফিরবো; <span class="br-p"><br><br></span>আগেকার দিনের মত নতুন সময় আমাদেরকে দাও।</div>
<div class="v" id="v22"><span class="vn">22</span> <span class="br-p"><br><br></span>কিন্তু তুমি আমাদেরকে একেবারে অগ্রাহ্য করেছ, <span class="br-p"><br><br></span>আমাদের প্রতি ভীষণ ক্রুদ্ধ হয়েছ।</div>
</div>
<!-- PARSED ABOVE; EDITING MAY BREAK PARSER -->
</body></html>