<html><head>
<meta http-equiv="Content-Type" content="text/html;charset=utf-8" />
<title>Lev 1 &ndash; লেবীয় কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>লেবীয় কিতাব</b> &ndash; <b>1</b> <a href="Lev_2.html">2</a> <a href="Lev_3.html">3</a> ... <a href="Lev_27.html">27</a> </div><hr>
<h1>Lev 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পোড়ানো-কোরবানী</h2><span class="vn">1</span> <span class="br-p"><br><br></span>মাবুদ জমায়েত-তাঁবু থেকে মূসাকে ডেকে বললেন,</div>
<div class="v" id="v2"><span class="vn">2</span> তুমি বনি-ইসরাইলকে এই কথা বল, তোমাদের মধ্যে কেউ যদি মাবুদের উদ্দেশে উপহার দিতে চায় তবে সে পশুপাল থেকে, অর্থাৎ গরু কিংবা ভেড়ার পাল থেকে তার নিজের উপহার নিয়ে কোরবানী করুক।</div>
<div class="v" id="v3"><span class="vn">3</span> <span class="br-p"><br><br></span>সে যদি গরুর পাল থেকে পোড়ানো-কোরবানী হিসেবে কোন উপহার দেয় তবে নিখুঁত একটি পুরুষ পশু আনবে। মাবুদের সম্মুখে গ্রাহ্য হবার জন্য জমায়েত-তাঁবুর দরজার কাছে সে তা আনবে।</div>
<div class="v" id="v4"><span class="vn">4</span> পরে সে পোড়ানো-কোরবানীর জন্য আনা পশুটির মাথায় হাত রাখবে আর তা তার কাফ্‌ফারা হিসেবে তার পক্ষে কবুল করা হবে।</div>
<div class="v" id="v5"><span class="vn">5</span> পরে সে মাবুদের সম্মুখে সেই ষাঁড় জবেহ্‌ করবে। হারুনের পুত্র ইমামেরা তার রক্ত নিয়ে জমায়েত-তাঁবুর দরজার কাছে স্থাপিত কোরবানগাহ্‌র উপরে সেই রক্ত চারদিকে ছিটিয়ে দেবে।</div>
<div class="v" id="v6"><span class="vn">6</span> সে ঐ পোড়ানো-কোরবানীর পশুটির চামড়া খুলে তাকে খণ্ড খণ্ড করবে।</div>
<div class="v" id="v7"><span class="vn">7</span> পরে ইমাম হারুনের পুত্ররা কোরবানগাহ্‌র উপরে আগুন রাখবে ও আগুনের উপরে কাঠ সাজাবে।</div>
<div class="v" id="v8"><span class="vn">8</span> হারুনের পুত্র ইমামেরা সেই কোরবানগাহ্‌র উপরিস্থ আগুনের ও কাঠের উপরে তার সমস্ত খণ্ড, মাথা ও চর্বি রাখবে;</div>
<div class="v" id="v9"><span class="vn">9</span> কিন্তু তার অন্ত্রগুলো ও পাগুলো পানিতে ধুয়ে নেবে। পরে ইমাম কোরবানগাহ্‌র উপরে সেসব পুড়িয়ে ফেলবে। এটি পোড়ানো-কোরবানী, মাবুদের উদ্দেশে খোশবুযুক্ত অগ্নিকৃত উপহার।</div>
<div class="v" id="v10"><span class="vn">10</span> <span class="br-p"><br><br></span>যদি সে ভেড়া কিংবা ছাগলের পাল থেকে পোড়ানো-কোরবানী হিসেবে উপহার দেয় তবে নিখুঁত একটি পুরুষ পশু আনবে।</div>
<div class="v" id="v11"><span class="vn">11</span> সেটি কোরবানগাহ্‌র পাশে উত্তর দিকে মাবুদের সম্মুখে জবেহ্‌ করবে এবং হারুনের পুত্র ইমামেরা কোরবানগাহ্‌র উপরে চারদিকে তার রক্ত ছিটিয়ে দেবে।</div>
<div class="v" id="v12"><span class="vn">12</span> পরে সে তা খণ্ড খণ্ড করবে আর ইমাম মাথা ও চর্বি সহ তা কোরবানগাহ্‌র উপরিস্থ আগুন ও কাঠের উপরে সাজাবে;</div>
<div class="v" id="v13"><span class="vn">13</span> কিন্তু তার অন্ত্রগুলো ও পাগুলো পানিতে ধুয়ে নেবে। পরে ইমাম সম্পূর্ণ অংশই কোরবানী করে কোরবানগাহ্‌র উপরে পুড়িয়ে ফেলবে। এটি পোড়ানো-কোরবানী, মাবুদের উদ্দেশে খোশবুযুক্ত অগ্নিকৃত উপহার।</div>
<div class="v" id="v14"><span class="vn">14</span> <span class="br-p"><br><br></span>যদি সে মাবুদের উদ্দেশে পোড়ানো-কোরবানী হিসেবে কোন পাখি উপহার দেয় তবে ঘুঘু কিংবা কবুতরের বাচ্চাদের মধ্য থেকে তার উপহার দেবে।</div>
<div class="v" id="v15"><span class="vn">15</span> পরে ইমাম তা কোরবানগাহ্‌র কাছে এনে তার মাথা মুচড়ে কোরবানগাহের উপর পুড়িয়ে ফেলবে এবং তার রক্ত কোরবানগাহ্‌র পাশে ঢেলে দেবে।</div>
<div class="v" id="v16"><span class="vn">16</span> পরে সে তার মলের সঙ্গে পালকগুলো নিয়ে কোরবানগাহ্‌র পূর্ব পাশে ভস্ম রাখার স্থানে নিক্ষেপ করবে।</div>
<div class="v" id="v17"><span class="vn">17</span> পরে ওর ডানা ভাঙবে, কিন্তু পাখিটি ছিঁড়ে ফেলবে না। এরপর ইমাম কোরবানগাহ্‌র উপরে, আগুনের উপরিস্থ কাঠের উপরে, তাকে পুড়িয়ে ফেলবে। এটি পোড়ানো-কোরবানী, মাবুদের উদ্দেশে খোশবুযুক্ত অগ্নিকৃত উপহার।</div>
</div>
<!-- PARSED ABOVE; EDITING MAY BREAK PARSER -->
</body></html>