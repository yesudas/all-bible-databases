<html><head>
<meta http-equiv="Content-Type" content="text/html;charset=utf-8" />
<title>Lev 10 &ndash; লেবীয় কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 10);">
<div id="navbar"><a href="../index.html">কিতাবুল মোকাদ্দস</a> &ndash; <b>লেবীয় কিতাব</b> &ndash; <a href="Lev_1.html">1</a> ... <a href="Lev_8.html">8</a> <a href="Lev_9.html">9</a> <b>10</b> <a href="Lev_11.html">11</a> <a href="Lev_12.html">12</a> ... <a href="Lev_27.html">27</a> </div><hr>
<h1>Lev 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নাদব ও অবীহূর গুনাহ্‌ ও দণ্ড</h2><span class="vn">1</span> <span class="br-p"><br><br></span>আর হারুনের পুত্র নাদব ও অবীহূ নিজ নিজ ধূপদানী নিয়ে তাতে আগুন রাখল ও তার উপরে ধূপ দিয়ে মাবুদের সম্মুখে তাঁর হুকুম লঙ্ঘন করে অবৈধ আগুন নিবেদন করলো।</div>
<div class="v" id="v2"><span class="vn">2</span> তাতে মাবুদের সম্মুখ থেকে আগুন বের হয়ে তাদেরকে গ্রাস করলো আর তারা মাবুদের সম্মুখে ইন্তেকাল করলো।</div>
<div class="v" id="v3"><span class="vn">3</span> তখন মূসা হারুনকে বললেন, মাবুদ তো এ-ই বলে— ছিলেন, তিনি বলেছিলেন, যারা আমার কাছে আসে, তাদের মধ্যে আমি অবশ্যই পবিত্ররূপে মান্য হব ও সমস্ত লোকের সম্মুখে মহিমান্বিত হবো। তখন হারুন নীরব হয়ে রইলেন।</div>
<div class="v" id="v4"><span class="vn">4</span> <span class="br-p"><br><br></span>পরে মূসা হারুনের চাচা উষীয়েলের পুত্র মীশায়েল ও ইলীষাফণকে ডেকে বললেন, কাছে এসে তোমাদের ঐ দু’জন জ্ঞাতিকে তুলে পবিত্র স্থানের সম্মুখ থেকে শিবিরের বাইরে নিয়ে যাও।</div>
<div class="v" id="v5"><span class="vn">5</span> তাতে তারা কাছে গিয়ে ইমামের পোশাক সহ তাদেরকে তুলে শিবিরের বাইরে নিয়ে গেল; যেমন মূসা বলেছিলেন।</div>
<div class="v" id="v6"><span class="vn">6</span> পরে মূসা হারুন ও তাঁর দুই পুত্র ইলীয়াসর ও ঈথামরকে বললেন, তোমরা যেন মারা না পড় ও সমস্ত মণ্ডলীর প্রতি যেন ক্রোধ প্রজ্বলিত না হয়, এজন্য তোমরা নিজ নিজ মাথার চুল এলোমেলো করে রাখবে না ও নিজ নিজ পোশাক ছিঁড়ো না; কিন্তু তোমাদের ভাইয়েরা, অর্থাৎ সমস্ত ইসরাইল-কুল, মাবুদের পাঠানো আগুনের কারণে শোক-প্রকাশ করতে পারে।</div>
<div class="v" id="v7"><span class="vn">7</span> আর তোমরা যেন মারা না পড়, এজন্য জমায়েত-তাঁবুর দ্বারের বাইরে বের হয়ো না, কেননা তোমাদের শরীরে মাবুদের অভিষেক তেল আছে। তাতে তাঁরা মূসার কথা অনুসারে কাজ করলেন।</div>
<div class="v" id="v8"><span class="vn">8</span> <span class="br-p"><br><br></span>পরে মাবুদ হারুনকে বললেন,</div>
<div class="v" id="v9"><span class="vn">9</span> তোমরা যেন মারা না পড়, এজন্য যে সময়ে তুমি কিংবা তোমার পুত্ররা জমায়েত-তাঁবুতে প্রবেশ করবে, সেই সময় আঙ্গুর-রস বা মদ পান করো না; এটি পুরুষানুক্রমে তোমাদের পালনীয় চিরস্থায়ী নিয়ম।</div>
<div class="v" id="v10"><span class="vn">10</span> তাতে তোমরা পবিত্র ও সামান্য বিষয়ের এবং পাক ও নাপাক বিষয়ের প্রভেদ করতে,</div>
<div class="v" id="v11"><span class="vn">11</span> এবং মাবুদ মূসার দ্বারা বনি-ইসরাইলকে যেসব বিধি দিয়েছেন, তা তাদেরকে শিক্ষা দিতে পারবে।</div>
<div class="v" id="v12"><span class="vn">12</span> <span class="br-p"><br><br></span>পরে মূসা হারুন ও তাঁর অবশিষ্ট দুই পুত্র ইলীয়াসর ও ঈথামরকে বললেন, মাবুদের উদ্দেশে অগ্নিকৃত কোরবানীর অবশিষ্ট যে শস্য-উৎসর্গ আছে, তা নিয়ে গিয়ে তোমরা কোরবানগাহ্‌র পাশে বিনা খামিতে ভোজন কর, কেননা তা অতি পবিত্র।</div>
<div class="v" id="v13"><span class="vn">13</span> কোন পবিত্র স্থানে তা ভোজন করবে; কেননা মাবুদের উদ্দেশে অগ্নিকৃত কোরবানীর মধ্যে তা-ই তোমার ও তোমার পুত্রদের প্রাপ্য অংশ; কারণ আমি এই হুকুম পেয়েছি।</div>
<div class="v" id="v14"><span class="vn">14</span> আর দোলনীয় বুকের গোশ্‌ত ও উত্তোলনীয় ঊরু তুমি ও তোমার পুত্রকন্যারা কোন পাক-পবিত্র স্থানে ভোজন করবে, কেননা বনি-ইসরাইলদের দেওয়া মঙ্গল-কোরবানী থেকে তা তোমার ও তোমার সন্তানদের প্রাপ্য অংশ বলে দেওয়া হয়েছে।</div>
<div class="v" id="v15"><span class="vn">15</span> তারা অগ্নিকৃত চর্বির সঙ্গে উত্তোলনীয় ঊরু ও দোলনীয় বুকের গোশ্‌ত দোলনীয় উপহার হিসেবে মাবুদের সম্মুখে দোলানোর জন্য আনবে; তা তোমার ও তোমার সন্তানদের চিরস্থায়ী অধিকার হবে; যেমন মাবুদ হুকুম করেছেন।</div>
<div class="v" id="v16"><span class="vn">16</span> <span class="br-p"><br><br></span>পরে মূসা যত্নপূর্বক গুনাহ্‌-কোরবানীর ছাগলের গোশ্‌তের খোঁজ করলেন, আর দেখ, তা পুড়িয়ে দেওয়া হয়েছিল; সেজন্য তিনি হারুনের অবশিষ্ট দুই পুত্র ইলীয়াসর ও ঈথামরের প্রতি ক্রুদ্ধ হয়ে বললেন,</div>
<div class="v" id="v17"><span class="vn">17</span> সেই গুনাহ্‌-কোরবানীর গোশ্‌ত তোমরা পবিত্র স্থানে ভোজন কর নি কেন? তা তো অতি পবিত্র এবং মণ্ডলীর অপরাধ বহন করে মাবুদের সম্মুখে কাফ্‌ফারা করার জন্য তা তিনি তোমাদেরকে দিয়েছেন।</div>
<div class="v" id="v18"><span class="vn">18</span> দেখ, ভিতরে পবিত্র স্থানে তার রক্ত আনা হয় নি; আমার হুকুম অনুসারে পবিত্র স্থানে তা ভোজন করা তোমাদের কর্তব্য ছিল।</div>
<div class="v" id="v19"><span class="vn">19</span> তখন হারুন মূসাকে বললেন, দেখ, ওরা আজ মাবুদের উদ্দেশে নিজ নিজ গুনাহ্‌-কোরবানী ও নিজ নিজ পোড়ানো-কোরবানীর দিয়েছে, আর আমার প্রতি এরকম ঘটলো; যদি আমি আজ গুনাহ্‌-কোরবানী ভোজন করতাম তবে মাবুদের দৃষ্টিতে তা কি ভাল মনে হত?</div>
<div class="v" id="v20"><span class="vn">20</span> মূসা যখন হারুনের এই কথা শুনলেন তখন তাঁর দৃষ্টিতে এই কথা ভাল মনে হল।</div>
</div>
<!-- PARSED ABOVE; EDITING MAY BREAK PARSER -->
</body></html>