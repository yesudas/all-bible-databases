<html><head>
<meta http-equiv="Content-Type" content="text/html;charset=utf-8" />
<title>Lev 18 &ndash; লেবীয় কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 18);">
<div id="navbar"><a href="../index.html">কিতাবুল মোকাদ্দস</a> &ndash; <b>লেবীয় কিতাব</b> &ndash; <a href="Lev_1.html">1</a> ... <a href="Lev_16.html">16</a> <a href="Lev_17.html">17</a> <b>18</b> <a href="Lev_19.html">19</a> <a href="Lev_20.html">20</a> ... <a href="Lev_27.html">27</a> </div><hr>
<h1>Lev 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নাপাক সহবাস সম্বন্ধে বিধি-নিষেধ</h2><span class="vn">1</span> <span class="br-p"><br><br></span>আর মাবুদ মূসাকে বললেন,</div>
<div class="v" id="v2"><span class="vn">2</span> তুমি বনি-ইসরাইলকে বল, তাদের জানিয়ে দাও, আমি মাবুদ তোমাদের আল্লাহ্‌।</div>
<div class="v" id="v3"><span class="vn">3</span> তোমরা যেখানে বাস করতে, সেই মিসর দেশের আচার অনুযায়ী আচরণ করো না এবং যে কেনান দেশে আমি তোমাদেরকে নিয়ে যাচ্ছি, সেখানকার আচার অনুযায়ী আচরণ করো না ও তাদের বিধি অনুসারে চলো না।</div>
<div class="v" id="v4"><span class="vn">4</span> তোমরা আমারই সমস্ত অনুশাসন মান্য করো, আমারই সমস্ত বিধি পালন করো এবং সেই পথে চলো; আমি মাবুদ তোমাদের আল্লাহ্‌।</div>
<div class="v" id="v5"><span class="vn">5</span> অতএব তোমরা আমার সমস্ত বিধি ও আমার সমস্ত অনুশাসন পালন করবে; যে কেউ এসব পালন করে, সে তার মধ্য দিয়েই বাঁচবে; আমি মাবুদ।</div>
<div class="v" id="v6"><span class="vn">6</span> <span class="br-p"><br><br></span>তোমরা কেউ কোন আত্মীয়ের সঙ্গে সহবাস করার জন্য তার কাছে যেও না; আমি মাবুদ।</div>
<div class="v" id="v7"><span class="vn">7</span> তুমি তোমার পিতাকে অসম্মান করো না, অর্থাৎ তোমার মাতার ইজ্জত নষ্ট করো না; সে তোমার মা; তার সঙ্গে সহবাস করো না।</div>
<div class="v" id="v8"><span class="vn">8</span> তোমার বিমাতার ইজ্জত নষ্ট করো না। তাতে তোমার পিতার অসম্মান হয়।</div>
<div class="v" id="v9"><span class="vn">9</span> তোমার বোন, তোমার পিতৃকন্যা কিংবা তোমার মাতৃকন্যা, বাড়িতে জন্মগ্রহণ করেছে কিংবা অন্যত্র জন্মগ্রহণ করেছে, তাদের সঙ্গে সহবাস করো না।</div>
<div class="v" id="v10"><span class="vn">10</span> তোমার পৌত্রির কিংবা দৌহিত্রীর সঙ্গে সহবাস করো না; কেননা তাতে তোমারই অসম্মান হয়।</div>
<div class="v" id="v11"><span class="vn">11</span> তোমার সৎবোনের ইজ্জত নষ্ট করো না, সে তোমার পিতা থেকে জন্মেছে, সে তোমার বোন, তার সঙ্গে সহবাস করো না।</div>
<div class="v" id="v12"><span class="vn">12</span> তোমার ফুফুর সঙ্গে সহবাস করো না, সে তোমার পিতার আত্মীয়।</div>
<div class="v" id="v13"><span class="vn">13</span> তোমার খালার সঙ্গে সহবাস করো না, সে তোমার মায়ের আত্মীয়।</div>
<div class="v" id="v14"><span class="vn">14</span> তোমার চাচার স্ত্রীর সঙ্গে সহবাস করো না, তাতে তোমার চাচার অসম্মান হয়।</div>
<div class="v" id="v15"><span class="vn">15</span> তোমার পুত্রবধূর সঙ্গে সহবাস করো না, সে তোমার পুত্রের স্ত্রী, তাতে তার অসম্মান হয়।</div>
<div class="v" id="v16"><span class="vn">16</span> তোমার ভাইয়ের স্ত্রীর সঙ্গে সহবাস করো না, তাতে তোমার ভাইয়ের অসম্মান হয়।</div>
<div class="v" id="v17"><span class="vn">17</span> কোন স্ত্রী ও তার কন্যার সঙ্গে সহবাস করো না এবং সহবাস করার জন্য তার পৌত্রীকে বা দৌহিত্রীকে নিও না; তারা পরস্পর আত্মীয়; এটি কুকর্ম।</div>
<div class="v" id="v18"><span class="vn">18</span> আর স্ত্রীর সপত্নী হবার জন্য তার জীবনকালে সহবাস করার জন্য তার বোনকে বিয়ে করো না।</div>
<div class="v" id="v19"><span class="vn">19</span> <span class="br-p"><br><br></span>কোন স্ত্রীর মাসিকের নাপাকীতার সময়ে তার সঙ্গে সহবাস করতে তার কাছে যেও না।</div>
<div class="v" id="v20"><span class="vn">20</span> আর তুমি তোমার স্বজাতির লোকদের স্ত্রীদের সঙ্গে সহবাস করে নিজেকে নাপাক করো না।</div>
<div class="v" id="v21"><span class="vn">21</span> আর তোমার বংশজাত কাউকেও মোলক দেবতার উদ্দেশে আগুনের মধ্য দিয়ে গমন করাবে না এবং তোমার আল্লাহ্‌র নাম নাপাক করো না; আমি মাবুদ।</div>
<div class="v" id="v22"><span class="vn">22</span> স্ত্রীর মত পুরুষের সঙ্গে সহবাস করো না, তা ঘৃণার কর্ম।</div>
<div class="v" id="v23"><span class="vn">23</span> আর তুমি কোন পশুর সঙ্গে শয়ন করে নিজেকে নাপাক করো না এবং কোন স্ত্রী কোন পশুর সঙ্গে শয়ন করতে তার সম্মুখে দাঁড়াবে না; এই সব সহবাস নিয়ম বিরুদ্ধ।</div>
<div class="v" id="v24"><span class="vn">24</span> <span class="br-p"><br><br></span>তোমরা এ সব দ্বারা নিজেদের নাপাক করো না; কেননা যে যে জাতিকে আমি তোমাদের সম্মুখ থেকে দূর করবো, তারা এ সব দ্বারা নাপাক হয়েছে এবং দেশও নাপাক হয়েছে;</div>
<div class="v" id="v25"><span class="vn">25</span> অতএব আমি ওর অপরাধ ওকে ভোগ করাব এবং দেশ তার অধিবাসীদেরকে বমি করে ফেলে দেবে।</div>
<div class="v" id="v26"><span class="vn">26</span> অতএব তোমরা আমার বিধি ও আমার সমস্ত অনুশাসন পালন করো; স্বদেশীয় কিংবা তোমাদের মধ্যে প্রবাসকারী বিদেশী হোক, তোমরা ঐ সমস্ত ঘৃণার কাজের কোন কর্র্ম করো না।</div>
<div class="v" id="v27"><span class="vn">27</span> কেননা তোমাদের আগে যারা ছিল, ঐ দেশের সেই লোকেরা এরকম ঘৃণার কাজ করাতে দেশ নাপাক হয়েছে—</div>
<div class="v" id="v28"><span class="vn">28</span> সেই দেশ যেমন তোমাদের পূর্ববর্তী ঐ জাতিকে বমি করে ফেলে দিলো, তেমনি যেন তোমাদের দ্বারা নাপাক হয়ে তোমাদেরকেও বমি করে ফেলে না দেয়।</div>
<div class="v" id="v29"><span class="vn">29</span> কেননা যে কেউ এই ধরনের কোন ঘৃণার কাজ করে, সেই প্রাণী নিজের লোকদের মধ্য থেকে উচ্ছিন্ন হবে।</div>
<div class="v" id="v30"><span class="vn">30</span> অতএব তোমরা আমার হুকুম পালন করো; তোমাদের আগে যেসব ঘৃণার কাজ প্রচলিত ছিল, তোমরা তার কিছুই করো না এবং তা দিয়ে নিজেদের নাপাক করো না; আমি মাবুদ তোমাদের আল্লাহ্‌।</div>
</div>
<!-- PARSED ABOVE; EDITING MAY BREAK PARSER -->
</body></html>