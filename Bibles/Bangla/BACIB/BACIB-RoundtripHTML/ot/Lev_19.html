<html><head>
<meta http-equiv="Content-Type" content="text/html;charset=utf-8" />
<title>Lev 19 &ndash; লেবীয় কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 19);">
<div id="navbar"><a href="../index.html">কিতাবুল মোকাদ্দস</a> &ndash; <b>লেবীয় কিতাব</b> &ndash; <a href="Lev_1.html">1</a> ... <a href="Lev_17.html">17</a> <a href="Lev_18.html">18</a> <b>19</b> <a href="Lev_20.html">20</a> <a href="Lev_21.html">21</a> ... <a href="Lev_27.html">27</a> </div><hr>
<h1>Lev 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পবিত্র আচরণ সম্বন্ধীয় নিয়ম</h2><span class="vn">1</span> <span class="br-p"><br><br></span>আর মাবুদ মূসাকে বললেন,</div>
<div class="v" id="v2"><span class="vn">2</span> তুমি বনি-ইসরাইলদের সমস্ত দলকে বল, তোমরা পবিত্র হও, কেননা আমি মাবুদ তোমাদের আল্লাহ্‌ পবিত্র।</div>
<div class="v" id="v3"><span class="vn">3</span> <span class="br-p"><br><br></span>তোমরা প্রত্যেকে তোমাদের মাতা-পিতাকে ভয় করো এবং আমার সমস্ত বিশ্রামবার পালন করো; আমি মাবুদ তোমাদের আল্লাহ্‌।</div>
<div class="v" id="v4"><span class="vn">4</span> তোমরা অবস্তু মূর্তিগুলোর অভিমুখী হয়ো না ও নিজেদের জন্য ছাঁচে ঢালা দেবতা তৈরি করো না; আমি মাবুদ তোমাদের আল্লাহ্‌।</div>
<div class="v" id="v5"><span class="vn">5</span> <span class="br-p"><br><br></span>আর যখন তোমরা মাবুদের উদ্দেশে মঙ্গল-কোরবানী দাও, তখন গ্রাহ্য হবার জন্য কোরবানী দিও।</div>
<div class="v" id="v6"><span class="vn">6</span> তোমাদের কোরবানীর দিনে ও তারপর দিনে তা ভোজন করতে হবে; তৃতীয় দিন পর্যন্ত যা অবশিষ্ট থাকে, তা আগুনে পুড়িয়ে দিতে হবে।</div>
<div class="v" id="v7"><span class="vn">7</span> তৃতীয় দিনে যদি কেউ তার কিঞ্চিৎ ভোজন করে তবে তা ঘৃণার বস্তু; তা কবুল করা হবে না।</div>
<div class="v" id="v8"><span class="vn">8</span> যে তা খায়, তাকে তার অপরাধ বহন করতে হবে, কেননা সে মাবুদের পবিত্র বস্তু নাপাক করেছে; সেই ব্যক্তি নিজের লোকদের মধ্য থেকে উচ্ছিন্ন হবে।</div>
<div class="v" id="v9"><span class="vn">9</span> <span class="br-p"><br><br></span>আর তোমরা যখন নিজ নিজ ভূমির শস্য কাটো, তখন তুমি ক্ষেতের কিনারার শস্য কেটো না এবং তোমার ক্ষেতে পড়ে থাকা শস্য কুড়াবে না।</div>
<div class="v" id="v10"><span class="vn">10</span> আর তুমি তোমার আঙ্গুর-ক্ষেতের পরিত্যক্ত আঙ্গুর ফল সংগ্রহ করো না এবং আঙ্গুর-ক্ষেতে পড়ে থাকা আঙ্গুর ফল কুড়াবে না; তুমি দুঃখী ও বিদেশীদের জন্য তা ফেলে রেখো; আমি মাবুদ তোমাদের আল্লাহ্‌।</div>
<div class="v" id="v11"><span class="vn">11</span> <span class="br-p"><br><br></span>তোমরা চুরি করো না এবং নিজ নিজ স্বজাতির লোককে বঞ্চনা করো না ও মিথ্যা কথা বলো না।</div>
<div class="v" id="v12"><span class="vn">12</span> আর আমার নাম নিয়ে মিথ্যা কসম খেয়ো না, করলে তোমার আল্লাহ্‌র নাম নাপাক করা হয়; আমি মাবুদ।</div>
<div class="v" id="v13"><span class="vn">13</span> <span class="br-p"><br><br></span>তুমি তোমার প্রতিবেশীর উপর জুলুম করো না এবং তার কোন জিনিস জোর করে নিয়ে যেও না। বেতনজীবীর বেতন সকাল পর্যন্ত সমস্ত রাত রেখো না।</div>
<div class="v" id="v14"><span class="vn">14</span> তুমি বধিরকে বদদোয়া দিও না ও অন্ধের সম্মুখে বাধাজনক বস্তু রেখো না, কিন্তু তোমার আল্লাহ্‌কে ভয় করো; আমি মাবুদ।</div>
<div class="v" id="v15"><span class="vn">15</span> <span class="br-p"><br><br></span>তোমরা বিচারে অন্যায় করো না; তুমি দরিদ্রের মুখাপেক্ষা করো না ও ধনবানের সমাদর করো না; তুমি ধার্মিকতায় স্বজাতির লোকদের বিচার নিষ্পন্ন করো।</div>
<div class="v" id="v16"><span class="vn">16</span> <span class="br-p"><br><br></span>তুমি অপবাদকারী হয়ে তোমার লোকদের মধ্যে ইতস্তত ভ্রমণ করো না এবং তোমার প্রতিবেশীর রক্তপাতের জন্য উঠে দাঁড়াবে না; আমি মাবুদ।</div>
<div class="v" id="v17"><span class="vn">17</span> <span class="br-p"><br><br></span>তুমি হৃদয়মধ্যে তোমার ভাইকে ঘৃণা করো না; তুমি অবশ্য তোমার স্বজাতিকে অনুযোগ করবে, তাতে তার জন্য গুনাহ্‌ বহন করবে না।</div>
<div class="v" id="v18"><span class="vn">18</span> তুমি তোমার জাতির সন্তানদের উপরে প্রতিশোধ নিও না কিংবা হিংসা করো না, বরং তোমার প্রতিবেশীকে নিজের মত মহব্বত করবে; আমি মাবুদ।</div>
<div class="v" id="v19"><span class="vn">19</span> <span class="br-p"><br><br></span>তোমরা আমার সমস্ত বিধি পালন করো। তুমি ভিন্ন ভিন্ন প্রকার পশুর সঙ্গে তোমার পশুদেরকে সংসর্গ করতে দিও না; তোমার এক ক্ষেতে দু’রকম বীজ বপন করো না এবং দুই জাতের মিশানো সুতা দিয়ে বোনা কাপড় পরো না।</div>
<div class="v" id="v20"><span class="vn">20</span> <span class="br-p"><br><br></span>আর মূল্য দ্বারা কিংবা অন্যভাবে মুক্ত হয় নি, এমন যে বাগদত্তা বাঁদী, তার সঙ্গে যদি কেউ সহবাস করে তবে সে দণ্ডনীয় হবে; তার প্রাণদণ্ড হবে না, কেননা সে মুক্তা নয়।</div>
<div class="v" id="v21"><span class="vn">21</span> আর সেই পুরুষ জমায়েত-তাঁবুর দ্বারে মাবুদের উদ্দেশে নিজের দোষ-কোরবানী অর্থাৎ দোষ-কোরবানীর জন্য ভেড়া আনবে;</div>
<div class="v" id="v22"><span class="vn">22</span> আর ইমাম মাবুদের সম্মুখে সেই দোষ-কোরবানীর ভেড়া দ্বারা তার কৃত গুনাহ্‌র কাফ্‌ফারা দেবে; তাতে তার কৃত গুনাহ্‌ মাফ করা হবে।</div>
<div class="v" id="v23"><span class="vn">23</span> আর তোমরা দেশে প্রবেশ করলে যখন ফল ভোজন করার জন্য সকল রকম গাছ রোপণ করবে, তখন তার ফল নিষিদ্ধ বলে গণ্য করবে; তিন বছর কাল তা তোমাদের জ্ঞানে নিষিদ্ধ থাকবে, তা ভোজন করো না।</div>
<div class="v" id="v24"><span class="vn">24</span> <span class="br-p"><br><br></span>পরে চতুর্থ বছরে তার সমস্ত ফল মাবুদের প্রশংসার জন্য উপহার হিসেবে পবিত্র হবে।</div>
<div class="v" id="v25"><span class="vn">25</span> আর পঞ্চম বছরে তোমরা তার ফল ভোজন করবে; তাতে তোমাদের জন্য প্রচুর ফল উৎপন্ন হবে; আমি মাবুদ তোমাদের আল্লাহ্‌।</div>
<div class="v" id="v26"><span class="vn">26</span> <span class="br-p"><br><br></span>তোমরা রক্ত সহকারে কোন বস্তু ভোজন করো না; যাদুকর কিংবা গণকের বিদ্যা ব্যবহার করো না।</div>
<div class="v" id="v27"><span class="vn">27</span> তোমরা মাথার চারপাশের চুল মণ্ডলাকার করো না ও নিজ নিজ দাড়ির কোণ কামাবে না।</div>
<div class="v" id="v28"><span class="vn">28</span> মৃত লোকের জন্য নিজ নিজ দেহে অস্ত্রাঘাত করো না ও শরীরে উল্‌কি অঙ্কন করো না; আমি মাবুদ।</div>
<div class="v" id="v29"><span class="vn">29</span> <span class="br-p"><br><br></span>তুমি তোমার কন্যাকে পতিতা হতে দিয়ে নাপাক করো না, পাছে দেশ জেনাকারী হয়ে পড়ে ও দেশ কুকার্যে পূর্ণ হয়।</div>
<div class="v" id="v30"><span class="vn">30</span> তোমরা আমার সমস্ত বিশ্রামবার পালন করো এবং আমার পবিত্র স্থানের সমাদর করো; আমি মাবুদ।</div>
<div class="v" id="v31"><span class="vn">31</span> <span class="br-p"><br><br></span>তোমরা ওঝা ও গুনিনদের অভিমুখী হয়ো না, তাদের কাছে কোন কিছুর খোঁজ করো না, করলে তোমাদের নিজেদেরকে নাপাক করে ফেলবে; আমি মাবুদ তোমাদের আল্লাহ্‌।</div>
<div class="v" id="v32"><span class="vn">32</span> <span class="br-p"><br><br></span>তুমি পক্ককেশ বয়ঃজৈষ্ঠ্যের সম্মুখে উঠে দাঁড়াবে, বৃদ্ধ লোককে সম্মান করবে ও তোমার আল্লাহ্‌র প্রতি ভয় রাখবে; আমি মাবুদ।</div>
<div class="v" id="v33"><span class="vn">33</span> <span class="br-p"><br><br></span>আর কোন বিদেশী লোক যদি তোমাদের দেশে তোমাদের সঙ্গে বাস করে, তোমরা তার প্রতি জুলুম করো না।</div>
<div class="v" id="v34"><span class="vn">34</span> তোমাদের কাছে তোমাদের স্বদেশীয় লোক যেমন, তোমাদের সহপ্রবাসী বিদেশী লোকও তেমনি হবে; তুমি তাকে নিজের মত মহব্বত করো; কেননা মিসর দেশে তোমরাও বিদেশী ছিলে; আমি মাবুদ তোমাদের আল্লাহ্‌।</div>
<div class="v" id="v35"><span class="vn">35</span> <span class="br-p"><br><br></span>তোমরা বিচার কিংবা পরিমাণ কিংবা বাটখারা কিংবা কাঠার বিষয়ে অন্যায় করো না।</div>
<div class="v" id="v36"><span class="vn">36</span> তোমরা ন্যায্য দাঁড়িপাল্লা, ন্যায্য বাটখারা, ন্যায্য ঐফা ও ন্যায্য হিন রাখবে; আমি মাবুদ তোমাদের আল্লাহ্‌, যিনি মিসর দেশ থেকে তোমাদেরকে বের করে এনেছেন।</div>
<div class="v" id="v37"><span class="vn">37</span> আর তোমরা আমার সমস্ত বিধি ও আমার সমস্ত অনুশাসন মান্য করো, পালন করো; আমি মাবুদ।</div>
</div>
<!-- PARSED ABOVE; EDITING MAY BREAK PARSER -->
</body></html>