<html><head>
<meta http-equiv="Content-Type" content="text/html;charset=utf-8" />
<title>Lev 2 &ndash; লেবীয় কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 2);">
<div id="navbar"><a href="../index.html">কিতাবুল মোকাদ্দস</a> &ndash; <b>লেবীয় কিতাব</b> &ndash; <a href="Lev_1.html">1</a> <b>2</b> <a href="Lev_3.html">3</a> <a href="Lev_4.html">4</a> ... <a href="Lev_27.html">27</a> </div><hr>
<h1>Lev 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শস্য-উৎসর্গ</h2><span class="vn">1</span> <span class="br-p"><br><br></span>কেউ যখন মাবুদের উদ্দেশে শস্য-উৎসর্গ করে তখন মিহি সুজি তার উপহার হবে এবং সে তার উপরে তেল ঢেলে দেবে ও কুন্দুরু দেবে।</div>
<div class="v" id="v2"><span class="vn">2</span> হারুনের পুত্র ইমামদের কাছে সে তা আনবে এবং সে তা থেকে এক মুষ্টি মিহি সুজি ও তেল এবং সমস্ত কুন্দুরু নেবে। পরে ইমাম সেই কোরবানীর স্মরণ চিহ্ন হিসেবে তা কোরবানগাহ্‌র উপরে পুড়িয়ে ফেলবে; তা মাবুদের উদ্দেশে খোশবুযুক্ত অগ্নিকৃত উপহার।</div>
<div class="v" id="v3"><span class="vn">3</span> এই শস্য-উৎসর্গের অবশিষ্ট অংশ হারুন ও তার পুত্রদের হবে; মাবুদের অগ্নিকৃত উপহার বলে তা অতি পবিত্র।</div>
<div class="v" id="v4"><span class="vn">4</span> <span class="br-p"><br><br></span>যদি তুমি তুন্দুরে পাক-করা শস্য-উৎসর্গ দাও তবে তেল মিশানো খামিহীন মিহি সুজির পিঠা বা তৈলাক্ত চাপাটি দিতে হবে।</div>
<div class="v" id="v5"><span class="vn">5</span> যদি তুমি ভাজবার পাত্রে ভাজা শস্য-উৎসর্গ দাও তবে তেল মিশানো খামিহীন মিহি সুজি দিতে হবে।</div>
<div class="v" id="v6"><span class="vn">6</span> তুমি তা খণ্ড খণ্ড করে তার উপরে তেল ঢেলে দেবে; এটি শস্য-উৎসর্গ।</div>
<div class="v" id="v7"><span class="vn">7</span> <span class="br-p"><br><br></span>যদি তুমি কড়াইতে পাক-করা শস্য-উৎসর্গ দাও তবে তেলে পাক-করা মিহি সুজি দিতে হবে।</div>
<div class="v" id="v8"><span class="vn">8</span> এসব দ্রব্যের যে শস্য-উৎসর্গ তুমি মাবুদের উদ্দেশে দেবে তা এনে ইমামকে দিও আর সে তা কোরবানগাহ্‌র কাছে আনবে।</div>
<div class="v" id="v9"><span class="vn">9</span> ইমাম সেই শস্য-উৎসর্গের স্মরণ করার অংশ নিয়ে কোরবানগাহের উপর পুড়িয়ে ফেলবে; তা মাবুদের উদ্দেশে খোশবুযুক্ত অগ্নিকৃত উপহার।</div>
<div class="v" id="v10"><span class="vn">10</span> সেই শস্য-উৎসর্গের অবশিষ্ট অংশ হারুন ও তার পুত্রদের হবে; মাবুদের অগ্নিকৃত উপহার বলে তা অতি পবিত্র।</div>
<div class="v" id="v11"><span class="vn">11</span> <span class="br-p"><br><br></span>তোমরা মাবুদের উদ্দেশে যে শস্য-উৎসর্গ আনবে তা খামি দ্বারা প্রস্তুত করা যাবে না, কেননা তোমরা খামি কিংবা মধু, এর কিছুই মাবুদের উদ্দেশে অগ্নিকৃত উপহার হিসেবে পুড়িয়ে ফেলবে না।</div>
<div class="v" id="v12"><span class="vn">12</span> তোমরা অগ্রিমাংশের উপহার হিসেবে তা মাবুদের উদ্দেশে নিবেদন করতে পার, কিন্তু খোশবুর জন্য কোরবানগাহ্‌র উপরে তা রাখা যাবে না।</div>
<div class="v" id="v13"><span class="vn">13</span> তুমি তোমার শস্য-উৎসর্গের প্রত্যেকটি দ্রব্যে লবণ দেবে। তুমি তোমার শস্য-উপহারে তোমার আল্লাহ্‌র নিয়মের লবণ দিতে ত্রুটি করবে না; তোমার যাবতীয় উৎসর্গের সঙ্গে লবণ দেবে।</div>
<div class="v" id="v14"><span class="vn">14</span> <span class="br-p"><br><br></span>যদি তুমি মাবুদের উদ্দেশে প্রথমে পেকেছে এমন শস্য থেকে শস্য-উৎসর্গ নিবেদন কর তবে তোমার প্রথমে পাকা শস্য থেকে শস্য-উৎসর্গ হিসেবে আগুনে ঝলসানো শীষ অর্থাৎ মোটা করে ভেঙ্গে নেওয়া কোমল শীষ নিবেদন করবে।</div>
<div class="v" id="v15"><span class="vn">15</span> এছাড়া, তার উপরে তেল ও কুন্দুরু দেবে; এ হল শস্য-উৎসর্গ।</div>
<div class="v" id="v16"><span class="vn">16</span> পরে ইমাম তার স্মরণ করার অংশ হিসেবে কিছু মোটা করে ভেঙ্গে নেওয়া শস্য, কিছু তেল ও সমস্ত কুন্দুরু পুড়িয়ে ফেলবে; এটি মাবুদের উদ্দেশে অগ্নিকৃত উপহার।</div>
</div>
<!-- PARSED ABOVE; EDITING MAY BREAK PARSER -->
</body></html>