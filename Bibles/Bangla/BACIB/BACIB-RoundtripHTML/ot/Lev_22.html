<html><head>
<meta http-equiv="Content-Type" content="text/html;charset=utf-8" />
<title>Lev 22 &ndash; লেবীয় কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 22);">
<div id="navbar"><a href="../index.html">কিতাবুল মোকাদ্দস</a> &ndash; <b>লেবীয় কিতাব</b> &ndash; <a href="Lev_1.html">1</a> ... <a href="Lev_20.html">20</a> <a href="Lev_21.html">21</a> <b>22</b> <a href="Lev_23.html">23</a> <a href="Lev_24.html">24</a> ... <a href="Lev_27.html">27</a> </div><hr>
<h1>Lev 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পবিত্রকৃত বস্তুর ব্যবহার</h2><span class="vn">1</span> <span class="br-p"><br><br></span>আর মাবুদ মূসাকে বললেন,</div>
<div class="v" id="v2"><span class="vn">2</span> তুমি হারুন ও তার পুত্রদেরকে বল, বনি-ইসরাইল আমার উদ্দেশে যা পবিত্র করে, তাদের সেই পবিত্র সমস্ত বস্তু থেকে যেন ওরা স্বতন্ত্র থাকে এবং যেন আমার পবিত্র নাম অপবিত্র না করে; আমি মাবুদ।</div>
<div class="v" id="v3"><span class="vn">3</span> তুমি তাদেরকে বল, পুরুষানুক্রমে তোমাদের বংশের মধ্যে যে কেউ নাপাক হয়ে পবিত্র বস্তুর কাছে, অর্থাৎ বনি-ইসরাইল কর্তৃক মাবুদের উদ্দেশে পবিত্রীকৃত বস্তুর কাছে যাবে, সেই ব্যক্তি আমার সম্মুখ থেকে উচ্ছিন্ন হবে; আমি মাবুদ।</div>
<div class="v" id="v4"><span class="vn">4</span> হারুন বংশের যদি কেউ কুষ্ঠী কিংবা প্রমেহী হয়, সে পাক-সাফ না হওয়া পর্যন্ত পবিত্র বস্তু ভোজন করবে না।</div>
<div class="v" id="v5"><span class="vn">5</span> আর যে কেউ মৃত দেহ ঘটিত নাপাক বস্তু, কিংবা যার বীর্যপাত হয় তাকে স্পর্শ করে, কিংবা যে ব্যক্তি নাপাক কীটাদি জন্তুকে কিংবা কোন রকম নাপাকবিশিষ্ট মানুষকে স্পর্শ করে,</div>
<div class="v" id="v6"><span class="vn">6</span> সেই স্পর্শকারী ব্যক্তি সন্ধ্যা পর্যন্ত নাপাক থাকবে এবং পানিতে তার শরীর ধুয়ে না নিলে পবিত্র বস্তু ভোজন করবে না।</div>
<div class="v" id="v7"><span class="vn">7</span> সূর্য অস্তগত হলে সে পাক-সাফ হবে; পরে পবিত্র বস্তু ভোজন করবে, কেননা ওগুলোই তার খাবার।</div>
<div class="v" id="v8"><span class="vn">8</span> ইমাম স্বয়ংমৃত কিংবা বিদীর্ণ পশুর গোশ্‌ত ভোজন করবে না; আমি মাবুদ।</div>
<div class="v" id="v9"><span class="vn">9</span> অতএব তারা আমার হুকুম পালন করুক; পাছে তা নাপাক করলে তারা তার দরুন গুনাহ্‌ বহন করে ও মারা পড়ে; আমি মাবুদ তাদের পবিত্রকারী।</div>
<div class="v" id="v10"><span class="vn">10</span> <span class="br-p"><br><br></span>অন্য বংশীয় কোন লোক পবিত্র বস্তু ভোজন করবে না; ইমামের বাড়িতে বাসকারী অন্য কেউ কিংবা বেতনজীবী কেউ পবিত্র বস্তু ভোজন করবে না।</div>
<div class="v" id="v11"><span class="vn">11</span> কিন্তু ইমাম নিজের টাকা দিয়ে যে কোন ব্যক্তিকে ক্রয় করে, সে তা ভোজন করবে এবং তার বাড়িতে জন্মগ্রহণ করেছে এমন লোকেরাও তার অন্ন ভোজন করবে।</div>
<div class="v" id="v12"><span class="vn">12</span> আর ইমামের কন্যা যদি অন্য বংশীয় লোকের সঙ্গে বিয়ে বন্ধনে আবদ্ধ হয় তবে সে পবিত্র বস্তুর উত্তোলনীয় উপহার ভোজন করবে না।</div>
<div class="v" id="v13"><span class="vn">13</span> কিন্তু ইমামের কন্যা যদি বিধবা কিংবা পরিত্যক্তা হয়, আর তার সন্তান না থাকে এবং সে পুনর্বার এসে বাল্যকালের মত পিতার বাড়িতে বাস করে তবে সে পিতার অন্ন ভোজন করবে, কিন্তু অন্য বংশীয় কোন লোক তা ভোজন করবে না।</div>
<div class="v" id="v14"><span class="vn">14</span> আর যদি কেউ ভুলবশত পবিত্র বস্তু ভোজন করে তবে সে সেরকম পবিত্র বস্তু ও তার সঙ্গে আরও পাঁচ ভাগের এক ভাগ ইমামকে দেবে।</div>
<div class="v" id="v15"><span class="vn">15</span> আর বনি-ইসরাইল তাদের যে যে পবিত্র বস্তু মাবুদের উদ্দেশে নিবেদন করে, ইমামেরা তা নাপাক করবে না;</div>
<div class="v" id="v16"><span class="vn">16</span> এবং তাদেরকে ওদের পবিত্র বস্তু ভোজন দ্বারা দোষ-কোরবানীর দায়ে ভারগ্রস্ত করবে না; কেননা আমি মাবুদ তাদের পবিত্রকারী।</div>
<div class="v" id="v17"><h2>যে সব কোরবানী ও উপহার গ্রহণযোগ্য নয়</h2><span class="vn">17</span> <span class="br-p"><br><br></span>আর মাবুদ মূসাকে বললেন,</div>
<div class="v" id="v18"><span class="vn">18</span> তুমি হারুন, তার পুত্রদের ও সমস্ত বনি-ইসরাইলদেরকে বল, ইসরাইল জাতি কিংবা ইসরাইলের মধ্যে প্রবাসকারী যে কেউ তার উপহার কোরবানী করে, তাদের কোন মানতের কোরবানী হোক, বা নিজের ইচ্ছায় দেওয়া কোরবানী হোক, যা মাবুদের উদ্দেশে পোড়ানো-কোরবানী হিসেবে কোরবানী করে;</div>
<div class="v" id="v19"><span class="vn">19</span> যেন তোমরা গ্রাহ্য হতে পার, তাই গরুর কিংবা ভেড়ার কিংবা ছাগলের মধ্য থেকে নিখুঁত পুরুষ পশু কোরবানী করবে।</div>
<div class="v" id="v20"><span class="vn">20</span> তোমরা খুঁতযুক্ত কিছু কোরবানী করো না, কেননা তা তোমাদের পক্ষে কবুল করা হবে না।</div>
<div class="v" id="v21"><span class="vn">21</span> <span class="br-p"><br><br></span>আর কোন লোক যদি মানত পূর্ণ করার জন্য কিংবা নিজের ইচ্ছায় দেওয়া কোরবানীর জন্য গোমেষাদি পাল থেকে মঙ্গল-কোরবানী করে তবে গ্রাহ্য হবার জন্য তা নিখুঁত হবে; তাতে কোন খুঁত থাকবে না।</div>
<div class="v" id="v22"><span class="vn">22</span> অন্ধ, বা আঘাত পাওয়া, বা ক্ষতবিক্ষত, বা আবযুক্ত, বা শ্বেতিযুক্ত, বা স্ফোটকযুক্ত হলে তোমরা মাবুদের উদ্দেশে তা কোরবানী করো না এবং তার কিছুই মাবুদের উদ্দেশে অগ্নিকৃত উপহার হিসেবে কোরবানগাহ্‌র উপরে স্থাপন করো না।</div>
<div class="v" id="v23"><span class="vn">23</span> আর তুমি যে সব গরু কিংবা ভেড়ার শরীরের কোন অংশ অস্বাভাবিক ভাবে বড় কিংবা ছোট হলে তা স্বেচ্ছাদত্ত উপহার হিসেবে কোরবানী করতে পার, কিন্তু মানতের জন্য তা কবুল করা হবে না।</div>
<div class="v" id="v24"><span class="vn">24</span> যদি কোন পশুর অণ্ডকোষ থেঁৎলে কিংবা পিষে কিংবা ছিঁড়ে কিংবা কেটে গিয়ে থাকে তবে সেগুলোকে মাবুদের উদ্দেশে কোরবানী করো না; তোমাদের দেশে এরকম করো না।</div>
<div class="v" id="v25"><span class="vn">25</span> আর বিদেশীর হাত থেকেও এই রকম পশু নিয়ে আল্লাহ্‌র উদ্দেশে ভক্ষ্যরূপে কোরবানী করো না, কেননা তাদের শরীরে খুঁত আছে, সুতরাং তাদের মধ্যে খুঁত আছে বলে সেসব তোমাদের পক্ষে কবুল করা হবে না।</div>
<div class="v" id="v26"><span class="vn">26</span> <span class="br-p"><br><br></span>আর মাবুদ মূসাকে বললেন,</div>
<div class="v" id="v27"><span class="vn">27</span> গরু, বা ভেড়া, বা ছাগল জন্মগ্রহণ করলে পর সাত দিন পর্যন্ত মায়ের সঙ্গে থাকবে; পরে অষ্টম দিন থেকে তা মাবুদের উদ্দেশে অগ্নিকৃত উপহারের জন্য কবুল করা হবে।</div>
<div class="v" id="v28"><span class="vn">28</span> গাভী কিংবা ভেড়ী হোক, তাকে ও তার বাচ্চাকে একই দিনে জবেহ্‌ করো না।</div>
<div class="v" id="v29"><span class="vn">29</span> আর যে সময়ে তোমরা মাবুদের উদ্দেশে শুকরিয়া-কোরবানী করবে, সেই সময় গ্রাহ্য হবার জন্যই তা কোরবানী করো।</div>
<div class="v" id="v30"><span class="vn">30</span> সেই দিনেই তা ভোজন করতে হবে; তোমরা সকাল পর্যন্ত তার কিছু অবশিষ্ট রেখো না; আমি মাবুদ।</div>
<div class="v" id="v31"><span class="vn">31</span> <span class="br-p"><br><br></span>অতএব তোমরা আমার সমস্ত হুকুম মান্য করবে, পালন করবে; আমি মাবুদ।</div>
<div class="v" id="v32"><span class="vn">32</span> আর তোমরা আমার পবিত্র নাম নাপাক করো না; কিন্তু আমি বনি-ইসরাইলদের মধ্যে পবিত্ররূপে মান্য হব; আমি মাবুদ তোমাদের পবিত্রকারী;</div>
<div class="v" id="v33"><span class="vn">33</span> আমি তোমাদের আল্লাহ্‌ হবার জন্য মিসর দেশ থেকে তোমাদেরকে বের করে এনেছি; আমি মাবুদ।</div>
</div>
<!-- PARSED ABOVE; EDITING MAY BREAK PARSER -->
</body></html>