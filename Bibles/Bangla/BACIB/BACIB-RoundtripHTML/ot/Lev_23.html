<html><head>
<meta http-equiv="Content-Type" content="text/html;charset=utf-8" />
<title>Lev 23 &ndash; লেবীয় কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 23);">
<div id="navbar"><a href="../index.html">কিতাবুল মোকাদ্দস</a> &ndash; <b>লেবীয় কিতাব</b> &ndash; <a href="Lev_1.html">1</a> ... <a href="Lev_21.html">21</a> <a href="Lev_22.html">22</a> <b>23</b> <a href="Lev_24.html">24</a> <a href="Lev_25.html">25</a> ... <a href="Lev_27.html">27</a> </div><hr>
<h1>Lev 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ভিন্ন ভিন্ন ঈদ সম্বন্ধীয় নিয়ম</h2><span class="vn">1</span> <span class="br-p"><br><br></span>আর মাবুদ মূসাকে বললেন,</div>
<div class="v" id="v2"><span class="vn">2</span> তুমি বনি-ইসরাইলকে বল, তোমরা মাবুদের যেসব ঈদ পবিত্র মিলন-মাহ্‌ফিল বলে ঘোষণা করবে, আমার সেসব ঈদ এই।</div>
<div class="v" id="v3"><h2>বিশ্রামবার, ঈদুল ফেসাখ ও খামিহীন রুটির উৎসব</h2><span class="vn">3</span> <span class="br-p"><br><br></span>ছয় দিন কাজ করতে হবে, কিন্তু সপ্তম দিনে পূর্ণ বিশ্রামের বিশ্রামবার, পবিত্র মিলন-মাহ্‌ফিল হবে, তোমরা কোন কাজ করবে না; সেদিন তোমাদের সমস্ত নিবাসে মাবুদের উদ্দেশে বিশ্রামবার।</div>
<div class="v" id="v4"><span class="vn">4</span> <span class="br-p"><br><br></span>তোমরা নির্ধারিত সময়ে যেসব পবিত্র মিলন-মাহ্‌ফিল ঘোষণা করবে, মাবুদের সেসব ঈদ এই।</div>
<div class="v" id="v5"><span class="vn">5</span> প্রথম মাসের চতুর্দশ দিনে সন্ধ্যাবেলা মাবুদের উদ্দেশে ঈদুল ফেসাখ হবে;</div>
<div class="v" id="v6"><span class="vn">6</span> এবং সেই মাসের পঞ্চদশ দিনে মাবুদের উদ্দেশে খামিহীন রুটির উৎসব হবে। তোমরা সাত দিন খামিহীন রুটি ভোজন করবে;</div>
<div class="v" id="v7"><span class="vn">7</span> প্রথম দিনে তোমাদের পবিত্র মিলন-মাহ্‌ফিল হবে; তোমরা কোন পরিশ্রমের কাজ করবে না।</div>
<div class="v" id="v8"><span class="vn">8</span> কিন্তু সাত দিন মাবুদের উদ্দেশে অগ্নিকৃত উপহার নিবেদন করবে; সপ্তম দিনে পবিত্র মিলন-মাহ্‌ফিল হবে; তোমরা কোন পরিশ্রমের কাজ করবে না।</div>
<div class="v" id="v9"><h2>শস্যের অগ্রিমাংশ উৎসর্গ</h2><span class="vn">9</span> <span class="br-p"><br><br></span>আর মাবুদ মূসাকে বললেন,</div>
<div class="v" id="v10"><span class="vn">10</span> তুমি বনি-ইসরাইলকে বল, আমি তোমাদেরকে যে দেশ দেব, সেই দেশে প্রবেশ করে তোমরা যখন সেই দেশে উৎপন্ন শস্য কাটবে, তখন তোমাদের প্রথমে কাটা শস্যের একটি আঁটি ইমামের কাছে আনবে।</div>
<div class="v" id="v11"><span class="vn">11</span> সে মাবুদের সম্মুখে ঐ আটি দোলাবে, যেন তোমাদের জন্য তা গ্রাহ্য হয়; বিশ্রামবারের পর দিন ইমাম তা দোলাবে।</div>
<div class="v" id="v12"><span class="vn">12</span> আর যেদিন তোমরা ঐ আটি দোলাবে, সেই দিন মাবুদের উদ্দেশে পোড়ানো-কোরবানীর জন্য এক বছরের নিখুঁত একটি ভেড়ার বাচ্চা কোরবানী করবে।</div>
<div class="v" id="v13"><span class="vn">13</span> তার সাথে শস্য-উৎসর্গের (এক ঐফার) বিশ ভাগের এক ভাগ তেল মিশানো মিহি সুজি দেবে; তা মাবুদের উদ্দেশে খোশবুযুক্ত অগ্নিকৃত উপহার হবে এবং তার পেয় উপহার এক হিন আঙ্গুর-রসের চার ভাগের এক ভাগ হবে।</div>
<div class="v" id="v14"><span class="vn">14</span> আর তোমরা যে পর্যন্ত তোমাদের আল্লাহ্‌র উদ্দেশে এই উপহার না আন, সেদিন পর্যন্ত রুটি বা ভাজা শস্য বা তাজা শীষ ভোজন করবে না; তোমাদের সমস্ত নিবাসে এটি পুরুষানুক্রমে পালনীয় চিরস্থায়ী নিয়ম।</div>
<div class="v" id="v15"><h2>সাত সপ্তাহের উৎসব</h2><span class="vn">15</span> <span class="br-p"><br><br></span>আর সেই বিশ্রামবারের পরদিন থেকে, দোলনীয় নৈবেদ্যরূপ আটি আনবার দিন থেকে, তোমরা পূর্ণ সাতটি বিশ্রামবার গণনা করবে।</div>
<div class="v" id="v16"><span class="vn">16</span> এভাবে সপ্তম বিশ্রামবারের পর-দিন পর্যন্ত তোমরা পঞ্চাশ দিন গণনা করে মাবুদের উদ্দেশে নতুন খাদ্যের উপহার নিবেদন করবে।</div>
<div class="v" id="v17"><span class="vn">17</span> তোমরা নিজ নিজ নিবাস থেকে দোলনীয় উপহার হিসেবে (এক ঐফার) দুই দশমাংশের দু’খানি রুটি আনবে এবং মিহি সুজি দ্বারা তা প্রস্তুত করবে ও খামি মিশিয়ে পাক করবে; তা মাবুদের উদ্দেশে নিবেদিত প্রথম ফসল হবে।</div>
<div class="v" id="v18"><span class="vn">18</span> আর তোমরা সেই রুটির সঙ্গে এক বছরের নিখুঁত সাতটি ভেড়ার বাচ্চা, একটি ষাঁড় ও দু’টি ভেড়া কোরবানী করবে; তা মাবুদের উদ্দেশে পোড়ানো-কোরবানী হবে এবং তৎসম্বন্ধীয় শস্য-উৎসর্গের ও পেয় উৎসর্গের সঙ্গে মাবুদের উদ্দেশে খোশবুযুক্ত অগ্নিকৃত উপহার হবে।</div>
<div class="v" id="v19"><span class="vn">19</span> পরে তোমরা গুনাহ্‌-কোরবানীর জন্য একটি ছাগলের বাচ্চা ও মঙ্গল-কোরবানীর জন্য এক বছরের দু’টি ভেড়ার বাচ্চা কোরবানী করবে।</div>
<div class="v" id="v20"><span class="vn">20</span> আর ইমাম ঐ প্রথম ফসলের রুটির সঙ্গে ও দু’টি ভেড়ার বাচ্চার সঙ্গে মাবুদের উদ্দেশে দোলনীয় উপহার হিসেবে তাদেরকে দোলাবে; সেসব ইমামের জন্য মাবুদের উদ্দেশে পবিত্র হবে।</div>
<div class="v" id="v21"><span class="vn">21</span> আর সেই দিনেই তোমরা একটা উৎসব ঘোষণা করবে এবং তোমাদের পবিত্র মিলন-মাহ্‌ফিল হবে; তোমরা কোন পরিশ্রমের কাজ করবে না; এটি তোমাদের সমস্ত নিবাসে পুরুষানুক্রমে পালনীয় চিরস্থায়ী নিয়ম।</div>
<div class="v" id="v22"><span class="vn">22</span> <span class="br-p"><br><br></span>আর তোমাদের ভূমির শস্য কাটবার সময়ে তোমরা কেউ ক্ষেতের কিনারার শস্য কাটবে না ও শস্য কাটবার পরে পড়ে থাকা শস্য সংগ্রহ করবে না; তা দুঃখী ও বিদেশীর জন্য ত্যাগ করবে; আমি মাবুদ তোমাদের আল্লাহ্‌।</div>
<div class="v" id="v23"><h2>তূরীধ্বনির উৎসব</h2><span class="vn">23</span> <span class="br-p"><br><br></span>আর মাবুদ মূসাকে বললেন,</div>
<div class="v" id="v24"><span class="vn">24</span> তুমি বনি-ইসরাইলকে বল, সপ্তম মাসে, সেই মাসের প্রথম দিনে তোমাদের বিশ্রামবার এবং তূরীধ্বনিসহযুক্ত স্মরণ করার পবিত্র মিলন-মাহ্‌ফিল হবে।</div>
<div class="v" id="v25"><span class="vn">25</span> তোমরা কোন পরিশ্রমের কাজ করবে না, কিন্তু মাবুদের উদ্দেশে অগ্নিকৃত উপহার কোরবানী করবে।</div>
<div class="v" id="v26"><h2>কাফ্‌ফারার দিন</h2><span class="vn">26</span> <span class="br-p"><br><br></span>আর মাবুদ মূসাকে বললেন,</div>
<div class="v" id="v27"><span class="vn">27</span> আবার ঐ সপ্তম মাসের দশম দিন কাফ্‌ফারা করার দিন; সেদিন তোমাদের পবিত্র মিলন-মাহ্‌ফিল হবে ও তোমরা নিজ নিজ প্রাণকে দুঃখ দেবে এবং মাবুদের উদ্দেশে অগ্নিকৃত উপহার কোরবানী করবে।</div>
<div class="v" id="v28"><span class="vn">28</span> আর সেদিন তোমরা কোন কাজ করবে না; কেননা তোমাদের আল্লাহ্‌ মাবুদের সম্মুখে তোমাদের জন্য কাফ্‌ফারা দিতে হবে বলে তা কাফ্‌ফারা দিন হবে।</div>
<div class="v" id="v29"><span class="vn">29</span> সেদিন যে কেউ তার প্রাণকে দুঃখ না দেয়, সে নিজের লোকদের মধ্য থেকে উচ্ছিন্ন হবে।</div>
<div class="v" id="v30"><span class="vn">30</span> আর সেদিন যে কোন ব্যক্তি কোন কাজ করে, তাকে আমি নিজের লোকদের মধ্য থেকে মুছে ফেলব।</div>
<div class="v" id="v31"><span class="vn">31</span> তোমরা কোন কাজ করো না; এটি তোমাদের সমস্ত নিবাসে পুরুষানুক্রমে পালনীয় চিরস্থায়ী নিয়ম।</div>
<div class="v" id="v32"><span class="vn">32</span> সেদিন তোমাদের পূর্ণ বিশ্রামের বিশ্রামবার হবে, আর তোমরা নিজ নিজ প্রাণকে দুঃখ দেবে; মাসের নবম দিন সন্ধ্যাবেলা, এক সন্ধ্যা থেকে অপর সন্ধ্যা পর্যন্ত, তোমাদের বিশ্রামবার পালন করবে।</div>
<div class="v" id="v33"><h2>কুটির উৎসব</h2><span class="vn">33</span> <span class="br-p"><br><br></span>আর মাবুদ মূসাকে বললেন,</div>
<div class="v" id="v34"><span class="vn">34</span> তুমি বনি-ইসরাইলকে বল, ঐ সপ্তম মাসের পঞ্চদশ দিন থেকে সাত দিন পর্যন্ত মাবুদের উদ্দেশে কুটির উৎসব হবে।</div>
<div class="v" id="v35"><span class="vn">35</span> প্রথম দিনে পবিত্র মিলন-মাহ্‌ফিল হবে; তোমরা কোন পরিশ্রমের কাজ করবে না।</div>
<div class="v" id="v36"><span class="vn">36</span> সাতদিন তোমরা মাবুদের উদ্দেশে অগ্নিকৃত উপহার কোরবানী করবে; পরে অষ্টম দিনে তোমাদের পবিত্র মিলন-মাহ্‌ফিল হবে; আর তোমরা মাবুদের উদ্দেশে অগ্নিকৃত উপহার কোরবানী করবে; এটি ঈদের মাহ্‌ফিল; তোমরা কোন পরিশ্রমের কাজ করবে না।</div>
<div class="v" id="v37"><span class="vn">37</span> <span class="br-p"><br><br></span>এসব মাবুদের ঈদ। এসব ঈদ তোমরা পবিত্র মিলন-মাহ্‌ফিল বলে ঘোষণা করবে এবং প্রতিদিন যেমন কর্তব্য, সেই অনুসারে মাবুদের উদ্দেশে অগ্নিকৃত উপহার, পোড়ানো-কোরবানী, শস্য-উৎসর্গ এবং কোরবানী ও পেয় উপহার কোরবানী করবে।</div>
<div class="v" id="v38"><span class="vn">38</span> মাবুদের বিশ্রামবার থেকে, মাবুদের উদ্দেশে দাতব্য তোমাদের দান থেকে, তোমাদের সমস্ত মানত থেকে ও তোমাদের স্বেচ্ছাদত্ত সমস্ত উপহার থেকে এসব ভিন্ন।</div>
<div class="v" id="v39"><span class="vn">39</span> <span class="br-p"><br><br></span>আবার সপ্তম মাসের পঞ্চদশ দিনে ভূমির ফল সংগ্রহ করলে পর তোমরা সাত দিন মাবুদের উৎসব পালন করবে; প্রথম দিন বিশ্রামবার ও অষ্টম দিন বিশ্রামবার হবে।</div>
<div class="v" id="v40"><span class="vn">40</span> আর প্রথম দিনে তোমরা শোভাদায়ক গাছের ফল, খেজুর পাতা, পাতা ভরা গাছের ডাল এবং নদীতীরস্থ বাইসী গাছ নিয়ে তোমাদের আল্লাহ্‌ মাবুদের সম্মুখে সাত দিন আনন্দ করবে।</div>
<div class="v" id="v41"><span class="vn">41</span> আর তোমরা বছরের মধ্যে সাত দিন মাবুদের উদ্দেশে সেই উৎসব পালন করবে; এটি তোমাদের পুরুষানুক্রমে পালনীয় চিরস্থায়ী নিয়ম; সপ্তম মাসে তোমরা সেই উৎসব পালন করবে।</div>
<div class="v" id="v42"><span class="vn">42</span> তোমরা সাত দিন কুটিরে বাস করো; ইসরাইল-বংশজাত সকলে কুটিরে বাস করবে।</div>
<div class="v" id="v43"><span class="vn">43</span> এতে তোমাদের ভাবী বংশ জানতে পারবে যে, আমি বনি-ইসরাইলকে মিসর দেশ থেকে বের করে এনে কুটিরে বাস করিয়েছিলাম; আমি মাবুদ তোমাদের আল্লাহ্‌।</div>
<div class="v" id="v44"><span class="vn">44</span> <span class="br-p"><br><br></span>তখন মূসা বনি-ইসরাইলদের কাছে মাবুদের দেওয়া ঈদগুলোর কথা বললেন।</div>
</div>
<!-- PARSED ABOVE; EDITING MAY BREAK PARSER -->
</body></html>