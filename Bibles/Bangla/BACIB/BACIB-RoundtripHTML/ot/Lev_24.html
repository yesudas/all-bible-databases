<html><head>
<meta http-equiv="Content-Type" content="text/html;charset=utf-8" />
<title>Lev 24 &ndash; লেবীয় কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 24);">
<div id="navbar"><a href="../index.html">কিতাবুল মোকাদ্দস</a> &ndash; <b>লেবীয় কিতাব</b> &ndash; <a href="Lev_1.html">1</a> ... <a href="Lev_22.html">22</a> <a href="Lev_23.html">23</a> <b>24</b> <a href="Lev_25.html">25</a> <a href="Lev_26.html">26</a> <a href="Lev_27.html">27</a> </div><hr>
<h1>Lev 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রদীপ</h2><span class="vn">1</span> <span class="br-p"><br><br></span>আর মাবুদ মূসাকে বললেন,</div>
<div class="v" id="v2"><span class="vn">2</span> তুমি বনি-ইসরাইলকে এই হুকুম দাও; তারা আলোর জন্য তোমার কাছে বিশুদ্ধ ছেঁচা জলপাইয়ের-তেল আনবে, তা দ্বারা নিয়মিতভাবে প্রদীপ জ্বালানো থাকবে।</div>
<div class="v" id="v3"><span class="vn">3</span> হারুন জমায়েত-তাঁবুর মধ্যে শরীয়ত-সিন্দুকের পর্দার বাইরে সন্ধ্যা থেকে সকাল পর্যন্ত মাবুদের সম্মুখে নিয়মিতভাবে তা সাজিয়ে রাখবে; এটি তোমাদের পুরুষানুক্রমে পালনীয় চিরস্থায়ী নিয়ম।</div>
<div class="v" id="v4"><span class="vn">4</span> সে খাঁটি সোনার প্রদীপ-আসনের উপরে মাবুদের সম্মুখে নিয়মিতভাবে ঐ প্রদীপগুলো সাজিয়ে রাখবে।</div>
<div class="v" id="v5"><h2>পবিত্র টেবিলের রুটি</h2><span class="vn">5</span> <span class="br-p"><br><br></span>আর তুমি মিহি সুজি নিয়ে বারোখানি পিঠা প্রস্তুত করবে; তার প্রত্যেক পিঠা (এক ঐফার) বিশ ভাগের এক ভাগ হবে।</div>
<div class="v" id="v6"><span class="vn">6</span> পরে তুমি একেক সারিতে ছয় ছয়খানি, এভাবে দুই সারি করে মাবুদের সম্মুখে পবিত্র টেবিলের উপরে তা রাখবে।</div>
<div class="v" id="v7"><span class="vn">7</span> প্রত্যেক সারির উপরে বিশুদ্ধ কুন্দুরু দেবে; তা সেই রুটির স্মরণ চিহ্ন হিসেবে মাবুদের উদ্দেশে অগ্নিকৃত উপহার হবে।</div>
<div class="v" id="v8"><span class="vn">8</span> ইমাম নিয়মিত-ভাবে প্রতি বিশ্রামবারে মাবুদের সম্মুখে তা সাজিয়ে রাখবে, তা বনি-ইসরাইলদের পক্ষে চিরস্থায়ী নিয়ম।</div>
<div class="v" id="v9"><span class="vn">9</span> আর তা হারুন ও তার পুত্রদের হবে; তারা কোন পবিত্র স্থানে তা ভোজন করবে; কেননা মাবুদের উদ্দেশে অগ্নিকৃত কোরবানীর মধ্যে তা তার জন্য অতি পবিত্র; এটি চিরস্থায়ী নিয়ম।</div>
<div class="v" id="v10"><h2>কুফরী করার শাস্তি</h2><span class="vn">10</span> <span class="br-p"><br><br></span>আর এক পুত্র বের হয়ে বনি-ইসরাইলদের মধ্যে গেল, যার মা ছিলেন ইসরাইলীয় এবং বাবা মিসরীয়, তাদের সেই পুত্রটি শিবিরের মধ্যে কোন এক ইসরাইলীয় পুরুষের সঙ্গে ঝগড়া করলো।</div>
<div class="v" id="v11"><span class="vn">11</span> তখন সেই ইসরাইলীয় স্ত্রীর পুত্র মাবুদের নাম নিয়ে কুফরী করলো, তাতে লোকেরা তাকে মূসার কাছে নিয়ে গেল। তার মায়ের নাম শালোমীৎ, সে দান-বংশীয় দিব্রির কন্যা।</div>
<div class="v" id="v12"><span class="vn">12</span> লোকেরা মাবুদের মুখে স্পষ্ট হুকুম পাবার অপেক্ষায় তাকে আটক করে রাখল।</div>
<div class="v" id="v13"><span class="vn">13</span> <span class="br-p"><br><br></span>পরে মাবুদ মূসাকে বললেন,</div>
<div class="v" id="v14"><span class="vn">14</span> যে লোকটি কুফরী করেছে তুমি তাকে শিবিরের বাইরে নিয়ে যাও; পরে যারা তার কথা শুনেছে, তারা সকলে তার মাথায় হস্তার্পণ করুক এবং সমস্ত মণ্ডলী পাথরের আঘাতে তাকে হত্যা করুক।</div>
<div class="v" id="v15"><span class="vn">15</span> আর তুমি বনি-ইসরাইলকে বল, যে কেউ তার আল্লাহ্‌র কুফরী করে, সে তার গুনাহ্‌ বহন করবে।</div>
<div class="v" id="v16"><span class="vn">16</span> আর যে মাবুদের নামের কুফরী করে, তার অবশ্যই প্রাণদণ্ড হবে; সমস্ত মণ্ডলী তাকে পাথরের আঘাতে হত্যা করবে। বিদেশী লোক হোক বা স্বদেশী লোক হোক, যে সেই নামের কুফরী করবে তার প্রাণদণ্ড হবে।</div>
<div class="v" id="v17"><span class="vn">17</span> আর যে কেউ কোন মানুষকে হত্যা করে তার অবশ্যই প্রাণদণ্ড হবে;</div>
<div class="v" id="v18"><span class="vn">18</span> আর যে কেউ পশু খুন করে, সে তার শোধ দেবে; প্রাণের বদলে প্রাণ।</div>
<div class="v" id="v19"><span class="vn">19</span> যদি কেউ স্বজাতির কারো দেহে আঘাত করে তবে সে যেমন করেছে, তার প্রতি তেমনি করা যাবে।</div>
<div class="v" id="v20"><span class="vn">20</span> হাড় ভাঙ্গার বদলে হাড় ভাঙ্গা, চোখের বদলে চোখ, দাঁতের বদলে দাঁত; মানুষের যে যেমন ক্ষত করে, তার প্রতি তেমনি করা যাবে।</div>
<div class="v" id="v21"><span class="vn">21</span> যে জন পশু খুন করে, সে তার শোধ দেবে; কিন্তু যে জন মানুষ হত্যা করে, তার প্রাণদণ্ড হবে।</div>
<div class="v" id="v22"><span class="vn">22</span> তোমাদের স্বদেশী ও বিদেশী উভয়েরই জন্য এক রকম শাসন হবে; কেননা আমি মাবুদ তোমাদের আল্লাহ্‌।</div>
<div class="v" id="v23"><span class="vn">23</span> পরে মূসা বনি-ইসরাইলকে এই কথা বললেন, তাতে তারা যে লোকটি কুফরী করেছিল তাকে শিবিরের বাইরে নিয়ে গিয়ে পাথরের আঘাতে হত্যা করলো; মূসাকে মাবুদ যেমন হুকুম দিয়েছিলেন, বনি-ইসরাইল তা-ই করলো।</div>
</div>
<!-- PARSED ABOVE; EDITING MAY BREAK PARSER -->
</body></html>