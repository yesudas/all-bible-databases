<html><head>
<meta http-equiv="Content-Type" content="text/html;charset=utf-8" />
<title>Lev 26 &ndash; লেবীয় কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 26);">
<div id="navbar"><a href="../index.html">কিতাবুল মোকাদ্দস</a> &ndash; <b>লেবীয় কিতাব</b> &ndash; <a href="Lev_1.html">1</a> ... <a href="Lev_24.html">24</a> <a href="Lev_25.html">25</a> <b>26</b> <a href="Lev_27.html">27</a> </div><hr>
<h1>Lev 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাধ্যতার পুরস্কার</h2><span class="vn">1</span> <span class="br-p"><br><br></span>তোমরা তোমাদের জন্য কোন দেব-দেবীর মূর্তি তৈরি করো না এবং খোদাই-করা মূর্তি কিংবা স্তম্ভ স্থাপন করো না ও তার কাছে সেজ্‌দা করার জন্য তোমাদের দেশে কোন খোদাই-করা পাথর রেখো না; কেননা আমি মাবুদ তোমাদের আল্লাহ্‌।</div>
<div class="v" id="v2"><span class="vn">2</span> তোমরা আমার সমস্ত বিশ্রামবার পালন করো ও আমার পবিত্র স্থানের সমাদর করো; আমি মাবুদ।</div>
<div class="v" id="v3"><span class="vn">3</span> <span class="br-p"><br><br></span>যদি তোমরা আমার বিধিপথে চল, আমার হুকুমগুলো মান্য কর ও সেসব পালন কর,</div>
<div class="v" id="v4"><span class="vn">4</span> তবে আমি সময়মত তোমাদেরকে বৃষ্টি দান করবো; তাতে ভূমি শস্য উৎপন্ন করবে ও ক্ষেতের গাছগুলো স্ব স্ব ফল দেবে।</div>
<div class="v" id="v5"><span class="vn">5</span> তোমাদের শস্য মাড়াই করার সময় আঙ্গুর ফল সংগ্রহের সময় পর্যন্ত থাকবে ও আঙ্গুর ফল সংগ্রহের সময় বীজ বপনের সময় পর্যন্ত থাকবে; এবং তোমরা তৃপ্তি পর্যন্ত অন্ন ভোজন করবে ও নিরাপদে নিজের দেশে বাস করবে।</div>
<div class="v" id="v6"><span class="vn">6</span> আর আমি দেশে শান্তি দেব; তোমরা শয়ন করলে কেউ তোমাদেরকে ভয় দেখাবে না এবং আমি তোমাদের দেশ থেকে হিংস্র জন্তুদেরকে দূর করে দেব; ও তোমাদের দেশে কোন যুদ্ধবিগ্রহ হবে না।</div>
<div class="v" id="v7"><span class="vn">7</span> আর তোমরা তোমাদের দুশমনদেরকে তাড়িয়ে দেবে ও তারা তোমাদের সম্মুখে তলোয়ারের আঘাতে মারা পড়বে।</div>
<div class="v" id="v8"><span class="vn">8</span> আর তোমাদের পাঁচ জন তাদের একশত জনকে তাড়িয়ে দেবে, তোমাদের একশত জন দশ হাজার লোককে তাড়িয়ে দেবে এবং তোমাদের দুশমনেরা তোমাদের সম্মুখে তলোয়ারের আঘাতে মারা পড়বে।</div>
<div class="v" id="v9"><span class="vn">9</span> আর আমি তোমাদের প্রতি সন্তুষ্ট থাকবো, তোমাদেরকে ফলবান ও বহুবংশ করবো ও তোমাদের সঙ্গে আমার নিয়ম স্থির করবো।</div>
<div class="v" id="v10"><span class="vn">10</span> আর তোমরা সঞ্চিত পুরানো শস্য ভোজন করবে ও নতুনের সম্মুখ থেকে পুরানো শস্য বের করবে।</div>
<div class="v" id="v11"><span class="vn">11</span> আর আমি তোমাদের মধ্যে আমার শরীয়ত-তাঁবু রাখবো, আমার প্রাণ তোমাদেরকে ঘৃণা করবে না।</div>
<div class="v" id="v12"><span class="vn">12</span> আর আমি তোমাদের মধ্যে গমনাগমন করবো ও তোমাদের আল্লাহ্‌ হব এবং তোমরা আমার লোক হবে।</div>
<div class="v" id="v13"><span class="vn">13</span> আমি মাবুদ তোমাদের আল্লাহ্‌; আমি মিসর দেশ থেকে তোমাদেরকে বের করে এনেছি, তাদের গোলাম থাকতে দিই নি; আমি তোমাদের কাঁধের জোয়াল ভেঙে সোজা-ভাবে তোমাদেরকে গমন করিয়েছি।</div>
<div class="v" id="v14"><h2>অবাধ্যতার শাস্তি</h2><span class="vn">14</span> <span class="br-p"><br><br></span>কিন্তু যদি তোমরা আমার কথা না শোন, আমার এসব হুকুম পালন না কর,</div>
<div class="v" id="v15"><span class="vn">15</span> যদি আমার বিধি অগ্রাহ্য কর ও তোমাদের প্রাণ আমার সমস্ত অনুশাসন ঘৃণা করে, এভাবে তোমরা আমার হুকুম পালন না করে আমার নিয়ম ভঙ্গ কর তবে আমিও তোমাদের প্রতি এই ব্যবহার করবো;</div>
<div class="v" id="v16"><span class="vn">16</span> তোমাদের জন্য বিহ্বলতা, যক্ষ্মা ও কম্পজ্বর নিরূপণ করবো, যাতে তোমাদের চোখ ক্ষীণ হয়ে পড়বে ও প্রাণ ব্যথা পাবে এবং তোমাদের বীজ বপন বৃথা হবে, কেননা তোমাদের দুশমনেরা তা ভোজন করবে।</div>
<div class="v" id="v17"><span class="vn">17</span> আর আমি তোমাদের কাছ থেকে মুখ ফিরিয়ে নেব; তাতে তোমরা তোমাদের দুশমনদের সম্মুখে আহত হবে; যারা তোমাদেরকে হিংসা করে, তারা তোমাদের উপরে কর্তৃত্ব করবে এবং কেউ তোমাদেরকে না তাড়ালেও তোমরা পালিয়ে যাবে।</div>
<div class="v" id="v18"><span class="vn">18</span> আর যদি তোমরা এতেও আমার কথায় মনোযোগ না কর তবে আমি তোমাদের গুনাহ্‌র জন্য তোমাদেরকে সাত গুণ বেশি শাস্তি দেব।</div>
<div class="v" id="v19"><span class="vn">19</span> আমি তোমাদের শক্তির গর্ব চূর্ণ করবো ও তোমাদের আসমান লোহার মত ও তোমাদের ভূমি ব্রোঞ্জের মত করবো।</div>
<div class="v" id="v20"><span class="vn">20</span> তাতে তোমাদের শক্তি নিরর্থক নিঃশেষিত হবে, কেননা তোমাদের ভূমি শস্য উৎপন্ন করবে না ও দেশস্থ গাছগুলো স্ব স্ব ফল দেবে না।</div>
<div class="v" id="v21"><span class="vn">21</span> <span class="br-p"><br><br></span>আর যদি তোমরা আমার বিরুদ্ধাচরণ কর ও আমার কথা শুনতে না চাও তবে আমি তোমাদের গুনাহ্‌ অনুসারে তোমাদেরকে আরও সাত গুণ আঘাত করবো।</div>
<div class="v" id="v22"><span class="vn">22</span> আর তোমাদের মধ্যে বন্যপশু পাঠাব; তারা তোমাদের সন্তান হরণ করবে, তোমাদের পশুপাল বিনষ্ট করবে, তোমাদেরকে সংখ্যায় হ্রাস করবে; আর তোমাদের সমস্ত রাজপথ ধ্বংস হবে।</div>
<div class="v" id="v23"><span class="vn">23</span> <span class="br-p"><br><br></span>এতেও যদি আমার বাধ্য না হও, কিন্তু আমার বিরুদ্ধাচরণ কর,</div>
<div class="v" id="v24"><span class="vn">24</span> তবে আমিও তোমাদের বিরুদ্ধাচরণ করবো ও তোমাদের গুনাহ্‌র জন্য আমিই তোমাদেরকে সাতবার আঘাত করবো।</div>
<div class="v" id="v25"><span class="vn">25</span> আমি নিয়ম লঙ্ঘনের প্রতিফল দেবার জন্য তোমাদের উপরে যুদ্ধ-বিগ্রহ আনবো, তোমরা নিজ নিজ নগরের মধ্যে একত্রীভূত হবে, আমি তোমাদের মধ্যে মহামারী পাঠাব এবং তোমাদেরকে শত্রুদের হাতে তুলে দেওয়া হবে।</div>
<div class="v" id="v26"><span class="vn">26</span> আমি তোমাদের অন্নরূপ যষ্ঠি ভাঙ্গলে দশ জন স্ত্রীলোক এক তন্দুরে তোমাদের রুটি পাক করবে ও তোমাদের রুটি ওজন করে তোমাদেরকে দেবে, কিন্তু তোমরা তা খেয়ে তৃপ্ত হবে না।</div>
<div class="v" id="v27"><span class="vn">27</span> <span class="br-p"><br><br></span>আর এ সমস্তেও যদি তোমরা আমার কথা না শোন, আমার বিরুদ্ধাচরণ কর,</div>
<div class="v" id="v28"><span class="vn">28</span> তবে আমি ক্রোধে তোমাদের বিরুদ্ধাচরণ করবো এবং আমিই তোমাদের গুনাহ্‌র জন্য তোমাদেরকে সাতগুণ শাস্তি দেব।</div>
<div class="v" id="v29"><span class="vn">29</span> আর তোমরা নিজ নিজ পুত্রদের মাংস ভোজন করবে ও নিজ নিজ কন্যাদের মাংস ভোজন করবে।</div>
<div class="v" id="v30"><span class="vn">30</span> আর আমি তোমাদের সমস্ত উচ্চস্থলী ধ্বংস করে ফেলব, তোমাদের সমস্ত সূর্যমূর্তি নষ্ট করবো ও তোমাদের মূর্তিগুলোর উপরে তোমাদের লাশ ফেলে রাখব এবং আমার প্রাণ তোমাদেরকে ঘৃণা করবে।</div>
<div class="v" id="v31"><span class="vn">31</span> আর আমি তোমাদের সমস্ত নগর উৎসন্ন করবো, তোমাদের সকল এবাদখানা ধ্বংস করবো ও তোমাদের সৌরভের খোশবু আমি কবুল করবো না।</div>
<div class="v" id="v32"><span class="vn">32</span> আর আমি দেশ ধ্বংস করবো ও সেখানে বাসকারী তোমাদের দুশমনেরা তা দেখে বিস্মিত হবে।</div>
<div class="v" id="v33"><span class="vn">33</span> আর আমি তোমাদেরকে নানা জাতির মধ্যে ছিন্নভিন্ন করবো ও তোমাদের পিছনে তলোয়ার উম্মুক্ত করবো, তাতে তোমাদের সমস্ত দেশ ধ্বংসস্থান ও তোমাদের সমস্ত নগর উৎসন্ন হবে।</div>
<div class="v" id="v34"><span class="vn">34</span> <span class="br-p"><br><br></span>তখন যত দিন দেশ ধ্বংসস্থান থাকবে ও তোমরা দুশমনদের দেশে বাস করবে, ততদিন ভূমি স্বীয় বিশ্রামকাল ভোগ করবে; সেই সময়ে ভূমি বিশ্রাম পাবে ও স্বীয় বিশ্রামকাল ভোগ করবে।</div>
<div class="v" id="v35"><span class="vn">35</span> যতকাল দেশ ধ্বংসস্থান হয়ে থাকবে, ততকাল বিশ্রাম করবে; কেননা যখন তোমরা দেশে বাস করতে, তখন দেশ তোমাদের বিশ্রামকালে বিশ্রাম ভোগ করতো না।</div>
<div class="v" id="v36"><span class="vn">36</span> আর তোমাদের মধ্যে যারা অবশিষ্ট থাকবে, আমি শত্রুদেশে তাদের অন্তরে বিষণ্নতা প্রেরণ করবো এবং বাতাসে পাতা নড়বার আওয়াজ তাদেরকে তাড়িয়ে নিয়ে যাবে; লোকে যেমন তলোয়ারের মুখ থেকে পলায়, তারা তেমনি পালাবে এবং কেউ না তাড়ালেও মারা পড়বে।</div>
<div class="v" id="v37"><span class="vn">37</span> কেউ না তাড়ালেও তারা যেমন তলোয়ারের সম্মুখে, তেমনি এক জন অন্য জনের উপরে পড়বে এবং দুশমনদের সম্মুখে দাঁড়াতে তোমাদের ক্ষমতা হবে না।</div>
<div class="v" id="v38"><span class="vn">38</span> আর তোমরা নানা জাতির মধ্যে বিনষ্ট হবে ও তোমাদের দুশমনদের দেশ তোমাদেরকে গ্রাস করবে।</div>
<div class="v" id="v39"><span class="vn">39</span> আর তোমাদের মধ্যে যারা অবশিষ্ট থাকবে, তারা নিজ নিজ অপরাধে শত্রুদেশে ক্ষয় পাবে এবং তাদের পূর্বপুরুষদেরও অপরাধে তাদের সঙ্গে ক্ষয় পাবে।</div>
<div class="v" id="v40"><span class="vn">40</span> <span class="br-p"><br><br></span>আর তাদেরকে স্বীকার করতে হবে যে, আমার বিরুদ্ধে সত্য লঙ্ঘন এবং আমার বিরুদ্ধাচরণ করাতে তাদের অপরাধ ও তাদের পূর্বপুরুষদের অপরাধ হয়েছে,</div>
<div class="v" id="v41"><span class="vn">41</span> এবং আমিও তাদের বিরুদ্ধাচরণ করেছি, আর তাদেরকে শত্রুদেশে এনেছি। তখন যদি তাদের খৎনা-না-করানো অন্তর নম্র হয় ও তারা নিজ নিজ অপরাধের দণ্ড গ্রাহ্য করে,</div>
<div class="v" id="v42"><span class="vn">42</span> তবে আমি ইয়াকুবের সঙ্গে কৃত আমার নিয়ম স্মরণ করবো এবং ইস্‌হাকের সঙ্গে কৃত আমার নিয়ম ও ইব্রাহিমের সঙ্গে কৃত আমার নিয়মও স্মরণ করবো, আর দেশকেও স্মরণ করবো।</div>
<div class="v" id="v43"><span class="vn">43</span> দেশও তাদের কর্তৃক পরিত্যক্ত থাকবে ও তাদের অবর্তমানে ধ্বংসস্থান হয়ে তার বিশ্রাম ভোগ করবে এবং তারা তাদের অপরাধের দণ্ড ভোগ করবে; কারণ এই যে, তারা আমার অনুশাসন অগ্রাহ্য করতো ও তাদের প্রাণ আমার বিধি ঘৃণা করতো।</div>
<div class="v" id="v44"><span class="vn">44</span> তবুও যখন তারা দুশমনদের দেশে থাকবে, তখন আমি নিঃশেষে বিনাশের জন্য কিংবা তাদের সঙ্গে আমার নিয়ম ভঙ্গ করার জন্য তাদেরকে অগ্রাহ্য করবো না এবং ঘৃণাও করবো না; কেননা আমি মাবুদ তাদের আল্লাহ্‌।</div>
<div class="v" id="v45"><span class="vn">45</span> আর আমি তাদের আল্লাহ্‌ হবার জন্য যাদেরকে জাতিদের সাক্ষাতে মিসর দেশ থেকে বের করে এনেছি, তাদের সেই পূর্বপুরুষদের সঙ্গে কৃত আমার নিয়ম তাদের জন্য স্মরণ করবো; আমি মাবুদ।</div>
<div class="v" id="v46"><span class="vn">46</span> <span class="br-p"><br><br></span>তুর পর্বতে মাবুদ মূসার মধ্য দিয়ে তাঁর নিজের ও বনি-ইসরাইলদের মধ্যে এসব বিধি, অনুশাসন ও ব্যবস্থা স্থির করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>