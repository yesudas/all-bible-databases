<html><head>
<meta http-equiv="Content-Type" content="text/html;charset=utf-8" />
<title>Lev 27 &ndash; লেবীয় কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 27);">
<div id="navbar"><a href="../index.html">কিতাবুল মোকাদ্দস</a> &ndash; <b>লেবীয় কিতাব</b> &ndash; <a href="Lev_1.html">1</a> ... <a href="Lev_25.html">25</a> <a href="Lev_26.html">26</a> <b>27</b> </div><hr>
<h1>Lev 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মানত বিষয়ক ব্যবস্থা</h2><span class="vn">1</span> <span class="br-p"><br><br></span>আর মাবুদ মূসাকে বললেন,</div>
<div class="v" id="v2"><span class="vn">2</span> তুমি বনি-ইসরাইলকে বল, যদি কেউ মাবুদের উদ্দেশ্যে বিশেষ মানত করে তবে তোমার নির্ধারিত মূল্য অনুসারে তা মাবুদের হবে।</div>
<div class="v" id="v3"><span class="vn">3</span> তোমার নির্ধারিত মূল্য এরকম; বিশ বছর বয়স থেকে ষাট বছর বয়স পর্যন্ত পুরুষ হলে তোমার নির্ধারিত মূল্য পবিত্র স্থানের শেকল অনুসারে পঞ্চাশ শেকল রূপা।</div>
<div class="v" id="v4"><span class="vn">4</span> কিন্তু যদি স্ত্রীলোক হয় তবে তোমার নির্ধারিত মূল্য ত্রিশ শেকল হবে।</div>
<div class="v" id="v5"><span class="vn">5</span> যদি পাঁচ বছর বয়স থেকে বিশ বছর বয়স পর্যন্ত হয় তবে তোমার নির্ধারিত মূল্য পুরুষের পক্ষে বিশ শেকল ও স্ত্রীর পক্ষে দশ শেকল হবে।</div>
<div class="v" id="v6"><span class="vn">6</span> যদি এক মাস বয়স থেকে পাঁচ বছর বয়স পর্যন্ত হয় তবে তোমার নির্ধারিত মূল্য পুরুষের পক্ষে পাঁচ শেকল রূপা ও তোমার নির্ধারিত মূল্য স্ত্রীর পক্ষে তিন শেকল রূপা হবে।</div>
<div class="v" id="v7"><span class="vn">7</span> যদি ষাট বছর কিংবা তার বেশি বয়স হয় তবে তোমার নির্ধারিত মূল্য পুরুষের পক্ষে পনের শেকল ও স্ত্রীর পক্ষে দশ শেকল হবে।</div>
<div class="v" id="v8"><span class="vn">8</span> কিন্তু যদি দরিদ্র হবার কারণে তোমার নির্ধারিত মূল্য দিতে সে অক্ষম হয় তবে তাকে ইমামের কাছে আনা হবে এবং ইমাম তার মূল্য নির্ধারণ করবে; মানতকারী ব্যক্তির সংস্থান অনুসারে ইমাম তার মূল্য নির্ধারণ করবে।</div>
<div class="v" id="v9"><span class="vn">9</span> <span class="br-p"><br><br></span>আর যদি কেউ মাবুদের কাছে কোরবানীর জন্য পশু দান করে তবে মাবুদের উদ্দেশে দেওয়া সমস্ত পশু পবিত্র বস্তু হবে।</div>
<div class="v" id="v10"><span class="vn">10</span> সে তার অন্যথা বা পরিবর্তন করবে না, মন্দের পরিবর্তে ভাল, কিংবা ভালর পরিবর্তে মন্দ দেবে না; যদি সে কোন ভাবে পশুর সঙ্গে পশুর পরিবর্তন করে তবে তা এবং তার বিনিময় উভয়ই পবিত্র হবে।</div>
<div class="v" id="v11"><span class="vn">11</span> আর যা মাবুদের উদ্দেশে উপহার হিসেবে কোরবানী করা যায় না, এমন কোন নাপাক পশু যদি কেউ দান করে তবে সে ঐ পশুকে ইমামের সম্মুখে উপস্থিত করবে।</div>
<div class="v" id="v12"><span class="vn">12</span> ঐ পশু ভাল কিংবা মন্দ হোক, ইমাম তার মূল্য নির্ধারণ করবে; তোমার অর্থাৎ ইমামের নির্ধারণ অনুসারেই মূল্য হবে।</div>
<div class="v" id="v13"><span class="vn">13</span> কিন্তু যদি সে কোন ভাবে তা মুক্ত করতে চায় তবে সে তোমার নির্ধারিত মূল্যের পঞ্চমাংশ বেশি দেবে।</div>
<div class="v" id="v14"><span class="vn">14</span> <span class="br-p"><br><br></span>আর যদি কোন ব্যক্তি মাবুদের উদ্দেশে নিজের বাড়ি পবিত্র করে তবে তা ভাল কিংবা মন্দ হোক, ইমাম তার মূল্য নির্ধারণ করবে; ইমাম তার যে মূল্য নির্ধারণ করবে, তা-ই স্থির হবে।</div>
<div class="v" id="v15"><span class="vn">15</span> আর যে তা পবিত্র করেছে, সে যদি তার বাড়িটি মুক্ত করতে চায় তবে সে তোমার নির্ধারিত মূল্যের পঞ্চমাংশ বেশি দেবে; তা করলে বাড়িটি তার হবে।</div>
<div class="v" id="v16"><span class="vn">16</span> <span class="br-p"><br><br></span>আর যদি কেউ তার অধিকৃত ক্ষেতের কোন অংশ মাবুদের উদ্দেশে পবিত্র করে তবে তার বপনীয় বীজ অনুসারে তার মূল্য তোমাকে ধার্য করতে হবে; আর তা হবে একেক হোমর পরিমিত যবের বীজের প্রতি পঞ্চাশ পঞ্চাশ শেকল করে রূপা।</div>
<div class="v" id="v17"><span class="vn">17</span> যদি সে জুবিলী বছর থেকে নিজের ক্ষেত পবিত্র করে তবে তোমার নির্ধারিত সেই মূল্য অনুসারে তা স্থির হবে।</div>
<div class="v" id="v18"><span class="vn">18</span> কিন্তু যদি সে জুবিলীর পরে নিজের ক্ষেত পবিত্র করে তবে ইমাম আগামী জুবিলী পর্যন্ত অবশিষ্ট বছরের সংখ্যা অনুসারে তার দেয় রূপা গণনা করবে এবং সেই অনুসারে তোমার নির্ধারিত মূল্য হ্রাস করা যাবে।</div>
<div class="v" id="v19"><span class="vn">19</span> আর যে তা পবিত্র করেছে, সে যদি কোন ভাবে নিজের ক্ষেত মুক্ত করতে চায় তবে সে তোমার নির্ধারিত রূপার পঞ্চমাংশ বেশি দিলে তা তারই হবে।</div>
<div class="v" id="v20"><span class="vn">20</span> কিন্তু যদি সে সেই ক্ষেত মুক্ত না করে, কিংবা যদি অন্য কারো কাছে সেই ক্ষেত বিক্রি করে তবে তা আর কখনও মুক্ত হবে না;</div>
<div class="v" id="v21"><span class="vn">21</span> সেই ক্ষেত জুবিলী বছরে সেই ক্রেতার হাত থেকে চলে গিয়ে মাবুদের কাছে শর্তহীনভাবে উৎসর্গকৃত ভূমির মত মাবুদের উদ্দেশে পবিত্র হবে এবং তাতে ইমামেরই অধিকার হবে।</div>
<div class="v" id="v22"><span class="vn">22</span> আর যদি কেউ নিজের পৈতৃক ক্ষেত ছাড়া নিজের ক্রয় করা ক্ষেত মাবুদের উদ্দেশে পবিত্র করে,</div>
<div class="v" id="v23"><span class="vn">23</span> তবে ইমাম তোমার নির্ধারিত মূল্য অনুসারে জুবিলী বছর পর্যন্ত তার দেয় রূপা গণনা করবে, আর সেই দিনে সে তোমার নির্ধারিত মূল্য দেবে; তা মাবুদের উদ্দেশে পবিত্র।</div>
<div class="v" id="v24"><span class="vn">24</span> জুবিলী বছরে সেই ক্ষেত বিক্রেতার হাতে, অর্থাৎ সেই ভূমি যার পৈতৃক অধিকার তার নিজের হাতে ফিরে আসবে।</div>
<div class="v" id="v25"><span class="vn">25</span> আর তোমার নির্ধারিত সমস্ত মূল্য পবিত্র স্থানের শেকল অনুসারে হবে; বিশ গেরাতে এক শেকল হয়।</div>
<div class="v" id="v26"><span class="vn">26</span> <span class="br-p"><br><br></span>কেবল প্রথমজাত পশুর সমস্ত বাচ্চা মাবুদের উদ্দেশে প্রথমজাত হওয়াতে কেউই তা পবিত্র করতে পারবে না; গরু হোক কিংবা ভেড়া হোক তা মাবুদের।</div>
<div class="v" id="v27"><span class="vn">27</span> যদি সেই পশু নাপাক হয় তবে সে তোমার নির্ধারিত মূল্যের পঞ্চমাংশ বেশি দিয়ে তা মুক্ত করতে পারে, মুক্ত না হলে তা তোমার নির্ধারিত মূল্যে বিক্রি করা যাবে।</div>
<div class="v" id="v28"><span class="vn">28</span> <span class="br-p"><br><br></span>আর কোন ব্যক্তি তার সর্বস্ব থেকে মানুষ বা পশু বা অধিকৃত ক্ষেত থেকে, যা কিছু মাবুদের উদ্দেশে শর্তহীনভাবে উৎসর্গ করে, তা বিক্রি করা কিংবা মুক্ত হবে না; মাবুদের কাছে শর্তহীন উৎসর্গকৃত বস্তু মাবুদের উদ্দেশে অতি পবিত্র।</div>
<div class="v" id="v29"><span class="vn">29</span> মানুষের মধ্যে যে কেউ মাবুদের কাছে শর্তহীনভাবে উৎসর্গকৃত, তাকে মুক্ত করা যাবে না; তাকে হত্যা করতে হবে।</div>
<div class="v" id="v30"><span class="vn">30</span> <span class="br-p"><br><br></span>আর ভূমির শস্য কিংবা গাছের ফল হোক, ভূমির উৎপন্ন সমস্ত দ্রব্যের দশ ভাগের এক ভাগ মাবুদের; তা মাবুদের উদ্দেশে পবিত্র।</div>
<div class="v" id="v31"><span class="vn">31</span> আর যদি কেউ নিজের দশ ভাগের এক ভাগ থেকে কিঞ্চিৎ মুক্ত করতে চায় তবে সে তার পঞ্চমাংশ বেশি দেবে।</div>
<div class="v" id="v32"><span class="vn">32</span> আর পশু পালের দশ ভাগের এক ভাগ, অর্থাৎ রাখালের পাঁচনি দিয়ে গণনা করা প্রত্যেক দশম পশু মাবুদের উদ্দেশে পবিত্র হবে।</div>
<div class="v" id="v33"><span class="vn">33</span> তা ভাল বা মন্দ, এর অনুসন্ধান সে করবে না ও তার পরিবর্তন করবে না; কিন্তু যদি সে কোন ভাবে তার পরিবর্তন করে তবে তা ও তার বিনিময় উভয়ই পবিত্র হবে; তা মুক্ত করা যাবে না।</div>
<div class="v" id="v34"><span class="vn">34</span> <span class="br-p"><br><br></span>মাবুদ তুর পর্বতে বনি-ইসরাইলদের জন্য মূসাকে এসব হুকুম করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>