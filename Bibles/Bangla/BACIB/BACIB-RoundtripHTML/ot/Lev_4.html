<html><head>
<meta http-equiv="Content-Type" content="text/html;charset=utf-8" />
<title>Lev 4 &ndash; লেবীয় কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 4);">
<div id="navbar"><a href="../index.html">কিতাবুল মোকাদ্দস</a> &ndash; <b>লেবীয় কিতাব</b> &ndash; <a href="Lev_1.html">1</a> <a href="Lev_2.html">2</a> <a href="Lev_3.html">3</a> <b>4</b> <a href="Lev_5.html">5</a> <a href="Lev_6.html">6</a> ... <a href="Lev_27.html">27</a> </div><hr>
<h1>Lev 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>গুনাহ্‌-কোরবানী</h2><span class="vn">1</span> <span class="br-p"><br><br></span>আর মাবুদ মূসাকে বললেন,</div>
<div class="v" id="v2"><span class="vn">2</span> তুমি বনি-ইসরাইলকে বল, কেউ যদি ভুল-বশত গুনাহ্‌ করে, অর্থাৎ মাবুদের হুকুমে নিষেধ আছে এমন কোন কাজ করে;</div>
<div class="v" id="v3"><span class="vn">3</span> বিশেষত অভিষিক্ত ইমাম যদি এমন গুনাহ্‌ করে যাতে লোকদের উপরে দোষ বর্তায়, তবে সে তার নিজের গুনাহ্‌র জন্য মাবুদের উদ্দেশে নিখুঁত একটি ষাঁড় গুনাহ্‌-কোরবানী হিসেবে কোরবানী করবে।</div>
<div class="v" id="v4"><span class="vn">4</span> পরে সে জমায়েত-তাঁবুর দরজার কাছে মাবুদের সম্মুখে সেই ষাঁড় আনবে এবং তার মাথায় হাত রেখে মাবুদের সম্মুখে তাকে জবেহ্‌ করবে।</div>
<div class="v" id="v5"><span class="vn">5</span> আর অভিষিক্ত ইমাম সেই বাছুরটির কিঞ্চিৎ রক্ত নিয়ে জমায়েত-তাঁবুর মধ্যে যাবে।</div>
<div class="v" id="v6"><span class="vn">6</span> আর ইমাম সেই রক্তে তার আঙ্গুল ডুবিয়ে পবিত্র স্থানের পর্দার অগ্রভাগে মাবুদের সম্মুখে সাত বার তার কিঞ্চিৎ রক্ত ছিটিয়ে দেবে।</div>
<div class="v" id="v7"><span class="vn">7</span> পরে ইমাম সেই রক্তের কিছু নিয়ে জমায়েত-তাঁবুর মধ্যে মাবুদের সম্মুখে অবস্থিত সুগন্ধি ধূপের কোরবানগাহ্‌র শিংগুলোতে লাগিয়ে দেবে, পরে বাছুরটির সমস্ত রক্ত নিয়ে জমায়েত-তাঁবুর দ্বারে অবস্থিত কোরবানগাহ্‌র গোড়ায় ঢালবে।</div>
<div class="v" id="v8"><span class="vn">8</span> আর গুনাহ্‌-কোরবানীর বাছুরটির সমস্ত চর্বি, অর্থাৎ পাকস্থলীর উপরিভাগের চর্বি, অন্ত্রগুলোর উপরিভাগের সমস্ত চর্বি,</div>
<div class="v" id="v9"><span class="vn">9</span> এবং দু’টি বৃক্ক ও তার উপরিভাগের চর্বি ও কলিজার উপরিভাগের অংশগুলো বৃক্কের সঙ্গে ছাড়িয়ে নেবে।</div>
<div class="v" id="v10"><span class="vn">10</span> মঙ্গল-কোরবানীর ষাঁড় থেকে যেমন নিতে হয় তেমনি নেবে এবং ইমাম কোরবানগাহ্‌র উপরে তা পুড়িয়ে ফেলবে।</div>
<div class="v" id="v11"><span class="vn">11</span> পরে ঐ বাছুরটির চামড়া, সমস্ত গোশ্‌ত, মাথা ও পা, অন্ত্র ও গোবর,</div>
<div class="v" id="v12"><span class="vn">12</span> সবসুদ্ধ বাচ্চাটি নিয়ে শিবিরের বাইরে কোন পাক-পবিত্র স্থানে, ভস্ম ফেলে দেবার স্থানে এনে কাঠের উপরে আগুনে পুড়িয়ে দেবে; ভস্ম ফেলে দেবার স্থানেই তা পুড়িয়ে দিতে হবে।</div>
<div class="v" id="v13"><span class="vn">13</span> <span class="br-p"><br><br></span>আর ইসরাইলের সমস্ত মণ্ডলী যদি ভুলবশত গুনাহ্‌ করে এবং তা সমাজের দৃষ্টির অগোচর থাকে এবং মাবুদের হুকুমে নিষেধ আছে এমন কোন কাজ করে যদি দোষী হয়,</div>
<div class="v" id="v14"><span class="vn">14</span> তবে তাদের কৃত সেই গুনাহ্‌র বিষয় যখন জানা যাবে তখন সমাজ গুনাহ্‌-কোরবানী হিসেবে একটি ষাঁড় কোরবানী করবে; লোকেরা জমায়েত-তাঁবুর সম্মুখে তাকে আনবে।</div>
<div class="v" id="v15"><span class="vn">15</span> পরে মণ্ডলীর প্রাচীনবর্গরা মাবুদের সম্মুখে সেই বাছুরটির মাথায় হাত রাখবে এবং মাবুদের সম্মুখে সেটি জবেহ্‌ করা যাবে।</div>
<div class="v" id="v16"><span class="vn">16</span> পরে অভিষিক্ত ইমাম সেই বাছুরটির কিঞ্চিৎ রক্ত জমায়েত-তাঁবুর মধ্যে নিয়ে যাবে।</div>
<div class="v" id="v17"><span class="vn">17</span> আর ইমাম সেই রক্তে নিজের আঙ্গুল ডুবিয়ে তার কিঞ্চিৎ পর্দার সম্মুখে, মাবুদের সম্মুখে সাতবার ছিটিয়ে দেবে।</div>
<div class="v" id="v18"><span class="vn">18</span> সে সেই রক্তের কিঞ্চিৎ নিয়ে জমায়েত-তাঁবুর মধ্যে মাবুদের সম্মুখে অবস্থিত কোরবানগাহ্‌র শিংগুলোর উপরে দেবে; পরে জমায়েত-তাঁবুর দরজার কাছে স্থাপিত কোরবানগাহ্‌র গোড়ায় অন্য সমস্ত রক্ত ঢেলে দেবে।</div>
<div class="v" id="v19"><span class="vn">19</span> আর কোরবানী থেকে তার সমস্ত চর্বি নিয়ে কোরবানগাহ্‌র উপরে পুড়িয়ে ফেলবে।</div>
<div class="v" id="v20"><span class="vn">20</span> সে ঐ গুনাহ্‌-কোরবানীর বাছুরকে যেরকম করে, একেও সেরকম করবে। এভাবে ইমাম তাদের জন্য কাফ্‌ফারা দেবে, তাতে তাদের গুনাহ্‌ মাফ করা হবে।</div>
<div class="v" id="v21"><span class="vn">21</span> পরে সেই বাছুরকে শিবিরের বাইরে নিয়ে গিয়ে প্রথম বাছুরটি যেমন পুড়িয়ে দিয়েছিল তেমনি তাকেও পুড়িয়ে দেবে; এটি সমাজের গুনাহ্‌-কোরবানী।</div>
<div class="v" id="v22"><span class="vn">22</span> <span class="br-p"><br><br></span>আর যদি কোন শাসনকর্তা গুনাহ্‌ করে, অর্থাৎ ভুলবশত তার আল্লাহ্‌ মাবুদের হুকুমে নিষেধ আছে এমন কোন কাজ করে দোষী হয়,</div>
<div class="v" id="v23"><span class="vn">23</span> তবে তার কৃত সেই গুনাহ্‌র বিষয় যখন সে জানবে তখন নিজের উপহারস্বরূপ একটি নিখুঁত ছাগল আনবে।</div>
<div class="v" id="v24"><span class="vn">24</span> পরে ঐ ছাগলের মাথায় হাত রেখে পোড়ানো-কোরবানী জবেহ্‌ করার স্থানে মাবুদের সম্মুখে তাকে জবেহ্‌ করবে; এটি হল গুনাহ্‌-কোরবানী।</div>
<div class="v" id="v25"><span class="vn">25</span> পরে ইমাম তার আঙ্গুল দ্বারা সেই গুনাহ্‌-কোরবানীর কিঞ্চিৎ রক্ত নিয়ে কোরবানগাহ্‌র শিংগুলোর উপরে দেবে এবং তার রক্ত কোরবানগাহ্‌র গোড়ায় ঢেলে দেবে।</div>
<div class="v" id="v26"><span class="vn">26</span> আর মঙ্গল-কোরবানীর চর্বির মত তার সমস্ত চর্বি নিয়ে কোরবানগাহের উপর পুড়িয়ে ফেলবে; এভাবে ইমাম তার গুনাহ্‌ মোচনের জন্য কাফ্‌ফারা দেবে, তাতে তার গুনাহ্‌ মাফ করা হবে।</div>
<div class="v" id="v27"><span class="vn">27</span> <span class="br-p"><br><br></span>আর সাধারণ লোকদের মধ্যে যদি কেউ ভুলবশত মাবুদের হুকুমে নিষেধ আছে এমন কোন কাজ দ্বারা গুনাহ্‌ করে দোষী হয়,</div>
<div class="v" id="v28"><span class="vn">28</span> তবে সে যখন তার কৃত গুনাহ্‌ জানবে তখন তার কৃত সেই গুনাহ্‌র জন্য তার নিজের উপহারস্বরূপ পালের মধ্য থেকে একটি নিখুঁত ছাগী আনবে।</div>
<div class="v" id="v29"><span class="vn">29</span> পরে ঐ গুনাহ্‌-কোরবানীর জন্য আনা পশুটির মাথায় হাত রেখে পোড়ানো-কোরবানী স্থানে সেই গুনাহ্‌-কোরবানীর পশু জবেহ্‌ করবে।</div>
<div class="v" id="v30"><span class="vn">30</span> পরে ইমাম আঙ্গুল দিয়ে তার কিঞ্চিৎ রক্ত নিয়ে কোরবানগাহ্‌র শিংগুলোর উপরে লাগিয়ে দেবে এবং তার সমস্ত রক্ত কোরবানগাহ্‌র গোড়ায় ঢেলে দেবে।</div>
<div class="v" id="v31"><span class="vn">31</span> আর মঙ্গল-কোরবানী থেকে নেওয়া চর্বির মত তার সমস্ত চর্বি ছাড়িয়ে নেবে। পরে ইমাম মাবুদের উদ্দেশে খোশবুর জন্য কোরবানগাহ্‌র উপরে তা পুড়িয়ে ফেলবে; এভাবে ইমাম তার জন্য কাফ্‌ফারা দেবে, তাতে তার গুনাহ্‌ মাফ করা হবে।</div>
<div class="v" id="v32"><span class="vn">32</span> <span class="br-p"><br><br></span>যদি সে গুনাহ্‌-কোরবানীর উপহার হিসেবে ভেড়ার বাচ্চা আনে তবে একটি নিখুঁত ভেড়ীর বাচ্চা আনবে।</div>
<div class="v" id="v33"><span class="vn">33</span> আর সেই গুনাহ্‌-কোরবানীর জন্য আনা পশুটির মাথায় হাত রেখে পোড়ানো-কোরবানী জবেহ্‌ করার স্থানে সেই গুনাহ্‌-কোরবানীর পশু জবেহ্‌ করবে।</div>
<div class="v" id="v34"><span class="vn">34</span> পরে ইমাম আঙ্গুল দ্বারা সেই গুনাহ্‌-কোরবানীর কিঞ্চিৎ রক্ত নিয়ে কোরবানগাহ্‌র শিংগুলোর উপরে দেবে ও সমস্ত রক্ত কোরবানগাহ্‌র গোড়ায় ঢালবে।</div>
<div class="v" id="v35"><span class="vn">35</span> পরে মঙ্গল-কোরবানীর ভেড়ার বাচ্চার মতই ইমাম এর সমস্ত চর্বি ছাড়িয়ে নেবে এবং মাবুদের উদ্দেশে অগ্নিকৃত কোরবানীর রীতি অনুসারে তা কোরবানগাহের উপর পুড়িয়ে ফেলবে; এভাবে ইমাম তার কৃত গুনাহ্‌র কাফ্‌ফারা দেবে; তাতে তার গুনাহ্‌ মাফ করা হবে।</div>
</div>
<!-- PARSED ABOVE; EDITING MAY BREAK PARSER -->
</body></html>