<html><head>
<meta http-equiv="Content-Type" content="text/html;charset=utf-8" />
<title>Mal 1 &ndash; মালাখি নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mal', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>মালাখি নবীর কিতাব</b> &ndash; <b>1</b> <a href="Mal_2.html">2</a> <a href="Mal_3.html">3</a> <a href="Mal_4.html">4</a> </div><hr>
<h1>Mal 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরাইলের প্রতি মাবুদের প্রেম</h2><span class="vn">1</span> <span class="br-p"><br><br></span>মালাখির দ্বারা ইসরাইলের প্রতি মাবুদের কালামরূপ দৈববাণী।</div>
<div class="v" id="v2"><span class="vn">2</span> <span class="br-p"><br><br></span>আমি তোমাদেরকে মহব্বত করেছি, মাবুদ এই কথা বলেন। কিন্তু তোমরা বলছো, কিসে তুমি আমাদেরকে মহব্বত করেছ? মাবুদ বলেন, ইস্‌ কি ইয়াকুবের ভাই নয়? তবুও আমি ইয়াকুবকে প্রেম করেছি;</div>
<div class="v" id="v3"><span class="vn">3</span> কিন্তু ইস্‌কে অপ্রেম করেছি, তার পর্বতমালাকে ধ্বংসস্থান ও তার অধিকার মরুভূমিস্থ শিয়ালদের বাসস্থান করেছি।</div>
<div class="v" id="v4"><span class="vn">4</span> ইদোম বলে, আমরা চূর্ণ হয়েছি বটে, কিন্তু ফিরে উৎসন্ন স্থানগুলো গাঁথব; বাহিনীগণের মাবুদ এই কথা বলেন, তারা গাঁথবে, কিন্তু আমি ভেঙ্গে ফেলবো এবং তাদেরকে এই নাম দেওয়া যাবে, ‘দুষ্টতার অঞ্চল’ ও ‘সেই জাতি, যার প্রতি মাবুদ নিয়ত ক্রোধ করেন’।</div>
<div class="v" id="v5"><span class="vn">5</span> আর তোমাদের চোখ তা দেখবে এবং তোমরা বলবে, ইসরাইলের সীমানার বাইরেও মাবুদ মহীয়ান হোন।</div>
<div class="v" id="v6"><h2>ইমামদের ভ্রষ্টতা</h2><span class="vn">6</span> <span class="br-p"><br><br></span>পুত্র পিতাকে এবং গোলাম প্রভুকে সমাদর করে; ভাল, আমি যদি পিতা হই, তবে আমার সমাদর কোথায়? আর আমি যদি প্রভু হই, তবে আমার প্রতি ভয় কোথায়? হে ইমামেরা, তোমরা যে আমার নাম অবজ্ঞা করছো, তোমাদেরকেই বাহিনীগণের মাবুদ এই কথা বলেন। কিন্তু তোমরা বলছো, কিসে তোমার নাম অবজ্ঞা করেছি?</div>
<div class="v" id="v7"><span class="vn">7</span> তোমরা আমার কোরবানগাহ্‌র উপরে নাপাক খাদ্য নিবেদন করেছ। তবুও বলছো, কিসে তোমাকে নাপাক করেছি? মাবুদের টেবিল তুচ্ছ, এই কথা বলাতেই তা করেছ।</div>
<div class="v" id="v8"><span class="vn">8</span> আর যখন তোমরা কোরবানীর জন্য অন্ধ পশু কোরবানী কর, সেটি কি মন্দ নয়? এবং যখন খঞ্জ ও রুগ্ন পশু কোরবানী কর, সেটি কি মন্দ নয়? তোমার দেশের শাসনকর্তার কাছে তা কোরবানী কর দেখি; সে কি তোমার প্রতি খুশি হবে? সে কি তোমাকে গ্রাহ্য করবে? এই কথা বাহিনীগণের মাবুদ বলেন।</div>
<div class="v" id="v9"><span class="vn">9</span> এখন বলি, শোন, আল্লাহ্‌র কাছে ফরিয়াদ কর, যেন তিনি আমাদের প্রতি সদয় হন; তোমাদের হাত দিয়ে ঐ কাজ সম্পন্ন হয়েছে, তোমাদের মধ্যে কি তিনি কাউকেও গ্রাহ্য করবেন? এই কথা বাহিনীগণের মাবুদ বলেন।</div>
<div class="v" id="v10"><span class="vn">10</span> হায়! তোমাদেরই মধ্যে এক জন যদি কবাট বন্ধ করতো, যেন তোমরা আমার কোরবানগাহ্‌র উপরে বৃথা আগুন জ্বালাতে না পার! তোমাদের উপর আমি সন্তুষ্ট নই, এই কথা বাহিনীগণের মাবুদ বলেন; এবং তোমাদের হাত থেকে আমি নৈবেদ্য গ্রাহ্য করবো না।</div>
<div class="v" id="v11"><span class="vn">11</span> কারণ সূর্যের উদয়স্থান থেকে তার অস্তগমনস্থান পর্যন্ত জাতিদের মধ্যে আমার নাম মহৎ এবং প্রত্যেক স্থানে আমার নামের উদ্দেশে ধূপ জ্বালায় ও পবিত্র নৈবেদ্য উৎসৃষ্ট হচ্ছে; কেননা জাতিদের মধ্যে আমার নাম মহৎ, এই কথা বাহিনীগণের মাবুদ বলেন।</div>
<div class="v" id="v12"><span class="vn">12</span> কিন্তু তোমরা তা নাপাক করছো; কেননা তোমরা বলছো, মাবুদের টেবিল নাপাক, সেই টেবিলের ফল, তাঁর খাদ্য তুচ্ছ।</div>
<div class="v" id="v13"><span class="vn">13</span> আরও বলছো, দেখ, কেমন বিড়ম্বনা! আর তোমরা তার উপরে ফুঁ দিয়েছ, এই বাহিনীগণের মাবুদ বলেন। আর তোমরা লুণ্ঠিত, খঞ্জ ও রুগ্ন পশুকে উপস্থিত করেছ, এমনভাবে নৈবেদ্য উপস্থিত করছো; আমি কি তোমাদের হাত থেকে তা গ্রাহ্য করবো? মাবুদ এই কথা বলেন।</div>
<div class="v" id="v14"><span class="vn">14</span> আর পালের মধ্যে পুরুষ পশু থাকলেও যে প্রতারক মানত করে প্রভুর উদ্দেশে খুঁতযুক্ত পশু কোরবানী করে, সে বদদোয়াগ্রস্ত; কেননা আমি মহান বাদশাহ্‌, এই কথা বাহিনীগণের মাবুদ বলেন; এবং জাতিদের মধ্যে আমার নাম ভয়াবহ।</div>
</div>
<!-- PARSED ABOVE; EDITING MAY BREAK PARSER -->
</body></html>