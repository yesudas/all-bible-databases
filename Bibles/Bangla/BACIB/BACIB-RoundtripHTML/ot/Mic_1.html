<html><head>
<meta http-equiv="Content-Type" content="text/html;charset=utf-8" />
<title>Mic 1 &ndash; মিকাহ্ নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mic', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>মিকাহ্ নবীর কিতাব</b> &ndash; <b>1</b> <a href="Mic_2.html">2</a> <a href="Mic_3.html">3</a> ... <a href="Mic_7.html">7</a> </div><hr>
<h1>Mic 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v11"><span class="vn">11</span> <span class="br-p"><br><br></span>এহুদার বাদশাহ্‌ যোথম, আহস ও হিষ্কিয়ের সময়ে মাবুদের এই কালাম মোরেষ্টীয় মিকাহ্‌র উপর নাজেল হল; তিনি সামেরিয়া ও জেরুশালেমের বিষয় এই দর্শন পেলেন। <span class="br-p"><br><br></span><span class="css" style="font-style: italic; myBibleType=note">সামেরিয়া ও জেরুশালেমের ভাবী দণ্ড</span> <span class="br-p"><br><br></span>হে জাতিরা, তোমরা সকলেই শোন; হে দুনিয়া ও তার সমস্ত বস্তু, মনোযোগ দাও; আর সার্বভৌম মাবুদ তোমাদের বিরুদ্ধে সাক্ষী হোন, প্রভু তাঁর পবিত্র এবাদতখানা থেকে সাক্ষী হোন। <span class="br-p"><br><br></span>কেননা দেখ, মাবুদ তাঁর স্থান থেকে বের হয়ে আসছেন, তিনি নেমে দুনিয়ার উচ্চস্থলীগুলোর উপর দিয়ে গমন করবেন। তাঁর নিচে পর্বতমালা গলে যাবে, উপত্যকাগুলো বিদীর্ণ হবে, যেমন আগুনের উত্তাপে মোম গলে যায়, যেমন গড়ান স্থানে পানি ঝরে পড়ে। ইয়াকুবের অধর্মের জন্য ও ইসরাইল-কুলের বিবিধ গুনাহের জন্য এসব হচ্ছে, ইয়াকুবের অধর্ম কি? সামেরিয়া কি নয়? এহুদার উচ্চস্থলীগুলোই বা কি? জেরুশালেম কি নয়? <span class="br-p"><br><br></span>এজন্য আমি সামেরিয়াকে মাটির ধ্বংসস্তূপ করবো, আঙ্গুরলতার বাগান করবো; আমি তার পাথরগুলো উপত্যকায় ফেলে দেব, তার ভিত্তিমূল অনাবৃত করবো। আর তার সমস্ত খোদাই-করা মূর্তি খণ্ডবিখণ্ড করা যাবে ও তার সমস্ত বেতন আগুনে পোড়ান যাবে এবং আমি তার সকল মূর্তি ধ্বংস করবো, কেননা সে পতিতার বেতন দ্বারা তা সঞ্চয় করেছে এবং তা পুনরায় পতিতার বেতন হয়ে যাবে। <span class="br-p"><br><br></span><span class="css" style="font-style: italic; myBibleType=note">এহুদার শহরগুলোর উপরে বিচারদণ্ড</span> <span class="br-p"><br><br></span>এজন্য আমি মাতম ও হাহাকার করবো, আমি খালি পায়ে ও উলঙ্গ হয়ে বেড়াব, আমি শিয়ালদের মত মাতম করবো, উটপাখিদের মত শোকধ্বনি করবো। কেননা তার ক্ষত চিকিৎসায় সুস্থতা লাভ করবে না; হ্যাঁ, তা এহুদা পর্যন্ত উপস্থিত; আমার জাতির তোরণদ্বার পর্যন্ত, জেরুশালেম পর্যন্ত উপস্থিত। তোমরা গাতে এই কথা জানিয়ো না, একটুও কান্নাকাটি করো না, বৈৎ-লি-অফ্রায় আমি ধূলিতে গড়াগড়ি দিয়েছি। হে শাফীর-নিবাসীনী, তুমি উলঙ্গ ও লজ্জিত হয়ে চলে যাও; সানন-নিবাসীনী বাইরে যেতে পারে না; বৈৎ-এৎসলের মাতম তোমাদের থেকে তার অবলম্বন হরণ করবে।</div>
<div class="v" id="v12"><span class="vn">12</span> মারোৎ-নিবাসীনী মঙ্গলের আকাঙক্ষায় অতিশয় পীড়িতা, কেননা জেরুশালেমের দ্বার পর্যন্ত মাবুদের কাছ থেকে অমঙ্গল উপস্থিত হয়েছে।</div>
<div class="v" id="v13"><span class="vn">13</span> হে লাখীশ-নিবাসীনী, তুমি ঘোড়ার গাড়িতে দ্রুতগামী পশু যোগ কর; সে সিয়োন-কন্যার অগ্রিম গুনাহ্‌স্বরূপ ছিল, কেননা তোমার মধ্যে ইসরাইলের অধর্মগুলো পাওয়া গেল।</div>
<div class="v" id="v14"><span class="vn">14</span> এজন্য তুমি মোরেষৎ-গাৎকে বিদায়কালীন উপহার দেবে; ইসরাইলের বাদশাহ্‌দের পক্ষে অক্‌ষীবের বাড়িগুলো প্রতারণা-স্বরূপ হবে।</div>
<div class="v" id="v15"><span class="vn">15</span> হে মারেশা-নিবাসীনী, আমি পুনর্বার তোমার বিরুদ্ধে এক অধিকারীকে আনবো; ইসরাইলের গৌরব অদুল্লম পর্যন্ত আসবে।</div>
<div class="v" id="v16"><span class="vn">16</span> তুমি তোমার আদরের পাত্র শিশুদের জন্য মাথা মুণ্ডন কর, চুল কেটে ফেল, শকুনীর মত তোমার টাক বৃদ্ধি কর, কেননা তারা তোমার কাছ থেকে নির্বাসনে গেছে।</div>
</div>
<!-- PARSED ABOVE; EDITING MAY BREAK PARSER -->
</body></html>