<html><head>
<meta http-equiv="Content-Type" content="text/html;charset=utf-8" />
<title>Mic 6 &ndash; মিকাহ্ নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mic', 6);">
<div id="navbar"><a href="../index.html">কিতাবুল মোকাদ্দস</a> &ndash; <b>মিকাহ্ নবীর কিতাব</b> &ndash; <a href="Mic_1.html">1</a> ... <a href="Mic_4.html">4</a> <a href="Mic_5.html">5</a> <b>6</b> <a href="Mic_7.html">7</a> </div><hr>
<h1>Mic 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরাইলের ভ্রষ্টতা ও ভাবী কালে আল্লাহ্‌র রহম</h2><span class="vn">1</span> <span class="br-p"><br><br></span>তোমরা একবার শোন, মাবুদ কি বলছেন; তুমি ওঠ, পর্বতমালার সম্মুখে মামলা উপস্থিত কর, উপপর্বতগুলো তোমার কথা শুনুক।</div>
<div class="v" id="v2"><span class="vn">2</span> <span class="br-p"><br><br></span>হে পর্বতমালা, হে দুনিয়ার অটল ভিত্তিমূলগুলো, তোমরা মাবুদের অভিযোগ শোন; কেননা তাঁর লোকদের সঙ্গে মাবুদের ঝগড়া হচ্ছে, তিনি ইসরাইলের সঙ্গে বিচার করছেন।</div>
<div class="v" id="v3"><span class="vn">3</span> <span class="br-p"><br><br></span>হে আমার লোকেরা, আমি তোমাদের কি করলাম? কিসে তোমাদেরকে ক্লান্ত করলাম? আমার বিরুদ্ধে সাক্ষ্য দাও।</div>
<div class="v" id="v4"><span class="vn">4</span> আমি তো মিসর দেশ থেকে তোমাকে এনেছিলাম, গোলাম-গৃহ থেকে মুক্ত করেছিলাম এবং তোমাদের আগে মূসা, হারুন ও মরিয়মকে পাঠিয়েছিলাম।</div>
<div class="v" id="v5"><span class="vn">5</span> হে আমার লোকেরা, একবার স্মরণ কর, মোয়াবের বাদশাহ্‌ বালাক কি মন্ত্রণা করেছিল ও বিয়োরের পুত্র বালাম তাকে কি উত্তর দিয়েছিল; শিটীম থেকে গিল্‌গল পর্যন্ত কি ঘটেছিল, স্মরণ কর, যেন তোমরা মাবুদের করা উদ্ধারের কাজগুলোর কথা জানতে পার।</div>
<div class="v" id="v6"><h2>আল্লাহ্‌ কি চান</h2><span class="vn">6</span> <span class="br-p"><br><br></span>‘আমি কি নিয়ে মাবুদের সম্মুখে উপস্থিত হব, ঊর্ধ্বস্থ আল্লাহ্‌র সম্মুখে প্রণত হব? আমি কি পোড়ানো-কোরবানী নিয়ে, এক বছর বয়সের বাছুরগুলোকে নিয়ে, তাঁর সম্মুখে উপস্থিত হব?</div>
<div class="v" id="v7"><span class="vn">7</span> হাজার হাজার মেষে ও অযুত অযুত নদী-ভরা তেলে কি মাবুদ খুশি হবেন? আমি আমার অধর্মের জন্য কি নিজের প্রথমজাত পুত্রকে দেব? আমার প্রাণের গুনাহের দরুন কি শরীরের ফল দান করবো?’</div>
<div class="v" id="v8"><span class="vn">8</span> হে মানুষ, যা ভাল, তা তিনি তোমাকে জানিয়েছেন; বস্তুত ন্যায্য আচরণ, দয়ায় অনুরাগ ও নম্রভাবে তোমার আল্লাহ্‌র সঙ্গে চলাচল, এছাড়া মাবুদ তোমার কাছে আর কিসের অনুসন্ধান করেন?</div>
<div class="v" id="v9"><h2>ছলনা ও নাফরমানীর দণ্ড</h2><span class="vn">9</span> <span class="br-p"><br><br></span>মাবুদের কণ্ঠস্বর নগরকে আহ্বান করছেন; তোমার নামকে ভয় করা প্রজ্ঞার বিষয়; হে বংশ সকল ও নগরের সমবেত লোকবৃন্দ শোন!</div>
<div class="v" id="v10"><span class="vn">10</span> দুষ্টের বাড়িতে কি এখনও নাফরমানীর ভাণ্ডার ও ঘৃণিত হীন ঐফা আছে?</div>
<div class="v" id="v11"><span class="vn">11</span> নাফরমানীর নিক্তিতে ও ছলনার বাট্‌খারায় আমি কি বিশুদ্ধ হব?</div>
<div class="v" id="v12"><span class="vn">12</span> সেখানকার ধনবান লোকেরা জোর-জুলুমে পরিপূর্ণ ও সেই স্থানের অধিবাসীরা মিথ্যা কথা বলেছে, তাদের জিহ্বা প্রবঞ্চনার কথা বলে।</div>
<div class="v" id="v13"><span class="vn">13</span> এজন্য আমিও সাংঘাতিকভাবে তোমাকে প্রহার করেছি, তোমার গুনাহের দরুন তোমাকে ধ্বংস করেছি।</div>
<div class="v" id="v14"><span class="vn">14</span> তুমি আহার করবে, তবুও তৃপ্ত হবে না, কিন্তু তোমার মধ্যে ক্ষীণতা থাকবে; তুমি তোমার জিনিসপত্র রক্ষা করতে চাইবে কিন্তু তা রক্ষা করতে পারবে না; যা রক্ষা করবে, তা আমি তলোয়ার দ্বারা বিনষ্ট করবো।</div>
<div class="v" id="v15"><span class="vn">15</span> বীজ বপন করেও তুমি শস্য কাটতে পাবে না, জলপাই পেষণ করেও শরীরে তেল লেপন করতে পাবে না এবং আঙ্গুর মাড়াই করেও আঙ্গুর-রস পান করতে পাবে না।</div>
<div class="v" id="v16"><span class="vn">16</span> কারণ অম্রির বিধি ও আহাব-কুলের কাজগুলো পালিত হচ্ছে এবং তোমরা তাদের পরামর্শানুসারে চলছো, যেন আমি তোমাকে বিস্ময়ের বিষয় ও তোমার নিবাসীদেরকে বিদ্রুপের বিষয় করি; আর তোমরা আমার লোকদের উপহাস বহন করবে।</div>
</div>
<!-- PARSED ABOVE; EDITING MAY BREAK PARSER -->
</body></html>