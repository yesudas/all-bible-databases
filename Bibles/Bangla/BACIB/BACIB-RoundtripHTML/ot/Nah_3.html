<html><head>
<meta http-equiv="Content-Type" content="text/html;charset=utf-8" />
<title>Nah 3 &ndash; নাহূম নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Nah', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>নাহূম নবীর কিতাব</b> &ndash; <a href="Nah_1.html">1</a> <a href="Nah_2.html">2</a> <b>3</b> </div><hr>
<h1>Nah 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নিনেভের উপর বিচারদণ্ড</h2><span class="vn">1</span> <span class="br-p"><br><br></span>ধিক্‌ ঐ রক্তপাতী নগরকে। সে একেবারে মিথ্যায় ও জোর-জুলুমে পরিপূর্ণ; লুট পরিত্যাগ করে না।</div>
<div class="v" id="v2"><span class="vn">2</span> কশার আওয়াজ; ঘূর্ণায়মান চাকার আওয়াজ; ধাবমান ঘোড়া ও লম্ফমান রথ;</div>
<div class="v" id="v3"><span class="vn">3</span> ঘোড়সওয়ার যোদ্ধা, চাক্‌চিক্যময় তলোয়ার, চক্‌চকে বর্শা; নিহতদের রাশি ও মৃত দেহের স্তূপ, লাশগুলোর শেষ নেই, ওদের লাশের উপরে লোকে হোঁচট খায়।</div>
<div class="v" id="v4"><span class="vn">4</span> এর কারণ হল সেই পরমাসুন্দরী পতিতার অনেক পতিতাবৃত্তি; সেই প্রধান জাদুকারিণী তার পতিতাবৃত্তিতে জাতিদেরকে ও তার মায়াতে গোষ্ঠীগুলোকে বিক্রি করে।</div>
<div class="v" id="v5"><span class="vn">5</span> <span class="br-p"><br><br></span>বাহিনীগণের মাবুদ বলেন, দেখ, আমি তোমার বিপক্ষ, আমি তোমার কাপড় তুলে তোমার মুখের উপরে টেনে দেব; জাতিদেরকে, তোমার উলঙ্গতা ও নানা রাজ্যের লোকদেরকে তোমার লজ্জা দেখাব।</div>
<div class="v" id="v6"><span class="vn">6</span> আমি তোমার উপরে জঞ্জাল নিক্ষেপ করে তোমাকে ঘৃণার বস্তু করবো ও হাসির পাত্র বলে স্থাপন করবো।</div>
<div class="v" id="v7"><span class="vn">7</span> তাই যে কেউ তোমাকে দেখবে, সে তোমার কাছ থেকে পালিয়ে যাবে, আর বলবে, নিনেভে উৎসন্ন হল, তার বিষয়ে কে মাতম করবে? আমি কোথায় গিয়ে তোমার জন্য সান্ত্বনাকারীদের খোঁজ করবো?</div>
<div class="v" id="v8"><span class="vn">8</span> <span class="br-p"><br><br></span>তুমি কি থিব্‌সের চেয়ে শ্রেষ্ঠ? সে তো নদীগুলোর পারে সুখে আসীন ও তার চারদিকে ঘিরে ছিল পানি; জলরাশি ছিল তার পরিখা, সমুদ্র তার প্রাচীর ছিল।</div>
<div class="v" id="v9"><span class="vn">9</span> ইথিওপিয়া ও মিসর তার বলস্বরূপ, তা অসীম; পুট ও লিবীয়রা তার সহকারী ছিল।</div>
<div class="v" id="v10"><span class="vn">10</span> তবুও সেও নির্বাসিতা হল, বন্দীদশার দেশে গেল, তার শিশুদেরকেও সকল পথের মাথায় আছাড় মেরে খণ্ড খণ্ড করা হল; দুশমনরা তার সম্মানিত পুরুষদের জন্য গুলিবাঁট করলো এবং তার পদস্থ লোকদের শিকল দিয়ে বাঁধা হল।</div>
<div class="v" id="v11"><span class="vn">11</span> <span class="br-p"><br><br></span>তুমিও মাতাল হবে, লুকিয়ে থাকবে; তুমিও দুশমনের ভয়ের কারণে আশ্রয় লাভের চেষ্টা করবে।</div>
<div class="v" id="v12"><span class="vn">12</span> তোমার দৃঢ় দুর্গগুলো প্রথমে পাকা ফলবিশিষ্ট ডুমুর গাছের মত হবে; সঞ্চালিত হলে তার ফল ভক্ষকের মুখে পড়ে।</div>
<div class="v" id="v13"><span class="vn">13</span> দেখ, তোমার মধ্যস্থিত লোকেরা স্ত্রীলোক; তোমার দেশের তোরণদ্বারগুলো দুশমনদের জন্য খোলা হয়েছে, আগুন তোমার অর্গলগুলো গ্রাস করেছে।</div>
<div class="v" id="v14"><span class="vn">14</span> তুমি অবরোধ সময়ের জন্য পানি তুলে রাখ, তোমার দুর্গগুলো দৃঢ় কর, ইটখোলাতে যাও, কাদা ছান, ইটের পাঁজা সাজাও।</div>
<div class="v" id="v15"><span class="vn">15</span> <span class="br-p"><br><br></span>সেখানে আগুন তোমাকে গ্রাস করবে; তলোয়ার তোমাকে কেটে ফেলবে, তা পতঙ্গের মত তোমাকে খেয়ে ফেলবে;</div>
<div class="v" id="v16"><span class="vn">16</span> তুমি পতঙ্গের মত বড় ঝাঁক হও। তুমি আসমানের তারা হতেও তোমার বণিকদের বৃদ্ধি করেছ; পতঙ্গ ঝাঁক বেঁধে উড়ে যাচ্ছে।</div>
<div class="v" id="v17"><span class="vn">17</span> তোমার মুকুটপরিহিতরা পঙ্গপালের মত; তোমার সেনাপতিরা অগণিত ফড়িংয়ের মত; ফড়িং তো শীতের দিনে বেড়াতে আশ্রয় নেয়, কিন্তু সূর্যোদয় হলে উড়ে যায়; কোন স্থানে যায়, তা জানা যায় না।</div>
<div class="v" id="v18"><span class="vn">18</span> <span class="br-p"><br><br></span>হে আশেরিয়ার বাদশাহ্‌, তোমার পালরক্ষকেরা ঘুমিয়ে পড়েছে, তোমার কুলীনেরা বিশ্রাম করছে, তোমার লোকেরা পর্বতমালার উপরে ছিন্নভিন্ন রয়েছে, তাদেরকে সংগ্রহ করার কেউ নেই;</div>
<div class="v" id="v19"><span class="vn">19</span> তোমার আঘাতের প্রতিকার নেই; তোমার ক্ষত সাংঘাতিক; যারা তোমার বার্তা শুনবে, তারা তোমার কথায় হাততালি দেবে; কেননা তোমার নিষ্ঠুরতা কে না ভোগ করেছে?</div>
</div>
<!-- PARSED ABOVE; EDITING MAY BREAK PARSER -->
</body></html>