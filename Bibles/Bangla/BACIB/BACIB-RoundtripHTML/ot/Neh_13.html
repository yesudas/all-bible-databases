<html><head>
<meta http-equiv="Content-Type" content="text/html;charset=utf-8" />
<title>Neh 13 &ndash; নহিমিয়া &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Neh', 13);">
<div id="navbar"><a href="../index.html">কিতাবুল মোকাদ্দস</a> &ndash; <b>নহিমিয়া</b> &ndash; <a href="Neh_1.html">1</a> ... <a href="Neh_11.html">11</a> <a href="Neh_12.html">12</a> <b>13</b> </div><hr>
<h1>Neh 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>সেদিন লোকদের কর্ণগোচরে মূসার কিতাব পাঠ করা হল; তার মধ্যে লেখা এই হুকুম পাওয়া গেল, অম্মোনীয় কিংবা মোয়াবীয় লোক কখনও আল্লাহ্‌র সমাজে প্রবেশ করতে পারবে না;</div>
<div class="v" id="v2"><span class="vn">2</span> কেননা তারা খাদ্য ও পানি নিয়ে বনি-ইসরাইলদের সঙ্গে সাক্ষাৎ করে নি, বরং তাদেরকে বদদোয়া দিতে তাদের প্রতিকূলে বালামকে ঘুষ দিয়েছিল; কিন্তু আমাদের আল্লাহ্‌ সেই বদদোয়া দোয়ায় পরিণত করলেন।</div>
<div class="v" id="v3"><span class="vn">3</span> তখন তারা এই ব্যবস্থা শুনে সমস্ত বিদেশী বংশজাতদের ইসরাইল লোক থেকে পৃথক করলো।</div>
<div class="v" id="v4"><h2>হযরত নহিমিয়ার দ্বিতীয়বার আগমন</h2><span class="vn">4</span> <span class="br-p"><br><br></span>এর আগে, আমাদের আল্লাহ্‌র গৃহের কুঠরীগুলোর নেতা ইমাম ইলিয়াশীব টোবিয়ের আত্মীয় হওয়াতে তার জন্য একটি বড় কুঠরী দিয়েছিল;</div>
<div class="v" id="v5"><span class="vn">5</span> আগে লোকেরা সেই স্থানে নিবেদিত শস্য-উৎসর্গ, কুন্দুরু ও সমস্ত পাত্র এবং লেবীয়, গায়ক ও দ্বারপালদের জন্য হুকুম অনুযায়ী দেওয়া শস্য, আঙ্গুর-রস ও তেলের দশ ভাগের এক ভাগ এবং ইমামদের প্রাপ্য উত্তোলনীয় সমস্ত উপহার রাখত।</div>
<div class="v" id="v6"><span class="vn">6</span> কিন্তু এসব ঘটনার সময়ে আমি জেরুশালেমে ছিলাম না, কেননা ব্যাবিলনের বাদশাহ্‌ আর্টা-জারেক্সেসের দ্বাত্রিংশ বছরে আমি বাদশাহ্‌র কাছে গিয়ে কিছু দিন পর বাদশাহ্‌র কাছ থেকে বিদায় নিলাম।</div>
<div class="v" id="v7"><span class="vn">7</span> পরে আমি জেরুশালেমে এলাম, আর ইলিয়াশীব টোবিয়কে আল্লাহ্‌র গৃহের প্রাঙ্গণে একটি কুঠরী দিয়ে যে অপকর্ম করেছে, তা অবগত হলাম।</div>
<div class="v" id="v8"><span class="vn">8</span> এতে আমার অতিশয় অসন্তোষ জন্মাল; তাই ঐ কুঠরী থেকে টোবিয়ের সমস্ত গৃহসামগ্রী বের করে ফেললাম।</div>
<div class="v" id="v9"><span class="vn">9</span> আর আমি হুকুম দিয়ে সমস্ত কুঠরী পাক-পবিত্র করালাম এবং সেই স্থানে আল্লাহ্‌র গৃহের সমস্ত পাত্র, শস্য-উৎসর্গ ও কুন্দুরু পুনর্বার আনালাম।</div>
<div class="v" id="v10"><span class="vn">10</span> <span class="br-p"><br><br></span>আর আমি জানতে পারলাম, লেবীয়দের অংশ তাদেরকে দেওয়া হয় নি, সেজন্য কর্মকারী লেবীয় ও গায়কেরা পালিয়ে প্রত্যেকে যার যার ভূমিতে চলে গেছে।</div>
<div class="v" id="v11"><span class="vn">11</span> তাতে আমি কর্মকর্তাদেরকে অনুযোগ করে বললাম আল্লাহ্‌র এবাদতখানা কেন পরিত্যক্ত হল? পরে ওদেরকে সংগ্রহ করে স্ব স্ব পদে স্থাপন করলাম।</div>
<div class="v" id="v12"><span class="vn">12</span> আর সমস্ত এহুদা শস্যের, আঙ্গুর-রস ও তেলের দশ ভাগের এক ভাগ ভাণ্ডারে আনতে লাগল।</div>
<div class="v" id="v13"><span class="vn">13</span> আর আমি শেলিমিয় ইমাম ও সাদোক আলেমকে এবং লেবীয়দের মধ্যে পদায়কে ও তাদের অধীনে মত্তনিয়ের পৌত্র সক্কুরের পুত্র হাননকে ভাণ্ডারগুলোর নেতা করলাম, কেননা তারা বিশ্বস্ত হিসেবে বিবেচিত ছিল, আর তাদের ভাইদেরকে অংশ বিতরণ করা তাদের কাজ হল।</div>
<div class="v" id="v14"><span class="vn">14</span> হে আমার আল্লাহ্‌, এই বিষয়ে আমাকে স্মরণ কর; আমি আমার আল্লাহ্‌র গৃহের জন্য ও তাঁর সেবার জন্য যেসব সাধু কাজ করেছি, তা মুছে দিও না।</div>
<div class="v" id="v15"><h2>বিশ্রামবার পালন শুরু করা</h2><span class="vn">15</span> <span class="br-p"><br><br></span>ঐ সময়ে আমি এহুদার মধ্যে কতগুলো লোককে বিশ্রামবারে আঙ্গুরযন্ত্র মাড়াই করতে, আটি আনতে ও গাধার উপরে চাপাতে এবং বিশ্রামবারে আঙ্গুর-রস, আঙ্গুর ফল ও ডুমুরাদি সকল দ্রব্যের বোঝা জেরুশালেমে আনতে দেখলাম; তাতে যেদিন তারা খাদ্যদ্রব্য বিক্রয় করছিল, সেদিন আমি তাদের বিরুদ্ধে সাক্ষ্য দিলাম।</div>
<div class="v" id="v16"><span class="vn">16</span> আর টায়ারের কতগুলো লোক নগরে বাস করতো, তারা মাছ ও সমস্ত রকম বিক্রয়ের দ্রব্য এনে বিশ্রামবারে এহুদা-বংশের লোকদের কাছে ও জেরুশালেমে বিক্রি করতো।</div>
<div class="v" id="v17"><span class="vn">17</span> তখন আমি এহুদার প্রধান লোকদেরকে অনুযোগ করে বললাম তোমরা বিশ্রামবার নাপাক করে এই কি কুকাজ করছো?</div>
<div class="v" id="v18"><span class="vn">18</span> তোমাদের পূর্বপুরুষেরা কি সেই একই কাজ করতো না? আর সেজন্য আমাদের আল্লাহ্‌ কি আমাদের উপরে ও এই নগরের উপরে এসব অমঙ্গল ঘটান নি? আবার তোমরাও বিশ্রামবার নাপাক করে ইসরাইলের উপরে আরও ক্রোধ বর্তাচ্ছ।</div>
<div class="v" id="v19"><span class="vn">19</span> <span class="br-p"><br><br></span>পরে বিশ্রামবারের আগে জেরুশালেমের দ্বারগুলোর উপর সন্ধ্যার ছায়া পড়লে আমি কবাট বন্ধ করতে হুকুম করলাম; আরও বললাম, বিশ্রামবার অতীত না হলে এই দ্বার খুলবে না; আর বিশ্রামবারে যেন কোন বোঝা ভিতরে আনা না হয়, এজন্য আমি আমার কয়েক জন যুবককে দ্বারে নিযুক্ত করলাম।</div>
<div class="v" id="v20"><span class="vn">20</span> তাতে বণিকেরা ও সমস্ত রকম দ্রব্যের বিক্রেতারা দুই এক বার জেরুশালেমের বাইরে রাত যাপন করলো।</div>
<div class="v" id="v21"><span class="vn">21</span> তখন আমি তাদের বিরুদ্ধে সাক্ষ্য দিয়ে তাদেরকে বললাম তোমরা কেন প্রাচীরের সম্মুখে রাত যাপন কর? যদি আবার এমন কর, তবে আমি তোমাদের উপরে হাত উঠাবো।</div>
<div class="v" id="v22"><span class="vn">22</span> সেই সময় থেকে তারা বিশ্রামবারে আর এল না। পরে বিশ্রামবার পবিত্র করার জন্য আমি লেবীয়দেরকে পাক-পবিত্র হতে এবং সমস্ত দ্বার রক্ষা করার জন্য আসতে হুকুম করলাম। হে আমার আল্লাহ্‌, এই বিষয়েও আমাকে স্মরণ কর এবং তোমার অটল মহব্বতের মাহাত্ম্য অনুসারে আমার প্রতি করুণা কর।</div>
<div class="v" id="v23"><h2>বিজাতীয় স্ত্রী গ্রহণকে নিন্দা জানানো</h2><span class="vn">23</span> <span class="br-p"><br><br></span>আবার সেই সময়ে আমি দেখলাম, ইহুদীদের কেউ কেউ অস্‌দোদীয়া, অম্মোনীয়া ও মোয়াবীয়া স্ত্রী গ্রহণ করেছে;</div>
<div class="v" id="v24"><span class="vn">24</span> এবং তাদের সন্তানেরা অর্ধেক অস্‌দোদীয় ভাষায় কথা বলছে, ইহুদীদের ভাষায় কথা বলতে জানে না, কিন্তু নিজের নিজের জাতির ভাষানুসারে কথা বলে।</div>
<div class="v" id="v25"><span class="vn">25</span> তাতে আমি তাদের সঙ্গে ঝগড়া করলাম, তাদেরকে তিরস্কার করলাম এবং তাদের কোন কোন ব্যক্তিকে প্রহার ও তাদের চুল উৎপাটন করলাম এবং আল্লাহ্‌র নামে তাদেরকে এই বলে কসম করালাম, তোমরা ওদের পুত্রদের সঙ্গে নিজ নিজ কন্যাদের বিয়ে দেবে না ও নিজ নিজ পুত্রদের জন্য কিংবা নিজেদের জন্য ওদের কন্যাদেরকে গ্রহণ করবে না।</div>
<div class="v" id="v26"><span class="vn">26</span> ইসরাইলের বাদশাহ্‌ সোলায়মান এসব কাজ করে কি অপরাধী হন নি? কিন্তু অনেক জাতির মধ্যে তার মত কোন বাদশাহ্‌ ছিল না; আর তিনি তার আল্লাহ্‌র প্রিয় পাত্র ছিলেন এবং আল্লাহ্‌ তাঁকে সমস্ত ইসরাইলের উপরে বাদশাহ্‌ করেছিলেন; তবুও বিজাতীয় স্ত্রীরা তাঁকেও গুনাহ্‌ করিয়েছিল।</div>
<div class="v" id="v27"><span class="vn">27</span> অতএব আমরা কি তোমাদের এই কথায় কান দেব যে, তোমরা বিজাতীয় কন্যাদেরকে বিয়ে করে আমাদের আল্লাহ্‌র বিরুদ্ধে বিশ্বাস ভঙ্গ করার জন্য এ সব মহাগুনাহ্‌ করবে?</div>
<div class="v" id="v28"><span class="vn">28</span> <span class="br-p"><br><br></span>ইলিয়াশীব মহা-ইমামের পুত্র যিহোয়াদার এক পুত্র হোরুনীয় সন্‌বল্লটের জামাতা ছিল, এজন্য আমি আমার কাছ থেকে তাকে তাড়িয়ে দিলাম।</div>
<div class="v" id="v29"><span class="vn">29</span> হে আমার আল্লাহ্‌, তাদেরকে স্মরণ কর, কেননা তারা ইমামের পদ এবং ইমামের পদের ও লেবীয়দের নিয়ম কলঙ্কিত করেছে।</div>
<div class="v" id="v30"><span class="vn">30</span> <span class="br-p"><br><br></span>এভাবে আমি বিজাতীয় সকলের থেকে তাদেরকে পরিষ্কার করলাম এবং প্রত্যেকের কাজ অনুসারে ইমাম ও লেবীয়দের কর্তব্য স্থির করলাম;</div>
<div class="v" id="v31"><span class="vn">31</span> আর নিরূপিত সময়ে কাঠ দানের জন্য ও অগ্রিমাংশগুলোর জন্য লোক নিযুক্ত করলাম। হে আমার আল্লাহ্‌, মঙ্গলার্থে আমাকে স্মরণ কর।</div>
</div>
<!-- PARSED ABOVE; EDITING MAY BREAK PARSER -->
</body></html>