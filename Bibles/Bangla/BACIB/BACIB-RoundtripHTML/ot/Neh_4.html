<html><head>
<meta http-equiv="Content-Type" content="text/html;charset=utf-8" />
<title>Neh 4 &ndash; নহিমিয়া &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Neh', 4);">
<div id="navbar"><a href="../index.html">কিতাবুল মোকাদ্দস</a> &ndash; <b>নহিমিয়া</b> &ndash; <a href="Neh_1.html">1</a> <a href="Neh_2.html">2</a> <a href="Neh_3.html">3</a> <b>4</b> <a href="Neh_5.html">5</a> <a href="Neh_6.html">6</a> ... <a href="Neh_13.html">13</a> </div><hr>
<h1>Neh 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রাচীর পুনর্নির্মাণে বাধা</h2><span class="vn">1</span> <span class="br-p"><br><br></span>সন্‌্বল্লট যখন শুনতে পেল যে, আমরা প্রাচীর পুনর্নির্মাণ করছি, তখন সে রাগান্বিত ও ভীষণ বিরক্ত হল, আর ইহুদীদেরকে বিদ্রূপ করলো।</div>
<div class="v" id="v2"><span class="vn">2</span> আর সে তার ভাইদের ও সামেরিয় সৈন্যদলের সাক্ষাতে বললো, এই নিস্তেজ ইহুদীরা কি করছে? এরা কি নিজদেরকে দৃঢ় করবে? এরা কি কোরবানী করবে? এক দিনে কি সমাপ্ত করবে? ধ্বংসস্তূপের ঢিবি থেকে এ সব পাথর তুলে কি সজীব করবে?</div>
<div class="v" id="v3"><span class="vn">3</span> এসব যে পুড়ে গেছে! তখন অম্মোনীয় টোবীয় তার পাশে ছিল; সেও বললো, ওরা যা পুনর্নির্মাণ করছে, তার উপরে যদি শিয়াল উঠে, তবে তাদের সেই পাথরের প্রাচীর ভেঙে পড়বে।</div>
<div class="v" id="v4"><span class="vn">4</span> — হে আমাদের আল্লাহ্‌, শোন, কেননা আমাদের তুচ্ছ করা হচ্ছে; ওদের টিটকারী ওদেরই মাথায় বর্তাও এবং ওদেরকে বন্দী হয়ে লুণ্ঠিত বস্তুর মত বিদেশে থাকতে দাও;</div>
<div class="v" id="v5"><span class="vn">5</span> ওদের অপরাধ ঢেকে রেখো না ও ওদের গুনাহ্‌ তোমার সম্মুখ থেকে মুছে যেতে দিও না; কেননা ওরা গাঁথকদের সম্মুখে তোমাকে অসন্তুষ্ট করেছে।</div>
<div class="v" id="v6"><span class="vn">6</span> <span class="br-p"><br><br></span>— এভাবে আমরা প্রাচীর গাঁথলাম, তাতে উচ্চতার অর্ধেক পর্যন্ত সমস্ত প্রাচীর সংযোজিত হল, কারণ কাজ করতে লোকদের আগ্রহ ছিল।</div>
<div class="v" id="v7"><span class="vn">7</span> <span class="br-p"><br><br></span>আর সন্‌্‌্বল্লট ও টোবিয় এবং আরবীয়েরা, অম্মোনীয়েরা ও অস্‌দোদীয়েরা যখন শুনতে পেল, জেরুশালেমের প্রাচীরের মেরামত সম্পন্ন হচ্ছে ও তার সমস্ত ছিদ্র বন্ধ করতে আরম্ভ করা হয়েছে, তখন তারা অতিশয় ক্রুদ্ধ হল;</div>
<div class="v" id="v8"><span class="vn">8</span> আর তারা সকলে জেরুশালেমের বিরুদ্ধে যুদ্ধ যাত্রা ও গোলযোগ উৎপন্ন করার জন্য চক্রান্ত করলো।</div>
<div class="v" id="v9"><span class="vn">9</span> কিন্তু তাদের ভয়ে আমরা আমাদের আল্লাহ্‌র কাছে মুনাজাত করলাম ও দিনরাত তাদের বিরুদ্ধে প্রহরিদেরকে রাখলাম।</div>
<div class="v" id="v10"><span class="vn">10</span> <span class="br-p"><br><br></span>আর এহুদার লোকেরা বললো, ভারবাহকেরা দুর্বল হয়েছে এবং ধ্বংসাবশেষ অনেক আছে, প্রাচীর গাঁথা আমাদের অসাধ্য।</div>
<div class="v" id="v11"><span class="vn">11</span> আবার আমাদের দুশমনদের বললো, ওরা জানবে না, দেখবে না, অমনি আমরা ওদের মধ্যে এসে ওদেরকে হত্যা করে কাজ বন্ধ করবো।</div>
<div class="v" id="v12"><span class="vn">12</span> আর তাদের নিকটবাসী ইহুদীরা সর্বস্থান থেকে এসে দশবার আমাদেরকে বললো, তোমাদেরকে আমাদের কাছে ফিরে আসতে হবে।</div>
<div class="v" id="v13"><span class="vn">13</span> অতএব আমি প্রাচীরের পিছনের দিকে নিচস্থ অনাবৃত্ত স্থানে লোক নিযুক্ত করলাম, স্ব স্ব গোষ্ঠী অনুসারে তলোয়ার, বর্শা ও ধনুক সমেত লোক নিযুক্ত করলাম।</div>
<div class="v" id="v14"><span class="vn">14</span> পরে আমি চেয়ে দেখলাম এবং উঠে প্রধান লোকদের, কর্মকর্তাদের ও অন্য সমস্ত লোককে বললাম তোমরা ওদেরকে ভয় পেয়ো না; মহান ও ভয়ঙ্কর প্রভুকে স্মরণ কর এবং আপন আপন ভাইদের, পুত্র ও কন্যাদের, স্ত্রীদের ও বাড়ির জন্য যুদ্ধ কর।</div>
<div class="v" id="v15"><span class="vn">15</span> <span class="br-p"><br><br></span>আর যখন আমাদের দুশমনেরা শুনতে পেল যে, আমরা জানতে পেরেছি, আর আল্লাহ্‌ তাদের মন্ত্রণা বিফল করেছেন, তখন আমরা সকলে প্রাচীরে নিজ নিজ কাজ করতে পুনর্বার গমন করলাম।</div>
<div class="v" id="v16"><span class="vn">16</span> আর সেদিন থেকে আমার যুবকদের অর্ধেক লোক কাজ করতো, অন্য অর্ধেক লোক বর্শা, ঢাল, ধনুক ও বর্ম ধরে থাকতো এবং সমস্ত এহুদাকুলের পিছনে নেতৃবর্গ থাকতেন।</div>
<div class="v" id="v17"><span class="vn">17</span> যারা প্রাচীর গাঁথত এবং যারা ভার বহন করতো, যারা ভার তুলে দিত, তারা সকলে এক হাতে কাজ করতো, অন্য হাতে অস্ত্র ধরত;</div>
<div class="v" id="v18"><span class="vn">18</span> আর রাজমিস্ত্রিরা প্রত্যেক জন কোমরে তলোয়ার বেঁধে কাজ করতো; এবং তূরীবাদক আমার পাশে থাকতো।</div>
<div class="v" id="v19"><span class="vn">19</span> আর আমি প্রধান লোকদেরকে, কর্মকর্তাদেরকে ও অন্য সমস্ত লোককে বললাম এই কাজ ভারী ও বিস্তীর্ণ জায়গা জুড়ে এবং আমরা প্রাচীরের উপরে পৃথক পৃথক হয়ে এক জন থেকে অন্য জন দূরে আছি;</div>
<div class="v" id="v20"><span class="vn">20</span> তোমরা যে কোন স্থানে তূরীর আওয়াজ শুনবে, সেই স্থানে আমাদের কাছে জমায়েত হবে; আমাদের আল্লাহ্‌ আমাদের জন্য যুদ্ধ করবেন।</div>
<div class="v" id="v21"><span class="vn">21</span> <span class="br-p"><br><br></span>এভাবে আমরা কাজ করতাম এবং সূর্য উঠার সময় থেকে শুরু করে রাতের তারা দেখা যাওয়া পর্যন্ত আমাদের অর্ধেক লোক বর্শা ধরে থাকতো।</div>
<div class="v" id="v22"><span class="vn">22</span> সেই সময়ে আমি লোকদেরকে আরও বললাম প্রত্যেক পুরুষ নিজ নিজ চাকরের সঙ্গে রাতের বেলায় জেরুশালেমের মধ্যে থাকুক; তারা রাতে আমাদের রক্ষক হবে ও দিনে কাজ করবে।</div>
<div class="v" id="v23"><span class="vn">23</span> অতএব, আমি, আমার ভাইয়েরা, যুবকেরা ও আমার অনুবর্তী রক্ষকেরা কেউ কাপড় খুলতাম না, প্রত্যেকে নিজ নিজ অস্ত্র সহ পানির কাছে যেতাম।</div>
</div>
<!-- PARSED ABOVE; EDITING MAY BREAK PARSER -->
</body></html>