<html><head>
<meta http-equiv="Content-Type" content="text/html;charset=utf-8" />
<title>Neh 5 &ndash; নহিমিয়া &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Neh', 5);">
<div id="navbar"><a href="../index.html">কিতাবুল মোকাদ্দস</a> &ndash; <b>নহিমিয়া</b> &ndash; <a href="Neh_1.html">1</a> ... <a href="Neh_3.html">3</a> <a href="Neh_4.html">4</a> <b>5</b> <a href="Neh_6.html">6</a> <a href="Neh_7.html">7</a> ... <a href="Neh_13.html">13</a> </div><hr>
<h1>Neh 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দরিদ্রদের উপরে দৌরাত্ম্য নিবারণ</h2><span class="vn">1</span> <span class="br-p"><br><br></span>পরে নিজেদের ভাই ইহুদীদের বিরুদ্ধে লোকেরা ও তাদের স্ত্রীরা ভীষণ কান্নাকাটি করতে লাগল।</div>
<div class="v" id="v2"><span class="vn">2</span> কেউ কেউ বললো, আমরা পুত্র কন্যাসুদ্ধ অনেক প্রাণী, আহার করে জীবন ধারণের জন্য শস্য নেব।</div>
<div class="v" id="v3"><span class="vn">3</span> আর কেউ কেউ বললো, আমরা আমাদের ভূমি, আঙ্গুরক্ষেত ও বাড়ি বন্ধক দিচ্ছি দুর্ভিক্ষের সময়ে শস্য নেব।</div>
<div class="v" id="v4"><span class="vn">4</span> আর কেউ কেউ বললো, রাজকরের জন্য আমরা নিজ নিজ ভূমি ও আঙ্গুরক্ষেত বন্ধক রেখে টাকা নিয়েছি।</div>
<div class="v" id="v5"><span class="vn">5</span> কিন্তু আমরা একই জাতির লোক, আমাদের সন্তানেরা তাদের সন্তানদের সমান, তবুও দেখুন, আমরা নিজ নিজ পুত্র কন্যাদের গোলাম বানাতে হয়েছে; আমাদের কন্যাদের মধ্যে কেউ কেউ তো বাঁদীর অবস্থায় পড়েছে; আমাদের কোন সঙ্গতি নেই; এবং আমাদের ভূমি ও আঙ্গুর— ক্ষেতগুলো অন্য লোকদের হয়েছে।</div>
<div class="v" id="v6"><span class="vn">6</span> <span class="br-p"><br><br></span>তখন আমি তাদের কান্নাকাটি ও এসব কথা শুনে মহাক্রুদ্ধ হলাম।</div>
<div class="v" id="v7"><span class="vn">7</span> আর আমি মনে মনে বিবেচনা করলাম এবং প্রধান লোকদের ও কর্মকর্তাদেরকে ভর্ৎসনা করে বললাম তোমরা প্রত্যেকে আপন আপন ভাইয়ের কাছ থেকে সুদ আদায় করে থাক। পরে তাদের বিরুদ্ধে মহাসমাজ একত্র করলাম।</div>
<div class="v" id="v8"><span class="vn">8</span> আর আমি তাদেরকে বললাম বিভিন্ন জাতির কাছে আমাদের যে ইহুদী ভাইদের বিক্রি করা হয়েছিল, তাদেরকে আমরা সাধ্যানুসারে মুক্ত করেছি; এখন তোমাদের ভাইদেরকে তোমরাই কি বিক্রি করবে? আমাদের কাছে কি তাদেরকে বিক্রি করা হবে? তাতে তারা নীরব হল, কোন উত্তর দিতে পারল না।</div>
<div class="v" id="v9"><span class="vn">9</span> আমি আরও বললাম তোমাদের এই কাজ ভাল নয়; আমাদের দুশমন জাতিদের টিটকারির দরুন তোমরা কি আমাদের আল্লাহ্‌র ভয়ে চলবে না?</div>
<div class="v" id="v10"><span class="vn">10</span> আমি, আমার ভাইয়েরা ও যুবকেরা, আমরাও সুদের জন্য ওদেরকে টাকা ও শস্য ঋণ দিয়ে থাকি; এসো, আমরা এই সুদ ছেড়ে দিই।</div>
<div class="v" id="v11"><span class="vn">11</span> তোমরা ওদের শস্যক্ষেত, আঙ্গুরক্ষেত, জলপাইক্ষেত ও গৃহগুলো এবং টাকা, শস্য, আঙ্গুর-রস ও তেলের শতকরা যে সুদ নিয়ে তাদেরকে ঋণ দিয়েছ, তা আজই তাদেরকে ফিরিয়ে দাও।</div>
<div class="v" id="v12"><span class="vn">12</span> তখন তারা বললো, আমরা তা ফিরিয়ে দেব, তাদের কাছে কিছুই চাইব না; আপনি যা বলবেন, সেই অনুসারে করবো। তখন আমি ইমামদেরকে ডেকে এই ওয়াদা অনুসারে কাজ করতে ওদেরকে কসম করালাম।</div>
<div class="v" id="v13"><span class="vn">13</span> আবার আমি আমার দেহের কাপড় ঝেড়ে বললাম যে কেউ এই ওয়াদা পালন না করে আল্লাহ্‌ তার বাড়ি ও পরিশ্রমের ফল থেকে তাকে এরকম ঝেড়ে ফেলুন, এভাবে সে ঝাড়া ও শূন্য হোক। তাতে সমস্ত সমাজ বললো, আমিন এবং তারা মাবুদের শুকরিয়া করলো। পরে লোকেরা সেই ওয়াদা অনুসারে কাজ করলো।</div>
<div class="v" id="v14"><h2>হযরত নহিমিয়ার মহানুভবতা</h2><span class="vn">14</span> <span class="br-p"><br><br></span>এছাড়া, আমি যে সময়ে এহুদা দেশে তাদের নেতৃত্বপদে নিযুক্ত হয়েছিলাম সেই থেকে অর্থাৎ আর্টা-জারেক্সেস বাদশাহ্‌র বিশতম বছর থেকে বত্রিশতম বছর পর্যন্ত, বারো বছর আমি ও আমার ভাইয়েরা শাসনকর্তার বৃত্তি ভোগ করি নি।</div>
<div class="v" id="v15"><span class="vn">15</span> আমার আগে যেসব শাসনকর্তা ছিলেন, তাঁরা লোকদেরকে ভারগ্রস্ত করতেন এবং তাদের থেকে নগদ চল্লিশ শেকল রূপা ছাড়াও খাদ্য ও আঙ্গুর-রস নিতেন, এমন কি তাঁদের চাকরেরাও লোকদের উপরে কর্তৃত্ব করতো; কিন্তু আমি আল্লাহ্‌ভয়ের দরুন তা করতাম না।</div>
<div class="v" id="v16"><span class="vn">16</span> আবার আমি এই প্রাচীরের কাজের নিয়োজিত ছিলাম; আমরা ভূমি ক্রয় করতাম না এবং আমার সমস্ত যুবক সেই স্থানে কাজে একত্র হত।</div>
<div class="v" id="v17"><span class="vn">17</span> আর আমাদের চারদিকের জাতিদের মধ্য থেকে যারা আমাদের কাছে আসত, তাদের ছাড়াও ইহুদী ও কর্মকর্তাদের মধ্য থেকে এক শত পঞ্চাশ জন আমার টেবিলে আহার করতো।</div>
<div class="v" id="v18"><span class="vn">18</span> সেই সময়ে প্রতিদিন একটা বলদ, ছয়টা উত্তম ভেড়া, কতগুলো পাখি আমাদের জন্য রান্না করা হত; এছাড়া, প্রতি দশ দিন পর পর নানা রকম আঙ্গুর-রস পরিবেশন করা হত; এ সব সত্ত্বেও লোকদের গোলামীর ভার গুরুতর হওয়াতে আমি শাসনকর্তার বৃত্তি চাইতাম না।</div>
<div class="v" id="v19"><span class="vn">19</span> হে আমার আল্লাহ্‌, আমি এই লোকদের জন্য যেসব কাজ করেছি, মঙ্গলের জন্য আমার পক্ষে তা স্মরণ কর।</div>
</div>
<!-- PARSED ABOVE; EDITING MAY BREAK PARSER -->
</body></html>