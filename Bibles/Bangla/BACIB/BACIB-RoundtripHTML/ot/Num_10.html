<html><head>
<meta http-equiv="Content-Type" content="text/html;charset=utf-8" />
<title>Num 10 &ndash; শুমারী কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 10);">
<div id="navbar"><a href="../index.html">কিতাবুল মোকাদ্দস</a> &ndash; <b>শুমারী কিতাব</b> &ndash; <a href="Num_1.html">1</a> ... <a href="Num_8.html">8</a> <a href="Num_9.html">9</a> <b>10</b> <a href="Num_11.html">11</a> <a href="Num_12.html">12</a> ... <a href="Num_36.html">36</a> </div><hr>
<h1>Num 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>রূপার তূরী</h2><span class="vn">1</span> <span class="br-p"><br><br></span>মাবুদ মূসাকে বললেন,</div>
<div class="v" id="v2"><span class="vn">2</span> তুমি দু’টি রূপার তূরী তৈরি কর; পিটানো রূপা দিয়ে তা তৈরি করতে হবে; তুমি তা মণ্ডলীকে আহ্বান ও শিবির তুলে যাত্রার জন্য ব্যবহার করবে।</div>
<div class="v" id="v3"><span class="vn">3</span> সেই দু’টি তূরী বাজলে সমস্ত মণ্ডলী জমায়েত-তাঁবুর দরজার কাছে তোমার কাছে জমায়েত হবে।</div>
<div class="v" id="v4"><span class="vn">4</span> কিন্তু একটি তূরী বাজালে নেতৃবর্গ, ইসরাইলের সহস্রপতিরা, তোমার কাছে জমায়েত হবে।</div>
<div class="v" id="v5"><span class="vn">5</span> তোমরা রণবাদ্য বাজালে পূর্বদিকের শিবিরের লোকেরা শিবির ওঠাবে।</div>
<div class="v" id="v6"><span class="vn">6</span> তোমরা দ্বিতীয়বার রণবাদ্য বাজালে দক্ষিণ দিকের শিবিরের লোকেরা শিবির ওঠাবে; তাদের প্রস্থান করার জন্য রণবাদ্য বাজাতে হবে।</div>
<div class="v" id="v7"><span class="vn">7</span> কিন্তু সমাজের সমাগমের জন্য তূরী বাজাবার সময়ে তোমরা রণবাদ্য বাজাবে না।</div>
<div class="v" id="v8"><span class="vn">8</span> হারুনের ইমাম সন্তানগণ সেই তূরী বাজাবে, পুরুষানুক্রমে তোমরা চিরস্থায়ী নিয়ম হিসেবে তা পালন করবে।</div>
<div class="v" id="v9"><span class="vn">9</span> আর তোমাদের দেশে তোমরা যখন আক্রমণকারী শত্রুর বিরুদ্ধে যুদ্ধ করতে যাবে, সেই সময় এই তূরীতে রণবাদ্য বাজাবে; তাতে তোমাদের আল্লাহ্‌ মাবুদের সম্মুখে তোমাদেরকে স্মরণ করা হবে ও তোমরা তোমাদের দুশমনদের হাত থেকে নিস্তার পাবে।</div>
<div class="v" id="v10"><span class="vn">10</span> আর তোমাদের আনন্দের দিনে, ঈদের দিনে ও মাসের আরম্ভে তোমাদের পোড়ানো-কোরবানীর ও তোমাদের মঙ্গল-কোরবানী দেওয়া উপলক্ষে তোমরা সেই তূরী বাজাবে; তাতে তা তোমাদের আল্লাহ্‌র সম্মুখে তোমাদের স্মরণ করা হবে। আমি মাবুদ তোমাদের আল্লাহ্‌।</div>
<div class="v" id="v11"><h2>সিনাই থেকে প্রস্থান</h2><span class="vn">11</span> <span class="br-p"><br><br></span>পরে দ্বিতীয় বছর দ্বিতীয় মাসের বিশতম দিনে সেই মেঘ সাক্ষ্যের শরীয়ত-তাঁবুর উপর থেকে উপরে উঠে গেল।</div>
<div class="v" id="v12"><span class="vn">12</span> তাতে বনি-ইসরাইল তাদের যাত্রার নিয়ম অনুসারে সিনাই মরুভূমি থেকে যাত্রা করলো, পরে সেই মেঘ পারণ মরুভূমিতে অবস্থান গ্রহণ করলো।</div>
<div class="v" id="v13"><span class="vn">13</span> মূসার মধ্য দিয়ে দেওয়া মাবুদের হুকুম অনুসারে তারা এই প্রথমবার যাত্রা করলো।</div>
<div class="v" id="v14"><span class="vn">14</span> প্রথমে এহুদা বিভাগের সৈন্যদের সঙ্গে এহুদা সন্তানদের শিবিরের নিশান চললো; অম্মীনাদবের পুত্র নহশোন তাদের সেনাপতি ছিলেন।</div>
<div class="v" id="v15"><span class="vn">15</span> আর সূয়ারের পুত্র নথনেল ইষাখর-বংশের লোকদের বংশের সেনাপতি ছিলেন।</div>
<div class="v" id="v16"><span class="vn">16</span> হেলোনের পুত্র ইলীয়াব সবূলূন-বংশের লোকদের বংশের সেনাপতি ছিলেন।</div>
<div class="v" id="v17"><span class="vn">17</span> <span class="br-p"><br><br></span>পরে শরীয়ত-তাঁবু তোলা হল এবং গের্শোনীয়রা ও মরারীয়রা সেই শরীয়ত-তাঁবু বহন করে অগ্রসর হল।</div>
<div class="v" id="v18"><span class="vn">18</span> তারপর রূবেণ বিভাগের সৈন্যদের সঙ্গে রূবেণের শিবিরের নিশান চললো; শদেয়ুরের পুত্র ইলীষূর তাদের সেনাপতি ছিলেন।</div>
<div class="v" id="v19"><span class="vn">19</span> সূরীশদ্দয়ের পুত্র শল্লুমীয়েল শিমিয়োন-বংশের সেনাপতি ছিলেন।</div>
<div class="v" id="v20"><span class="vn">20</span> দ্যুয়েলের পুত্র ইলীয়াসফ গাদ-বংশের লোকদের বংশের সেনাপতি ছিলেন।</div>
<div class="v" id="v21"><span class="vn">21</span> <span class="br-p"><br><br></span>পরে কহাতীয়েরা বায়তুল-মোকাদ্দসের পবিত্র দ্রব্যসামগ্রী নিয়ে যাত্রা করলো এবং গন্তব্য স্থানে তাদের উপস্থিত হবার আগে শরীয়ত-তাঁবু স্থাপিত হল।</div>
<div class="v" id="v22"><span class="vn">22</span> পরে আফরাহীম বিভাগের সৈন্যদের সঙ্গে আফরাহীম সন্তানদের শিবিরের নিশান চললো; অম্মীহূদের পুত্র ইলীশামা তাদের সেনাপতি ছিলেন।</div>
<div class="v" id="v23"><span class="vn">23</span> আর পদাহসূরের পুত্র গমলীয়েল মানশা-বংশের সেনাপতি ছিলেন।</div>
<div class="v" id="v24"><span class="vn">24</span> গিদিয়োনির পুত্র অবীদান বিন্‌ইয়ামীন-বংশের লোকদের বংশের সেনাপতি ছিলেন।</div>
<div class="v" id="v25"><span class="vn">25</span> <span class="br-p"><br><br></span>পরে সমস্ত শিবিরের পিছনে দান বিভাগের সৈন্যের সঙ্গে দান-বংশের লোকদের শিবিরের নিশান চললো; অম্মীশদ্দয়ের পুত্র অহীয়েষর ছিলেন তাদের সেনাপতি।</div>
<div class="v" id="v26"><span class="vn">26</span> আর অক্রণের পুত্র পগীয়েল আশের-বংশের লোকদের বংশের সেনাপতি ছিলেন।</div>
<div class="v" id="v27"><span class="vn">27</span> ঐননের পুত্র অহীরঃ নপ্তালি-বংশের লোকদের বংশের সেনাপতি ছিলেন।</div>
<div class="v" id="v28"><span class="vn">28</span> এই ছিল বনি-ইসরাইলদের যাত্রার নিয়ম; তারা এভাবে যাত্রা করতো।</div>
<div class="v" id="v29"><span class="vn">29</span> <span class="br-p"><br><br></span>আর মূসা তাঁর শ্বশুর মিদিয়োনীয় রূয়েলের পুত্র হোববকে বললেন, মাবুদ আমাদেরকে যে স্থান দিতে ওয়াদা করেছেন, আমরা সেই স্থানে যাত্রা করছি; তুমিও আমাদের সঙ্গে এসো, আমরা তোমার মঙ্গল করবো কেননা মাবুদ ইসরাইলের পক্ষে মঙ্গল সাধন করার ওয়াদা করেছেন।</div>
<div class="v" id="v30"><span class="vn">30</span> তিনি তাঁকে বললেন, আমি যাব না, আমি আমার দেশে ও আমার জ্ঞাতিদের কাছে যাব।</div>
<div class="v" id="v31"><span class="vn">31</span> মূসা বললেন, আরজ করি, আমাদেরকে ত্যাগ করো না, কেননা মরুভূমির মধ্যে আমাদের শিবির স্থাপনের বিষয় তুমি জান, আর তুমি হবে আমাদের চক্ষুস্বরূপ।</div>
<div class="v" id="v32"><span class="vn">32</span> আর যদি তুমি আমাদের সঙ্গে যাও, তবে এই ফল হবে, মাবুদ আমাদের প্রতি যে মঙ্গল করবেন, আমরা তোমার প্রতি তা-ই করবো।</div>
<div class="v" id="v33"><span class="vn">33</span> <span class="br-p"><br><br></span>পরে তারা মাবুদের পর্বত থেকে তিন দিনের পথ গমন করলো এবং মাবুদের শরীয়ত-সিন্দুক তাদের জন্য বিশ্রাম-স্থানের খোঁজ করার জন্য তিন দিনের পথ তাদের অগ্রগামী হল।</div>
<div class="v" id="v34"><span class="vn">34</span> আর শিবির থেকে অন্য স্থানে গমনের সময়ে মাবুদের মেঘ দিনে তাদের উপরে থাকতো।</div>
<div class="v" id="v35"><span class="vn">35</span> <span class="br-p"><br><br></span>আর সিন্দুকের অগ্রসর হবার সময়ে মূসা বলতেন, হে মাবুদ, উঠ, তোমার দুশমনেরা ছিন্নভিন্ন হোক, তোমার বিদ্বেষীরা তোমার সম্মুখ থেকে পালিয়ে যাক।</div>
<div class="v" id="v36"><span class="vn">36</span> আর তার বিশ্রামকালে তিনি বলতেন, হে মাবুদ, ইসরাইলের হাজার হাজার অযুত অযুতের কাছে ফিরে এসো।</div>
</div>
<!-- PARSED ABOVE; EDITING MAY BREAK PARSER -->
</body></html>