<html><head>
<meta http-equiv="Content-Type" content="text/html;charset=utf-8" />
<title>Num 15 &ndash; শুমারী কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 15);">
<div id="navbar"><a href="../index.html">কিতাবুল মোকাদ্দস</a> &ndash; <b>শুমারী কিতাব</b> &ndash; <a href="Num_1.html">1</a> ... <a href="Num_13.html">13</a> <a href="Num_14.html">14</a> <b>15</b> <a href="Num_16.html">16</a> <a href="Num_17.html">17</a> ... <a href="Num_36.html">36</a> </div><hr>
<h1>Num 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ভিন্ন ভিন্ন হুকুম</h2><span class="vn">1</span> <span class="br-p"><br><br></span>মাবুদ মূসাকে বললেন,</div>
<div class="v" id="v2"><span class="vn">2</span> তুমি বনি-ইসরাইলকে বল, আমি তোমাদেরকে যে দেশ দেব, সেই দেশে প্রবেশ করার পর,</div>
<div class="v" id="v3"><span class="vn">3</span> যখন তোমরা মানত পূর্ণ করার জন্য কিংবা স্বেচ্ছাদত্ত কোরবানীর জন্য কিংবা তোমাদের নিরূপিত ঈদে গোমেষাদি পাল থেকে মাবুদের উদ্দেশে খোশবু করার জন্য মাবুদের উদ্দেশে অগ্নি— কৃত উপহার হিসেবে আগুনে-পোড়ানো কোরবানী করবে;</div>
<div class="v" id="v4"><span class="vn">4</span> তখন উপহার উৎসর্গকারী ব্যক্তি মাবুদের উদ্দেশে এক হিনের চার ভাগের এক ভাগ তেল মিশানো সুজির (এক ঐফার) দশ ভাগের এক ভাগ শস্য-উৎসর্গ আনবে। আর তুমি পোড়ানো-কোরবানীর সঙ্গে অথবা কোরবানীর জন্য, প্রত্যেক ভেড়ার বাচ্চার জন্য,</div>
<div class="v" id="v5"><span class="vn">5</span> পেয় উৎসর্গ বলে এক হিনের চার ভাগের এক ভাগ আঙ্গুর-রস প্রস্তুত করবে।</div>
<div class="v" id="v6"><span class="vn">6</span> অথবা একটি ভেড়ার জন্য তুমি শস্য-উৎসর্গ বলে এক হিনের তিন ভাগের এক ভাগ তেল মিশানো মিহি সুজির (এক ঐফার) বিশ ভাগের এক ভাগ প্রস্তুত করবে,</div>
<div class="v" id="v7"><span class="vn">7</span> এবং পেয় উৎসর্গের জন্য এক হিনের তিন ভাগের এক ভাগ আঙ্গুর-রস মাবুদের উদ্দেশে খোশবুর জন্য কোরবানী করবে।</div>
<div class="v" id="v8"><span class="vn">8</span> আর যখন তুমি মাবুদের উদ্দেশে পোড়ানো-কোরবানী বা মানত পূরণের জন্য কোরবানী করার জন্য, কিংবা মঙ্গল-কোরবানীর জন্য ষাঁড় কোরবানী করবে,</div>
<div class="v" id="v9"><span class="vn">9</span> তখন বাছুরটির সঙ্গে অর্ধেক হিন তেলে মিশানো (এক ঐফার) তিন দশমাংশ <span class="br-p"><br><br></span>সুজির শস্য-উৎসর্গ আনবে।</div>
<div class="v" id="v10"><span class="vn">10</span> আর পেয় উৎসর্গের জন্য মাবুদের উদ্দেশে খোশবুযুক্ত অগ্নিকৃত উপহারের জন্য অর্ধেক হিন আঙ্গুর-রস আনবে।</div>
<div class="v" id="v11"><span class="vn">11</span> <span class="br-p"><br><br></span>একেক ষাঁড়, ভেড়া, ভেড়ার বাচ্চা ও ছাগলের বাচ্চার জন্য এরকম করতে হবে।</div>
<div class="v" id="v12"><span class="vn">12</span> তোমরা যত পশু কোরবানী করবে, তাদের সংখ্যা অনুসারে প্রত্যেকের জন্য এরকম করবে।</div>
<div class="v" id="v13"><span class="vn">13</span> দেশজাত সমস্ত লোক মাবুদের উদ্দেশে খোশবুযুক্ত অগ্নিকৃত উপহার নিবেদন করার সময়ে এই নিয়মানুসারে এসব প্রস্তুত করবে।</div>
<div class="v" id="v14"><span class="vn">14</span> আর তোমাদের মধ্যে বসবাসকারী কোন বিদেশী কিংবা তোমাদের মধ্যে পুরুষানুক্রমে বসবাসকারী কোন ব্যক্তি যদি মাবুদের উদ্দেশে খোশবুর জন্য অগ্নিকৃত উপহার নিবেদন করতে চায়, তবে তোমরা যেরকম, সেও সেরকম করবে।</div>
<div class="v" id="v15"><span class="vn">15</span> সমাজের জন্য, তোমরা এবং তোমাদের মধ্যে বসবাসকারী বিদেশী লোক, উভয়ের জন্য একই ব্যবস্থা হবে; এটি তোমাদের পুরুষানুক্রমে পালনীয় চিরস্থায়ী নিয়ম; মাবুদের সামনে তোমরা ও বিদেশীরা, উভয়ে সমান।</div>
<div class="v" id="v16"><span class="vn">16</span> তোমাদের ও তোমাদের মধ্যে প্রবাসী বিদেশীদের জন্য একই ব্যবস্থা ও একই শাসন হবে।</div>
<div class="v" id="v17"><span class="vn">17</span> <span class="br-p"><br><br></span>আর মাবুদ মূসাকে বললেন,</div>
<div class="v" id="v18"><span class="vn">18</span> তুমি বনি-ইসরাইলকে বল, আমি তোমাদেরকে যে দেশে নিয়ে যাচ্ছি,</div>
<div class="v" id="v19"><span class="vn">19</span> সেই দেশে প্রবেশ করার পর তোমরা সেই দেশের খাদ্য ভোজনকালে মাবুদের উদ্দেশে উত্তোলনীয় উপহার নিবেদন করবে।</div>
<div class="v" id="v20"><span class="vn">20</span> তোমরা উত্তোলনীয় উপহারের জন্য তোমাদের মাখা ময়দার অগ্রিমাংশ বলে একেক পিঠা নিবেদন করবে; যেমন খামারের উত্তোলনীয় উপহার উত্তোলন করে থাক, এও সেরকম ভাবে নিবেদন করবে।</div>
<div class="v" id="v21"><span class="vn">21</span> তোমরা পুরুষানুক্রমে নিজ নিজ মাখা ময়দার অগ্রিমাংশ থেকে মাবুদের উদ্দেশে উত্তোলনীয় উপহার নিবেদন করবে।</div>
<div class="v" id="v22"><span class="vn">22</span> <span class="br-p"><br><br></span>আর তোমরা যদি ভুলবশত গুনাহ্‌ কর, মূসার কাছে মাবুদ যেসব হুকুম দিয়েছেন, এসব যদি পালন না কর,</div>
<div class="v" id="v23"><span class="vn">23</span> এমন কি, মাবুদ যেদিন তোমাদেরকে হুকুম দিয়েছেন, সেদিন থেকে তোমাদের পুরুষ-পরম্পরার জন্য মাবুদ মূসার মাধ্যমে তোমাদেরকে যত হুকুম করেছেন, সেসব যদি পালন না কর,</div>
<div class="v" id="v24"><span class="vn">24</span> এবং তা যদি মণ্ডলীর অগোচরে ভুলবশত হয়ে থাকে, তবে সমস্ত মণ্ডলী মাবুদের উদ্দেশে খোশবুযুক্ত পোড়ানো-কোরবানীর জন্য একটি ষাঁড় ও নিয়ম অনুযায়ী তার সঙ্গে শস্য-উৎসর্গ ও পেয় উৎসর্গ এবং গুনাহ্‌-কোরবানীর জন্য একটি ছাগল কোরবানী করবে।</div>
<div class="v" id="v25"><span class="vn">25</span> আর ইমাম বনি-ইসরাইলদের সমস্ত মণ্ডলীর জন্য কাফ্‌ফারা দেবে; তাতে তাদেরকে মাফ করা যাবে। কেননা তা ভুলক্রমে ঘটেছিল এবং তারা সেই ভুলের দরুন মাবুদের উদ্দেশে তাদের অগ্নিকৃত উপহার ও মাবুদের সম্মুখে গুনাহ্‌-কোরবানী আনবে।</div>
<div class="v" id="v26"><span class="vn">26</span> তাতে বনি-ইসরাইলদের সমস্ত দল ও তাদের মধ্যে বসবাসকারী বিদেশীদেরকে মাফ করা যাবে; কেননা সকলেই ভুলবশত ঐ কাজ করেছিল।</div>
<div class="v" id="v27"><span class="vn">27</span> <span class="br-p"><br><br></span>আর যদি কোন ব্যক্তি ভুলবশত গুনাহ্‌ করে, তবে সে গুনাহ্‌-কোরবানী হিসেবে এক বছর বয়সের একটি ছাগলের বাচ্চা আনবে।</div>
<div class="v" id="v28"><span class="vn">28</span> আর যে ব্যক্তি ভুল করেছে তার ভুলের জন্য ইমাম মাবুদের সাক্ষাতে তার ভুল করে করা গুনাহ্‌র জন্য কাফ্‌ফারা দেবে; তাতে তার কাফ্‌ফারা হলে তার গুনাহ্‌ মাফ হবে।</div>
<div class="v" id="v29"><span class="vn">29</span> বনি-ইসরাইলদের স্বজাতি হোক, কিংবা তাদের মধ্যে প্রবাসী বিদেশী হোক, যে ব্যক্তি ভুল করেছে তার জন্য একই ব্যবস্থা হবে।</div>
<div class="v" id="v30"><span class="vn">30</span> কিন্তু স্বজাতি বা বিদেশী যে ব্যক্তি জেনেশুনে গুনাহ্‌ করে, সে মাবুদের নিন্দা করে; সেই ব্যক্তি নিজের লোকদের মধ্য থেকে উচ্ছিন্ন হবে।</div>
<div class="v" id="v31"><span class="vn">31</span> কেননা সে মাবুদের কালাম অবজ্ঞা করলো ও তাঁর হুকুম লঙ্ঘন করলো; সেই ব্যক্তি একেবারে উচ্ছিন্ন হবে, তার অপরাধ তারই উপরে বর্তাবে।</div>
<div class="v" id="v32"><h2>বিশ্রামবার অমান্য করার শাস্তি</h2><span class="vn">32</span> <span class="br-p"><br><br></span>বনি-ইসরাইল যখন মরুভূমিতে ছিল, তখন বিশ্রামবারে এক জনকে কাঠ সংগ্রহ করতে দেখলো।</div>
<div class="v" id="v33"><span class="vn">33</span> যারা তাকে কাঠ সংগ্রহ করতে দেখেছিল তারা মূসা, হারুন ও সমস্ত মণ্ডলীর কাছে তাকে আনলো।</div>
<div class="v" id="v34"><span class="vn">34</span> আর তারা তাকে রুদ্ধ করে রাখল; কেননা তার প্রতি কি কর্তব্য তা জানানো হয় নি।</div>
<div class="v" id="v35"><span class="vn">35</span> পরে মাবুদ মূসাকে বললেন, সেই ব্যক্তির অবশ্য প্রাণদণ্ড হবে; সমস্ত মণ্ডলী তাকে শিবিরের বাইরে পাথরের আঘাতে হত্যা করবে।</div>
<div class="v" id="v36"><span class="vn">36</span> পরে মূসার প্রতি মাবুদের হুকুম অনুসারে সমস্ত মণ্ডলী তাকে শিবিরের বাইরে নিয়ে গিয়ে পাথর মারল; তাতে সে মারা গেল।</div>
<div class="v" id="v37"><h2>কাপড়ের কোণে ঝালর</h2><span class="vn">37</span> <span class="br-p"><br><br></span>পরে মাবুদ মূসাকে বললেন,</div>
<div class="v" id="v38"><span class="vn">38</span> তুমি বনি-ইসরাইলকে বল, তারা যেন পুরুষানুক্রমে নিজ নিজ কাপড়ের কোণে ঝালর লাগায় ও কোণস্থ ঝালরে নীল সুতা বেঁধে রাখে।</div>
<div class="v" id="v39"><span class="vn">39</span> তোমাদের জন্য সেই ঝালর থাকবে, যেন তা দেখে তোমরা মাবুদের সমস্ত হুকুম স্মরণ করে পালন কর এবং তোমাদের হৃদয়ের কামনা ও চোখের অভিলাষে যেভাবে তোমরা জেনাকারী হয়ে থাক, তোমরা সেরকম না কর;</div>
<div class="v" id="v40"><span class="vn">40</span> যেন আমার সমস্ত হুকুম স্মরণ কর ও পালন কর এবং তোমার আল্লাহ্‌র উদ্দেশে পবিত্র হও।</div>
<div class="v" id="v41"><span class="vn">41</span> আমি মাবুদ তোমাদের আল্লাহ্‌; আমি তোমাদের আল্লাহ্‌ হবার জন্য তোমাদেরকে মিসর দেশ থেকে বের করে এনেছি; আমি মাবুদ তোমাদের আল্লাহ্‌।</div>
</div>
<!-- PARSED ABOVE; EDITING MAY BREAK PARSER -->
</body></html>