<html><head>
<meta http-equiv="Content-Type" content="text/html;charset=utf-8" />
<title>Num 17 &ndash; শুমারী কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 17);">
<div id="navbar"><a href="../index.html">কিতাবুল মোকাদ্দস</a> &ndash; <b>শুমারী কিতাব</b> &ndash; <a href="Num_1.html">1</a> ... <a href="Num_15.html">15</a> <a href="Num_16.html">16</a> <b>17</b> <a href="Num_18.html">18</a> <a href="Num_19.html">19</a> ... <a href="Num_36.html">36</a> </div><hr>
<h1>Num 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হারুনের লাঠিতে ফুল ফোটা</h2><span class="vn">1</span> <span class="br-p"><br><br></span>আর মাবুদ মূসাকে বললেন,</div>
<div class="v" id="v2"><span class="vn">2</span> তুমি বনি-ইসরাইলকে বলে তাদের পিতৃকুল অনুসারে সমস্ত নেতার কাছ থেকে একেক পিতৃকুলের জন্য এক একটি লাঠি, এভাবে বারোটি লাঠি গ্রহণ কর; প্রত্যেকের লাঠিতে তার নাম লেখ।</div>
<div class="v" id="v3"><span class="vn">3</span> আর লেবির লাঠিতে হারুনের নাম লেখ; কেননা তাদের একেক পিতৃকুলের নেতার জন্য এক একটি লাঠি হবে।</div>
<div class="v" id="v4"><span class="vn">4</span> আর জমায়েত-তাঁবুতে যে স্থানে আমি তোমাদের সঙ্গে সাক্ষাৎ করি, সেই স্থানে শরীয়ত-সিন্দুকের সম্মুখে সেসব রাখবে।</div>
<div class="v" id="v5"><span class="vn">5</span> পরে এরকম হবে, যে ব্যক্তি আমার মনোনীত, তার লাঠি মুকুলিত হবে; এভাবে আমি তোমাদের বিরুদ্ধে বনি-ইসরাইলরা যে অনবরত বচসা করে আসছে তা নিবৃত্ত করবো।</div>
<div class="v" id="v6"><span class="vn">6</span> <span class="br-p"><br><br></span>পরে মূসা বনি-ইসরাইলকে এসব বললে তাদের গোষ্ঠীর নেতৃবর্গ তাদের পিতৃকুল অনুসারে প্রত্যেক নেতার জন্য এক একটি লাঠি হিসেবে বারোটি লাঠি তাঁকে দিলেন এবং হারুনের লাঠিও তাঁদের মধ্যে ছিল।</div>
<div class="v" id="v7"><span class="vn">7</span> তাতে মূসা ঐ সমস্ত লাঠি নিয়ে সাক্ষ্য-তাঁবুতে মাবুদের সম্মুখে রাখলেন।</div>
<div class="v" id="v8"><span class="vn">8</span> <span class="br-p"><br><br></span>পরদিন মূসা সাক্ষ্য-তাঁবুতে প্রবেশ করলেন, আর দেখ, লেবি গোষ্ঠীর হারুনের লাঠিটি অঙ্কুরিত, মুকুলিত ও পুষ্পিত হয়ে বাদাম ফল ধরেছে।</div>
<div class="v" id="v9"><span class="vn">9</span> তখন মূসা মাবুদের সম্মুখ থেকে ঐ সমস্ত লাঠি বের করে সমস্ত বনি-ইসরাইলের সাক্ষাতে আনলেন এবং তাঁরা তা দেখে প্রত্যেকে যার যার লাঠি গ্রহণ করলেন।</div>
<div class="v" id="v10"><span class="vn">10</span> পরে মাবুদ মূসাকে বললেন, তুমি হারুনের লাঠি পুনর্বার শরীয়ত-সিন্দুকের সম্মুখে রাখ, তা বিদ্রোহী সন্তানদের সাবধান করার চিহ্ন হিসেবে থাকবে; এভাবে আমার বিরুদ্ধে এদের বচসা নিবৃত্ত কর, যেন এরা মারা না পড়ে।</div>
<div class="v" id="v11"><span class="vn">11</span> মূসা তা করলেন; মাবুদ তাঁকে যেরকম হুকুম দিয়েছিলেন, তিনি সেরকমই করলেন।</div>
<div class="v" id="v12"><span class="vn">12</span> <span class="br-p"><br><br></span>আর বনি-ইসরাইল মূসাকে বললো, দেখ, আমরা মারা পড়বো, বিনষ্ট হব, সকলেই বিনষ্ট হবো।</div>
<div class="v" id="v13"><span class="vn">13</span> কারণ যে কেউ মাবুদের শরীয়ত-তাঁবুর কাছে যাবে, সেই মারা পড়বে। তবে আমরা কি সকলেই মারা পড়বো?</div>
</div>
<!-- PARSED ABOVE; EDITING MAY BREAK PARSER -->
</body></html>