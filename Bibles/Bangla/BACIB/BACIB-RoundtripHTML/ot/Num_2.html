<html><head>
<meta http-equiv="Content-Type" content="text/html;charset=utf-8" />
<title>Num 2 &ndash; শুমারী কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 2);">
<div id="navbar"><a href="../index.html">কিতাবুল মোকাদ্দস</a> &ndash; <b>শুমারী কিতাব</b> &ndash; <a href="Num_1.html">1</a> <b>2</b> <a href="Num_3.html">3</a> <a href="Num_4.html">4</a> ... <a href="Num_36.html">36</a> </div><hr>
<h1>Num 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শিবিরে থাকা ও যাত্রা করার নিয়ম</h2><span class="vn">1</span> <span class="br-p"><br><br></span>আর মাবুদ মূসা ও হারুনকে বললেন,</div>
<div class="v" id="v2"><span class="vn">2</span> বনি-ইসরাইল প্রত্যেকে নিজ নিজ পিতৃকুলের চিহ্নের সঙ্গে নিশানের কাছে শিবির স্থাপন করবে; তারা জমায়েত-তাঁবুর অভিমুখে চারদিকে শিবির স্থাপন করবে।</div>
<div class="v" id="v3"><span class="vn">3</span> <span class="br-p"><br><br></span>পূর্ব পাশে সূর্যোদয়ের দিকে এহুদার সৈন্য অনুসারে তাদের শিবিরের নিশান সম্বন্ধীয় লোকেরা শিবির স্থাপন করবে এবং অম্মীনাদবের পুত্র নহশোন এহুদা-বংশের লোকদের নেতা হবে।</div>
<div class="v" id="v4"><span class="vn">4</span> তার সৈন্য, তাদের গণনা-করা লোক চুয়াত্তর হাজার ছয় শত জন।</div>
<div class="v" id="v5"><span class="vn">5</span> তার পাশে ইষাখর-বংশ শিবির স্থাপন করবে এবং সূয়ারের পুত্র নথনেল ইষাখর-বংশের লোকদের নেতা হবে।</div>
<div class="v" id="v6"><span class="vn">6</span> তার সৈন্য, তার গণনা-করা লোক চুয়ান্ন হাজার চার শত জন।</div>
<div class="v" id="v7"><span class="vn">7</span> আর সবূলূন-বংশ সেখানে থাকবে; হেলোনের পুত্র ইলীয়াব সবূলূন-বংশের লোকদের নেতা হবে।</div>
<div class="v" id="v8"><span class="vn">8</span> তার সৈন্য, তার গণনা-করা লোক সাতান্ন হাজার চার শত জন।</div>
<div class="v" id="v9"><span class="vn">9</span> এহুদার শিবিরের গণনা-করা লোকেরা নিজ নিজ সৈন্য অনুসারে মোট এক লক্ষ ছিয়াশি হাজার চার শত জন। তারা সর্বপ্রথমে অগ্রসর হবে।</div>
<div class="v" id="v10"><span class="vn">10</span> <span class="br-p"><br><br></span>দক্ষিণ পাশে রূবেণের সৈন্য অনুসারে তাদের শিবিরের নিশান থাকবে এবং শদেয়ূরের পুত্র ইলীষূর রূবেণ-বংশের লোকদের নেতা হবে।</div>
<div class="v" id="v11"><span class="vn">11</span> তার সৈন্য, তার গণনা-করা লোক ছেচল্লিশ হাজার পাঁচ শত জন।</div>
<div class="v" id="v12"><span class="vn">12</span> তার পাশে শিমিয়োন-বংশ শিবির স্থাপন করবে এবং সূরীশদ্দয়ের পুত্র শল্লুমীয়েল শিমিয়োনের সন্তানদের নেতা হবে।</div>
<div class="v" id="v13"><span class="vn">13</span> তার সৈন্য, তার গণনা-করা লোক ঊনষাট হাজার তিন শত জন।</div>
<div class="v" id="v14"><span class="vn">14</span> গাদ-বংশও সেখানে থাকবে এবং দ্যূয়েলের পুত্র ইলীয়াসফ গাদ-বংশের লোকদের নেতা হবে।</div>
<div class="v" id="v15"><span class="vn">15</span> তার সৈন্য, তাদের গণনা-করা লোক পঁয়তাল্লিশ হাজার ছয় শত পঞ্চাশ জন।</div>
<div class="v" id="v16"><span class="vn">16</span> রূবেণের শিবিরের গণনা-করা লোকেরা নিজ নিজ সৈন্য অনুসারে মোট এক লক্ষ একান্ন হাজার চার শত পঞ্চাশ জন। তারা দ্বিতীয় পর্যায়ে অগ্রসর হবে।</div>
<div class="v" id="v17"><span class="vn">17</span> <span class="br-p"><br><br></span>পরে জমায়েত-তাঁবু লেবীয়দের শিবিরের সঙ্গে সমস্ত শিবিরের মধ্যবর্তী হয়ে অগ্রসর হবে; যারা যেমনিভাবে শিবির স্থাপন করবে, তারা তেমনি নিজ নিজ শ্রেণীতে নিজ নিজ নিশানের পাশে পাশে থেকে চলবে।</div>
<div class="v" id="v18"><span class="vn">18</span> <span class="br-p"><br><br></span>পশ্চিম পাশে আফরাহীমের সৈন্য অনুসারে তাদের শিবিরের নিশান থাকবে এবং অম্মীহূদের পুত্র ইলীশামা আফরাহীম-বংশের লোকদের নেতা হবে।</div>
<div class="v" id="v19"><span class="vn">19</span> তার সৈন্য, তাদের গণনা-করা লোক চল্লিশ হাজার পাঁচ শত জন।</div>
<div class="v" id="v20"><span class="vn">20</span> তাদের পাশে মানশা-বংশ থাকবে এবং পদাহসূরের পুত্র গমলীয়েল মানাশা-বংশের লোকদের নেতা হবে।</div>
<div class="v" id="v21"><span class="vn">21</span> তার সৈন্য, তাদের গণনা-করা লোক বত্রিশ হাজার দুই শত জন।</div>
<div class="v" id="v22"><span class="vn">22</span> আর বিন্‌ইয়ামীন-বংশ সেখানে থাকবে এবং গিদিয়োনির পুত্র অবীদান বিন্‌ইয়ামীন-বংশের লোকদের নেতা হবে।</div>
<div class="v" id="v23"><span class="vn">23</span> তার সৈন্য, তাদের গণনা-করা লোক পঁয়ত্রিশ হাজার চার শত জন।</div>
<div class="v" id="v24"><span class="vn">24</span> আফরাহীমের শিবিরের গণনা-করা লোকেরা নিজ নিজ সৈন্য অনুসারে মোট এক লক্ষ আট হাজার এক শত জন। তারা তৃতীয় পর্যায়ে অগ্রসর হবে।</div>
<div class="v" id="v25"><span class="vn">25</span> <span class="br-p"><br><br></span>উত্তর পাশে দানের সৈন্য অনুসারে তাদের শিবিরের নিশান থাকবে এবং অম্মীশদ্দয়ের পুত্র অহীয়েষর দান-বংশের লোকদের নেতা হবে।</div>
<div class="v" id="v26"><span class="vn">26</span> <span class="br-p"><br><br></span>তার সৈন্য, তাদের গণনা-করা লোক বাষট্টি হাজার সাত শত জন।</div>
<div class="v" id="v27"><span class="vn">27</span> তাদের পাশে আশের-বংশ শিবির স্থাপন করবে এবং অক্রণের পুত্র পগীয়েল আশের-বংশের লোকদের নেতা হবে।</div>
<div class="v" id="v28"><span class="vn">28</span> তার সৈন্য, তাদের গণনা-করা লোক একচল্লিশ হাজার পাঁচ শত জন।</div>
<div class="v" id="v29"><span class="vn">29</span> নপ্তালি-বংশও সেখানে থাকবে এবং ঐননের পুত্র অহীরঃ নপ্তালি-বংশের লোকদের নেতা হবে।</div>
<div class="v" id="v30"><span class="vn">30</span> তার সৈন্য, তাদের গণনা-করা লোক তিপ্পান্ন হাজার চার শত জন।</div>
<div class="v" id="v31"><span class="vn">31</span> দানের শিবিরের গণনা-করা লোকেরা মোট এক লক্ষ সাতান্ন হাজার ছয় শত জন। তারা নিজ নিজ নিশান নিয়ে সবশেষে অগ্রসর হবে।</div>
<div class="v" id="v32"><span class="vn">32</span> <span class="br-p"><br><br></span>এরা বনি-ইসরাইলদের পিতৃকুল অনুসারে গণনা-করা লোক; সৈন্য অনুসারে শিবিরের গণনা-করা লোক মোট ছয় লক্ষ তিন হাজার সাড়ে পাঁচ শত।</div>
<div class="v" id="v33"><span class="vn">33</span> কিন্তু লেবীয়দের বনি-ইসরাইলদের মধ্যে গণনা করা হল না, যেমন মাবুদ মূসাকে হুকুম করেছিলেন।</div>
<div class="v" id="v34"><span class="vn">34</span> বনি-ইসরাইল মূসার কাছে দেওয়া মাবুদের সমস্ত হুকুম অনুসারে কাজ করতো, নিজ নিজ গোষ্ঠী ও পিতৃকুল অনুসারে নিজ নিজ নিশানের কাছে শিবির স্থাপন করতো ও যাত্রা করতো।</div>
</div>
<!-- PARSED ABOVE; EDITING MAY BREAK PARSER -->
</body></html>