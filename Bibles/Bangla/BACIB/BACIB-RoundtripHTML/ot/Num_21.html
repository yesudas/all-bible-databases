<html><head>
<meta http-equiv="Content-Type" content="text/html;charset=utf-8" />
<title>Num 21 &ndash; শুমারী কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 21);">
<div id="navbar"><a href="../index.html">কিতাবুল মোকাদ্দস</a> &ndash; <b>শুমারী কিতাব</b> &ndash; <a href="Num_1.html">1</a> ... <a href="Num_19.html">19</a> <a href="Num_20.html">20</a> <b>21</b> <a href="Num_22.html">22</a> <a href="Num_23.html">23</a> ... <a href="Num_36.html">36</a> </div><hr>
<h1>Num 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সাপের কামড়ে বিনাশ ও তার প্রতিকার</h2><span class="vn">1</span> <span class="br-p"><br><br></span>আর দক্ষিণ প্রদেশ-নিবাসী কেনান বংশীয় অরাদের বাদশাহ্‌ শুনতে পেলেন যে, ইসরাইল অথারীমের পথ দিয়ে আসছে; তখন তিনি ইসরাইলের সঙ্গে যুদ্ধ করে তাদের কতগুলো লোক ধরে বন্দী করলেন।</div>
<div class="v" id="v2"><span class="vn">2</span> তাতে ইসরাইল মাবুদের উদ্দেশে মানত করে বললো, যদি তুমি এই লোকদেরকে আমার হাতে তুলে দাও, তবে আমি তাদের সমস্ত নগর নিঃশেষে বিনষ্ট করবো।</div>
<div class="v" id="v3"><span class="vn">3</span> তখন মাবুদ ইসরাইলের ফরিয়াদ শুনে সেই কেনানীয়দেরকে তাদের হাতে তুলে দিলেন; তাতে ইসরাইল তাদের ও তাদের সমস্ত নগর নিঃশেষে বিনষ্ট করলো এবং সেই স্থানের নাম রাখল হর্মা (বিনষ্ট)।</div>
<div class="v" id="v4"><span class="vn">4</span> <span class="br-p"><br><br></span>পরে তারা হোর পর্বত থেকে প্রস্থান করে ইদোম দেশ প্রদক্ষিণের জন্য লোহিত সাগরের দিকে যাত্রা করলো; পথের মধ্যে লোকেরা আবার বিক্ষুব্ধ হয়ে উঠলো।</div>
<div class="v" id="v5"><span class="vn">5</span> লোকেরা আল্লাহ্‌ ও মূসার বিরুদ্ধে বলতে লাগল, তোমরা কেন আমাদেরকে মিসর থেকে বের করে আনলে, আমরা যেন মরুভূমিতে মারা যাই এজন্য কি? রুটি নেই, পানিও নেই; আর এই খাদ্যে আমাদের অরুচি ধরে গেছে।</div>
<div class="v" id="v6"><span class="vn">6</span> তখন মাবুদ লোকদের মধ্যে জ্বালাদায়ী সাপ পাঠিয়ে দিলেন; তারা লোকদেরকে কামড় দিলে ইসরাইলের অনেক লোক মারা পড়লো।</div>
<div class="v" id="v7"><span class="vn">7</span> আর লোকেরা মূসার কাছে এসে বললো, মাবুদের ও তোমার বিরুদ্ধে কথা বলে আমরা গুনাহ্‌ করেছি; তুমি মাবুদের কাছে মুনাজাত কর, যেন তিনি আমাদের কাছ থেকে এসব সাপ দূর করেন। তাতে মূসা লোকদের জন্য মুনাজাত করলেন।</div>
<div class="v" id="v8"><span class="vn">8</span> তখন মাবুদ মূসাকে বললেন, তুমি একটি জ্বালাদায়ী সাপের মূর্তি তৈরি করে নিশানের উপরে রাখ; সাপে কামড় দিয়েছে এমন যে কোন ব্যক্তি তার প্রতি দৃষ্টিপাত করলো সে বাঁচবে।</div>
<div class="v" id="v9"><span class="vn">9</span> তখন মূসা ব্রোঞ্জের একটি সাপের মূর্তি তৈরি করে নিশানের উপরে রাখলেন; তাতে এরকম হল, সাপ কোন মানুষকে কামড় দিলে যখন সে ঐ ব্রোঞ্জের সাপের মূর্তির প্রতি দৃষ্টিপাত করতো তখন বাঁচতো।</div>
<div class="v" id="v10"><h2>ইসরাইলদের নানা স্থানে যাত্রা</h2><span class="vn">10</span> <span class="br-p"><br><br></span>পরে বনি-ইসরাইল যাত্রা করে ওবোতে শিবির স্থাপন করলো।</div>
<div class="v" id="v11"><span class="vn">11</span> আর ওবোৎ থেকে যাত্রা করে সূর্যোদয়ের দিকে মোয়াবের সম্মুখস্থিত মরুভূমিতে ইয়ী-অবারীমে শিবির স্থাপন করলো।</div>
<div class="v" id="v12"><span class="vn">12</span> সেখান থেকে যাত্রা করে সেরদ উপত্যকাতে শিবির স্থাপন করলো।</div>
<div class="v" id="v13"><span class="vn">13</span> সেখান থেকে যাত্রা করে আমোরীয়দের দেশের সীমা থেকে বের হয়ে অর্ণোনের অন্য পারে মরুভূমিতে শিবির স্থাপন করলো; কেননা মোয়াবের ও আমোরীয়দের মধ্যবর্তী অর্ণোন মোয়াবের সীমা।</div>
<div class="v" id="v14"><span class="vn">14</span> এজন্য মাবুদের যুদ্ধ-বিবরণী কিতাবে উক্ত আছে, শূফাতে বাহেব, আর অর্ণোনের সমস্ত উপত্যকা,</div>
<div class="v" id="v15"><span class="vn">15</span> এবং উপত্যকাগুলোর পাশের ভূমি, যা আর্‌ নামক লোকালয়ের অভিমুখী এবং মোয়াবের সীমার পাশে অবস্থিত।</div>
<div class="v" id="v16"><span class="vn">16</span> <span class="br-p"><br><br></span>সেখান থেকে তারা বের (কূপ) নামক স্থানে আসলো। এটি সেই কূপ, যার বিষয়ে মাবুদ মূসাকে বললেন, তুমি লোকদেরকে একত্র কর, আমি তাদেরকে পানি দেব।</div>
<div class="v" id="v17"><span class="vn">17</span> সেই সময় ইসরাইল এই গজল গাইল— <span class="br-p"><br><br></span>হে কূপ, উচ্ছলিত হও; <span class="br-p"><br><br></span>তোমরা এর উদ্দেশে গান কর;</div>
<div class="v" id="v18"><span class="vn">18</span> <span class="br-p"><br><br></span>এটি নেতৃবর্গের খনিত কূপ, <span class="br-p"><br><br></span>রাজদণ্ড ও নিজেদের লাঠি দিয়ে <span class="br-p"><br><br></span>লোকদের রাজপুরুষেরা এটা <span class="br-p"><br><br></span>খনন করেছেন।</div>
<div class="v" id="v19"><span class="vn">19</span> <span class="br-p"><br><br></span>পরে তারা মরুভূমি থেকে মত্তানায়,</div>
<div class="v" id="v20"><span class="vn">20</span> মত্তানা থেকে নহলীয়েলে, নহলীয়েল থেকে বামোতে ও বামোৎ থেকে মোয়াবের উপত্যকা দিয়ে মরুভূমির অভিমুখ পিস্‌গা শৃঙ্গে গমন করলো।</div>
<div class="v" id="v21"><h2>আমোরীয়দের বাদশাহ্‌ সীহোন পরাজিত</h2><span class="vn">21</span> <span class="br-p"><br><br></span>আর ইসরাইল দূত পাঠিয়ে আমোরীয়দের বাদশাহ্‌ সীহোনকে বললো,</div>
<div class="v" id="v22"><span class="vn">22</span> তোমার দেশের মধ্য দিয়ে আমাকে যেতে দাও; আমরা পথ ছেড়ে শস্য ক্ষেতে বা আঙ্গুর-ক্ষেতে প্রবেশ করবো না, কূপের পানিও পান করবো না; যতদিন তোমার সীমা পার না হই, ততদিন রাজপথ দিয়ে যাব।</div>
<div class="v" id="v23"><span class="vn">23</span> তবুও সীহোন তার সীমার মধ্য দিয়ে ইসরাইলকে যেতে দিল না; উপরন্তু সীহোন তার সমস্ত লোককে একত্র করে ইসরাইলের বিরুদ্ধে মরুভূমিতে বের হল এবং যহসে উপস্থিত হয়ে ইসরাইলের সঙ্গে যুদ্ধ করলো।</div>
<div class="v" id="v24"><span class="vn">24</span> তাতে ইসরাইল তলোয়ার দ্বারা তাকে আঘাত করে অর্ণোন থেকে যব্বোক পর্যন্ত অর্থাৎ অম্মোনীয়দের সীমানা পর্যন্ত তার দেশ অধিকার করলো; কারণ অম্মোনীয়দের সীমা দৃঢ় ছিল।</div>
<div class="v" id="v25"><span class="vn">25</span> ইসরাইল ঐ সমস্ত নগর হস্তগত করলো এবং ইসরাইল আমোরীয়দের সমস্ত নগরে, হিষ্‌বোনে ও সেখানকার সমস্ত উপনগরে বাস করতে লাগল।</div>
<div class="v" id="v26"><span class="vn">26</span> কেননা হিষ্‌বোন আমোরীয়দের বাদশাহ্‌ সীহোনের নগর ছিল; তিনি মোয়াবের পূর্ববর্তী বাদশাহ্‌র বিরুদ্ধে যুদ্ধ করে তার হাত থেকে অর্ণোন পর্যন্ত তার সমস্ত দেশ দখল করে নিয়েছিলেন।</div>
<div class="v" id="v27"><span class="vn">27</span> এজন্য কবিরা বলেন, <span class="br-p"><br><br></span>তোমরা হিষ্‌বোনে এসো, <span class="br-p"><br><br></span>সীহোনের নগর নির্মিত ও সুদৃঢ় হোক;</div>
<div class="v" id="v28"><span class="vn">28</span> <span class="br-p"><br><br></span>কেননা হিষ্‌বোন থেকে আগুন, <span class="br-p"><br><br></span>সীহোনের নগর থেকে আগুনের শিখা <span class="br-p"><br><br></span>বের হয়েছে; <span class="br-p"><br><br></span>তা মোয়াবের আর্‌ নগরকে, <span class="br-p"><br><br></span>অর্ণোনের মালভূমির অধিপতিদের <span class="br-p"><br><br></span>গ্রাস করেছে।</div>
<div class="v" id="v29"><span class="vn">29</span> <span class="br-p"><br><br></span>হে মোয়াব, ধিক্‌ তোমাকে। <span class="br-p"><br><br></span>হে কমোশের প্রজারা, তোমরা <span class="br-p"><br><br></span>বিনষ্ট হলে। <span class="br-p"><br><br></span>সে তার পুত্রদেরকে পলাতকরূপে, <span class="br-p"><br><br></span>তার কন্যাদেরকে বন্দীরূপে তুলে দিল— <span class="br-p"><br><br></span>আমোরীয়দের বাদশাহ্‌ সীহোনের হাতে।</div>
<div class="v" id="v30"><span class="vn">30</span> <span class="br-p"><br><br></span>আমরা তাদেরকে তীর মেরেছি; <span class="br-p"><br><br></span>হিষ্‌বোন দীবোন পর্যন্ত বিনষ্ট হয়েছে; <span class="br-p"><br><br></span>আর আমরা নোফঃ পর্যন্ত ধ্বংস করেছি, <span class="br-p"><br><br></span>যা মেদবা পর্যন্ত বিস্তৃত।</div>
<div class="v" id="v31"><span class="vn">31</span> <span class="br-p"><br><br></span>এভাবে ইসরাইল আমোরীয়দের দেশে বাস করতে লাগল।</div>
<div class="v" id="v32"><span class="vn">32</span> পরে মূসা যাসের অনুসন্ধান করতে লোক প্রেরণ করলেন, আর তারা সেখানকার সমস্ত নগর হস্তগত করলো এবং সেখানে যে ইমোরীয়েরা ছিল, তাদেরকে অধিকারচ্যুত করলো।</div>
<div class="v" id="v33"><h2>বাসনের বাদশাহ্‌ উজের পরাজয়</h2><span class="vn">33</span> <span class="br-p"><br><br></span>পরে তারা ফিরে বাশনের পথ দিয়ে উঠে গেল; তাতে বাশনের বাদশাহ্‌ উজ ও তার সমস্ত লোক বের হয়ে তাদের সঙ্গে ইদ্রিয়ীতে যুদ্ধ করতে গেল।</div>
<div class="v" id="v34"><span class="vn">34</span> তখন মাবুদ মূসাকে বললেন, তুমি এতে ভয় পেয়ো না, কেননা আমি একে, এর সমস্ত লোক ও এর দেশ তোমার হাতে তুলে দিলাম; তুমি হিষ্‌বোনবাসী আমোরীয়দের বাদশাহ্‌ সীহোনের প্রতি যেমন করেছ, এর প্রতি সেরকম করবে।</div>
<div class="v" id="v35"><span class="vn">35</span> পরে তারা তাকে, তার পুত্রদের ও তার সমস্ত লোককে আঘাত করলো, আর শেষ পর্যন্ত তাঁর আর কেউ বেঁচে রইল না। তারা তার দেশও অধিকার করে নিল।</div>
</div>
<!-- PARSED ABOVE; EDITING MAY BREAK PARSER -->
</body></html>