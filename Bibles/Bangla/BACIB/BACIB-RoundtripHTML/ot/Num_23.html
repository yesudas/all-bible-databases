<html><head>
<meta http-equiv="Content-Type" content="text/html;charset=utf-8" />
<title>Num 23 &ndash; শুমারী কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 23);">
<div id="navbar"><a href="../index.html">কিতাবুল মোকাদ্দস</a> &ndash; <b>শুমারী কিতাব</b> &ndash; <a href="Num_1.html">1</a> ... <a href="Num_21.html">21</a> <a href="Num_22.html">22</a> <b>23</b> <a href="Num_24.html">24</a> <a href="Num_25.html">25</a> ... <a href="Num_36.html">36</a> </div><hr>
<h1>Num 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরাইলের বিষয়ে বালামের ভবিষ্যদ্বাণী</h2><span class="vn">1</span> <span class="br-p"><br><br></span>পরে খুব ভোরে বালাক বালামকে নিয়ে গিয়ে বালের উচ্চস্থলীতে উঠলেন। সেই স্থান থেকে সে (ইসরাইল) জাতির অংশ বিশেষ দেখতে পেল। আর বালাম বালাককে বললো, আপনি এই স্থানে আমার জন্য সাতটি কোরবানগাহ্‌ তৈরি করুন এবং এই স্থানে আমার জন্য সাতটি ষাঁড় ও সাতটি ভেড়ার আয়োজন করুন।</div>
<div class="v" id="v2"><span class="vn">2</span> তাতে বালামের কথা অনুসারে বালাক সেরকম করলেন; তখন বালাক ও বালাম এক একটি কোরবানগাহে এক একটি ষাঁড় ও এক একটি ভেড়া কোরবানী করলেন।</div>
<div class="v" id="v3"><span class="vn">3</span> পরে বালাম বালাককে বললো, আপনি আপনার পোড়ানো-কোরবানীর কাছে দাঁড়িয়ে থাকুন। আমি যাই, হয়তো মাবুদ আমার কাছে দেখা দেবেন; তা হলে তিনি আমাকে যা জানাবেন তা আমি আপনাকে বলবো। পরে সে পর্বতের উপরে গমন করলো।</div>
<div class="v" id="v4"><span class="vn">4</span> তখন আল্লাহ্‌ বালামকে দেখা দিলে সে তাঁকে বললো, আমি সাতটি কোরবানগাহ্‌ প্রস্তুত করেছি; আর এক একটি কোরবানগাহে এক একটি ষাঁড় ও এক একটি ভেড়া কোরবানী করেছি।</div>
<div class="v" id="v5"><span class="vn">5</span> তখন মাবুদ বালামের মুখে একটি কালাম দিয়ে বললেন, তুমি বালাকের কাছে ফিরে গিয়ে এরকম কথা বল।</div>
<div class="v" id="v6"><span class="vn">6</span> তাতে সে তাঁর কাছে ফিরে গেল; আর দেখ, মোয়াবের কর্মকর্তাদের সঙ্গে বালাক তাঁর পোড়ানো-কোরবানীর কাছে দাঁড়িয়ে ছিলেন;</div>
<div class="v" id="v7"><span class="vn">7</span> তখন সে তার দৈববাণী গ্রহণ করে বললো, <span class="br-p"><br><br></span>বালাক অরাম দেশ থেকে <span class="br-p"><br><br></span>আমাকে আনালেন, <span class="br-p"><br><br></span>মোয়াবের বাদশাহ্‌ পূর্ব দিকের পর্বতমালা <span class="br-p"><br><br></span>থেকে আনালেন; <span class="br-p"><br><br></span>এসো, আমার জন্য ইয়াকুবকে <span class="br-p"><br><br></span>অভিশাপ দাও, <span class="br-p"><br><br></span>এসো, ইসরাইলকে বদদোয়া দাও।</div>
<div class="v" id="v8"><span class="vn">8</span> <span class="br-p"><br><br></span>আল্লাহ্‌ যাকে অভিশাপ দেন নি, <span class="br-p"><br><br></span>আমি কিভাবে তাকে অভিশাপ দেব? <span class="br-p"><br><br></span>মাবুদ যাকে বদদোয়া দেন নি, <span class="br-p"><br><br></span>আমি কিভাবে তাকে বদদোয়া দেব?</div>
<div class="v" id="v9"><span class="vn">9</span> <span class="br-p"><br><br></span>আমি শৈলের শৃঙ্গ থেকে ওকে দেখছি, <span class="br-p"><br><br></span>পাহাড়গুলো থেকে ওকে দর্শন করছি; <span class="br-p"><br><br></span>দেখ, ঐ লোকেরা স্বতন্ত্র বাস করে, <span class="br-p"><br><br></span>ওরা জাতিদের মধ্যে গণিত হবে না।</div>
<div class="v" id="v10"><span class="vn">10</span> <span class="br-p"><br><br></span>ইয়াকুবের ধূলি কে গণনা করতে পারে? <span class="br-p"><br><br></span>ইসরাইলের চতুর্থাংশের সংখ্যা কে নির্ণয় <span class="br-p"><br><br></span>করতে পারে? <span class="br-p"><br><br></span>ধার্মিকের মৃত্যুর মত আমার মৃত্যু হোক, <span class="br-p"><br><br></span>তার শেষ গতির মত আমার শেষ <span class="br-p"><br><br></span>গতি হোক।</div>
<div class="v" id="v11"><span class="vn">11</span> <span class="br-p"><br><br></span>তখন বালাক বালামকে বললেন, আপনি আমার প্রতি এ কি করলেন? আমার দুশমনদেরকে বদদোয়া দিতে আপনাকে আনালাম; কিন্তু দেখুন, আপনি তাদেরকে সর্বতোভাবে দোয়া করলেন।</div>
<div class="v" id="v12"><span class="vn">12</span> সে জবাবে বললো, মাবুদ আমার মুখে যে কথা দেন, সাবধান হয়ে তা-ই বলা কি আমার উচিত নয়?</div>
<div class="v" id="v13"><h2>বালামের দ্বিতীয় দৈববাণী</h2><span class="vn">13</span> <span class="br-p"><br><br></span>বালাক বললেন, আরজ করি, অন্য স্থানে আমার সঙ্গে আসুন, আপনি সেই স্থান থেকে তাদেরকে দেখতে পাবেন। আপনি তাদের প্রান্তভাগ মাত্র দেখতে পাবেন, সম্পূর্ণ দেখতে পাবেন না; ঐ স্থান থেকে আমার জন্য তাদেরকে বদদোয়া দিন।</div>
<div class="v" id="v14"><span class="vn">14</span> <span class="br-p"><br><br></span>তখন বালাক তাকে পিস্‌গার শৃঙ্গস্থিত সোফীম মাঠে নিয়ে গিয়ে সেই স্থানে সাতটি কোরবানগাহ্‌ তৈরি করলেন, আর প্রত্যেক কোরবানগাহে এক একটি ষাঁড় ও এক একটি ভেড়া কোরবানী করলেন।</div>
<div class="v" id="v15"><span class="vn">15</span> পরে সে বালাককে বললো, আমি যতক্ষণ ঐ স্থানে মাবুদের সঙ্গে সাক্ষাৎ করি, ততক্ষণ আপনি এই স্থানে আপনার পোড়ানো-কোরবানীর কাছে দাঁড়িয়ে থাকুন।</div>
<div class="v" id="v16"><span class="vn">16</span> পরে মাবুদ বালামের কাছে দেখা দিয়ে তার মুখে একটি কালাম দিলেন এবং বললেন, তুমি বালাকের কাছে ফিরে গিয়ে এরকম কথা বল।</div>
<div class="v" id="v17"><span class="vn">17</span> তাতে সে তাঁর কাছে উপস্থিত হল; আর দেখ, মোয়াবের কর্মকর্তাদের সঙ্গে বালাক তাঁর পোড়ানো-কোরবানীর কাছে দাঁড়িয়ে ছিলেন। আর বালাক তাকে জিজ্ঞাসা করলেন, মাবুদ কি বললেন?</div>
<div class="v" id="v18"><span class="vn">18</span> তখন সে তার দৈববাণী গ্রহণ করে বললো, <span class="br-p"><br><br></span>উঠ, বালাক, শোন; <span class="br-p"><br><br></span>হে সিপ্পোরের পুত্র, আমার কথায় <span class="br-p"><br><br></span>কান দাও;</div>
<div class="v" id="v19"><span class="vn">19</span> <span class="br-p"><br><br></span>আল্লাহ্‌ মানুষ নন যে, মিথ্যা বলবেন; <span class="br-p"><br><br></span>তিনি মানুষের-সন্তান নন যে, অনুশোচনা <span class="br-p"><br><br></span>করবেন; <span class="br-p"><br><br></span>তিনি যা বলেছেন তা কি করবেন না? <span class="br-p"><br><br></span>তিনি যে প্রতিশ্রুতি দিয়েছেন, তা কি সিদ্ধ <span class="br-p"><br><br></span>করবেন না?</div>
<div class="v" id="v20"><span class="vn">20</span> <span class="br-p"><br><br></span>দেখ, আমি দোয়া করার হুকুম পেলাম, <span class="br-p"><br><br></span>তিনি দোয়া করেছেন, আমি অন্যথা <span class="br-p"><br><br></span>করতে পারি না।</div>
<div class="v" id="v21"><span class="vn">21</span> <span class="br-p"><br><br></span>তিনি ইয়াকুবের মধ্যে অধর্ম দেখতে <span class="br-p"><br><br></span>পান নি, <span class="br-p"><br><br></span>ইসরাইলের মধ্যে জুলুম দেখেন নি; <span class="br-p"><br><br></span>তার আল্লাহ্‌ মাবুদ তার সহবর্তী, <span class="br-p"><br><br></span>বাদশাহ্‌র জয়ধ্বনি ওদের মধ্যবর্তী।</div>
<div class="v" id="v22"><span class="vn">22</span> <span class="br-p"><br><br></span>আল্লাহ্‌ মিসর থেকে ওদের এনেছেন; <span class="br-p"><br><br></span>সে ষাঁড়ের মত শক্তিশালী।</div>
<div class="v" id="v23"><span class="vn">23</span> <span class="br-p"><br><br></span>নিশ্চয়ই ইয়াকুবের বিরুদ্ধে কোন <span class="br-p"><br><br></span>মায়াশক্তি, <span class="br-p"><br><br></span>বা ইসরাইলের বিরুদ্ধে কোন মন্ত্র কার্যকর <span class="br-p"><br><br></span>হবে না; <span class="br-p"><br><br></span>এখন ইয়াকুবের ও ইসরাইলের বিষয় <span class="br-p"><br><br></span>বলা যাবে, <span class="br-p"><br><br></span>আল্লাহ্‌ কি না সাধন করেছেন।</div>
<div class="v" id="v24"><span class="vn">24</span> <span class="br-p"><br><br></span>দেখ, ঐ জাতি সিংহীর মত উঠছে, <span class="br-p"><br><br></span>সে সিংহের মত গাত্রোত্থান করছে; <span class="br-p"><br><br></span>সে শয়ন করবে না, যতক্ষণ না নিহত পশু <span class="br-p"><br><br></span>ভোজন করে, <span class="br-p"><br><br></span>যতক্ষণ না নিহত লোকদের রক্ত <span class="br-p"><br><br></span>পান করে।</div>
<div class="v" id="v25"><span class="vn">25</span> <span class="br-p"><br><br></span>তখন বালাক বালামকে বললেন, আপনি ওদেরকে বদদোয়াও দেবেন না, দোয়াও করবেন না।</div>
<div class="v" id="v26"><span class="vn">26</span> কিন্তু বালাম উত্তরে বালাককে বললো, মাবুদ আমাকে যা যা বলবেন, তা-ই করবো, এই কথা কি আপনাকে বলি নি?</div>
<div class="v" id="v27"><span class="vn">27</span> <span class="br-p"><br><br></span>পরে বালাক বালামকে বললেন, আরজ করি, আসুন, আমি আপনাকে অন্য স্থানে নিয়ে যাই; হয়তো সেই স্থান থেকে আমার জন্য তাদেরকে আপনার বদদোয়া দেওয়া আল্লাহ্‌র দৃষ্টিতে সন্তোষজনক হবে।</div>
<div class="v" id="v28"><span class="vn">28</span> পরে বালাক মরুভূমির অভিমুখে পিয়োর-শৃঙ্গে বালামকে নিয়ে গেলেন।</div>
<div class="v" id="v29"><span class="vn">29</span> বালাম বালাককে বললো, এই স্থানে আমার জন্য সাতটি কোরবানগাহ্‌ তৈরি করুন এবং এই স্থানে আমার জন্য সাতটি ষাঁড় ও সাতটি ভেড়ার আয়োজন করুন।</div>
<div class="v" id="v30"><span class="vn">30</span> তখন বালাক বালামের কথানুযায়ী কাজ করলেন এবং প্রত্যেক কোরবানগাহে এক একটি ষাঁড় ও এক একটি ভেড়া কোরবানী করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>