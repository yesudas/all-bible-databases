<html><head>
<meta http-equiv="Content-Type" content="text/html;charset=utf-8" />
<title>Num 24 &ndash; শুমারী কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 24);">
<div id="navbar"><a href="../index.html">কিতাবুল মোকাদ্দস</a> &ndash; <b>শুমারী কিতাব</b> &ndash; <a href="Num_1.html">1</a> ... <a href="Num_22.html">22</a> <a href="Num_23.html">23</a> <b>24</b> <a href="Num_25.html">25</a> <a href="Num_26.html">26</a> ... <a href="Num_36.html">36</a> </div><hr>
<h1>Num 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বালামের তৃতীয় দৈববাণী</h2><span class="vn">1</span> <span class="br-p"><br><br></span>বালাম যখন দেখলো, ইসরাইলকে দোয়া করতেই মাবুদের মনঃপূত, তখন আর আগের মত মন্ত্র পাবার জন্য গমন করলো না, কিন্তু মরুভূমির দিকে মুখ করলো।</div>
<div class="v" id="v2"><span class="vn">2</span> বালাম চোখ তুলে দেখলো, ইসরাইলরা গোষ্ঠীর ক্রম অনুযায়ী বাস করছে; আর আল্লাহ্‌র রূহ্‌ তার উপরে আসলেন।</div>
<div class="v" id="v3"><span class="vn">3</span> তখন সে তার দৈববাণী গ্রহণ করে বললো, <span class="br-p"><br><br></span>বিয়োরের পুত্র বালাম বলছে, <span class="br-p"><br><br></span>যার চোখ খোলা, সেই পুরুষ বলছে;</div>
<div class="v" id="v4"><span class="vn">4</span> <span class="br-p"><br><br></span>যে আল্লাহ্‌র কালাম শোনে, <span class="br-p"><br><br></span>যে সর্বশক্তিমানের দর্শন পায়, <span class="br-p"><br><br></span>সে সেজদায় পড়েছে ও যার চোখ খুলে <span class="br-p"><br><br></span>গেছে সে বলছে;</div>
<div class="v" id="v5"><span class="vn">5</span> <span class="br-p"><br><br></span>হে ইয়াকুব, তোমার সমস্ত তাঁবু, <span class="br-p"><br><br></span>হে ইসরাইল, <span class="br-p"><br><br></span>তোমার শরীয়ত-তাঁবুগুলো কেমন <span class="br-p"><br><br></span>মনোহর।</div>
<div class="v" id="v6"><span class="vn">6</span> <span class="br-p"><br><br></span>সেগুলো উপত্যকার মত বিস্তৃত, <span class="br-p"><br><br></span>নদীর তীরের বাগানের মত, <span class="br-p"><br><br></span>মাবুদের রোপিত অগুরু গাছের মত, <span class="br-p"><br><br></span>জলাশয়ের তীরে এরস গাছের মত।</div>
<div class="v" id="v7"><span class="vn">7</span> <span class="br-p"><br><br></span>তার কলস থেকে পানি উথলে উঠবে, <span class="br-p"><br><br></span>তার বীজ অনেক পানিতে সিক্ত হবে, <span class="br-p"><br><br></span>তার বাদশাহ্‌ অগাগের চেয়েও <span class="br-p"><br><br></span>মহান হবেন, <span class="br-p"><br><br></span>তার রাজ্য উন্নত হবে।</div>
<div class="v" id="v8"><span class="vn">8</span> <span class="br-p"><br><br></span>আল্লাহ্‌ মিসর থেকে তাদের এনেছেন, <span class="br-p"><br><br></span>তিনি ষাঁড়ের মত শক্তিশালী; <span class="br-p"><br><br></span>সে তার বিপক্ষ জাতিদেরকে গ্রাস করবে, <span class="br-p"><br><br></span>তাদের অস্থি চূর্ণ করবে, <span class="br-p"><br><br></span>সে তীর দ্বারা তাদেরকে ভেদ করবে।</div>
<div class="v" id="v9"><span class="vn">9</span> <span class="br-p"><br><br></span>সে শয়ন করলো, গুঁড়ি মারলো, <span class="br-p"><br><br></span>সিংহ ও সিংহীর মত; <span class="br-p"><br><br></span>কে তাকে উঠাবে? <span class="br-p"><br><br></span>যে তোমাকে দোয়া করে, <span class="br-p"><br><br></span>সে দোয়া লাভ করে, <span class="br-p"><br><br></span>যে তোমাকে বদদোয়া দেয়, <span class="br-p"><br><br></span>সে বদ্‌দোয়াগ্রস্ত হোক।</div>
<div class="v" id="v10"><span class="vn">10</span> <span class="br-p"><br><br></span>তখন বালামের প্রতি বালাকের ক্রোধ প্রজ্বলিত হলে তিনি মুষ্টিবদ্ধ হাতে আস্ফালন করে বালামকে বললেন, আমার দুশমনদেরকে বদদোয়া দিতে আমি আপনাকে আনিয়েছিলাম, আর দেখুন, এই তিনবার আপনি সর্বতোভাবে তাদেরকে দোয়া করলেন।</div>
<div class="v" id="v11"><span class="vn">11</span> এখন স্বস্থানে পালিয়ে যান; আমি বলেছিলাম, আপনাকে অতিশয় গৌরবান্বিত করবো, কিন্তু দেখুন, মাবুদ তা আপনাকে পেতে দিলেন না।</div>
<div class="v" id="v12"><span class="vn">12</span> তাতে বালাম বালাককে বললো, আমি কি আপনার প্রেরিত দূতদের সাক্ষাতেই বলি নি,</div>
<div class="v" id="v13"><span class="vn">13</span> যদিও বালাক সোনা ও রূপায় পরিপূর্ণ তাঁর বাড়ি আমাকে দেন, তবুও আমি নিজের ইচ্ছায় ভাল বা মন্দ করার জন্য মাবুদের হুকুম লঙ্ঘন করতে পারব না, মাবুদ যা বলবেন, আমি তা-ই বলবো;</div>
<div class="v" id="v14"><span class="vn">14</span> এখন দেখুন, আমি স্বজাতির কাছে যাচ্ছি; আসুন, এই জাতি ভবিষ্যতে আপনার জাতির প্রতি কি করবে, তা আপনাকে জানাই।</div>
<div class="v" id="v15"><h2>বালামের চতুর্থ দৈববাণী</h2><span class="vn">15</span> <span class="br-p"><br><br></span>পরে সে তার দৈববাণী গ্রহণ করে বললো; <span class="br-p"><br><br></span>বিয়োরের পুত্র বালাম বলছে, <span class="br-p"><br><br></span>যার চোখ খোলা রয়েছে, <span class="br-p"><br><br></span>সেই পুরুষ বলছে;</div>
<div class="v" id="v16"><span class="vn">16</span> <span class="br-p"><br><br></span>যে আল্লাহ্‌র কালাম শোনে, <span class="br-p"><br><br></span>যে আল্লাহ্‌তা’লার তত্ত্ব জানে, <span class="br-p"><br><br></span>যে সর্বশক্তিমানের দর্শন পায়, <span class="br-p"><br><br></span>সে সেজদায় পড়েছে <span class="br-p"><br><br></span>ও যার চোখ খুলে গেছে <span class="br-p"><br><br></span>সে বলছে;</div>
<div class="v" id="v17"><span class="vn">17</span> <span class="br-p"><br><br></span>আমি তাঁকে দেখবো, কিন্তু এখন নয়, <span class="br-p"><br><br></span>তাঁকে দর্শন করবো কিন্তু কাছে নয়; <span class="br-p"><br><br></span>ইয়াকুব থেকে একটি তারা উদিত হবে, <span class="br-p"><br><br></span>ইসরাইল থেকে একটি রাজদণ্ড উঠবে, <span class="br-p"><br><br></span>তা মোয়াবের দুই পাশ ভেঙ্গে ফেলবে, <span class="br-p"><br><br></span>কলহের সন্তানদেরকে সংহার করবে।</div>
<div class="v" id="v18"><span class="vn">18</span> <span class="br-p"><br><br></span>সে ইদোম অধিকার করবে, <span class="br-p"><br><br></span>তার দুশমন সেয়ীরও আসবে তার <span class="br-p"><br><br></span>অধিকারে, <span class="br-p"><br><br></span>আর ইসরাইল বীরের কাজ করবে।</div>
<div class="v" id="v19"><span class="vn">19</span> <span class="br-p"><br><br></span>ইয়াকুব থেকে উৎপন্ন এক জন <span class="br-p"><br><br></span>কর্তৃত্ব করবেন, <span class="br-p"><br><br></span>নগরের অবশিষ্ট লোকদেরকে <span class="br-p"><br><br></span>বিনষ্ট করবেন।</div>
<div class="v" id="v20"><span class="vn">20</span> <span class="br-p"><br><br></span>পরে সে আমালেকের প্রতি দৃষ্টিপাত করলো এবং তার দৈববাণী গ্রহণ করে বললো, <span class="br-p"><br><br></span>আমালেক জাতিদের মধ্যে প্রথম ছিল, <span class="br-p"><br><br></span>কিন্তু বিনাশ হবে এর সর্বশেষ পরিণাম।</div>
<div class="v" id="v21"><span class="vn">21</span> <span class="br-p"><br><br></span>পরে সে কেনীয়দের প্রতি দৃষ্টিপাত করলো এবং তার দৈববাণী গ্রহণ করে বললো, <span class="br-p"><br><br></span>তোমার নিবাস অতি দৃঢ় <span class="br-p"><br><br></span>তোমার বাসস্থান শৈলে স্থাপিত।</div>
<div class="v" id="v22"><span class="vn">22</span> <span class="br-p"><br><br></span>তবুও কেনীয় ক্ষয় পাবে, <span class="br-p"><br><br></span>শেষে আশেরিয়া তোমাকে বন্দী করে <span class="br-p"><br><br></span>নিয়ে যাবে,</div>
<div class="v" id="v23"><span class="vn">23</span> <span class="br-p"><br><br></span>পরে সে তার দৈববাণী গ্রহণ করে বললো, <span class="br-p"><br><br></span>হায়, যখন আল্লাহ্‌ এই করেন, তখন কে বাঁচবে?</div>
<div class="v" id="v24"><span class="vn">24</span> <span class="br-p"><br><br></span>কিন্তু সাইপ্রাসের তীর থেকে জাহাজ <span class="br-p"><br><br></span>আসবে, <span class="br-p"><br><br></span>তারা আশেরিয়াকে জুলুম করবে, <span class="br-p"><br><br></span>এবরকে নির্যাতন করবে, <span class="br-p"><br><br></span>কিন্তু তারও বিনাশ ঘটবে।</div>
<div class="v" id="v25"><span class="vn">25</span> <span class="br-p"><br><br></span>পরে বালাম উঠে স্বস্থানে ফিরে গেল এবং বালাকও তার পথে চলে গেলেন।</div>
</div>
<!-- PARSED ABOVE; EDITING MAY BREAK PARSER -->
</body></html>