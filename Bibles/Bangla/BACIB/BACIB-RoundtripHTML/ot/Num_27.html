<html><head>
<meta http-equiv="Content-Type" content="text/html;charset=utf-8" />
<title>Num 27 &ndash; শুমারী কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 27);">
<div id="navbar"><a href="../index.html">কিতাবুল মোকাদ্দস</a> &ndash; <b>শুমারী কিতাব</b> &ndash; <a href="Num_1.html">1</a> ... <a href="Num_25.html">25</a> <a href="Num_26.html">26</a> <b>27</b> <a href="Num_28.html">28</a> <a href="Num_29.html">29</a> ... <a href="Num_36.html">36</a> </div><hr>
<h1>Num 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পৈতৃক সম্পত্তিতে কন্যাদের অধিকার</h2><span class="vn">1</span> <span class="br-p"><br><br></span>পরে ইউসুফের পুত্র মানশার গোষ্ঠীভুক্ত সলফাদের কন্যারা আসল। সলফাদ হেফরের সন্তান, হেফর গিলিয়দের সন্তান, গিলিয়দ মাখীরের সন্তান, মাখীর মানশার সন্তান। সেই কন্যাদের নাম হল মহলা, নোয়া, হগ্‌লা, মিল্কা ও তির্সা।</div>
<div class="v" id="v2"><span class="vn">2</span> তারা মূসা ও ইমাম ইলিয়াসরের এবং নেতৃবর্গের ও সমস্ত মণ্ডলীর সম্মুখে জমায়েত-তাঁবুর দ্বারে দাঁড়িয়ে বললো,</div>
<div class="v" id="v3"><span class="vn">3</span> মরুভূমিতে আমাদের পিতার মৃত্যু হয়েছে; তিনি কারুনের দলের মধ্যে, মাবুদের বিরুদ্ধে চক্রান্তকারীদের দলের মধ্যে ছিলেন না; কিন্তু নিজের গুনাহে তাঁর মৃত্যু হয়েছে এবং তাঁর পুত্র হয় নি।</div>
<div class="v" id="v4"><span class="vn">4</span> আমাদের পিতার পুত্র নেই বলে তাঁর গোষ্ঠী থেকে তাঁর নাম কেন লোপ পাবে? আমাদের পিতৃকূলের ভাইদের মধ্যে আমাদেরকে অধিকার দিন।</div>
<div class="v" id="v5"><span class="vn">5</span> <span class="br-p"><br><br></span>তখন মূসা মাবুদের সম্মুখে তাদের বিচার উপস্থিত করলেন।</div>
<div class="v" id="v6"><span class="vn">6</span> আর মাবুদ মূসাকে বললেন,</div>
<div class="v" id="v7"><span class="vn">7</span> সলফাদের কন্যারা যথার্থ বলছে; তুমি ওদের পিতৃকুলের ভাইদের মধ্যে অবশ্য ওদেরকে স্বত্বাধিকার দেবে ও ওদের পিতার অধিকার ওদেরকে দেবে।</div>
<div class="v" id="v8"><span class="vn">8</span> আর বনি-ইসরাইলকে বল, কেউ যদি অপুত্রক হয়ে মারা যায় তবে তোমরা তার অধিকার তার কন্যাকে দেবে।</div>
<div class="v" id="v9"><span class="vn">9</span> যদি তার কন্যা না থাকে, তবে তার ভাইদেরকে তার অধিকার দেবে।</div>
<div class="v" id="v10"><span class="vn">10</span> যদি তার ভাই না থাকে, তবে তার চাচাদেরকে তার অধিকার দেবে।</div>
<div class="v" id="v11"><span class="vn">11</span> যদি তার চাচা না থাকে, তবে তার গোষ্ঠীর মধ্যে নিকটস্থ জ্ঞাতিকে তার অধিকার দেবে, সে তা অধিকার করবে; মাবুদ মূসাকে যেমন হুকুম দিয়েছিলেন, সেই অনুসারে এটি বনি-ইসরাইলদের পক্ষে বিচারের নিয়ম হবে।</div>
<div class="v" id="v12"><h2>হযরত মূসা ও ইউসার বিষয়</h2><span class="vn">12</span> <span class="br-p"><br><br></span>পরে মাবুদ মূসাকে বললেন, তুমি এই অবারীম পর্বতে উঠ, আর যে দেশ আমি বনি-ইসরাইলকে দিয়েছি, তা দেখ।</div>
<div class="v" id="v13"><span class="vn">13</span> দেখার পর তোমার ভাই হারুনের মত তুমিও তোমার পূর্বপুরুষদের কাছে সংগৃহীত হবে।</div>
<div class="v" id="v14"><span class="vn">14</span> কেননা সীন মরুভূমিতে মণ্ডলীর বিবাদে তোমরা পানির বিষয়ে লোকদের সম্মুখে আমাকে পবিত্ররূপে মান্য না করে আমার কথার বিরুদ্ধাচরণ করেছিলে। এটা সীন মরুভূমির কাদেশস্থ মরীবার পানির ক্ষেত্রে ঘটেছিল।</div>
<div class="v" id="v15"><span class="vn">15</span> <span class="br-p"><br><br></span>আর মূসা মাবুদকে বললেন,</div>
<div class="v" id="v16"><span class="vn">16</span> সর্বজীবের আল্লাহ্‌ মাবুদ মণ্ডলীর উপরে এমন এক ব্যক্তিকে নিযুক্ত করুন,</div>
<div class="v" id="v17"><span class="vn">17</span> যে তাদের সম্মুখে বাইরে যায় ও তাদের সম্মুখে ভিতরে আসে এবং তাদেরকে বাইরে নিয়ে যায় ও ভিতরে নিয়ে আসে; যেন মাবুদের মণ্ডলী রক্ষকবিহীন ভেড়ার পালের মত না হয়।</div>
<div class="v" id="v18"><span class="vn">18</span> তখন মাবুদ মূসাকে বললেন, নূনের পুত্র ইউসার উপর আল্লাহ্‌র রূহ্‌ অধিষ্ঠিত; তুমি তাকে নিয়ে গিয়ে তার মাথায় হস্তার্পণ কর;</div>
<div class="v" id="v19"><span class="vn">19</span> এবং ইমাম ইলিয়াসরের ও সমস্ত মণ্ডলীর সম্মুখে তাকে উপস্থিত করে তাদের সস্মুখে তাকে হুকুম দাও।</div>
<div class="v" id="v20"><span class="vn">20</span> আর তাকে তোমার সম্মানের ভাগী কর, যেন বনি-ইসরাইলদের সমস্ত দল বাধ্য হয়।</div>
<div class="v" id="v21"><span class="vn">21</span> আর সে ইলিয়াসর ইমামের সম্মুখে দাঁড়াবে এবং ইলিয়াসর তার জন্য মাবুদের সম্মুখে ঊরীমের বিচার দ্বারা জিজ্ঞাসা করবে; সে ও তার সঙ্গে সমস্ত বনি-ইসরাইল, অর্থাৎ সমস্ত মণ্ডলী তার হুকুমে বাইরে যাবে ও ভিতরে আসবে।</div>
<div class="v" id="v22"><span class="vn">22</span> পরে মূসা মাবুদের হুকুম অনুযায়ী কাজ করলেন। তিনি ইউসাকে নিয়ে ইমাম ইলিয়াসরের ও সমস্ত মণ্ডলীর সম্মুখে উপস্থিত করলেন;</div>
<div class="v" id="v23"><span class="vn">23</span> এবং তাঁর মাথায় হস্তার্পণ করে তাঁকে হুকুম দিলেন; যেমন মূসার মাধ্যমে মাবুদ বলেছিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>