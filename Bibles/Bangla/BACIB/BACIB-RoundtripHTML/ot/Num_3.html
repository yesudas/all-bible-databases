<html><head>
<meta http-equiv="Content-Type" content="text/html;charset=utf-8" />
<title>Num 3 &ndash; শুমারী কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>শুমারী কিতাব</b> &ndash; <a href="Num_1.html">1</a> <a href="Num_2.html">2</a> <b>3</b> <a href="Num_4.html">4</a> <a href="Num_5.html">5</a> ... <a href="Num_36.html">36</a> </div><hr>
<h1>Num 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত হারুনের সন্তানেরা</h2><span class="vn">1</span> <span class="br-p"><br><br></span>তুর পর্বতে যেদিন মাবুদ মূসার সঙ্গে কথা বললেন, সেদিন হারুন ও মূসার যে বংশ-তালিকা তা এরকম:</div>
<div class="v" id="v2"><span class="vn">2</span> হারুনের পুত্রদের নাম এই— তাঁর প্রথম সন্তান ছিলেন নাদব, পরে অবীহূ, ইলিয়াসর ও ঈথামর।</div>
<div class="v" id="v3"><span class="vn">3</span> হারুনের এই পুত্রেরা অভিষিক্ত ইমাম এবং পবিত্রকরণ দ্বারা ইমামের কাজে নিযুক্ত হল।</div>
<div class="v" id="v4"><span class="vn">4</span> কিন্তু নাদব ও অবীহূ সিনাই মরুভূমিতে মাবুদের উদ্দেশে নাপাক আগুন উৎসর্গ করাতে মাবুদের সম্মুখে ইন্তেকাল করেছিল। তাদের সন্তান ছিল না; আর ইলিয়াসর ও ঈথামর তাদের পিতা হারুনের সাক্ষাতে ইমামের কাজ করতো।</div>
<div class="v" id="v5"><h2>লেবীয়দের উপরে অর্পিত ভার</h2><span class="vn">5</span> <span class="br-p"><br><br></span>আর মাবুদ মূসাকে বললেন,</div>
<div class="v" id="v6"><span class="vn">6</span> তুমি লেবি-বংশকে এনে ইমাম হারুনের সম্মুখে উপস্থিত কর; তারা তার পরিচর্যা করবে;</div>
<div class="v" id="v7"><span class="vn">7</span> আর শরীয়ত-তাঁবুর সেবাকর্ম করার জন্য জমায়েত-তাঁবুর সম্মুখে তার ও সমস্ত মণ্ডলীর প্রতি তাদের কর্তব্য পালন করবে।</div>
<div class="v" id="v8"><span class="vn">8</span> আর শরীয়ত-তাঁবুর সেবাকর্ম করার জন্য জমায়েত-তাঁবুর সমস্ত দ্রব্য ও বনি-ইসরাইলদের প্রতি তাদের কর্তব্য পালন করবে।</div>
<div class="v" id="v9"><span class="vn">9</span> আর তুমি লেবীয়দেরকে হারুন ও তার পুত্রদের হাতে দেবে; বনি-ইসরাইলদের পক্ষে তাদেরকে সমপূর্ণভাবে দেওয়া হয়েছে।</div>
<div class="v" id="v10"><span class="vn">10</span> আর তুমি হারুন ও তার পুত্রদের নিযুক্ত করবে এবং তারা তাদের ইমাম-পদ রক্ষা করবে। অন্য গোষ্ঠীভুক্ত যে কেউ এই কাজ করতে যাবে তার প্রাণদণ্ড হবে।</div>
<div class="v" id="v11"><span class="vn">11</span> <span class="br-p"><br><br></span>আর মাবুদ মূসাকে বললেন,</div>
<div class="v" id="v12"><span class="vn">12</span> দেখ, বনি-ইসরাইলদের মধ্যে গর্ভ উন্মোচক সমস্ত প্রথমজাতের পরিবর্তে আমি বনি-ইসরাইলদের মধ্য থেকে লেবীয়দেরকে গ্রহণ করলাম; অতএব লেবীয়েরা আমারই হবে।</div>
<div class="v" id="v13"><span class="vn">13</span> কেননা প্রথমজাত সকলে আমার; যেদিন আমি মিসর দেশে সমস্ত প্রথমজাতকে আঘাত করি সেদিন মানুষ থেকে পশু পর্যন্ত ইসরাইলের সমস্ত প্রথমজাতকে আমার উদ্দেশে পবিত্র করেছি; তারা আমারই হবে; আমি মাবুদ।</div>
<div class="v" id="v14"><h2>লেবীয়দের গণনা করা</h2><span class="vn">14</span> <span class="br-p"><br><br></span>আর সিনাই মরুভূমিতে মাবুদ মূসাকে বললেন,</div>
<div class="v" id="v15"><span class="vn">15</span> তুমি লেবীয়দেরকে তাদের পিতৃকুল অনুসারে ও গোষ্ঠী অনুসারে গণনা কর; এক মাস ও তার চেয়েও বেশি বয়স্ক সমস্ত পুরুষকেই গণনা কর।</div>
<div class="v" id="v16"><span class="vn">16</span> তখন মূসা যেমন হুকুম পেলেন, তেমনি মাবুদের হুকুম অনুসারে তাদেরকে গণনা করলেন।</div>
<div class="v" id="v17"><span class="vn">17</span> লেবির সন্তানদের নাম গের্শোন, কহাৎ ও মরারি।</div>
<div class="v" id="v18"><span class="vn">18</span> নিজ নিজ গোষ্ঠী অনুসারে গের্শোনের সন্তানদের নাম লিব্‌নি ও শিমিয়ি।</div>
<div class="v" id="v19"><span class="vn">19</span> আর নিজ নিজ গোষ্ঠী অনুসারে কহাতীয়দের নাম অম্রাম, যিষ্‌হর, হেবরন ও উষীয়েল।</div>
<div class="v" id="v20"><span class="vn">20</span> এবং নিজ নিজ গোষ্ঠী অনুসারে মরারির সন্তানদের নাম মহলি ও মূশি। এরা সকলে নিজ নিজ পিতৃকুল অনুসারে লেবীয়দের গোষ্ঠী।</div>
<div class="v" id="v21"><span class="vn">21</span> <span class="br-p"><br><br></span>গের্শোন থেকে লিব্‌নি-গোষ্ঠী ও শিমিয়ি-গোষ্ঠী ও উৎপন্ন হল; এরা গের্শোনীয়দের গোষ্ঠী।</div>
<div class="v" id="v22"><span class="vn">22</span> এক মাস ও তার চেয়েও বেশি বয়স্ক সমস্ত পুরুষকে গণনা করলে এদের গণনা-করা লোক সংখ্যায় সাত হাজার পাঁচ শত জন হল।</div>
<div class="v" id="v23"><span class="vn">23</span> গের্শোনীয়দের গোষ্ঠীগুলো পশ্চিম দিকে শরীয়ত-তাঁবুর পশ্চাদ্ভাগে শিবির স্থাপন করতো।</div>
<div class="v" id="v24"><span class="vn">24</span> লায়েলের পুত্র ইলীয়াসফ গের্শোনীয়দের পিতৃকুলের নেতা ছিলেন।</div>
<div class="v" id="v25"><span class="vn">25</span> জমায়েত-তাঁবুর এ সব গের্শোনের সন্তানদের দায়িত্বের মধ্যে রইল— শরীয়ত-তাঁবু, তাঁবু, তাঁবুর আবরণ,</div>
<div class="v" id="v26"><span class="vn">26</span> জমায়েত-তাঁবুর দ্বারের পর্দা, প্রাঙ্গণের পর্দা, শরীয়ত-তাঁবুর ও কোরবানগাহের চারদিকের প্রাঙ্গণ-দ্বারের পর্দা এবং সমস্ত সেবাকাজের জন্য দড়ি।</div>
<div class="v" id="v27"><span class="vn">27</span> <span class="br-p"><br><br></span>কহাৎ থেকে অম্রামীয় গোষ্ঠী, যিষ্‌হরীয় গোষ্ঠী, হেবরনীয় গোষ্ঠী ও উষীয়েলীয় গোষ্ঠী উৎপন্ন হল; এরা কহাতীয়দের গোষ্ঠী।</div>
<div class="v" id="v28"><span class="vn">28</span> এক মাস ও তার চেয়েও বেশি বয়স্ক সমস্ত পুরুষের সংখ্যা অনুসারে এরা আট হাজার ছয় শত জন, এরা পবিত্র স্থানের রক্ষক।</div>
<div class="v" id="v29"><span class="vn">29</span> কহাতীয়দের সমস্ত গোষ্ঠী দক্ষিণ দিকে শরীয়ত-তাঁবুর পাশে সন্নিবেশিত হত।</div>
<div class="v" id="v30"><span class="vn">30</span> আর উষীয়েলের পুত্র ইলীষাফণ কহাতীয় গোষ্ঠীগুলোর পিতৃকুলের নেতা ছিলেন।</div>
<div class="v" id="v31"><span class="vn">31</span> আর এসব তাদের দায়িত্বের মধ্যে রইল— সিন্দুক, টেবিল, প্রদীপ-আসন, দু’টি কোরবানগাহ্‌, পবিত্র স্থানের পরিচর্যার সমস্ত পাত্র, পর্দা ও তৎসম্বন্ধীয় সমস্ত সেবাকর্ম।</div>
<div class="v" id="v32"><span class="vn">32</span> ইমাম হারুনের পুত্র ইলিয়াসর লেবীয়দের নেতৃবর্গের নেতা হয়ে পবিত্র স্থানের প্রতি কর্তব্য পালনকারীদের প্রধান হিসেবে নিযুক্ত ছিলেন।</div>
<div class="v" id="v33"><span class="vn">33</span> <span class="br-p"><br><br></span>মরারি থেকে মহলীয় গোষ্ঠী ও মূশীয় গোষ্ঠী উৎপন্ন হল; এরা মরারীয়দের গোষ্ঠী।</div>
<div class="v" id="v34"><span class="vn">34</span> এক মাস ও তার চেয়েও বেশি বয়সের সমস্ত পুরুষ গণনা করলে তাদের সংখ্যা হল ছয় হাজার দুই শত।</div>
<div class="v" id="v35"><span class="vn">35</span> আর অবীহয়িলের পুত্র সূরীয়েল মরারি-গোষ্ঠীগুলোর পিতৃ-কুলের নেতা ছিলেন; তারা শরীয়ত-তাঁবুর উত্তর দিকে সমবেত হত।</div>
<div class="v" id="v36"><span class="vn">36</span> আর মরারীয়রা শরীয়ত-তাঁবুর তক্তা, অর্গল, স্তম্ভ, চুঙ্গি ও তার সমস্ত দ্রব্য এবং তৎসম্বন্ধীয় সমস্ত সেবাকর্ম,</div>
<div class="v" id="v37"><span class="vn">37</span> আর প্রাঙ্গণের চারপাশের স্তম্ভগুলো ও তাদের চুঙ্গি, গোঁজ ও দড়ি এগুলো রক্ষা করবার কাজে নিযুক্ত হল।</div>
<div class="v" id="v38"><span class="vn">38</span> <span class="br-p"><br><br></span>আর জমায়েত-তাঁবুর সম্মুখে পূর্ব পাশে, সূর্যোদয়ের দিকে, মূসা, হারুন ও তাঁর পুত্রদের শিবির স্থাপন করতে বলা হয়েছিল; তাঁরা বনি-ইসরাইলদের জন্য পবিত্রস্থানে যে পরিচর্যা হত তার দায়িত্ব পালন করতেন; কিন্তু অন্য গোষ্ঠীভুক্ত যে কোন ব্যক্তি তার কাছে গেলে, তাকে হত্যা করা হত।</div>
<div class="v" id="v39"><span class="vn">39</span> <span class="br-p"><br><br></span>মূসা ও হারুন মাবুদের হুকুম অনুসারে লেবীয়দেরকে নিজ নিজ গোষ্ঠী অনুসারে গণনা করলে তাদের গণনা-করা এক মাস ও তার চেয়েও বেশি বয়স্ক পুরুষ মোট বাইশ হাজার জন হল।</div>
<div class="v" id="v40"><h2>প্রথমজাতদের মুক্তির মূল্য</h2><span class="vn">40</span> <span class="br-p"><br><br></span>আর মাবুদ মূসাকে বললেন, তুমি বনি-ইসরাইলদের মধ্যে এক মাস ও তার চেয়েও বেশি বয়স্ক প্রথমজাত সমস্ত পুরুষকে গণনা কর ও তাদের নামের সংখ্যা গ্রহণ কর।</div>
<div class="v" id="v41"><span class="vn">41</span> আমি মাবুদ, আমারই অধিকারার্থে তুমি বনি-ইসরাইলদের সমস্ত প্রথমজাতের পরিবর্তে লেবীয়দেরকে এবং বনি-ইসরাইলদের সমস্ত প্রথমজাত পশুর পরিবর্তে লেবীয়দের পশুধন গ্রহণ কর;</div>
<div class="v" id="v42"><span class="vn">42</span> তাতে মূসা মাবুদের হুকুম অনুসারে বনি-ইসরাইলদের সমস্ত প্রথমজাতকে গণনা করলেন;</div>
<div class="v" id="v43"><span class="vn">43</span> তাদের মধ্যে এক মাস ও তার চেয়েও বেশি বয়স্ক সমস্ত প্রথমজাত পুরুষের নাম তালিকাভুক্ত করা হল যাদের সংখ্যা বাইশ হাজার দুই শত তেয়াত্তর জন।</div>
<div class="v" id="v44"><span class="vn">44</span> <span class="br-p"><br><br></span>আর মাবুদ মূসাকে বললেন,</div>
<div class="v" id="v45"><span class="vn">45</span> তুমি বনি-ইসরাইলদের সমস্ত প্রথমজাতের পরিবর্তে লেবীয়দের ও তাদের পশুধনের পরিবর্তে লেবীয়দের পশুধন গ্রহণ কর; লেবীয়েরা আমারই হবে;</div>
<div class="v" id="v46"><span class="vn">46</span> আমি মাবুদ; আর বনি-ইসরাইলদের প্রথমজাতদের মধ্যে লেবীয়দের সংখ্যার অতিরিক্ত যে দুই শত তিয়াত্তরজন মুক্তিযোগ্য লোক,</div>
<div class="v" id="v47"><span class="vn">47</span> তাদের একেক জনের জন্য পবিত্র স্থানের শেকল অনুসারে পাঁচ পাঁচ শেকল নেবে; বিশ গেরাতে এক শেকল হয়।</div>
<div class="v" id="v48"><span class="vn">48</span> আর তাদের সংখ্যার অতিরিক্ত সেই মুক্তিযোগ্য লোকদের মূল্য তুমি হারুন ও তার পুত্রদের দেবে।</div>
<div class="v" id="v49"><span class="vn">49</span> তাতে লেবীয়দের দ্বারা মুক্ত লোক ছাড়া যারা অবশিষ্ট থাকলো, তাদের মুক্তির মূল্য মূসা নিলেন।</div>
<div class="v" id="v50"><span class="vn">50</span> তিনি বনি-ইসরাইলদের প্রথমজাত লোক থেকে পবিত্র স্থানের শেকলের পরিমাণে এক হাজার তিন শত পঁয়ষট্টি (শেকল) রূপা নিলেন,</div>
<div class="v" id="v51"><span class="vn">51</span> মাবুদের কালাম অনুসারে মূসা সেই মুক্ত লোকদের রূপা নিয়ে হারুন ও তার পুত্রদেরকে দিলেন; যেমন মাবুদ মূসাকে হুকুম দিয়েছিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>