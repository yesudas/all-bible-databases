<html><head>
<meta http-equiv="Content-Type" content="text/html;charset=utf-8" />
<title>Num 31 &ndash; শুমারী কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 31);">
<div id="navbar"><a href="../index.html">কিতাবুল মোকাদ্দস</a> &ndash; <b>শুমারী কিতাব</b> &ndash; <a href="Num_1.html">1</a> ... <a href="Num_29.html">29</a> <a href="Num_30.html">30</a> <b>31</b> <a href="Num_32.html">32</a> <a href="Num_33.html">33</a> ... <a href="Num_36.html">36</a> </div><hr>
<h1>Num 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মাদিয়ানীয়দের পরাজয় ও বিনাশ</h2><span class="vn">1</span> <span class="br-p"><br><br></span>মাবুদ মূসাকে বললেন,</div>
<div class="v" id="v2"><span class="vn">2</span> তুমি বনি-ইসরাইলদের জন্য মাদিয়ানীয়দেরকে প্রতিফল দাও; তারপর তুমি তোমার পূর্বপুরুষদের কাছে গৃহীত হবে।</div>
<div class="v" id="v3"><span class="vn">3</span> তখন মূসা লোকদেরকে বললেন, তোমাদের কিছু লোক যুদ্ধের জন্য সজ্জিত হোক, মাবুদের জন্য মাদিয়ানকে প্রতিফল দিতে মাদিয়ানের বিরুদ্ধে যাত্রা করুক।</div>
<div class="v" id="v4"><span class="vn">4</span> তোমরা ইসরাইল-বংশগুলোর প্রত্যেক বংশ থেকে একেক হাজার লোক যুদ্ধে প্রেরণ করবে।</div>
<div class="v" id="v5"><span class="vn">5</span> তাতে হাজার হাজার ইসরাইলের মধ্যে একেক বংশ থেকে একেক হাজার মনোনীত হলে যুদ্ধের জন্য বারো হাজার লোক সজ্জিত হল।</div>
<div class="v" id="v6"><span class="vn">6</span> এভাবে মূসা একেক বংশের একেক হাজার লোককে এবং ইমাম ইলিয়াসরের পুত্র পীনহসকে যুদ্ধে প্রেরণ করলেন। পবিত্র স্থানের সমস্ত পাত্র ও রণবাদ্যের তুরী পীনহসের সঙ্গে ছিল।</div>
<div class="v" id="v7"><span class="vn">7</span> পরে মূসার প্রতি মাবুদের দেওয়া হুকুম অনুসারে তারা মাদিয়ানের সঙ্গে যুদ্ধ করে তাদের সমস্ত পুরুষকে হত্যা করলো।</div>
<div class="v" id="v8"><span class="vn">8</span> আর তারা মাদিয়ানের বাদশাহ্‌দেরকে তাদের অন্যান্য নিহত লোকদের সঙ্গে হত্যা করলো; ইবি, রেকম, সূর, হূর ও রেবা, মাদিয়ানের এই পাঁচ জন বাদশাহ্‌কে হত্যা করলো; বিয়োরের পুত্র বালামকেও তলোয়ার দ্বারা হত্যা করলো।</div>
<div class="v" id="v9"><span class="vn">9</span> আর বনি-ইসরাইল মাদিয়ানের সকল স্ত্রীলোক ও বালক-বালিকাদেরকে বন্দী করে নিয়ে গেল এবং তাদের সমস্ত পশু, সমস্ত ভেড়ার পাল ও সমস্ত সম্পত্তি লুট করে নিল;</div>
<div class="v" id="v10"><span class="vn">10</span> আর তাদের সমস্ত নিবাস-নগর ও সমস্ত ছাউনি পুড়িয়ে দিল।</div>
<div class="v" id="v11"><span class="vn">11</span> আর তারা লুটদ্রব্য এবং মানুষ বা পশুপাল, সমস্ত ধৃত জীব সঙ্গে নিয়ে চললো।</div>
<div class="v" id="v12"><span class="vn">12</span> তারা জেরিকোর নিকটবর্তী জর্ডানতীরস্থ মোয়াবের উপত্যকায় মূসার, ইলিয়াসর ইমামের ও বনি-ইসরাইলদের সমস্ত মণ্ডলীর কাছে বন্দীদেরকে ও যুদ্ধে ধৃত জীবগুলোকে এবং লুণ্ঠিত সমস্ত দ্রব্য শিবিরে নিয়ে গেল।</div>
<div class="v" id="v13"><h2>যুদ্ধ থেকে ফিরে আসা</h2><span class="vn">13</span> <span class="br-p"><br><br></span>মূসা, ইমাম ইলিয়াসর ও মণ্ডলীর সমস্ত নেতা তাদের সঙ্গে সাক্ষাৎ করতে শিবিরের বাইরে গেলেন।</div>
<div class="v" id="v14"><span class="vn">14</span> তখন যুদ্ধ থেকে প্রত্যাগত সেনাপতিদের, অর্থাৎ সহস্রপতি ও শতপতিদের উপরে মূসা ক্রুদ্ধ হলেন।</div>
<div class="v" id="v15"><span class="vn">15</span> মূসা তাদেরকে বললেন, তোমরা কি সমস্ত স্ত্রীলোককে জীবিত রেখেছ?</div>
<div class="v" id="v16"><span class="vn">16</span> দেখ, বালামের পরামর্শে তারাই পিয়োর দেবতার ঘটনায় বনি-ইসরাইলকে মাবুদের বিরুদ্ধে বিশ্বাস ভঙ্গ করিয়েছিল, সেজন্যই মাবুদের মণ্ডলীতে মহামারী হয়েছিল।</div>
<div class="v" id="v17"><span class="vn">17</span> অতএব তোমরা এখন বালক-বালিকাদের মধ্যে সমস্ত বালককে হত্যা কর এবং শয়নে পুরুষের পরিচয় পেয়েছে এমন সমস্ত স্ত্রীলোককেও হত্যা কর;</div>
<div class="v" id="v18"><span class="vn">18</span> কিন্তু যে বালিকারা শয়নে পুরুষের পরিচয় পায় নি, তাদেরকে তোমাদের জন্য জীবিত রাখ।</div>
<div class="v" id="v19"><span class="vn">19</span> আর তোমরা সাত দিন শিবিরের বাইরে ছাউনি করে থাক; তোমরা যত লোক মানুষ হত্যা করেছ ও নিহত লোককে স্পর্শ করেছ, সকলে তৃতীয় দিন ও সপ্তম দিনে নিজেদেরকে ও নিজ নিজ বন্দীদেরকে পাক-সাফ কর;</div>
<div class="v" id="v20"><span class="vn">20</span> আর যাবতীয় কাপড়, চামড়া দিয়ে তৈরি যাবতীয় বস্তু, ছাগলের লোম দিয়ে তৈরি সমস্ত বস্তু ও কাঠ দিয়ে তৈরি যাবতীয় বস্তুর বিষয় নিজেদের পাক-সাফ কর।</div>
<div class="v" id="v21"><span class="vn">21</span> <span class="br-p"><br><br></span>যারা যুদ্ধে গিয়েছিল, ইমাম ইলিয়াসর সেই যোদ্ধাদেরকে বললেন, মাবুদ কর্তৃক মূসাকে দেওয়া শরীয়তের এই নিয়ম;</div>
<div class="v" id="v22"><span class="vn">22</span> কেবল সোনা, রূপা, ব্রোঞ্জ, লোহা, রাঙ্গ ও সীসা প্রভৃতি</div>
<div class="v" id="v23"><span class="vn">23</span> যেসব দ্রব্য আগুনে নষ্ট হয় না, সেসব আগুনের মধ্য দিয়ে চালাবে, তাতে তা পাক-সাফ হবে; তবুও তা পাক-পবিত্রকরণ পানি দিয়ে পাক-সাফ করতে হবে; কিন্তু যে যে দ্রব্য আগুনে নষ্ট হয়, তা তোমরা পানির মধ্য দিয়ে চালাবে।</div>
<div class="v" id="v24"><span class="vn">24</span> আর সপ্তম দিনে তোমরা নিজ নিজ কাপড় ধুয়ে ফেলবে; তাতে পাক-সাফ হবে; পরে শিবিরে প্রবেশ করবে।</div>
<div class="v" id="v25"><h2>লুটের জিনিস ভাগ</h2><span class="vn">25</span> <span class="br-p"><br><br></span>পরে মাবুদ মূসাকে বললেন,</div>
<div class="v" id="v26"><span class="vn">26</span> তুমি ও ইলিয়াসর ইমাম এবং মণ্ডলীর পিতৃকুল-পতিগণ যুদ্ধে ধৃত প্রাণীদের, অর্থাৎ বন্দী মানুষ ও পশুদের সংখ্যা গণনা কর।</div>
<div class="v" id="v27"><span class="vn">27</span> আর যুদ্ধে ধৃত সেই প্রাণীদেরকে দুই অংশ করে, যে যোদ্ধারা যুদ্ধে গিয়েছিল, তাদের ও সমস্ত মণ্ডলীর মধ্যে ভাগ কর।</div>
<div class="v" id="v28"><span class="vn">28</span> আর যুদ্ধে গমনকারী যোদ্ধাদের কাছ থেকে মাবুদের জন্য কর গ্রহণ কর; তাদের ভাগ থেকে মানুষ, গরু, গাধা ও ভেড়া,</div>
<div class="v" id="v29"><span class="vn">29</span> এগুলোর মধ্যে প্রতি পাঁচ শত জীবের মধ্য থেকে একটি প্রাণীকে নিয়ে মাবুদের উদ্দেশে উত্তোলনীয় উপহার হিসেবে ইমাম ইলিয়াসরকে দাও।</div>
<div class="v" id="v30"><span class="vn">30</span> আর তুমি বনি-ইসরাইলদের ভাগ থেকে মানুষ, গরু গাধা ও ছাগল-ভেড়া বা অন্য সমস্ত পশুর মধ্য থেকে প্রতি পঞ্চাশ প্রাণী থেকে একটি প্রাণী নাও এবং মাবুদের শরীয়ত-তাঁবুর প্রতি কর্তব্য পালনকারী লেবীয়দেরকে দাও।</div>
<div class="v" id="v31"><span class="vn">31</span> <span class="br-p"><br><br></span>মূসাকে মাবুদ যেমন হুকুম করলেন, মূসা ও ইমাম ইলিয়াসর সেভাবেই সমস্ত কিছু করলেন।</div>
<div class="v" id="v32"><span class="vn">32</span> <span class="br-p"><br><br></span>যোদ্ধাদের কর্তৃক লুণ্ঠিত বস্তুগুলো ছাড়া ঐ ধৃত প্রাণীগুলো ছয় লক্ষ পঁচাত্তর হাজার ভেড়া,</div>
<div class="v" id="v33"><span class="vn">33</span> বাহাত্তর হাজার গরু,</div>
<div class="v" id="v34"><span class="vn">34</span> একষট্টি হাজার গাধা,</div>
<div class="v" id="v35"><span class="vn">35</span> আর বত্রিশ হাজার মানুষ, অর্থাৎ শয়নে পুরুষের পরিচয় পায় নি এমন স্ত্রীলোক ছিল।</div>
<div class="v" id="v36"><span class="vn">36</span> <span class="br-p"><br><br></span>তাতে যারা যুদ্ধে গিয়েছিল, তাদের প্রাপ্য অর্ধাংশের সংখ্যা হল তিন লক্ষ সাঁইত্রিশ হাজার পাঁচ শত ভেড়া;</div>
<div class="v" id="v37"><span class="vn">37</span> সেই ভেড়া থেকে মাবুদের লভ্য কর হল ছয় শত পঁচাত্তরটি।</div>
<div class="v" id="v38"><span class="vn">38</span> আর গরু ছিল ছত্রিশ হাজার, তাদের মধ্যে মাবুদের কর বাহাত্তরটি।</div>
<div class="v" id="v39"><span class="vn">39</span> আর গাধা ছিল ত্রিশ হাজার পাঁচ শত, তাদের মধ্যে মাবুদের কর একষট্টিটি।</div>
<div class="v" id="v40"><span class="vn">40</span> আর মানুষ ছিল ষোল হাজার, তাদের মধ্যে মাবুদের কর হল বত্রিশ জন।</div>
<div class="v" id="v41"><span class="vn">41</span> মাবুদ মূসাকে যেমন হুকুম করলেন, সেই অনুসারে মূসা সেই কর অর্থাৎ মাবুদের উত্তোলনীয় উপহার ইমাম ইলিয়াসরকে দিলেন।</div>
<div class="v" id="v42"><span class="vn">42</span> <span class="br-p"><br><br></span>আর মূসা যে অর্ধেক ভাগ যোদ্ধাদের কাছ থেকে নিয়ে বনি-ইসরাইলকে দিয়েছিলেন,</div>
<div class="v" id="v43"><span class="vn">43</span> মণ্ডলীর সেই অর্ধেক ভাগে তিন লক্ষ সাঁইত্রিশ হাজার পাঁচ শত ভেড়া,</div>
<div class="v" id="v44"><span class="vn">44</span> ছত্রিশ হাজার গরু,</div>
<div class="v" id="v45"><span class="vn">45</span> ত্রিশ হাজার পাঁচ শত গাধা,</div>
<div class="v" id="v46"><span class="vn">46</span> ও ষোল হাজার মানুষ ছিল।</div>
<div class="v" id="v47"><span class="vn">47</span> পরে মূসা বনি-ইসরাইলদের সেই অর্ধেক ভাগ থেকে মানুষ ও পশুর মধ্যে প্রতি পঞ্চাশটি প্রাণী থেকে একটি প্রাণী নিয়ে মাবুদের শরীয়ত-তাঁবুর প্রতি কর্তব্য পালনকারী লেবীয়দেরকে দিলেন, যেমন মাবুদ মূসাকে হুকুম করলেন।</div>
<div class="v" id="v48"><span class="vn">48</span> <span class="br-p"><br><br></span>পরে হাজার সৈন্যের উপরে কর্তৃত্বকারী সহস্রপতি ও শতপতিরা মূসার কাছে আসলেন;</div>
<div class="v" id="v49"><span class="vn">49</span> তাঁরা মূসাকে বললেন, আপনার এই গোলামেরা আমাদের অধীন যোদ্ধাদের সংখ্যা গণনা করেছে, আমাদের মধ্যে এক জনও কমে নি।</div>
<div class="v" id="v50"><span class="vn">50</span> আমরা প্রত্যেক জন সোনার অলংকার, নূপুর, বলয়, আংটি, কুণ্ডল ও হার, এই যেসব পেয়েছি, তা থেকে মাবুদের সম্মুখে আমাদের প্রাণের জন্য কাফ্‌ফারা করতে মাবুদের উদ্দেশে উপহার এনেছি।</div>
<div class="v" id="v51"><span class="vn">51</span> তখন মূসা ও ইমাম ইলিয়াসর তাঁদের কাছ থেকে সেই সোনা, কারুকাজ করা গহনা নিলেন।</div>
<div class="v" id="v52"><span class="vn">52</span> আর মাবুদের উদ্দেশে নিবেদিত সহস্রপতি ও শতপতিদের উত্তোলনীয় উপহারের সমস্ত সোনা ষোল হাজার সাত শত পঞ্চাশ শেকল পরিমিত হল।</div>
<div class="v" id="v53"><span class="vn">53</span> যোদ্ধারা প্রত্যেকেই নিজের জন্য লুণ্ঠিত দ্রব্য গ্রহণ করেছিল।</div>
<div class="v" id="v54"><span class="vn">54</span> পরে মূসা ও ইমাম ইলিয়াসর সহস্রপতি ও শতপতিদের কাছ থেকে সেই সোনা গ্রহণ করলেন এবং মাবুদের সম্মুখে বনি-ইসরাইলদের স্মরণ করার চিহ্ন হিসেবে তা জমায়েত-তাঁবুতে আনলেন।</div>
</div>
<!-- PARSED ABOVE; EDITING MAY BREAK PARSER -->
</body></html>