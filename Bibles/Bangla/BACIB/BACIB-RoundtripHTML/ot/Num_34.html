<html><head>
<meta http-equiv="Content-Type" content="text/html;charset=utf-8" />
<title>Num 34 &ndash; শুমারী কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 34);">
<div id="navbar"><a href="../index.html">কিতাবুল মোকাদ্দস</a> &ndash; <b>শুমারী কিতাব</b> &ndash; <a href="Num_1.html">1</a> ... <a href="Num_32.html">32</a> <a href="Num_33.html">33</a> <b>34</b> <a href="Num_35.html">35</a> <a href="Num_36.html">36</a> </div><hr>
<h1>Num 34</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>কেনান দেশের সীমা নির্ধারণ ও বিভাগ</h2><span class="vn">1</span> <span class="br-p"><br><br></span>মাবুদ মূসাকে বললেন,</div>
<div class="v" id="v2"><span class="vn">2</span> তুমি বনি-ইসরাইলকে হুকুম কর, তাদেরকে বল, তোমরা কেনান দেশে প্রবেশ করতে উদ্যত আছ; তোমরা অধিকার হিসেবে যে দেশ পাবে, চারদিকের সীমানা অনুসারে সেই কেনান দেশটি এমন:</div>
<div class="v" id="v3"><span class="vn">3</span> ইদোমের নিকটস্থিত সীন মরুভূমি থেকে তোমাদের দক্ষিণ অঞ্চল হবে ও পূর্ব দিকে লবণ সমুদ্রের প্রান্ত থেকে তোমাদের দক্ষিণ সীমা হবে।</div>
<div class="v" id="v4"><span class="vn">4</span> আর তোমাদের সীমা অক্রব্বীম আরোহণ-পথের দক্ষিণ দিকে ফিরে সিন পর্যন্ত যাবে ও সেখান থেকে কাদেশ-বর্ণেয়ের দক্ষিণ দিকে যাবে এবং হৎসর-অদরে এসে অস্‌মোন পর্যন্ত যাবে।</div>
<div class="v" id="v5"><span class="vn">5</span> পরে ঐ সীমা অস্‌মোন থেকে মিসরের নদী পর্যন্ত বেড়িয়ে আসবে এবং সমুদ্র পর্যন্ত এই সীমার শেষ হবে।</div>
<div class="v" id="v6"><span class="vn">6</span> <span class="br-p"><br><br></span>পশ্চিম সীমার জন্য মহাসমুদ্র তোমাদের পক্ষে রইলো, এ-ই তোমাদের পশ্চিম সীমা হবে।</div>
<div class="v" id="v7"><span class="vn">7</span> <span class="br-p"><br><br></span>আর তোমাদের উত্তর সীমা এরকম; তোমরা মহাসমুদ্র থেকে তোমাদের জন্য হোর পর্বত লক্ষ্য করবে।</div>
<div class="v" id="v8"><span class="vn">8</span> হোর পর্বত থেকে হমাতের প্রবেশস্থান লক্ষ্য করবে। সেখান থেকে সেই সীমা সদাদ পর্যন্ত বিস্তৃত হবে।</div>
<div class="v" id="v9"><span class="vn">9</span> আর সেই সীমা সিফ্রোণ পর্যন্ত যাবে ও হৎসর-ঐনন পর্যন্ত বিস্তৃত হবে; এ-ই তোমাদের উত্তর সীমা হবে।</div>
<div class="v" id="v10"><span class="vn">10</span> <span class="br-p"><br><br></span>পূর্ব সীমার জন্য তোমরা হৎসর-ঐনন থেকে শফাম লক্ষ্য করবে।</div>
<div class="v" id="v11"><span class="vn">11</span> পরে সেই সীমা শফাম থেকে ঐনের পূর্ব দিক হয়ে রিব্লা পর্যন্ত নেমে যাবে; সে সীমা নেমে পূর্ব দিকে কিন্নেরৎ হ্রদের তট পর্যন্ত যাবে।</div>
<div class="v" id="v12"><span class="vn">12</span> পরে সে সীমা জর্ডান দিয়ে যাবে এবং লবণ-সমুদ্র পর্যন্ত বিস্তৃত হবে; চারদিকের সীমা অনুসারে এটা তোমাদের দেশ হবে।</div>
<div class="v" id="v13"><span class="vn">13</span> <span class="br-p"><br><br></span>আর মূসা বনি-ইসরাইলকে এই হুকুম করলেন, যে দেশ তোমরা গুলিবাঁট দ্বারা অধিকার করবে, মাবুদ সাড়ে নয় বংশকে যে দেশ দিতে হুকুম করেছেন, এটা সেই দেশ।</div>
<div class="v" id="v14"><span class="vn">14</span> কেননা নিজ নিজ পিতৃকুল অনুসারে রূবেণ-বংশের লোকদের বংশ, নিজ নিজ পিতৃকুল অনুসারে গাদ-বংশের লোকদের বংশ তার অধিকার পেয়েছে ও মানশার অর্ধেক বংশও পেয়েছে।</div>
<div class="v" id="v15"><span class="vn">15</span> জেরিকোর নিকটস্থ জর্ডানের পূর্বপারে সূর্যোদয়ের দিকে সেই আড়াই বংশ নিজ নিজ অধিকার লাভ করেছে।</div>
<div class="v" id="v16"><h2>বার বংশের নেতা নিয়োগ</h2><span class="vn">16</span> <span class="br-p"><br><br></span>পরে মাবুদ মূসাকে বললেন,</div>
<div class="v" id="v17"><span class="vn">17</span> যারা তোমাদের অধিকারের জন্য দেশ ভাগ করে দেবে তাদের নাম হচ্ছে: ইমাম ইলিয়াসর ও নূনের পুত্র ইউসা।</div>
<div class="v" id="v18"><span class="vn">18</span> আর তোমরা প্রত্যেক বংশ থেকে একেক জন নেতাকে দেশ ভাগ করার জন্য গ্রহণ করবে।</div>
<div class="v" id="v19"><span class="vn">19</span> সেই ব্যক্তিদের নাম এই: শিমিয়োন-বংশের যিফূন্নির পুত্র কালুত।</div>
<div class="v" id="v20"><span class="vn">20</span> শিমিয়োন-বংশের অম্মীহূদের পুত্র শামুয়েল।</div>
<div class="v" id="v21"><span class="vn">21</span> বিন্‌ইয়ামীন-বংশের কিশ্‌লোনের পুত্র ইলীদদ।</div>
<div class="v" id="v22"><span class="vn">22</span> দান-বংশের নেতা যগ্‌লির পুত্র বুক্কি।</div>
<div class="v" id="v23"><span class="vn">23</span> ইউসুফের পুত্রদের মধ্যে মানশা-বংশের নেতা এফোদের পুত্র হন্নীয়েল।</div>
<div class="v" id="v24"><span class="vn">24</span> আফরাহীম-বংশের নেতা শিপ্তনের পুত্র কমূয়েল।</div>
<div class="v" id="v25"><span class="vn">25</span> সবূলূন-বংশের নেতা পর্ণকের পুত্র ইলীষাফণ।</div>
<div class="v" id="v26"><span class="vn">26</span> ইষাখর-বংশের নেতা অস্‌-সনের পুত্র পল্‌টিয়েল।</div>
<div class="v" id="v27"><span class="vn">27</span> আশের-বংশের নেতা শলোমির পুত্র অহীহূদ।</div>
<div class="v" id="v28"><span class="vn">28</span> নপ্তালি-বংশের নেতা অম্মীহূদের পুত্র পদহেল।</div>
<div class="v" id="v29"><span class="vn">29</span> কেনান দেশে বনি-ইসরাইলদের জন্য অধিকার ভাগ করে দিতে মাবুদ এসব লোককে হুকুম করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>