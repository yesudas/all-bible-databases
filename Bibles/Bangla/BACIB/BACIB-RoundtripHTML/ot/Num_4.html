<html><head>
<meta http-equiv="Content-Type" content="text/html;charset=utf-8" />
<title>Num 4 &ndash; শুমারী কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 4);">
<div id="navbar"><a href="../index.html">কিতাবুল মোকাদ্দস</a> &ndash; <b>শুমারী কিতাব</b> &ndash; <a href="Num_1.html">1</a> <a href="Num_2.html">2</a> <a href="Num_3.html">3</a> <b>4</b> <a href="Num_5.html">5</a> <a href="Num_6.html">6</a> ... <a href="Num_36.html">36</a> </div><hr>
<h1>Num 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>কহাতীয়দের দায়িত্ব-কর্তব্য</h2><span class="vn">1</span> <span class="br-p"><br><br></span>আর মাবুদ মূসা ও হারুনকে বললেন,</div>
<div class="v" id="v2"><span class="vn">2</span> তোমরা লেবির সন্তানদের মধ্যে নিজ নিজ গোষ্ঠী ও পিতৃকুল অনুসারে কহাতীয়দেরকে,</div>
<div class="v" id="v3"><span class="vn">3</span> ত্রিশ বছর বয়স্ক থেকে পঞ্চাশ বছর বয়স্ক পর্যন্ত যত লোক জমায়েত-তাঁবুতে কর্মচারীদের শ্রেণীভুক্ত হয়, তাদেরকে গণনা কর।</div>
<div class="v" id="v4"><span class="vn">4</span> <span class="br-p"><br><br></span>জমায়েত-তাঁবুতে কহাতীয়দের সেবাকর্ম মহা-পবিত্র স্থান (সংক্রান্ত)।</div>
<div class="v" id="v5"><span class="vn">5</span> <span class="br-p"><br><br></span>যখন শিবিরের লোকেরা অগ্রসর হবে, তখন হারুন ও তার পুত্ররা ভেতরে যাবে এবং ব্যবধানের পর্দা নামিয়ে তা দ্বারা শরীয়ত-সিন্দুক ঢাকবে,</div>
<div class="v" id="v6"><span class="vn">6</span> তার উপরে শুশুকের চামড়ার আচ্ছাদন দেবে ও তার উপরে সমপূর্ণ নীল রংয়ের এক কাপড় পাতবে এবং তার বহন-দণ্ড পরাবে।</div>
<div class="v" id="v7"><span class="vn">7</span> আর দর্শন রুটির টেবিলের উপরে এক নীল রংয়ের কাপড় পাতবে ও তার উপরে থালা, চামচ, সেঁকপাত্র ও পেয় উৎসর্গের সমস্ত জগ রাখবে এবং প্রতিদিন তার উপরে রুটি থাকবে।</div>
<div class="v" id="v8"><span class="vn">8</span> সেই সবের উপরে তারা একটি লাল রংয়ের কাপড় পাতবে এবং শুশুকের চামড়ার আচ্ছাদন দিয়ে তা ঢাকবে এবং তার বহন দণ্ড পরাবে।</div>
<div class="v" id="v9"><span class="vn">9</span> আর একটি নীল রংয়ের কাপড় নিয়ে প্রদীপ-আসন ও তার সমস্ত দীপ, চিমটা এবং গুল্‌তরাশ ও সেসব কিছুর পরিচর্যার সমস্ত তৈলপাত্র আচ্ছাদন করবে।</div>
<div class="v" id="v10"><span class="vn">10</span> আর তা ও তৎসংক্রান্ত সমস্ত পাত্র শুশুকের চামড়ার একটি আচ্ছাদনে রেখে দণ্ডের উপরে রাখবে।</div>
<div class="v" id="v11"><span class="vn">11</span> পরে তারা সোনার ধূপগাহ্‌র উপরে নীল রংয়ের কাপড় পেতে তার উপরে শুশুকের চামড়ার আচ্ছাদন দেবে এবং তার বহন-দণ্ড পরাবে।</div>
<div class="v" id="v12"><span class="vn">12</span> আর তারা পবিত্র স্থানের পরিচর্যার সমস্ত পাত্র নিয়ে নীল রংয়ের কাপড়ের মধ্যে রাখবে এবং শুশুকের চামড়া দিয়ে তা ঢেকে দণ্ডের উপরে রাখবে।</div>
<div class="v" id="v13"><span class="vn">13</span> আর কোরবানগাহ্‌ থেকে ভস্ম ফেলে তার উপরে বেগুনী রংয়ের কাপড় পাতবে।</div>
<div class="v" id="v14"><span class="vn">14</span> আর তার উপরে তার পরিচর্যার সমস্ত পাত্র, অঙ্গারদানী, ত্রিশূল, হাতা ও বাটি, কোরবানগাহ্‌র সমস্ত পাত্র রাখবে; আর তারা তার উপরে শুশুকের চামড়ার আচ্ছাদন দেবে এবং তার বহন-দণ্ড পরাবে।</div>
<div class="v" id="v15"><span class="vn">15</span> এভাবে শিবিরের অগ্রসর হবার সময়ে হারুন ও তার পুত্ররা পবিত্র স্থান ও পবিত্র স্থানের সমস্ত পাত্রের আচ্ছাদন সমাপ্ত করার পর কহাতীয়রা তা বহন করতে আসবে; কিন্তু তারা পবিত্র বস্তু স্পর্শ করবে না, পাছে তাদের মৃত্যু হয়। এসব জমায়েত-তাঁবুতে কহাতীয়দের বহনীয় হবে।</div>
<div class="v" id="v16"><span class="vn">16</span> <span class="br-p"><br><br></span>আর প্রদীপের জন্য তেল ও ধূপের জন্য সুগন্ধি দ্রব্য, প্রতিদিনের শস্য-উৎসর্গ ও অভিষেকের তেলের তত্ত্বাবধান, সমস্ত শরীয়ত-তাঁবু এবং যা কিছু তার মধ্যে আছে, পবিত্র স্থান ও তার দ্রব্যগুলোর তত্ত্বাবধান করা হারুনের পুত্র ইমাম ইলিয়াসরের কাজ হবে।</div>
<div class="v" id="v17"><span class="vn">17</span> <span class="br-p"><br><br></span>আর মাবুদ মূসা ও হারুনকে বললেন,</div>
<div class="v" id="v18"><span class="vn">18</span> তোমরা লেবীয়দের মধ্য থেকে কহাতীয় গোষ্ঠীগুলোর বংশকে উচ্ছেদ করো না।</div>
<div class="v" id="v19"><span class="vn">19</span> কিন্তু যখন তারা অতি পবিত্র বস্তুর কাছে যায়, তখন তারা যেন বেঁচে থাকে, মারা না পড়ে, সেজন্য তোমরা তাদের প্রতি এরকম করো; হারুন ও তার পুত্ররা ভিতরে গিয়ে ওদের প্রত্যেকজনকে নিজ নিজ সেবাকর্মে ও ভার বহনে নিযুক্ত করবে।</div>
<div class="v" id="v20"><span class="vn">20</span> কিন্তু ওরা এক নিমিষের জন্যও পবিত্র বস্তু দেখতে ভিতরে যাবে না, গেলে মারা পড়বে।</div>
<div class="v" id="v21"><h2>গের্শোনীয়রা ও মরারিয়রা</h2><span class="vn">21</span> <span class="br-p"><br><br></span>আর মাবুদ মূসাকে বললেন,</div>
<div class="v" id="v22"><span class="vn">22</span> তুমি গের্শোনীয়দের পিতৃকুল ও গোষ্ঠী অনুসারে তাদের সংখ্যা গ্রহণ কর।</div>
<div class="v" id="v23"><span class="vn">23</span> ত্রিশ বছর বয়স্ক থেকে পঞ্চাশ বছর বয়স্ক পর্যন্ত যারা জমায়েত-তাঁবুতে সেবাকর্ম করার জন্য শ্রেণীভুক্ত হয়, তাদের গণনা কর।</div>
<div class="v" id="v24"><span class="vn">24</span> সেবাকর্ম ও ভার বহনের মধ্যে গের্শোনীয় গোষ্ঠীগুলোর সেবাকর্ম এরকম:</div>
<div class="v" id="v25"><span class="vn">25</span> তারা শরীয়ত-তাঁবুর সমস্ত পর্দা এবং জমায়েত-তাঁবু, তাঁবুর আবরণ, তার উপরিস্থ শুশুকের চামড়ার ছাদ,</div>
<div class="v" id="v26"><span class="vn">26</span> জমায়েত-তাঁবুর দ্বারের আচ্ছাদনের কাপড়; প্রাঙ্গণের সমস্ত পর্দা এবং শরীয়ত-তাঁবুর ও কোরবানগাহ্‌র চারপাশের প্রাঙ্গণের দ্বারের আচ্ছাদনের কাপড়; তার দড়ি ও সেবাকর্মের সমস্ত দ্রব্য বহন করবে; আর এই সম্পর্কে আরও যা কিছু করার প্রয়োজন হয় তাও করবে।</div>
<div class="v" id="v27"><span class="vn">27</span> হারুনের ও তার পুত্রদের হুকুম অনুসারে গের্শোনীয়রা নিজ নিজ ভার বহন ও সেবাকর্ম সম্পর্কিত সমস্ত কাজ করবে; তোমরা তাদের সমস্ত ভার বহনে তাদের নিযুক্ত করবে।</div>
<div class="v" id="v28"><span class="vn">28</span> জমায়েত-তাঁবুতে এ-ই গের্শোনীয়দের গোষ্ঠীগুলোর সেবাকর্ম এবং তাদের কর্তব্য-কাজ ইমাম হারুনের পুত্র ঈথামরের হাতে থাকবে।</div>
<div class="v" id="v29"><span class="vn">29</span> <span class="br-p"><br><br></span>আর তুমি মরারিয়দের গোষ্ঠী ও পিতৃকুল অনুসারে তাদেরকে গণনা কর।</div>
<div class="v" id="v30"><span class="vn">30</span> ত্রিশ বছর বয়স্ক থেকে পঞ্চাশ বছর বয়স্ক পর্যন্ত যারা জমায়েত-তাঁবুতে সেবাকর্ম করার জন্য শ্রেণীভুক্ত হয়, তাদেরকে গণনা কর।</div>
<div class="v" id="v31"><span class="vn">31</span> আর জমায়েত-তাঁবুতে তাদের সমস্ত সেবাকর্ম সম্পর্কিত এই ভার তাদের বহন করতে হবে; শরীয়ত-তাঁবুর সমস্ত তক্তা, সেই সবের অর্গল, স্তম্ভ ও চুঙ্গি এবং</div>
<div class="v" id="v32"><span class="vn">32</span> প্রাঙ্গণের চারপাশের সমস্ত স্তম্ভ, সেই সবের চুঙ্গি, গোঁজ, দড়ি ও তৎসম্বন্ধীয় সমস্ত দ্রব্য ও কাজ। তোমরা নামে নামে তাদের বহনীয় ভারের সমস্ত দ্রব্য গণনা করবে।</div>
<div class="v" id="v33"><span class="vn">33</span> জমায়েত-তাঁবুতে এই মরারি সন্তানদের গোষ্ঠীগুলোর সমস্ত সেবাকর্ম সম্পর্কিত কাজ; এটি ইমাম হারুনের পুত্র ঈথামরের হাতে থাকবে।</div>
<div class="v" id="v34"><h2>লেবীয় বংশগুলোর লোকসংখ্যা গণনা</h2><span class="vn">34</span> <span class="br-p"><br><br></span>পরে মূসা, হারুন ও মণ্ডলীর নেতৃবর্গ, কহাতীয় সন্তানদের গোষ্ঠী</div>
<div class="v" id="v35"><span class="vn">35</span> ও পিতৃকুল অনুসারে তাদের মধ্যে ত্রিশ বছর বয়স্ক থেকে পঞ্চাশ বছর বয়স্ক পর্যন্ত যারা জমায়েত-তাঁবুতে সেবাকর্ম করার জন্য শ্রেণীভুক্ত হল, তাদেরকে গণনা করলেন,</div>
<div class="v" id="v36"><span class="vn">36</span> আর তাদের গোষ্ঠী অনুসারে গণনা-করা লোক হল দুই হাজার সাত শত পঞ্চাশ জন।</div>
<div class="v" id="v37"><span class="vn">37</span> এরা কহাতীয় গোষ্ঠীগুলোর গণনা-করা এবং জমায়েত-তাঁবুতে সেবাকর্মে নিযুক্ত লোক; মূসার মধ্য দিয়ে দেওয়া মাবুদের হুকুম অনুসারে মূসা ও হারুন এদেরকে গণনা করলেন।</div>
<div class="v" id="v38"><span class="vn">38</span> <span class="br-p"><br><br></span>গের্শোনীয়দের নিজ নিজ গোষ্ঠী ও পিতৃকুল অনুসারে গণনা করা হল।</div>
<div class="v" id="v39"><span class="vn">39</span> ত্রিশ বছর বয়স্ক থেকে পঞ্চাশ বছর বয়স্ক পর্যন্ত যারা জমায়েত-তাঁবুতে সেবাকর্ম করার জন্য শ্রেণীভুক্ত হল,</div>
<div class="v" id="v40"><span class="vn">40</span> তাদের নিজ নিজ গোষ্ঠী ও পিতৃকুল অনুসারে গণনা করা হলে দুই হাজার ছয় শত ত্রিশ জন হল।</div>
<div class="v" id="v41"><span class="vn">41</span> এরা গের্শোনীয়দের গোষ্ঠীগুলোর গণনা-করা এবং জমায়েত-তাঁবুতে সেবাকর্মে নিযুক্ত লোক; মূসা ও হারুন মাবুদের হুকুম অনুসারে এদেরকে গণনা করলেন।</div>
<div class="v" id="v42"><span class="vn">42</span> <span class="br-p"><br><br></span>মরারিয়দের নিজ নিজ গোষ্ঠী ও পিতৃ-কুল অনুসারে গণনা করা হল।</div>
<div class="v" id="v43"><span class="vn">43</span> ত্রিশ বছর বয়স্ক থেকে পঞ্চাশ বছর বয়স্ক পর্যন্ত যারা জমায়েত-তাঁবুতে সেবাকর্মের জন্য শ্রেণীভুক্ত হল,</div>
<div class="v" id="v44"><span class="vn">44</span> তাদের নিজ নিজ গোষ্ঠী ও পিতৃকুল অনুসারে গণনা করা হলে তিন হাজার দুই শত জন হল।</div>
<div class="v" id="v45"><span class="vn">45</span> এরা মরারিয়দের গোষ্ঠীগুলোর গণনা-করা লোক; মূসার মধ্য দিয়ে দেওয়া মাবুদের হুকুম অনুসারে মূসা ও হারুন এদেরকে গণনা করলেন।</div>
<div class="v" id="v46"><span class="vn">46</span> <span class="br-p"><br><br></span>এভাবে মূসা, হারুন ও ইসরাইলের নেতৃবর্গরা লেবীয়দের নিজ নিজ গোষ্ঠী ও পিতৃকুল অনুসারে গণনা করলেন।</div>
<div class="v" id="v47"><span class="vn">47</span> ত্রিশ বছর বয়স্ক থেকে পঞ্চাশ বছর বয়স্ক পর্যন্ত যারা জমায়েত-তাঁবুতে সেবাকর্ম ও ভার বহনের কাজ করতে প্রবেশ করতো,</div>
<div class="v" id="v48"><span class="vn">48</span> তাদের গণনা করলে পর তারা সংখ্যায় আট হাজার পাঁচ শত আশী জন হল।</div>
<div class="v" id="v49"><span class="vn">49</span> মাবুদের হুকুম অনুসারেই মূসা তাদের প্রত্যেক জনকে নিজ নিজ সেবাকর্ম ও ভার বহন অনুসারে গণনা করলেন; এভাবে মূসার কাছে দেওয়া মাবুদের হুকুম অনুসারেই তিনি তাদের গণনা করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>