<html><head>
<meta http-equiv="Content-Type" content="text/html;charset=utf-8" />
<title>Num 6 &ndash; শুমারী কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 6);">
<div id="navbar"><a href="../index.html">কিতাবুল মোকাদ্দস</a> &ndash; <b>শুমারী কিতাব</b> &ndash; <a href="Num_1.html">1</a> ... <a href="Num_4.html">4</a> <a href="Num_5.html">5</a> <b>6</b> <a href="Num_7.html">7</a> <a href="Num_8.html">8</a> ... <a href="Num_36.html">36</a> </div><hr>
<h1>Num 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নাসরীয়দের ব্যবস্থা</h2><span class="vn">1</span> <span class="br-p"><br><br></span>আর মাবুদ মূসাকে বললেন,</div>
<div class="v" id="v2"><span class="vn">2</span> তুমি বনি-ইসরাইলকে বল, কোন পুরুষ কিংবা স্ত্রীলোক মাবুদের উদ্দেশে পৃথকীকৃত হবার জন্য যখন বিশেষ ব্রত, নাসরীয় ব্রত পালন করবে,</div>
<div class="v" id="v3"><span class="vn">3</span> তখন সে আঙ্গুর-রস ও সুরা থেকে পৃথক থাকবে, আঙ্গুর-রসের সিরকা বা সুরার সিরকা পান করবে না এবং আঙ্গুর ফল থেকে উৎপন্ন কোন পানীয় পান করবে না, আর কাঁচা বা শুক্‌নো আঙ্গুর ফল খাবে না।</div>
<div class="v" id="v4"><span class="vn">4</span> তার পৃথক থাকবার সমস্ত কাল সে আঙ্গুর ফল দিয়ে, এর বীজ কিম্বা খোসা দিয়ে তৈরি কিছুই খাবে না।</div>
<div class="v" id="v5"><span class="vn">5</span> <span class="br-p"><br><br></span>তার পৃথক নাসরীয়-ব্রতের সমস্ত কাল তার মাথায় ক্ষুর স্পর্শ করা চলবে না; মাবুদের উদ্দেশে তার পৃথক থাকবার দিন-সংখ্যা যতদিন সমপূর্ণ না হয়, ততদিন সে পবিত্র থাকবে, সে তার মাথার চুল বৃদ্ধি পেতে দেবে।</div>
<div class="v" id="v6"><span class="vn">6</span> <span class="br-p"><br><br></span>যতদিন সে মাবুদের উদ্দেশে পৃথক থাকে, ততদিন কোন মৃত লাশের কাছে যাবে না।</div>
<div class="v" id="v7"><span class="vn">7</span> যদিও তার পিতা কিংবা মা কিংবা ভাই কিংবা বোন মারা যায়, তবুও সে তাদের জন্য নিজেকে নাপাক করবে না; কেননা তার মাথায় আল্লাহ্‌র উদ্দেশে নাসরীয় ব্রতের চিহ্ন আছে।</div>
<div class="v" id="v8"><span class="vn">8</span> তার পৃথক থাকবার সমস্ত কাল সে মাবুদের উদ্দেশে পবিত্র।</div>
<div class="v" id="v9"><span class="vn">9</span> <span class="br-p"><br><br></span>আর যদি কোন মানুষ হঠাৎ তার কাছে মারা যাওয়াতে সে তার পৃথক থাকবার চিহ্নবিশিষ্ট মাথা নাপাক করে, তবে সে পাক-পবিত্র হবার দিনে তার মাথা মুণ্ডন করবে, সপ্তম দিনে তা মুণ্ডন করবে।</div>
<div class="v" id="v10"><span class="vn">10</span> আর অষ্টম দিনে সে দু’টি ঘুঘু কিংবা দু’টি কবুতরের বাচ্চা জমায়েত-তাঁবুর দ্বারে ইমামের কাছে আনবে।</div>
<div class="v" id="v11"><span class="vn">11</span> ইমাম তাদের একটি গুনাহ্‌র জন্য, অন্যটি পোড়ানো-কোরবানীর জন্য নিবেদন করে মৃত লাশের দরুন তার কৃত গুনাহ্‌র জন্য কাফ্‌ফারা দেবে; আর সেই দিনে তাকে পবিত্র করবে।</div>
<div class="v" id="v12"><span class="vn">12</span> আবার সে তার পৃথক্‌ থাকবার দিনগুলোতে মাবুদের উদ্দেশে পৃথক থাকবে এবং দোষ-কোরবানী হিসেবে এক বছরের একটি ভেড়ার বাচ্চা আনবে। আর তার পৃথক হয়ে থাকবার দিনগুলো নাপাক হওয়াতে তার পূর্বগত সমস্ত দিন নিরর্থক হবে।</div>
<div class="v" id="v13"><span class="vn">13</span> <span class="br-p"><br><br></span>আর নাসরীয় ব্রতের ব্যবস্থা এই— তার পৃথক থাকবার দিন সমপূর্ণ হলে পর তাকে জমায়েত-তাঁবুর দ্বারে আনা হবে।</div>
<div class="v" id="v14"><span class="vn">14</span> পরে সে মাবুদের উদ্দেশে তার উপহার কোরবানী করবে; পোড়ানো-কোরবানীর জন্য এক বছর বয়েসী নিখুঁত এক ভেড়ার বাচ্চা ও গুনাহ্‌-কোরবানীর জন্য এক বছরের নিখুঁত একটি ভেড়ীর বাচ্চা ও মঙ্গল-কোরবানী জন্য নিখুঁত একটি ভেড়া,</div>
<div class="v" id="v15"><span class="vn">15</span> আর এক ঝুড়ি খামিহীন রুটি, তেল মিশানো মিহি সুজির পিঠা, খামিহীন তৈলাক্ত সরু চাকলী ও তার উপযুক্ত শস্য-উৎসর্গ এবং পেয় উৎসর্গ ইত্যাদি আনবে।</div>
<div class="v" id="v16"><span class="vn">16</span> আর ইমাম মাবুদের সম্মুখে এসব উপস্থিত করে তার গুনাহ্‌-কোরবানী ও পোড়ানো-কোরবানী দেবে।</div>
<div class="v" id="v17"><span class="vn">17</span> পরে খামিহীন রুটির ঝুড়ির সঙ্গে মঙ্গল-কোরবানীর ভেড়া মাবুদের উদ্দেশে কোরবানী করবে এবং ইমাম এর সঙ্গে শস্য-উৎসর্গ ও পেয় উৎসর্গ নিবেদন করবে।</div>
<div class="v" id="v18"><span class="vn">18</span> পরে নাসরীয় জমায়েত-তাঁবুর দ্বারে তার পৃথক থাকবার চিহ্নস্বরূপ মাথা মুণ্ডন করবে ও তার পৃথক থাকবার চিহ্ন যে মাথার চুল, তা নিয়ে মঙ্গল-কোরবানীর নিচে থাকা আগুনে রাখবে।</div>
<div class="v" id="v19"><span class="vn">19</span> আর নাসরীয় ব্রতধারীর মাথা মুণ্ডনের পরে ইমাম ঐ ভেড়ার সিদ্ধ কাঁধ ও ঝুড়ি থেকে খামিহীন একখানি পিঠা ও একখানি খামিহীন চাপাটি নিয়ে তার হাতে দেবে।</div>
<div class="v" id="v20"><span class="vn">20</span> আর ইমাম সেসব দোলনীয় নৈবেদ্য-কোরবানী জন্য মাবুদের সম্মুখে দোলাবে; তাতে দোলনীয় বুকের গোশ্‌ত ও উত্তোলনীয় জঙ্ঘা সহ তা ইমামের জন্য পবিত্র হবে; তারপর নাসরীয় ব্যক্তি আঙ্গুর-রস পান করতে পারবে।</div>
<div class="v" id="v21"><span class="vn">21</span> <span class="br-p"><br><br></span>নাসরীয় ব্রতধারীকে এই নিয়ম পালন করতে হবে। পৃথক থাকবার দিনগুলোর জন্য মাবুদকে তার নির্দিষ্ট উপহার দিতে হবে। এছাড়া, তার সংস্থান অনুসারে সে আরও যা কিছু দিতে মানত করেছে তা দিতে হবে।</div>
<div class="v" id="v22"><h2>ইমামের দোয়া</h2><span class="vn">22</span> <span class="br-p"><br><br></span>মাবুদ মূসাকে বললেন,</div>
<div class="v" id="v23"><span class="vn">23</span> তুমি হারুন ও তার পুত্রদেরকে বল; তোমরা বনি-ইসরাইলকে এরকম দোয়া করে তাদের বলবে,</div>
<div class="v" id="v24"><span class="vn">24</span> মাবুদ তোমাকে দোয়া করুন ও তোমাকে রক্ষা করুন;</div>
<div class="v" id="v25"><span class="vn">25</span> <span class="br-p"><br><br></span>মাবুদ তোমার প্রতি নিজের মুখ উজ্জ্বল করুন ও তোমাকে অনুগ্রহ করুন;</div>
<div class="v" id="v26"><span class="vn">26</span> মাবুদ তোমার প্রতি নিজের মুখ তুলুন ও তোমাকে শান্তি দান করুন।</div>
<div class="v" id="v27"><span class="vn">27</span> <span class="br-p"><br><br></span>এভাবে তারা বনি-ইসরাইলদের উপরে আমার নাম স্থাপন করবে; আর আমি তাদেরকে দোয়া করবো।</div>
</div>
<!-- PARSED ABOVE; EDITING MAY BREAK PARSER -->
</body></html>