<html><head>
<meta http-equiv="Content-Type" content="text/html;charset=utf-8" />
<title>Prov 1 &ndash; মেসাল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 1);">
<div id="navbar"><a href="../index.html">কিতাবুল মোকাদ্দস</a> &ndash; <b>মেসাল</b> &ndash; <b>1</b> <a href="Prov_2.html">2</a> <a href="Prov_3.html">3</a> ... <a href="Prov_31.html">31</a> </div><hr>
<h1>Prov 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আভাষ</h2><span class="vn">1</span> <span class="br-p"><br><br></span>সোলায়মানের মেসাল; <span class="br-p"><br><br></span>তিনি দাউদের পুত্র, ইসরাইলের বাদশাহ্‌।</div>
<div class="v" id="v2"><span class="vn">2</span> <span class="br-p"><br><br></span>এই মেসাল দ্বারা প্রজ্ঞা ও উপদেশ পাওয়া যায়, <span class="br-p"><br><br></span>বুদ্ধির কথা বোঝা যায়;</div>
<div class="v" id="v3"><span class="vn">3</span> <span class="br-p"><br><br></span>উপদেশ পাওয়া যায় বিজ্ঞতার আচরণ সম্বন্ধে, <span class="br-p"><br><br></span>ধার্মিকতা, বিচার ও ন্যায় সম্বন্ধে;</div>
<div class="v" id="v4"><span class="vn">4</span> <span class="br-p"><br><br></span>অবোধদেরকে চতুরতা প্রদান করা যায়, <span class="br-p"><br><br></span>যুবক জ্ঞান ও পরিণামদর্শিতা পায়।</div>
<div class="v" id="v5"><span class="vn">5</span> <span class="br-p"><br><br></span>জ্ঞানবান শুনবে ও পাণ্ডিত্যে বৃদ্ধি পাবে, <span class="br-p"><br><br></span>বুদ্ধিমান সুমন্ত্রণা লাভ করবে;</div>
<div class="v" id="v6"><span class="vn">6</span> <span class="br-p"><br><br></span>এর দ্বারা দৃষ্টান্ত কথা ও রূপক বোঝা যায়, <span class="br-p"><br><br></span>জ্ঞানবানদের কথা ও তাদের সমস্যা বোঝা যায়।</div>
<div class="v" id="v7"><span class="vn">7</span> <span class="br-p"><br><br></span>মাবুদের ভয় জ্ঞানের আরম্ভ; <span class="br-p"><br><br></span>অজ্ঞানেরা প্রজ্ঞা ও উপদেশ তুচ্ছ করে।</div>
<div class="v" id="v8"><h2>যুবকদের প্রতি উপদেশ</h2><span class="vn">8</span> <span class="br-p"><br><br></span>বৎস, তুমি তোমার পিতার উপদেশ শোন, <span class="br-p"><br><br></span>তোমার মাতার ব্যবস্থা ছেড়ো না।</div>
<div class="v" id="v9"><span class="vn">9</span> <span class="br-p"><br><br></span>কারণ তারা উভয়ে তোমার মাথার সৌন্দর্যস্বরূপ, <span class="br-p"><br><br></span>ও তোমার গলার হারস্বরূপ হবে।</div>
<div class="v" id="v10"><span class="vn">10</span> <span class="br-p"><br><br></span>বৎস, যদি গুনাহ্‌গারেরা তোমাকে প্রলোভন দেখায়, <span class="br-p"><br><br></span>তুমি সম্মত হয়ো না।</div>
<div class="v" id="v11"><span class="vn">11</span> <span class="br-p"><br><br></span>তারা যদি বলে, ‘আমাদের সঙ্গে এসো, <span class="br-p"><br><br></span>আমরা রক্তপাত করার জন্য লুকিয়ে থাকি, <span class="br-p"><br><br></span>নির্দোষদেরকে অকারণে ধরবার জন্য গুপ্ত থাকি,</div>
<div class="v" id="v12"><span class="vn">12</span> <span class="br-p"><br><br></span>পাতালের মত তাদেরকে জীবন্ত গ্রাস করি, <span class="br-p"><br><br></span>গর্তগামীদের মত সর্বাঙ্গীন গ্রাস করি,</div>
<div class="v" id="v13"><span class="vn">13</span> <span class="br-p"><br><br></span>আমরা সমস্ত রকম বহুমূল্য ধন পাব, <span class="br-p"><br><br></span>লুণ্ঠিত দ্রব্যে স্ব স্ব বাড়ি পরিপূর্ণ করবো,</div>
<div class="v" id="v14"><span class="vn">14</span> <span class="br-p"><br><br></span>তুমি আমাদের মধ্যে এক জন অংশী হবে, <span class="br-p"><br><br></span>আমাদের সকলেরই টাকার একটি ভাণ্ডার হবে’;</div>
<div class="v" id="v15"><span class="vn">15</span> <span class="br-p"><br><br></span>বৎস, তাদের সঙ্গে সেই পথে চলো না, <span class="br-p"><br><br></span>তাদের পথ থেকে তোমার চরণ নিবৃত্ত কর;</div>
<div class="v" id="v16"><span class="vn">16</span> <span class="br-p"><br><br></span>কারণ তাদের চরণ অনিষ্টের দিকে দৌড়ায়, <span class="br-p"><br><br></span>তারা রক্তপাত করতে বেগে ধাবমান হয়।</div>
<div class="v" id="v17"><span class="vn">17</span> <span class="br-p"><br><br></span>জাল পাতা হয় অনর্থক, <span class="br-p"><br><br></span>কোন পাখির দৃষ্টিসীমায়।</div>
<div class="v" id="v18"><span class="vn">18</span> <span class="br-p"><br><br></span>আর ওরা নিজেদেরই রক্তপাত করতে লুকিয়ে থাকে, <span class="br-p"><br><br></span>নিজেদেরই প্রাণ হরণ করতে গুপ্ত থাকে।</div>
<div class="v" id="v19"><span class="vn">19</span> <span class="br-p"><br><br></span>পরধন-অপহরক সকলেরই এই গতি, <span class="br-p"><br><br></span>সেই ধন সেই গ্রাহকদেরই প্রাণ নষ্ট করে।</div>
<div class="v" id="v20"><h2>প্রজ্ঞার আহ্বান</h2><span class="vn">20</span> <span class="br-p"><br><br></span>প্রজ্ঞা পথে পথে চিৎকার করে আহ্বান করে, <span class="br-p"><br><br></span>হাটে-বাজারে নিজের আওয়াজ তোলে;</div>
<div class="v" id="v21"><span class="vn">21</span> <span class="br-p"><br><br></span>সে জনাকীর্ণ পথের চত্বরে আহ্বান করে, <span class="br-p"><br><br></span>নগর-দ্বারগুলোর প্রবেশ-স্থানে, <span class="br-p"><br><br></span>নগরে, সে এই কথা বলে;</div>
<div class="v" id="v22"><span class="vn">22</span> <span class="br-p"><br><br></span>‘অবোধেরা, কত দিন নির্বুদ্ধিতা ভালবাসবে? <span class="br-p"><br><br></span>নিন্দুকেরা কত দিন নিন্দায় রত থাকবে? <span class="br-p"><br><br></span>হীনবুদ্ধিরা, কত দিন জ্ঞানকে ঘৃণা করবে?</div>
<div class="v" id="v23"><span class="vn">23</span> <span class="br-p"><br><br></span>তোমরা আমার অনুযোগে ফিরে এসো; <span class="br-p"><br><br></span>দেখ, আমি তোমাদের উপরে আমার রূহ্‌ সেচন করবো, <span class="br-p"><br><br></span>আমার কথা তোমাদেরকে জানাব।’</div>
<div class="v" id="v24"><span class="vn">24</span> <span class="br-p"><br><br></span>আমি ডাকলে তোমরা অসম্মত হলে, <span class="br-p"><br><br></span>আমি হাত বাড়িয়ে দিলে কেউ গ্রাহ্য করলে না;</div>
<div class="v" id="v25"><span class="vn">25</span> <span class="br-p"><br><br></span>তোমরা আমার সমস্ত পরামর্শ অগ্রাহ্য করলে, <span class="br-p"><br><br></span>আমার তিরস্কার শুনতে চাইলে না।</div>
<div class="v" id="v26"><span class="vn">26</span> <span class="br-p"><br><br></span>এজন্য তোমাদের বিপদে আমিও হাসব, <span class="br-p"><br><br></span>তোমাদের ভয় উপস্থিত হলে পরিহাস করবো;</div>
<div class="v" id="v27"><span class="vn">27</span> <span class="br-p"><br><br></span>যখন ঝটিকার মত তোমাদের ভয় উপস্থিত হবে, <span class="br-p"><br><br></span>ঘূর্ণিবাতাসের মত তোমাদের বিপদ আসবে, <span class="br-p"><br><br></span>যখন সঙ্কট ও সঙ্কোচ তোমাদের কাছে আসবে।</div>
<div class="v" id="v28"><span class="vn">28</span> <span class="br-p"><br><br></span>তখন সকলে আমাকে ডাকবে, <span class="br-p"><br><br></span>কিন্তু আমি উত্তর দেব না, <span class="br-p"><br><br></span>তারা সযত্নে আমার খোঁজ করবে, <span class="br-p"><br><br></span>কিন্তু আমাকে পাবে না;</div>
<div class="v" id="v29"><span class="vn">29</span> <span class="br-p"><br><br></span>কারণ তারা জ্ঞানকে ঘৃণা করতো, <span class="br-p"><br><br></span>মাবুদের ভয়কে মান্য করতো না;</div>
<div class="v" id="v30"><span class="vn">30</span> <span class="br-p"><br><br></span>আমার পরামর্শে সম্মত হত না, <span class="br-p"><br><br></span>আমার সমস্ত তিরস্কার তুচ্ছ করতো;</div>
<div class="v" id="v31"><span class="vn">31</span> <span class="br-p"><br><br></span>তাই তারা স্ব স্ব আচরণের ফল ভোগ করবে, <span class="br-p"><br><br></span>স্ব স্ব কুপরামর্শের ফল দিয়ে উদর পূর্ণ করবে।</div>
<div class="v" id="v32"><span class="vn">32</span> <span class="br-p"><br><br></span>ফলে, অবোধদের বিপথগমনই তাদের মৃত্যুর কারণ হবে, <span class="br-p"><br><br></span>হীনবুদ্ধিদের নিশ্চিন্ততা তাদেরকে বিনষ্ট করবে;</div>
<div class="v" id="v33"><span class="vn">33</span> <span class="br-p"><br><br></span>কিন্তু যে জন আমার কথা শোনে, <span class="br-p"><br><br></span>সে নির্ভয়ে বাস করবে, শান্ত থাকবে, <span class="br-p"><br><br></span>অমঙ্গলের আশঙ্কা করবে না।</div>
</div>
<!-- PARSED ABOVE; EDITING MAY BREAK PARSER -->
</body></html>