<html><head>
<meta http-equiv="Content-Type" content="text/html;charset=utf-8" />
<title>Prov 13 &ndash; মেসাল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 13);">
<div id="navbar"><a href="../index.html">কিতাবুল মোকাদ্দস</a> &ndash; <b>মেসাল</b> &ndash; <a href="Prov_1.html">1</a> ... <a href="Prov_11.html">11</a> <a href="Prov_12.html">12</a> <b>13</b> <a href="Prov_14.html">14</a> <a href="Prov_15.html">15</a> ... <a href="Prov_31.html">31</a> </div><hr>
<h1>Prov 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>জ্ঞানবান পুত্র পিতার শাসন <span class="br-p"><br><br></span>মানে, <span class="br-p"><br><br></span>কিন্তু নিন্দুক ভর্ৎসনা শোনে না।</div>
<div class="v" id="v2"><span class="vn">2</span> <span class="br-p"><br><br></span>মানুষ নিজের মুখের ফল দ্বারা মঙ্গল ভোগ করে; <span class="br-p"><br><br></span>কিন্তু বিশ্বাসঘাতক জুলুম করতে চায়।</div>
<div class="v" id="v3"><span class="vn">3</span> <span class="br-p"><br><br></span>যে মুখ সাবধানে রাখে, সে প্রাণ রক্ষা করে; <span class="br-p"><br><br></span>যে ওষ্ঠাধর খুলে দেয়, তার সর্বনাশ হয়।</div>
<div class="v" id="v4"><span class="vn">4</span> <span class="br-p"><br><br></span>অলসের প্রাণ লালসা করে, কিছুই পায় না; <span class="br-p"><br><br></span>কিন্তু পরিশ্রমীদের প্রাণ পুষ্ট হয়।</div>
<div class="v" id="v5"><span class="vn">5</span> <span class="br-p"><br><br></span>ধার্মিক মিথ্যা কথা ঘৃণা করে; <span class="br-p"><br><br></span>কিন্তু দুষ্ট লোক দুর্গন্ধস্বরূপ, সে লজ্জা জন্মায়।</div>
<div class="v" id="v6"><span class="vn">6</span> <span class="br-p"><br><br></span>ধার্মিকতা সিদ্ধাচারীকে রক্ষা করে; <span class="br-p"><br><br></span>কিন্তু নাফরমানী গুনাহ্‌গারকে উপড়িয়ে ফেলে।</div>
<div class="v" id="v7"><span class="vn">7</span> <span class="br-p"><br><br></span>কেউ নিজেকে ধনবান দেখায় কিন্তু তার কিছুই নেই; <span class="br-p"><br><br></span>কেউ বা নিজেকে দরিদ্র দেখায় কিন্তু তার মহাধন আছে।</div>
<div class="v" id="v8"><span class="vn">8</span> <span class="br-p"><br><br></span>মানুষের ধন তার প্রাণকে রক্ষা করে; <span class="br-p"><br><br></span>কিন্তু দরিদ্রকে কেউ তর্জন-গর্জন করে না।</div>
<div class="v" id="v9"><span class="vn">9</span> <span class="br-p"><br><br></span>ধার্মিকের আলো আনন্দ করে; <span class="br-p"><br><br></span>কিন্তু দুষ্টদের প্রদীপ নিভিয়া যায়;</div>
<div class="v" id="v10"><span class="vn">10</span> <span class="br-p"><br><br></span>অহঙ্কারে কেবল ঝগড়া উৎপন্ন হয়; <span class="br-p"><br><br></span>কিন্তু যারা পরামর্শ মানে, প্রজ্ঞা তাদের সহবর্তী।</div>
<div class="v" id="v11"><span class="vn">11</span> <span class="br-p"><br><br></span>নাফরমানীর পথে অর্জিত ধন ক্ষয় পায়; <span class="br-p"><br><br></span>কিন্তু যে ব্যক্তি সঞ্চয় করে, সে বেশি পায়।</div>
<div class="v" id="v12"><span class="vn">12</span> <span class="br-p"><br><br></span>আশা পূর্ণ হতে বিলম্ব হওয়া হৃদয়ের পীড়াজনক; <span class="br-p"><br><br></span>কিন্তু মনোবাসনার পরিপূর্ণতা জীবন-বৃক্ষের মত।</div>
<div class="v" id="v13"><span class="vn">13</span> <span class="br-p"><br><br></span>যে কালাম তুচ্ছ করে, সে নিজের সর্বনাশ ঘটায়; <span class="br-p"><br><br></span>যে ভয়পূর্বক হুকুম মানে, সে পুরস্কার পায়।</div>
<div class="v" id="v14"><span class="vn">14</span> <span class="br-p"><br><br></span>জ্ঞানবানের শিক্ষা জীবনের উৎস, <span class="br-p"><br><br></span>তা মৃত্যুর ফাঁদ থেকে দূরে যাবার পথ।</div>
<div class="v" id="v15"><span class="vn">15</span> <span class="br-p"><br><br></span>সুবুদ্ধি অনুগ্রহজনক, <span class="br-p"><br><br></span>কিন্তু বিশ্বাসঘাতকদের পথ অসমান।</div>
<div class="v" id="v16"><span class="vn">16</span> <span class="br-p"><br><br></span>যে কেউ সতর্ক, সে জ্ঞানপূর্বক কাজ করে; <span class="br-p"><br><br></span>কিন্তু হীনবুদ্ধি মূর্খতা বিস্তার করে।</div>
<div class="v" id="v17"><span class="vn">17</span> <span class="br-p"><br><br></span>দুষ্ট সংবাদদাতা বিপদে পড়ে, <span class="br-p"><br><br></span>কিন্তু বিশ্বস্ত সংবাদদাতা সুস্থতা বয়ে আনে।</div>
<div class="v" id="v18"><span class="vn">18</span> <span class="br-p"><br><br></span>যে শাসন অমান্য করে, সে দরিদ্রতা ও লজ্জা পায়; <span class="br-p"><br><br></span>কিন্তু যে তিরস্কার মান্য করে, সে সম্মানিত হয়।</div>
<div class="v" id="v19"><span class="vn">19</span> <span class="br-p"><br><br></span>কোন বাসনা পূরণ হলে তা প্রাণে মধুর মত মনে হয়; <span class="br-p"><br><br></span>কিন্তু হীনবুদ্ধিরা মন্দ থেকে সরে যেতে ঘৃণা বোধ করে।</div>
<div class="v" id="v20"><span class="vn">20</span> <span class="br-p"><br><br></span>জ্ঞানীদের সহচর হও, জ্ঞানী হবে; <span class="br-p"><br><br></span>কিন্তু যে হীনবুদ্ধিদের বন্ধু, সে ভগ্ন হবে।</div>
<div class="v" id="v21"><span class="vn">21</span> <span class="br-p"><br><br></span>অমঙ্গল গুনাহ্‌গারদের পিছনে পিছনে দৌড়ায়; <span class="br-p"><br><br></span>কিন্তু ধার্মিকদেরকে মঙ্গলরূপ পুরস্কার দেওয়া হয়।</div>
<div class="v" id="v22"><span class="vn">22</span> <span class="br-p"><br><br></span>সৎ লোক পুত্রদের পুত্রদের জন্য অধিকার রেখে যায়; <span class="br-p"><br><br></span>কিন্তু গুনাহ্‌গারের ধন ধার্মিকের জন্য সঞ্চিত হয়।</div>
<div class="v" id="v23"><span class="vn">23</span> <span class="br-p"><br><br></span>দরিদ্রদের ভূমির চাষে প্রচুর খাদ্য জন্মায়; <span class="br-p"><br><br></span>কিন্তু ন্যায়বিচারের অভাবে কেউ কেউ নষ্ট হয়।</div>
<div class="v" id="v24"><span class="vn">24</span> <span class="br-p"><br><br></span>যে পুত্রকে দণ্ড না দেয়, সে তাকে ঘৃণা করে; <span class="br-p"><br><br></span>কিন্তু যে তাকে মহব্বত করে, সে সযত্নে শাস্তি দেয়।</div>
<div class="v" id="v25"><span class="vn">25</span> <span class="br-p"><br><br></span>ধার্মিক লোকেরা প্রাণের তৃপ্তি পর্যন্ত আহার করে, <span class="br-p"><br><br></span>কিন্তু দুষ্টদের উদর শূন্য থাকে।</div>
</div>
<!-- PARSED ABOVE; EDITING MAY BREAK PARSER -->
</body></html>