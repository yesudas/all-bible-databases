<html><head>
<meta http-equiv="Content-Type" content="text/html;charset=utf-8" />
<title>Prov 15 &ndash; মেসাল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 15);">
<div id="navbar"><a href="../index.html">কিতাবুল মোকাদ্দস</a> &ndash; <b>মেসাল</b> &ndash; <a href="Prov_1.html">1</a> ... <a href="Prov_13.html">13</a> <a href="Prov_14.html">14</a> <b>15</b> <a href="Prov_16.html">16</a> <a href="Prov_17.html">17</a> ... <a href="Prov_31.html">31</a> </div><hr>
<h1>Prov 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>কোমল উত্তর ক্রোধ নিবারণ করে, <span class="br-p"><br><br></span>কিন্তু কটুবাক্য কোপ উত্তেজিত করে।</div>
<div class="v" id="v2"><span class="vn">2</span> <span class="br-p"><br><br></span>জ্ঞানীদের জিহ্বা উত্তমরূপে জ্ঞান ব্যক্ত করে; <span class="br-p"><br><br></span>কিন্তু হীনবুদ্ধিদের মুখ অজ্ঞানতা উদ্‌গার করে।</div>
<div class="v" id="v3"><span class="vn">3</span> <span class="br-p"><br><br></span>মাবুদের চোখ সমস্ত জায়গায়ই আছে, <span class="br-p"><br><br></span>তা অধম ও উত্তমদের প্রতি দৃষ্টি রাখে।</div>
<div class="v" id="v4"><span class="vn">4</span> <span class="br-p"><br><br></span>নিরাময়কারী জিহ্বা জীবন-বৃক্ষ; <span class="br-p"><br><br></span>কিন্তু তা বিগড়িয়ে গেলে রূহ্‌ ভগ্ন হয়।</div>
<div class="v" id="v5"><span class="vn">5</span> <span class="br-p"><br><br></span>অজ্ঞান তার পিতার শাসন অগ্রাহ্য করে; <span class="br-p"><br><br></span>কিন্তু যে তিরস্কার মানে, সেই সতর্ক হয়।</div>
<div class="v" id="v6"><span class="vn">6</span> <span class="br-p"><br><br></span>ধার্মিকের বাড়িতে মহাধন থাকে; <span class="br-p"><br><br></span>কিন্তু দুষ্টের আয়ে উদ্বেগ থাকে।</div>
<div class="v" id="v7"><span class="vn">7</span> <span class="br-p"><br><br></span>জ্ঞানবানদের ওষ্ঠাধর জ্ঞান ছড়িয়ে দেয়; <span class="br-p"><br><br></span>কিন্তু হীনবুদ্ধিদের অন্তর স্থির নয়।</div>
<div class="v" id="v8"><span class="vn">8</span> <span class="br-p"><br><br></span>দুষ্টদের কোরবানী মাবুদের ঘৃণার বিষয়; <span class="br-p"><br><br></span>কিন্তু সরলদের মুনাজাত তাঁর সন্তোষজনক।</div>
<div class="v" id="v9"><span class="vn">9</span> <span class="br-p"><br><br></span>দুষ্টদের পথ মাবুদের ঘৃণাস্পদ; <span class="br-p"><br><br></span>কিন্তু তিনি ধার্মিকতার অনুগামীকে ভালবাসেন।</div>
<div class="v" id="v10"><span class="vn">10</span> <span class="br-p"><br><br></span>অসৎ পথের পথিকের জন্য দুঃখদায়ক শাস্তি আছে; <span class="br-p"><br><br></span>যে তিরস্কার ঘৃণা করে, সে মরবে।</div>
<div class="v" id="v11"><span class="vn">11</span> <span class="br-p"><br><br></span>পাতাল ও বিনাশস্থান মাবুদের দৃষ্টিগোচর; <span class="br-p"><br><br></span>তবে বনি-আদমদের হৃদয়ও কি তদ্রূপ নয়?</div>
<div class="v" id="v12"><span class="vn">12</span> <span class="br-p"><br><br></span>নিন্দুক তিরস্কার ভালবাসে না; <span class="br-p"><br><br></span>সে জ্ঞানবানের কাছে যায় না।</div>
<div class="v" id="v13"><span class="vn">13</span> <span class="br-p"><br><br></span>আনন্দিত মন মুখকে প্রফুল্ল করে, <span class="br-p"><br><br></span>কিন্তু মনের ব্যথায় রূহ্‌ ভগ্ন হয়।</div>
<div class="v" id="v14"><span class="vn">14</span> <span class="br-p"><br><br></span>বুদ্ধিমানের মন জ্ঞান খোঁজ করে; <span class="br-p"><br><br></span>কিন্তু হীনবুদ্ধিদের মুখ মাত্র অজ্ঞানতা খায়।</div>
<div class="v" id="v15"><span class="vn">15</span> <span class="br-p"><br><br></span>দুঃখীর সকল দিনই অশুভ; <span class="br-p"><br><br></span>কিন্তু যার হৃষ্টমন, তার সততই ভোজ।</div>
<div class="v" id="v16"><span class="vn">16</span> <span class="br-p"><br><br></span>মাবুদের ভয়ের সঙ্গে অল্পও ভাল, <span class="br-p"><br><br></span>তবু উদ্বেগের সঙ্গে প্রচুর ধন ভাল নয়।</div>
<div class="v" id="v17"><span class="vn">17</span> <span class="br-p"><br><br></span>ভালবাসার সঙ্গে শাক খাওয়া ভাল, <span class="br-p"><br><br></span>তবু দ্বেষভাবের সঙ্গে পুষ্ট গরু ভাল নয়।</div>
<div class="v" id="v18"><span class="vn">18</span> <span class="br-p"><br><br></span>যে ব্যক্তি ক্রোধী, সে অপরকে বিবাদে উত্তেজিত করে; <span class="br-p"><br><br></span>কিন্তু যে ক্রোধে ধীর, সে ঝগড়া ক্ষান্ত করে।</div>
<div class="v" id="v19"><span class="vn">19</span> <span class="br-p"><br><br></span>অলসের পথ কাঁটার বেড়ার মত; <span class="br-p"><br><br></span>কিন্তু সরলদের পথ রাজপথ।</div>
<div class="v" id="v20"><span class="vn">20</span> <span class="br-p"><br><br></span>জ্ঞানবান পুত্র পিতার আনন্দ জন্মায়; <span class="br-p"><br><br></span>কিন্তু হীনবুদ্ধি লোক মাতাকে তুচ্ছ করে।</div>
<div class="v" id="v21"><span class="vn">21</span> <span class="br-p"><br><br></span>নির্বোধ অজ্ঞানতায় আনন্দ করে, <span class="br-p"><br><br></span>কিন্তু বুদ্ধিমান লোক সরল পথে চলে।</div>
<div class="v" id="v22"><span class="vn">22</span> <span class="br-p"><br><br></span>মন্ত্রণার অভাবে সমস্ত সঙ্কল্প ব্যর্থ হয়; <span class="br-p"><br><br></span>কিন্তু অনেক মন্ত্রীর দরুন সেসব সুস্থির হয়।</div>
<div class="v" id="v23"><span class="vn">23</span> <span class="br-p"><br><br></span>মানুষ তার মুখের উত্তরে আনন্দ পায়; <span class="br-p"><br><br></span>আর ঠিক সময়ে বলা কথা কেমন উত্তম।</div>
<div class="v" id="v24"><span class="vn">24</span> <span class="br-p"><br><br></span>বুদ্ধিমানের জন্য জীবনের পথ ঊর্ধ্বগামী, <span class="br-p"><br><br></span>যেন সে অধঃস্থিত পাতাল থেকে সরে যায়।</div>
<div class="v" id="v25"><span class="vn">25</span> <span class="br-p"><br><br></span>মাবুদ অহঙ্কারীদের বাড়ি উপড়ে ফেলেন, <span class="br-p"><br><br></span>কিন্তু বিধবার সীমানা স্থির রাখেন।</div>
<div class="v" id="v26"><span class="vn">26</span> <span class="br-p"><br><br></span>কুসঙ্কল্পগুলো মাবুদের ঘৃণাস্পদ, <span class="br-p"><br><br></span>কিন্তু মনোহর সমস্ত কথা পাক-পবিত্র।</div>
<div class="v" id="v27"><span class="vn">27</span> <span class="br-p"><br><br></span>ধনলোভী তার নিজের পরিজনের কাছে কাঁটার মত; <span class="br-p"><br><br></span>কিন্তু যে ঘুষ ঘৃণা করে, সে জীবিত থাকে।</div>
<div class="v" id="v28"><span class="vn">28</span> <span class="br-p"><br><br></span>ধার্মিকের মন উত্তর দেবার জন্য চিন্তা করে; <span class="br-p"><br><br></span>কিন্তু দুষ্টদের মুখ হিংসার কথা উদ্‌গার করে।</div>
<div class="v" id="v29"><span class="vn">29</span> <span class="br-p"><br><br></span>মাবুদ দুষ্টদের থেকে দূরে থাকেন, <span class="br-p"><br><br></span>কিন্তু তিনি ধার্মিকদের মুনাজাত শুনেন।</div>
<div class="v" id="v30"><span class="vn">30</span> <span class="br-p"><br><br></span>চোখের জ্যোতি চিত্তকে আনন্দিত করে, <span class="br-p"><br><br></span>মঙ্গল-সমাচার সমস্ত অস্থি পুষ্ট করে।</div>
<div class="v" id="v31"><span class="vn">31</span> <span class="br-p"><br><br></span>যার কান জীবনদায়ক তিরস্কার শোনে, <span class="br-p"><br><br></span>সে জ্ঞানীদের মধ্যে অবস্থান করবে।</div>
<div class="v" id="v32"><span class="vn">32</span> <span class="br-p"><br><br></span>যে শাসন অমান্য করে, সে তার প্রাণকে তুচ্ছ করে; <span class="br-p"><br><br></span>কিন্তু যে তিরস্কার শোনে, সে বুদ্ধি উপার্জন করে।</div>
<div class="v" id="v33"><span class="vn">33</span> <span class="br-p"><br><br></span>মাবুদের ভয় প্রজ্ঞার শাসন, <span class="br-p"><br><br></span>আর সম্মানের আগে নম্রতা থাকে।</div>
</div>
<!-- PARSED ABOVE; EDITING MAY BREAK PARSER -->
</body></html>