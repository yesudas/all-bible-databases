<html><head>
<meta http-equiv="Content-Type" content="text/html;charset=utf-8" />
<title>Prov 18 &ndash; মেসাল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 18);">
<div id="navbar"><a href="../index.html">কিতাবুল মোকাদ্দস</a> &ndash; <b>মেসাল</b> &ndash; <a href="Prov_1.html">1</a> ... <a href="Prov_16.html">16</a> <a href="Prov_17.html">17</a> <b>18</b> <a href="Prov_19.html">19</a> <a href="Prov_20.html">20</a> ... <a href="Prov_31.html">31</a> </div><hr>
<h1>Prov 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>যে পৃথক হয় সে নিজের অভীষ্ট <span class="br-p"><br><br></span>চেষ্টা করে, <span class="br-p"><br><br></span>এবং সমস্ত সুবিচারকে সে দোষী করে।</div>
<div class="v" id="v2"><span class="vn">2</span> <span class="br-p"><br><br></span>হীনবুদ্ধি বিবেচনায় প্রীত হয় না, <span class="br-p"><br><br></span>কেবল নিজের মনেরই কথা প্রকাশে প্রীত হয়।</div>
<div class="v" id="v3"><span class="vn">3</span> <span class="br-p"><br><br></span>দুষ্ট আসলে তুচ্ছতাচ্ছিল্যও আসে, <span class="br-p"><br><br></span>আর অপমানের সঙ্গে দুর্নাম আসে।</div>
<div class="v" id="v4"><span class="vn">4</span> <span class="br-p"><br><br></span>মানুষের মুখের কথা গভীর পানির মত, <span class="br-p"><br><br></span>প্রজ্ঞার উৎস স্রোতোবাহী প্রণালীর মত।</div>
<div class="v" id="v5"><span class="vn">5</span> <span class="br-p"><br><br></span>দুষ্টের মুখাপেক্ষা করা ভাল নয়, <span class="br-p"><br><br></span>তা করলে বিচারে ধার্মিককে দূর করা হয়।</div>
<div class="v" id="v6"><span class="vn">6</span> <span class="br-p"><br><br></span>হীনবুদ্ধির ওষ্ঠ ঝগড়া সঙ্গে করে নিয়ে আসে, <span class="br-p"><br><br></span>তার মুখ প্রহার ডেকে আনে।</div>
<div class="v" id="v7"><span class="vn">7</span> <span class="br-p"><br><br></span>হীনবুদ্ধির মুখ তার সর্বনাশজনক, <span class="br-p"><br><br></span>তার ঠোঁট তারই প্রাণের ফাঁদ।</div>
<div class="v" id="v8"><span class="vn">8</span> <span class="br-p"><br><br></span>গুজবের কথা মিষ্টান্নের মত, <span class="br-p"><br><br></span>তা অন্তরের অন্তঃপুরে নেমে যায়।</div>
<div class="v" id="v9"><span class="vn">9</span> <span class="br-p"><br><br></span>যে ব্যক্তি তার কাজে অলস, <span class="br-p"><br><br></span>সে বিনাশকের সহোদর।</div>
<div class="v" id="v10"><span class="vn">10</span> <span class="br-p"><br><br></span>মাবুদের নাম দৃঢ় উচ্চগৃহ; <span class="br-p"><br><br></span>ধার্মিক তারই মধ্যে পালিয়ে রক্ষা পায়।</div>
<div class="v" id="v11"><span class="vn">11</span> <span class="br-p"><br><br></span>ধনবানের ধনই তার দৃঢ় নগর, <span class="br-p"><br><br></span>তার বোধে তা উঁচু প্রাচীর।</div>
<div class="v" id="v12"><span class="vn">12</span> <span class="br-p"><br><br></span>বিনাশের আগে মানুষের মন গর্বিত হয়, <span class="br-p"><br><br></span>আর সম্মানের আগে নম্রতা থাকে।</div>
<div class="v" id="v13"><span class="vn">13</span> <span class="br-p"><br><br></span>শুনবার আগেই যে জবাব দেয়, <span class="br-p"><br><br></span>তা তার পক্ষে অজ্ঞানতা ও লজ্জা।</div>
<div class="v" id="v14"><span class="vn">14</span> <span class="br-p"><br><br></span>মানুষের রূহ্‌ তার অসুস্থতা সইতে পারে, <span class="br-p"><br><br></span>কিন্তু ভাঙ্গা মন কে বহন করতে পারে?</div>
<div class="v" id="v15"><span class="vn">15</span> <span class="br-p"><br><br></span>বুদ্ধিমানের অন্তর জ্ঞান অর্জন করে, <span class="br-p"><br><br></span>এবং জ্ঞানবানদের কান জ্ঞানের সন্ধান করে।</div>
<div class="v" id="v16"><span class="vn">16</span> <span class="br-p"><br><br></span>মানুষের উপহার তার জন্য পথ করে, <span class="br-p"><br><br></span>বড় লোকদের সাক্ষাতে তাকে উপস্থিত করে।</div>
<div class="v" id="v17"><span class="vn">17</span> <span class="br-p"><br><br></span>যে প্রথমে নিজের পক্ষ সমর্থন করে, তাকে ধার্মিক বোধ হয়; <span class="br-p"><br><br></span>কিন্তু তার প্রতিবেশী এসে তার পরীক্ষা করে।</div>
<div class="v" id="v18"><span class="vn">18</span> <span class="br-p"><br><br></span>গুলিবাঁট দ্বারা বিবাদের নিবৃত্তি হয়, <span class="br-p"><br><br></span>ও বলবানদের মধ্যে ঝগড়া ভঞ্জন হয়।</div>
<div class="v" id="v19"><span class="vn">19</span> <span class="br-p"><br><br></span>বিরক্ত ভাই দৃঢ় নগরের চেয়ে দুর্জয়, <span class="br-p"><br><br></span>আর ঝগড়া দুর্গের অর্গলস্বরূপ।</div>
<div class="v" id="v20"><span class="vn">20</span> <span class="br-p"><br><br></span>মানুষের অন্তর তার মুখের ফলে পূর্ণ হয়ে যায়, <span class="br-p"><br><br></span>সে নিজের ওষ্ঠে কৃত উপার্জনে পূর্ণ হয়।</div>
<div class="v" id="v21"><span class="vn">21</span> <span class="br-p"><br><br></span>মরণ ও জীবন জিহ্বার অধীন; যারা তা ভালবাসে, <span class="br-p"><br><br></span>তারা তার ফল ভোগ করবে।</div>
<div class="v" id="v22"><span class="vn">22</span> <span class="br-p"><br><br></span>যে স্ত্রী পায়, সে উৎকৃষ্ট বস্তু পায়, <span class="br-p"><br><br></span>এবং মাবুদের কাছে রহমত পায়।</div>
<div class="v" id="v23"><span class="vn">23</span> <span class="br-p"><br><br></span>দরিদ্র লোক অনুনয় বিনয় করে, <span class="br-p"><br><br></span>কিন্তু ধনবান কঠিন উত্তর দেয়।</div>
<div class="v" id="v24"><span class="vn">24</span> <span class="br-p"><br><br></span>যার অনেক বন্ধু, তার সর্বনাশ হয়; <span class="br-p"><br><br></span>কিন্তু যে সত্যিকারের বন্ধু সে ভাইয়ের চেয়েও বেশি নিকটবর্তী।</div>
</div>
<!-- PARSED ABOVE; EDITING MAY BREAK PARSER -->
</body></html>