<html><head>
<meta http-equiv="Content-Type" content="text/html;charset=utf-8" />
<title>Prov 2 &ndash; মেসাল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 2);">
<div id="navbar"><a href="../index.html">কিতাবুল মোকাদ্দস</a> &ndash; <b>মেসাল</b> &ndash; <a href="Prov_1.html">1</a> <b>2</b> <a href="Prov_3.html">3</a> <a href="Prov_4.html">4</a> ... <a href="Prov_31.html">31</a> </div><hr>
<h1>Prov 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বেহেশতী প্রজ্ঞার উৎকৃষ্টতা</h2><span class="vn">1</span> <span class="br-p"><br><br></span>বৎস, তুমি যদি আমার সমস্ত কথা <span class="br-p"><br><br></span>গ্রহণ কর, <span class="br-p"><br><br></span>যদি আমার সমস্ত হুকুম তোমার কাছে সঞ্চয় কর,</div>
<div class="v" id="v2"><span class="vn">2</span> <span class="br-p"><br><br></span>যদি প্রজ্ঞার দিকে কান দাও, <span class="br-p"><br><br></span>যদি বুদ্ধিতে মনোনিবেশ কর;</div>
<div class="v" id="v3"><span class="vn">3</span> <span class="br-p"><br><br></span>হ্যাঁ, যদি সুবিবেচনাকে আহ্বান কর, <span class="br-p"><br><br></span>যদি বুদ্ধির জন্য উচ্চৈঃস্বরে মিনতি কর;</div>
<div class="v" id="v4"><span class="vn">4</span> <span class="br-p"><br><br></span>যদি রূপার মত তার খোঁজ কর, <span class="br-p"><br><br></span>গুপ্ত ধনের মত তার অনুসন্ধান কর;</div>
<div class="v" id="v5"><span class="vn">5</span> <span class="br-p"><br><br></span>তবে মাবুদের ভয় বুঝতে পারবে, <span class="br-p"><br><br></span>আল্লাহ্‌বিষয়ক জ্ঞান পাবে।</div>
<div class="v" id="v6"><span class="vn">6</span> <span class="br-p"><br><br></span>কেননা মাবুদই প্রজ্ঞা দান করেন, <span class="br-p"><br><br></span>তাঁরই মুখ থেকে জ্ঞান ও বুদ্ধি বের হয়।</div>
<div class="v" id="v7"><span class="vn">7</span> <span class="br-p"><br><br></span>তিনি সরলদের জন্য সূক্ষ্ম বুদ্ধি রাখেন, <span class="br-p"><br><br></span>যারা সিদ্ধতায় চলে, তিনি তাদের ঢালস্বরূপ।</div>
<div class="v" id="v8"><span class="vn">8</span> <span class="br-p"><br><br></span>তিনি ন্যায়বিচারের সমস্ত পথ রক্ষা করেন, <span class="br-p"><br><br></span>যারা তাঁর বিশ্বস্ত তিনি তাদের পথ সংরক্ষণ করেন।</div>
<div class="v" id="v9"><span class="vn">9</span> <span class="br-p"><br><br></span>অতএব তুমি ধার্মিকতা ও বিচার বুঝবে, <span class="br-p"><br><br></span>ন্যায় ও সমস্ত উত্তম পথ অবগত হবে।</div>
<div class="v" id="v10"><span class="vn">10</span> <span class="br-p"><br><br></span>কেননা প্রজ্ঞা তোমার অন্তরে প্রবেশ করবে, <span class="br-p"><br><br></span>জ্ঞান তোমার প্রাণের তুষ্টি জন্মাবে,</div>
<div class="v" id="v11"><span class="vn">11</span> <span class="br-p"><br><br></span>পরিণামদর্শিতা তোমার প্রহরী হবে, <span class="br-p"><br><br></span>বুদ্ধি তোমাকে রক্ষা করবে;</div>
<div class="v" id="v12"><span class="vn">12</span> <span class="br-p"><br><br></span>যেন তোমাকে উদ্ধার করে, দুষ্টের পথ থেকে, <span class="br-p"><br><br></span>সেসব লোক থেকে, যারা কুটিল কথা বলে,</div>
<div class="v" id="v13"><span class="vn">13</span> <span class="br-p"><br><br></span>যারা সরলতার পথ ত্যাগ করে, <span class="br-p"><br><br></span>অন্ধকার-পথে চলবার জন্য;</div>
<div class="v" id="v14"><span class="vn">14</span> <span class="br-p"><br><br></span>যারা কুকর্ম সাধনে আনন্দিত হয়, <span class="br-p"><br><br></span>নীচতার কুটিলতায় উল্লসিত হয়;</div>
<div class="v" id="v15"><span class="vn">15</span> <span class="br-p"><br><br></span>যারা বাঁকা পথের পথিক, <span class="br-p"><br><br></span>নিজ নিজ আচরণে বিপথগামী।</div>
<div class="v" id="v16"><span class="vn">16</span> <span class="br-p"><br><br></span>সে তোমাকে নিস্তার করবে জেনাকারী স্ত্রী থেকে, <span class="br-p"><br><br></span>সেই চাটুবাদিনী বিজাতীয়া থেকে,</div>
<div class="v" id="v17"><span class="vn">17</span> <span class="br-p"><br><br></span>যে যৌবনকালের মিত্রকে ত্যাগ করে, <span class="br-p"><br><br></span>নিজের আল্লাহ্‌র নিয়ম ভুলে যায়;</div>
<div class="v" id="v18"><span class="vn">18</span> <span class="br-p"><br><br></span>কেননা ওর বাড়ি মৃত্যুর দিকে অবনত, <span class="br-p"><br><br></span>ওর পথ মৃতলোকের দিকে ধাবমান;</div>
<div class="v" id="v19"><span class="vn">19</span> <span class="br-p"><br><br></span>যারা ওর কাছে যায়, তারা আর ফিরে আসে না, <span class="br-p"><br><br></span>তারা জীবনের পথ পায় না;</div>
<div class="v" id="v20"><span class="vn">20</span> <span class="br-p"><br><br></span>যেন তুমি সুশীলদের পথে চলতে পার, <span class="br-p"><br><br></span>যেন ধার্মিকদের পথ অবলম্বন কর;</div>
<div class="v" id="v21"><span class="vn">21</span> <span class="br-p"><br><br></span>কেননা সরল লোকেরা দেশে বাস করবে, <span class="br-p"><br><br></span>সিদ্ধ ব্যক্তিরা সেখানে অবশিষ্ট থাকবে।</div>
<div class="v" id="v22"><span class="vn">22</span> <span class="br-p"><br><br></span>কিন্তু দুষ্টরা দেশ থেকে উচ্ছিন্ন হবে, <span class="br-p"><br><br></span>বিশ্বাসঘাতকেরা সেখান থেকে উৎপাটিত হবে।</div>
</div>
<!-- PARSED ABOVE; EDITING MAY BREAK PARSER -->
</body></html>