<html><head>
<meta http-equiv="Content-Type" content="text/html;charset=utf-8" />
<title>Prov 22 &ndash; মেসাল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 22);">
<div id="navbar"><a href="../index.html">কিতাবুল মোকাদ্দস</a> &ndash; <b>মেসাল</b> &ndash; <a href="Prov_1.html">1</a> ... <a href="Prov_20.html">20</a> <a href="Prov_21.html">21</a> <b>22</b> <a href="Prov_23.html">23</a> <a href="Prov_24.html">24</a> ... <a href="Prov_31.html">31</a> </div><hr>
<h1>Prov 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>প্রচুর ধনের চেয়ে সুখ্যাতি বেছে <span class="br-p"><br><br></span>নেওয়া ভাল; <span class="br-p"><br><br></span>রূপা ও সোনার চেয়ে প্রসন্নতা ভাল।</div>
<div class="v" id="v2"><span class="vn">2</span> <span class="br-p"><br><br></span>ধনবান ও দরিদ্র একত্র মিলে; <span class="br-p"><br><br></span>মাবুদ তাদের উভয়ের নির্মাতা।</div>
<div class="v" id="v3"><span class="vn">3</span> <span class="br-p"><br><br></span>সতর্ক লোক বিপদ দেখে নিজেকে লুকায়, <span class="br-p"><br><br></span>কিন্তু অবোধ লোকেরা আগে গিয়ে দণ্ড পায়।</div>
<div class="v" id="v4"><span class="vn">4</span> <span class="br-p"><br><br></span>নম্রতা ও মাবুদের ভয়ের পুরস্কার হল <span class="br-p"><br><br></span>ধন, সম্মান ও জীবন।</div>
<div class="v" id="v5"><span class="vn">5</span> <span class="br-p"><br><br></span>কুটিল ব্যক্তির পথে কাঁটা ও ফাঁদ থাকে; <span class="br-p"><br><br></span>যে নিজের প্রাণ রক্ষা করে, সে তাদের থেকে দূরে থাকবে।</div>
<div class="v" id="v6"><span class="vn">6</span> <span class="br-p"><br><br></span>বালককে তার গন্তব্য পথানুরূপ শিক্ষা দাও, <span class="br-p"><br><br></span>সে প্রাচীন হলেও তা ছাড়বে না।</div>
<div class="v" id="v7"><span class="vn">7</span> <span class="br-p"><br><br></span>ধনবান দরিদ্রদের উপরে কর্তৃত্ব করে, <span class="br-p"><br><br></span>আর ঋণী মহাজনের গোলাম হয়।</div>
<div class="v" id="v8"><span class="vn">8</span> <span class="br-p"><br><br></span>যে অধর্ম-বীজ বোনে, সে দুর্গতি-শস্য কাটবে, <span class="br-p"><br><br></span>আর তার কোপের দণ্ড লোপ পাবে।</div>
<div class="v" id="v9"><span class="vn">9</span> <span class="br-p"><br><br></span>উদার ব্যক্তি দোয়াযুক্ত হবে; <span class="br-p"><br><br></span>কারণ সে দীনহীন লোককে নিজের খাদ্যের অংশ দেয়।</div>
<div class="v" id="v10"><span class="vn">10</span> <span class="br-p"><br><br></span>নিন্দুককে তাড়িয়ে দাও, ঝগড়া বাইরে যাবে, <span class="br-p"><br><br></span>বিরোধ ও অবমাননাও ঘুচবে।</div>
<div class="v" id="v11"><span class="vn">11</span> <span class="br-p"><br><br></span>যে হৃদয়ের পাক-পবিত্রতা ভালবাসে, তার ওষ্ঠে রহমত থাকে, <span class="br-p"><br><br></span>বাদশাহ্‌ তার বন্ধু হন।</div>
<div class="v" id="v12"><span class="vn">12</span> <span class="br-p"><br><br></span>মাবুদের চোখ জ্ঞানবানকে রক্ষা করে; <span class="br-p"><br><br></span>কিন্তু তিনি বেঈমানদের কথাবার্তা বিফল করে দেন।</div>
<div class="v" id="v13"><span class="vn">13</span> <span class="br-p"><br><br></span>অলস বলে, বাইরে সিংহ আছে, <span class="br-p"><br><br></span>চৌরাস্তায় গেলে আমি মারা পড়বো।</div>
<div class="v" id="v14"><span class="vn">14</span> <span class="br-p"><br><br></span>ব্যাভিচারী স্ত্রীদের মুখ গভীর খাত; <span class="br-p"><br><br></span>যে লোক মাবুদের ক্রোধের পাত্র সে তার মধ্যে পড়বে।</div>
<div class="v" id="v15"><span class="vn">15</span> <span class="br-p"><br><br></span>বালকের অন্তরে অজ্ঞানতা বাঁধা থাকে, <span class="br-p"><br><br></span>কিন্তু শাসন-দণ্ড তা তাড়িয়ে দেবে।</div>
<div class="v" id="v16"><span class="vn">16</span> <span class="br-p"><br><br></span>নিজের ধনবৃদ্ধির জন্য যে দরিদ্রদের প্রতি জুলুম করে, <span class="br-p"><br><br></span>আর যে ধনবানকে দান করে, <span class="br-p"><br><br></span>উভয়েরই অভাব ঘটে।</div>
<div class="v" id="v17"><h2>জ্ঞানবানদের উপদেশ</h2><span class="vn">17</span> <span class="br-p"><br><br></span>তুমি মনোযোগ দিয়ে জ্ঞানবানদের কথা শোন, <span class="br-p"><br><br></span>আমার জ্ঞানে মনোনিবেশ কর।</div>
<div class="v" id="v18"><span class="vn">18</span> <span class="br-p"><br><br></span>কেননা সেসব তোমার অন্তরে রাখলে, <span class="br-p"><br><br></span>একসঙ্গে তোমার ওষ্ঠে স্থির থাকলে, সুখপ্রদ হবে।</div>
<div class="v" id="v19"><span class="vn">19</span> <span class="br-p"><br><br></span>মাবুদ যেন তোমার আশ্রয় হন, <span class="br-p"><br><br></span>সেজন্য আমি তোমাকে, তোমাকেই আজ এসব জানালাম।</div>
<div class="v" id="v20"><span class="vn">20</span> <span class="br-p"><br><br></span>আমি তোমার কাছে কি উৎকৃষ্ট কথা লিখি নি <span class="br-p"><br><br></span>নানা যুক্তি ও জ্ঞান সম্বন্ধে?</div>
<div class="v" id="v21"><span class="vn">21</span> <span class="br-p"><br><br></span>যাতে তুমি সত্য ও নির্ভরযোগ্য কালাম জানতে পার, <span class="br-p"><br><br></span>কেউ তোমাকে পাঠালে তুমি যেন তাকে সত্য উত্তর দিতে পার।</div>
<div class="v" id="v22"><span class="vn">22</span> <span class="br-p"><br><br></span>দীনহীন বলে তাদের দ্রব্য হরণ করো না, <span class="br-p"><br><br></span>দুঃখীকে তোরণদ্বারে চূর্ণ করো না।</div>
<div class="v" id="v23"><span class="vn">23</span> <span class="br-p"><br><br></span>কেননা মাবুদ তাদের পক্ষ সমর্থন করবেন, <span class="br-p"><br><br></span>আর যারা তাদের দ্রব্য হরণ করে, তাদের প্রাণ হরণ করবেন।</div>
<div class="v" id="v24"><span class="vn">24</span> <span class="br-p"><br><br></span>বদরাগী লোকের সঙ্গে বন্ধুতা করো না, <span class="br-p"><br><br></span>ক্রোধীর সঙ্গে যাতায়াত করো না;</div>
<div class="v" id="v25"><span class="vn">25</span> <span class="br-p"><br><br></span>পাছে তুমি তার আচরণ শিক্ষা কর, <span class="br-p"><br><br></span>নিজের প্রাণের জন্য ফাঁদ প্রস্তুত কর।</div>
<div class="v" id="v26"><span class="vn">26</span> <span class="br-p"><br><br></span>যারা হাতে তালি দেয় ও ঋণের জামিন হয়, <span class="br-p"><br><br></span>তাদের মধ্যে তুমি এক জন হয়ো না।</div>
<div class="v" id="v27"><span class="vn">27</span> <span class="br-p"><br><br></span>যদি তোমার পরিশোধের সঙ্গতি না থাকে, <span class="br-p"><br><br></span>তবে গায়ের নিচে থেকে তোমার বিছানা নীত হবে কেন?</div>
<div class="v" id="v28"><span class="vn">28</span> <span class="br-p"><br><br></span>সীমানার পুরানো চিহ্ন স্থানান্তর করো না, <span class="br-p"><br><br></span>যা তোমার পূর্বপুরুষেরা স্থাপন করেছেন।</div>
<div class="v" id="v29"><span class="vn">29</span> <span class="br-p"><br><br></span>তুমি কি কোন ব্যক্তিকে তার কাজে খুবই নিপুণ দেখছ? <span class="br-p"><br><br></span>সে বাদশাহ্‌দের সাক্ষাতে দাঁড়াবে, <span class="br-p"><br><br></span>সে নীচ লোকদের সাক্ষাতে দাঁড়াবে না।</div>
</div>
<!-- PARSED ABOVE; EDITING MAY BREAK PARSER -->
</body></html>