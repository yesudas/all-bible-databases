<html><head>
<meta http-equiv="Content-Type" content="text/html;charset=utf-8" />
<title>Prov 23 &ndash; মেসাল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 23);">
<div id="navbar"><a href="../index.html">কিতাবুল মোকাদ্দস</a> &ndash; <b>মেসাল</b> &ndash; <a href="Prov_1.html">1</a> ... <a href="Prov_21.html">21</a> <a href="Prov_22.html">22</a> <b>23</b> <a href="Prov_24.html">24</a> <a href="Prov_25.html">25</a> ... <a href="Prov_31.html">31</a> </div><hr>
<h1>Prov 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>যখন তুমি শাসনকর্তার সঙ্গে <span class="br-p"><br><br></span>ভোজনে বসবে, <span class="br-p"><br><br></span>তখন তোমার সম্মুখে কে আছে, <span class="br-p"><br><br></span>ভালভাবে বিবেচনা করবে;</div>
<div class="v" id="v2"><span class="vn">2</span> <span class="br-p"><br><br></span>আর যদি তুমি পেটুক হও, <span class="br-p"><br><br></span>তবে নিজের গলায় নিজে ছুরি দেবে।</div>
<div class="v" id="v3"><span class="vn">3</span> <span class="br-p"><br><br></span>তার সুস্বাদু খাদ্যে লালসা করো না, <span class="br-p"><br><br></span>কারণ তা বঞ্চনার আহার।</div>
<div class="v" id="v4"><span class="vn">4</span> <span class="br-p"><br><br></span>ধন সঞ্চয় করতে অতিশয় যত্ন করো না, <span class="br-p"><br><br></span>তোমার নিজের বুদ্ধি থেকে ক্ষান্ত হও।</div>
<div class="v" id="v5"><span class="vn">5</span> <span class="br-p"><br><br></span>তুমি যখন ধনের দিকে চাইছো, দেখ, তা আর নেই; <span class="br-p"><br><br></span>কারণ ঈগল যেমন আসমানে উড়ে যায়, <span class="br-p"><br><br></span>ধন তেমনি নিজের জন্য নিশ্চয়ই পাখা প্রস্তুত করে।</div>
<div class="v" id="v6"><span class="vn">6</span> <span class="br-p"><br><br></span>কৃপণের খাদ্য ভোজন করো না, <span class="br-p"><br><br></span>তার সুস্বাদু খাবারে লালসা করো না;</div>
<div class="v" id="v7"><span class="vn">7</span> <span class="br-p"><br><br></span>কেননা সে অন্তরে যেমন ভাবে, নিজেও তেমনি; <span class="br-p"><br><br></span>সে তোমাকে বলে, তুমি ভোজন পান কর, <span class="br-p"><br><br></span>কিন্তু তার অন্তর তোমার সহবর্তী নয়।</div>
<div class="v" id="v8"><span class="vn">8</span> <span class="br-p"><br><br></span>তুমি যে গ্রাস খেয়েছ, তা বমি করবে, <span class="br-p"><br><br></span>তোমার করা প্রশংসা বৃথা যাবে।</div>
<div class="v" id="v9"><span class="vn">9</span> <span class="br-p"><br><br></span>হীনবুদ্ধির কর্ণগোচরে কথা বলো না, <span class="br-p"><br><br></span>কেননা সে তোমার কথায় যে বিজ্ঞতা রয়েছে তা তুচ্ছ করবে।</div>
<div class="v" id="v10"><span class="vn">10</span> <span class="br-p"><br><br></span>সীমানার পুরানো চিহ্ন স্থানান্তর করো না, <span class="br-p"><br><br></span>পিতৃহীনদের ক্ষেতে প্রবেশ করো না।</div>
<div class="v" id="v11"><span class="vn">11</span> <span class="br-p"><br><br></span>কেননা তাদের মুক্তিদাতা বলবান; <span class="br-p"><br><br></span>তিনি তোমার বিরুদ্ধে তাদের পক্ষ সমর্থন করবেন।</div>
<div class="v" id="v12"><span class="vn">12</span> <span class="br-p"><br><br></span>তুমি শাসনে মন দাও, <span class="br-p"><br><br></span>জ্ঞানের কথায় কান দাও।</div>
<div class="v" id="v13"><span class="vn">13</span> <span class="br-p"><br><br></span>বালককে শাসন করতে ত্রুটি করো না; <span class="br-p"><br><br></span>তুমি দণ্ড দ্বারা তাকে মারলে সে মরবে না।</div>
<div class="v" id="v14"><span class="vn">14</span> <span class="br-p"><br><br></span>তুমি তাকে দণ্ড দ্বারা প্রহার করবে, <span class="br-p"><br><br></span>পাতাল থেকে তার প্রাণকে রক্ষা করবে।</div>
<div class="v" id="v15"><span class="vn">15</span> <span class="br-p"><br><br></span>বৎস, তোমার অন্তর যদি জ্ঞানশালী হয়, <span class="br-p"><br><br></span>তবে আমারও অন্তর আনন্দিত হবে;</div>
<div class="v" id="v16"><span class="vn">16</span> <span class="br-p"><br><br></span>বাস্তবিক আমার অন্তর উল্লসিত হবে। <span class="br-p"><br><br></span>যখন তোমার কথা ন্যায়ের কথা হয়,</div>
<div class="v" id="v17"><span class="vn">17</span> <span class="br-p"><br><br></span>তোমার মন গুনাহ্‌গারদের প্রতি ঈর্ষা না করুক, <span class="br-p"><br><br></span>কিন্তু তুমি সমস্ত দিন মাবুদের ভয়ে থাক।</div>
<div class="v" id="v18"><span class="vn">18</span> <span class="br-p"><br><br></span>কেননা শেষ ফল অবশ্য আছে, <span class="br-p"><br><br></span>তোমার আশা ছিন্ন হবে না।</div>
<div class="v" id="v19"><span class="vn">19</span> <span class="br-p"><br><br></span>বৎস, তুমি শোন, জ্ঞানবান হও, <span class="br-p"><br><br></span>তোমার হৃদয় সৎপথে চালাও।</div>
<div class="v" id="v20"><span class="vn">20</span> <span class="br-p"><br><br></span>মদ্যপায়ীদের সঙ্গী হয়ো না, <span class="br-p"><br><br></span>পেটুক মাংসভোজীদের সঙ্গী হয়ো না;</div>
<div class="v" id="v21"><span class="vn">21</span> <span class="br-p"><br><br></span>কারণ মদ্যপায়ী ও পেটুকের দৈন্যদশা ঘটে, <span class="br-p"><br><br></span>এবং ঢুলু ঢুলু ভাব মানুষকে ছেঁড়া কাপড় পরায়।</div>
<div class="v" id="v22"><span class="vn">22</span> <span class="br-p"><br><br></span>তোমার জন্মদাতা পিতার কথা শোন, <span class="br-p"><br><br></span>তোমার মা বৃদ্ধা হলে তাঁকে তুচ্ছ করো না।</div>
<div class="v" id="v23"><span class="vn">23</span> <span class="br-p"><br><br></span>সত্য ক্রয় কর, বিক্রি করো না; <span class="br-p"><br><br></span>প্রজ্ঞা, শাসন ও সুবিবেচনা ক্রয় কর।</div>
<div class="v" id="v24"><span class="vn">24</span> <span class="br-p"><br><br></span>ধার্মিকের পিতা মহা-উল্লসিত হন, <span class="br-p"><br><br></span>জ্ঞানবানের জন্মদাতা তাতে আনন্দ করেন।</div>
<div class="v" id="v25"><span class="vn">25</span> <span class="br-p"><br><br></span>তোমার পিতা-মাতা আহ্লাদিত হোন, <span class="br-p"><br><br></span>তোমার জননী উল্লসিতা হোন।</div>
<div class="v" id="v26"><span class="vn">26</span> <span class="br-p"><br><br></span>হে বৎস, তোমার হৃদয় আমাকে দাও <span class="br-p"><br><br></span>তোমার চোখ আমার পথগুলোতে প্রীত হোক।</div>
<div class="v" id="v27"><span class="vn">27</span> <span class="br-p"><br><br></span>কেননা পতিতা গভীর খাত, <span class="br-p"><br><br></span>জেনাকারী স্ত্রী সঙ্কীর্ণ কূপ।</div>
<div class="v" id="v28"><span class="vn">28</span> <span class="br-p"><br><br></span>সে দস্যুর মত ঘাঁটি বসায়, <span class="br-p"><br><br></span>মানুষের মধ্যে বিশ্বাসঘাতক দলের সংখ্যা বৃদ্ধি করে।</div>
<div class="v" id="v29"><h2>মদ্যপানের ফল</h2><span class="vn">29</span> <span class="br-p"><br><br></span>কে হায় হায় বলে? কে হাহাকার করে? <span class="br-p"><br><br></span>কে ঝগড়া করে? কে মাতম করে? <span class="br-p"><br><br></span>কে অকারণ আঘাত পায়? <span class="br-p"><br><br></span>কার চোখ লাল হয়?</div>
<div class="v" id="v30"><span class="vn">30</span> <span class="br-p"><br><br></span>যারা আঙ্গুর-রসের কাছে বহুকাল থাকে, <span class="br-p"><br><br></span>যারা সুরার সন্ধানে যায়।</div>
<div class="v" id="v31"><span class="vn">31</span> <span class="br-p"><br><br></span>আঙ্গুর-রসের প্রতি দৃষ্টিপাত করো না, <span class="br-p"><br><br></span>যদিও সেটি লাল রংয়ের, <span class="br-p"><br><br></span>যদিও সেটি পাত্রে চক্‌মক্‌ করে, <span class="br-p"><br><br></span>যদিও সেটি সহজে গলায় নেমে যায়;</div>
<div class="v" id="v32"><span class="vn">32</span> <span class="br-p"><br><br></span>অবশেষে সেটি সাপের মত কামড়ায়, <span class="br-p"><br><br></span>বিষধরের মত দংশন করে।</div>
<div class="v" id="v33"><span class="vn">33</span> <span class="br-p"><br><br></span>তোমার চোখ জেনাকারী স্ত্রীদেরকে দেখবে, <span class="br-p"><br><br></span>তোমার অন্তর কুটিল কথা বলবে;</div>
<div class="v" id="v34"><span class="vn">34</span> <span class="br-p"><br><br></span>তুমি তার মত হবে, <span class="br-p"><br><br></span>যে সমুদ্রের মধ্যস্থলে শয়ন করে, <span class="br-p"><br><br></span>যে মাস্তুলের উপরে শয়ন করে।</div>
<div class="v" id="v35"><span class="vn">35</span> <span class="br-p"><br><br></span>তুমি বলবে, লোকে আমাকে মেরেছে, <span class="br-p"><br><br></span>কিন্তু আমি ব্যথা পাই নি; <span class="br-p"><br><br></span>তারা আমাকে প্রহার করেছে, <span class="br-p"><br><br></span>কিন্তু আমি টের পাই নেই। <span class="br-p"><br><br></span>আমি কখন জাগ্রত হব? <span class="br-p"><br><br></span>আবার পানীয়ের খোঁজ করবো।</div>
</div>
<!-- PARSED ABOVE; EDITING MAY BREAK PARSER -->
</body></html>