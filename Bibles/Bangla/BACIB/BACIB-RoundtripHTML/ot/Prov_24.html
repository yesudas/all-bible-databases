<html><head>
<meta http-equiv="Content-Type" content="text/html;charset=utf-8" />
<title>Prov 24 &ndash; মেসাল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 24);">
<div id="navbar"><a href="../index.html">কিতাবুল মোকাদ্দস</a> &ndash; <b>মেসাল</b> &ndash; <a href="Prov_1.html">1</a> ... <a href="Prov_22.html">22</a> <a href="Prov_23.html">23</a> <b>24</b> <a href="Prov_25.html">25</a> <a href="Prov_26.html">26</a> ... <a href="Prov_31.html">31</a> </div><hr>
<h1>Prov 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নানা মেসাল</h2><span class="vn">1</span> <span class="br-p"><br><br></span>তুমি দুর্বৃত্ত লোকদের উপরে ঈর্ষা করো না, <span class="br-p"><br><br></span>তাদের সঙ্গে থাকতেও বাসনা করো না।</div>
<div class="v" id="v2"><span class="vn">2</span> <span class="br-p"><br><br></span>কেননা তাদের অন্তর আক্রমণের কল্পনা করে, <span class="br-p"><br><br></span>তাদের ওষ্ঠাধর অনিষ্টের কথা বলে।</div>
<div class="v" id="v3"><span class="vn">3</span> <span class="br-p"><br><br></span>জ্ঞান দ্বারা বাড়ি নির্মিত হয়, <span class="br-p"><br><br></span>আর বুদ্ধি দ্বারা তা স্থিরীকৃত হয়;</div>
<div class="v" id="v4"><span class="vn">4</span> <span class="br-p"><br><br></span>জ্ঞান দ্বারা সমস্ত কুঠরী পরিপূর্ণ হয়, <span class="br-p"><br><br></span>বহুমূল্য ও মনোরম্য সমস্ত দ্রব্যে।</div>
<div class="v" id="v5"><span class="vn">5</span> <span class="br-p"><br><br></span>জ্ঞানবান লোকের মহা ক্ষমতা আছে, <span class="br-p"><br><br></span>বিদ্বান লোক পরাক্রম বৃদ্ধি করে।</div>
<div class="v" id="v6"><span class="vn">6</span> <span class="br-p"><br><br></span>বস্তুত সুমন্ত্রণার চালনায় তুমি যুদ্ধ করবে, <span class="br-p"><br><br></span>আর অনেক মন্ত্রীর দরুন জয়ী হবে।</div>
<div class="v" id="v7"><span class="vn">7</span> <span class="br-p"><br><br></span>মূর্খের জন্য প্রজ্ঞা অতি উঁচু; <span class="br-p"><br><br></span>সে নগর-দ্বারে মুখ খোলে না।</div>
<div class="v" id="v8"><span class="vn">8</span> <span class="br-p"><br><br></span>যে অপকারের সঙ্কল্প করে, <span class="br-p"><br><br></span>লোকে তাকে কুসঙ্কল্পকারী বলবে।</div>
<div class="v" id="v9"><span class="vn">9</span> <span class="br-p"><br><br></span>অজ্ঞানতার সঙ্কল্প গুনাহ্‌ময়, <span class="br-p"><br><br></span>আর যে নিন্দুক, সে মানুষের চোখে ঘৃণিত।</div>
<div class="v" id="v10"><span class="vn">10</span> <span class="br-p"><br><br></span>সঙ্কটের দিনে যদি অবসন্ন হও, <span class="br-p"><br><br></span>তবে তোমার শক্তি সঙ্কুচিত হবে।</div>
<div class="v" id="v11"><span class="vn">11</span> <span class="br-p"><br><br></span>তাদেরকে উদ্ধার কর, <span class="br-p"><br><br></span>যারা মৃত্যুর কাছে নীত হচ্ছে, <span class="br-p"><br><br></span>যারা কাঁপতে কাঁপতে বধ্যভূমিতে যাচ্ছে, <span class="br-p"><br><br></span>আহা! তাদেরকে রক্ষা কর।</div>
<div class="v" id="v12"><span class="vn">12</span> <span class="br-p"><br><br></span>যদি বল, দেখ, আমরা এ জানতাম না, <span class="br-p"><br><br></span>তবে যিনি হৃদয় পরিমাপ করেন, তিনি কি তা বোঝেন না? <span class="br-p"><br><br></span>যিনি তোমার প্রাণ রক্ষা করেন, তিনি কি তা জানতে পারেন না? <span class="br-p"><br><br></span>তিনি কি প্রত্যেক মানুষকে তার কর্মানুযায়ী ফল দেবেন না?</div>
<div class="v" id="v13"><span class="vn">13</span> <span class="br-p"><br><br></span>হে বৎস, মধু খাও, যেহেতু তা উত্তম, <span class="br-p"><br><br></span>মধুর চাক খাও, তা তোমার রসনায় মিষ্ট লাগে;</div>
<div class="v" id="v14"><span class="vn">14</span> <span class="br-p"><br><br></span>জেনো, তোমার প্রাণের পক্ষে প্রজ্ঞা তদ্রূপ; <span class="br-p"><br><br></span>তা পেলে তোমার ভবিষ্যতের আশা থাকবে, <span class="br-p"><br><br></span>তোমার আশা ছিন্ন হবে না।</div>
<div class="v" id="v15"><span class="vn">15</span> <span class="br-p"><br><br></span>রে দুষ্ট, তুমি ধার্মিকের নিবাসের বিরুদ্ধে ওৎ পেতে থেকো না, <span class="br-p"><br><br></span>তার বাসস্থান নষ্ট করো না।</div>
<div class="v" id="v16"><span class="vn">16</span> <span class="br-p"><br><br></span>কেননা ধার্মিক সাত বার পড়লেও আবার উঠে; <span class="br-p"><br><br></span>কিন্তু দুষ্টেরা দুর্যোগে নিপাতিত হবে।</div>
<div class="v" id="v17"><span class="vn">17</span> <span class="br-p"><br><br></span>তোমার দুশমনের পতনে আনন্দ করো না, <span class="br-p"><br><br></span>সে নিপাতিত হলে তোমার অন্তর উল্লসিত না হোক;</div>
<div class="v" id="v18"><span class="vn">18</span> <span class="br-p"><br><br></span>পাছে মাবুদ তা দেখে অসন্তুষ্ট হন, <span class="br-p"><br><br></span>এবং তার উপর থেকে তাঁর ক্রোধ সরিয়ে নেন।</div>
<div class="v" id="v19"><span class="vn">19</span> <span class="br-p"><br><br></span>তুমি দুর্বৃত্তদের বিষয়ে রুষ্ট হয়ো না; <span class="br-p"><br><br></span>দুষ্টদের প্রতি ঈর্ষা করো না।</div>
<div class="v" id="v20"><span class="vn">20</span> <span class="br-p"><br><br></span>যেহেতু দুর্বৃত্ত লোকের ভবিষ্যতের আশা নেই, <span class="br-p"><br><br></span>দুষ্টদের প্রদীপ নিভে যাবে।</div>
<div class="v" id="v21"><span class="vn">21</span> <span class="br-p"><br><br></span>হে বৎস, মাবুদকে ভয় কর এবং বাদশাহ্‌কেও ভয় কর, <span class="br-p"><br><br></span>পরিবর্তনপ্রিয় লোকদের সঙ্গে যোগ দিও না;</div>
<div class="v" id="v22"><span class="vn">22</span> <span class="br-p"><br><br></span>কেননা অকস্মাৎ তাদের বিপদ ঘটবে; <span class="br-p"><br><br></span>উভয়ের দ্বারা যে সংহার হবে তা কে জানে?</div>
<div class="v" id="v23"><h2>আরও কিছু উপদেশ</h2><span class="vn">23</span> <span class="br-p"><br><br></span>এই সমস্ত জ্ঞানবানদের উক্তি। <span class="br-p"><br><br></span>বিচারে পক্ষপাতিত্ব করা ভাল নয়।</div>
<div class="v" id="v24"><span class="vn">24</span> <span class="br-p"><br><br></span>যে দুষ্টকে বলে, তুমি ধার্মিক, <span class="br-p"><br><br></span>জাতিরা তাকে বদদোয়া দেবে, <span class="br-p"><br><br></span>লোকবৃন্দ তাকে ঘৃণা করবে।</div>
<div class="v" id="v25"><span class="vn">25</span> <span class="br-p"><br><br></span>কিন্তু যারা তাকে ধমক দেয়, তারা প্রীতিপাত্র হবে, <span class="br-p"><br><br></span>তাদের প্রতি উত্তম দোয়া বর্ষিত হবে।</div>
<div class="v" id="v26"><span class="vn">26</span> <span class="br-p"><br><br></span>যে ব্যক্তি যথার্থ জবাব দেয়, <span class="br-p"><br><br></span>সে ওষ্ঠাধর চুম্বন করে।</div>
<div class="v" id="v27"><span class="vn">27</span> <span class="br-p"><br><br></span>বাইরে তোমার কাজের আয়োজন কর, <span class="br-p"><br><br></span>ক্ষেতে নিজের কাজ সম্পন্ন কর, পরে তোমার ঘর বাঁধ।</div>
<div class="v" id="v28"><span class="vn">28</span> <span class="br-p"><br><br></span>অকারণে তোমার প্রতিবেশীর বিপক্ষে সাক্ষী হয়ো না; <span class="br-p"><br><br></span>তুমি কি কথার মধ্য দিয়ে প্রতারণা করতে চাও?</div>
<div class="v" id="v29"><span class="vn">29</span> <span class="br-p"><br><br></span>বলো না, ‘সে আমার প্রতি যেমন করেছে, <span class="br-p"><br><br></span>আমিও তার প্রতি তেমনি করবো; <span class="br-p"><br><br></span>তার যেমন কাজ, তাকে তেমনি ফল দেব।’</div>
<div class="v" id="v30"><span class="vn">30</span> <span class="br-p"><br><br></span>আমি অলসের ক্ষেতের পাশ দিয়ে গেলাম, <span class="br-p"><br><br></span>হীনবুদ্ধির আঙ্গুরের বাগানের কাছ দিয়ে গেলাম;</div>
<div class="v" id="v31"><span class="vn">31</span> <span class="br-p"><br><br></span>আর দেখ, সেই সমস্ত ক্ষেত কাঁটাবন হয়ে উঠেছে, <span class="br-p"><br><br></span>আগাছা তার উপরটা আচ্ছন্ন করেছে, <span class="br-p"><br><br></span>তার প্রস্তরময় প্রাচীর ভগ্ন হয়েছে।</div>
<div class="v" id="v32"><span class="vn">32</span> <span class="br-p"><br><br></span>আমি দৃষ্টিপাত করলাম, মনোনিবেশ করলাম, <span class="br-p"><br><br></span>তা দর্শন করে উপদেশ পেলাম;</div>
<div class="v" id="v33"><span class="vn">33</span> <span class="br-p"><br><br></span>‘আর একটু নিদ্রা, আর একটু তন্দ্রা, <span class="br-p"><br><br></span>আর একটু শুয়ে হাত জড়সড় করবো; ’</div>
<div class="v" id="v34"><span class="vn">34</span> <span class="br-p"><br><br></span>তাই তোমার দরিদ্রতা দস্যুর মত আসবে, <span class="br-p"><br><br></span>তোমার দৈন্যদশা ঢালীর মত আসবে।</div>
</div>
<!-- PARSED ABOVE; EDITING MAY BREAK PARSER -->
</body></html>