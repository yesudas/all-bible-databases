<html><head>
<meta http-equiv="Content-Type" content="text/html;charset=utf-8" />
<title>Prov 25 &ndash; মেসাল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 25);">
<div id="navbar"><a href="../index.html">কিতাবুল মোকাদ্দস</a> &ndash; <b>মেসাল</b> &ndash; <a href="Prov_1.html">1</a> ... <a href="Prov_23.html">23</a> <a href="Prov_24.html">24</a> <b>25</b> <a href="Prov_26.html">26</a> <a href="Prov_27.html">27</a> ... <a href="Prov_31.html">31</a> </div><hr>
<h1>Prov 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাদশাহ্‌ সোলায়মানের আরও কিছু উপদেশ</h2><span class="vn">1</span> <span class="br-p"><br><br></span>নিম্নলিখিত মেসালগুলোও <span class="br-p"><br><br></span>সোলায়মানের; <span class="br-p"><br><br></span>এহুদার বাদশাহ্‌ হিষ্কিয়ের কর্মকর্তারা এগুলো লিখে নেন।</div>
<div class="v" id="v2"><span class="vn">2</span> <span class="br-p"><br><br></span>বিষয় গোপন করা আল্লাহ্‌র গৌরব, <span class="br-p"><br><br></span>বিষয়ের অনুসন্ধান করা বাদশাহ্‌দের গৌরব।</div>
<div class="v" id="v3"><span class="vn">3</span> <span class="br-p"><br><br></span>যেমন উচ্চতা সম্বন্ধে বেহেশত ও গভীরতার সম্বন্ধে দুনিয়া, <span class="br-p"><br><br></span>তদ্রূপ বাদশাহ্‌দের হৃদয় অনুসন্ধান করা যায় না।</div>
<div class="v" id="v4"><span class="vn">4</span> <span class="br-p"><br><br></span>রূপা থেকে খাদ বের করে ফেল, <span class="br-p"><br><br></span>স্বর্ণকারের যোগ্য একটি পাত্র বের হবে;</div>
<div class="v" id="v5"><span class="vn">5</span> <span class="br-p"><br><br></span>বাদশাহ্‌র সম্মুখ থেকে দুষ্টকে বের করে দাও, <span class="br-p"><br><br></span>তাঁর সিংহাসন ধার্মিকতায় স্থিরীকৃত হবে।</div>
<div class="v" id="v6"><span class="vn">6</span> <span class="br-p"><br><br></span>বাদশাহ্‌র সম্মুখে আত্মগৌরব করো না, <span class="br-p"><br><br></span>মহৎ লোকদের স্থানে দাঁড়াবে না;</div>
<div class="v" id="v7"><span class="vn">7</span> <span class="br-p"><br><br></span>কেননা বরং এই ভাল যে, তোমাকে বলা যাবে, ‘এখানে উঠে এসো’; <span class="br-p"><br><br></span>কিন্তু তোমার চোখ যাঁকে দর্শন করেছে, <span class="br-p"><br><br></span>সেই অধিপতির সাক্ষাতে অপদস্থ হওয়া তোমার পক্ষে ভাল নয়।</div>
<div class="v" id="v8"><span class="vn">8</span> <span class="br-p"><br><br></span>শীঘ্র ঝগড়া করতে যেও না; <span class="br-p"><br><br></span>বিবাদের শেষে তুমি কি করবে, <span class="br-p"><br><br></span>যখন তোমার প্রতিবেশী তোমাকে লজ্জায় ফেলবে?</div>
<div class="v" id="v9"><span class="vn">9</span> <span class="br-p"><br><br></span>প্রতিবেশীর সঙ্গে তোমার ঝগড়া মিটিয়ে ফেল, <span class="br-p"><br><br></span>কিন্তু পরের গুপ্ত কথা প্রকাশ করো না;</div>
<div class="v" id="v10"><span class="vn">10</span> <span class="br-p"><br><br></span>পাছে শ্রোতা তোমাকে তিরস্কার করে, <span class="br-p"><br><br></span>আর তোমার অখ্যাতি না ঘোঁচে।</div>
<div class="v" id="v11"><span class="vn">11</span> <span class="br-p"><br><br></span>উপযুক্ত সময়ে বলা কথা <span class="br-p"><br><br></span>রূপার ডালিতে সোনার আপেল ফলের মত।</div>
<div class="v" id="v12"><span class="vn">12</span> <span class="br-p"><br><br></span>সোনার নথ ও কাঞ্চনের অলংকার যেমন, <span class="br-p"><br><br></span>তেমনি বাধ্য লোকের কানের পক্ষে জ্ঞানবান ভর্ৎসনাকারী।</div>
<div class="v" id="v13"><span class="vn">13</span> <span class="br-p"><br><br></span>শস্য কাটার সময়ে যেমন তুষারের শীতলতা, <span class="br-p"><br><br></span>তেমনি প্রেরণকর্তাদের পক্ষে বিশ্বস্ত দূত; <span class="br-p"><br><br></span>কারণ সে নিজের মালিকের প্রাণ জুড়ায়।</div>
<div class="v" id="v14"><span class="vn">14</span> <span class="br-p"><br><br></span>যে তার দানের বিষয়ে মিথ্যা অহংকারের কথা বলে, <span class="br-p"><br><br></span>সে বৃষ্টিহীন মেঘ ও বায়ুর মত।</div>
<div class="v" id="v15"><span class="vn">15</span> <span class="br-p"><br><br></span>দীর্ঘসহিষ্ণুতা দ্বারা শাসনকর্তা প্ররোচিত হন, <span class="br-p"><br><br></span>এবং কোমল জিহ্বা অস্থি ভগ্ন করে।</div>
<div class="v" id="v16"><span class="vn">16</span> <span class="br-p"><br><br></span>তুমি কি মধু পেয়েছ? <span class="br-p"><br><br></span>যা তোমার পক্ষে যথেষ্ট, তা-ই খাও; <span class="br-p"><br><br></span>পাছে বেশি খেলে বমি কর।</div>
<div class="v" id="v17"><span class="vn">17</span> <span class="br-p"><br><br></span>প্রতিবেশীর বাড়িতে তোমার পদার্পণ বিরল কর; <span class="br-p"><br><br></span>পাছে বিরক্ত হয়ে সে তোমাকে ঘৃণা করে।</div>
<div class="v" id="v18"><span class="vn">18</span> <span class="br-p"><br><br></span>যে ব্যক্তি প্রতিবেশীর বিরুদ্ধে মিথ্যা সাক্ষ্য দেয়, <span class="br-p"><br><br></span>সে গদা, তলোয়ার ও ধারালো তীরস্বরূপ।</div>
<div class="v" id="v19"><span class="vn">19</span> <span class="br-p"><br><br></span>সঙ্কটের সময়ে বিশ্বাসঘাতকের উপর ভরসা <span class="br-p"><br><br></span>ভাঙ্গ দাঁত ও বিকল পায়ের মত।</div>
<div class="v" id="v20"><span class="vn">20</span> <span class="br-p"><br><br></span>যে বিষণ্ন অন্তরের কাছে গজল গান করে, <span class="br-p"><br><br></span>সে যেন শীতকালে কাপড় ছাড়ে, <span class="br-p"><br><br></span>ক্ষতস্থানের উপরে অম্লরস দেয়।</div>
<div class="v" id="v21"><span class="vn">21</span> <span class="br-p"><br><br></span>তোমার দুশমন যদি ক্ষুধিত হয়, তাকে অন্ন ভোজন করাও; <span class="br-p"><br><br></span>যদি সে পিপাসিত হয়, তাকে পানি পান করাও;</div>
<div class="v" id="v22"><span class="vn">22</span> <span class="br-p"><br><br></span>কেননা তা করলে তা হবে <span class="br-p"><br><br></span>তার মাথায় জ্বলন্ত অঙ্গার রাশি করে রাখার মত, <span class="br-p"><br><br></span>আর মাবুদ তোমাকে পুরস্কার দেবেন।</div>
<div class="v" id="v23"><span class="vn">23</span> <span class="br-p"><br><br></span>উত্তর দিকের বায়ু বৃষ্টির উৎপাদক, <span class="br-p"><br><br></span>তেমনি রটনাকারীর জিহ্বা ক্রোধদৃষ্টির জন্ম দেয়।</div>
<div class="v" id="v24"><span class="vn">24</span> <span class="br-p"><br><br></span>বরং ছাদের কোণে বাস করা ভাল; <span class="br-p"><br><br></span>তবু বিবাদিনী স্ত্রীর সঙ্গে প্রশস্ত বাড়িতে বাস করা ভাল নয়।</div>
<div class="v" id="v25"><span class="vn">25</span> <span class="br-p"><br><br></span>পিপাসিত প্রাণের পক্ষে যেমন শীতল পানি, <span class="br-p"><br><br></span>দূরদেশ থেকে পাওয়া মঙ্গল সংবাদ তেমনি।</div>
<div class="v" id="v26"><span class="vn">26</span> <span class="br-p"><br><br></span>ঘোলা পানির আধার ও মলিন ফোয়ারা যেরূপ, <span class="br-p"><br><br></span>দুষ্টের সম্মুখে বিচলিত ধার্মিক তদ্রূপ।</div>
<div class="v" id="v27"><span class="vn">27</span> <span class="br-p"><br><br></span>বেশি মধু খাওয়া ভাল নয়, <span class="br-p"><br><br></span>কঠিন কঠিন বিষয় অনুসন্ধান করা ভাল নয়।</div>
<div class="v" id="v28"><span class="vn">28</span> <span class="br-p"><br><br></span>যে নিজের রূহ্‌ দমন না করে, <span class="br-p"><br><br></span>সে এমন নগরের মত, যা ভেঙ্গে গেছে, যার প্রাচীর নেই।</div>
</div>
<!-- PARSED ABOVE; EDITING MAY BREAK PARSER -->
</body></html>