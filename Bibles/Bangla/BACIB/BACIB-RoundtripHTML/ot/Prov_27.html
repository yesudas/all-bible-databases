<html><head>
<meta http-equiv="Content-Type" content="text/html;charset=utf-8" />
<title>Prov 27 &ndash; মেসাল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 27);">
<div id="navbar"><a href="../index.html">কিতাবুল মোকাদ্দস</a> &ndash; <b>মেসাল</b> &ndash; <a href="Prov_1.html">1</a> ... <a href="Prov_25.html">25</a> <a href="Prov_26.html">26</a> <b>27</b> <a href="Prov_28.html">28</a> <a href="Prov_29.html">29</a> ... <a href="Prov_31.html">31</a> </div><hr>
<h1>Prov 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আগামীকালের বিষয়ে গর্বের <span class="br-p"><br><br></span>কথা বলো না; <span class="br-p"><br><br></span>কেননা এক দিন কি উপস্থিত করবে, তা তুমি জান না।</div>
<div class="v" id="v2"><span class="vn">2</span> <span class="br-p"><br><br></span>অপরে তোমার প্রশংসা করুক, <span class="br-p"><br><br></span>তোমার নিজের মুখ না করুক; <span class="br-p"><br><br></span>অন্য লোকে করুক, তোমার নিজের ওষ্ঠ তা না করুক।</div>
<div class="v" id="v3"><span class="vn">3</span> <span class="br-p"><br><br></span>পাথর খুব ভারী ও বালিও ভারী, <span class="br-p"><br><br></span>কিন্তু অজ্ঞানের অসন্তোষ ঐ দু’টোর চেয়ে ভারী।</div>
<div class="v" id="v4"><span class="vn">4</span> <span class="br-p"><br><br></span>ক্রোধ নিষ্ঠুর ও কোপ বন্যার মত, <span class="br-p"><br><br></span>কিন্তু অন্তর্জ্বালার কাছে কে দাঁড়াতে পারে?</div>
<div class="v" id="v5"><span class="vn">5</span> <span class="br-p"><br><br></span>বরং প্রকাশ্য তিরস্কার ভাল, <span class="br-p"><br><br></span>তবু গুপ্ত মহব্বত ভাল নয়।</div>
<div class="v" id="v6"><span class="vn">6</span> <span class="br-p"><br><br></span>প্রণয়ীর প্রহার বিশ্বাসযোগ্য, <span class="br-p"><br><br></span>কিন্তু দুশমনের চুম্বন চাতুরীপূর্ণ।</div>
<div class="v" id="v7"><span class="vn">7</span> <span class="br-p"><br><br></span>তৃপ্ত প্রাণ মৌচাককেও পদতলে দলিত করে; <span class="br-p"><br><br></span>কিন্তু ক্ষুধার্ত প্রাণের কাছে তিক্ত দ্রব্যগুলোও মিষ্ট।</div>
<div class="v" id="v8"><span class="vn">8</span> <span class="br-p"><br><br></span>যেমন বাসা থেকে ভ্রমণকারী পাখি, <span class="br-p"><br><br></span>তেমনি স্বস্থান থেকে ভ্রমণকারী মানুষ।</div>
<div class="v" id="v9"><span class="vn">9</span> <span class="br-p"><br><br></span>সুগন্ধি তেল ও ধূপ চিত্তকে আমোদিত করে, <span class="br-p"><br><br></span>বন্ধুর আন্তরিক পরামর্শজনিত মিষ্টতাও তদ্রূপ।</div>
<div class="v" id="v10"><span class="vn">10</span> <span class="br-p"><br><br></span>নিজের মিত্রকে ও পিতার মিত্রকে ত্যাগ করো না; <span class="br-p"><br><br></span>নিজের বিপদের সময়ে ভাইয়ের বাড়িতে যেও না; <span class="br-p"><br><br></span>দূরস্থ ভাইয়ের চেয়ে নিকটস্থ প্রতিবেশী ভাল।</div>
<div class="v" id="v11"><span class="vn">11</span> <span class="br-p"><br><br></span>বৎস, জ্ঞানবান হও; আমার চিত্তকে আনন্দিত কর; <span class="br-p"><br><br></span>তাতে যে আমাকে ব্যঙ্গ করে, তাকে উত্তর দিতে পারবো।</div>
<div class="v" id="v12"><span class="vn">12</span> <span class="br-p"><br><br></span>সতর্ক লোক বিপদ দেখে নিজেকে লুকায়; <span class="br-p"><br><br></span>কিন্তু অবোধেরা আগে গিয়ে দণ্ড পায়।</div>
<div class="v" id="v13"><span class="vn">13</span> <span class="br-p"><br><br></span>যে অপরের জামিন হয়, তার পোশাক নাও; <span class="br-p"><br><br></span>যে বিজাতীয়ার জামিন হয়, তার পোশাক বন্ধক হিসেবে রাখ।</div>
<div class="v" id="v14"><span class="vn">14</span> <span class="br-p"><br><br></span>যে ভোরে উঠে উচ্চৈঃস্বরে নিজের বন্ধুকে দোয়া করে, <span class="br-p"><br><br></span>তা তার পক্ষে বদদোয়ারূপে গণিত হয়।</div>
<div class="v" id="v15"><span class="vn">15</span> <span class="br-p"><br><br></span>দুরন্ত বর্ষার দিনে অবিরত বৃষ্টিপাত, <span class="br-p"><br><br></span>আর বিবাদিনী স্ত্রী, এই উভয়ই সমান।</div>
<div class="v" id="v16"><span class="vn">16</span> <span class="br-p"><br><br></span>যে সেই স্ত্রীকে থামায়, সে বাতাস থামায়, <span class="br-p"><br><br></span>এবং তার ডান হাত তেল ধরে।</div>
<div class="v" id="v17"><span class="vn">17</span> <span class="br-p"><br><br></span>লোহা লোহাকে ধারালো করে, <span class="br-p"><br><br></span>তদ্রূপ মানুষ তার বন্ধুর মুখ ধারালো করে।</div>
<div class="v" id="v18"><span class="vn">18</span> <span class="br-p"><br><br></span>যে ডুমুর গাছ রাখে, সে তার ফল খাবে; <span class="br-p"><br><br></span>যে তার প্রভুর সেবা করে, সে সম্মানিত হবে।</div>
<div class="v" id="v19"><span class="vn">19</span> <span class="br-p"><br><br></span>পানির মধ্যে যেমন মুখের প্রতিরূপ মুখ, <span class="br-p"><br><br></span>তেমনি মানুষের প্রতিরূপ মানুষের হৃদয়।</div>
<div class="v" id="v20"><span class="vn">20</span> <span class="br-p"><br><br></span>পাতালের ও বিনাশ-স্থানের তৃপ্তি নেই, <span class="br-p"><br><br></span>মানুষের চোখের তৃপ্ত হয় না।</div>
<div class="v" id="v21"><span class="vn">21</span> <span class="br-p"><br><br></span>রূপার জন্য যেমন রূপা গলাবার পাত্র ও সোনার জন্য হাফর, <span class="br-p"><br><br></span>তেমনি যে প্রশংসা পায় তার দ্বারাই তাকে পরীক্ষা করা হয়।</div>
<div class="v" id="v22"><span class="vn">22</span> <span class="br-p"><br><br></span>যদিও উখলিতে গমের মধ্যে মুষল দ্বারা অজ্ঞানকে চূর্ণ কর, <span class="br-p"><br><br></span>তবুও তার অজ্ঞানতা দূর হবে না।</div>
<div class="v" id="v23"><span class="vn">23</span> <span class="br-p"><br><br></span>তুমি তোমার ভেড়ার পালের অবস্থা জেনে নাও, <span class="br-p"><br><br></span>নিজের পশুপালে মনোযোগ দাও;</div>
<div class="v" id="v24"><span class="vn">24</span> <span class="br-p"><br><br></span>কেননা ধন চিরস্থায়ী নয়, <span class="br-p"><br><br></span>মুকুট কি পুরুষানুক্রমে থাকে?</div>
<div class="v" id="v25"><span class="vn">25</span> <span class="br-p"><br><br></span>শুকনো ঘাস নিয়ে যাওয়ার পর নবীন ঘাস দেখা দেয়, <span class="br-p"><br><br></span>এবং পর্বতমালার ওষধি সংগ্রহ করা যায়।</div>
<div class="v" id="v26"><span class="vn">26</span> <span class="br-p"><br><br></span>ভেড়ার বাচ্চারা তোমাকে কাপড় দেবে, <span class="br-p"><br><br></span>ছাগলেরা ক্ষেতের মূল্যস্বরূপ হবে;</div>
<div class="v" id="v27"><span class="vn">27</span> <span class="br-p"><br><br></span>তোমার খাদ্যের জন্য, তোমার পরিবারের খাদ্যের জন্য <span class="br-p"><br><br></span>ছাগীরা যথেষ্ট দুধ দেবে, <span class="br-p"><br><br></span>তোমার যুবতী বাঁদীদের প্রতিপালন করবে।</div>
</div>
<!-- PARSED ABOVE; EDITING MAY BREAK PARSER -->
</body></html>