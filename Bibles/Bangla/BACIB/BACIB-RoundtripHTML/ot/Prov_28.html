<html><head>
<meta http-equiv="Content-Type" content="text/html;charset=utf-8" />
<title>Prov 28 &ndash; মেসাল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 28);">
<div id="navbar"><a href="../index.html">কিতাবুল মোকাদ্দস</a> &ndash; <b>মেসাল</b> &ndash; <a href="Prov_1.html">1</a> ... <a href="Prov_26.html">26</a> <a href="Prov_27.html">27</a> <b>28</b> <a href="Prov_29.html">29</a> <a href="Prov_30.html">30</a> <a href="Prov_31.html">31</a> </div><hr>
<h1>Prov 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>কেউ তাড়না না করলেও দুষ্ট <span class="br-p"><br><br></span>পালায়; <span class="br-p"><br><br></span>কিন্তু ধার্মিকেরা সিংহের মত সাহসী।</div>
<div class="v" id="v2"><span class="vn">2</span> <span class="br-p"><br><br></span>দেশের অধর্মে তার অনেক মালিক হয়; <span class="br-p"><br><br></span>কিন্তু বুদ্ধিমান ও জ্ঞানবান লোক দ্বারা কর্তৃত্ব স্থায়ী হয়।</div>
<div class="v" id="v3"><span class="vn">3</span> <span class="br-p"><br><br></span>যে দরিদ্র লোক দীনহীনদের প্রতি জুলুম করে, <span class="br-p"><br><br></span>সে এমন প্লাবনের বৃষ্টির মত, যার পরে খাদ্য থাকে না।</div>
<div class="v" id="v4"><span class="vn">4</span> <span class="br-p"><br><br></span>যারা আইন-কানুন ত্যাগ করে তারা দুষ্টের প্রশংসা করে; <span class="br-p"><br><br></span>কিন্তু যারা আইন-কানুন পালন করে তারা দুষ্টদের প্রতিরোধ করে।</div>
<div class="v" id="v5"><span class="vn">5</span> <span class="br-p"><br><br></span>দুরাচারেরা বিচার বোঝে না, <span class="br-p"><br><br></span>কিন্তু মাবুদের অন্বেষীরা সকলই বোঝে।</div>
<div class="v" id="v6"><span class="vn">6</span> <span class="br-p"><br><br></span>বরং সেই দরিদ্র লোক ভাল, যে নিজের সিদ্ধতায় চলে, <span class="br-p"><br><br></span>তবু বিপথগামী কুটিল লোক ধনবান হলেও ভাল নয়।</div>
<div class="v" id="v7"><span class="vn">7</span> <span class="br-p"><br><br></span>যে আইন-কানুন মানে, সেই জ্ঞানবান পুত্র; <span class="br-p"><br><br></span>কিন্তু পেটুকদের সখা পিতার অপমানজনক।</div>
<div class="v" id="v8"><span class="vn">8</span> <span class="br-p"><br><br></span>যে সুদ ও চক্রবৃদ্ধি সুদ নিয়ে নিজের ধন বাড়ায়, <span class="br-p"><br><br></span>সে তা এমন একজনের জন্য সঞ্চয় করে যে দীনহীনদের প্রতি সদয়।</div>
<div class="v" id="v9"><span class="vn">9</span> <span class="br-p"><br><br></span>যে আইন-কানুন শোনা থেকে নিজের কান ফিরিয়ে নেয়, <span class="br-p"><br><br></span>তার মুনাজাতও ঘৃণ্য।</div>
<div class="v" id="v10"><span class="vn">10</span> <span class="br-p"><br><br></span>যে সরল লোকদেরকে কুপথে নিয়ে ভ্রান্ত করে, <span class="br-p"><br><br></span>সে তার নিজের গর্তেই পড়বে; <span class="br-p"><br><br></span>কিন্তু সিদ্ধ লোকেরা মঙ্গলরূপ অধিকার পায়।</div>
<div class="v" id="v11"><span class="vn">11</span> <span class="br-p"><br><br></span>ধনী নিজের দৃষ্টিতে জ্ঞানবান, <span class="br-p"><br><br></span>কিন্তু বুদ্ধিমান দরিদ্র তার পরীক্ষা করে।</div>
<div class="v" id="v12"><span class="vn">12</span> <span class="br-p"><br><br></span>ধার্মিকদের উল্লাসে মহাগৌরব হয়, <span class="br-p"><br><br></span>কিন্তু দুষ্টদের উন্নতি হলে লোকদের খুঁজে পাওয়া ভার।</div>
<div class="v" id="v13"><span class="vn">13</span> <span class="br-p"><br><br></span>যে নিজের সমস্ত অধর্ম ঢেকে রাখে, সে কৃতকার্য হবে না; <span class="br-p"><br><br></span>কিন্তু যে তা স্বীকার করে ত্যাগ করে, সে করুণা পাবে।</div>
<div class="v" id="v14"><span class="vn">14</span> <span class="br-p"><br><br></span>সুখী সেই ব্যক্তি, যে সর্বদা ভয় রাখে; <span class="br-p"><br><br></span>কিন্তু যে অন্তর কঠিন করে, সে বিপদে পড়বে।</div>
<div class="v" id="v15"><span class="vn">15</span> <span class="br-p"><br><br></span>যেমন গর্জনকারী সিংহ ও পর্যটনকারী ভল্লুক, <span class="br-p"><br><br></span>তেমনি দীনহীন লোকের উপরে নিষ্ঠুর শাসনকর্তা।</div>
<div class="v" id="v16"><span class="vn">16</span> <span class="br-p"><br><br></span>যে শাসক হীনবুদ্ধি, সে আবার বড় জুলুমবাজ; <span class="br-p"><br><br></span>কিন্তু যে লোভ ঘৃণা করে, সেই দীর্ঘজীবী হবে।</div>
<div class="v" id="v17"><span class="vn">17</span> <span class="br-p"><br><br></span>যে মানুষ নর হত্যার দোষে ভারাক্রান্ত, <span class="br-p"><br><br></span>সে গর্ত পর্যন্ত পালাবে, কেউ তাকে নিবারণ না করুক।</div>
<div class="v" id="v18"><span class="vn">18</span> <span class="br-p"><br><br></span>যে সিদ্ধভাবে চলে, সে রক্ষা পাবে; <span class="br-p"><br><br></span>কিন্তু যে বিপথগামী বাঁকা পথে চলে, সে গর্তের মধ্যে পড়বে।</div>
<div class="v" id="v19"><span class="vn">19</span> <span class="br-p"><br><br></span>যে নিজের জমি চাষ করে, সে যথেষ্ট আহার পায়; <span class="br-p"><br><br></span>কিন্তু যে অসার লোকদের পিছনে পিছনে দৌড়ায়, <span class="br-p"><br><br></span>তার ঢের অকুলান হয়।</div>
<div class="v" id="v20"><span class="vn">20</span> <span class="br-p"><br><br></span>বিশ্বস্ত লোক অনেক দোয়া পাবে; <span class="br-p"><br><br></span>কিন্তু যে ধনবান হবার জন্য শীঘ্র করে, সে দণ্ডিত হবেই হবে।</div>
<div class="v" id="v21"><span class="vn">21</span> <span class="br-p"><br><br></span>পক্ষপাতিত্ব করা ভাল নয়, <span class="br-p"><br><br></span>একখণ্ড রুটির জন্য অধর্ম করাও ভাল নয়।</div>
<div class="v" id="v22"><span class="vn">22</span> <span class="br-p"><br><br></span>যার চোখ মন্দ, সে ধনের চেষ্টায় ব্যতিব্যস্ত; <span class="br-p"><br><br></span>সে জানে না যে, দীনতা তাকে গ্রাস করবে।</div>
<div class="v" id="v23"><span class="vn">23</span> <span class="br-p"><br><br></span>কোন লোককে যে তিরস্কার করে, শেষে সে রহমত পাবে, <span class="br-p"><br><br></span>যে জিহ্বাতে চাটুবাদ করে, সে নয়।</div>
<div class="v" id="v24"><span class="vn">24</span> <span class="br-p"><br><br></span>যে পিতা-মাতার ধন চুরি করে বলে, এই তো অধর্ম নয়, <span class="br-p"><br><br></span>সে ব্যক্তি বিনাশকারীর সখা।</div>
<div class="v" id="v25"><span class="vn">25</span> <span class="br-p"><br><br></span>যে বেশি আকাঙক্ষা করে, সে ঝগড়া উত্তেজিত করে, <span class="br-p"><br><br></span>কিন্তু যে মাবুদের উপর ঈমান আনে, সে পুষ্ট হবে।</div>
<div class="v" id="v26"><span class="vn">26</span> <span class="br-p"><br><br></span>যে নিজের হৃদয়কে বিশ্বাস করে, সে হীনবুদ্ধি; <span class="br-p"><br><br></span>কিন্তু যে প্রজ্ঞা-পথে চলে, সে রক্ষা পাবে।</div>
<div class="v" id="v27"><span class="vn">27</span> <span class="br-p"><br><br></span>যে দরিদ্রকে দান করে, তার অভাব ঘটে না, <span class="br-p"><br><br></span>কিন্তু যে চোখ মুদে, সে অনেক বদদোয়া পাবে।</div>
<div class="v" id="v28"><span class="vn">28</span> <span class="br-p"><br><br></span>দুষ্টদের উন্নতি হলে লোকেরা লুকায়; <span class="br-p"><br><br></span>তারা বিনষ্ট হলে ধার্মিকেরা বৃদ্ধি পায়।</div>
</div>
<!-- PARSED ABOVE; EDITING MAY BREAK PARSER -->
</body></html>