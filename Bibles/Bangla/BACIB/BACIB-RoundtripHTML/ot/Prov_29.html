<html><head>
<meta http-equiv="Content-Type" content="text/html;charset=utf-8" />
<title>Prov 29 &ndash; মেসাল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 29);">
<div id="navbar"><a href="../index.html">কিতাবুল মোকাদ্দস</a> &ndash; <b>মেসাল</b> &ndash; <a href="Prov_1.html">1</a> ... <a href="Prov_27.html">27</a> <a href="Prov_28.html">28</a> <b>29</b> <a href="Prov_30.html">30</a> <a href="Prov_31.html">31</a> </div><hr>
<h1>Prov 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>যে পুনঃ পুনঃ তিরস্কৃত হয়েও <span class="br-p"><br><br></span>ঘাড় শক্ত করে, <span class="br-p"><br><br></span>সে হঠাৎ ভেঙ্গে পড়বে, তার প্রতিকার হবে না।</div>
<div class="v" id="v2"><span class="vn">2</span> <span class="br-p"><br><br></span>ধার্মিকেরা বৃদ্ধি পেলে লোকেরা আনন্দ করে, <span class="br-p"><br><br></span>কিন্তু দুষ্ট লোক কর্তৃত্ব পেলে লোকেরা আর্তস্বর করে।</div>
<div class="v" id="v3"><span class="vn">3</span> <span class="br-p"><br><br></span>যে প্রজ্ঞা ভালবাসে, সে পিতার আনন্দজনক হয়; <span class="br-p"><br><br></span>কিন্তু যে পতিতাদের প্রতি অনুরক্ত হয়, তার ধন নষ্ট হবে।</div>
<div class="v" id="v4"><span class="vn">4</span> <span class="br-p"><br><br></span>বাদশাহ্‌ ন্যায়বিচার দ্বারা দেশ সুস্থির করেন; <span class="br-p"><br><br></span>কিন্তু উৎকোচপ্রিয় তা লণ্ডভণ্ড করে।</div>
<div class="v" id="v5"><span class="vn">5</span> <span class="br-p"><br><br></span>যে ব্যক্তি নিজের প্রতিবেশীর তোষামোদ করে, <span class="br-p"><br><br></span>সে তার পায়ের নিচে জাল পাতে।</div>
<div class="v" id="v6"><span class="vn">6</span> <span class="br-p"><br><br></span>দুর্বৃত্ত লোকের অধর্মে ফাঁদ থাকে, <span class="br-p"><br><br></span>কিন্তু ধার্মিক আনন্দিত হয়ে গান করে।</div>
<div class="v" id="v7"><span class="vn">7</span> <span class="br-p"><br><br></span>ধার্মিক দীনহীন লোকদের বিচার বোঝে; <span class="br-p"><br><br></span>অজ্ঞ লোক জ্ঞান বোঝে না।</div>
<div class="v" id="v8"><span class="vn">8</span> <span class="br-p"><br><br></span>নিন্দাপ্রিয় লোকেরা নগরে আগুন লাগিয়ে দেয়; <span class="br-p"><br><br></span>কিন্তু জ্ঞানবানেরা ক্রোধ শান্ত করে।</div>
<div class="v" id="v9"><span class="vn">9</span> <span class="br-p"><br><br></span>অজ্ঞানের সঙ্গে জ্ঞানবানের ঝগড়া হলে, <span class="br-p"><br><br></span>সে রাগ করুক বা হাসুক, কিছুতেই শান্তি হয় না।</div>
<div class="v" id="v10"><span class="vn">10</span> <span class="br-p"><br><br></span>রক্তপাতী লোকেরা সিদ্ধব্যক্তিকে ঘৃণা করে; <span class="br-p"><br><br></span>আর সরল লোকের প্রাণনাশের চেষ্টা করে।</div>
<div class="v" id="v11"><span class="vn">11</span> <span class="br-p"><br><br></span>হীনবুদ্ধি নিজের সমস্ত ক্রোধ প্রকাশ করে, <span class="br-p"><br><br></span>কিন্তু জ্ঞানী তা সম্বরণ করে প্রশমিত করে।</div>
<div class="v" id="v12"><span class="vn">12</span> <span class="br-p"><br><br></span>যে শাসনকর্তা মিথ্যা কথায় কান দেন, <span class="br-p"><br><br></span>তাঁর কর্মকর্তারা সকলে দুষ্ট।</div>
<div class="v" id="v13"><span class="vn">13</span> <span class="br-p"><br><br></span>দরিদ্র ও জুলুমবাজ একটা ব্যাপারে সমান— <span class="br-p"><br><br></span>মাবুদ উভয়ের চোখেই আলো দান করে থাকেন।</div>
<div class="v" id="v14"><span class="vn">14</span> <span class="br-p"><br><br></span>যে বাদশাহ্‌ সত্যভাবে দীনহীনদের বিচার করেন, <span class="br-p"><br><br></span>তাঁর সিংহাসন নিত্য স্থির থাকবে।</div>
<div class="v" id="v15"><span class="vn">15</span> <span class="br-p"><br><br></span>দণ্ড ও তিরষ্কার প্রজ্ঞা দেয়; <span class="br-p"><br><br></span>কিন্তু অশাসিত বালক মাতার লজ্জাজনক।</div>
<div class="v" id="v16"><span class="vn">16</span> <span class="br-p"><br><br></span>দুষ্ট লোকেরা বৃদ্ধি পেলে অধর্ম বৃদ্ধি পায়; <span class="br-p"><br><br></span>কিন্তু ধার্মিকেরা তাদের নিপাত দেখবে।</div>
<div class="v" id="v17"><span class="vn">17</span> <span class="br-p"><br><br></span>তোমার পুত্রকে শাস্তি দাও, সে তোমাকে শান্তি দেবে, <span class="br-p"><br><br></span>সে তোমার প্রাণকে আনন্দিত করবে।</div>
<div class="v" id="v18"><span class="vn">18</span> <span class="br-p"><br><br></span>দর্শনের অভাবে লোকেরা উচ্ছৃঙ্খল হয়; <span class="br-p"><br><br></span>কিন্তু যে আইন-কানুন মানে, সে সুখী।</div>
<div class="v" id="v19"><span class="vn">19</span> <span class="br-p"><br><br></span>কেবল কালাম দ্বারা গোলামের শাসন হয় না, <span class="br-p"><br><br></span>কেননা সে বুঝলেও কথা মানবে না।</div>
<div class="v" id="v20"><span class="vn">20</span> <span class="br-p"><br><br></span>তুমি কি হঠকারী লোক দেখছ? <span class="br-p"><br><br></span>তার চেয়ে বরং হীনবুদ্ধির বিষয়ে বেশি আশা আছে।</div>
<div class="v" id="v21"><span class="vn">21</span> <span class="br-p"><br><br></span>যে গোলামকে বাল্যাবধি কোমলভাবে প্রতিপালন করে, <span class="br-p"><br><br></span>শেষে সেই গোলাম তার পুত্র হয়ে উঠে।</div>
<div class="v" id="v22"><span class="vn">22</span> <span class="br-p"><br><br></span>কোপন-স্বভাব ব্যক্তি ঝগড়া উত্তেজিত করে, <span class="br-p"><br><br></span>বদমেজাজী ব্যক্তি বিস্তর অধর্ম করে।</div>
<div class="v" id="v23"><span class="vn">23</span> <span class="br-p"><br><br></span>মানুষের অহংকার তাকে নিচে নামাবে, <span class="br-p"><br><br></span>কিন্তু নম্রচিত্ত ব্যক্তি সম্মান পাবে।</div>
<div class="v" id="v24"><span class="vn">24</span> <span class="br-p"><br><br></span>চোরের সহযোগী নিজের প্রাণকে ঘৃণা করে; <span class="br-p"><br><br></span>সে কসম করাবার কথা শোনে, কিন্তু কিছু বলে না।</div>
<div class="v" id="v25"><span class="vn">25</span> <span class="br-p"><br><br></span>লোক-ভয় ফাঁদজনক; <span class="br-p"><br><br></span>কিন্তু যে মাবুদের উপর ঈমান আনে, <span class="br-p"><br><br></span>সে উঁচু স্থানে স্থাপিত হবে।</div>
<div class="v" id="v26"><span class="vn">26</span> <span class="br-p"><br><br></span>অনেকে শাসনকর্তার দয়া খোঁজ করে; <span class="br-p"><br><br></span>কিন্তু মানুষের বিচার মাবুদ হতেই হয়।</div>
<div class="v" id="v27"><span class="vn">27</span> <span class="br-p"><br><br></span>অন্যায়কারী ধার্মিকদের ঘৃণাস্পদ; <span class="br-p"><br><br></span>আর সরলাচারী দুর্জনের ঘৃণাস্পদ।</div>
</div>
<!-- PARSED ABOVE; EDITING MAY BREAK PARSER -->
</body></html>