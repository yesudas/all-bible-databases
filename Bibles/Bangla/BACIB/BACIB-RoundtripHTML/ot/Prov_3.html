<html><head>
<meta http-equiv="Content-Type" content="text/html;charset=utf-8" />
<title>Prov 3 &ndash; মেসাল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>মেসাল</b> &ndash; <a href="Prov_1.html">1</a> <a href="Prov_2.html">2</a> <b>3</b> <a href="Prov_4.html">4</a> <a href="Prov_5.html">5</a> ... <a href="Prov_31.html">31</a> </div><hr>
<h1>Prov 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>বৎস, তুমি আমার ব্যবস্থা ভুলে <span class="br-p"><br><br></span>যেয়ো না; <span class="br-p"><br><br></span>তোমার অন্তর আমার সমস্ত হুকুম পালন করুক।</div>
<div class="v" id="v2"><span class="vn">2</span> <span class="br-p"><br><br></span>কারণ তাতে তুমি আয়ুর দীর্ঘতা, <span class="br-p"><br><br></span>জীবনের অতিরিক্ত বছর এবং শান্তি পাবে।</div>
<div class="v" id="v3"><span class="vn">3</span> <span class="br-p"><br><br></span>রহম ও বিশ্বস্ততা তোমাকে ত্যাগ না করুক; <span class="br-p"><br><br></span>তুমি এদের তোমার গলায় বেঁধে রাখ, <span class="br-p"><br><br></span>তোমার হৃদয়-ফলকে লিখে রাখ।</div>
<div class="v" id="v4"><span class="vn">4</span> <span class="br-p"><br><br></span>তা করলে রহমত ও সুবুদ্ধি পাবে, <span class="br-p"><br><br></span>আল্লাহ্‌র ও মানুষের দৃষ্টিতে পাবে;</div>
<div class="v" id="v5"><span class="vn">5</span> <span class="br-p"><br><br></span>তুমি একাগ্র চিত্তে মাবুদের উপর ভরসা রাখ; <span class="br-p"><br><br></span>তোমার নিজের বিবেচনায় নির্ভর করো না;</div>
<div class="v" id="v6"><span class="vn">6</span> <span class="br-p"><br><br></span>তোমার সমগ্র পথে তাঁকে স্বীকার কর; <span class="br-p"><br><br></span>তাতে তিনি তোমার সমস্ত পথ সরল করবেন।</div>
<div class="v" id="v7"><span class="vn">7</span> <span class="br-p"><br><br></span>নিজের দৃষ্টিতে জ্ঞানবান হয়ো না; <span class="br-p"><br><br></span>মাবুদকে ভয় কর, মন্দ থেকে দূরে যাও।</div>
<div class="v" id="v8"><span class="vn">8</span> <span class="br-p"><br><br></span>তা তোমার দেহের স্বাস্থ্যস্বরূপ হবে, <span class="br-p"><br><br></span>তোমার অস্থির মজ্জাস্বরূপ হবে।</div>
<div class="v" id="v9"><span class="vn">9</span> <span class="br-p"><br><br></span>তুমি মাবুদকে সম্মান কর নিজের ধন দিয়ে, <span class="br-p"><br><br></span>আর তোমার সমস্ত দ্রব্যের অগ্রিমাংশ দিয়ে;</div>
<div class="v" id="v10"><span class="vn">10</span> <span class="br-p"><br><br></span>তাতে তোমার গোলাঘরগুলো বহু শস্যে পূর্ণ হবে, <span class="br-p"><br><br></span>তোমার কুণ্ডে নতুন আঙ্গুর-রস উথলে পড়বে।</div>
<div class="v" id="v11"><span class="vn">11</span> <span class="br-p"><br><br></span>বৎস, মাবুদের শাসন তুচ্ছ করো না, <span class="br-p"><br><br></span>তিনি অনুযোগ করলে ক্লান্ত হয়ো না;</div>
<div class="v" id="v12"><span class="vn">12</span> <span class="br-p"><br><br></span>কেননা মাবুদ যাকে মহব্বত করেন, <span class="br-p"><br><br></span>তাকেই শাস্তি প্রদান করেন, <span class="br-p"><br><br></span>যেমন পিতা প্রিয় পুত্রের প্রতি করেন।</div>
<div class="v" id="v13"><span class="vn">13</span> <span class="br-p"><br><br></span>সুখী সেই ব্যক্তি যে প্রজ্ঞা পায়, <span class="br-p"><br><br></span>সেই ব্যক্তি যে বুদ্ধি লাভ করে;</div>
<div class="v" id="v14"><span class="vn">14</span> <span class="br-p"><br><br></span>কেননা রূপার বাণিজ্যের চেয়েও তার বাণিজ্য উত্তম, <span class="br-p"><br><br></span>সোনার চেয়েও প্রজ্ঞা-লাভ উত্তম।</div>
<div class="v" id="v15"><span class="vn">15</span> <span class="br-p"><br><br></span>তা মুক্তার চেয়েও বহুমূল্য; <span class="br-p"><br><br></span>তোমার অভীষ্ট কোন বস্তু তার সমান নয়।</div>
<div class="v" id="v16"><span class="vn">16</span> <span class="br-p"><br><br></span>তার ডান হাতে দীর্ঘ পরমায়ু, <span class="br-p"><br><br></span>তার বাম হাতে ধন ও সম্মান থাকে।</div>
<div class="v" id="v17"><span class="vn">17</span> <span class="br-p"><br><br></span>তার সমস্ত পথ সুখের পথ, <span class="br-p"><br><br></span>তার সমস্ত পথ শান্তিময়।</div>
<div class="v" id="v18"><span class="vn">18</span> <span class="br-p"><br><br></span>যারা তাকে ধরে রাখে, তাদের কাছে তা জীবন-বৃক্ষ; <span class="br-p"><br><br></span>যে কেউ তা গ্রহণ করে, তাকে সুখী বলা হয়।</div>
<div class="v" id="v19"><span class="vn">19</span> <span class="br-p"><br><br></span>মাবুদ প্রজ্ঞা দ্বারা দুনিয়ার মূল স্থাপন করেছেন, <span class="br-p"><br><br></span>বুদ্ধি দ্বারা আসমান অটল করেছেন;</div>
<div class="v" id="v20"><span class="vn">20</span> <span class="br-p"><br><br></span>তাঁর জ্ঞান দ্বারা গভীর সমস্ত জলধি খুলে গেল, <span class="br-p"><br><br></span>আর আসমান বিন্দু বিন্দু শিশির বর্ষণ করলো।</div>
<div class="v" id="v21"><span class="vn">21</span> <span class="br-p"><br><br></span>বৎস, এসব তোমার দৃষ্টি-বহির্ভূত না হোক, <span class="br-p"><br><br></span>তুমি সূক্ষ্ম বুদ্ধি ও পরিণামদর্শিতা রক্ষা কর।</div>
<div class="v" id="v22"><span class="vn">22</span> <span class="br-p"><br><br></span>তাতে সেগুলো তোমার প্রাণের জীবনস্বরূপ হবে, <span class="br-p"><br><br></span>তোমার কণ্ঠের শোভাস্বরূপ হবে।</div>
<div class="v" id="v23"><span class="vn">23</span> <span class="br-p"><br><br></span>তখন তুমি নিজের পথে নির্ভয়ে গমন করবে, <span class="br-p"><br><br></span>তোমার পায়ে হোঁচট লাগবে না।</div>
<div class="v" id="v24"><span class="vn">24</span> <span class="br-p"><br><br></span>শয়নকালে তুমি ভয় করবে না, <span class="br-p"><br><br></span>তুমি শয়ন করবে, তোমার নিদ্রা সুখকর হবে।</div>
<div class="v" id="v25"><span class="vn">25</span> <span class="br-p"><br><br></span>আকস্মিক বিপদকে ভয় পেয়ো না, <span class="br-p"><br><br></span>দুষ্টের বিনাশ আসলে তাকে ভয় পেয়ো না;</div>
<div class="v" id="v26"><span class="vn">26</span> <span class="br-p"><br><br></span>কেননা মাবুদ তোমার বিশ্বাসভূমি হবেন, <span class="br-p"><br><br></span>ফাঁদ থেকে তোমার পা রক্ষা করবেন।</div>
<div class="v" id="v27"><span class="vn">27</span> <span class="br-p"><br><br></span>যাদের মঙ্গল করা উচিত, <span class="br-p"><br><br></span>তাদের মঙ্গল করতে অস্বীকার করো না, <span class="br-p"><br><br></span>যখন তা করার ক্ষমতা তোমার হাতে থাকে।</div>
<div class="v" id="v28"><span class="vn">28</span> <span class="br-p"><br><br></span>তোমার প্রতিবেশীকে বলো না, <span class="br-p"><br><br></span>‘যাও, আবার এসো, আমি আগামীকাল দিব’, <span class="br-p"><br><br></span>যখন তোমার হাতে থাকে।</div>
<div class="v" id="v29"><span class="vn">29</span> <span class="br-p"><br><br></span>তোমার প্রতিবেশীর বিরুদ্ধে কুসঙ্কল্প করো না, <span class="br-p"><br><br></span>সে তো তোমার কাছে নির্ভয়ে বাস করে।</div>
<div class="v" id="v30"><span class="vn">30</span> <span class="br-p"><br><br></span>অকারণে কোন ব্যক্তির সঙ্গে বিরোধ করো না, <span class="br-p"><br><br></span>যদি সে তোমার অপকার না করে থাকে।</div>
<div class="v" id="v31"><span class="vn">31</span> <span class="br-p"><br><br></span>জুলুমবাজের প্রতি ঈর্ষা করো না, <span class="br-p"><br><br></span>আর তার কোন পথ মনোনীত করো না;</div>
<div class="v" id="v32"><span class="vn">32</span> <span class="br-p"><br><br></span>কেননা যে ব্যক্তি খল সে মাবুদের ঘৃণার পাত্র; <span class="br-p"><br><br></span>কিন্তু সরলদের সঙ্গে তাঁর ঘনিষ্টতা আছে।</div>
<div class="v" id="v33"><span class="vn">33</span> <span class="br-p"><br><br></span>দুষ্টের বাড়িতে মাবুদের বদদোয়া বর্ষিত হয়, <span class="br-p"><br><br></span>কিন্তু তিনি ধার্মিকদের নিবাসকে দোয়া করেন।</div>
<div class="v" id="v34"><span class="vn">34</span> <span class="br-p"><br><br></span>নিশ্চয়ই তিনি নিন্দুকদের নিন্দা করেন, <span class="br-p"><br><br></span>কিন্তু নম্রদেরকে রহমত প্রদান করেন,</div>
<div class="v" id="v35"><span class="vn">35</span> <span class="br-p"><br><br></span>জ্ঞানবানেরা সম্মানের অধিকারী হবে, <span class="br-p"><br><br></span>কিন্তু অপমানই হীনবুদ্ধিদের পরিণাম।</div>
</div>
<!-- PARSED ABOVE; EDITING MAY BREAK PARSER -->
</body></html>