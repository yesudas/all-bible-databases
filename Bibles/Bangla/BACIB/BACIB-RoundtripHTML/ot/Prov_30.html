<html><head>
<meta http-equiv="Content-Type" content="text/html;charset=utf-8" />
<title>Prov 30 &ndash; মেসাল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 30);">
<div id="navbar"><a href="../index.html">কিতাবুল মোকাদ্দস</a> &ndash; <b>মেসাল</b> &ndash; <a href="Prov_1.html">1</a> ... <a href="Prov_28.html">28</a> <a href="Prov_29.html">29</a> <b>30</b> <a href="Prov_31.html">31</a> </div><hr>
<h1>Prov 30</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আগূরের কথা</h2><span class="vn">1</span> <span class="br-p"><br><br></span>যাকির পুত্র আগূরের কথা; <span class="br-p"><br><br></span>দৈববাণী। <span class="br-p"><br><br></span>ঈথীয়েলের প্রতি, ঈথীয়েল ও উকলের প্রতি সেই ব্যক্তির উক্তি।</div>
<div class="v" id="v2"><span class="vn">2</span> <span class="br-p"><br><br></span>সত্যি, আমি মানুষের মধ্যে সবচেয়ে মূর্খ, <span class="br-p"><br><br></span>মানুষের বিবেচনা আমার নেই।</div>
<div class="v" id="v3"><span class="vn">3</span> <span class="br-p"><br><br></span>আমি প্রজ্ঞা শিক্ষা করি নি, <span class="br-p"><br><br></span>পবিত্রতমের জ্ঞান আমার নেই।</div>
<div class="v" id="v4"><span class="vn">4</span> <span class="br-p"><br><br></span>কে বেহেশতে গিয়ে নেমে এসেছেন? <span class="br-p"><br><br></span>কে তার মুষ্টিদ্বয়ে বায়ু গ্রহণ করেছেন? <span class="br-p"><br><br></span>কে তার কাপড়ের মধ্যে জলরাশি বেঁধেছেন? <span class="br-p"><br><br></span>কে দুনিয়ার সমস্ত প্রান্ত স্থাপন করেছেন? <span class="br-p"><br><br></span>তাঁর নাম কি? তাঁর পুত্রের নাম কি? যদি জান, বল।</div>
<div class="v" id="v5"><span class="vn">5</span> <span class="br-p"><br><br></span>আল্লাহ্‌র প্রত্যেক কালাম পরীক্ষাসিদ্ধ; <span class="br-p"><br><br></span>তিনি নিজের শরণাপন্ন লোকদের ঢালস্বরূপ।</div>
<div class="v" id="v6"><span class="vn">6</span> <span class="br-p"><br><br></span>তাঁর কালামের সঙ্গে কিছু যোগ করো না; <span class="br-p"><br><br></span>পাছে তিনি তোমার দোষ ব্যক্ত করেন, <span class="br-p"><br><br></span>আর তুমি মিথ্যাবাদী প্রতিপন্ন হও।</div>
<div class="v" id="v7"><span class="vn">7</span> <span class="br-p"><br><br></span>আমি তোমার কাছে দুই বর ভিক্ষা করেছি, <span class="br-p"><br><br></span>আমার জীবন থাকতে তা অস্বীকার করো না;</div>
<div class="v" id="v8"><span class="vn">8</span> <span class="br-p"><br><br></span>প্রবঞ্চনা ও মিথ্যা কথা আমার কাছ থেকে দূর কর; <span class="br-p"><br><br></span>দরিদ্রতা বা ঐশ্বর্য আমাকে দিও না, <span class="br-p"><br><br></span>আমার নিরূপিত খাদ্যই আমাকে আহার করাও;</div>
<div class="v" id="v9"><span class="vn">9</span> <span class="br-p"><br><br></span>পাছে অতি তৃপ্ত হলে আমি তোমাকে অস্বীকার করে বলি, মাবুদ কে? <span class="br-p"><br><br></span>কিংবা পাছে দরিদ্র হলে চুরি করে বসি, <span class="br-p"><br><br></span>ও আমার আল্লাহ্‌র নাম অপব্যবহার করি।</div>
<div class="v" id="v10"><span class="vn">10</span> <span class="br-p"><br><br></span>মালিকের কাছে গোলামের দুর্নাম করো না, <span class="br-p"><br><br></span>পাছে সে তোমাকে বদদোয়া দেয় ও তুমি অপরাধী হও।</div>
<div class="v" id="v11"><span class="vn">11</span> <span class="br-p"><br><br></span>একটি বংশ আছে, তারা পিতাকে বদদোয়া দেয়, <span class="br-p"><br><br></span>আর মাতাকে মঙ্গলবাদ করে না।</div>
<div class="v" id="v12"><span class="vn">12</span> <span class="br-p"><br><br></span>একটি বংশ আছে, তারা নিজেদের দৃষ্টিতে পাক-পবিত্র, <span class="br-p"><br><br></span>তবু নিজেদের মলিনতা থেকে পাক-সাফ হয় নি।</div>
<div class="v" id="v13"><span class="vn">13</span> <span class="br-p"><br><br></span>একটি বংশ আছে, তাদের দৃষ্টি কেমন উঁচু! <span class="br-p"><br><br></span>তাদের চোখের পাতা উন্নত।</div>
<div class="v" id="v14"><span class="vn">14</span> <span class="br-p"><br><br></span>একটি বংশ আছে, তাদের দাঁত তলোয়ার ও চোয়ালের দন্তে ছুরি বসানো, <span class="br-p"><br><br></span>যেন দেশ থেকে দুঃখীদের, মানুষের মধ্য থেকে দরিদ্রদেরকে গ্রাস করে।</div>
<div class="v" id="v15"><span class="vn">15</span> <span class="br-p"><br><br></span>জোঁকের দু’টা কন্যা আছে, ‘দেহি, দেহি’। <span class="br-p"><br><br></span>তিনটা জিনিস কখনও তৃপ্ত হয় না। <span class="br-p"><br><br></span>চারটা জিনিস কখনও বলে না, যথেষ্ট হল;</div>
<div class="v" id="v16"><span class="vn">16</span> <span class="br-p"><br><br></span>পাতাল, <span class="br-p"><br><br></span>বন্ধ্যা স্ত্রীলোকের জঠর, <span class="br-p"><br><br></span>ভূমি, যা পানিতে তৃপ্ত হয় না, <span class="br-p"><br><br></span>আগুন, যা বলে না, যথেষ্ট হল।</div>
<div class="v" id="v17"><span class="vn">17</span> <span class="br-p"><br><br></span>যে চোখ তার পিতাকে পরিহাস করে, <span class="br-p"><br><br></span>নিজের মাতার হুকুম মানতে অবহেলা করে, <span class="br-p"><br><br></span>উপত্যকার কাকেরা তা তুলে নবে, <span class="br-p"><br><br></span>ঈগল পাখির বাচ্চাগুলো তা খেয়ে ফেলবে।</div>
<div class="v" id="v18"><span class="vn">18</span> <span class="br-p"><br><br></span>তিনটা জিনিস আমার জ্ঞানের অগম্য, <span class="br-p"><br><br></span>চারটা জিনিস আমি বুঝতে পারি না;</div>
<div class="v" id="v19"><span class="vn">19</span> <span class="br-p"><br><br></span>ঈগল পাখির পথ আসমানে, <span class="br-p"><br><br></span>সাপের পথ শৈলের উপরে, <span class="br-p"><br><br></span>জাহাজের পথ সমুদ্রের মধ্যস্থলে, <span class="br-p"><br><br></span>পুরুষের পথ যুবতীতে।</div>
<div class="v" id="v20"><span class="vn">20</span> <span class="br-p"><br><br></span>জেনাকারীণীর পথও তদ্রূপ; <span class="br-p"><br><br></span>সে খেয়ে মুখ মোছে, <span class="br-p"><br><br></span>আর বলে, আমি অধর্ম করি নি।</div>
<div class="v" id="v21"><span class="vn">21</span> <span class="br-p"><br><br></span>তিনটার ভারে ভূতল কাঁপে, <span class="br-p"><br><br></span>চারটার ভারে কাঁপে, সইতে পারে না;</div>
<div class="v" id="v22"><span class="vn">22</span> <span class="br-p"><br><br></span>গোলামের ভার, যখন সে রাজত্ব লাভ করে, <span class="br-p"><br><br></span>মূর্খের ভার, যখন সে ভক্ষ্যে পরিতৃপ্ত হয়,</div>
<div class="v" id="v23"><span class="vn">23</span> <span class="br-p"><br><br></span>ঘৃণিতা স্ত্রীর ভার, যখন সে পত্নীর পদ পায়, <span class="br-p"><br><br></span>আর বাঁদীর ভার, যখন সে নিজের কর্ত্রীর স্থান লাভ করে।</div>
<div class="v" id="v24"><span class="vn">24</span> <span class="br-p"><br><br></span>দুনিয়াতে এই চারটি অতি ক্ষুদ্র, <span class="br-p"><br><br></span>তবুও তারা বড় বুদ্ধি ধরে;</div>
<div class="v" id="v25"><span class="vn">25</span> <span class="br-p"><br><br></span>পিপীলিকা শক্তিমান জাতি নয়, <span class="br-p"><br><br></span>তবু গ্রীষ্মকালে স্ব স্ব খাদ্যের আয়োজন করে;</div>
<div class="v" id="v26"><span class="vn">26</span> <span class="br-p"><br><br></span>শাফন জন্তু বলবান জাতি নয়, <span class="br-p"><br><br></span>তবুও শৈলে ঘর বাঁধে;</div>
<div class="v" id="v27"><span class="vn">27</span> <span class="br-p"><br><br></span>পঙ্গপালগুলোর বাদশাহ্‌ নেই, <span class="br-p"><br><br></span>তবুও তারা দল বেঁধে যাত্রা করে;</div>
<div class="v" id="v28"><span class="vn">28</span> <span class="br-p"><br><br></span>টিক্‌টিকি হাত দিয়ে চলে, <span class="br-p"><br><br></span>তবুও বাদশাহ্‌র অট্টালিকায় থাকে।</div>
<div class="v" id="v29"><span class="vn">29</span> <span class="br-p"><br><br></span>তিনটা জিনিস সুন্দরভাবে গমন করে, <span class="br-p"><br><br></span>চারটা জিনিস সুন্দরভাবে চলে;</div>
<div class="v" id="v30"><span class="vn">30</span> <span class="br-p"><br><br></span>সিংহ, যে পশুদের মধ্যে বিক্রমী, <span class="br-p"><br><br></span>যে কাউকেও দেখে ফিরে যায় না;</div>
<div class="v" id="v31"><span class="vn">31</span> <span class="br-p"><br><br></span>যুদ্ধের ঘোড়া, আর ছাগল এবং বাদশাহ্‌, <span class="br-p"><br><br></span>যখন তাঁর সৈন্যদল তাঁর সঙ্গে থাকে।</div>
<div class="v" id="v32"><span class="vn">32</span> <span class="br-p"><br><br></span>তুমি যদি নিজের বড়াই করে মূর্খের কাজ করে থাক, <span class="br-p"><br><br></span>কিংবা যদি কুসঙ্কল্প করে থাক, তবে তোমার মুখে হাত দাও।</div>
<div class="v" id="v33"><span class="vn">33</span> <span class="br-p"><br><br></span>কেননা দুধ মন্থনে মাখন বের হয়, <span class="br-p"><br><br></span>নাসিকা মন্থনে রক্ত বের হয় ও ক্রোধ মন্থনে বিরোধ হয়।</div>
</div>
<!-- PARSED ABOVE; EDITING MAY BREAK PARSER -->
</body></html>