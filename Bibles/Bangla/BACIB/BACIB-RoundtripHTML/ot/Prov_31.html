<html><head>
<meta http-equiv="Content-Type" content="text/html;charset=utf-8" />
<title>Prov 31 &ndash; মেসাল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 31);">
<div id="navbar"><a href="../index.html">কিতাবুল মোকাদ্দস</a> &ndash; <b>মেসাল</b> &ndash; <a href="Prov_1.html">1</a> ... <a href="Prov_29.html">29</a> <a href="Prov_30.html">30</a> <b>31</b> </div><hr>
<h1>Prov 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাদশাহ্‌ লমূয়েলের কথা</h2><span class="vn">1</span> <span class="br-p"><br><br></span>লমূয়েল বাদশাহ্‌র কথা। তাঁর মা তাঁকে এই দৈববাণী শিক্ষা দিয়েছিলেন।</div>
<div class="v" id="v2"><span class="vn">2</span> <span class="br-p"><br><br></span>হে বৎস, কি বলবো? <span class="br-p"><br><br></span>হে আমার গর্ভের সন্তান, কি বলবো। <span class="br-p"><br><br></span>হে আমার মানতের পুত্র, তোমাকে আমি কি বলবো?</div>
<div class="v" id="v3"><span class="vn">3</span> <span class="br-p"><br><br></span>তুমি নারীদেরকে নিজের শক্তি দিও না, <span class="br-p"><br><br></span>যা বাদশাহ্‌দের বিনাশক, তাতে লিপ্ত হয়ো না।</div>
<div class="v" id="v4"><span class="vn">4</span> <span class="br-p"><br><br></span>বাদশাহ্‌দের জন্য, হে লমূয়েল, <span class="br-p"><br><br></span>বাদশাহ্‌দের জন্য মদ্যপান উপযুক্ত নয়, <span class="br-p"><br><br></span>‘সুরা কোথায়? এই কথা বলা শাসনকর্তাদের অনুচিত।</div>
<div class="v" id="v5"><span class="vn">5</span> <span class="br-p"><br><br></span>পাছে পান করে তাঁরা আইন-কানুন বিস্মৃত হন, <span class="br-p"><br><br></span>এবং কোন দুঃখীর বিচার বিপরীত করেন।</div>
<div class="v" id="v6"><span class="vn">6</span> <span class="br-p"><br><br></span>মৃতকল্প ব্যক্তিকে সুরা দাও, <span class="br-p"><br><br></span>তিক্তপ্রাণ লোককে আঙ্গুর-রস দাও;</div>
<div class="v" id="v7"><span class="vn">7</span> <span class="br-p"><br><br></span>সে পান করে দৈন্যদশা ভুলে যাক, <span class="br-p"><br><br></span>নিজের দুর্দশা আর মনে না করুক।</div>
<div class="v" id="v8"><span class="vn">8</span> <span class="br-p"><br><br></span>যারা নিজেদের পক্ষে কথা বলতে পারে না তাদের জন্য তুমি মুখ খোল, <span class="br-p"><br><br></span>এতিমদের পক্ষে তুমি কথা বল।</div>
<div class="v" id="v9"><span class="vn">9</span> <span class="br-p"><br><br></span>তোমার মুখ খোল, ন্যায়বিচার কর, <span class="br-p"><br><br></span>দুঃখী ও দরিদ্রের বিচার কর।</div>
<div class="v" id="v10"><h2>গুণবতী স্ত্রীর বর্ণনা</h2><span class="vn">10</span> <span class="br-p"><br><br></span>গুণবতী স্ত্রী কে পেতে পারে? <span class="br-p"><br><br></span>মুক্তা হতেও তাঁর মূল্য অনেক বেশি।</div>
<div class="v" id="v11"><span class="vn">11</span> <span class="br-p"><br><br></span>তাঁর স্বামীর হৃদয় তাঁতে নির্ভর করে, <span class="br-p"><br><br></span>স্বামীর লাভের অভাব হয় না।</div>
<div class="v" id="v12"><span class="vn">12</span> <span class="br-p"><br><br></span>তিনি সারা জীবন তাঁর উপকার করেন, <span class="br-p"><br><br></span>অপকার করেন না।</div>
<div class="v" id="v13"><span class="vn">13</span> <span class="br-p"><br><br></span>তিনি ভেড়ার লোম ও মসীনা খোঁজ করেন, <span class="br-p"><br><br></span>প্রফুল্লভাবে নিজের হাতে কাজ সম্পাদন করেন।</div>
<div class="v" id="v14"><span class="vn">14</span> <span class="br-p"><br><br></span>তিনি বাণিজ্য-জাহাজগুলোর মত, <span class="br-p"><br><br></span>দূর থেকে নিজের খাদ্যসামগ্রী আনয়ন করেন।</div>
<div class="v" id="v15"><span class="vn">15</span> <span class="br-p"><br><br></span>তিনি রাত থাকতে উঠেন, <span class="br-p"><br><br></span>আর নিজের পরিজনদের খাদ্য দেন, <span class="br-p"><br><br></span>নিজের বাঁদীদেরকে নির্ধারিত কাজ দেন।</div>
<div class="v" id="v16"><span class="vn">16</span> <span class="br-p"><br><br></span>তিনি ভূমির বিষয়ে সঙ্কল্প করে তা ক্রয় করেন, <span class="br-p"><br><br></span>নিজের হাতের ফল দিয়ে আঙ্গুরের বাগান প্রস্তুত করেন।</div>
<div class="v" id="v17"><span class="vn">17</span> <span class="br-p"><br><br></span>তিনি বলযুক্ত হয়ে কোমরবন্ধনী পরেন, <span class="br-p"><br><br></span>আপন বাহুযুগল বলশালী করেন।</div>
<div class="v" id="v18"><span class="vn">18</span> <span class="br-p"><br><br></span>তিনি দেখতে পান, তাঁর ব্যবসায় উত্তম, <span class="br-p"><br><br></span>রাতে তাঁর দীপ নির্বাপিত হয় না।</div>
<div class="v" id="v19"><span class="vn">19</span> <span class="br-p"><br><br></span>তিনি টেকুয়া নিতে নিজের হাত বাড়িয়ে দেন, <span class="br-p"><br><br></span>তাঁর দু’হাত তাঁতের টাকু ধরে।</div>
<div class="v" id="v20"><span class="vn">20</span> <span class="br-p"><br><br></span>তিনি দরিদ্রের প্রতি মুক্তহস্ত হন, <span class="br-p"><br><br></span>দীনহীনের প্রতি হাত বাড়িয়ে দেন।</div>
<div class="v" id="v21"><span class="vn">21</span> <span class="br-p"><br><br></span>তিনি নিজের পরিবারের বিষয়ে তুষারপাত থেকে ভয় পান না; <span class="br-p"><br><br></span>কারণ তাঁর সমস্ত পরিজন লাল কাপড় পরে।</div>
<div class="v" id="v22"><span class="vn">22</span> <span class="br-p"><br><br></span>তিনি নিজের জন্য বুটিদার চাদর নির্মাণ করেন। <span class="br-p"><br><br></span>তাঁর পরিচ্ছদ শুভ্র মসীনার কাপড় ও বেগুনে কাপড়।</div>
<div class="v" id="v23"><span class="vn">23</span> <span class="br-p"><br><br></span>তাঁর স্বামী নগর-দ্বারে সমাদৃত হন, <span class="br-p"><br><br></span>যখন দেশের প্রাচীনদের সঙ্গে বসেন।</div>
<div class="v" id="v24"><span class="vn">24</span> <span class="br-p"><br><br></span>তিনি সূক্ষ্ম কাপড় প্রস্তুত করে বিক্রি করেন, <span class="br-p"><br><br></span>বণিকের হাতে কটিবস্ত্র তুলে দেন।</div>
<div class="v" id="v25"><span class="vn">25</span> <span class="br-p"><br><br></span>শক্তি ও সমাদর তাঁর পরিচ্ছদ; <span class="br-p"><br><br></span>তিনি ভবিষ্যৎকালের বিষয়ে হাসবেন।</div>
<div class="v" id="v26"><span class="vn">26</span> <span class="br-p"><br><br></span>তিনি প্রজ্ঞার সঙ্গে মুখ খোলেন, <span class="br-p"><br><br></span>তাঁর কথায় দয়ার ব্যবস্থা থাকে।</div>
<div class="v" id="v27"><span class="vn">27</span> <span class="br-p"><br><br></span>তিনি নিজের পরিবারের আচরণের প্রতি লক্ষ্য রাখেন, <span class="br-p"><br><br></span>তিনি আলস্যের খাদ্য খান না।</div>
<div class="v" id="v28"><span class="vn">28</span> <span class="br-p"><br><br></span>তাঁর সন্তানেরা উঠে তাঁকে সুখী বলে; <span class="br-p"><br><br></span>তাঁর স্বামীও বলেন, আর তাঁর এরকম প্রশংসা করেন,</div>
<div class="v" id="v29"><span class="vn">29</span> <span class="br-p"><br><br></span>“অনেক মেয়ে অনেক গুণ প্রদর্শন করেছে, <span class="br-p"><br><br></span>কিন্তু তাদের মধ্যে সবচেয়ে তুমি শ্রেষ্ঠা।”</div>
<div class="v" id="v30"><span class="vn">30</span> <span class="br-p"><br><br></span>লাবণ্য মিথ্যা, সৌন্দর্য অসার, <span class="br-p"><br><br></span>কিন্তু যে স্ত্রী মাবুদকে ভয় করেন, <span class="br-p"><br><br></span>তিনিই প্রশংসনীয়া।</div>
<div class="v" id="v31"><span class="vn">31</span> <span class="br-p"><br><br></span>তোমরা তাঁর অর্জিত পুরস্কার তাঁকে দাও, <span class="br-p"><br><br></span>নগর-দ্বারগুলোতে তাঁর কাজ তাঁর প্রশংসা করুক।</div>
</div>
<!-- PARSED ABOVE; EDITING MAY BREAK PARSER -->
</body></html>