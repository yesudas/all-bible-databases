<html><head>
<meta http-equiv="Content-Type" content="text/html;charset=utf-8" />
<title>Prov 5 &ndash; মেসাল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 5);">
<div id="navbar"><a href="../index.html">কিতাবুল মোকাদ্দস</a> &ndash; <b>মেসাল</b> &ndash; <a href="Prov_1.html">1</a> ... <a href="Prov_3.html">3</a> <a href="Prov_4.html">4</a> <b>5</b> <a href="Prov_6.html">6</a> <a href="Prov_7.html">7</a> ... <a href="Prov_31.html">31</a> </div><hr>
<h1>Prov 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেনা সম্বন্ধে সতর্কবাণী</h2><span class="vn">1</span> <span class="br-p"><br><br></span>বৎস, আমার প্রজ্ঞায় মনোযোগ দাও, <span class="br-p"><br><br></span>আমার বুদ্ধির প্রতি কান দাও;</div>
<div class="v" id="v2"><span class="vn">2</span> <span class="br-p"><br><br></span>যেন তুমি পরিণামদর্শিতা রক্ষা কর, <span class="br-p"><br><br></span>যেন তোমার ওষ্ঠাধর জ্ঞানের কথা পালন করে।</div>
<div class="v" id="v3"><span class="vn">3</span> <span class="br-p"><br><br></span>কেননা জেনাকারী স্ত্রীর কথা থেকে মধু ক্ষরে, <span class="br-p"><br><br></span>তার কথা তেলের চেয়েও স্নিগ্ধ;</div>
<div class="v" id="v4"><span class="vn">4</span> <span class="br-p"><br><br></span>কিন্তু তার শেষ ফল নাগদানার মত তিক্ত, <span class="br-p"><br><br></span>দ্বিধার তলোয়ারের মত তীক্ষ্ন।</div>
<div class="v" id="v5"><span class="vn">5</span> <span class="br-p"><br><br></span>তার চরণ মৃত্যুর কাছে নেমে যায়, <span class="br-p"><br><br></span>তার পদক্ষেপ পাতালে পড়ে।</div>
<div class="v" id="v6"><span class="vn">6</span> <span class="br-p"><br><br></span>সে জীবনের সমান পথ পায় না, <span class="br-p"><br><br></span>তার সমস্ত পথ চঞ্চল; সে কিছু জানে না।</div>
<div class="v" id="v7"><span class="vn">7</span> <span class="br-p"><br><br></span>অতএব বৎসরা, আমার কথা শোন, <span class="br-p"><br><br></span>আমার মুখের কথা থেকে বিমুখ হয়ো না।</div>
<div class="v" id="v8"><span class="vn">8</span> <span class="br-p"><br><br></span>তুমি সেই স্ত্রী থেকে তোমার পথ দূরে রাখ, <span class="br-p"><br><br></span>তার বাড়ির দরজার কাছে যেও না;</div>
<div class="v" id="v9"><span class="vn">9</span> <span class="br-p"><br><br></span>পাছে তুমি নিজের সম্মান অন্যদেরকে দাও, <span class="br-p"><br><br></span>নিজের আয়ু নির্দয় লোককে দাও;</div>
<div class="v" id="v10"><span class="vn">10</span> <span class="br-p"><br><br></span>পাছে অপর লোকে তোমার ধনে তৃপ্ত হয়, <span class="br-p"><br><br></span>আর তোমার পরিশ্রমের ফল বিজাতীয়ের বাড়িতে থাকে;</div>
<div class="v" id="v11"><span class="vn">11</span> <span class="br-p"><br><br></span>পাছে শেষকালে তুমি অনুশোচনা কর, <span class="br-p"><br><br></span>যখন তোমার মাংস ও শরীর ক্ষয় পায়;</div>
<div class="v" id="v12"><span class="vn">12</span> <span class="br-p"><br><br></span>পাছে বল, ‘হায়, আমি উপদেশ ঘৃণা করেছি, <span class="br-p"><br><br></span>আমার অন্তর তিরস্কার তুচ্ছ করেছে;</div>
<div class="v" id="v13"><span class="vn">13</span> <span class="br-p"><br><br></span>আমি নিজের গুরুদের কথা শুনি নি, <span class="br-p"><br><br></span>নিজের শিক্ষকদের কথায় কান দিই নি;</div>
<div class="v" id="v14"><span class="vn">14</span> <span class="br-p"><br><br></span>সমাজ ও মণ্ডলীর মধ্যে হাতে পড়ে <span class="br-p"><br><br></span>আমি প্রায় মারাই পড়েছিলাম।’</div>
<div class="v" id="v15"><h2>নিজের স্ত্রীতে আনন্দ কর</h2><span class="vn">15</span> <span class="br-p"><br><br></span>তুমি নিজের জলাশয়ের পানি পান কর, <span class="br-p"><br><br></span>নিজের কূপের স্রোতের পানি পান কর।</div>
<div class="v" id="v16"><span class="vn">16</span> <span class="br-p"><br><br></span>তোমার ফোয়ারা কি বাইরে প্লাবিত হবে? <span class="br-p"><br><br></span>পথে-ঘাটে কি পানির স্রোত বয়ে যাবে?</div>
<div class="v" id="v17"><span class="vn">17</span> <span class="br-p"><br><br></span>সেটি কেবল তোমারই হোক, <span class="br-p"><br><br></span>তোমার সঙ্গে অপর লোকের না হোক।</div>
<div class="v" id="v18"><span class="vn">18</span> <span class="br-p"><br><br></span>তোমার ফোয়ারা দোয়াযুক্ত হোক, <span class="br-p"><br><br></span>তুমি তোমার যৌবনের স্ত্রীতে আমোদ কর।</div>
<div class="v" id="v19"><span class="vn">19</span> <span class="br-p"><br><br></span>সে প্রেমিকা হরিণী ও কমনীয়া হরিণীর মত; <span class="br-p"><br><br></span>তারই বুকে তুমি সর্বদা আপ্যায়িত হও, <span class="br-p"><br><br></span>তার প্রেমে তুমি সতত মোহিত থাক।</div>
<div class="v" id="v20"><span class="vn">20</span> <span class="br-p"><br><br></span>বৎস, তুমি জেনাকারী স্ত্রীতে কেন মোহিত হবে? <span class="br-p"><br><br></span>বিজাতীয়ার বক্ষ কেন আলিঙ্গন করবে?</div>
<div class="v" id="v21"><span class="vn">21</span> <span class="br-p"><br><br></span>মানুষের পথ তো মাবুদের দৃষ্টিগোচর; <span class="br-p"><br><br></span>তিনি তার সকল পথ যাচাই করে দেখেন।</div>
<div class="v" id="v22"><span class="vn">22</span> <span class="br-p"><br><br></span>দুষ্ট নিজের অপরাধগুলোতে ধরা পড়ে, <span class="br-p"><br><br></span>সে নিজের গুনাহ্‌-পাশে আট্‌কা পড়ে।</div>
<div class="v" id="v23"><span class="vn">23</span> <span class="br-p"><br><br></span>সে শাসনের অভাবে প্রাণ ত্যাগ করবে, <span class="br-p"><br><br></span>নিজের অজ্ঞানতার আধিক্যে ভ্রান্ত হবে।</div>
</div>
<!-- PARSED ABOVE; EDITING MAY BREAK PARSER -->
</body></html>