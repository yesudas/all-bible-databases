<html><head>
<meta http-equiv="Content-Type" content="text/html;charset=utf-8" />
<title>Prov 6 &ndash; মেসাল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 6);">
<div id="navbar"><a href="../index.html">কিতাবুল মোকাদ্দস</a> &ndash; <b>মেসাল</b> &ndash; <a href="Prov_1.html">1</a> ... <a href="Prov_4.html">4</a> <a href="Prov_5.html">5</a> <b>6</b> <a href="Prov_7.html">7</a> <a href="Prov_8.html">8</a> ... <a href="Prov_31.html">31</a> </div><hr>
<h1>Prov 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বোকামি সম্বন্ধে সাবধানবাণী</h2><span class="vn">1</span> <span class="br-p"><br><br></span>বৎস, তুমি যদি বন্ধুর জামিন হয়ে <span class="br-p"><br><br></span>থাক, <span class="br-p"><br><br></span>যদি অপরের সঙ্গে হাতে তালি দিয়ে থাক,</div>
<div class="v" id="v2"><span class="vn">2</span> <span class="br-p"><br><br></span>তবে নিজের মুখের কথায় ফাঁদে পড়েছ, <span class="br-p"><br><br></span>নিজের মুখের কথায় ধরা পড়েছ।</div>
<div class="v" id="v3"><span class="vn">3</span> <span class="br-p"><br><br></span>এখন, বৎস, তুমি এই কাজ কর; <span class="br-p"><br><br></span>নিজেকে উদ্ধার কর; <span class="br-p"><br><br></span>যখন তুমি তোমার বন্ধুর হস্তগত হয়েছ, <span class="br-p"><br><br></span>তখন যাও, বিনত হও, <span class="br-p"><br><br></span>বন্ধুর সাধ্যসাধনা কর;</div>
<div class="v" id="v4"><span class="vn">4</span> <span class="br-p"><br><br></span>তোমার চোখকে নিদ্রা যেতে দিও না, <span class="br-p"><br><br></span>চোখের পাতাকে বন্ধ হতে দিও না;</div>
<div class="v" id="v5"><span class="vn">5</span> <span class="br-p"><br><br></span>নিজেকে শিকারীর হাত থেকে হরিণের মত, <span class="br-p"><br><br></span>পাখির মত শিকারীর হাত থেকে উদ্ধার কর।</div>
<div class="v" id="v6"><span class="vn">6</span> <span class="br-p"><br><br></span>হে অলস, তুমি পিপীলিকার কাছে যাও, <span class="br-p"><br><br></span>তার সমস্ত কাজ দেখে জ্ঞানবান হও।</div>
<div class="v" id="v7"><span class="vn">7</span> <span class="br-p"><br><br></span>তার বিচারকর্তা কেউ নেই, <span class="br-p"><br><br></span>শাসনকর্তা কি নেতা কেউ নেই,</div>
<div class="v" id="v8"><span class="vn">8</span> <span class="br-p"><br><br></span>তবু সে গ্রীষ্মকালে তার খাদ্য জমা করে, <span class="br-p"><br><br></span>শস্য কাটার সময়ে খাবার সঞ্চয় করে।</div>
<div class="v" id="v9"><span class="vn">9</span> <span class="br-p"><br><br></span>হে অলস, তুমি কত কাল শুয়ে থাকবে? <span class="br-p"><br><br></span>কখন নিদ্রা থেকে উঠবে?</div>
<div class="v" id="v10"><span class="vn">10</span> <span class="br-p"><br><br></span>‘আর একটু নিদ্রা, আর একটু তন্দ্রা, <span class="br-p"><br><br></span>আর একটু শুয়ে হাত জড়সড় করবো’;</div>
<div class="v" id="v11"><span class="vn">11</span> <span class="br-p"><br><br></span>তাই তোমার দরিদ্রতা দস্যুর মত আসবে, <span class="br-p"><br><br></span>তোমার দৈন্যদশা সশস্ত্র ব্যক্তির মত আসবে।</div>
<div class="v" id="v12"><span class="vn">12</span> <span class="br-p"><br><br></span>যে ব্যক্তি পাষণ্ড, যে লোক অপরাধী, <span class="br-p"><br><br></span>সে মুখের কুটিলতায় চলে,</div>
<div class="v" id="v13"><span class="vn">13</span> <span class="br-p"><br><br></span>সে চোখ দিয়ে ইঙ্গিত করে, পা দিয়ে কথা বলে, <span class="br-p"><br><br></span>সে আঙ্গুল দ্বারা সঙ্কেত করে,</div>
<div class="v" id="v14"><span class="vn">14</span> <span class="br-p"><br><br></span>তার অন্তরে কুটিলতা থাকে, <span class="br-p"><br><br></span>সে সতত কুকল্পনা করে, <span class="br-p"><br><br></span>সে ঝগড়া ছড়িয়ে দেয়।</div>
<div class="v" id="v15"><span class="vn">15</span> <span class="br-p"><br><br></span>সেজন্য অকস্মাৎ তার বিপদ আসবে, <span class="br-p"><br><br></span>হঠাৎ সে ভগ্ন হবে; আর প্রতিকার হবে না।</div>
<div class="v" id="v16"><span class="vn">16</span> <span class="br-p"><br><br></span>এই ছয়টি বস্তু মাবুদের ঘৃণিত, <span class="br-p"><br><br></span>এমন কি, সাতটি বস্তু তাঁর প্রাণের ঘৃণাস্পদ;</div>
<div class="v" id="v17"><span class="vn">17</span> <span class="br-p"><br><br></span>উদ্ধত দৃষ্টি, <span class="br-p"><br><br></span>মিথ্যাবাদী জিহ্বা, <span class="br-p"><br><br></span>নির্দোষের রক্তপাতকারী হাত,</div>
<div class="v" id="v18"><span class="vn">18</span> <span class="br-p"><br><br></span>দুষ্ট সঙ্কল্পকারী অন্তর, <span class="br-p"><br><br></span>দুষ্কর্ম করতে দ্রুতগামী চরণ,</div>
<div class="v" id="v19"><span class="vn">19</span> <span class="br-p"><br><br></span>যে মিথ্যাসাক্ষী অসত্য কথা বলে, <span class="br-p"><br><br></span>ও যে ভাইদের মধ্যে বিবাদের সূত্রপাত করে।</div>
<div class="v" id="v20"><h2>জেনা সম্বন্ধে সাবধানবাণী</h2><span class="vn">20</span> <span class="br-p"><br><br></span>বৎস, তুমি তোমার পিতার হুকুম পালন কর, <span class="br-p"><br><br></span>তোমার মাতার শিক্ষা ত্যাগ করো না।</div>
<div class="v" id="v21"><span class="vn">21</span> <span class="br-p"><br><br></span>তা সর্বদা তোমার অন্তরে গেঁথে রাখ, <span class="br-p"><br><br></span>তোমার গলায় বেঁধে রাখ।</div>
<div class="v" id="v22"><span class="vn">22</span> <span class="br-p"><br><br></span>গমনকালে সে তোমাকে পথ দেখাবে, <span class="br-p"><br><br></span>শয়নকালে তোমার প্রহরী হবে, <span class="br-p"><br><br></span>জাগরণকালে তোমার সঙ্গে আলাপ করবে।</div>
<div class="v" id="v23"><span class="vn">23</span> <span class="br-p"><br><br></span>কেননা হুকুম প্রদীপের মত ও শিক্ষা আলোর মত, <span class="br-p"><br><br></span>এবং শিক্ষাজনক তিরস্কার জীবনের পথ;</div>
<div class="v" id="v24"><span class="vn">24</span> <span class="br-p"><br><br></span>সে তোমাকে রক্ষা করবে, <span class="br-p"><br><br></span>দুষ্টা স্ত্রী থেকে, বিজাতীয়ার জিহ্বার চাটুবাদ হতে।</div>
<div class="v" id="v25"><span class="vn">25</span> <span class="br-p"><br><br></span>তুমি অন্তরে ওর সৌন্দর্যে লুব্ধ হয়ো না, <span class="br-p"><br><br></span>ওর চক্ষুর ভঙ্গিতে ধৃত হয়ো না।</div>
<div class="v" id="v26"><span class="vn">26</span> <span class="br-p"><br><br></span>কেননা পতিতাগমন দ্বারা অন্নাভাব ঘটে, <span class="br-p"><br><br></span>পরস্ত্রী মানুষের মহামূল্য প্রাণ শিকার করে।</div>
<div class="v" id="v27"><span class="vn">27</span> <span class="br-p"><br><br></span>কেউ যদি বক্ষঃস্থলে আগুন রাখে, <span class="br-p"><br><br></span>তবে তার কাপড় কি পুড়ে যাবে না?</div>
<div class="v" id="v28"><span class="vn">28</span> <span class="br-p"><br><br></span>কেউ যদি জ্বলন্ত অঙ্গারের উপর দিয়ে চলে, <span class="br-p"><br><br></span>তবে তার পা কি পুড়ে যাবে না?</div>
<div class="v" id="v29"><span class="vn">29</span> <span class="br-p"><br><br></span>তদ্রূপ যে প্রতিবেশীর স্ত্রীর কাছে গমন করে; <span class="br-p"><br><br></span>যে তাকে স্পর্শ করে, সে অদণ্ডিত থাকবে না।</div>
<div class="v" id="v30"><span class="vn">30</span> <span class="br-p"><br><br></span>যে ক্ষুধিত হয়ে প্রাণের তৃপ্তির জন্য চুরি করে, <span class="br-p"><br><br></span>লোকে সেই চোরকে উপেক্ষা করে না;</div>
<div class="v" id="v31"><span class="vn">31</span> <span class="br-p"><br><br></span>কিন্তু ধরা পড়লে তাকে সাত গুণ ফিরিয়ে দিতে হবে, <span class="br-p"><br><br></span>তার বাড়ির সর্বস্বও তুলে দিতে হবে।</div>
<div class="v" id="v32"><span class="vn">32</span> <span class="br-p"><br><br></span>যে পুরুষ জেনা করে সে বুদ্ধিবিহীন, <span class="br-p"><br><br></span>সে তা করে নিজের প্রাণ নিজে নষ্ট করে।</div>
<div class="v" id="v33"><span class="vn">33</span> <span class="br-p"><br><br></span>সে আঘাত ও অবমাননা পাবে; <span class="br-p"><br><br></span>তার দুর্নাম কখনও ঘুচবে না।</div>
<div class="v" id="v34"><span class="vn">34</span> <span class="br-p"><br><br></span>যেহেতু অন্তর্জ্বালা স্বামীর ক্রোধ জাগিয়ে তোলে, <span class="br-p"><br><br></span>প্রতিশোধের দিনে সে ক্ষমা করবে না;</div>
<div class="v" id="v35"><span class="vn">35</span> <span class="br-p"><br><br></span>সে কোন রকম ক্ষতিপূরণই গ্রাহ্য করবে না, <span class="br-p"><br><br></span>অনেক ঘুষ দিলেও সম্মত হবে না। <span class="br-p"><br><br></span></div>
</div>
<!-- PARSED ABOVE; EDITING MAY BREAK PARSER -->
</body></html>