<html><head>
<meta http-equiv="Content-Type" content="text/html;charset=utf-8" />
<title>Prov 7 &ndash; মেসাল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 7);">
<div id="navbar"><a href="../index.html">কিতাবুল মোকাদ্দস</a> &ndash; <b>মেসাল</b> &ndash; <a href="Prov_1.html">1</a> ... <a href="Prov_5.html">5</a> <a href="Prov_6.html">6</a> <b>7</b> <a href="Prov_8.html">8</a> <a href="Prov_9.html">9</a> ... <a href="Prov_31.html">31</a> </div><hr>
<h1>Prov 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>বৎস আমার সমস্ত কথা পালন কর, <span class="br-p"><br><br></span>আমার সমস্ত হুকুম তোমার কাছে সঞ্চয় কর।</div>
<div class="v" id="v2"><span class="vn">2</span> <span class="br-p"><br><br></span>আমার সমস্ত হুকুম পালন কর, জীবন পাবে, <span class="br-p"><br><br></span>নয়ন-তারার মত আমার শিক্ষা রক্ষা কর;</div>
<div class="v" id="v3"><span class="vn">3</span> <span class="br-p"><br><br></span>তোমার আঙ্গুলগুলোতে সেগুলো বেঁধে রাখ, <span class="br-p"><br><br></span>তোমার হৃদয়-ফলকে তা লিখে রাখ।</div>
<div class="v" id="v4"><span class="vn">4</span> <span class="br-p"><br><br></span>প্রজ্ঞাকে বল, তুমি আমার বোন, <span class="br-p"><br><br></span>সুবিবেচনাকে বল তুমি আমার সখী;</div>
<div class="v" id="v5"><span class="vn">5</span> <span class="br-p"><br><br></span>তাতে তুমি পরকীয়া স্ত্রী থেকে রক্ষা পাবে, <span class="br-p"><br><br></span>চাটুভাষিণী বিজাতীয়া থেকে রক্ষা পাবে।</div>
<div class="v" id="v6"><h2>জেনাকারিণীর দাওয়াত</h2><span class="vn">6</span> <span class="br-p"><br><br></span>আমি তোমার বাড়ির জানালা থেকে <span class="br-p"><br><br></span>জালির মধ্য দিয়ে নিরীক্ষণ করছিলাম;</div>
<div class="v" id="v7"><span class="vn">7</span> <span class="br-p"><br><br></span>অবোধদের মধ্যে আমার দৃষ্টি পড়লো, <span class="br-p"><br><br></span>আমি যুবকদের মধ্যে এক জনকে দেখলাম, <span class="br-p"><br><br></span>সে বুদ্ধিবিহীন যুবক।</div>
<div class="v" id="v8"><span class="vn">8</span> <span class="br-p"><br><br></span>সে গলিতে গেল, ঐ স্ত্রীর কোণের কাছে এল, <span class="br-p"><br><br></span>তার বাড়ির পথে চললো।</div>
<div class="v" id="v9"><span class="vn">9</span> <span class="br-p"><br><br></span>তখন সন্ধ্যাকাল, দিবাবসান হয়েছিল, <span class="br-p"><br><br></span>রাতের অন্ধকার হয়েছিল।</div>
<div class="v" id="v10"><span class="vn">10</span> <span class="br-p"><br><br></span>তখন দেখ, এক জন স্ত্রীলোক তার সম্মুখে এল, <span class="br-p"><br><br></span>সে পতিতা-বেশধারিণী ও চতুর-চিত্তা;</div>
<div class="v" id="v11"><span class="vn">11</span> <span class="br-p"><br><br></span>সে কলহকারিণী ও অবাধ্য, <span class="br-p"><br><br></span>তার চরণ ঘরে থাকে না;</div>
<div class="v" id="v12"><span class="vn">12</span> <span class="br-p"><br><br></span>সে কখনও রাস্তায়, কখনও হাটে-বাজারে, <span class="br-p"><br><br></span>কোণে কোণে অপেক্ষাতে থাকে।</div>
<div class="v" id="v13"><span class="vn">13</span> <span class="br-p"><br><br></span>সে তাকে ধরে চুম্বন করলো, <span class="br-p"><br><br></span>নির্লজ্জ মুখে তাকে বললো,</div>
<div class="v" id="v14"><span class="vn">14</span> <span class="br-p"><br><br></span>‘আমাকে মঙ্গল-কোরবানীদান করতে হয়েছে, <span class="br-p"><br><br></span>আজ আমি আমার মানত পূর্ণ করেছি;</div>
<div class="v" id="v15"><span class="vn">15</span> <span class="br-p"><br><br></span>তাই তোমার সঙ্গে সাক্ষাৎ করতে বাইরে এসেছি, <span class="br-p"><br><br></span>সযত্নে তোমার মুখ দেখতে এসেছি, <span class="br-p"><br><br></span>তোমাকে পেয়েছি।</div>
<div class="v" id="v16"><span class="vn">16</span> <span class="br-p"><br><br></span>আমি পালঙ্কে বুটিদার চাদর পেতেছি, <span class="br-p"><br><br></span>মিসরীয় সুতার চিত্রবিচিত্র চাদর পেতেছি।</div>
<div class="v" id="v17"><span class="vn">17</span> <span class="br-p"><br><br></span>আমি গন্ধরস, অগুরু ও দারুচিনি দিয়ে <span class="br-p"><br><br></span>আমার বিছানা আমোদিত করেছি।</div>
<div class="v" id="v18"><span class="vn">18</span> <span class="br-p"><br><br></span>চল, আমরা প্রভাত পর্যন্ত কামরসে মত্ত হই, <span class="br-p"><br><br></span>আমরা গভীর প্রেমের মধ্যে আনন্দ ভোগ করি।</div>
<div class="v" id="v19"><span class="vn">19</span> <span class="br-p"><br><br></span>কেননা আমার স্বামী ঘরে নেই, <span class="br-p"><br><br></span>তিনি দূরে যাত্রা করেছেন;</div>
<div class="v" id="v20"><span class="vn">20</span> <span class="br-p"><br><br></span>টাকার থলি সঙ্গে নিয়ে গেছেন, <span class="br-p"><br><br></span>পূর্ণিমার দিন ঘরে আসবেন।’</div>
<div class="v" id="v21"><span class="vn">21</span> <span class="br-p"><br><br></span>অনেক মন ভুলানো কথায় সে তার অন্তর হরণ করলো, <span class="br-p"><br><br></span>ওষ্ঠাধরের চাটুবাদে তাকে আকর্ষণ করলো।</div>
<div class="v" id="v22"><span class="vn">22</span> <span class="br-p"><br><br></span>অমনি সে তার পিছনে গেল, <span class="br-p"><br><br></span>যেমন গবাদি পশু হত হতে যায়, <span class="br-p"><br><br></span>যেমন শিকলে বাঁধা ব্যক্তি নির্বোধের শাস্তি পেতে যায়;</div>
<div class="v" id="v23"><span class="vn">23</span> <span class="br-p"><br><br></span>শেষে তার যকৃৎ বাণে বিদ্ধ হল; <span class="br-p"><br><br></span>যেমন পাখি ফাঁদে পড়তে বেগে ধাবিত হয়, <span class="br-p"><br><br></span>আর জানে না যে, তা প্রাণনাশক।</div>
<div class="v" id="v24"><span class="vn">24</span> <span class="br-p"><br><br></span>এখন বৎসরা, আমার কথা শোন, <span class="br-p"><br><br></span>আমার মুখের কথায় মনযোগ দাও।</div>
<div class="v" id="v25"><span class="vn">25</span> <span class="br-p"><br><br></span>তোমার অন্তর ওর পথে না যাক, <span class="br-p"><br><br></span>তুমি ওর পথে ভ্রমণ করো না।</div>
<div class="v" id="v26"><span class="vn">26</span> <span class="br-p"><br><br></span>কেননা সে অনেককে আঘাত করে নিপাত করেছে, <span class="br-p"><br><br></span>তার নিহত লোকেরা একটি বড় দল।</div>
<div class="v" id="v27"><span class="vn">27</span> <span class="br-p"><br><br></span>তার বাড়ি পাতালের পথ, <span class="br-p"><br><br></span>যে পথ মৃত্যুর অতল গহ্বরে নেমে যায়।</div>
</div>
<!-- PARSED ABOVE; EDITING MAY BREAK PARSER -->
</body></html>