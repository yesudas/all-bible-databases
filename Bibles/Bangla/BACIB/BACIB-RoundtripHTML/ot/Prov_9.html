<html><head>
<meta http-equiv="Content-Type" content="text/html;charset=utf-8" />
<title>Prov 9 &ndash; মেসাল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 9);">
<div id="navbar"><a href="../index.html">কিতাবুল মোকাদ্দস</a> &ndash; <b>মেসাল</b> &ndash; <a href="Prov_1.html">1</a> ... <a href="Prov_7.html">7</a> <a href="Prov_8.html">8</a> <b>9</b> <a href="Prov_10.html">10</a> <a href="Prov_11.html">11</a> ... <a href="Prov_31.html">31</a> </div><hr>
<h1>Prov 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জ্ঞানবান ও অবোধের দাওয়াত</h2><span class="vn">1</span> <span class="br-p"><br><br></span>প্রজ্ঞা তার নিজের গৃহ নির্মাণ করেছে, <span class="br-p"><br><br></span>সে তার জন্য সাতটি স্তম্ভ খনন করেছে;</div>
<div class="v" id="v2"><span class="vn">2</span> <span class="br-p"><br><br></span>সে তার পশুদেরকে মেরেছে; <span class="br-p"><br><br></span>আঙ্গুর-রস মিশানো হয়েছে, <span class="br-p"><br><br></span>সে তার মেজও সাজিয়েছে।</div>
<div class="v" id="v3"><span class="vn">3</span> <span class="br-p"><br><br></span>সে তার বাঁদীদেরকে পাঠিয়েছে, <span class="br-p"><br><br></span>সে নগরের উচ্চতম স্থান থেকে ডেকে বলে,</div>
<div class="v" id="v4"><span class="vn">4</span> <span class="br-p"><br><br></span>‘যে অবোধ, সে এই স্থানে আসুক; <span class="br-p"><br><br></span>যে বুদ্ধিবিহীন, সে তাকে বলে,</div>
<div class="v" id="v5"><span class="vn">5</span> <span class="br-p"><br><br></span>‘এসো, আমার খাবার দ্রব্য ভোজন কর, <span class="br-p"><br><br></span>আমার মিশানো আঙ্গুর-রস পান কর।’</div>
<div class="v" id="v6"><span class="vn">6</span> <span class="br-p"><br><br></span>অবোধদের সঙ্গ ছেড়ে জীবন ধারণ কর, <span class="br-p"><br><br></span>সুবিবেচনার পথে চরণ চালাও।</div>
<div class="v" id="v7"><span class="vn">7</span> <span class="br-p"><br><br></span>যে নিন্দুককে শিক্ষা দেয়, সে লজ্জা পায়, <span class="br-p"><br><br></span>যে দুষ্টকে তিরস্কার করে, সে কলঙ্ক পায়।</div>
<div class="v" id="v8"><span class="vn">8</span> <span class="br-p"><br><br></span>নিন্দককে তিরস্কার করো না, পাছে সে তোমাকে ঘৃণা করে; <span class="br-p"><br><br></span>জ্ঞানবানকেই তিরস্কার কর, সে তোমাকে মহব্বত করবে।</div>
<div class="v" id="v9"><span class="vn">9</span> <span class="br-p"><br><br></span>জ্ঞানবানকে [শিক্ষা] দাও, সে আরও জ্ঞানবান হবে; <span class="br-p"><br><br></span>ধার্মিককে জ্ঞান দাও, তার পাণ্ডিত্য বৃদ্ধি পাবে।</div>
<div class="v" id="v10"><span class="vn">10</span> <span class="br-p"><br><br></span>মাবুদকে ভয় করাই প্রজ্ঞার আরম্ভ, <span class="br-p"><br><br></span>পবিত্রতম-বিষয়ক জ্ঞানই সুবিবেচনা।</div>
<div class="v" id="v11"><span class="vn">11</span> <span class="br-p"><br><br></span>কেননা আমা দ্বারা তোমার আয়ু বাড়বে, <span class="br-p"><br><br></span>তোমার জীবনের বছর-সংখ্যা বৃদ্ধি পাবে।</div>
<div class="v" id="v12"><span class="vn">12</span> <span class="br-p"><br><br></span>তুমি যদি জ্ঞানবান হও, <span class="br-p"><br><br></span>নিজেরই মঙ্গলের জন্যই জ্ঞানবান হবে, <span class="br-p"><br><br></span>যদি নিন্দা কর, একাই তা বহন করবে।</div>
<div class="v" id="v13"><span class="vn">13</span> <span class="br-p"><br><br></span>হীনবুদ্ধি স্ত্রীলোক কলহকারিণী, <span class="br-p"><br><br></span>সে অবোধ, কিছুই জানে না।</div>
<div class="v" id="v14"><span class="vn">14</span> <span class="br-p"><br><br></span>সে তার গৃহ-দ্বারে বসে, <span class="br-p"><br><br></span>নগরের উঁচু স্থানে আসন পেতে বসে;</div>
<div class="v" id="v15"><span class="vn">15</span> <span class="br-p"><br><br></span>সে পথিকদেরকে ডাকে, <span class="br-p"><br><br></span>সরলপথ-গামীদেরকে ডাকে,</div>
<div class="v" id="v16"><span class="vn">16</span> <span class="br-p"><br><br></span>‘যে অবোধ, সে এই স্থানে আসুক’; <span class="br-p"><br><br></span>যে বুদ্ধিবিহীন, সে তাকে বলে,</div>
<div class="v" id="v17"><span class="vn">17</span> <span class="br-p"><br><br></span>‘অপহৃত-পানি মিষ্ট, <span class="br-p"><br><br></span>গুপ্তস্থানে খাওয়া অন্ন সুস্বাদু।’</div>
<div class="v" id="v18"><span class="vn">18</span> <span class="br-p"><br><br></span>কিন্তু সে জানে না যে, মৃতরাই সেখানে থাকে, <span class="br-p"><br><br></span>ওর দাওয়াতপ্রাপ্ত লোকেরা গভীর পাতালে থাকে।</div>
</div>
<!-- PARSED ABOVE; EDITING MAY BREAK PARSER -->
</body></html>