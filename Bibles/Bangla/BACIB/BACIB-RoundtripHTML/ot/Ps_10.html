<html><head>
<meta http-equiv="Content-Type" content="text/html;charset=utf-8" />
<title>Ps 10 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 10);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_8.html">8</a> <a href="Ps_9.html">9</a> <b>10</b> <a href="Ps_11.html">11</a> <a href="Ps_12.html">12</a> ... <a href="Ps_150.html">150</a> </div><hr>
<h1>Ps 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>হে মাবুদ, কেন দূরে দাঁড়িয়ে থাক? <span class="br-p"><br><br></span>সঙ্কটের সময়ে কেন লুকিয়ে থাক?</div>
<div class="v" id="v2"><span class="vn">2</span> <span class="br-p"><br><br></span>দুষ্টের অহংকারে দুঃখীকে অত্যাচার করে, <span class="br-p"><br><br></span>ওদের কল্পিত ছলে ওরাই ধরা পড়ুক।</div>
<div class="v" id="v3"><span class="vn">3</span> <span class="br-p"><br><br></span>কেননা দুষ্ট নিজের মনোবাসনার গর্ব করে, <span class="br-p"><br><br></span>লোভী মাবুদকে বদদোয়া দেয়, অবজ্ঞা করে।</div>
<div class="v" id="v4"><span class="vn">4</span> <span class="br-p"><br><br></span>দুষ্ট লোক সদর্পে বলে তিনি অনুসন্ধান করবেন না; <span class="br-p"><br><br></span>আল্লাহ্‌ নেই, এ-ই তার চিন্তার সার।</div>
<div class="v" id="v5"><span class="vn">5</span> <span class="br-p"><br><br></span>দুষ্টের পথ সর্বদা উন্নতির দিকে, <span class="br-p"><br><br></span>তোমার সমস্ত বিচার ঊর্ধ্বে, <span class="br-p"><br><br></span>তার দৃষ্টির বহির্ভূত থাকে; <span class="br-p"><br><br></span>সমস্ত বিপক্ষের প্রতি সে ফুৎকার করে।</div>
<div class="v" id="v6"><span class="vn">6</span> <span class="br-p"><br><br></span>সে মনে মনে বলে আমি বিচলিত হব না, <span class="br-p"><br><br></span>পুরুষানুক্রমে কখনও বিপদগ্রস্ত হব না।</div>
<div class="v" id="v7"><span class="vn">7</span> <span class="br-p"><br><br></span>তার মুখ বদদোয়া, ছলনা ও শঠতায় পূর্ণ; <span class="br-p"><br><br></span>তার জিহ্বার নিচে জুলুম ও অন্যায় থাকে।</div>
<div class="v" id="v8"><span class="vn">8</span> <span class="br-p"><br><br></span>সে গ্রামের গুপ্ত স্থানে বসে থাকে, <span class="br-p"><br><br></span>নিভৃত স্থানে নির্বোধকে খুন করে; <span class="br-p"><br><br></span>তার চোখ এতিমকে ধরবার জন্য লুকিয়ে থাকে।</div>
<div class="v" id="v9"><span class="vn">9</span> <span class="br-p"><br><br></span>সিংহ যেমন গহ্বরে, সে তেমনি গুপ্তস্থানে থাকে, <span class="br-p"><br><br></span>দুঃখীকে ধরবার জন্য অন্তরালে থাকে; <span class="br-p"><br><br></span>সে দুঃখীকে ধরে, নিজের জালে টানে।</div>
<div class="v" id="v10"><span class="vn">10</span> <span class="br-p"><br><br></span>সে ওঁৎ পেতে থাকে, সে অবনত হয়, <span class="br-p"><br><br></span>এতিমরা তার প্রবল থাবার নিচে পড়ে।</div>
<div class="v" id="v11"><span class="vn">11</span> <span class="br-p"><br><br></span>সে মনে মনে বলে, আল্লাহ্‌ ভুলে গেছেন, <span class="br-p"><br><br></span>তিনি মুখ লুকিয়েছেন, <span class="br-p"><br><br></span>কখনও দেখবেন না;</div>
<div class="v" id="v12"><span class="vn">12</span> <span class="br-p"><br><br></span>হে মাবুদ, উঠ; <span class="br-p"><br><br></span>হে আল্লাহ্‌, তোমার হাত বাড়িয়ে দাও। <span class="br-p"><br><br></span>দুঃখীদেরকে ভুলে যেও না।</div>
<div class="v" id="v13"><span class="vn">13</span> <span class="br-p"><br><br></span>দুষ্ট কেন আল্লাহ্‌কে অবজ্ঞা করে? <span class="br-p"><br><br></span>কেন মনে মনে বলে, তুমি অনুসন্ধান করবে না?</div>
<div class="v" id="v14"><span class="vn">14</span> <span class="br-p"><br><br></span>তুমি দেখেছ, কেননা তুমি জুলুম ও দুর্দশার প্রতি দৃষ্টিপাত করছো, <span class="br-p"><br><br></span>যেন তার প্রতিকার নিজের হাতে কর; <span class="br-p"><br><br></span>এতিম তো তোমারই উপরে তার ভার তুলে দেয়; <span class="br-p"><br><br></span>তুমিই এতিমের সহায়।</div>
<div class="v" id="v15"><span class="vn">15</span> <span class="br-p"><br><br></span>দুর্বৃত্তদের বাহু ভেঙ্গে ফেল, <span class="br-p"><br><br></span>দুর্বৃত্তের নাফরমানীর অনুসন্ধান কর, <span class="br-p"><br><br></span>যতদিন লেশমাত্র না থাকে।</div>
<div class="v" id="v16"><span class="vn">16</span> <span class="br-p"><br><br></span>মাবুদ অনন্তকালীন বাদশাহ্‌; <span class="br-p"><br><br></span>জাতিরা তাঁর দেশ থেকে ধ্বংস হয়ে গেছে।</div>
<div class="v" id="v17"><span class="vn">17</span> <span class="br-p"><br><br></span>হে মাবুদ, তুমি নম্রদের আকাঙ্খা শুনেছ; <span class="br-p"><br><br></span>তুমি তাদের অন্তর সুস্থির করবে, <span class="br-p"><br><br></span>তুমি তাদের ফরিয়াদ শুনবে;</div>
<div class="v" id="v18"><span class="vn">18</span> <span class="br-p"><br><br></span>এতিম ও নির্যাতিত লোকদের বিচার করার জন্য, <span class="br-p"><br><br></span>যেন মাটির সৃষ্ট মানুষ আর দুর্দান্ত না থাকে।</div>
</div>
<!-- PARSED ABOVE; EDITING MAY BREAK PARSER -->
</body></html>