<html><head>
<meta http-equiv="Content-Type" content="text/html;charset=utf-8" />
<title>Ps 102 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 102);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_100.html">100</a> <a href="Ps_101.html">101</a> <b>102</b> <a href="Ps_103.html">103</a> <a href="Ps_104.html">104</a> ... <a href="Ps_150.html">150</a> </div><hr>
<h1>Ps 102</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>এক জন দুঃখীর মুনাজাত; যখন সে অবসন্ন হয়ে মাবুদের কাছে তার খেদের কথা ভেঙ্গে বলে, সেই সময়কার। <span class="br-p"><br><br></span>হে মাবুদ, আমার মুনাজাত শোন, <span class="br-p"><br><br></span>আমার আর্তনাদ তোমার কাছে উপস্থিত হোক।</div>
<div class="v" id="v2"><span class="vn">2</span> <span class="br-p"><br><br></span>সঙ্কটের দিনে আমা থেকে মুখ লুকাবে না, <span class="br-p"><br><br></span>আমার প্রতি কান দাও; <span class="br-p"><br><br></span>যেদিন আমি ডাকি, ত্বরায় আমাকে উত্তর দিও।</div>
<div class="v" id="v3"><span class="vn">3</span> <span class="br-p"><br><br></span>কেননা আমার সমস্ত দিন ধোঁয়ার মত বিলীন হয়েছে, <span class="br-p"><br><br></span>আমার সমস্ত অস্থি জ্বলন্ত কাঠের মত পুড়ে গেছে;</div>
<div class="v" id="v4"><span class="vn">4</span> <span class="br-p"><br><br></span>আমার হৃদয় আঘাত পেয়ে ঘাসের মত শুকিয়ে গেছে; <span class="br-p"><br><br></span>আমি আহার করতে ভুলে যাই।</div>
<div class="v" id="v5"><span class="vn">5</span> <span class="br-p"><br><br></span>আমার জোরে জোরে কোঁকানোর দরুন <span class="br-p"><br><br></span>আমার অস্থিগুলো চামড়ার সঙ্গে লেগে গেছে।</div>
<div class="v" id="v6"><span class="vn">6</span> <span class="br-p"><br><br></span>আমি মরুভূমিস্থ মরু-পেঁচার মত হয়েছি, <span class="br-p"><br><br></span>উৎসন্ন স্থানের ক্ষুদ্র পেঁচার সমান হয়েছি।</div>
<div class="v" id="v7"><span class="vn">7</span> <span class="br-p"><br><br></span>আমি সজাগ থাকি এবং এমন হয়েছি, <span class="br-p"><br><br></span>যেন ছাদের উপরে চটক পাখি একাকী রয়েছে।</div>
<div class="v" id="v8"><span class="vn">8</span> <span class="br-p"><br><br></span>শত্রুরা সমস্ত দিন আমাকে তিরস্কার করে, <span class="br-p"><br><br></span>যারা আমার বিরুদ্ধে ক্রোধোন্মত্ত, <span class="br-p"><br><br></span>তারা আমার নাম নিয়ে বদদোয়া দেয়।</div>
<div class="v" id="v9"><span class="vn">9</span> <span class="br-p"><br><br></span>বস্তুত আমি খাবারের মত ভস্ম খেয়েছি, <span class="br-p"><br><br></span>আমার পানীয় দ্রব্যের সঙ্গে নেত্রজল মিশিয়েছি।</div>
<div class="v" id="v10"><span class="vn">10</span> <span class="br-p"><br><br></span>এর কারণ তোমার ক্রোধ ও তোমার রোষ; <span class="br-p"><br><br></span>কেননা তুমি আমাকে তুলে আছাড় মেরেছ।</div>
<div class="v" id="v11"><span class="vn">11</span> <span class="br-p"><br><br></span>আমার দিন হেলে পড়া ছায়ার মত, <span class="br-p"><br><br></span>আমি ঘাসের মত শুকিয়ে যাচ্ছি।</div>
<div class="v" id="v12"><span class="vn">12</span> <span class="br-p"><br><br></span>কিন্তু, হে মাবুদ, তুমি অনন্তকাল সমাসীন থাকবে, <span class="br-p"><br><br></span>তোমার নাম পুরুষানুক্রমে স্থায়ী।</div>
<div class="v" id="v13"><span class="vn">13</span> <span class="br-p"><br><br></span>তুমি উঠবে, সিয়োনের প্রতি করুণা করবে; <span class="br-p"><br><br></span>কারণ এখন তার প্রতি কৃপা করার সময়, <span class="br-p"><br><br></span>কেননা নির্ধারিত কাল উপস্থিত হল।</div>
<div class="v" id="v14"><span class="vn">14</span> <span class="br-p"><br><br></span>যেহেতু তোমার গোলামেরা এর প্রস্তরে প্রীত, <span class="br-p"><br><br></span>এর ধূলিকণার প্রতি কৃপা করছে।</div>
<div class="v" id="v15"><span class="vn">15</span> <span class="br-p"><br><br></span>এতে জাতিরা মাবুদের নাম ভয় করবে, <span class="br-p"><br><br></span>দুনিয়ার সমস্ত বাদশাহ্‌ তোমার প্রতাপ দেখে ভয় পাবে।</div>
<div class="v" id="v16"><span class="vn">16</span> <span class="br-p"><br><br></span>কেননা মাবুদ সিয়োনকে গেঁথেছেন, <span class="br-p"><br><br></span>তিনি নিজের মহিমায় দর্শন দিয়েছেন;</div>
<div class="v" id="v17"><span class="vn">17</span> <span class="br-p"><br><br></span>তিনি দীনহীনদের মুনাজাতমুখী করেছেন, <span class="br-p"><br><br></span>তাদের মুনাজাত তুচ্ছ করেন নি।</div>
<div class="v" id="v18"><span class="vn">18</span> <span class="br-p"><br><br></span>একথা ভাবী বংশের জন্য লেখা থাকবে; <span class="br-p"><br><br></span>যাতে যে জাতি সৃষ্ট হবে, তারা মাবুদের প্রশংসা করতে পারে।</div>
<div class="v" id="v19"><span class="vn">19</span> <span class="br-p"><br><br></span>কেননা তিনি তাঁর উঁচু পবিত্র স্থান থেকে অবলোকন করলেন; <span class="br-p"><br><br></span>মাবুদ বেহেশত থেকে দুনিয়াতে দৃষ্টিপাত করলেন;</div>
<div class="v" id="v20"><span class="vn">20</span> <span class="br-p"><br><br></span>বন্দীর হাহাকার শুনবার জন্য, <span class="br-p"><br><br></span>মৃত্যুর সন্তানদেরকে মুক্ত করার জন্য;</div>
<div class="v" id="v21"><span class="vn">21</span> <span class="br-p"><br><br></span>যেন প্রচারিত হয় সিয়োনে মাবুদের নাম, <span class="br-p"><br><br></span>ও জেরুশালেমে তাঁর প্রশংসা।</div>
<div class="v" id="v22"><span class="vn">22</span> <span class="br-p"><br><br></span>যখন বিভিন্ন জাতি একত্র হবে, <span class="br-p"><br><br></span>ও সমস্ত রাজ্য একত্র হবে মাবুদের এবাদত করার জন্য।</div>
<div class="v" id="v23"><span class="vn">23</span> <span class="br-p"><br><br></span>তিনি আমার জীবনকালে আমার বল হ্রাস করেছেন, <span class="br-p"><br><br></span>তিনি আমার আয়ু সংক্ষেপ করেছেন।</div>
<div class="v" id="v24"><span class="vn">24</span> <span class="br-p"><br><br></span>আমি বললাম, হে আমার আল্লাহ্‌, <span class="br-p"><br><br></span>আয়ুর মধ্যভাগে আমাকে তুলে নিও না; <span class="br-p"><br><br></span>তোমার সমস্ত বছর পুরুষানুক্রমে স্থায়ী।</div>
<div class="v" id="v25"><span class="vn">25</span> <span class="br-p"><br><br></span>তুমি পুরাকালে দুনিয়ার মূল স্থাপন করেছ, <span class="br-p"><br><br></span>আসমানও তোমার হাতের রচনা।</div>
<div class="v" id="v26"><span class="vn">26</span> <span class="br-p"><br><br></span>সেগুলো বিনষ্ট হবে, কিন্তু তুমি স্থির থাকবে; <span class="br-p"><br><br></span>সে সমস্ত কাপড়ের মত নষ্ট হয়ে যাবে, <span class="br-p"><br><br></span>তুমি পরিচ্ছদের মতোই তাদের খুলে ফেলবে, <span class="br-p"><br><br></span>ও তাদের পরিবর্তন হবে।</div>
<div class="v" id="v27"><span class="vn">27</span> <span class="br-p"><br><br></span>কিন্তু তুমি যে আছ সেই আছ, <span class="br-p"><br><br></span>তোমার সমস্ত বছর কখনও শেষ হবে না।</div>
<div class="v" id="v28"><span class="vn">28</span> <span class="br-p"><br><br></span>তোমার গোলামদের সন্তানেরা বসতি করবে, <span class="br-p"><br><br></span>তাদের বংশ তোমার সাক্ষাতে অটল হবে।</div>
</div>
<!-- PARSED ABOVE; EDITING MAY BREAK PARSER -->
</body></html>