<html><head>
<meta http-equiv="Content-Type" content="text/html;charset=utf-8" />
<title>Ps 105 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 105);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_103.html">103</a> <a href="Ps_104.html">104</a> <b>105</b> <a href="Ps_106.html">106</a> <a href="Ps_107.html">107</a> ... <a href="Ps_150.html">150</a> </div><hr>
<h1>Ps 105</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>মাবুদের প্রশংসা-গজল কর, তাঁর নামে ডাক, <span class="br-p"><br><br></span>জাতিদের মধ্যে তাঁর সমস্ত কাজের কথা জানাও।</div>
<div class="v" id="v2"><span class="vn">2</span> <span class="br-p"><br><br></span>তাঁর উদ্দেশে গজল গাও, তাঁর প্রশংসা গান কর, <span class="br-p"><br><br></span>তাঁর সকল অলৌকিক কাজ ধ্যান কর।</div>
<div class="v" id="v3"><span class="vn">3</span> <span class="br-p"><br><br></span>তাঁর পবিত্র নামের গর্ব কর; <span class="br-p"><br><br></span>যারা মাবুদের খোঁজ করে তাদের অন্তর আনন্দ করুক।</div>
<div class="v" id="v4"><span class="vn">4</span> <span class="br-p"><br><br></span>মাবুদের ও তাঁর শক্তির অনুসন্ধান কর, <span class="br-p"><br><br></span>নিয়ত তাঁর উপস্থিতির খোঁজ কর।</div>
<div class="v" id="v5"><span class="vn">5</span> <span class="br-p"><br><br></span>স্মরণ কর তাঁর কৃত সমস্ত অলৌকিক কাজ, <span class="br-p"><br><br></span>তাঁর অদ্ভুত লক্ষণ ও তাঁর উচ্চারিত সমস্ত শাসন;</div>
<div class="v" id="v6"><span class="vn">6</span> <span class="br-p"><br><br></span>হে তাঁর গোলাম ইব্রাহিমের বংশ, <span class="br-p"><br><br></span>হে ইয়াকুবের সন্তানেরা, তাঁর মনোনীত লোকেরা।</div>
<div class="v" id="v7"><span class="vn">7</span> <span class="br-p"><br><br></span>তিনি মাবুদ, আমাদের আল্লাহ্‌, <span class="br-p"><br><br></span>তাঁর সমস্ত শাসন সারা দুনিয়াতে বিদ্যমান।</div>
<div class="v" id="v8"><span class="vn">8</span> <span class="br-p"><br><br></span>তিনি তাঁর নিয়ম চিরকাল স্মরণ করেন, <span class="br-p"><br><br></span>সেই কালাম তিনি হাজার হাজার প্রজন্মের প্রতি হুকুম করেছেন;</div>
<div class="v" id="v9"><span class="vn">9</span> <span class="br-p"><br><br></span>সেই নিয়ম তিনি ইব্রাহিমের সঙ্গে করলেন, <span class="br-p"><br><br></span>সেই শপথ ইস্‌হাকের কাছে করলেন;</div>
<div class="v" id="v10"><span class="vn">10</span> <span class="br-p"><br><br></span>তিনি তা ইয়াকুবের জন্য বিধি বলে, <span class="br-p"><br><br></span>ইসরাইলের জন্য চিরকালীন নিয়ম হিসেবে দাঁড় করালেন।</div>
<div class="v" id="v11"><span class="vn">11</span> <span class="br-p"><br><br></span>তিনি বললেন, আমি তোমাকে কেনান দেশ দেব, <span class="br-p"><br><br></span>তা-ই তোমাদের উত্তরাধিকারের জন্য তোমার অংশ।</div>
<div class="v" id="v12"><span class="vn">12</span> <span class="br-p"><br><br></span>তৎকালে তারা সংখ্যাতে বেশি ছিল না, তারা অল্পই ছিল, <span class="br-p"><br><br></span>এবং সেখানে প্রবাসী ছিল।</div>
<div class="v" id="v13"><span class="vn">13</span> <span class="br-p"><br><br></span>তারা এক জাতি থেকে অন্য জাতির কাছে, <span class="br-p"><br><br></span>এক রাজ্য থেকে অন্য লোকবৃন্দের কাছে ঘুরে বেড়াত।</div>
<div class="v" id="v14"><span class="vn">14</span> <span class="br-p"><br><br></span>তিনি কোন মানুষকে তাদের প্রতি জুলুম করতে দিতেন না, <span class="br-p"><br><br></span>বরং তাদের জন্য বাদশাহ্‌দেরকে অনুযোগ করতেন;</div>
<div class="v" id="v15"><span class="vn">15</span> <span class="br-p"><br><br></span>‘আমার অভিষিক্ত ব্যক্তিদের স্পর্শ করো না, <span class="br-p"><br><br></span>আমার নবীদের অপকার করো না।’</div>
<div class="v" id="v16"><span class="vn">16</span> <span class="br-p"><br><br></span>আর তিনি দেশে দুর্ভিক্ষ আহ্বান করলেন, <span class="br-p"><br><br></span>খাদ্যরূপ সমস্ত লাঠি ভেঙ্গে ফেললেন।</div>
<div class="v" id="v17"><span class="vn">17</span> <span class="br-p"><br><br></span>তিনি তাদের আগে এক পুরুষকে পাঠালেন, <span class="br-p"><br><br></span>ইউসুফকে গোলাম হিসেবে বিক্রি করা হল।</div>
<div class="v" id="v18"><span class="vn">18</span> <span class="br-p"><br><br></span>লোকে বেড়ী দ্বারা তাঁর চরণকে কষ্ট দিল; <span class="br-p"><br><br></span>তাঁর প্রাণ লোহার শিকলে তিনি বাঁধা পড়লো।</div>
<div class="v" id="v19"><span class="vn">19</span> <span class="br-p"><br><br></span>তিনি যা বলেছেন যতদিন তা সফল না হল, <span class="br-p"><br><br></span>ততদিন মাবুদের কালাম তাঁকে পরীক্ষা করতে থাকলো।</div>
<div class="v" id="v20"><span class="vn">20</span> <span class="br-p"><br><br></span>বাদশাহ্‌ লোক পাঠিয়ে তাঁকে ছেড়ে দিলেন, <span class="br-p"><br><br></span>জাতিদের শাসনর্কতা তাঁকে মুক্ত করলেন।</div>
<div class="v" id="v21"><span class="vn">21</span> <span class="br-p"><br><br></span>তিনি তাঁকে নিজের বাড়ির কর্তা করলেন, <span class="br-p"><br><br></span>তাঁর সমস্ত সম্পত্তির মালিক করলেন,</div>
<div class="v" id="v22"><span class="vn">22</span> <span class="br-p"><br><br></span>যেন তিনি তাঁর কর্মকর্তাদেরকে ইচ্ছানুসারে নির্দেশ প্রদান করেন, <span class="br-p"><br><br></span>ও তাঁর প্রধান ব্যক্তিবর্গকে জ্ঞান প্রদান করেন।</div>
<div class="v" id="v23"><span class="vn">23</span> <span class="br-p"><br><br></span>আর ইসরাইল মিসরে উপস্থিত হলেন, <span class="br-p"><br><br></span>ইয়াকুব হামের দেশে প্রবাস করলেন।</div>
<div class="v" id="v24"><span class="vn">24</span> <span class="br-p"><br><br></span>আল্লাহ্‌ নিজের লোকদের অতিশয় বংশবৃদ্ধি করলেন, <span class="br-p"><br><br></span>দুশমনদের থেকে তাদেরকে বলবান করলেন।</div>
<div class="v" id="v25"><span class="vn">25</span> <span class="br-p"><br><br></span>তিনি ওদের অন্তর এমনভাবে ফিরালেন যে, <span class="br-p"><br><br></span>ওরা তাঁর লোকদেরকে ঘৃণা করলো, <span class="br-p"><br><br></span>তাঁর গোলামদের প্রতি ধূর্ততার ব্যবহার করলো।</div>
<div class="v" id="v26"><span class="vn">26</span> <span class="br-p"><br><br></span>তিনি পাঠালেন তাঁর গোলাম মূসা ও হারুনকে, <span class="br-p"><br><br></span>যাঁকে তিনি মনোনীত করেছিলেন।</div>
<div class="v" id="v27"><span class="vn">27</span> <span class="br-p"><br><br></span>তাঁরা ওদের মধ্যে তাঁর নানা চিহ্ন, <span class="br-p"><br><br></span>হামের দেশে নানা অদ্ভুত লক্ষণ দেখালেন।</div>
<div class="v" id="v28"><span class="vn">28</span> <span class="br-p"><br><br></span>তিনি অন্ধকার পাঠালেন, আর অন্ধকার হল; <span class="br-p"><br><br></span>তাঁরা তাঁর কালামের বিরুদ্ধাচরণ করলেন না।</div>
<div class="v" id="v29"><span class="vn">29</span> <span class="br-p"><br><br></span>তিনি ওদের পানি রক্তে পরিণত করলেন, <span class="br-p"><br><br></span>ওদের সমস্ত মাছ মেরে ফেললেন।</div>
<div class="v" id="v30"><span class="vn">30</span> <span class="br-p"><br><br></span>ওদের দেশ ব্যাঙে পরিপূর্ণ হল, <span class="br-p"><br><br></span>ওদের বাদশাহ্‌দের অন্তঃপুরে তা প্রবেশ করলো।</div>
<div class="v" id="v31"><span class="vn">31</span> <span class="br-p"><br><br></span>তিনি বললেন, আর ডাঁশ মাছির ঝাঁক এল, <span class="br-p"><br><br></span>পিশুরা এল ওদের সমস্ত অঞ্চলে।</div>
<div class="v" id="v32"><span class="vn">32</span> <span class="br-p"><br><br></span>তিনি ওদেরকে বৃষ্টির পরিবর্তে শিলা দিলেন, <span class="br-p"><br><br></span>ওদের দেশে শিখাযুক্ত আগুন বর্ষণ করলেন।</div>
<div class="v" id="v33"><span class="vn">33</span> <span class="br-p"><br><br></span>আর তিনি ওদের আঙ্গুরলতা ও ডুমুরগাছে আঘাত করলেন, <span class="br-p"><br><br></span>ওদের অঞ্চলের গাছ ভেঙ্গে ফেললেন।</div>
<div class="v" id="v34"><span class="vn">34</span> <span class="br-p"><br><br></span>তিনি বললেন, আর পঙ্গপাল এল, <span class="br-p"><br><br></span>অসংখ্য পতঙ্গ এল।</div>
<div class="v" id="v35"><span class="vn">35</span> <span class="br-p"><br><br></span>তারা ওদের দেশের সমস্ত ওষধি গ্রাস করলো, <span class="br-p"><br><br></span>ওদের ভূমির ফল খেয়ে ফেললো।</div>
<div class="v" id="v36"><span class="vn">36</span> <span class="br-p"><br><br></span>আর তিনি ওদের দেশে প্রথমজাত সকলকে, <span class="br-p"><br><br></span>ওদের সমস্ত শক্তির প্রথম ফলকে, আঘাত করলেন।</div>
<div class="v" id="v37"><span class="vn">37</span> <span class="br-p"><br><br></span>পরে তিনি লোকদেরকে রূপা ও সোনার সঙ্গে বের করে আনলেন, <span class="br-p"><br><br></span>তাঁর গোষ্ঠীগুলোর মধ্যে এক জনও হোঁচট খায় নি।</div>
<div class="v" id="v38"><span class="vn">38</span> <span class="br-p"><br><br></span>তারা প্রস্থান করলে মিসর আনন্দ করলো, <span class="br-p"><br><br></span>কারণ ওরা তাদের থেকে ত্রাসযুক্ত হয়েছিল।</div>
<div class="v" id="v39"><span class="vn">39</span> <span class="br-p"><br><br></span>তিনি চন্দ্রাতপের জন্য মেঘ বিস্তার করলেন, <span class="br-p"><br><br></span>তিনি রাত আলোকময় করার জন্য আগুন দিলেন।</div>
<div class="v" id="v40"><span class="vn">40</span> <span class="br-p"><br><br></span>তারা যাচ্ঞা করলে <span class="br-p"><br><br></span>তিনি ভারুই পাখি আনালেন, <span class="br-p"><br><br></span>এবং বেহেশতী খাদ্যে তাদেরকে তৃপ্ত করলেন।</div>
<div class="v" id="v41"><span class="vn">41</span> <span class="br-p"><br><br></span>তিনি শৈল খুলে দিলেন, পানি প্রবাহিত হল; <span class="br-p"><br><br></span>তা নদী হয়ে শুকনো ভূমিতে প্রবাহিত হল।</div>
<div class="v" id="v42"><span class="vn">42</span> <span class="br-p"><br><br></span>কারণ তিনি তাঁর পবিত্র কালাম স্মরণ করলেন, <span class="br-p"><br><br></span>তাঁর গোলাম ইব্রাহিমকে স্মরণ করলেন।</div>
<div class="v" id="v43"><span class="vn">43</span> <span class="br-p"><br><br></span>তিনি তাঁর লোকদেরকে আনন্দ সহ, <span class="br-p"><br><br></span>নিজের মনোনীত লোকদেরকে সঙ্গীতের সঙ্গে বের করে আনলেন।</div>
<div class="v" id="v44"><span class="vn">44</span> <span class="br-p"><br><br></span>তিনি তাদেরকে জাতিদের দেশ দিলেন, <span class="br-p"><br><br></span>তারা লোকবৃন্দের শ্রম ফলের অধিকারী হল,</div>
<div class="v" id="v45"><span class="vn">45</span> <span class="br-p"><br><br></span>যেন তারা তাঁর সমস্ত বিধি পালন করে, <span class="br-p"><br><br></span>তাঁর ব্যবস্থা রক্ষা করে। <span class="br-p"><br><br></span>মাবুদের প্রশংসা হোক!</div>
</div>
<!-- PARSED ABOVE; EDITING MAY BREAK PARSER -->
</body></html>