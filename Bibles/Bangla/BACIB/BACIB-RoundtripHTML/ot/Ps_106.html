<html><head>
<meta http-equiv="Content-Type" content="text/html;charset=utf-8" />
<title>Ps 106 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 106);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_104.html">104</a> <a href="Ps_105.html">105</a> <b>106</b> <a href="Ps_107.html">107</a> <a href="Ps_108.html">108</a> ... <a href="Ps_150.html">150</a> </div><hr>
<h1>Ps 106</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>মাবুদের প্রশংসা হোক! <span class="br-p"><br><br></span>মাবুদের প্রশংসা-গজল কর, <span class="br-p"><br><br></span>কেননা তিনি মঙ্গলময়, <span class="br-p"><br><br></span>তাঁর অটল মহব্বত অনন্তকালস্থায়ী।</div>
<div class="v" id="v2"><span class="vn">2</span> <span class="br-p"><br><br></span>কে মাবুদের বিক্রমের সমস্ত কাজ বর্ণনা করতে পারে? <span class="br-p"><br><br></span>কে তাঁর সমস্ত প্রশংসা তবলিগ করতে পারে?</div>
<div class="v" id="v3"><span class="vn">3</span> <span class="br-p"><br><br></span>সুখী তারা, যারা ন্যায় রক্ষা করে, <span class="br-p"><br><br></span>যারা সতত ধর্মময়তা বজায় রাখে।</div>
<div class="v" id="v4"><span class="vn">4</span> <span class="br-p"><br><br></span>হে মাবুদ, তোমার লোকদের প্রতি তোমার যে মমতা, <span class="br-p"><br><br></span>সেই মমতায় আমাকে স্মরণ কর; <span class="br-p"><br><br></span>যখন তুমি তাদের উদ্ধার কর তখন আমার তত্ত্ব নিও;</div>
<div class="v" id="v5"><span class="vn">5</span> <span class="br-p"><br><br></span>যেন আমি তোমার মনোনীত লোকদের মঙ্গল দেখি, <span class="br-p"><br><br></span>যেন তোমার জাতির আনন্দে আনন্দ করি, <span class="br-p"><br><br></span>যেন তোমার অধিকারের সঙ্গে শ্লাঘা করি।</div>
<div class="v" id="v6"><span class="vn">6</span> <span class="br-p"><br><br></span>পূর্বপুরুষদের সঙ্গে আমরা গুনাহ্‌ করেছি, <span class="br-p"><br><br></span>আমরা অপরাধী হয়েছি, অধর্ম করেছি।</div>
<div class="v" id="v7"><span class="vn">7</span> <span class="br-p"><br><br></span>আমাদের পূর্বপুরুষেরা মিসরে তোমার আশ্চর্য সমস্ত কাজ বুঝল না, <span class="br-p"><br><br></span>তোমার বহু অটল মহব্বত স্মরণ করলো না, <span class="br-p"><br><br></span>বরং সমুদ্রতীরে, লোহিত সাগরে, সর্বশক্তিমানের বিরুদ্ধাচরণ করলো।</div>
<div class="v" id="v8"><span class="vn">8</span> <span class="br-p"><br><br></span>তবুও তিনি তাঁর নামের অনুরোধে তাদেরকে উদ্ধার করলেন, <span class="br-p"><br><br></span>যেন তিনি তাঁর মহাশক্তির কথা জানাতে পারেন।</div>
<div class="v" id="v9"><span class="vn">9</span> <span class="br-p"><br><br></span>তিনি লোহিত সাগরকে ধমক দিলেন, আর তা শুকিয়ে গেল, <span class="br-p"><br><br></span>তিনি তাদেরকে পানির মধ্য দিয়ে চালালেন, <span class="br-p"><br><br></span>যেমন মরুভূমি দিয়ে চালায়।</div>
<div class="v" id="v10"><span class="vn">10</span> <span class="br-p"><br><br></span>আর তিনি বিদ্বেষীর হাত থেকে তাদেরকে উদ্ধার করলেন, <span class="br-p"><br><br></span>দুশমনের হাত থেকে তাদেরকে মুক্ত করলেন;</div>
<div class="v" id="v11"><span class="vn">11</span> <span class="br-p"><br><br></span>পানি তাদের দুশমনদেরকে আচ্ছাদন করলো, <span class="br-p"><br><br></span>ওদের এক জনও অবশিষ্ট থাকলো না।</div>
<div class="v" id="v12"><span class="vn">12</span> <span class="br-p"><br><br></span>তখন তারা তাঁর কালামে বিশ্বাস করলো, <span class="br-p"><br><br></span>তাঁর প্রশংসা গান করলো।</div>
<div class="v" id="v13"><span class="vn">13</span> <span class="br-p"><br><br></span>তারা ত্বরায় তাঁর সমস্ত কাজ ভুলে গেল, <span class="br-p"><br><br></span>তাঁর মন্ত্রণার অপেক্ষায় রইলো না;</div>
<div class="v" id="v14"><span class="vn">14</span> <span class="br-p"><br><br></span>কিন্তু মরুভূমিতে অত্যন্ত লোভ করলো, <span class="br-p"><br><br></span>মরুভূমিতে আল্লাহ্‌র পরীক্ষা করলো।</div>
<div class="v" id="v15"><span class="vn">15</span> <span class="br-p"><br><br></span>তাতে তিনি তাদের প্রার্থিত বস্তু তাদেরকে দিলেন, <span class="br-p"><br><br></span>কিন্তু তাদের মধ্যে ধ্বংসকারী একটি ব্যাধিও পাঠালেন।</div>
<div class="v" id="v16"><span class="vn">16</span> <span class="br-p"><br><br></span>আরও তারা শিবিরের মধ্যে মূসার প্রতি, <span class="br-p"><br><br></span>ও মাবুদের পবিত্র লোক হারুনের প্রতি ঈর্ষা করলো।</div>
<div class="v" id="v17"><span class="vn">17</span> <span class="br-p"><br><br></span>ভূমি ফেটে গিয়ে দাথনকে গ্রাস করলো, <span class="br-p"><br><br></span>অবীরামের সঙ্গীদেরকে আচ্ছাদন করলো।</div>
<div class="v" id="v18"><span class="vn">18</span> <span class="br-p"><br><br></span>তাদের সঙ্গীদের মধ্যে আগুন জ্বলে উঠলো; <span class="br-p"><br><br></span>অনল-শিখা দুষ্ট লোকদের পুড়িয়ে ফেললো।</div>
<div class="v" id="v19"><span class="vn">19</span> <span class="br-p"><br><br></span>তারা হোরেবে একটি বাছুর তৈরি করলো, <span class="br-p"><br><br></span>ছাঁচে ঢালা মূর্তির কাছে সেজ্‌দা করলো।</div>
<div class="v" id="v20"><span class="vn">20</span> <span class="br-p"><br><br></span>এভাবে তৃণভোজী গরুর মূর্তির সঙ্গে <span class="br-p"><br><br></span>তারা নিজেদের গৌরব বিনিময় করলো।</div>
<div class="v" id="v21"><span class="vn">21</span> <span class="br-p"><br><br></span>তারা তাদের উদ্ধারকর্তা আল্লাহ্‌কে ভুলে গেল, <span class="br-p"><br><br></span>যিনি মিসরে বিবিধ মহৎ কাজ করেছিলেন;</div>
<div class="v" id="v22"><span class="vn">22</span> <span class="br-p"><br><br></span>হামের দেশে নানা অলৌকিক কাজ, <span class="br-p"><br><br></span>লোহিত সাগরের ধারে নানা ভয়ঙ্কর কাজ করেছিলেন।</div>
<div class="v" id="v23"><span class="vn">23</span> <span class="br-p"><br><br></span>অতএব তিনি বললেন, ওদেরকে সংহার করতে হবে; <span class="br-p"><br><br></span>কিন্তু তাঁর মনোনীত ব্যক্তি মূসা তাঁর সাক্ষাতে ভঙ্গস্থানে দাঁড়ালেন, <span class="br-p"><br><br></span>তাঁর ক্রোধ ফিরাবার জন্য দাঁড়ালেন, <span class="br-p"><br><br></span>পাছে তিনি তাদেরকে বিনাশ করেন।</div>
<div class="v" id="v24"><span class="vn">24</span> <span class="br-p"><br><br></span>আর তারা রমণীয় দেশ তুচ্ছ করলো, <span class="br-p"><br><br></span>তাঁর কালামে বিশ্বাস করলো না;</div>
<div class="v" id="v25"><span class="vn">25</span> <span class="br-p"><br><br></span>কিন্তু নিজ নিজ তাঁবুর মধ্যে বচসা করলো, <span class="br-p"><br><br></span>মাবুদের কথা মান্য করলো না।</div>
<div class="v" id="v26"><span class="vn">26</span> <span class="br-p"><br><br></span>অতএব তিনি তাদের বিরুদ্ধে হাত তুললেন, <span class="br-p"><br><br></span>বললেন, আমি ওদেরকে মরুভূমিতে নিপাত করবো,</div>
<div class="v" id="v27"><span class="vn">27</span> <span class="br-p"><br><br></span>আমি ওদের বংশকে জাতিদের মধ্যে নিপাত করবো, <span class="br-p"><br><br></span>ওদেরকে নানা দেশে ছিন্নভিন্ন করবো।</div>
<div class="v" id="v28"><span class="vn">28</span> <span class="br-p"><br><br></span>তারা বাল-পিয়োরের প্রতি আসক্ত হল, <span class="br-p"><br><br></span>মৃতদের উদ্দেশে করা উৎসর্গ ভোজন করলো।</div>
<div class="v" id="v29"><span class="vn">29</span> <span class="br-p"><br><br></span>এভাবে তারা নিজ নিজ কাজ দ্বারা তাঁকে অসন্তুষ্ট করলো; <span class="br-p"><br><br></span>তাই তাদের মধ্যে মহামারীর প্রাদুর্ভাব হল।</div>
<div class="v" id="v30"><span class="vn">30</span> <span class="br-p"><br><br></span>তখন পীনহস দাঁড়িয়ে বিচার সাধন করলেন, <span class="br-p"><br><br></span>তাতে মহামারী নিবৃত্ত হল।</div>
<div class="v" id="v31"><span class="vn">31</span> <span class="br-p"><br><br></span>তাঁর পক্ষে তা ধার্মিকতা বলে গণনা করা হল, <span class="br-p"><br><br></span>পুরুষ পরস্পরায় চিরকালের জন্য গণনা করা হল।</div>
<div class="v" id="v32"><span class="vn">32</span> <span class="br-p"><br><br></span>তারা মরীবার পানির কাছেও আল্লাহ্‌র ক্রোধ জন্মাল, <span class="br-p"><br><br></span>আর তাদের জন্য মূসার বিপদ ঘটলো;</div>
<div class="v" id="v33"><span class="vn">33</span> <span class="br-p"><br><br></span>কেননা তারা তাঁর রূহের বিরুদ্ধে বিদ্রোহী হল, <span class="br-p"><br><br></span>আর উনি তাদের ওষ্ঠাধরে অবিবেচনার কথা বললেন।</div>
<div class="v" id="v34"><span class="vn">34</span> <span class="br-p"><br><br></span>তারা জাতিদেরকে বিনষ্ট করলো না, <span class="br-p"><br><br></span>যা মাবুদ করতে হুকুম দিয়েছিলেন।</div>
<div class="v" id="v35"><span class="vn">35</span> <span class="br-p"><br><br></span>কিন্তু তারা জাতিদের সঙ্গে মিশে গেল, <span class="br-p"><br><br></span>ওদের রীতিনীতি শিক্ষা করলো;</div>
<div class="v" id="v36"><span class="vn">36</span> <span class="br-p"><br><br></span>আর ওদের মূর্তিগুলোর সেবা করলো, <span class="br-p"><br><br></span>তাতে সেগুলো তাদের ফাঁদ হয়ে উঠলো;</div>
<div class="v" id="v37"><span class="vn">37</span> <span class="br-p"><br><br></span>ফলে তারা নিজেদের পুত্রদের, <span class="br-p"><br><br></span>আর নিজেদের কন্যাদেরকে বদ-রূহ্‌দের উদ্দেশে কোরবানী করলো;</div>
<div class="v" id="v38"><span class="vn">38</span> <span class="br-p"><br><br></span>তারা নির্দোষদের রক্তপাত, <span class="br-p"><br><br></span>নিজ নিজ পুত্র-কন্যাদেরই রক্তপাত করলো, <span class="br-p"><br><br></span>কেনানীয় মূর্তিগুলোর উদ্দেশে তাদেরকে কোরবানী করলো; <span class="br-p"><br><br></span>দেশ রক্তে অশুদ্ধ হল।</div>
<div class="v" id="v39"><span class="vn">39</span> <span class="br-p"><br><br></span>এভাবে তারা নিজেদের কাজে নাপাক, <span class="br-p"><br><br></span>নিজেদের কর্মতে জেনাকারী হল।</div>
<div class="v" id="v40"><span class="vn">40</span> <span class="br-p"><br><br></span>তাতে নিজের লোকদের উপরে মাবুদের ক্রোধ জ্বলে উঠলো, <span class="br-p"><br><br></span>তিনি নিজের অধিকারকে ঘৃণা করলেন।</div>
<div class="v" id="v41"><span class="vn">41</span> <span class="br-p"><br><br></span>তিনি তাদেরকে জাতিদের হাতে তুলে দিলেন, <span class="br-p"><br><br></span>তাতে তাদের বিদ্বেষীরা তাদের উপরে কর্তৃত্ব করলো।</div>
<div class="v" id="v42"><span class="vn">42</span> <span class="br-p"><br><br></span>তাদের দুশমনরাও তাদের প্রতি জুলুম করলো, <span class="br-p"><br><br></span>এবং তারা ওদের অধীনে নত হল।</div>
<div class="v" id="v43"><span class="vn">43</span> <span class="br-p"><br><br></span>অনেকবার তিনি তাদেরকে উদ্ধার করলেন, <span class="br-p"><br><br></span>কিন্তু তারা নিজেদের মন্ত্রণায় বিদ্রোহী হল, <span class="br-p"><br><br></span>ও নিজেদের অপরাধে দুর্বল হয়ে পড়লো।</div>
<div class="v" id="v44"><span class="vn">44</span> <span class="br-p"><br><br></span>তবুও তিনি যখন তাদের কাতরোক্তি শুনলেন, <span class="br-p"><br><br></span>তখন তাদের সঙ্কটের প্রতি দৃষ্টিপাত করলেন।</div>
<div class="v" id="v45"><span class="vn">45</span> <span class="br-p"><br><br></span>তিনি তাদের পক্ষে তাঁর নিয়ম স্মরণ করলেন, <span class="br-p"><br><br></span>নিজের অটল মহব্বতের মহত্ত্ব অনুসারে অনুশোচনা করলেন।</div>
<div class="v" id="v46"><span class="vn">46</span> <span class="br-p"><br><br></span>যারা তাদের বন্দী করেছিল, <span class="br-p"><br><br></span>তাদের সকলের দৃষ্টিতে তিনি তাদেরকে করুণারপ্রাপ্ত করলেন।</div>
<div class="v" id="v47"><span class="vn">47</span> <span class="br-p"><br><br></span>হে মাবুদ, আমাদের আল্লাহ্‌, আমাদের উদ্ধার কর, <span class="br-p"><br><br></span>জাতিদের মধ্য থেকে আমাদেরকে সংগ্রহ কর; <span class="br-p"><br><br></span>যেন আমরা তোমার পবিত্র নামের শুকরিয়া করি, <span class="br-p"><br><br></span>যেন তোমার প্রশংসার জয়ধ্বনি করি।</div>
<div class="v" id="v48"><span class="vn">48</span> <span class="br-p"><br><br></span>মাবুদ ধন্য হোন, ইসরাইলের আল্লাহ্‌, <span class="br-p"><br><br></span>অনাদিকাল থেকে অনন্তকাল পর্যন্ত। <span class="br-p"><br><br></span>সমস্ত লোক বলুক, আমিন। <span class="br-p"><br><br></span>মাবুদের প্রশংসা হোক!</div>
</div>
<!-- PARSED ABOVE; EDITING MAY BREAK PARSER -->
</body></html>