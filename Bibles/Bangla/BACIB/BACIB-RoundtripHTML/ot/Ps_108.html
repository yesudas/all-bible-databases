<html><head>
<meta http-equiv="Content-Type" content="text/html;charset=utf-8" />
<title>Ps 108 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 108);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_106.html">106</a> <a href="Ps_107.html">107</a> <b>108</b> <a href="Ps_109.html">109</a> <a href="Ps_110.html">110</a> ... <a href="Ps_150.html">150</a> </div><hr>
<h1>Ps 108</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>গজল। হযরত দাউদের কাওয়ালী। <span class="br-p"><br><br></span>আমার অন্তর সুস্থির, হে আল্লাহ্‌, আমার অন্তর সুস্থির; <span class="br-p"><br><br></span>আমি কাওয়ালী গাইব, তোমার গৌরব করবো। <span class="br-p"><br><br></span>হে আমার দিল, জাগ্রত হও।</div>
<div class="v" id="v2"><span class="vn">2</span> <span class="br-p"><br><br></span>জাগ্রত হও, নেবল ও বীণা; <span class="br-p"><br><br></span>আমি ঊষাকে জাগ্রত করবো।</div>
<div class="v" id="v3"><span class="vn">3</span> <span class="br-p"><br><br></span>হে মাবুদ, আমি জাতিদের মধ্যে তোমার প্রশংসা করবো, <span class="br-p"><br><br></span>আমি লোকবৃন্দের মধ্যে তোমার প্রশংসা গাইব।</div>
<div class="v" id="v4"><span class="vn">4</span> <span class="br-p"><br><br></span>কেননা তোমার অটল মহব্বত আসমানের চেয়ে মহৎ, <span class="br-p"><br><br></span>তোমার বিশ্বস্ততা মেঘ পর্যন্ত ব্যাপ্ত।</div>
<div class="v" id="v5"><span class="vn">5</span> <span class="br-p"><br><br></span>হে আল্লাহ্‌, আসমানের উপরে উন্নত হও; <span class="br-p"><br><br></span>সমস্ত দুনিয়ার উপরে তোমার গৌরব উন্নত হোক।</div>
<div class="v" id="v6"><span class="vn">6</span> <span class="br-p"><br><br></span>তুমি ডান হাত দিয়ে বিজয় দান কর, আমাকে উত্তর দাও, <span class="br-p"><br><br></span>যেন তোমার প্রিয় ব্যক্তিরা উদ্ধার পায়।</div>
<div class="v" id="v7"><span class="vn">7</span> <span class="br-p"><br><br></span>আল্লাহ্‌ তাঁর পবিত্র স্থানে প্রতিজ্ঞা করেছেন: <span class="br-p"><br><br></span>আমি উল্লাসের সঙ্গে শিখিম বিভাগ করবো, <span class="br-p"><br><br></span>ও সুক্কোতের উপত্যকা মাপব।</div>
<div class="v" id="v8"><span class="vn">8</span> <span class="br-p"><br><br></span>গিলিয়দ আমার, মানশাও আমার; <span class="br-p"><br><br></span>আর আফরাহীম আমার শিরস্ত্রাণ; <span class="br-p"><br><br></span>এহুদা আমার বিচারদণ্ড;</div>
<div class="v" id="v9"><span class="vn">9</span> <span class="br-p"><br><br></span>মোয়াব আমার পা ধোয়ার পাত্র; <span class="br-p"><br><br></span>আমি ইদোমের উপরে আমার পায়ের জুতা নিক্ষেপ করবো; <span class="br-p"><br><br></span>পলেষ্টিয়ার উপরে জয়ধ্বনি করবো।</div>
<div class="v" id="v10"><span class="vn">10</span> <span class="br-p"><br><br></span>কে আমাকে ঐ দৃঢ় নগরে নিয়ে যাবে? <span class="br-p"><br><br></span>কে ইদোম পর্যন্ত আমাকে পথ দেখিয়ে দেবে?</div>
<div class="v" id="v11"><span class="vn">11</span> <span class="br-p"><br><br></span>হে আল্লাহ্‌, তুমি কি আমাদের ত্যাগ কর নি? <span class="br-p"><br><br></span>হে আল্লাহ্‌, তুমি আমাদের সৈন্যদের সঙ্গে গমন কর না।</div>
<div class="v" id="v12"><span class="vn">12</span> <span class="br-p"><br><br></span>বিপক্ষের প্রতিকূলে আমাদের সাহায্য কর; <span class="br-p"><br><br></span>কেননা মানুষের সাহায্য মিথ্যা।</div>
<div class="v" id="v13"><span class="vn">13</span> <span class="br-p"><br><br></span>আল্লাহ্‌কে সঙ্গে নিয়ে আমরা বীরের কাজ করবো; <span class="br-p"><br><br></span>তিনিই আমাদের বিপক্ষদের পরাজিত করবেন।</div>
</div>
<!-- PARSED ABOVE; EDITING MAY BREAK PARSER -->
</body></html>