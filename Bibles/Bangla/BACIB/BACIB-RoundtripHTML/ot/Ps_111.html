<html><head>
<meta http-equiv="Content-Type" content="text/html;charset=utf-8" />
<title>Ps 111 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 111);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_109.html">109</a> <a href="Ps_110.html">110</a> <b>111</b> <a href="Ps_112.html">112</a> <a href="Ps_113.html">113</a> ... <a href="Ps_150.html">150</a> </div><hr>
<h1>Ps 111</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>মাবুদের প্রশংসা হোক! <span class="br-p"><br><br></span>আমি সর্বান্তঃকরণে মাবুদের শুকরিয়া করবো, <span class="br-p"><br><br></span>সরল লোকদের সভায় ও মণ্ডলীর মধ্যে করবো।</div>
<div class="v" id="v2"><span class="vn">2</span> <span class="br-p"><br><br></span>মাবুদের সমস্ত কাজ মহৎ, <span class="br-p"><br><br></span>তাতে যারা আনন্দিত হয় তারা সকলে তা অধ্যয়ন করে।</div>
<div class="v" id="v3"><span class="vn">3</span> <span class="br-p"><br><br></span>তাঁর কাজ গৌরব ও মহিমাস্বরূপ, <span class="br-p"><br><br></span>তাঁর ধর্মশীলতা নিত্যস্থায়ী।</div>
<div class="v" id="v4"><span class="vn">4</span> <span class="br-p"><br><br></span>তিনি নিজের আশ্চর্য সমস্ত কাজ স্মরণীয় করেছেন; <span class="br-p"><br><br></span>মাবুদ কৃপাময় ও স্নেহশীল।</div>
<div class="v" id="v5"><span class="vn">5</span> <span class="br-p"><br><br></span>যারা তাঁকে ভয় করে তিনি তাদের আহার দেন; <span class="br-p"><br><br></span>তিনি তাঁর নিয়ম চিরকাল স্মরণ করবেন।</div>
<div class="v" id="v6"><span class="vn">6</span> <span class="br-p"><br><br></span>তিনি নিজের লোকদেরকে তাঁর কাজের শক্তির কথা জানিয়েছেন, <span class="br-p"><br><br></span>তাদেরকে জাতিদের অধিকার দান করেছেন।</div>
<div class="v" id="v7"><span class="vn">7</span> <span class="br-p"><br><br></span>তাঁর হাতের সমস্ত কাজ সত্য ও ন্যায্য; <span class="br-p"><br><br></span>তাঁর সমস্ত আদেশমালা বিশ্বাসযোগ্য।</div>
<div class="v" id="v8"><span class="vn">8</span> <span class="br-p"><br><br></span>সেগুলো অনন্তকালের জন্য স্থিরীকৃত, <span class="br-p"><br><br></span>বিশ্বস্ততায় ও সরলতায় প্রণীত।</div>
<div class="v" id="v9"><span class="vn">9</span> <span class="br-p"><br><br></span>তিনি তাঁর লোকদের কাছে মুক্তিবার্তা পাঠিয়েছেন; <span class="br-p"><br><br></span>তিনি চিরকালের জন্য তাঁর নিয়ম স্থির করেছেন; <span class="br-p"><br><br></span>তাঁর নাম পবিত্র ও ভয়াবহ।</div>
<div class="v" id="v10"><span class="vn">10</span> <span class="br-p"><br><br></span>মাবুদের ভয় প্রজ্ঞার আরম্ভ; <span class="br-p"><br><br></span>যে কেউ তদনুযায়ী কাজ করে, সে সুবুদ্ধি পায়; <span class="br-p"><br><br></span>তাঁর প্রশংসা নিত্যস্থায়ী।</div>
</div>
<!-- PARSED ABOVE; EDITING MAY BREAK PARSER -->
</body></html>