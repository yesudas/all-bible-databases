<html><head>
<meta http-equiv="Content-Type" content="text/html;charset=utf-8" />
<title>Ps 115 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 115);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_113.html">113</a> <a href="Ps_114.html">114</a> <b>115</b> <a href="Ps_116.html">116</a> <a href="Ps_117.html">117</a> ... <a href="Ps_150.html">150</a> </div><hr>
<h1>Ps 115</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>হে মাবুদ, আমাদের নয়, আমাদের নয়, <span class="br-p"><br><br></span>কিন্তু তোমারই নাম গৌরবান্বিত কর, <span class="br-p"><br><br></span>তোমার অটল মহব্বতের অনুরোধে, তোমার বিশ্বস্ততার অনুরোধে।</div>
<div class="v" id="v2"><span class="vn">2</span> <span class="br-p"><br><br></span>জাতিরা কেন বলবে, ‘কোথায় ওদের আল্লাহ্‌?’</div>
<div class="v" id="v3"><span class="vn">3</span> <span class="br-p"><br><br></span>আমাদের আল্লাহ্‌ তো বেহেশতে থাকেন; <span class="br-p"><br><br></span>তিনি যা ইচ্ছা করেছেন, তা-ই করেছেন।</div>
<div class="v" id="v4"><span class="vn">4</span> <span class="br-p"><br><br></span>ওদের সমস্ত মূর্তি রূপা ও সোনা, <span class="br-p"><br><br></span>মানুষের হাতের কাজ।</div>
<div class="v" id="v5"><span class="vn">5</span> <span class="br-p"><br><br></span>মুখ থাকতেও তারা কথা বলে না; <span class="br-p"><br><br></span>চোখ থাকতেও দেখতে পায় না;</div>
<div class="v" id="v6"><span class="vn">6</span> <span class="br-p"><br><br></span>কান থাকতেও শুনতে পায় না; <span class="br-p"><br><br></span>নাক থাকতেও ঘ্রাণ নিতে পারে না;</div>
<div class="v" id="v7"><span class="vn">7</span> <span class="br-p"><br><br></span>হাত থাকতেও স্পর্শ করতে পারে না; <span class="br-p"><br><br></span>পা থাকতেও চলতে পারে না; <span class="br-p"><br><br></span>তারা কণ্ঠ দিয়ে কোন আওয়াজ করতে পারে না।</div>
<div class="v" id="v8"><span class="vn">8</span> <span class="br-p"><br><br></span>যেমন তারা, তেমনি হবে তাদের নির্মাতারা, <span class="br-p"><br><br></span>আর যে কেউ সেসব জিনিসের উপর নির্ভর করে।</div>
<div class="v" id="v9"><span class="vn">9</span> <span class="br-p"><br><br></span>হে ইসরাইল, তুমি মাবুদের উপরই নির্ভর কর; <span class="br-p"><br><br></span>‘তিনিই তাদের সহায় ও তাদের ঢাল।’</div>
<div class="v" id="v10"><span class="vn">10</span> <span class="br-p"><br><br></span>হারুনের কুল, তোমরা মাবুদের উপরই নির্ভর কর; <span class="br-p"><br><br></span>‘তিনিই তাদের সহায় ও তাদের ঢাল।’</div>
<div class="v" id="v11"><span class="vn">11</span> <span class="br-p"><br><br></span>মাবুদের ভয়কারীরা, মাবুদের উপর নির্ভর কর; <span class="br-p"><br><br></span>‘তিনিই তাদের সহায় ও তাদের ঢাল।’</div>
<div class="v" id="v12"><span class="vn">12</span> <span class="br-p"><br><br></span>মাবুদ আমাদের মনে রেখেছেন; <span class="br-p"><br><br></span>তিনি দোয়া করবেন, ইসরাইলের কুলকে দোয়া করবেন, <span class="br-p"><br><br></span>হারুনের কুলকে দোয়া করবেন।</div>
<div class="v" id="v13"><span class="vn">13</span> <span class="br-p"><br><br></span>যারা মাবুদকে ভয় করে, <span class="br-p"><br><br></span>তিনি তাদেরকে দোয়া করবেন, <span class="br-p"><br><br></span>ক্ষুদ্র কি মহান সকলকেই করবেন।</div>
<div class="v" id="v14"><span class="vn">14</span> <span class="br-p"><br><br></span>মাবুদ তোমাদের বৃদ্ধি করুন, <span class="br-p"><br><br></span>তোমাদের ও তোমাদের সন্তানদের বৃদ্ধি করুন।</div>
<div class="v" id="v15"><span class="vn">15</span> <span class="br-p"><br><br></span>তোমরা মাবুদের দোয়ার পাত্র, <span class="br-p"><br><br></span>তিনি বেহেশতের ও দুনিয়ার নির্মাণকর্তা।</div>
<div class="v" id="v16"><span class="vn">16</span> <span class="br-p"><br><br></span>বেহেশত মাবুদেরই বেহেশত, <span class="br-p"><br><br></span>কিন্তু তিনি দুনিয়া মানুষকে দিয়েছেন।</div>
<div class="v" id="v17"><span class="vn">17</span> <span class="br-p"><br><br></span>মৃতেরা মাবুদের প্রশংসা করে না, <span class="br-p"><br><br></span>যারা নিস্তব্ধ স্থানে নামে, তারা কেউ করে না।</div>
<div class="v" id="v18"><span class="vn">18</span> <span class="br-p"><br><br></span>কিন্তু আমরা মাবুদের শুকরিয়া আদায় করবো, <span class="br-p"><br><br></span>এখন থেকে অনন্তকাল পর্যন্ত করবো। <span class="br-p"><br><br></span>মাবুদের প্রশংসা হোক!</div>
</div>
<!-- PARSED ABOVE; EDITING MAY BREAK PARSER -->
</body></html>