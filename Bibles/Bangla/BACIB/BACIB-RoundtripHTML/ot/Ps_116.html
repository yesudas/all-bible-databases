<html><head>
<meta http-equiv="Content-Type" content="text/html;charset=utf-8" />
<title>Ps 116 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 116);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_114.html">114</a> <a href="Ps_115.html">115</a> <b>116</b> <a href="Ps_117.html">117</a> <a href="Ps_118.html">118</a> ... <a href="Ps_150.html">150</a> </div><hr>
<h1>Ps 116</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>আমি মাবুদকে মহব্বত করি, <span class="br-p"><br><br></span>কারণ তিনি আমার স্বর ও আমার বিনতি শোনেন।</div>
<div class="v" id="v2"><span class="vn">2</span> <span class="br-p"><br><br></span>তিনি আমার কথায় কান দিয়েছেন, <span class="br-p"><br><br></span>সেজন্য আমি সারা জীবন তাঁকে ডাকব।</div>
<div class="v" id="v3"><span class="vn">3</span> <span class="br-p"><br><br></span>মৃত্যুর দড়ি আমাকে বেষ্টন করলো, <span class="br-p"><br><br></span>পাতালের যন্ত্রণা আমাকে পেয়ে বসলো, <span class="br-p"><br><br></span>আমি সঙ্কটে ও দুঃখে পড়লাম।</div>
<div class="v" id="v4"><span class="vn">4</span> <span class="br-p"><br><br></span>তখন আমি মাবুদের নামে ডাকলাম, <span class="br-p"><br><br></span>আরজ করি, হে মাবুদ, আমার প্রাণ রক্ষা কর।</div>
<div class="v" id="v5"><span class="vn">5</span> <span class="br-p"><br><br></span>মাবুদ মমতায় পূর্ণ ও ধর্মময়, <span class="br-p"><br><br></span>আমাদের আল্লাহ্‌ স্নেহশীল।</div>
<div class="v" id="v6"><span class="vn">6</span> <span class="br-p"><br><br></span>মাবুদ অমায়িক লোকদেরকে রক্ষা করেন; <span class="br-p"><br><br></span>আমি দীনহীন হলে তিনি আমার উদ্ধার করলেন।</div>
<div class="v" id="v7"><span class="vn">7</span> <span class="br-p"><br><br></span>হে আমার প্রাণ, তোমার বিশ্রাম-স্থানে ফিরে যাও, <span class="br-p"><br><br></span>কেননা মাবুদ তোমার মঙ্গল করেছেন।</div>
<div class="v" id="v8"><span class="vn">8</span> <span class="br-p"><br><br></span>কারণ তুমি মৃত্যু থেকে আমার প্রাণ, <span class="br-p"><br><br></span>অশ্রু থেকে আমার চোখ, <span class="br-p"><br><br></span>পতন থেকে আমার চরণ উদ্ধার করেছ।</div>
<div class="v" id="v9"><span class="vn">9</span> <span class="br-p"><br><br></span>আমি মাবুদের সাক্ষাতে যাতায়াত করবো, <span class="br-p"><br><br></span>জীবিতদের দেশেই করবো।</div>
<div class="v" id="v10"><span class="vn">10</span> <span class="br-p"><br><br></span>আমার বিশ্বাস আছে, তাই কথা বলবো; <span class="br-p"><br><br></span>আমি নিতান্ত দুঃখার্ত ছিলাম।</div>
<div class="v" id="v11"><span class="vn">11</span> <span class="br-p"><br><br></span>আমি উদ্বেগে বলেছিলাম, সব মানুষই মিথ্যাবাদী।</div>
<div class="v" id="v12"><span class="vn">12</span> <span class="br-p"><br><br></span>আমি মাবুদ থেকে যেসব মঙ্গল পেয়েছি, <span class="br-p"><br><br></span>তার পরিবর্তে তাঁকে কি ফিরিয়ে দেব?</div>
<div class="v" id="v13"><span class="vn">13</span> <span class="br-p"><br><br></span>আমি উদ্ধারের পানপাত্র গ্রহণ করবো, <span class="br-p"><br><br></span>এবং মাবুদের নামে ডাকব।</div>
<div class="v" id="v14"><span class="vn">14</span> <span class="br-p"><br><br></span>আমি মাবুদের কাছে আমার সমস্ত মানত পূর্ণ করবো; <span class="br-p"><br><br></span>তাঁর সমস্ত লোকের সাক্ষাতেই করবো।</div>
<div class="v" id="v15"><span class="vn">15</span> <span class="br-p"><br><br></span>মাবুদের দৃষ্টিতে তাঁর বিশ্বস্তদের মৃত্যুর মূল্য অনেক বেশি।</div>
<div class="v" id="v16"><span class="vn">16</span> <span class="br-p"><br><br></span>আরজ করি, হে মাবুদ, আমি তোমার গোলাম; <span class="br-p"><br><br></span>আমি তোমার গোলাম, তোমার বাঁদীর পুত্র; <span class="br-p"><br><br></span>তুমি আমার বন্ধন সকল মুক্ত করেছ।</div>
<div class="v" id="v17"><span class="vn">17</span> <span class="br-p"><br><br></span>আমি তোমার উদ্দেশে শুকরিয়া কোরবানী উৎসর্গ করবো, <span class="br-p"><br><br></span>আর মাবুদের নামে ডাকব।</div>
<div class="v" id="v18"><span class="vn">18</span> <span class="br-p"><br><br></span>মাবুদের কাছে আমার সমস্ত মানত পূর্ণ করবো, <span class="br-p"><br><br></span>তাঁর সমস্ত লোকের সাক্ষাতেই করবো;</div>
<div class="v" id="v19"><span class="vn">19</span> <span class="br-p"><br><br></span>মাবুদের গৃহের প্রাঙ্গণে, <span class="br-p"><br><br></span>হে জেরুশালেম, তোমারই মধ্যে পূর্ণ করবো। <span class="br-p"><br><br></span>মাবুদের প্রশংসা হোক!</div>
</div>
<!-- PARSED ABOVE; EDITING MAY BREAK PARSER -->
</body></html>