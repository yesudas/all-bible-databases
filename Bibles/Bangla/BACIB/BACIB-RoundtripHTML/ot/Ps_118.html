<html><head>
<meta http-equiv="Content-Type" content="text/html;charset=utf-8" />
<title>Ps 118 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 118);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_116.html">116</a> <a href="Ps_117.html">117</a> <b>118</b> <a href="Ps_119.html">119</a> <a href="Ps_120.html">120</a> ... <a href="Ps_150.html">150</a> </div><hr>
<h1>Ps 118</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>মাবুদের শুকরিয়া কর, কেননা তিনি মঙ্গলময়, <span class="br-p"><br><br></span>তাঁর অটল মহব্বত অনন্তকালস্থায়ী।</div>
<div class="v" id="v2"><span class="vn">2</span> <span class="br-p"><br><br></span>ইসরাইল বলুক, তাঁর অটল মহব্বত অনন্তকালস্থায়ী।</div>
<div class="v" id="v3"><span class="vn">3</span> <span class="br-p"><br><br></span>হারুনের কুল বলুক, তাঁর অটল মহব্বত অনন্তকালস্থায়ী।</div>
<div class="v" id="v4"><span class="vn">4</span> <span class="br-p"><br><br></span>যারা মাবুদকে ভয় করে, তারা বলুক, <span class="br-p"><br><br></span>তাঁর অটল মহব্বত অনন্তকালস্থায়ী।</div>
<div class="v" id="v5"><span class="vn">5</span> <span class="br-p"><br><br></span>আমি সঙ্কটের মধ্য থেকে মাবুদকে ডাকলাম; <span class="br-p"><br><br></span>মাবুদ আমাকে জবাব দিলেন এবং মুক্ত করলেন।</div>
<div class="v" id="v6"><span class="vn">6</span> <span class="br-p"><br><br></span>মাবুদ আমার পক্ষে আছেন, আমি ভয় করবো না; <span class="br-p"><br><br></span>মানুষ আমার কি করতে পারে?</div>
<div class="v" id="v7"><span class="vn">7</span> <span class="br-p"><br><br></span>মাবুদ আমার সপক্ষ, আমার সহায়দের মধ্যবর্তী; <span class="br-p"><br><br></span>তাই আমি আমার বিদ্বেষীদের দশা দেখব।</div>
<div class="v" id="v8"><span class="vn">8</span> <span class="br-p"><br><br></span>মানুষের উপর নির্ভর করার চেয়ে মাবুদের আশ্রয় নেওয়া উত্তম।</div>
<div class="v" id="v9"><span class="vn">9</span> <span class="br-p"><br><br></span>প্রধানবর্গের উপর নির্ভর করার চেয়ে মাবুদের আশ্রয় নেওয়া উত্তম।</div>
<div class="v" id="v10"><span class="vn">10</span> <span class="br-p"><br><br></span>সমুদয় জাতি আমাকে ঘিরে রেখেছে; <span class="br-p"><br><br></span>মাবুদের নামে আমি তাদেরকে উচ্ছেদ করবো।</div>
<div class="v" id="v11"><span class="vn">11</span> <span class="br-p"><br><br></span>তারা আমাকে ঘিরে রেখেছে, হ্যাঁ, আমাকে ঘিরে রেখেছে, <span class="br-p"><br><br></span>মাবুদের নামে আমি তাদেরকে উচ্ছেদ করবো।</div>
<div class="v" id="v12"><span class="vn">12</span> <span class="br-p"><br><br></span>মধুমক্ষিকার মত তারা আমাকে ঘিরে রেখেছে, <span class="br-p"><br><br></span>কাঁটার আগুনের মত তারা নিভে গেল; <span class="br-p"><br><br></span>মাবুদের নামে আমি তাদেরকে উচ্ছেদ করবো।</div>
<div class="v" id="v13"><span class="vn">13</span> <span class="br-p"><br><br></span>তুমি আমাকে ফেলে দেবার জন্য ধাক্কা মেরেছ, <span class="br-p"><br><br></span>কিন্তু মাবুদ আমার সাহায্য করলেন।</div>
<div class="v" id="v14"><span class="vn">14</span> <span class="br-p"><br><br></span>মাবুদ আমার বল ও গান; <span class="br-p"><br><br></span>তিনি আমার উদ্ধার হয়েছেন।</div>
<div class="v" id="v15"><span class="vn">15</span> <span class="br-p"><br><br></span>ধার্মিকদের তাঁবুতে বিজয়ের ও উদ্ধারের আনন্দ ধ্বনি শোনা যাচ্ছে; <span class="br-p"><br><br></span>মাবুদের ডান হাত বিক্রমশালী কাজ করেছেন।</div>
<div class="v" id="v16"><span class="vn">16</span> <span class="br-p"><br><br></span>মাবুদের ডান হাত উন্নত, <span class="br-p"><br><br></span>মাবুদের ডান হাত বিক্রমশালী কাজ করেছেন।</div>
<div class="v" id="v17"><span class="vn">17</span> <span class="br-p"><br><br></span>আমি মরবো না, কিন্তু জীবিত থাকব, <span class="br-p"><br><br></span>আর মাবুদের সমস্ত কাজ বর্ণনা করবো।</div>
<div class="v" id="v18"><span class="vn">18</span> <span class="br-p"><br><br></span>মাবুদ আমাকে কঠিন শাস্তি দিয়েছেন, <span class="br-p"><br><br></span>কিন্তু মৃত্যুর হাতে তুলে দেন নি।</div>
<div class="v" id="v19"><span class="vn">19</span> <span class="br-p"><br><br></span>আমার জন্য ধার্মিকতার সমস্ত দ্বার দরজা খুলে দাও; <span class="br-p"><br><br></span>আমি তা দিয়ে প্রবেশ করবো, মাবুদের শুকরিয়া করবো।</div>
<div class="v" id="v20"><span class="vn">20</span> <span class="br-p"><br><br></span>এই তো মাবুদের দরজা, <span class="br-p"><br><br></span>এর মধ্য দিয়েই ধার্মিকেরা প্রবেশ করে।</div>
<div class="v" id="v21"><span class="vn">21</span> <span class="br-p"><br><br></span>আমি তোমার প্রশংসা করবো, <span class="br-p"><br><br></span>কেননা তুমি আমাকে উত্তর দিয়েছ, <span class="br-p"><br><br></span>আর তুমি আমার উদ্ধার হয়েছ।</div>
<div class="v" id="v22"><span class="vn">22</span> <span class="br-p"><br><br></span>রাজমিস্ত্রিরা যে পাথর অগ্রাহ্য করেছে, <span class="br-p"><br><br></span>তা কোণের প্রধান পাথর হয়ে উঠলো।</div>
<div class="v" id="v23"><span class="vn">23</span> <span class="br-p"><br><br></span>এটা মাবুদই করেছেন, <span class="br-p"><br><br></span>আর তা আমাদের দৃষ্টিতে অদ্ভুত লাগে।</div>
<div class="v" id="v24"><span class="vn">24</span> <span class="br-p"><br><br></span>আজ মাবুদের কৃত দিন; <span class="br-p"><br><br></span>আমরা এই দিনে উল্লাস ও আনন্দ করবো।</div>
<div class="v" id="v25"><span class="vn">25</span> <span class="br-p"><br><br></span>হে মাবুদ, আরজ করি, উদ্ধার কর; <span class="br-p"><br><br></span>হে মাবুদ, আরজ করি, সাফল্য দাও।</div>
<div class="v" id="v26"><span class="vn">26</span> <span class="br-p"><br><br></span>তিনি ধন্য হোন, যিনি প্রভুর নামে আসছেন; <span class="br-p"><br><br></span>আমরা মাবুদের গৃহ থেকে তোমাদেরকে দোয়া করি।</div>
<div class="v" id="v27"><span class="vn">27</span> <span class="br-p"><br><br></span>মাবুদই আল্লাহ্‌; <span class="br-p"><br><br></span>তিনি আমাদেরকে আলো দিয়েছেন; <span class="br-p"><br><br></span>তোমরা দড়ি দিয়ে উৎসবের কোরবানী কোরবানগাহ্‌র শৃঙ্গে বাঁধ।</div>
<div class="v" id="v28"><span class="vn">28</span> <span class="br-p"><br><br></span>তুমি আমার আল্লাহ্‌, আমি তোমার প্রশংসা করবো; <span class="br-p"><br><br></span>তুমি আমার আল্লাহ্‌, আমি তোমার প্রতিষ্ঠা করবো।</div>
<div class="v" id="v29"><span class="vn">29</span> <span class="br-p"><br><br></span>তোমরা মাবুদের শুকরিয়া কর, <span class="br-p"><br><br></span>কেননা তিনি মঙ্গলময়; <span class="br-p"><br><br></span>তাঁর অটল মহব্বত অনন্তকালস্থায়ী।</div>
</div>
<!-- PARSED ABOVE; EDITING MAY BREAK PARSER -->
</body></html>