<html><head>
<meta http-equiv="Content-Type" content="text/html;charset=utf-8" />
<title>Ps 121 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 121);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_119.html">119</a> <a href="Ps_120.html">120</a> <b>121</b> <a href="Ps_122.html">122</a> <a href="Ps_123.html">123</a> ... <a href="Ps_150.html">150</a> </div><hr>
<h1>Ps 121</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>আরোহণ-গজল। <span class="br-p"><br><br></span>আমি পর্বতমালার দিকে চোখ তুলে তাকাব; <span class="br-p"><br><br></span>কোথা থেকে আমার সাহায্য আসবে?</div>
<div class="v" id="v2"><span class="vn">2</span> <span class="br-p"><br><br></span>মাবুদ থেকে আমার সাহায্য আসে, <span class="br-p"><br><br></span>তিনি আসমান ও দুনিয়ার নির্মাণকর্তা।</div>
<div class="v" id="v3"><span class="vn">3</span> <span class="br-p"><br><br></span>তিনি তোমার পা বিচলিত হতে দেবেন না, <span class="br-p"><br><br></span>তোমার রক্ষক ঘুমে ঢুলে পড়বেন না।</div>
<div class="v" id="v4"><span class="vn">4</span> <span class="br-p"><br><br></span>দেখ, যিনি ইসরাইলের রক্ষক, <span class="br-p"><br><br></span>তিনি ঘুমে ঢুলে পড়েন না, ঘুমানও না।</div>
<div class="v" id="v5"><span class="vn">5</span> <span class="br-p"><br><br></span>মাবুদই তোমার রক্ষক, <span class="br-p"><br><br></span>মাবুদই তোমার ছায়া, <span class="br-p"><br><br></span>তিনি তোমার দক্ষিণ পাশে আছেন।</div>
<div class="v" id="v6"><span class="vn">6</span> <span class="br-p"><br><br></span>দিনে সূর্য তোমাকে আঘাত করবে না, <span class="br-p"><br><br></span>রাতে চন্দ্রও করবে না।</div>
<div class="v" id="v7"><span class="vn">7</span> <span class="br-p"><br><br></span>মাবুদ তোমাকে সমস্ত অমঙ্গল থেকে রক্ষা করবেন; <span class="br-p"><br><br></span>তিনি তোমার প্রাণ রক্ষা করবেন।</div>
<div class="v" id="v8"><span class="vn">8</span> <span class="br-p"><br><br></span>মাবুদ তোমার বাইরে যাওয়া ও তোমার ভিতরে আসা সুরক্ষিত রাখবেন, <span class="br-p"><br><br></span>এখন থেকে চিরকাল পর্যন্ত।</div>
</div>
<!-- PARSED ABOVE; EDITING MAY BREAK PARSER -->
</body></html>