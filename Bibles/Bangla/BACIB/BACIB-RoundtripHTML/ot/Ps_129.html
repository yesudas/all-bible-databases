<html><head>
<meta http-equiv="Content-Type" content="text/html;charset=utf-8" />
<title>Ps 129 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 129);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_127.html">127</a> <a href="Ps_128.html">128</a> <b>129</b> <a href="Ps_130.html">130</a> <a href="Ps_131.html">131</a> ... <a href="Ps_150.html">150</a> </div><hr>
<h1>Ps 129</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>আরোহণ-গজল। <span class="br-p"><br><br></span>আমার বাল্যকাল থেকে লোকে আমার উপর অনেক জুলুম করেছে, <span class="br-p"><br><br></span>—ইসরাইল এই কথা বলুক—</div>
<div class="v" id="v2"><span class="vn">2</span> <span class="br-p"><br><br></span>আমার বাল্যকাল থেকে লোকে আমার উপর অনেক জুলুম করেছে, <span class="br-p"><br><br></span>তবুও আমার উপরে জয়ী হতে পারে নি।</div>
<div class="v" id="v3"><span class="vn">3</span> <span class="br-p"><br><br></span>কৃষকেরা আমার আমার পিঠ চষে ফেলেছে, <span class="br-p"><br><br></span>তারা দীর্ঘ সীতা কেটেছে।</div>
<div class="v" id="v4"><span class="vn">4</span> <span class="br-p"><br><br></span>মাবুদ ধর্মময়; <span class="br-p"><br><br></span>তিনি দুষ্টদের বাঁধন কেটে ফেলেছেন।</div>
<div class="v" id="v5"><span class="vn">5</span> <span class="br-p"><br><br></span>সেই সকলে লজ্জিত হোক, পিছু হটে যাক, <span class="br-p"><br><br></span>যারা সিয়োনকে হিংসা করে।</div>
<div class="v" id="v6"><span class="vn">6</span> <span class="br-p"><br><br></span>তারা ছাদের উপরিস্থ ঘাসের মত হোক, <span class="br-p"><br><br></span>যা বৃদ্ধি পেতে না পেতেই শুকিয়ে যায়;</div>
<div class="v" id="v7"><span class="vn">7</span> <span class="br-p"><br><br></span>শস্যকর্তনকারী তাতে নিজের মুঠি ভরতে পারে না, <span class="br-p"><br><br></span>আঁটিবন্ধনকারী তার কোঁচড়ও পূর্ণ করতে পারে না।</div>
<div class="v" id="v8"><span class="vn">8</span> <span class="br-p"><br><br></span>আর পথিকেরা বলে না, <span class="br-p"><br><br></span>মাবুদের দোয়া তোমাদের প্রতি বর্তুক! <span class="br-p"><br><br></span>আমরা মাবুদের নামে তোমাদের দোয়া করি।</div>
</div>
<!-- PARSED ABOVE; EDITING MAY BREAK PARSER -->
</body></html>