<html><head>
<meta http-equiv="Content-Type" content="text/html;charset=utf-8" />
<title>Ps 13 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 13);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_11.html">11</a> <a href="Ps_12.html">12</a> <b>13</b> <a href="Ps_14.html">14</a> <a href="Ps_15.html">15</a> ... <a href="Ps_150.html">150</a> </div><hr>
<h1>Ps 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>প্রধান বাদ্যকরের জন্য। হযরত দাউদের কাওয়ালী। <span class="br-p"><br><br></span>কত কাল, মাবুদ, আমাকে নিয়ত ভুলে থাকবে? <span class="br-p"><br><br></span>কত কাল আমা থেকে তোমার মুখ লুকিয়ে রাখবে?</div>
<div class="v" id="v2"><span class="vn">2</span> <span class="br-p"><br><br></span>কত কাল আমি প্রাণের মধ্যে ব্যথা বহন করবো, <span class="br-p"><br><br></span>অন্তরের মধ্যে বিষাদকে সারা দিন রাখব? <span class="br-p"><br><br></span>কত কাল দুশমন আমার উপরে প্রবল থাকবে?</div>
<div class="v" id="v3"><span class="vn">3</span> <span class="br-p"><br><br></span>হে মাবুদ, আমার আল্লাহ্‌, দৃষ্টিপাত কর, আমাকে উত্তর দাও; <span class="br-p"><br><br></span>আমার চোখ আলোকময় কর, পাছে আমি মৃত্যু-নিদ্রায় নিদ্রিত হই;</div>
<div class="v" id="v4"><span class="vn">4</span> <span class="br-p"><br><br></span>পাছে দুশমন বলে, আমি তাকে জয় করেছি; <span class="br-p"><br><br></span>পাছে আমি বিচলিত হলে দুশমনরা উল্লাস করে।</div>
<div class="v" id="v5"><span class="vn">5</span> <span class="br-p"><br><br></span>কিন্তু আমি তোমার অটল মহব্বতে নির্ভর করেছি; <span class="br-p"><br><br></span>আমার অন্তর তোমার উদ্ধারে উল্লসিত হবে।</div>
<div class="v" id="v6"><span class="vn">6</span> <span class="br-p"><br><br></span>আমি মাবুদের উদ্দেশে গজল গাইব, <span class="br-p"><br><br></span>কেননা তিনি আমার মঙ্গল করেছেন।</div>
</div>
<!-- PARSED ABOVE; EDITING MAY BREAK PARSER -->
</body></html>