<html><head>
<meta http-equiv="Content-Type" content="text/html;charset=utf-8" />
<title>Ps 132 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 132);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_130.html">130</a> <a href="Ps_131.html">131</a> <b>132</b> <a href="Ps_133.html">133</a> <a href="Ps_134.html">134</a> ... <a href="Ps_150.html">150</a> </div><hr>
<h1>Ps 132</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2> জবুর</h2><span class="vn">1</span> <span class="br-p"><br><br></span>আরোহণ-গজল। <span class="br-p"><br><br></span>হে মাবুদ, তুমি দাউদের পক্ষে <span class="br-p"><br><br></span>তাঁর সমস্ত কষ্ট স্মরণ কর।</div>
<div class="v" id="v2"><span class="vn">2</span> <span class="br-p"><br><br></span>তিনি তো মাবুদের কাছে শপথ করেছিলেন, <span class="br-p"><br><br></span>ইয়াকুবের এক বীরের কাছে মানত করেছিলেন;</div>
<div class="v" id="v3"><span class="vn">3</span> <span class="br-p"><br><br></span>আমি নিজের গৃহ-তাঁবুতে প্রবেশ করবো না, <span class="br-p"><br><br></span>নিজের পালঙ্কে উঠবো না;</div>
<div class="v" id="v4"><span class="vn">4</span> <span class="br-p"><br><br></span>আমি নিজের চোখকে নিদ্রা যেতে দেব না, <span class="br-p"><br><br></span>চোখের পাতাকে তন্দ্রা মগ্ন হতে দেব না,</div>
<div class="v" id="v5"><span class="vn">5</span> <span class="br-p"><br><br></span>যতদিন না দেখতে পাই মাবুদের জন্য একটি স্থান, <span class="br-p"><br><br></span>ইয়াকুবের এক বীরের জন্য একটি আবাস।</div>
<div class="v" id="v6"><span class="vn">6</span> <span class="br-p"><br><br></span>দেখ, আমরা ইফ্রাথায় তার সংবাদ শুনেছিলাম, <span class="br-p"><br><br></span>অরণ্যের ক্ষেতে তা পেয়েছি।</div>
<div class="v" id="v7"><span class="vn">7</span> <span class="br-p"><br><br></span>এসো, আমরা তাঁর আবাসে যাই, <span class="br-p"><br><br></span>তাঁর পাদপীঠে সেজ্‌দা করি।</div>
<div class="v" id="v8"><span class="vn">8</span> <span class="br-p"><br><br></span>হে মাবুদ, উঠ, তোমার বিশ্রাম-স্থানে এসো, <span class="br-p"><br><br></span>তুমি ও তোমার শক্তির সিন্দুক এসো।</div>
<div class="v" id="v9"><span class="vn">9</span> <span class="br-p"><br><br></span>তোমার ইমামরা ধার্মিকতা-পরিহিত হোক, <span class="br-p"><br><br></span>তোমার ভক্তরা আনন্দগান করুক।</div>
<div class="v" id="v10"><span class="vn">10</span> <span class="br-p"><br><br></span>তুমি তোমার গোলাম দাউদের অনুরোধে <span class="br-p"><br><br></span>তোমার অভিষিক্ত ব্যক্তিকে ফিরিয়ে দিও না।</div>
<div class="v" id="v11"><span class="vn">11</span> <span class="br-p"><br><br></span>মাবুদ দাউদের কাছে সত্যে কসম খেয়েছেন, <span class="br-p"><br><br></span>তিনি তা থেকে ফিরবেন না, <span class="br-p"><br><br></span>আমি তোমার নিজের বংশের এক জনকে তোমার সিংহাসনে বসাব।</div>
<div class="v" id="v12"><span class="vn">12</span> <span class="br-p"><br><br></span>তোমার সন্তানরা যদি পালন করে <span class="br-p"><br><br></span>আমার নিয়ম, আর আমার নির্দেশ, <span class="br-p"><br><br></span>যা আমি তাদেরকে হুকুম করি, <span class="br-p"><br><br></span>তবে তাদের সন্তানরাও চিরতরে <span class="br-p"><br><br></span>তোমার সিংহাসনে উপবিষ্ট থাকবে।</div>
<div class="v" id="v13"><span class="vn">13</span> <span class="br-p"><br><br></span>কারণ মাবুদ সিয়োনকে মনোনীত করেছেন, <span class="br-p"><br><br></span>তিনি তাঁর নিবাসের জন্য তার আকাঙ্খা করেছেন।</div>
<div class="v" id="v14"><span class="vn">14</span> <span class="br-p"><br><br></span>এই আমার চিরকালের বিশ্রামস্থান, <span class="br-p"><br><br></span>আমি এই স্থানে বাস করবো, <span class="br-p"><br><br></span>যেহেতু তা-ই বাসনা করেছি।</div>
<div class="v" id="v15"><span class="vn">15</span> <span class="br-p"><br><br></span>আমি তার ভক্ষ্যে প্রচুর দোয়া করবো, <span class="br-p"><br><br></span>তার দরিদ্রদেরকে খাদ্য দান করে তৃপ্ত করবো।</div>
<div class="v" id="v16"><span class="vn">16</span> <span class="br-p"><br><br></span>আমি তার ইমামদেরকেও উদ্ধারের পোশাক পরাব; <span class="br-p"><br><br></span>তার ভক্তরা উচ্চৈঃস্বরে আনন্দগান করবে।</div>
<div class="v" id="v17"><span class="vn">17</span> <span class="br-p"><br><br></span>আমি সেখানে দাউদের জন্য একটি শৃঙ্গ নির্মাণ করবো; <span class="br-p"><br><br></span>আমি আমার অভিষিক্ত ব্যক্তির জন্য একটি প্রদীপ সাজিয়েছি।</div>
<div class="v" id="v18"><span class="vn">18</span> <span class="br-p"><br><br></span>আমি তার দুশমনদেরকে লজ্জা-পরিহিত করবো; <span class="br-p"><br><br></span>কিন্তু তার মাথায় মুকুট শোভা পাবে।</div>
</div>
<!-- PARSED ABOVE; EDITING MAY BREAK PARSER -->
</body></html>