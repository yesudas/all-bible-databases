<html><head>
<meta http-equiv="Content-Type" content="text/html;charset=utf-8" />
<title>Ps 135 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 135);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_133.html">133</a> <a href="Ps_134.html">134</a> <b>135</b> <a href="Ps_136.html">136</a> <a href="Ps_137.html">137</a> ... <a href="Ps_150.html">150</a> </div><hr>
<h1>Ps 135</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>মাবুদের প্রশংসা হোক! <span class="br-p"><br><br></span>মাবুদের নামের প্রশংসা কর, <span class="br-p"><br><br></span>হে মাবুদের গোলামেরা, তোমরা তাঁর প্রশংসা কর;</div>
<div class="v" id="v2"><span class="vn">2</span> <span class="br-p"><br><br></span>তোমরা, যারা মাবুদের গৃহে দাঁড়িয়ে থাক, <span class="br-p"><br><br></span>আমাদের আল্লাহ্‌র গৃহ-প্রাঙ্গণে দাঁড়িয়ে থাক।</div>
<div class="v" id="v3"><span class="vn">3</span> <span class="br-p"><br><br></span>মাবুদের প্রশংসা কর, কেননা মাবুদ মঙ্গলময়; <span class="br-p"><br><br></span>তাঁর নামের উদ্দেশে কাওয়ালী কর, কেননা তা মনোহর।</div>
<div class="v" id="v4"><span class="vn">4</span> <span class="br-p"><br><br></span>কারণ মাবুদ তাঁর জন্য ইয়াকুবকে, <span class="br-p"><br><br></span>নিজস্ব অধিকার বলে ইসরাইলকে মনোনীত করেছেন।</div>
<div class="v" id="v5"><span class="vn">5</span> <span class="br-p"><br><br></span>আমি তো জানি, মাবুদ মহান, <span class="br-p"><br><br></span>আমাদের প্রভু সমস্ত দেবতার চেয়ে মহান।</div>
<div class="v" id="v6"><span class="vn">6</span> <span class="br-p"><br><br></span>মাবুদ যা ইচ্ছা করেছেন, তা-ই করেছেন, <span class="br-p"><br><br></span>আসমানে, দুনিয়াতে, সমুদ্রগুলোতে <span class="br-p"><br><br></span>ও সমস্ত জলধি-মধ্যে করেছেন।</div>
<div class="v" id="v7"><span class="vn">7</span> <span class="br-p"><br><br></span>তিনি দুনিয়ার প্রান্ত থেকে বাষ্প উত্থাপন করেন, <span class="br-p"><br><br></span>তিনি বৃষ্টির জন্য বিদ্যুৎ উৎপন্ন করেন, <span class="br-p"><br><br></span>তাঁর ভাণ্ডার থেকে বায়ু বের করে আনেন।</div>
<div class="v" id="v8"><span class="vn">8</span> <span class="br-p"><br><br></span>তিনি মিসরের প্রথমজাতদের আঘাত করেছিলেন, <span class="br-p"><br><br></span>মানুষ ও পশু উভয়ের মধ্যে।</div>
<div class="v" id="v9"><span class="vn">9</span> <span class="br-p"><br><br></span>হে মিসর! তিনি তোমার মধ্যে চিহ্ন ও লক্ষণমালা পাঠিয়েছিলেন, <span class="br-p"><br><br></span>ফেরাউনের ও তাঁর সমস্ত গোলামের বিরুদ্ধে।</div>
<div class="v" id="v10"><span class="vn">10</span> <span class="br-p"><br><br></span>তিনি আঘাত করেছিলেন বড় বড় জাতিকে, <span class="br-p"><br><br></span>হত্যা করেছিলেন বিক্রমী বাদশাহ্‌দেরকে;</div>
<div class="v" id="v11"><span class="vn">11</span> <span class="br-p"><br><br></span>আমোরীয়দের বাদশাহ্‌ সীহোনকে, <span class="br-p"><br><br></span>বাশনের বাদশাহ্‌ ওগকে ও কেনানের সমস্ত রাজ্যকে।</div>
<div class="v" id="v12"><span class="vn">12</span> <span class="br-p"><br><br></span>তিনি তাদের দেশ অধিকার হিসেবে দিলেন, <span class="br-p"><br><br></span>নিজের লোক ইসরাইলের অধিকার হিসেবে দিলেন।</div>
<div class="v" id="v13"><span class="vn">13</span> <span class="br-p"><br><br></span>হে মাবুদ, তোমার নাম অনন্তকালস্থায়ী, <span class="br-p"><br><br></span>হে মাবুদ, পুরুষানুক্রমে লোকেরা তোমাকে স্মরণ করবে।</div>
<div class="v" id="v14"><span class="vn">14</span> <span class="br-p"><br><br></span>কারণ মাবুদ তাঁর লোকদের বিচার করবেন, <span class="br-p"><br><br></span>তাঁর গোলামদের উপরে সদয় হবেন।</div>
<div class="v" id="v15"><span class="vn">15</span> <span class="br-p"><br><br></span>জাতিদের সমস্ত মূর্তি রূপা ও সোনার তৈরি, <span class="br-p"><br><br></span>সেগুলো মানুষের হাতের কাজ।</div>
<div class="v" id="v16"><span class="vn">16</span> <span class="br-p"><br><br></span>মুখ থাকতেও তারা কথা বলে না; <span class="br-p"><br><br></span>চোখ থাকতেও দেখতে পায় না;</div>
<div class="v" id="v17"><span class="vn">17</span> <span class="br-p"><br><br></span>কান থাকতেও শুনতে পায় না; <span class="br-p"><br><br></span>তাদের মুখে শ্বাসমাত্রও নেই।</div>
<div class="v" id="v18"><span class="vn">18</span> <span class="br-p"><br><br></span>যেমন তারা, তেমনি হবে তাদের নির্মাতারা, <span class="br-p"><br><br></span>আর যে কেউ সেগুলোর উপর নির্ভর করে।</div>
<div class="v" id="v19"><span class="vn">19</span> <span class="br-p"><br><br></span>হে ইসরাইলের কুল, মাবুদের শুকরিয়া আদায় কর; <span class="br-p"><br><br></span>হে হারুনের কুল, মাবুদের শুকরিয়া আদায় কর;</div>
<div class="v" id="v20"><span class="vn">20</span> <span class="br-p"><br><br></span>হে লেবির কুল, মাবুদের শুকরিয়া আদায় কর; <span class="br-p"><br><br></span>হে মাবুদের ভয়কারীরা, মাবুদের শুকরিয়া আদায় কর।</div>
<div class="v" id="v21"><span class="vn">21</span> <span class="br-p"><br><br></span>মাবুদ ধন্য হোন সিয়োন থেকে, <span class="br-p"><br><br></span>তিনি জেরুশালেমে বাস করেন। <span class="br-p"><br><br></span>মাবুদের প্রশংসা হোক!</div>
</div>
<!-- PARSED ABOVE; EDITING MAY BREAK PARSER -->
</body></html>