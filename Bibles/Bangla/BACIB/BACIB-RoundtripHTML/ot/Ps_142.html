<html><head>
<meta http-equiv="Content-Type" content="text/html;charset=utf-8" />
<title>Ps 142 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 142);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_140.html">140</a> <a href="Ps_141.html">141</a> <b>142</b> <a href="Ps_143.html">143</a> <a href="Ps_144.html">144</a> ... <a href="Ps_150.html">150</a> </div><hr>
<h1>Ps 142</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>দাউদের মস্কীল, গুহার মধ্যে তাঁর অবস্থিতিকালীন; একটি মুনাজাত। <span class="br-p"><br><br></span>আমি চিৎকার করে মাবুদের কাছে কান্নাকাটি করি, <span class="br-p"><br><br></span>আমি চিৎকার করে মাবুদের কাছে ফরিয়াদ করি।</div>
<div class="v" id="v2"><span class="vn">2</span> <span class="br-p"><br><br></span>আমি তাঁর কাছে আমার দুঃখের কথা ভেঙ্গে বলি, <span class="br-p"><br><br></span>তাঁকে আমার সঙ্কটের কথা জানাই।</div>
<div class="v" id="v3"><span class="vn">3</span> <span class="br-p"><br><br></span>আমার রূহ্‌ যখন আমার মধ্যে অবসন্ন হয়েছিল, <span class="br-p"><br><br></span>তখন তুমিই আমার পথ জানতে; <span class="br-p"><br><br></span>আমার চলার পথে শত্রুরা গোপনে আমার জন্য ফাঁদ পেতেছে।</div>
<div class="v" id="v4"><span class="vn">4</span> <span class="br-p"><br><br></span>আমার দক্ষিণে নিরীক্ষণ করে দেখ, <span class="br-p"><br><br></span>আমাকে চেনে এমন কেউই নেই, <span class="br-p"><br><br></span>আমার আশ্রয় বিনষ্ট হল; <span class="br-p"><br><br></span>কেউই আমার প্রাণের যত্ন নেয় না।</div>
<div class="v" id="v5"><span class="vn">5</span> <span class="br-p"><br><br></span>আমি তোমার কাছে কাঁদলাম, হে মাবুদ, <span class="br-p"><br><br></span>আমি বললাম, তুমিই আমার আশ্রয়, <span class="br-p"><br><br></span>তুমি জীবিতদের দেশে আমার অধিকার।</div>
<div class="v" id="v6"><span class="vn">6</span> <span class="br-p"><br><br></span>আমার কাতরোক্তিতে মনযোগ দাও, <span class="br-p"><br><br></span>কেননা আমি অতিশয় ক্ষীণ হয়েছি; <span class="br-p"><br><br></span>আমার তাড়নাকারীদের থেকে আমাকে নিস্তার কর; <span class="br-p"><br><br></span>কেননা আমার চেয়ে তারা বলবান।</div>
<div class="v" id="v7"><span class="vn">7</span> <span class="br-p"><br><br></span>কারাগার থেকে আমার প্রাণকে বের করে আন, <span class="br-p"><br><br></span>যেন আমি তোমার নামের শুকরিয়া করি; <span class="br-p"><br><br></span>ধার্মিকেরা আমার চারদিকে জমায়েত হবে, <span class="br-p"><br><br></span>কেননা তুমি আমার মঙ্গল করবে।</div>
</div>
<!-- PARSED ABOVE; EDITING MAY BREAK PARSER -->
</body></html>