<html><head>
<meta http-equiv="Content-Type" content="text/html;charset=utf-8" />
<title>Ps 148 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 148);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_146.html">146</a> <a href="Ps_147.html">147</a> <b>148</b> <a href="Ps_149.html">149</a> <a href="Ps_150.html">150</a> </div><hr>
<h1>Ps 148</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>মাবুদের প্রশংসা হোক! <span class="br-p"><br><br></span>বেহেশত থেকে মাবুদের প্রশংসা কর; <span class="br-p"><br><br></span>ঊর্ধ্বস্থানে তাঁর প্রশংসা কর।</div>
<div class="v" id="v2"><span class="vn">2</span> <span class="br-p"><br><br></span>হে তাঁর সমস্ত ফেরেশতা, তাঁর প্রশংসা কর; <span class="br-p"><br><br></span>হে তাঁর সমস্ত বাহিনী, তাঁর প্রশংসা কর।</div>
<div class="v" id="v3"><span class="vn">3</span> <span class="br-p"><br><br></span>হে সূর্য ও চন্দ্র, তাঁর প্রশংসা কর; <span class="br-p"><br><br></span>হে উজ্জ্বল সমস্ত তারা, তাঁর প্রশংসা কর।</div>
<div class="v" id="v4"><span class="vn">4</span> <span class="br-p"><br><br></span>হে উচ্চতম বেহেশত, তাঁর প্রশংসা কর। <span class="br-p"><br><br></span>হে আসমানের উপরের জলরাশি, <span class="br-p"><br><br></span>তোমরাও তাঁর প্রশংসা কর।</div>
<div class="v" id="v5"><span class="vn">5</span> <span class="br-p"><br><br></span>এরা মাবুদের নামের প্রশংসা করুক, <span class="br-p"><br><br></span>কেননা তিনি হুকুম করলেন, আর এরা সৃষ্ট হল;</div>
<div class="v" id="v6"><span class="vn">6</span> <span class="br-p"><br><br></span>তিনি চিরকালের জন্য তাদেরকে স্থাপন করেছেন, <span class="br-p"><br><br></span>তিনি একটি নিয়ম দিয়েছেন, কেউ তা ভাঙ্গতে পারবে না।</div>
<div class="v" id="v7"><span class="vn">7</span> <span class="br-p"><br><br></span>দুনিয়া থেকে মাবুদের প্রশংসা কর, <span class="br-p"><br><br></span>হে প্রকাণ্ড জলচরগুলো ও সমস্ত জলধি;</div>
<div class="v" id="v8"><span class="vn">8</span> <span class="br-p"><br><br></span>আগুন ও শিলা, তুষার ও বাষ্প, <span class="br-p"><br><br></span>তাঁর হুকুম পালন-করা প্রচণ্ড বায়ু;</div>
<div class="v" id="v9"><span class="vn">9</span> <span class="br-p"><br><br></span>পর্বতরাজি ও সমস্ত উপপর্বত, <span class="br-p"><br><br></span>ফলের গাছগুলো ও সমস্ত এরস গাছ;</div>
<div class="v" id="v10"><span class="vn">10</span> <span class="br-p"><br><br></span>বন্য পশুদের ও সমস্ত গৃহপালিত পশু; <span class="br-p"><br><br></span>সরীসৃপ ও উড়ে বেড়ানো সমস্ত পাখি;</div>
<div class="v" id="v11"><span class="vn">11</span> <span class="br-p"><br><br></span>দুনিয়ার বাদশাহ্‌রা ও সমস্ত জাতি; <span class="br-p"><br><br></span>শাসনকর্তারা ও দুনিয়ার সকল বিচারকর্তা;</div>
<div class="v" id="v12"><span class="vn">12</span> <span class="br-p"><br><br></span>যুবকও যুবতীরা; <span class="br-p"><br><br></span>বৃদ্ধ লোকেরা ও বালক-বালিকারা;</div>
<div class="v" id="v13"><span class="vn">13</span> <span class="br-p"><br><br></span>সকলে মাবুদের নামের প্রশংসা করুক, <span class="br-p"><br><br></span>কেননা কেবল তাঁরই নাম উন্নত, <span class="br-p"><br><br></span>তাঁর গৌরব দুনিয়া ও বেহেশতের উপরে স্থাপিত।</div>
<div class="v" id="v14"><span class="vn">14</span> <span class="br-p"><br><br></span>আর তিনি তাঁর লোকদের জন্য একটি শৃঙ্গ উত্তোলন করেছেন, <span class="br-p"><br><br></span>তাঁর সমস্ত ভক্তের জন্য প্রশংসা কর, <span class="br-p"><br><br></span>বনি-ইসরাইলদের জন্য তাঁর প্রশংসা কর, যারা তাঁর কাছের লোক। <span class="br-p"><br><br></span>মাবুদের প্রশংসা হোক!</div>
</div>
<!-- PARSED ABOVE; EDITING MAY BREAK PARSER -->
</body></html>