<html><head>
<meta http-equiv="Content-Type" content="text/html;charset=utf-8" />
<title>Ps 17 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 17);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_15.html">15</a> <a href="Ps_16.html">16</a> <b>17</b> <a href="Ps_18.html">18</a> <a href="Ps_19.html">19</a> ... <a href="Ps_150.html">150</a> </div><hr>
<h1>Ps 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>দাউদের মুনাজাত। <span class="br-p"><br><br></span>হে মাবুদ, ন্যায় আবেদন শোন, <span class="br-p"><br><br></span>আমার কাতরোক্তিতে মনোযোগ দাও, <span class="br-p"><br><br></span>আমার মুনাজাতে কান দাও; <span class="br-p"><br><br></span>তা ছলনার ওষ্ঠাধর থেকে বের হয়।</div>
<div class="v" id="v2"><span class="vn">2</span> <span class="br-p"><br><br></span>তোমার সাক্ষাতে আমার বিচার নিষ্পত্তি হোক; <span class="br-p"><br><br></span>যা ন্যায্য, তার প্রতি তোমার দৃষ্টি পড়ুক।</div>
<div class="v" id="v3"><span class="vn">3</span> <span class="br-p"><br><br></span>তুমি আমার অন্তর পরীক্ষা করেছ, <span class="br-p"><br><br></span>রাতের বেলায় আমার তত্ত্বানুসন্ধান করেছ, <span class="br-p"><br><br></span>তুমি আমাকে পরীক্ষা করেছ, কিছু পাও নি; <span class="br-p"><br><br></span>আমি স্থির করলাম, আমার মুখ গুনাহ্‌ করবে না।</div>
<div class="v" id="v4"><span class="vn">4</span> <span class="br-p"><br><br></span>মানুষ যে সব কাজ করে তা না করে, <span class="br-p"><br><br></span>তোমার মুখের কালামের সাহায্যে, <span class="br-p"><br><br></span>আমি দুর্জনের পথ থেকে সাবধান হয়েছি।</div>
<div class="v" id="v5"><span class="vn">5</span> <span class="br-p"><br><br></span>আমার পদক্ষেপ তোমার পথে স্থির রয়েছে, <span class="br-p"><br><br></span>আমার চরণ বিচলিত হয় নি।</div>
<div class="v" id="v6"><span class="vn">6</span> <span class="br-p"><br><br></span>আমি তোমাকে ডাকলাম, কেননা, হে আল্লাহ্‌, <span class="br-p"><br><br></span>তুমি আমাকে উত্তর দেবে; <span class="br-p"><br><br></span>আমার প্রতি কান দাও, আমার কথা শোন।</div>
<div class="v" id="v7"><span class="vn">7</span> <span class="br-p"><br><br></span>তোমার আশ্চর্য অটল মহব্বত প্রকাশ কর; <span class="br-p"><br><br></span>যারা তোমার মধ্যে আশ্রয় নেয় তুমি তাদের নিস্তারকর্তা, <span class="br-p"><br><br></span>দুশমনদের থেকে তোমার ডান হাত দ্বারাই নিস্তার করে থাক।</div>
<div class="v" id="v8"><span class="vn">8</span> <span class="br-p"><br><br></span>নয়নের তারার মত আমাকে পাহারা দাও, <span class="br-p"><br><br></span>তোমার পাখার ছায়াতে আমাকে সঙ্গোপন কর,</div>
<div class="v" id="v9"><span class="vn">9</span> <span class="br-p"><br><br></span>দুষ্টদের থেকে কর, যারা আমাকে নষ্ট করে, <span class="br-p"><br><br></span>প্রাণনাশক দুশমনদের থেকে রক্ষা কর, <span class="br-p"><br><br></span>যারা আমাকে বেষ্টন করে।</div>
<div class="v" id="v10"><span class="vn">10</span> <span class="br-p"><br><br></span>তারা সমবেদনার প্রতি নিজ নিজ অন্তর বন্ধ করে রেখেছে, <span class="br-p"><br><br></span>তারা মুখে অহঙ্কারের কথা বলে।</div>
<div class="v" id="v11"><span class="vn">11</span> <span class="br-p"><br><br></span>এখন তারা আমাদের পিছন পিছন এসে আমাদেরকে ঘেরিয়াছে, <span class="br-p"><br><br></span>তারা আমাদেরকে ভূমিসাৎ করবে বলে চোখ স্থির রেখেছে।</div>
<div class="v" id="v12"><span class="vn">12</span> <span class="br-p"><br><br></span>সে বিদারণ করতে উৎসুক কেশরীর মত, <span class="br-p"><br><br></span>অন্তরালে উপবিষ্ট যুবসিংহের মত।</div>
<div class="v" id="v13"><span class="vn">13</span> <span class="br-p"><br><br></span>হে মাবুদ, উঠ, তাকে প্রতিরোধ কর, তাকে পেড়ে ফেল, <span class="br-p"><br><br></span>তোমার তলোয়ার দ্বারা দুষ্ট লোক থেকে আমার প্রাণ বাঁচাও।</div>
<div class="v" id="v14"><span class="vn">14</span> <span class="br-p"><br><br></span>হে মাবুদ, তোমার হাত দিয়ে মানুষের হাত থেকে, <span class="br-p"><br><br></span>সাংসারিক মানুষের থেকে, আমাকে বাঁচাও, <span class="br-p"><br><br></span>তাদের উত্তরাধিকার তো এই জীবনে; <span class="br-p"><br><br></span>তুমি নিজের ধনে তাদের উদর পূর্ণ করছো; <span class="br-p"><br><br></span>তারা সন্তানে তৃপ্ত হয়, <span class="br-p"><br><br></span>নিজ নিজ শিশুদের জন্য তাদের অবশিষ্ট সম্পত্তি রেখে যায়।</div>
<div class="v" id="v15"><span class="vn">15</span> <span class="br-p"><br><br></span>আমি তো ধার্মিকতায় তোমার মুখ দর্শন করবো, <span class="br-p"><br><br></span>জেগে উঠে তোমার রূপ দেখে তৃপ্ত হব।</div>
</div>
<!-- PARSED ABOVE; EDITING MAY BREAK PARSER -->
</body></html>