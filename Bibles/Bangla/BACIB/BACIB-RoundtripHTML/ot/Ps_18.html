<html><head>
<meta http-equiv="Content-Type" content="text/html;charset=utf-8" />
<title>Ps 18 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 18);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_16.html">16</a> <a href="Ps_17.html">17</a> <b>18</b> <a href="Ps_19.html">19</a> <a href="Ps_20.html">20</a> ... <a href="Ps_150.html">150</a> </div><hr>
<h1>Ps 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>প্রধান বাদ্যকরের জন্য। মাবুদের গোলাম দাউদের; যেদিন মাবুদ সমস্ত দুশমনের হাত থেকে এবং তালুতের হাত থেকে দাউদকে উদ্ধার করলেন, সেদিন তিনি মাবুদের উদ্দেশে এই গজলের কথা নিবেদন করলেন। তিনি বললেন, <span class="br-p"><br><br></span>হে মাবুদ! তুমিই আমার শক্তি! <span class="br-p"><br><br></span>আমি তোমাকেই মহব্বত করি।</div>
<div class="v" id="v2"><span class="vn">2</span> <span class="br-p"><br><br></span>মাবুদ আমার শৈল, আমার দুর্গ, <span class="br-p"><br><br></span>ও আমার উদ্ধারকর্তা, আমার আল্লাহ্‌, আমার দৃঢ় শৈল, <span class="br-p"><br><br></span>আমি তাঁর কাছে আশ্রয় নিয়েছি; <span class="br-p"><br><br></span>আমার ঢাল, আমার নাজাতের শৃঙ্গ, আমার উচ্চদুর্গ।</div>
<div class="v" id="v3"><span class="vn">3</span> <span class="br-p"><br><br></span>আমি প্রশংসনীয় মাবুদকে ডাকব, <span class="br-p"><br><br></span>এভাবে আমার দুশমনদের থেকে আমি নিস্তার পাব।</div>
<div class="v" id="v4"><span class="vn">4</span> <span class="br-p"><br><br></span>আমি মৃত্যুর দড়িতে বাঁধা পড়েছিলাম, <span class="br-p"><br><br></span>ধ্বংসের খরস্রোতে আশঙ্কিত ছিলাম।</div>
<div class="v" id="v5"><span class="vn">5</span> <span class="br-p"><br><br></span>আমি পাতালের দড়িতে বাঁধা পড়েছিলাম, <span class="br-p"><br><br></span>মৃত্যুর ফাঁদে জড়িত ছিলাম।</div>
<div class="v" id="v6"><span class="vn">6</span> <span class="br-p"><br><br></span>সঙ্কটে আমি মাবুদকে ডাকলাম, <span class="br-p"><br><br></span>আমার আল্লাহ্‌র উদ্দেশে আর্তনাদ করলাম; <span class="br-p"><br><br></span>তাঁর গৃহ থেকে তিনি আমার মিনতি শুনলেন, <span class="br-p"><br><br></span>তাঁর সম্মুখে আমার আর্তনাদ তাঁর কর্ণে প্রবেশ করলো।</div>
<div class="v" id="v7"><span class="vn">7</span> <span class="br-p"><br><br></span>তখন দুনিয়া টলতে লাগল, কাঁপতে লাগল, <span class="br-p"><br><br></span>পর্বতরাজির সমস্ত মূল বিচলিত হল ও টলতে লাগল, <span class="br-p"><br><br></span>কারণ তিনি জ্বলে উঠলেন।</div>
<div class="v" id="v8"><span class="vn">8</span> <span class="br-p"><br><br></span>তাঁর নাসারন্ধ্র থেকে ধোঁয়া বের হল, <span class="br-p"><br><br></span>তাঁর মুখনির্গত আগুন গ্রাস করলো; <span class="br-p"><br><br></span>তাঁর কাছ থেকে বেরিয়ে আসল প্রজ্বলিত অঙ্গার।</div>
<div class="v" id="v9"><span class="vn">9</span> <span class="br-p"><br><br></span>তিনি আসমানকে নুইয়ে নামলেন, <span class="br-p"><br><br></span>অন্ধকার তাঁর পদতলে ছিল।</div>
<div class="v" id="v10"><span class="vn">10</span> <span class="br-p"><br><br></span>তিনি কারুবী আরোহণে উড্ডীন হলেন, <span class="br-p"><br><br></span>বায়ু-পক্ষভরে উড়ে আসলেন।</div>
<div class="v" id="v11"><span class="vn">11</span> <span class="br-p"><br><br></span>তিনি অন্ধকারকে তাঁর অন্তরাল, <span class="br-p"><br><br></span>তাঁর চতুর্দিকস্থ তাঁবু করলেন; <span class="br-p"><br><br></span>পানির ঘন অন্ধকার ও আসমানের ঘন মেঘমালাকে চন্দ্রাতপ করলেন।</div>
<div class="v" id="v12"><span class="vn">12</span> <span class="br-p"><br><br></span>তাঁর সম্মুখবর্তী তেজ থেকে মেঘমালা সরে গেল, <span class="br-p"><br><br></span>দেখা গেল শিলাবৃষ্টি ও প্রজ্বলিত অঙ্গার।</div>
<div class="v" id="v13"><span class="vn">13</span> <span class="br-p"><br><br></span>আর মাবুদ আসমানে বজ্রনাদ করলেন, <span class="br-p"><br><br></span>সর্বশক্তিমান তাঁর কণ্ঠস্বর শুনালেন; <span class="br-p"><br><br></span>শিলাবৃষ্টি ও প্রজ্বলিত অঙ্গার দ্বারা।</div>
<div class="v" id="v14"><span class="vn">14</span> <span class="br-p"><br><br></span>তিনি তাঁর তীর মারলেন, তাদেরকে ছিন্নভিন্ন করলেন; <span class="br-p"><br><br></span>অনেক বিদ্যুৎ চম্‌কিয়ে তাদেরকে বিশৃঙ্খল করলেন।</div>
<div class="v" id="v15"><span class="vn">15</span> <span class="br-p"><br><br></span>তখন জলরাশির সমস্ত প্রণালী প্রকাশ পেল, <span class="br-p"><br><br></span>দুনিয়ার সমস্ত মূল অনাবৃত হল, তোমার তর্জনে, <span class="br-p"><br><br></span>হে মাবুদ, তোমার নাসিকার প্রশ্বাসবায়ুতে।</div>
<div class="v" id="v16"><span class="vn">16</span> <span class="br-p"><br><br></span>তিনি উপর থেকে হাত বাড়িয়ে আমাকে ধরলেন, <span class="br-p"><br><br></span>মহাজলরাশি থেকে আমাকে টেনে তুললেন;</div>
<div class="v" id="v17"><span class="vn">17</span> <span class="br-p"><br><br></span>তিনি আমাকে উদ্ধার করলেন <span class="br-p"><br><br></span>আমার বলবান দুশমন থেকে, আমার বিদ্বেষীদের থেকে, <span class="br-p"><br><br></span>কেননা তারা আমার চেয়ে শক্তিমান ছিল।</div>
<div class="v" id="v18"><span class="vn">18</span> <span class="br-p"><br><br></span>আমার বিপদের দিনে তারা আমার কাছে এল, <span class="br-p"><br><br></span>কিন্তু মাবুদ আমার অবলম্বন হলেন।</div>
<div class="v" id="v19"><span class="vn">19</span> <span class="br-p"><br><br></span>তিনি আমাকে বাইরে প্রশস্ত স্থানে আনলেন, <span class="br-p"><br><br></span>আমাকে উদ্ধার করলেন, <span class="br-p"><br><br></span>কেননা তিনি আমাতে সন্তুষ্ট ছিলেন।</div>
<div class="v" id="v20"><span class="vn">20</span> <span class="br-p"><br><br></span>মাবুদ আমার ধার্মিকতানুযায়ী পুরস্কার দিলেন, <span class="br-p"><br><br></span>আমার হাতের পবিত্রতা অনুযায়ী ফল দিলেন।</div>
<div class="v" id="v21"><span class="vn">21</span> <span class="br-p"><br><br></span>কেননা আমি মাবুদের পথে চলেছি, <span class="br-p"><br><br></span>দুষ্টতাপূর্বক আমার আল্লাহ্‌কে ছেড়ে যাই নি।</div>
<div class="v" id="v22"><span class="vn">22</span> <span class="br-p"><br><br></span>কারণ তাঁর সমস্ত অনুশাসন আমার সম্মুখে ছিল, <span class="br-p"><br><br></span>আমি তাঁর বিধি আমা থেকে দূর করি নি।</div>
<div class="v" id="v23"><span class="vn">23</span> <span class="br-p"><br><br></span>আর আমি তাঁর উদ্দেশে সিদ্ধ ছিলাম, <span class="br-p"><br><br></span>আমার অপরাধ থেকে নিজেকে রক্ষা করতাম।</div>
<div class="v" id="v24"><span class="vn">24</span> <span class="br-p"><br><br></span>তাই মাবুদ আমার ধার্মিকতা অনুসারে ফল দিলেন, <span class="br-p"><br><br></span>তাঁর সাক্ষাতে আমার হাতের পবিত্রতা অনুসারে দিলেন।</div>
<div class="v" id="v25"><span class="vn">25</span> <span class="br-p"><br><br></span>তুমি দয়াবানের সঙ্গে সদয় ব্যবহার করবে, <span class="br-p"><br><br></span>সিদ্ধের সঙ্গে সিদ্ধ ব্যবহার করবে।</div>
<div class="v" id="v26"><span class="vn">26</span> <span class="br-p"><br><br></span>তুমি খাঁটিদের সঙ্গে খাঁটি ব্যবহার করবে, <span class="br-p"><br><br></span>কুটিলের সঙ্গে চতুরতা ব্যবহার করবে।</div>
<div class="v" id="v27"><span class="vn">27</span> <span class="br-p"><br><br></span>কেননা তুমি দুঃখীদেরকে নিস্তার করবে, <span class="br-p"><br><br></span>কিন্তু গর্বিত নয়ন অবনত করবে।</div>
<div class="v" id="v28"><span class="vn">28</span> <span class="br-p"><br><br></span>তুমিই আমার প্রদীপ উজ্জ্বল করে থাক; <span class="br-p"><br><br></span>মাবুদ, আমার আল্লাহ্‌, <span class="br-p"><br><br></span>তুমিই আমার অন্ধকার আলোকময় করে থাক।</div>
<div class="v" id="v29"><span class="vn">29</span> <span class="br-p"><br><br></span>কেননা তোমার দ্বারা আমি সৈন্যদলের বিরুদ্ধে দৌড়াই; <span class="br-p"><br><br></span>আমার আল্লাহ্‌র দ্বারা প্রাচীর পার হই।</div>
<div class="v" id="v30"><span class="vn">30</span> <span class="br-p"><br><br></span>তিনিই আল্লাহ্‌, তাঁর পথ সিদ্ধ; <span class="br-p"><br><br></span>মাবুদের কালাম পরীক্ষাসিদ্ধ; <span class="br-p"><br><br></span>যারা তোমার মধ্যে আশ্রয় নেয় তুমি তাদের সকলের ঢাল।</div>
<div class="v" id="v31"><span class="vn">31</span> <span class="br-p"><br><br></span>কারণ মাবুদ ছাড়া আর আল্লাহ্‌ কে আছে? <span class="br-p"><br><br></span>আমাদের আল্লাহ্‌ ছাড়া আর শৈল কে আছে?</div>
<div class="v" id="v32"><span class="vn">32</span> <span class="br-p"><br><br></span>আল্লাহ্‌ বল দিয়ে আমার কোমরবন্ধনী পরিয়েছেন। <span class="br-p"><br><br></span>তিনি আমার পথ সিদ্ধ করেছেন।</div>
<div class="v" id="v33"><span class="vn">33</span> <span class="br-p"><br><br></span>তিনি আমার চরণ হরিণীর চরণের মত করেন, <span class="br-p"><br><br></span>উচ্চস্থলীতে আমাকে সংস্থাপন করেন।</div>
<div class="v" id="v34"><span class="vn">34</span> <span class="br-p"><br><br></span>তিনি আমার হাতকে যুদ্ধ করতে শিক্ষা দেন, <span class="br-p"><br><br></span>তাই আমার বাহু ব্রোঞ্জের ধনুকে চাড়া দেয়।</div>
<div class="v" id="v35"><span class="vn">35</span> <span class="br-p"><br><br></span>তুমি আমাকে নিজের উদ্ধার-ঢাল দিয়েছ; <span class="br-p"><br><br></span>তোমার ডান হাত আমাকে ধারণ করেছে, <span class="br-p"><br><br></span>তোমার কোমলতা আমাকে মহান করেছে।</div>
<div class="v" id="v36"><span class="vn">36</span> <span class="br-p"><br><br></span>তুমি আমার নিচে চলার পথ প্রশস্ত করেছ, <span class="br-p"><br><br></span>আর আমার চরণ বিচলিত হয় নি।</div>
<div class="v" id="v37"><span class="vn">37</span> <span class="br-p"><br><br></span>আমি দুশমনদের পিছনে দৌড়াব, তাদেরকে ধরবো, <span class="br-p"><br><br></span>সংহার না করে ফিরে আসব না।</div>
<div class="v" id="v38"><span class="vn">38</span> <span class="br-p"><br><br></span>আমি তাদেরকে চূর্ণ করবো, <span class="br-p"><br><br></span>তারা আর উঠতে পারবে না, <span class="br-p"><br><br></span>তারা আমার পদতলে পতিত হবে।</div>
<div class="v" id="v39"><span class="vn">39</span> <span class="br-p"><br><br></span>কারণ তুমি যুদ্ধার্থে বল দিয়ে আমার কোমর বেঁধেছ; <span class="br-p"><br><br></span>যারা আমার বিরুদ্ধে উঠেছিল, <span class="br-p"><br><br></span>তাদেরকে তুমি আমার অধীনে নত করেছ।</div>
<div class="v" id="v40"><span class="vn">40</span> <span class="br-p"><br><br></span>আমার দুশমনদেরকে আমা থেকে ফিরিয়ে দিয়েছ, <span class="br-p"><br><br></span>আমি আমার বিদ্বেষীদেরকে সংহার করেছি।</div>
<div class="v" id="v41"><span class="vn">41</span> <span class="br-p"><br><br></span>তারা আর্তনাদ করলো, কিন্তু রক্ষাকর্তা কেউ নেই; <span class="br-p"><br><br></span>মাবুদের কাছে কান্নাকাটি করলো, কিন্তু তিনি জবাব দিলেন না।</div>
<div class="v" id="v42"><span class="vn">42</span> <span class="br-p"><br><br></span>তখন আমি তাদেরকে বায়ুচালিত ধূলিকণার মত চূর্ণ করলাম; <span class="br-p"><br><br></span>পথের কাদার মত ফেলে দিলাম;</div>
<div class="v" id="v43"><span class="vn">43</span> <span class="br-p"><br><br></span>তুমি আমাকে লোকদের বিদ্রোহ থেকে উদ্ধার করেছ, <span class="br-p"><br><br></span>জাতিদের মস্তক হিসেবে নিযুক্ত করেছ; <span class="br-p"><br><br></span>আমার অপরিচিত জাতি অমার গোলাম হবে।</div>
<div class="v" id="v44"><span class="vn">44</span> <span class="br-p"><br><br></span>শোনা মাত্র তারা আমার হুকুম মান্য করবে; <span class="br-p"><br><br></span>বিজাতি-সন্তানেরা আমার কর্তৃত্ব স্বীকার করবে।</div>
<div class="v" id="v45"><span class="vn">45</span> <span class="br-p"><br><br></span>বিজাতি-সন্তানেরা ম্লান হবে, <span class="br-p"><br><br></span>স্বকম্পে নিজ নিজ গুপ্ত স্থান থেকে বাইরে আসবে।</div>
<div class="v" id="v46"><span class="vn">46</span> <span class="br-p"><br><br></span>মাবুদ জীবন্ত, আমার শৈল ধন্য হোন, <span class="br-p"><br><br></span>আমার উদ্ধারের আল্লাহ্‌ উন্নত হোন।</div>
<div class="v" id="v47"><span class="vn">47</span> <span class="br-p"><br><br></span>সেই আল্লাহ্‌ আমার পক্ষে প্রতিশোধ নেন, <span class="br-p"><br><br></span>জাতিদেরকে, আমার অধীনে দমন করেন।</div>
<div class="v" id="v48"><span class="vn">48</span> <span class="br-p"><br><br></span>তিনি আমার দুশমনদের থেকে আমাকে উদ্ধার করেন; <span class="br-p"><br><br></span>যারা আমার বিরুদ্ধে উঠে, <span class="br-p"><br><br></span>তুমি তাদের উপরেও আমাকে উন্নত করছো, <span class="br-p"><br><br></span>তুমি দুর্বৃত্ত লোক থেকে আমাকে উদ্ধার করছো।</div>
<div class="v" id="v49"><span class="vn">49</span> <span class="br-p"><br><br></span>এই কারণে, হে মাবুদ, <span class="br-p"><br><br></span>আমি জাতিদের মধ্যে তোমার প্রশংসা করবো, <span class="br-p"><br><br></span>তোমার নামের উদ্দেশে প্রশংসা-গজল করবো।</div>
<div class="v" id="v50"><span class="vn">50</span> <span class="br-p"><br><br></span>তিনি তাঁর বাদশাহ্‌কে মহাবিজয় দান করেন, <span class="br-p"><br><br></span>তাঁর অভিষিক্ত ব্যক্তির প্রতি অটল মহব্বত প্রকাশ করেন, <span class="br-p"><br><br></span>যুগে যুগে দাউদ ও তার বংশের প্রতি রহম করেন। <span class="br-p"><br><br></span></div>
</div>
<!-- PARSED ABOVE; EDITING MAY BREAK PARSER -->
</body></html>