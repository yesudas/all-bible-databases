<html><head>
<meta http-equiv="Content-Type" content="text/html;charset=utf-8" />
<title>Ps 21 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 21);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_19.html">19</a> <a href="Ps_20.html">20</a> <b>21</b> <a href="Ps_22.html">22</a> <a href="Ps_23.html">23</a> ... <a href="Ps_150.html">150</a> </div><hr>
<h1>Ps 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>প্রধান বাদ্যকরের জন্য। হযরত দাউদের কাওয়ালী। <span class="br-p"><br><br></span>হে মাবুদ, তোমার বলে বাদশাহ্‌ আনন্দ করেন, <span class="br-p"><br><br></span>তিনি তোমার সাহায্য লাভে কতই উল্লসিত হন।</div>
<div class="v" id="v2"><span class="vn">2</span> <span class="br-p"><br><br></span>তুমি তাঁর মনোবাঞ্ছা পূর্ণ করেছ, <span class="br-p"><br><br></span>তাঁর ওষ্ঠের মুনাজাত অস্বীকার কর নি। <span class="br-p"><br><br></span>[সেলা।]</div>
<div class="v" id="v3"><span class="vn">3</span> <span class="br-p"><br><br></span>কেননা তুমি মঙ্গলের বিবিধ বর সহ তাঁর সম্মুখবর্তী হয়েছ, <span class="br-p"><br><br></span>তুমি তাঁর মাথায় সোনার মুকুট দিয়েছ।</div>
<div class="v" id="v4"><span class="vn">4</span> <span class="br-p"><br><br></span>তিনি তোমার কাছে জীবন প্রার্থনা করেছিলেন, <span class="br-p"><br><br></span>তুমি তাঁকে অনন্তকাল স্থায়ী দীর্ঘ পরমায়ু দিয়েছ।</div>
<div class="v" id="v5"><span class="vn">5</span> <span class="br-p"><br><br></span>তোমার সাহায্য লাভে তিনি মহাগৌরবান্বিত; <span class="br-p"><br><br></span>তুমি তাঁর উপরে গৌরব ও মহিমা রেখেছ।</div>
<div class="v" id="v6"><span class="vn">6</span> <span class="br-p"><br><br></span>তুমি তাঁকে চিরস্থায়ী দোয়াযুক্ত করেছ, <span class="br-p"><br><br></span>তোমার উপস্থিতির আনন্দে তাঁকে আনন্দিত করেছ।</div>
<div class="v" id="v7"><span class="vn">7</span> <span class="br-p"><br><br></span>কারণ বাদশাহ্‌ মাবুদের উপর নির্ভর করেন, <span class="br-p"><br><br></span>সর্বশক্তিমানের অটল মহব্বতে তিনি বিচলিত হবেন না।</div>
<div class="v" id="v8"><span class="vn">8</span> <span class="br-p"><br><br></span>তোমার হাত তোমার সমস্ত দুশমনকে ধরবে; <span class="br-p"><br><br></span>তোমার ডান হাত তোমার বিদ্বেষীদেরকে ধরবে।</div>
<div class="v" id="v9"><span class="vn">9</span> <span class="br-p"><br><br></span>তুমি তোমার ক্রোধের সময়ে তাদেরকে প্রজ্বলিত অগ্নিকুণ্ডস্বরূপ করবে; <span class="br-p"><br><br></span>মাবুদ ক্রোধে তাদেরকে গ্রাস করবেন, <span class="br-p"><br><br></span>আগুন তাদেরকে পুড়িয়ে ফেলবে।</div>
<div class="v" id="v10"><span class="vn">10</span> <span class="br-p"><br><br></span>তুমি উচ্ছিন্ন করবে দুনিয়া থেকে তাদের ফল, <span class="br-p"><br><br></span>মানবজাতির মধ্য থেকে তাদের বংশ।</div>
<div class="v" id="v11"><span class="vn">11</span> <span class="br-p"><br><br></span>কেননা তারা তোমার বিরুদ্ধে কুসঙ্কল্প করলো; <span class="br-p"><br><br></span>তারা কুমন্ত্রণা করলো, তা সিদ্ধ করতে পারে না।</div>
<div class="v" id="v12"><span class="vn">12</span> <span class="br-p"><br><br></span>কেননা তুমি তাদেরকে ফিরিয়ে দেবে, <span class="br-p"><br><br></span>তুমি তাদের মুখ তোমার ধনুকে লক্ষ্যবস্তু করবে।</div>
<div class="v" id="v13"><span class="vn">13</span> <span class="br-p"><br><br></span>হে মাবুদ, নিজের বলে উন্নত হও; <span class="br-p"><br><br></span>আমরা তোমার পরাক্রমের গান গাইব ও প্রশংসা করবো।</div>
</div>
<!-- PARSED ABOVE; EDITING MAY BREAK PARSER -->
</body></html>