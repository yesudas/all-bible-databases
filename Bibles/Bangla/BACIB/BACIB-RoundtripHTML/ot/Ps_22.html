<html><head>
<meta http-equiv="Content-Type" content="text/html;charset=utf-8" />
<title>Ps 22 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 22);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_20.html">20</a> <a href="Ps_21.html">21</a> <b>22</b> <a href="Ps_23.html">23</a> <a href="Ps_24.html">24</a> ... <a href="Ps_150.html">150</a> </div><hr>
<h1>Ps 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>প্রধান বাদ্যকরের জন্য। স্বর, <span class="br-p"><br><br></span>প্রভাতের হরিণী। হযরত দাউদের কাওয়ালী। <span class="br-p"><br><br></span>আল্লাহ্‌ আমার, আল্লাহ্‌ আমার, <span class="br-p"><br><br></span>তুমি কেন আমাকে পরিত্যাগ করেছ? <span class="br-p"><br><br></span>আমাকে রক্ষা না করে ও আমার <span class="br-p"><br><br></span>আর্তনাদের উক্তি না শুনে কেন দূরে থাক?</div>
<div class="v" id="v2"><span class="vn">2</span> <span class="br-p"><br><br></span>হে আমার আল্লাহ্‌, আমি দিনে আহ্বান করি, <span class="br-p"><br><br></span>কিন্তু তুমি উত্তর দাও না; <span class="br-p"><br><br></span>রাতেও (ডাকি), আমার বিশ্রাম হয় না।</div>
<div class="v" id="v3"><span class="vn">3</span> <span class="br-p"><br><br></span>কিন্তু তুমিই পবিত্র, <span class="br-p"><br><br></span>ইসরাইলের সমস্ত প্রশংসা তোমার সিংহাসন।</div>
<div class="v" id="v4"><span class="vn">4</span> <span class="br-p"><br><br></span>আমাদের পূর্বপুরুষেরা তোমাতেই বিশ্বাস করতেন; <span class="br-p"><br><br></span>তাঁরা বিশ্বাস করতেন, <span class="br-p"><br><br></span>আর তুমি তাঁদেরকে উদ্ধার করতে।</div>
<div class="v" id="v5"><span class="vn">5</span> <span class="br-p"><br><br></span>তাঁরা তোমার কাছে কান্নাকাটি করতেন আর রক্ষা পেতেন, <span class="br-p"><br><br></span>তোমার উপর ঈমান এনে লজ্জিত হতেন না।</div>
<div class="v" id="v6"><span class="vn">6</span> <span class="br-p"><br><br></span>কিন্তু আমি কীট, মানুষ নই, <span class="br-p"><br><br></span>মানুষের নিন্দাস্পদ, লোকদের অবজ্ঞাত।</div>
<div class="v" id="v7"><span class="vn">7</span> <span class="br-p"><br><br></span>যারা আমাকে দেখে, সকলে আমাকে ঠাট্টা করে, <span class="br-p"><br><br></span>তারা মুখ ভেঙ্গায় আর মাথা নেড়ে বলে,</div>
<div class="v" id="v8"><span class="vn">8</span> <span class="br-p"><br><br></span>মাবুদের উপরে নির্ভর কর; <span class="br-p"><br><br></span>তিনি ওকে উদ্ধার করুন; <span class="br-p"><br><br></span>ওকে রক্ষা করুন, কেননা তিনি ওতে প্রীত।</div>
<div class="v" id="v9"><span class="vn">9</span> <span class="br-p"><br><br></span>তুমিই তো মাতৃগর্ভ থেকে আমাকে বাইরে আনলে; <span class="br-p"><br><br></span>যখন আমার মাতার স্তন পান করি, <span class="br-p"><br><br></span>তখন তুমি আমার বিশ্বাস জন্মালে।</div>
<div class="v" id="v10"><span class="vn">10</span> <span class="br-p"><br><br></span>গর্ভ থেকে আমি তোমার হাতে নিক্ষিপ্ত; <span class="br-p"><br><br></span>আমার মাতৃজঠর থেকে তুমিই আমার আল্লাহ্‌।</div>
<div class="v" id="v11"><span class="vn">11</span> <span class="br-p"><br><br></span>আমা থেকে দূরে থেকো না, <span class="br-p"><br><br></span>সঙ্কট আসন্ন, সাহায্যকারী কেউ নেই।</div>
<div class="v" id="v12"><span class="vn">12</span> <span class="br-p"><br><br></span>অনেক ষাঁড় আমাকে বেষ্টন করেছে, <span class="br-p"><br><br></span>বাশনের বলবান বলদেরা আমাকে ঘিরে ধরেছে।</div>
<div class="v" id="v13"><span class="vn">13</span> <span class="br-p"><br><br></span>তারা আমার প্রতি মুখ খুলে হা করে, <span class="br-p"><br><br></span>বিদীর্ণকারী সিংহ যেন গর্জন করছে।</div>
<div class="v" id="v14"><span class="vn">14</span> <span class="br-p"><br><br></span>আমাকে পানির মত সেচন করা হচ্ছে, <span class="br-p"><br><br></span>আমার সমুদয় অস্থি সন্ধিচ্যুত হয়েছে, <span class="br-p"><br><br></span>আমার হৃদয় মোমের মত হয়েছে, <span class="br-p"><br><br></span>তা অন্ত্রগুলোর মধ্যে গলে গলে পড়ছে।</div>
<div class="v" id="v15"><span class="vn">15</span> <span class="br-p"><br><br></span>আমার বল খোলার মত শুকিয়ে যাচ্ছে, <span class="br-p"><br><br></span>আমার জিহ্বা তালুতে লেগে যাচ্ছে, <span class="br-p"><br><br></span>তুমি আমাকে মৃত্যুর ধূলিতে রেখেছ।</div>
<div class="v" id="v16"><span class="vn">16</span> <span class="br-p"><br><br></span>কেননা কুকুরেরা আমাকে ঘিরে ধরেছে, <span class="br-p"><br><br></span>দুর্বৃত্তদের মণ্ডলী আমাকে বেষ্টন করেছে; <span class="br-p"><br><br></span>তারা আমার হস্তপদ বিদ্ধ করেছে।</div>
<div class="v" id="v17"><span class="vn">17</span> <span class="br-p"><br><br></span>আমি আমার সমস্ত অস্থি গণনা করতে পারি; <span class="br-p"><br><br></span>ওরা আমার প্রতি দৃষ্টিপাত করে, চেয়ে থাকে।</div>
<div class="v" id="v18"><span class="vn">18</span> <span class="br-p"><br><br></span>তারা নিজেদের মধ্যে আমার কাপড়-চোপড় ভাগ করে, <span class="br-p"><br><br></span>আমার কাপড়ের জন্য গুলিবাঁট করে।</div>
<div class="v" id="v19"><span class="vn">19</span> <span class="br-p"><br><br></span>কিন্তু হে মাবুদ, তুমি দূরে থেকো না; <span class="br-p"><br><br></span>হে আমার সহায়, আমার সাহায্য করতে তাড়াতাড়ি এগিয়ে এসো।</div>
<div class="v" id="v20"><span class="vn">20</span> <span class="br-p"><br><br></span>তলোয়ার থেকে আমার প্রাণ উদ্ধার কর, <span class="br-p"><br><br></span>আমার একমাত্র [রূহ্‌] কুকুরের হাত থেকে উদ্ধার কর।</div>
<div class="v" id="v21"><span class="vn">21</span> <span class="br-p"><br><br></span>নিস্তার কর আমাকে সিংহের মুখ থেকে, <span class="br-p"><br><br></span>আর বন্য ষাঁড়ের শিং থেকে— <span class="br-p"><br><br></span>তুমি আমাকে উত্তর দিয়েছ।</div>
<div class="v" id="v22"><span class="vn">22</span> <span class="br-p"><br><br></span>আমি আমার ভাইদের কাছে তোমার নাম তবলিগ করবো; <span class="br-p"><br><br></span>সমাজের মধ্যে তোমার নামের প্রশংসা করবো।</div>
<div class="v" id="v23"><span class="vn">23</span> <span class="br-p"><br><br></span>মাবুদের ভয়কারীগণ! তাঁর প্রশংসা কর; <span class="br-p"><br><br></span>ইয়াকুবের সমস্ত বংশ! তাঁকে সম্মান কর; <span class="br-p"><br><br></span>তাঁকে ভয় কর, ইসরাইলের সমস্ত বংশ!</div>
<div class="v" id="v24"><span class="vn">24</span> <span class="br-p"><br><br></span>কেননা তিনি দুঃখীর দুঃখ উপেক্ষা বা ঘৃণা করেন নি; <span class="br-p"><br><br></span>তিনি তা থেকে তাঁর মুখও লুকান নি; <span class="br-p"><br><br></span>বরং আমি তাঁর কাছে কান্না করতে তিনি শুনলেন।</div>
<div class="v" id="v25"><span class="vn">25</span> <span class="br-p"><br><br></span>মহাসমাজে তোমা থেকে আমার প্রশংসা জন্মে, <span class="br-p"><br><br></span>যারা তাঁকে ভক্তিপূর্ণ ভয় করে, <span class="br-p"><br><br></span>তাদের সাক্ষাতে আমি আমার সমস্ত মানত পূর্ণ করবো।</div>
<div class="v" id="v26"><span class="vn">26</span> <span class="br-p"><br><br></span>নম্র লোকেরা ভোজন করে তৃপ্ত হবে, <span class="br-p"><br><br></span>যারা মাবুদের খোঁজ করে তারা তাঁর প্রশংসা করবে; <span class="br-p"><br><br></span>তোমাদের অন্তঃকরণ চিরজীবী হোক।</div>
<div class="v" id="v27"><span class="vn">27</span> <span class="br-p"><br><br></span>দুনিয়ার প্রান্তস্থিত সকলে স্মরণ করে মাবুদের প্রতি ফিরবে; <span class="br-p"><br><br></span>জাতিদের সমস্ত গোষ্ঠী তোমার সম্মুখে সেজ্‌দা করবে।</div>
<div class="v" id="v28"><span class="vn">28</span> <span class="br-p"><br><br></span>কেননা রাজত্ব মাবুদেরই; <span class="br-p"><br><br></span>তিনিই জাতিদের উপরে শাসনকর্তা।</div>
<div class="v" id="v29"><span class="vn">29</span> <span class="br-p"><br><br></span>দুনিয়ার সকল ধনবান লোকেরা ভোজন করে সেজ্‌দা করবে; <span class="br-p"><br><br></span>যারা ধূলিতে নামতে উদ্যত, <span class="br-p"><br><br></span>তারা সকলে তাঁর সাক্ষাতে জানু পাতবে, <span class="br-p"><br><br></span>যে নিজের প্রাণ বাঁচাতে অসমর্থ, সেও পাতবে।</div>
<div class="v" id="v30"><span class="vn">30</span> <span class="br-p"><br><br></span>ভবিষ্যত বংশধরেরা তাঁর সেবা করবে, <span class="br-p"><br><br></span>প্রভুর সম্বন্ধে ভাবী বংশকে বলা যাবে।</div>
<div class="v" id="v31"><span class="vn">31</span> <span class="br-p"><br><br></span>তারা আসবে, তাঁর ধর্মশীলতা জানাবে, <span class="br-p"><br><br></span>ভবিষ্যত প্রজন্মের লোকদের বলবে, <span class="br-p"><br><br></span>তিনি কার্যসাধন করেছেন।</div>
</div>
<!-- PARSED ABOVE; EDITING MAY BREAK PARSER -->
</body></html>