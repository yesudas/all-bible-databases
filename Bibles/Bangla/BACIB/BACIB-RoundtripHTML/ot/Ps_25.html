<html><head>
<meta http-equiv="Content-Type" content="text/html;charset=utf-8" />
<title>Ps 25 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 25);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_23.html">23</a> <a href="Ps_24.html">24</a> <b>25</b> <a href="Ps_26.html">26</a> <a href="Ps_27.html">27</a> ... <a href="Ps_150.html">150</a> </div><hr>
<h1>Ps 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>হযরত দাউদের। <span class="br-p"><br><br></span>হে মাবুদ, তোমারই দিকে <span class="br-p"><br><br></span>আমি নিজের প্রাণ উত্তোলন করি।</div>
<div class="v" id="v2"><span class="vn">2</span> <span class="br-p"><br><br></span>হে আমার আল্লাহ্‌, আমি তোমারই আশ্রয় নিয়েছি, <span class="br-p"><br><br></span>আমাকে লজ্জিত হতে দিও না; <span class="br-p"><br><br></span>আমার দুশমনেরা আমাকে নিয়ে উল্লাস না করুক।</div>
<div class="v" id="v3"><span class="vn">3</span> <span class="br-p"><br><br></span>যেসব লোক তোমার অপেক্ষা করে, তারা লজ্জিত হবে না; <span class="br-p"><br><br></span>যারা অকারণে বেঈমানী করে, তারাই লজ্জিত হবে।</div>
<div class="v" id="v4"><span class="vn">4</span> <span class="br-p"><br><br></span>হে মাবুদ, তোমার সমস্ত পথ আমাকে জানাও; <span class="br-p"><br><br></span>তোমার সমস্ত পথ আমাকে বুঝিয়ে দাও।</div>
<div class="v" id="v5"><span class="vn">5</span> <span class="br-p"><br><br></span>তোমার সত্যে আমাকে চালাও, আমাকে শিক্ষা দাও, <span class="br-p"><br><br></span>কেননা তুমিই আমার উদ্ধারকারী আল্লাহ্‌; <span class="br-p"><br><br></span>আমি সমস্ত দিন তোমার অপেক্ষায় থাকি।</div>
<div class="v" id="v6"><span class="vn">6</span> <span class="br-p"><br><br></span>হে মাবুদ, তোমার করুণা ও অটল মহব্বত স্মরণ কর, <span class="br-p"><br><br></span>কেননা উভয়ই অনাদি কাল থেকে আছে।</div>
<div class="v" id="v7"><span class="vn">7</span> <span class="br-p"><br><br></span>আমার যৌবনের গুনাহ্‌ ও আমার সমস্ত অধর্ম স্মরণ করো না, <span class="br-p"><br><br></span>হে মাবুদ, তোমার মঙ্গলভাবের অনুরোধে, <span class="br-p"><br><br></span>তোমার অটল মহব্বত অনুসারে আমাকে স্মরণ কর।</div>
<div class="v" id="v8"><span class="vn">8</span> <span class="br-p"><br><br></span>মাবুদ মঙ্গলময় ও সরল, <span class="br-p"><br><br></span>এজন্য তিনি গুনাহ্‌গারদের পথ দেখান।</div>
<div class="v" id="v9"><span class="vn">9</span> <span class="br-p"><br><br></span>তিনি নম্রদের ন্যায়বিচারের পথে চালান, <span class="br-p"><br><br></span>নম্রদেরকে তাঁর পথ দেখিয়ে দেন।</div>
<div class="v" id="v10"><span class="vn">10</span> <span class="br-p"><br><br></span>যারা তাঁর নিয়ম ও নির্দেশ পালন করে, <span class="br-p"><br><br></span>তাদের পক্ষে মাবুদের সমস্ত পথ অটল মহব্বত ও বিশ্বস্ততায় পূর্ণ।</div>
<div class="v" id="v11"><span class="vn">11</span> <span class="br-p"><br><br></span>তোমার নামের গুণে, <span class="br-p"><br><br></span>হে মাবুদ, আমার অপরাধ মাফ কর, <span class="br-p"><br><br></span>কেননা তা গুরুতর।</div>
<div class="v" id="v12"><span class="vn">12</span> <span class="br-p"><br><br></span>সেই ব্যক্তি কে যে মাবুদকে ভয় করে? <span class="br-p"><br><br></span>তিনি তাকে সেই পথ সম্বন্ধে শিক্ষা দেবেন <span class="br-p"><br><br></span>যে পথে তাকে চলতে হবে।</div>
<div class="v" id="v13"><span class="vn">13</span> <span class="br-p"><br><br></span>তার প্রাণ সহিসালামতে বাস করবে, <span class="br-p"><br><br></span>তার বংশ দেশের অধিকারী হবে।</div>
<div class="v" id="v14"><span class="vn">14</span> <span class="br-p"><br><br></span>মাবুদের গূঢ় মন্ত্রণা তাঁর ভয়কারীদের অধিকার, <span class="br-p"><br><br></span>তিনি তাদেরকে তাঁর নিয়ম জানাবেন।</div>
<div class="v" id="v15"><span class="vn">15</span> <span class="br-p"><br><br></span>আমার দৃষ্টি নিরন্তন মাবুদের দিকে, <span class="br-p"><br><br></span>কেননা তিনিই আমার চরণ জাল থেকে উদ্ধার করবেন।</div>
<div class="v" id="v16"><span class="vn">16</span> <span class="br-p"><br><br></span>আমার প্রতি দৃষ্টি ফিরাও, আমার প্রতি রহম কর, <span class="br-p"><br><br></span>কেননা আমি একাকী ও দুঃখী।</div>
<div class="v" id="v17"><span class="vn">17</span> <span class="br-p"><br><br></span>আমার অন্তঃকরণের যন্ত্রণা বৃদ্ধি পেয়েছে, <span class="br-p"><br><br></span>আমার সমস্ত কষ্ট থেকে আমাকে নিস্তার কর।</div>
<div class="v" id="v18"><span class="vn">18</span> <span class="br-p"><br><br></span>আমার দুঃখ ও কষ্টের প্রতি দৃষ্টিপাত কর, <span class="br-p"><br><br></span>আমার সমস্ত গুনাহ্‌ মাফ কর।</div>
<div class="v" id="v19"><span class="vn">19</span> <span class="br-p"><br><br></span>আমার দুশমনদেরকে দেখ, কেননা তারা অনেক; <span class="br-p"><br><br></span>তারা নিষ্ঠুরভাবে আমাকে হিংসা করে।</div>
<div class="v" id="v20"><span class="vn">20</span> <span class="br-p"><br><br></span>আমার প্রাণ রক্ষা কর, আমাকে উদ্ধার কর, <span class="br-p"><br><br></span>আমাকে লজ্জিত করোনা, <span class="br-p"><br><br></span>কেননা আমি তোমার আশ্রয় নিয়েছি।</div>
<div class="v" id="v21"><span class="vn">21</span> <span class="br-p"><br><br></span>সিদ্ধতা ও সরলতা আমাকে রক্ষা করুক, <span class="br-p"><br><br></span>কেননা আমি তোমার অপেক্ষা করছি।</div>
<div class="v" id="v22"><span class="vn">22</span> <span class="br-p"><br><br></span>হে আল্লাহ্‌, ইসরাইলকে মুক্ত কর, <span class="br-p"><br><br></span>তার সমস্ত সঙ্কট থেকে মুক্ত কর।</div>
</div>
<!-- PARSED ABOVE; EDITING MAY BREAK PARSER -->
</body></html>