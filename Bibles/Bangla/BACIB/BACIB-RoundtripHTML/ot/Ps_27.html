<html><head>
<meta http-equiv="Content-Type" content="text/html;charset=utf-8" />
<title>Ps 27 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 27);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_25.html">25</a> <a href="Ps_26.html">26</a> <b>27</b> <a href="Ps_28.html">28</a> <a href="Ps_29.html">29</a> ... <a href="Ps_150.html">150</a> </div><hr>
<h1>Ps 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>হযরত দাউদের। <span class="br-p"><br><br></span>মাবুদ আমার নূর, আমার উদ্ধার, <span class="br-p"><br><br></span>আমি কাকে ভয় করবো? <span class="br-p"><br><br></span>মাবুদ আমার জীবন দুর্গ, <span class="br-p"><br><br></span>আমি কাকে দেখে ত্রাসযুক্ত হব?</div>
<div class="v" id="v2"><span class="vn">2</span> <span class="br-p"><br><br></span>দুর্বৃত্তরা যখন আমার মাংস খেতে কাছে এল, <span class="br-p"><br><br></span>তখন আমার সেই বিপক্ষেরা ও বিদ্বেষীরা হোঁচট খেয়ে পড়লো।</div>
<div class="v" id="v3"><span class="vn">3</span> <span class="br-p"><br><br></span>যদিও সৈন্যদল আমার বিরুদ্ধে শিবির স্থাপন করে, <span class="br-p"><br><br></span>তবুও আমার অন্তঃকরণ ভয় পাবে না; <span class="br-p"><br><br></span>যদিও আমার বিরুদ্ধে যুদ্ধ সংগঠিত হয়, <span class="br-p"><br><br></span>তবুও, তখনও আমি সাহস করবো।</div>
<div class="v" id="v4"><span class="vn">4</span> <span class="br-p"><br><br></span>মাবুদের কাছে আমি একটি বিষয় যাচ্ঞা করেছি, <span class="br-p"><br><br></span>আমি তারই খোঁজ করবো, <span class="br-p"><br><br></span>যেন জীবনের সমুদয় দিন মাবুদের গৃহে বাস করি, <span class="br-p"><br><br></span>মাবুদের সৌন্দর্য দেখবার জন্য, <span class="br-p"><br><br></span>ও তাঁর বায়তুল মোকাদ্দসে খোঁজ করার জন্য।</div>
<div class="v" id="v5"><span class="vn">5</span> <span class="br-p"><br><br></span>কেননা বিপদের দিনে তিনি তাঁর কাঁধে আমাকে লুকিয়ে রাখবেন, <span class="br-p"><br><br></span>তাঁর তাঁবুর অন্তরালে আমাকে লুকিয়ে রাখবেন; <span class="br-p"><br><br></span>তিনি শৈলের উপরে আমাকে স্থাপন করবেন।</div>
<div class="v" id="v6"><span class="vn">6</span> <span class="br-p"><br><br></span>আর এখন আমার চারদিকের দুশমনদের চেয়ে আমার মাথা উন্নত হবে, <span class="br-p"><br><br></span>আমি তাঁর তাঁবুতে আনন্দধ্বনির সঙ্গে উৎসর্গ করবো, <span class="br-p"><br><br></span>আমি মাবুদের উদ্দেশে প্রশস্তি ও গজল গাইব।</div>
<div class="v" id="v7"><span class="vn">7</span> <span class="br-p"><br><br></span>হে মাবুদ, শোন, আমি স্বরবে আহ্বান করি; <span class="br-p"><br><br></span>আমার প্রতি রহম কর, আমাকে উত্তর দাও।</div>
<div class="v" id="v8"><span class="vn">8</span> <span class="br-p"><br><br></span>আমার অন্তর তোমাকে বললো, ‘তাঁর মুখের খোঁজ কর’; <span class="br-p"><br><br></span>মাবুদ, আমি তোমার খোঁজ করবো।</div>
<div class="v" id="v9"><span class="vn">9</span> <span class="br-p"><br><br></span>আমা থেকে তোমার মুখ আচ্ছাদন করো না। <span class="br-p"><br><br></span>ক্রোধে তোমার গোলামকে দূর করো না; <span class="br-p"><br><br></span>তুমি আমার সহায় হয়ে আসছ; <span class="br-p"><br><br></span>হে আমার উদ্ধারের আল্লাহ্‌, <span class="br-p"><br><br></span>আমাকে ফেলে দিও না, ত্যাগ করো না।</div>
<div class="v" id="v10"><span class="vn">10</span> <span class="br-p"><br><br></span>আমার পিতা-মাতা আমাকে ত্যাগ করেছেন, <span class="br-p"><br><br></span>কিন্তু মাবুদ আমাকে তুলে নেবেন।</div>
<div class="v" id="v11"><span class="vn">11</span> <span class="br-p"><br><br></span>হে মাবুদ, তোমার পথ আমাকে শেখাও, <span class="br-p"><br><br></span>সমান পথে আমাকে গমন করাও, <span class="br-p"><br><br></span>আমার দুশমনদের জন্য তা কর।</div>
<div class="v" id="v12"><span class="vn">12</span> <span class="br-p"><br><br></span>আমার বিপক্ষদের ইচ্ছার হাতে আমাকে তুলে দিও না; <span class="br-p"><br><br></span>কেননা মিথ্যাসাক্ষীরা আমার বিরুদ্ধে উঠেছে, <span class="br-p"><br><br></span>তাদের নিঃশ্বাসে নিষ্ঠুরতা বের হয়।</div>
<div class="v" id="v13"><span class="vn">13</span> <span class="br-p"><br><br></span>আমি বিশ্বাস করেছি যে, <span class="br-p"><br><br></span>আমি জীবিতদের দেশেই মাবুদের মেহেরবানী দেখব।</div>
<div class="v" id="v14"><span class="vn">14</span> <span class="br-p"><br><br></span>মাবুদের অপেক্ষায় থাক; <span class="br-p"><br><br></span>সাহস কর, তোমার অন্তঃকরণ সবল হোক; <span class="br-p"><br><br></span>হ্যাঁ, মাবুদেরই অপেক্ষায় থাক।</div>
</div>
<!-- PARSED ABOVE; EDITING MAY BREAK PARSER -->
</body></html>