<html><head>
<meta http-equiv="Content-Type" content="text/html;charset=utf-8" />
<title>Ps 28 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 28);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_26.html">26</a> <a href="Ps_27.html">27</a> <b>28</b> <a href="Ps_29.html">29</a> <a href="Ps_30.html">30</a> ... <a href="Ps_150.html">150</a> </div><hr>
<h1>Ps 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>হযরত দাউদের। <span class="br-p"><br><br></span>হে মাবুদ, আমি তোমাকে ডাকছি; <span class="br-p"><br><br></span>আমার শৈল, আমার প্রতি বধির হয়ো না; <span class="br-p"><br><br></span>পাছে, যদি তুমি আমার প্রতি নীরব হও, <span class="br-p"><br><br></span>আর আমি বিপথগামীদের মত হয়ে পড়ি।</div>
<div class="v" id="v2"><span class="vn">2</span> <span class="br-p"><br><br></span>যখন আমি তোমার কাছে আর্তনাদ করি, <span class="br-p"><br><br></span>যখন তোমার মহা-পবিত্র স্থানের দিকে দু’হাত উত্তোলন করি, <span class="br-p"><br><br></span>তখন তুমি আমার ফরিয়াদ শুনো।</div>
<div class="v" id="v3"><span class="vn">3</span> <span class="br-p"><br><br></span>দুর্জনদের ও অধর্মচারীদের সঙ্গে আমাকে টেনে নিও না; <span class="br-p"><br><br></span>তারা নিজ নিজ প্রতিবেশীদের সঙ্গে শান্তির কথা বলে, <span class="br-p"><br><br></span>কিন্তু তাদের অন্তঃকরণে হিংসাভাব আছে।</div>
<div class="v" id="v4"><span class="vn">4</span> <span class="br-p"><br><br></span>তাদের কাজ ও আচরণের নাফরমানী অনুসারে তাদেরকে ফল দাও; <span class="br-p"><br><br></span>তাদের হাতের কাজ অনুসারে ফল তাদেরকে দাও; <span class="br-p"><br><br></span>তাদের অপকার তাদেরই প্রতি বর্তাও।</div>
<div class="v" id="v5"><span class="vn">5</span> <span class="br-p"><br><br></span>কেননা তারা মাবুদের কাজ ও তাঁর হাতের কাজ বিবেচনা করে না; <span class="br-p"><br><br></span>তিনি তাঁদেরকে ভেঙ্গে ফেলবেন, গেঁথে তুলবেন না।</div>
<div class="v" id="v6"><span class="vn">6</span> <span class="br-p"><br><br></span>মাবুদ ধন্য হোন, <span class="br-p"><br><br></span>কেননা তিনি আমার ফরিয়াদ শুনেছেন।</div>
<div class="v" id="v7"><span class="vn">7</span> <span class="br-p"><br><br></span>মাবুদ আমার বল ও আমার ঢাল; <span class="br-p"><br><br></span>আমার অন্তঃকরণ তাঁর উপরে নির্ভর করেছে, <span class="br-p"><br><br></span>তাই আমি সাহায্য পেয়েছি; <span class="br-p"><br><br></span>এজন্য আমার অন্তঃকরণ উল্লসিত হয়েছে, <span class="br-p"><br><br></span>আমি নিজের গজল দ্বারা তাঁর প্রশংসা করবো।</div>
<div class="v" id="v8"><span class="vn">8</span> <span class="br-p"><br><br></span>মাবুদ তাঁর লোকদের বল; <span class="br-p"><br><br></span>তিনিই তাঁর অভিষিক্ত ব্যক্তির রক্ষাকারী দুর্গ।</div>
<div class="v" id="v9"><span class="vn">9</span> <span class="br-p"><br><br></span>তোমার লোকদেরকে নাজাত কর, <span class="br-p"><br><br></span>নিজের অধিকারকে দোয়া কর; <span class="br-p"><br><br></span>তাদেরকে পালন কর, চিরকাল বহন কর।</div>
</div>
<!-- PARSED ABOVE; EDITING MAY BREAK PARSER -->
</body></html>