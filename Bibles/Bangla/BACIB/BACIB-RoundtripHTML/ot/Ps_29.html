<html><head>
<meta http-equiv="Content-Type" content="text/html;charset=utf-8" />
<title>Ps 29 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 29);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_27.html">27</a> <a href="Ps_28.html">28</a> <b>29</b> <a href="Ps_30.html">30</a> <a href="Ps_31.html">31</a> ... <a href="Ps_150.html">150</a> </div><hr>
<h1>Ps 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>হযরত দাউদের কাওয়ালী। <span class="br-p"><br><br></span>হে বেহেশতী সত্তাগুলো, মাবুদের গৌরব ঘোষণা কর; <span class="br-p"><br><br></span>মাবুদের গৌরব ও পরাক্রমের ঘোষণা কর।</div>
<div class="v" id="v2"><span class="vn">2</span> <span class="br-p"><br><br></span>মাবুদের উদ্দেশে তাঁর নামের গৌরব ঘোষণা কর; <span class="br-p"><br><br></span>পবিত্র শোভায় মাবুদের কাছে সেজ্‌দা কর।</div>
<div class="v" id="v3"><span class="vn">3</span> <span class="br-p"><br><br></span>পানির উপরে মাবুদের কণ্ঠস্বর; <span class="br-p"><br><br></span>গৌরবান্বিত আল্লাহ্‌ বজ্রনাদ করছেন, <span class="br-p"><br><br></span>মাবুদ বিপুল জলরাশির উপরে বিদ্যমান।</div>
<div class="v" id="v4"><span class="vn">4</span> <span class="br-p"><br><br></span>মাবুদের কণ্ঠস্বর শক্তিবিশিষ্ট; <span class="br-p"><br><br></span>মাবুদের কণ্ঠস্বর মহিমান্বিত।</div>
<div class="v" id="v5"><span class="vn">5</span> <span class="br-p"><br><br></span>মাবুদের কণ্ঠস্বর এরস গাছ ভেঙ্গে ফেলছে; <span class="br-p"><br><br></span>মাবুদই লেবাননের এরস গাছ খণ্ড-বিখণ্ড করছেন।</div>
<div class="v" id="v6"><span class="vn">6</span> <span class="br-p"><br><br></span>তিনি গরুর বাছুরের মত তাদেরকে নাচাচ্ছেন, <span class="br-p"><br><br></span>লেবানন ও শিবিয়োনকে বন্য ষাঁড়ের বাচ্চার মত নাচাচ্ছেন।</div>
<div class="v" id="v7"><span class="vn">7</span> <span class="br-p"><br><br></span>মাবুদের কণ্ঠস্বরে আসমানে বিদ্যুতের ঝলকানী সৃষ্টি হয়।</div>
<div class="v" id="v8"><span class="vn">8</span> <span class="br-p"><br><br></span>মাবুদের কণ্ঠস্বর মরুভূমিকে কম্পমান করছে; <span class="br-p"><br><br></span>মাবুদ কাদেশের মরুভূমিকে কম্পমান করছেন।</div>
<div class="v" id="v9"><span class="vn">9</span> <span class="br-p"><br><br></span>মাবুদের কণ্ঠস্বর হরিণীদেরকে প্রসব করাচ্ছে, <span class="br-p"><br><br></span>বনরাজিকে পত্রহীন করাচ্ছে; <span class="br-p"><br><br></span>আর তাঁর বায়তুল মোকাদ্দসে সবাই বলছে, <span class="br-p"><br><br></span>“আল্লাহ্‌র গৌরব।”</div>
<div class="v" id="v10"><span class="vn">10</span> <span class="br-p"><br><br></span>মহাবন্যার উপরে মাবুদই বাদশাহ্‌; <span class="br-p"><br><br></span>মাবুদ চিরকালের তরে বাদশাহ্‌র সিংহাসনে বসেছেন।</div>
<div class="v" id="v11"><span class="vn">11</span> <span class="br-p"><br><br></span>মাবুদ নিজের লোকদের বল দেবেন; <span class="br-p"><br><br></span>মাবুদ তাঁর লোকদের শান্তি দিয়ে দোয়া করবেন।</div>
</div>
<!-- PARSED ABOVE; EDITING MAY BREAK PARSER -->
</body></html>