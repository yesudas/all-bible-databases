<html><head>
<meta http-equiv="Content-Type" content="text/html;charset=utf-8" />
<title>Ps 32 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 32);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_30.html">30</a> <a href="Ps_31.html">31</a> <b>32</b> <a href="Ps_33.html">33</a> <a href="Ps_34.html">34</a> ... <a href="Ps_150.html">150</a> </div><hr>
<h1>Ps 32</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>হযরত দাউদের। মস্কীল। <span class="br-p"><br><br></span>সুখী সেই ব্যক্তি, যার অধর্ম মাফ হয়েছে, <span class="br-p"><br><br></span>যার গুনাহ্‌ আচ্ছাদিত হয়েছে।</div>
<div class="v" id="v2"><span class="vn">2</span> <span class="br-p"><br><br></span>সুখী সেই ব্যক্তি, <span class="br-p"><br><br></span>যার পক্ষে মাবুদ অপরাধ গণনা করেন না, <span class="br-p"><br><br></span>ও যার রূহে প্রবঞ্চনা নেই।</div>
<div class="v" id="v3"><span class="vn">3</span> <span class="br-p"><br><br></span>আমি যখন চুপ করেছিলাম, <span class="br-p"><br><br></span>আমার সমস্ত অস্থি ক্ষয় পাচ্ছিল, <span class="br-p"><br><br></span>কারণ আমি সমস্ত দিন আর্তনাদ করছিলাম।</div>
<div class="v" id="v4"><span class="vn">4</span> <span class="br-p"><br><br></span>কারণ দিনরাত তোমার হাত আমাকে শাস্তি দিচ্ছিল, <span class="br-p"><br><br></span>আমার সরসতা গ্রীষ্মকালের শুষ্কতায় পরিণত হচ্ছিল।</div>
<div class="v" id="v5"><span class="vn">5</span> <span class="br-p"><br><br></span>আমি তোমার কাছে আমার গুনাহ্‌ স্বীকার করলাম, <span class="br-p"><br><br></span>আমার অপরাধ আর গোপন করলাম না, <span class="br-p"><br><br></span>আমি বললাম, “আমি মাবুদের কাছে নিজের অধর্ম স্বীকার করবো,” <span class="br-p"><br><br></span>তাতে তুমি আমার গুনাহ্‌র অপরাধ মোচন করলে।</div>
<div class="v" id="v6"><span class="vn">6</span> <span class="br-p"><br><br></span>সুতরাং যখন তোমাকে পাওয়া যায়, <span class="br-p"><br><br></span>সমস্ত বিশ্বস্ত লোক তোমার কাছে মুনাজাত করুক, <span class="br-p"><br><br></span>অবশ্য বিপদের সময়ে, জলরাশির প্লাবন তাদের কাছে আসবে না।</div>
<div class="v" id="v7"><span class="vn">7</span> <span class="br-p"><br><br></span>তুমি আমার অন্তরাল, <span class="br-p"><br><br></span>তুমি সঙ্কট থেকে আমাকে উদ্ধার করবে; <span class="br-p"><br><br></span>রক্ষাগীত দ্বারা আমাকে বেষ্টন করবে। <span class="br-p"><br><br></span>[সেলা।]</div>
<div class="v" id="v8"><span class="vn">8</span> <span class="br-p"><br><br></span>আমি তোমাকে বুদ্ধি দেব ও তোমার গন্তব্য পথ দেখাব, <span class="br-p"><br><br></span>তোমার উপরে দৃষ্টি রেখে তোমাকে পরামর্শ দেব।</div>
<div class="v" id="v9"><span class="vn">9</span> <span class="br-p"><br><br></span>তোমরা ঘোড়া ও খচ্চরের মত হয়ো না, যাদের বুদ্ধি নেই; <span class="br-p"><br><br></span>বল্‌গা ও লাগাম পরিয়ে তাদেরকে দমন করতে হয়, <span class="br-p"><br><br></span>নতুবা তারা তোমার কাছে আসবে না।</div>
<div class="v" id="v10"><span class="vn">10</span> <span class="br-p"><br><br></span>দুষ্টের অনেক যাতনা হয়; <span class="br-p"><br><br></span>কিন্তু যে ব্যক্তি মাবুদের উপর নির্ভর করে, <span class="br-p"><br><br></span>সে অটল মহব্বতে বেষ্টিত হবে।</div>
<div class="v" id="v11"><span class="vn">11</span> <span class="br-p"><br><br></span>হে ধার্মিকগণ, মাবুদে আনন্দ কর, উল্লাস কর; <span class="br-p"><br><br></span>হে সরলচিত্ত সকলে, তোমরা আনন্দ ধ্বনি কর।</div>
</div>
<!-- PARSED ABOVE; EDITING MAY BREAK PARSER -->
</body></html>