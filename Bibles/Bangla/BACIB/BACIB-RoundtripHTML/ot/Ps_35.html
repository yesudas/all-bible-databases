<html><head>
<meta http-equiv="Content-Type" content="text/html;charset=utf-8" />
<title>Ps 35 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 35);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_33.html">33</a> <a href="Ps_34.html">34</a> <b>35</b> <a href="Ps_36.html">36</a> <a href="Ps_37.html">37</a> ... <a href="Ps_150.html">150</a> </div><hr>
<h1>Ps 35</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>হযরত দাউদের। <span class="br-p"><br><br></span>হে মাবুদ, যারা আমার সঙ্গে ঝগড়া করে, তাদের সঙ্গে ঝগড়া কর, <span class="br-p"><br><br></span>যারা আমার সঙ্গে যুদ্ধ করে, তাদের সঙ্গে যুদ্ধ কর।</div>
<div class="v" id="v2"><span class="vn">2</span> <span class="br-p"><br><br></span>তুমি ঢাল ও ফলক ধারণ কর, <span class="br-p"><br><br></span>আমার সাহায্যের জন্য দণ্ডায়মান হও।</div>
<div class="v" id="v3"><span class="vn">3</span> <span class="br-p"><br><br></span>বর্শা ধর, আমার তাড়নাকারীদের সম্মুখ পথ রুদ্ধ কর; <span class="br-p"><br><br></span>আমার প্রাণকে বল, আমিই তোমার উদ্ধার।</div>
<div class="v" id="v4"><span class="vn">4</span> <span class="br-p"><br><br></span>যারা আমার প্রাণের খোঁজ করে, <span class="br-p"><br><br></span>তারা লজ্জিত ও অপমানিত হোক; <span class="br-p"><br><br></span>যারা আমার অনিষ্টের সঙ্কল্প করে, <span class="br-p"><br><br></span>তারা ফিরে যাক ও হতাশ হোক।</div>
<div class="v" id="v5"><span class="vn">5</span> <span class="br-p"><br><br></span>তারা বায়ূচালিত তুষের মত হোক, <span class="br-p"><br><br></span>মাবুদের ফেরেশতা তাদের তাড়া করুন।</div>
<div class="v" id="v6"><span class="vn">6</span> <span class="br-p"><br><br></span>তাদের পথ অন্ধকার ও পিচ্ছিল হোক; <span class="br-p"><br><br></span>মাবুদের ফেরেশতা তাদের পিছনে ধাবমান হোন।</div>
<div class="v" id="v7"><span class="vn">7</span> <span class="br-p"><br><br></span>কেননা তারা অকারণে আমার জন্য গর্তের মধ্যে গুপ্ত জাল পেতেছে, <span class="br-p"><br><br></span>অকারণে আমার প্রাণের জন্য খাদ খনন করেছে।</div>
<div class="v" id="v8"><span class="vn">8</span> <span class="br-p"><br><br></span>অজ্ঞাতসারে তার সর্বনাশ উপস্থিত হোক; <span class="br-p"><br><br></span>সে গোপনে পাতা নিজের জালে নিজে ধরা পড়ুক, <span class="br-p"><br><br></span>সেই সর্বনাশে সে নিজেই ধরা পড়ুক।</div>
<div class="v" id="v9"><span class="vn">9</span> <span class="br-p"><br><br></span>আর আমার প্রাণ মাবুদে উল্লসিত হবে, <span class="br-p"><br><br></span>তাঁর উদ্ধারে আনন্দ করবে।</div>
<div class="v" id="v10"><span class="vn">10</span> <span class="br-p"><br><br></span>আমার সকল অস্থি বলবে, <span class="br-p"><br><br></span>হে মাবুদ, তোমার মত আর কে আছে? <span class="br-p"><br><br></span>তুমিই দুঃখীকে তার চেয়ে বলবান ব্যক্তি থেকে, <span class="br-p"><br><br></span>দুঃখী দরিদ্রকে তার লুণ্ঠনকারী থেকে, উদ্ধার করে থাক।</div>
<div class="v" id="v11"><span class="vn">11</span> <span class="br-p"><br><br></span>দুর্বৃত্ত সাক্ষীরা উঠছে, আমি যা জানি না, <span class="br-p"><br><br></span>তা আমার কাছে জানতে চায়।</div>
<div class="v" id="v12"><span class="vn">12</span> <span class="br-p"><br><br></span>তারা উপকারের পরিবর্তে আমার অপকার করে, <span class="br-p"><br><br></span>তাতে আমার প্রাণ এতিম হয়।</div>
<div class="v" id="v13"><span class="vn">13</span> <span class="br-p"><br><br></span>কিন্তু তাদের অসুস্থতার সময়ে আমি চট পরতাম, <span class="br-p"><br><br></span>আমি রোজা দ্বারা আমার প্রাণকে দুঃখ দিতাম, <span class="br-p"><br><br></span>আমার মুনাজাত আমার বুকে ফিরে আসবে।</div>
<div class="v" id="v14"><span class="vn">14</span> <span class="br-p"><br><br></span>আমি তাদেরকে নিজের বন্ধু <span class="br-p"><br><br></span>বা নিজের ভাই বলে মনে করতাম, <span class="br-p"><br><br></span>আমি মাতৃশোকাতুরের মত শোকার্ত হয়ে অধোমুখে থাকতাম।</div>
<div class="v" id="v15"><span class="vn">15</span> <span class="br-p"><br><br></span>তবুও তারা আমার পদস্খলনে আনন্দিত হল ও সকলে একত্র হল; <span class="br-p"><br><br></span>অধম লোকেরা আমার অজ্ঞাতসারে আমার বিরুদ্ধে একত্র হল, <span class="br-p"><br><br></span>তারা আমাকে বিদীর্ণ করলো, ক্ষান্ত হল না।</div>
<div class="v" id="v16"><span class="vn">16</span> <span class="br-p"><br><br></span>আল্লাহ্‌বিহীনদের বিদ্বেষপূর্ণ উপহাসের মত <span class="br-p"><br><br></span>তারা আমার প্রতি দাঁতে দাঁত ঘর্ষণ করলো।</div>
<div class="v" id="v17"><span class="vn">17</span> <span class="br-p"><br><br></span>হে মাবুদ, তুমি কতকাল দেখবে? <span class="br-p"><br><br></span>রক্ষা কর আমার প্রাণ তাদের ধ্বংস থেকে, <span class="br-p"><br><br></span>আমার একমাত্র (রূহ্‌) সিংহদের থেকে।</div>
<div class="v" id="v18"><span class="vn">18</span> <span class="br-p"><br><br></span>আমি মহাসমাজের মধ্যে তোমার প্রশংসা করবো, <span class="br-p"><br><br></span>বলবান জাতির মধ্যে তোমার প্রশংসা করবো।</div>
<div class="v" id="v19"><span class="vn">19</span> <span class="br-p"><br><br></span>আমার দুশমনদেরকে আমার বিষয়ে অন্যায় আনন্দ করতে দিও না, <span class="br-p"><br><br></span>যারা অকারণে আমাকে হিংসা করে, <span class="br-p"><br><br></span>তাদেরকে ভ্রুকুটি করতে দিও না।</div>
<div class="v" id="v20"><span class="vn">20</span> <span class="br-p"><br><br></span>কেননা তারা শান্তির কথা বলে না, <span class="br-p"><br><br></span>কিন্তু দেশের শান্ত মানুষের বিরুদ্ধে ছলের কথা কল্পনা করে।</div>
<div class="v" id="v21"><span class="vn">21</span> <span class="br-p"><br><br></span>তারা আমার বিরুদ্ধে মুখ ভেঙ্গাতো; <span class="br-p"><br><br></span>বলতো, ”অহো! অহো! আমাদের চোখ দেখেছে।”</div>
<div class="v" id="v22"><span class="vn">22</span> <span class="br-p"><br><br></span>হে মাবুদ তুমি দেখেছ, নীরব থেকো না; <span class="br-p"><br><br></span>প্রভু, আমা থেকে দূরবর্তী হয়ো না।</div>
<div class="v" id="v23"><span class="vn">23</span> <span class="br-p"><br><br></span>জেগে উঠ, জাগ্রত হও, আমার রক্ষার্থে, <span class="br-p"><br><br></span>হে আমার আল্লাহ্‌, আমার প্রভু, <span class="br-p"><br><br></span>আমার পক্ষে কথা বলবার জন্য।</div>
<div class="v" id="v24"><span class="vn">24</span> <span class="br-p"><br><br></span>হে মাবুদ, আমার আল্লাহ্‌, <span class="br-p"><br><br></span>তোমার ধর্মশীলতা অনুসারে আমার বিচার কর, <span class="br-p"><br><br></span>ওরা আমার উপরে আনন্দ না করুক।</div>
<div class="v" id="v25"><span class="vn">25</span> <span class="br-p"><br><br></span>তারা মনে মনে না বলুক, <span class="br-p"><br><br></span>‘অহো! এ-ই আমাদের অভিলাষ; <span class="br-p"><br><br></span>‘তারা না বলুক, ‘তাকে গ্রাস করলাম’।</div>
<div class="v" id="v26"><span class="vn">26</span> <span class="br-p"><br><br></span>যারা আমার বিপদে আনন্দিত হয়, <span class="br-p"><br><br></span>তারা একসঙ্গে লজ্জিত ও হতাশ হোক; <span class="br-p"><br><br></span>যারা আমার বিরুদ্ধে গর্ব করে, <span class="br-p"><br><br></span>তারা লজ্জায় ও অপমানে আচ্ছন্ন হোক।</div>
<div class="v" id="v27"><span class="vn">27</span> <span class="br-p"><br><br></span>যারা আমার ধার্মিকতায় প্রীত, <span class="br-p"><br><br></span>তারা আনন্দধ্বনি করুক আহ্লাদিত হোক, <span class="br-p"><br><br></span>দিনরাত বলুক, মাবুদ মহিমান্বিত হোন, <span class="br-p"><br><br></span>যিনি নিজের গোলামের সহিসালামতে প্রীত।</div>
<div class="v" id="v28"><span class="vn">28</span> <span class="br-p"><br><br></span>আর আমার জিহ্বা তোমার ধর্মশীলতার, <span class="br-p"><br><br></span>ও সমস্ত দিন তোমার প্রশংসার কথা বলবে।</div>
</div>
<!-- PARSED ABOVE; EDITING MAY BREAK PARSER -->
</body></html>