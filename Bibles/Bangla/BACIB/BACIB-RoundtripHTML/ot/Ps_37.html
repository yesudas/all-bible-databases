<html><head>
<meta http-equiv="Content-Type" content="text/html;charset=utf-8" />
<title>Ps 37 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 37);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_35.html">35</a> <a href="Ps_36.html">36</a> <b>37</b> <a href="Ps_38.html">38</a> <a href="Ps_39.html">39</a> ... <a href="Ps_150.html">150</a> </div><hr>
<h1>Ps 37</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>হযরত দাউদের। <span class="br-p"><br><br></span>তুমি দুরাচারদের বিষয়ে রুষ্ট হয়ো না; <span class="br-p"><br><br></span>অধর্মাচারীদের প্রতি ঈর্ষা করো না।</div>
<div class="v" id="v2"><span class="vn">2</span> <span class="br-p"><br><br></span>কেননা তারা ঘাসের মত শীঘ্র ছিন্ন হবে, <span class="br-p"><br><br></span>সবুজ ঘাসের মত ম্লান হবে।</div>
<div class="v" id="v3"><span class="vn">3</span> <span class="br-p"><br><br></span>মাবুদের উপর নির্ভর রাখ, সদাচরণ কর, <span class="br-p"><br><br></span>তবে দেশে বাস করবে, নিরাপত্তার জন্য আনন্দ করবে।</div>
<div class="v" id="v4"><span class="vn">4</span> <span class="br-p"><br><br></span>আর মাবুদে আনন্দ কর, <span class="br-p"><br><br></span>তিনি তোমার সমস্ত মনোবাঞ্ছা পূর্ণ করবেন।</div>
<div class="v" id="v5"><span class="vn">5</span> <span class="br-p"><br><br></span>তোমার গতি মাবুদের উপর অর্পণ কর, <span class="br-p"><br><br></span>তাঁর ওপর নির্ভর কর, তিনিই কাজ সাধন করবেন।</div>
<div class="v" id="v6"><span class="vn">6</span> <span class="br-p"><br><br></span>তিনি আলোর মত তোমার ধার্মিকতা, <span class="br-p"><br><br></span>মধ্যাহ্ন কালের মত তোমার বিচার প্রকাশ করবেন।</div>
<div class="v" id="v7"><span class="vn">7</span> <span class="br-p"><br><br></span>মাবুদের কাছে নীরব হও, তাঁর অপেক্ষায় থাক; <span class="br-p"><br><br></span>যে তার পথে কৃতকার্য হয়, তার বিষয়ে, <span class="br-p"><br><br></span>যে ব্যক্তি কুসঙ্কল্প করে, তার বিষয়ে রুষ্ট হয়ো না।</div>
<div class="v" id="v8"><span class="vn">8</span> <span class="br-p"><br><br></span>ক্রোধ থেকে নিবৃত্ত হও, ক্রোধ ত্যাগ কর, <span class="br-p"><br><br></span>রুষ্ট হয়ো না, হলে কেবল দুষ্কার্য করবে।</div>
<div class="v" id="v9"><span class="vn">9</span> <span class="br-p"><br><br></span>কারণ দুরাচারেরা উচ্ছিন্ন হবে, <span class="br-p"><br><br></span>কিন্তু যারা মাবুদের অপেক্ষা করে, <span class="br-p"><br><br></span>তারাই দেশের অধিকারী হবে।</div>
<div class="v" id="v10"><span class="vn">10</span> <span class="br-p"><br><br></span>আর ক্ষণকাল পরে দুষ্ট লোক আর থাকবে না, <span class="br-p"><br><br></span>তুমি তার স্থান তত্ত্ব করবে, কিন্তু তাকে পাবে না।</div>
<div class="v" id="v11"><span class="vn">11</span> <span class="br-p"><br><br></span>কিন্তু মৃদুশীলেরা দেশের অধিকারী হবে, <span class="br-p"><br><br></span>এবং প্রচুর শান্তির দরুন আনন্দ করবে।</div>
<div class="v" id="v12"><span class="vn">12</span> <span class="br-p"><br><br></span>দুষ্ট লোক ধার্মিকের প্রতিকূলে কুসঙ্কল্প করে, <span class="br-p"><br><br></span>তার বিরুদ্ধে দাঁতে দাঁত ঘর্ষণ করে।</div>
<div class="v" id="v13"><span class="vn">13</span> <span class="br-p"><br><br></span>প্রভু তাকে উপহাস করবেন, <span class="br-p"><br><br></span>কেননা তিনি দেখেন, তার দিন আসছে। <span class="br-p"><br><br></span>দুষ্টেরা তলোয়ার কোষমুক্ত করেছে ও ধনুক আকর্ষণ করেছে,</div>
<div class="v" id="v14"><span class="vn">14</span> <span class="br-p"><br><br></span>যেন দুঃখী ও দরিদ্রকে নিপাত করতে পারে, <span class="br-p"><br><br></span>যেন সরলপথগামীদেরকে খুন করতে পারে,</div>
<div class="v" id="v15"><span class="vn">15</span> <span class="br-p"><br><br></span>তাদের তলোয়ার তাদেরই হৃদয়ে প্রবেশ করবে, <span class="br-p"><br><br></span>তাদের ধনুক ভেঙ্গে যাবে।</div>
<div class="v" id="v16"><span class="vn">16</span> <span class="br-p"><br><br></span>ধার্মিকের অল্প সম্পত্তি ভাল, <span class="br-p"><br><br></span>সমস্ত দুষ্ট লোকের বহু ধনরাশি অপেক্ষা ভাল।</div>
<div class="v" id="v17"><span class="vn">17</span> <span class="br-p"><br><br></span>কারণ দুষ্টদের বাহু ভেঙ্গে যাবে; <span class="br-p"><br><br></span>কিন্তু মাবুদ ধার্মিকদের ধরে রাখেন।</div>
<div class="v" id="v18"><span class="vn">18</span> <span class="br-p"><br><br></span>মাবুদ সিদ্ধদের সমস্ত দিন জানেন; <span class="br-p"><br><br></span>তাদের অধিকার চিরকাল থাকবে।</div>
<div class="v" id="v19"><span class="vn">19</span> <span class="br-p"><br><br></span>তারা বিপদের সময় লজ্জিত হবে না, <span class="br-p"><br><br></span>দুর্ভিক্ষের সময়ে তৃপ্ত হবে।</div>
<div class="v" id="v20"><span class="vn">20</span> <span class="br-p"><br><br></span>কিন্তু দুষ্টরা বিনষ্ট হবে, <span class="br-p"><br><br></span>মাবুদের দুশমনেরা মাঠের সবুজ ঘাসের সৌন্দর্যের মতই; <span class="br-p"><br><br></span>তারা অন্তর্হিত, ধোঁয়ার মত মিলিয়ে যাবে।</div>
<div class="v" id="v21"><span class="vn">21</span> <span class="br-p"><br><br></span>দুষ্ট ঋণ করে পরিশোধ করে না, <span class="br-p"><br><br></span>কিন্তু ধার্মিক দয়াবান ও দানশীল।</div>
<div class="v" id="v22"><span class="vn">22</span> <span class="br-p"><br><br></span>কেননা তাঁর দোয়ার পাত্রেরা <span class="br-p"><br><br></span>দেশের অধিকারী হবে, <span class="br-p"><br><br></span>কিন্তু তাঁর বদদোয়ার পাত্রেরা উচ্ছিন্ন হবে।</div>
<div class="v" id="v23"><span class="vn">23</span> <span class="br-p"><br><br></span>মাবুদ কর্তৃক মানুষের পদক্ষেপগুলো স্থিরীকৃত হয়, <span class="br-p"><br><br></span>তার পথে তিনি প্রীত।</div>
<div class="v" id="v24"><span class="vn">24</span> <span class="br-p"><br><br></span>পড়ে গেলেও সে ভূতলশায়ী হবে না; <span class="br-p"><br><br></span>কেননা মাবুদ তার হাত ধরে রাখেন।</div>
<div class="v" id="v25"><span class="vn">25</span> <span class="br-p"><br><br></span>আমি যুবক ছিলাম, এখন বৃদ্ধ হয়েছি, <span class="br-p"><br><br></span>কিন্তু ধার্মিককে পরিত্যক্ত হতে দেখি নি, <span class="br-p"><br><br></span>তার বংশকে খাদ্য ভিক্ষা করতে দেখি নি।</div>
<div class="v" id="v26"><span class="vn">26</span> <span class="br-p"><br><br></span>সেসব দিন রহম করে ও ধার দেয়, <span class="br-p"><br><br></span>তার বংশ দোয়া পায়।</div>
<div class="v" id="v27"><span class="vn">27</span> <span class="br-p"><br><br></span>তুমি মন্দ থেকে দূরে যাও, <span class="br-p"><br><br></span>সদাচরণ কর, তাতে চিরকাল বাস করবে।</div>
<div class="v" id="v28"><span class="vn">28</span> <span class="br-p"><br><br></span>কেননা মাবুদ ন্যায়বিচার ভালবাসেন; <span class="br-p"><br><br></span>তিনি তাঁর বিশ্বস্তদেরকে পরিত্যাগ করেন না; <span class="br-p"><br><br></span>তারা চিরকাল সুরক্ষিত হয়; <span class="br-p"><br><br></span>কিন্তু দুষ্টদের বংশ উচ্ছিন্ন হবে।</div>
<div class="v" id="v29"><span class="vn">29</span> <span class="br-p"><br><br></span>ধার্মিকেরা দেশের অধিকারী হবে <span class="br-p"><br><br></span>তারা নিয়ত সেখানে বাস করবে।</div>
<div class="v" id="v30"><span class="vn">30</span> <span class="br-p"><br><br></span>ধার্মিকের মুখ জ্ঞানের কথা বলে, <span class="br-p"><br><br></span>তার জিহ্বা ন্যায়বিচারের কথা বলে।</div>
<div class="v" id="v31"><span class="vn">31</span> <span class="br-p"><br><br></span>তার আল্লাহ্‌র শরীয়ত তার দিলে আছে; <span class="br-p"><br><br></span>তার পদবিক্ষেপ টলবে না।</div>
<div class="v" id="v32"><span class="vn">32</span> <span class="br-p"><br><br></span>দুষ্ট লোক ধার্মিকের প্রতি লক্ষ্য রাখে, <span class="br-p"><br><br></span>তাকে খুন করতে চেষ্টা করে।</div>
<div class="v" id="v33"><span class="vn">33</span> <span class="br-p"><br><br></span>মাবুদ তাকে ওর হাতে ছেড়ে দেবেন না, <span class="br-p"><br><br></span>তার বিচারকালে তাকে দোষী করবেন না।</div>
<div class="v" id="v34"><span class="vn">34</span> <span class="br-p"><br><br></span>মাবুদের অপেক্ষায় থাক, তাঁর পক্ষে চল; <span class="br-p"><br><br></span>তাতে তিনি তোমাকে দেশের অধিকার <span class="br-p"><br><br></span>ভোগের জন্য উন্নত করবেন; <span class="br-p"><br><br></span>দুষ্টদের উচ্ছেদ হলে তুমি তা দেখতে পাবে।</div>
<div class="v" id="v35"><span class="vn">35</span> <span class="br-p"><br><br></span>আমি দুষ্টকে মহাক্ষমতাশালী দেখেছি, <span class="br-p"><br><br></span>উৎপত্তি স্থানের সতেজ গাছের মত প্রসারিত দেখেছি।</div>
<div class="v" id="v36"><span class="vn">36</span> <span class="br-p"><br><br></span>কিন্তু আমি সেই পথে গেলাম, দেখ, সে নেই, <span class="br-p"><br><br></span>আমি খোঁজ করলাম, কিন্তু তাকে পাওয়া গেল না।</div>
<div class="v" id="v37"><span class="vn">37</span> <span class="br-p"><br><br></span>নির্দোষদের কথা বিবেচনা কর, <span class="br-p"><br><br></span>সরলকে নিরীক্ষণ কর; <span class="br-p"><br><br></span>শান্তিপ্রিয় ব্যক্তির কাজের শেষে সুফল আছে।</div>
<div class="v" id="v38"><span class="vn">38</span> <span class="br-p"><br><br></span>কিন্তু অধর্মাচারীরা সকলেই বিনষ্ট হবে; <span class="br-p"><br><br></span>দুষ্টদের শেষ ফল উচ্ছিন্ন হবে।</div>
<div class="v" id="v39"><span class="vn">39</span> <span class="br-p"><br><br></span>ধার্মিকদের উদ্ধার মাবুদ থেকে, <span class="br-p"><br><br></span>তিনি সঙ্কটকালে তাদের আশ্রয়।</div>
<div class="v" id="v40"><span class="vn">40</span> <span class="br-p"><br><br></span>মাবুদ তাদের সাহায্য করেন, তাদেরকে রক্ষা করেন, <span class="br-p"><br><br></span>তিনি দুষ্টদের থেকে তাদের রক্ষা করেন ও তাদের নাজাত করেন, <span class="br-p"><br><br></span>কারণ তারা তাঁর আশ্রয় নিয়েছে।</div>
</div>
<!-- PARSED ABOVE; EDITING MAY BREAK PARSER -->
</body></html>