<html><head>
<meta http-equiv="Content-Type" content="text/html;charset=utf-8" />
<title>Ps 38 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 38);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_36.html">36</a> <a href="Ps_37.html">37</a> <b>38</b> <a href="Ps_39.html">39</a> <a href="Ps_40.html">40</a> ... <a href="Ps_150.html">150</a> </div><hr>
<h1>Ps 38</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>হযরত দাউদের কাওয়ালী। স্মৃতি-জাগানো। <span class="br-p"><br><br></span>হে মাবুদ, তোমার ক্রোধে আমাকে ভর্ৎসনা করো না, <span class="br-p"><br><br></span>তোমার গজবের আগুনে আমাকে শাস্তি দিও না।</div>
<div class="v" id="v2"><span class="vn">2</span> <span class="br-p"><br><br></span>কেননা তোমার সমস্ত তীর আমাতে বিদ্ধ, <span class="br-p"><br><br></span>আমার উপরে তোমার হাত নেমে এসেছে।</div>
<div class="v" id="v3"><span class="vn">3</span> <span class="br-p"><br><br></span>তোমার ক্রোধ হেতু আমার দেহে কোন স্বাস্থ্য নেই, <span class="br-p"><br><br></span>আমার গুনাহ্‌হেতুু আমার অস্থিতে কোন শান্তি নেই।</div>
<div class="v" id="v4"><span class="vn">4</span> <span class="br-p"><br><br></span>কেননা আমার অপরাধগুলো আমার মাথার উপরে উঠেছে, <span class="br-p"><br><br></span>ভারী বোঝার মত সেসব আমার শক্তির চেয়ে ভারী।</div>
<div class="v" id="v5"><span class="vn">5</span> <span class="br-p"><br><br></span>আমার সমস্ত ক্ষত দুর্গন্ধ ও গলিত হয়েছে, <span class="br-p"><br><br></span>আমার অজ্ঞানতার দরুণই হয়েছে।</div>
<div class="v" id="v6"><span class="vn">6</span> <span class="br-p"><br><br></span>আমি কুঁজো হয়েছি, অত্যন্ত নুয়ে পড়েছি, <span class="br-p"><br><br></span>আমি সমস্ত দিন বিষণ্ন হয়ে বেড়াচ্ছি।</div>
<div class="v" id="v7"><span class="vn">7</span> <span class="br-p"><br><br></span>কেননা আমার কোমরে জ্বালা ধরেছে, <span class="br-p"><br><br></span>আমার দেহে কোনো স্বাস্থ্য নেই।</div>
<div class="v" id="v8"><span class="vn">8</span> <span class="br-p"><br><br></span>আমি অবসন্ন ও অতিশয় ক্ষুণ্ন হয়েছি, <span class="br-p"><br><br></span>অন্তরের ব্যাকুলতায় আর্তনাদ করছি।</div>
<div class="v" id="v9"><span class="vn">9</span> <span class="br-p"><br><br></span>হে মালিক, আমার সমস্ত কামনা তোমার সম্মুখে, <span class="br-p"><br><br></span>আমার কাতরোক্তি তোমা থেকে গুপ্ত নয়।</div>
<div class="v" id="v10"><span class="vn">10</span> <span class="br-p"><br><br></span>আমার অন্তর ধুক্‌ ধুক্‌ করছে, <span class="br-p"><br><br></span>আমার বল আমাকে ত্যাগ করেছে, <span class="br-p"><br><br></span>আমার চোখের তেজও আমাকে ছেড়ে গেছে।</div>
<div class="v" id="v11"><span class="vn">11</span> <span class="br-p"><br><br></span>আমার বন্ধুরা ও আমার সঙ্গীরা <span class="br-p"><br><br></span>আমার ব্যাধি থেকে দূরে দাঁড়ায়, <span class="br-p"><br><br></span>আমার জ্ঞাতিবর্গ দূরে দাঁড়িয়ে থাকে।</div>
<div class="v" id="v12"><span class="vn">12</span> <span class="br-p"><br><br></span>যারা আমার প্রাণের খোঁজ করে, তারা ফাঁদ পাতে; <span class="br-p"><br><br></span>যারা আমার অনিষ্ট চেষ্টা করে, তারা বিনাশের কথা বলে, <span class="br-p"><br><br></span>আর সমস্ত দিন ছলের চিন্তা করে।</div>
<div class="v" id="v13"><span class="vn">13</span> <span class="br-p"><br><br></span>কিন্তু বধিরের মত আমি কিছুই শুনতে পাই না, <span class="br-p"><br><br></span>আমি এমন বোবার মত হয়েছি, যে মুখ খোলে না।</div>
<div class="v" id="v14"><span class="vn">14</span> <span class="br-p"><br><br></span>আমি এমন ব্যক্তির মত, যে শুনতে পায় না, <span class="br-p"><br><br></span>যার মুখে প্রতিবাদ উচ্চারিত হয় না।</div>
<div class="v" id="v15"><span class="vn">15</span> <span class="br-p"><br><br></span>কারণ, হে মাবুদ, আমি তোমারই অপেক্ষা করছি; <span class="br-p"><br><br></span>হে মালিক, আমার আল্লাহ্‌, তুমিই উত্তর দেবে।</div>
<div class="v" id="v16"><span class="vn">16</span> <span class="br-p"><br><br></span>কেননা আমি বললাম, পাছে ওরা আমার বিষয়ে আনন্দ করে, <span class="br-p"><br><br></span>আমার চরণ টললেই আমার বিপক্ষে অহংকার করে।</div>
<div class="v" id="v17"><span class="vn">17</span> <span class="br-p"><br><br></span>আমি তো পড়তে উদ্যত; <span class="br-p"><br><br></span>আমার ব্যথা সতত আমার গোচরে রয়েছে।</div>
<div class="v" id="v18"><span class="vn">18</span> <span class="br-p"><br><br></span>আমি আমার অপরাধ স্বীকার করবো, <span class="br-p"><br><br></span>আমার গুনাহ্‌র জন্য খেদ করবো।</div>
<div class="v" id="v19"><span class="vn">19</span> <span class="br-p"><br><br></span>কিন্তু আমার দুশমনেরা সতেজ ও বলবান, <span class="br-p"><br><br></span>অনেকেই অকারণে আমাকে ঘৃণা করে।</div>
<div class="v" id="v20"><span class="vn">20</span> <span class="br-p"><br><br></span>আর তারা উপকারের পরিবর্তে অপকার করে, <span class="br-p"><br><br></span>তারা আমার বিপক্ষ, কারণ যা ভাল, আমি তারই অনুগামী।</div>
<div class="v" id="v21"><span class="vn">21</span> <span class="br-p"><br><br></span>হে মাবুদ, আমাকে পরিত্যাগ করো না; <span class="br-p"><br><br></span>আমার আল্লাহ্‌, আমা থেকে দূরে থেকো না।</div>
<div class="v" id="v22"><span class="vn">22</span> <span class="br-p"><br><br></span>হে মালিক, আমার উদ্ধার, <span class="br-p"><br><br></span>তুমি আমার সাহায্য করতে তৎপর হও।</div>
</div>
<!-- PARSED ABOVE; EDITING MAY BREAK PARSER -->
</body></html>