<html><head>
<meta http-equiv="Content-Type" content="text/html;charset=utf-8" />
<title>Ps 39 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 39);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_37.html">37</a> <a href="Ps_38.html">38</a> <b>39</b> <a href="Ps_40.html">40</a> <a href="Ps_41.html">41</a> ... <a href="Ps_150.html">150</a> </div><hr>
<h1>Ps 39</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>প্রধান বাদ্যকরের জন্য, যিদুথূনের জন্য। হযরত দাউদের কাওয়ালী। <span class="br-p"><br><br></span>আমি বললাম, ‘আমি আমার পথে সাবধানে চলবো, <span class="br-p"><br><br></span>যেন জিহ্বা দ্বারা গুনাহ্‌ না করি; <span class="br-p"><br><br></span>যতদিন আমার সাক্ষাতে দুর্জন থাকে, <span class="br-p"><br><br></span>আমি মুখে জাল্‌তি বেঁধে রাখব।’</div>
<div class="v" id="v2"><span class="vn">2</span> <span class="br-p"><br><br></span>আমি নীরবে বোবা হয়ে রইলাম, <span class="br-p"><br><br></span>সৎ কথা বলা থেকেও বিরত থাকলাম, <span class="br-p"><br><br></span>আর আমার ব্যথা বেড়ে গেল।</div>
<div class="v" id="v3"><span class="vn">3</span> <span class="br-p"><br><br></span>আমার অন্তর আমার ভেতরে তপ্ত হয়ে উঠলো; <span class="br-p"><br><br></span>ভাবতে ভাবতে আগুন জ্বলে উঠলো; <span class="br-p"><br><br></span>তারপর আমি কথা বললাম,</div>
<div class="v" id="v4"><span class="vn">4</span> <span class="br-p"><br><br></span>মাবুদ, আমার অন্তিমকাল আমাকে জানাও, <span class="br-p"><br><br></span>আমার আয়ুর পরিমাণ কি, জানাও, <span class="br-p"><br><br></span>আমি জানতে চাই, আমি কেমন ক্ষণিক।</div>
<div class="v" id="v5"><span class="vn">5</span> <span class="br-p"><br><br></span>দেখ, তুমি আমার আয়ু কতিপয় মুষ্টি পরিমিত করেছ, <span class="br-p"><br><br></span>আমার জীবনকাল তোমার দৃষ্টিতে অবস্তুবৎ; <span class="br-p"><br><br></span>সত্যি, প্রত্যেক মানুষ স্থিরীকৃত হলেও নিতান্ত অসার। [সেলা।]</div>
<div class="v" id="v6"><span class="vn">6</span> <span class="br-p"><br><br></span>সত্যি, মানুষ ছায়ার মত গমনাগমন করে, <span class="br-p"><br><br></span>সত্যি, তারা অসারতার জন্যই ব্যতিব্যস্ত; <span class="br-p"><br><br></span>সে ধনরাশি সঞ্চয় করে, <span class="br-p"><br><br></span>কিন্তু কে তা সংগ্রহ করবে, জানে না।</div>
<div class="v" id="v7"><span class="vn">7</span> <span class="br-p"><br><br></span>এখন, হে মালিক, আমি কিসের অপেক্ষা করি? <span class="br-p"><br><br></span>তোমাতেই আমার প্রত্যাশা।</div>
<div class="v" id="v8"><span class="vn">8</span> <span class="br-p"><br><br></span>আমার সমস্ত অধর্ম থেকে আমাকে উদ্ধার কর, <span class="br-p"><br><br></span>আমাকে মূঢ় লোকের ধিক্কারের পাত্র করো না।</div>
<div class="v" id="v9"><span class="vn">9</span> <span class="br-p"><br><br></span>আমি বোবা হলাম, মুখ খুললাম না, <span class="br-p"><br><br></span>কেননা তুমিই এই সমস্ত করেছ।</div>
<div class="v" id="v10"><span class="vn">10</span> <span class="br-p"><br><br></span>আমা থেকে তোমার আঘাত দূর কর, <span class="br-p"><br><br></span>তোমার হাতের প্রহারে আমি ক্ষীণ হলাম।</div>
<div class="v" id="v11"><span class="vn">11</span> <span class="br-p"><br><br></span>তুমি যখন অপরাধের দরুন মানুষকে ভর্ৎসনা দ্বারা শাসন কর, <span class="br-p"><br><br></span>তখন কীটের মত তার সৌন্দর্য বিলীন করে থাক; <span class="br-p"><br><br></span>সত্যি, প্রত্যেক মানুষ অসারমাত্র। <span class="br-p"><br><br></span>[সেলা।]</div>
<div class="v" id="v12"><span class="vn">12</span> <span class="br-p"><br><br></span>হে মাবুদ, আমার মুনাজাত শোন, <span class="br-p"><br><br></span>আমার আর্তনাদে কান দাও, <span class="br-p"><br><br></span>আমার অশ্রুপাতে নীরব থেকো না; <span class="br-p"><br><br></span>কেননা আমি তোমার কাছে মেহমানস্বরূপ, <span class="br-p"><br><br></span>আমার সমস্ত পিতৃলোকের মতই প্রবাসী।</div>
<div class="v" id="v13"><span class="vn">13</span> <span class="br-p"><br><br></span>আমার উপর থেকে তোমার কড়া দৃষ্টি ফিরিয়ে নাও, <span class="br-p"><br><br></span>যেন প্রফুল্ল হই, <span class="br-p"><br><br></span>যাবৎ আমার মৃত্যু না হয় ও আর না থাকি।</div>
</div>
<!-- PARSED ABOVE; EDITING MAY BREAK PARSER -->
</body></html>