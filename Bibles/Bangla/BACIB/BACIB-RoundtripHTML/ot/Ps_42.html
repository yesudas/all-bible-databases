<html><head>
<meta http-equiv="Content-Type" content="text/html;charset=utf-8" />
<title>Ps 42 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 42);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_40.html">40</a> <a href="Ps_41.html">41</a> <b>42</b> <a href="Ps_43.html">43</a> <a href="Ps_44.html">44</a> ... <a href="Ps_150.html">150</a> </div><hr>
<h1>Ps 42</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দ্বিতীয় খণ্ড (জবুর 42-72)</h2><h2>জবুর</h2><span class="vn">1</span> <span class="br-p"><br><br></span>প্রধান বাদ্যকরের জন্য। কারুন-সন্তানদের মস্কীল। <span class="br-p"><br><br></span>হরিণী যেমন পানির স্রোতের আকাঙ্খা করে, <span class="br-p"><br><br></span>তেমনি, হে আল্লাহ্‌, আমার প্রাণ তোমার আকাঙ্খা করছে।</div>
<div class="v" id="v2"><span class="vn">2</span> <span class="br-p"><br><br></span>আল্লাহ্‌র জন্য, জীবন্ত আল্লাহ্‌রই জন্য আমার প্রাণ তৃষ্ণার্ত। <span class="br-p"><br><br></span>আমি কখন এসে আল্লাহ্‌র সাক্ষাতে উপস্থিত হব?</div>
<div class="v" id="v3"><span class="vn">3</span> <span class="br-p"><br><br></span>আমার চোখের পানি দিনরাত আমার খাবার হল, <span class="br-p"><br><br></span>কেননা লোকে সমস্ত দিন আমাকে বলে, ‘তোমার আল্লাহ্‌ কোথায়?’</div>
<div class="v" id="v4"><span class="vn">4</span> <span class="br-p"><br><br></span>যখন আমি তা স্মরণ করি তখন আমার অন্তর বিদীর্ণ হয়, <span class="br-p"><br><br></span>কেননা আমি লোকারণ্যের সঙ্গে যাত্রা করতাম, <span class="br-p"><br><br></span>তাদেরকে আল্লাহ্‌র গৃহে নিয়ে যেতাম, <span class="br-p"><br><br></span>আনন্দ ও শুকরিয়া কাওয়ালীর ধ্বনির সঙ্গে বহু লোক ঈদ পালন করতো।</div>
<div class="v" id="v5"><span class="vn">5</span> <span class="br-p"><br><br></span>হে আমার প্রাণ, কেন অবসন্ন হও? <span class="br-p"><br><br></span>আমার অন্তরে কেন ক্ষুব্ধ হও? <span class="br-p"><br><br></span>আল্লাহ্‌র উপরে প্রত্যাশা রাখ; <span class="br-p"><br><br></span>কেননা আমি আবার তাঁর প্রশংসা-গজল গাইব; <span class="br-p"><br><br></span>তিনি আমার নাজাতদাতা ও আমার আল্লাহ্‌।</div>
<div class="v" id="v6"><span class="vn">6</span> <span class="br-p"><br><br></span>আমার প্রাণ আমার অন্তরে অবসন্ন হচ্ছে; <span class="br-p"><br><br></span>সেজন্য আমি তোমাকে স্মরণ করছি, <span class="br-p"><br><br></span>জর্ডানের দেশ হতে, আর হর্মোণ পাহাড়শ্রেণী, মিৎসিয়র পর্বত হতে।</div>
<div class="v" id="v7"><span class="vn">7</span> <span class="br-p"><br><br></span>তোমার ঝর্ণাগুলোর শব্দে রয়েছে এক অতলের প্রতি অন্য অতলের আহ্বান; <span class="br-p"><br><br></span>তোমার সকল ঢেউ, তোমার সকল তরঙ্গ আমার উপর দিয়ে যাচ্ছে।</div>
<div class="v" id="v8"><span class="vn">8</span> <span class="br-p"><br><br></span>মাবুদ দিনে তাঁর অটল মহব্বতকে হুকুম করবেন, <span class="br-p"><br><br></span>রাতে তাঁর স্তোত্র আমার সঙ্গী হবে, <span class="br-p"><br><br></span>আমার জীবনদায়ী আল্লাহ্‌র কাছে মুনাজাত করবো।</div>
<div class="v" id="v9"><span class="vn">9</span> <span class="br-p"><br><br></span>আমি আমার শৈলস্বরূপ আল্লাহ্‌কে বলবো, কেন আমাকে ভুলে গিয়েছ? <span class="br-p"><br><br></span>আমি কেন দুশমনের জোর-জুলুমে বিষণ্ন হয়ে বেড়াচ্ছি?</div>
<div class="v" id="v10"><span class="vn">10</span> <span class="br-p"><br><br></span>আমার বিপক্ষেরা আমাকে তিরস্কার করে, যেন অস্থি পর্যন্ত চূর্ণ করে, <span class="br-p"><br><br></span>তারা সমস্ত দিন আমাকে বলে, তোমার আল্লাহ্‌ কোথায়?</div>
<div class="v" id="v11"><span class="vn">11</span> <span class="br-p"><br><br></span>হে আমার প্রাণ, কেন অবসন্ন হও? <span class="br-p"><br><br></span>আমার অন্তরে কেন ক্ষুব্ধ হও? <span class="br-p"><br><br></span>আল্লাহ্‌র অপেক্ষা কর; <span class="br-p"><br><br></span>কেননা আমি আবার তাঁর প্রশংসা-গজল করবো; <span class="br-p"><br><br></span>তিনি আমার নাজাতদাতা ও আমার আল্লাহ্‌।</div>
</div>
<!-- PARSED ABOVE; EDITING MAY BREAK PARSER -->
</body></html>