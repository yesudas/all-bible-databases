<html><head>
<meta http-equiv="Content-Type" content="text/html;charset=utf-8" />
<title>Ps 46 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 46);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_44.html">44</a> <a href="Ps_45.html">45</a> <b>46</b> <a href="Ps_47.html">47</a> <a href="Ps_48.html">48</a> ... <a href="Ps_150.html">150</a> </div><hr>
<h1>Ps 46</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>প্রধান বাদ্যকরের জন্য। কারুন-সন্তানদের। স্বর, অলামোৎ। গজল। <span class="br-p"><br><br></span>আল্লাহ্‌ আমাদের পক্ষে আশ্রয় ও বল। <span class="br-p"><br><br></span>তিনি সঙ্কটকালে অতি সুপ্রাপ্য সহায়।</div>
<div class="v" id="v2"><span class="vn">2</span> <span class="br-p"><br><br></span>অতএব আমরা ভয় করবো না— <span class="br-p"><br><br></span>যদিও দুনিয়া পরিবর্তিত হয়, <span class="br-p"><br><br></span>যদিও পর্বতমালা টলে সমুদ্রের গর্ভে গিয়ে পড়ে।</div>
<div class="v" id="v3"><span class="vn">3</span> <span class="br-p"><br><br></span>তার পানি গর্জন করুক, প্রচণ্ড হোক, <span class="br-p"><br><br></span>তার আস্ফালনে পর্বতমালা কেঁপে ওঠুক। <span class="br-p"><br><br></span>[সেলা।]</div>
<div class="v" id="v4"><span class="vn">4</span> <span class="br-p"><br><br></span>একটি নদী আছে তার সমস্ত স্রোত আল্লাহ্‌র নগরকে, <span class="br-p"><br><br></span>সর্বশক্তিমানের শরীয়ত-তাঁবুর পবিত্র স্থানকে আনন্দিত করে।</div>
<div class="v" id="v5"><span class="vn">5</span> <span class="br-p"><br><br></span>আল্লাহ্‌ তার মধ্যবর্তী, তা বিচলিত হবে না; <span class="br-p"><br><br></span>প্রভাতেই আল্লাহ্‌ তার সাহায্য করবেন।</div>
<div class="v" id="v6"><span class="vn">6</span> <span class="br-p"><br><br></span>জাতিরা গর্জন করলো, সমস্ত রাজ্য বিচলিত হল; <span class="br-p"><br><br></span>তিনি গর্জন করলেন, দুনিয়া গলে গেল।</div>
<div class="v" id="v7"><span class="vn">7</span> <span class="br-p"><br><br></span>বাহিনীগণের মাবুদ আমাদের সহবর্তী; <span class="br-p"><br><br></span>ইয়াকুবের আল্লাহ্‌ আমাদের আশ্রয়। [সেলা।]</div>
<div class="v" id="v8"><span class="vn">8</span> <span class="br-p"><br><br></span>চল, মাবুদের কার্যকলাপ দেখ, <span class="br-p"><br><br></span>যিনি দুনিয়াতে ধ্বংস সাধন করলেন।</div>
<div class="v" id="v9"><span class="vn">9</span> <span class="br-p"><br><br></span>তিনি দুনিয়ার প্রান্ত পর্যন্ত যুদ্ধ নিবৃত্ত করেন; <span class="br-p"><br><br></span>তিনি ধনুক ভেঙ্গে ফেলবেন, বর্শা খণ্ড খণ্ড করেন, <span class="br-p"><br><br></span>তিনি সমস্ত রথ আগুনে পুড়িয়ে দিবেন।</div>
<div class="v" id="v10"><span class="vn">10</span> <span class="br-p"><br><br></span>তোমরা ক্ষান্ত হও; জেনো, আমিই আল্লাহ্‌; <span class="br-p"><br><br></span>আমি জাতিদের মধ্যে উন্নত হব, <span class="br-p"><br><br></span>আমি দুনিয়াতে উন্নত হব।</div>
<div class="v" id="v11"><span class="vn">11</span> <span class="br-p"><br><br></span>বাহিনীগণের মাবুদ আমাদের সহবর্তী; <span class="br-p"><br><br></span>ইয়াকুবের আল্লাহ্‌ আমাদের আশ্রয়। <span class="br-p"><br><br></span>[সেলা।]</div>
</div>
<!-- PARSED ABOVE; EDITING MAY BREAK PARSER -->
</body></html>