<html><head>
<meta http-equiv="Content-Type" content="text/html;charset=utf-8" />
<title>Ps 48 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 48);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_46.html">46</a> <a href="Ps_47.html">47</a> <b>48</b> <a href="Ps_49.html">49</a> <a href="Ps_50.html">50</a> ... <a href="Ps_150.html">150</a> </div><hr>
<h1>Ps 48</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>গজল। কারুন-সন্তানদের কাওয়ালী। <span class="br-p"><br><br></span>মাবুদ মহান ও অতীব প্রশংসনীয়, <span class="br-p"><br><br></span>আমাদের আল্লাহ্‌র নগরে, তাঁর পবিত্র পর্বতে।</div>
<div class="v" id="v2"><span class="vn">2</span> <span class="br-p"><br><br></span>রমণীয় উচ্চভূমি, সমস্ত দুনিয়ার আনন্দস্থল, <span class="br-p"><br><br></span>উত্তর প্রান্তস্থিত সিয়োন পর্বত, মহান বাদশাহ্‌র পুরী।</div>
<div class="v" id="v3"><span class="vn">3</span> <span class="br-p"><br><br></span>আল্লাহ্‌, তার অট্টালিকাগুলোর মধ্যে, <span class="br-p"><br><br></span>উচ্চদুর্গ বলে নিজের পরিচয় দিয়েছেন।</div>
<div class="v" id="v4"><span class="vn">4</span> <span class="br-p"><br><br></span>কেননা দেখ, বাদশাহ্‌রা সভাস্থ হয়েছিলেন; <span class="br-p"><br><br></span>তাঁরা একসঙ্গে চলে গেলেন;</div>
<div class="v" id="v5"><span class="vn">5</span> <span class="br-p"><br><br></span>তাঁরা দেখলেন, অমনি স্তম্ভিত হলেন, <span class="br-p"><br><br></span>ভীষণ ভয় পেলেন, শীঘ্র পালিয়ে গেলেন।</div>
<div class="v" id="v6"><span class="vn">6</span> <span class="br-p"><br><br></span>ঐ স্থানে তাঁরা ভয়ে কেঁপে উঠলেন, <span class="br-p"><br><br></span>প্রসবকারিণীর মত মহাযন্ত্রণায় কাতর হলেন।</div>
<div class="v" id="v7"><span class="vn">7</span> <span class="br-p"><br><br></span>তুমি পূর্বীয় বায়ু দ্বারা তর্শীশের জাহাজগুলো ভগ্ন করে থাক।</div>
<div class="v" id="v8"><span class="vn">8</span> <span class="br-p"><br><br></span>আমরা যা শুনেছিলাম, তা দেখেছি বাহিনীগণের মাবুদের নগরে, <span class="br-p"><br><br></span>আমাদের আল্লাহ্‌র নগরে; <span class="br-p"><br><br></span>আল্লাহ্‌ তা চিরকালের জন্য সুস্থির করবেন। [সেলা।]</div>
<div class="v" id="v9"><span class="vn">9</span> <span class="br-p"><br><br></span>আমরা তোমার অটল মহব্বত ধ্যান করেছি, <span class="br-p"><br><br></span>হে আল্লাহ্‌, তোমার বায়তুল মোকাদ্দসের অভ্যন্তরে।</div>
<div class="v" id="v10"><span class="vn">10</span> <span class="br-p"><br><br></span>যেমন তোমার নাম, হে আল্লাহ্‌, <span class="br-p"><br><br></span>তেমনি তোমার প্রশংসা দুনিয়ার প্রান্ত পর্যন্ত উচ্চারিত হয়; <span class="br-p"><br><br></span>তোমার ডান হাত ধর্মশীলতায় পরিপূর্ণ।</div>
<div class="v" id="v11"><span class="vn">11</span> <span class="br-p"><br><br></span>সিয়োন পর্বত আনন্দ করুক, <span class="br-p"><br><br></span>এহুদার কন্যারা উল্লসিত হোক, <span class="br-p"><br><br></span>তোমার ন্যায়বিচারের জন্য।</div>
<div class="v" id="v12"><span class="vn">12</span> <span class="br-p"><br><br></span>তোমরা সিয়োনকে প্রদক্ষিণ কর, তার চারদিকে ভ্রমণ কর, <span class="br-p"><br><br></span>তার সমস্ত উচ্চগৃহ গণনা কর,</div>
<div class="v" id="v13"><span class="vn">13</span> <span class="br-p"><br><br></span>তার দৃঢ় প্রাচীরে মনোযোগ দাও, <span class="br-p"><br><br></span>তার অট্টালিকাগুলোর মধ্যে দৃষ্টিপাত কর, <span class="br-p"><br><br></span>যেন ভাবী বংশের কাছে তার বর্ণনা করতে পার।</div>
<div class="v" id="v14"><span class="vn">14</span> <span class="br-p"><br><br></span>কেননা এই আল্লাহ্‌ অনন্তকালের জন্য আমাদের আল্লাহ্‌; <span class="br-p"><br><br></span>তিনি চিরকাল আমাদের পথ প্রদর্শক হবেন।</div>
</div>
<!-- PARSED ABOVE; EDITING MAY BREAK PARSER -->
</body></html>