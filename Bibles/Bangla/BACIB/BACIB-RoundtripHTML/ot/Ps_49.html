<html><head>
<meta http-equiv="Content-Type" content="text/html;charset=utf-8" />
<title>Ps 49 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 49);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_47.html">47</a> <a href="Ps_48.html">48</a> <b>49</b> <a href="Ps_50.html">50</a> <a href="Ps_51.html">51</a> ... <a href="Ps_150.html">150</a> </div><hr>
<h1>Ps 49</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>প্রধান বাদ্যকরের জন্য। কারুন-সন্তানদের কাওয়ালী। <span class="br-p"><br><br></span>হে সমস্ত জাতি, তোমরা এই কথা শোন,; <span class="br-p"><br><br></span>জগৎবাসীরা সকলে, কান দাও।</div>
<div class="v" id="v2"><span class="vn">2</span> <span class="br-p"><br><br></span>সামান্য লোক বা সম্মানিত লোকের সন্তান; <span class="br-p"><br><br></span>ধনী কি দরিদ্র, নির্বিশেষে শোন।</div>
<div class="v" id="v3"><span class="vn">3</span> <span class="br-p"><br><br></span>আমার মুখ প্রজ্ঞার কথা বলবে, <span class="br-p"><br><br></span>আমার অন্তরের আলোচনা বুদ্ধির ফল হবে।</div>
<div class="v" id="v4"><span class="vn">4</span> <span class="br-p"><br><br></span>আমি দৃষ্টান্ত কথায় কান দেব, <span class="br-p"><br><br></span>বীণাযন্ত্রে আমার গূঢ় কথার ব্যাখ্যা করবো।</div>
<div class="v" id="v5"><span class="vn">5</span> <span class="br-p"><br><br></span>সেই বিপদের কালে আমি কেন ভয় করবো, <span class="br-p"><br><br></span>যখন তাদের অপরাধ আমাকে বেষ্টন করে, <span class="br-p"><br><br></span>যারা আমাকে বঞ্চনা করে,</div>
<div class="v" id="v6"><span class="vn">6</span> <span class="br-p"><br><br></span>যারা নিজেদের ধনে নির্ভর করে, <span class="br-p"><br><br></span>নিজেদের বিপুল সম্পত্তির জন্য গর্ব করে,</div>
<div class="v" id="v7"><span class="vn">7</span> <span class="br-p"><br><br></span>তাদের মধ্যে কেউই কোন মতে ভাইকে মুক্ত করতে পারে না, <span class="br-p"><br><br></span>কিংবা তার কাফ্‌ফারার জন্য আল্লাহ্‌কে কিছু দিতে পারে না,</div>
<div class="v" id="v8"><span class="vn">8</span> <span class="br-p"><br><br></span>কেননা তাদের প্রাণের মুক্তি অসম্ভব এবং চিরকালেও অসাধ্য;</div>
<div class="v" id="v9"><span class="vn">9</span> <span class="br-p"><br><br></span>যেন সে চিরজীবী হয়, আর কবর দেখতে না হয়।</div>
<div class="v" id="v10"><span class="vn">10</span> <span class="br-p"><br><br></span>কারণ সে দেখে যে, জ্ঞানবানেরা মরে, <span class="br-p"><br><br></span>হীনবুদ্ধি ও অসাড় অন্তরের লোক নির্বিশেষে বিনষ্ট হয়, <span class="br-p"><br><br></span>তারা অন্যদের জন্য নিজেদের ধন রেখে যায়।</div>
<div class="v" id="v11"><span class="vn">11</span> <span class="br-p"><br><br></span>তাদের আন্তরিক ভাব এরকম, তাদের বাড়ি চিরস্থায়ী, <span class="br-p"><br><br></span>তাদের বাসস্থান পুরুষানুক্রমে থাকবে, <span class="br-p"><br><br></span>তারা স্ব স্ব নাম অনুসারে ভূমির নাম রাখে।</div>
<div class="v" id="v12"><span class="vn">12</span> <span class="br-p"><br><br></span>কিন্তু মানুষ ঐশ্বর্যশালী হলেও স্থির থাকে না; <span class="br-p"><br><br></span>সে পশুদের মতই ধ্বংস হয়।</div>
<div class="v" id="v13"><span class="vn">13</span> <span class="br-p"><br><br></span>এই তাদের পথ, তাদের হীনবুদ্ধিতা; <span class="br-p"><br><br></span>এবং তাদের পরে সেই লোকদেরও একই রকম গতি, <span class="br-p"><br><br></span>যারা তাদের কথার অনুমোদন করে। <span class="br-p"><br><br></span>[সেলা।]</div>
<div class="v" id="v14"><span class="vn">14</span> <span class="br-p"><br><br></span>তারা পাতালের জন্য নিযুক্ত ভেড়ার পালের মত, <span class="br-p"><br><br></span>মৃত্যু তাদেরকে চরাবে; <span class="br-p"><br><br></span>সরল লোকেরা প্রভাতে তাদের উপরে কর্তৃত্ব করবে; <span class="br-p"><br><br></span>তাদের রূপ পাতালে নষ্ট হবে, <span class="br-p"><br><br></span>তার কোন বসতিস্থান আর থাকবে না।</div>
<div class="v" id="v15"><span class="vn">15</span> <span class="br-p"><br><br></span>কিন্তু আল্লাহ্‌ পাতালের হাত থেকে আমার প্রাণ মুক্ত করবেন; <span class="br-p"><br><br></span>কেননা তিনি আমাকে গ্রহণ করবেন। <span class="br-p"><br><br></span>[সেলা।]</div>
<div class="v" id="v16"><span class="vn">16</span> <span class="br-p"><br><br></span>তুমি ভয় পেয়ো না, যখন কেউ ধনবান হয়, <span class="br-p"><br><br></span>যখন তার কুলের ঐশ্বর্য বৃদ্ধি পায়,</div>
<div class="v" id="v17"><span class="vn">17</span> <span class="br-p"><br><br></span>কেননা মরণকালে সে কিছুই সঙ্গে নিয়ে যাবে না, <span class="br-p"><br><br></span>তার ঐশ্বর্য তার সঙ্গে যাবে না।</div>
<div class="v" id="v18"><span class="vn">18</span> <span class="br-p"><br><br></span>সে জীবদ্দশায় তার প্রাণকে দোয়া করে বলতো, <span class="br-p"><br><br></span>‘তুমি মঙ্গল করেছ বলে প্রশংসার পাত্র।’</div>
<div class="v" id="v19"><span class="vn">19</span> <span class="br-p"><br><br></span>সে তার পিতৃবংশের কাছে যাবে, <span class="br-p"><br><br></span>তারা আলোর দর্শন কখনও পাবে না।</div>
<div class="v" id="v20"><span class="vn">20</span> <span class="br-p"><br><br></span>যে মানুষ ঐশ্বর্যশালী অথচ অবোধ, <span class="br-p"><br><br></span>সে পশুদের মতই ধ্বংস হয়ে যাবে।</div>
</div>
<!-- PARSED ABOVE; EDITING MAY BREAK PARSER -->
</body></html>