<html><head>
<meta http-equiv="Content-Type" content="text/html;charset=utf-8" />
<title>Ps 5 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 5);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_3.html">3</a> <a href="Ps_4.html">4</a> <b>5</b> <a href="Ps_6.html">6</a> <a href="Ps_7.html">7</a> ... <a href="Ps_150.html">150</a> </div><hr>
<h1>Ps 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>প্রধান বাদ্যকরের জন্য। বাঁশীর আওয়াজের সঙ্গে হযরত দাউদের কাওয়ালী। <span class="br-p"><br><br></span>হে মাবুদ, আমার কথায় কান দাও, <span class="br-p"><br><br></span>আমার কাতরোক্তিতে মনোযোগ কর।</div>
<div class="v" id="v2"><span class="vn">2</span> <span class="br-p"><br><br></span>হে আমার বাদশাহ্‌, হে আমার আল্লাহ্‌, <span class="br-p"><br><br></span>আমার আর্তনাদের স্বর শোন, <span class="br-p"><br><br></span>কেননা আমি তোমারই কাছে মুনাজাত করছি।</div>
<div class="v" id="v3"><span class="vn">3</span> <span class="br-p"><br><br></span>হে মাবুদ খুব ভোরে তুমি আমার আবেদন শুনবে; <span class="br-p"><br><br></span>প্রভাতে আমি তোমার উদ্দেশে মুনাজাত সাজিয়ে অপেক্ষায় থাকব।</div>
<div class="v" id="v4"><span class="vn">4</span> <span class="br-p"><br><br></span>কেননা তুমি দুষ্টতাপ্রিয় আল্লাহ্‌ নও, <span class="br-p"><br><br></span>মন্দ তোমার মেহমান হতে পারে না।</div>
<div class="v" id="v5"><span class="vn">5</span> <span class="br-p"><br><br></span>গর্বিত লোকেরা তোমার সাক্ষাতে দাঁড়াবে না, <span class="br-p"><br><br></span>তুমি সমস্ত দুর্বৃত্তদের ঘৃণা করে থাক।</div>
<div class="v" id="v6"><span class="vn">6</span> <span class="br-p"><br><br></span>তুমি মিথ্যাবাদীদের বিনষ্ট করবে, <span class="br-p"><br><br></span>মাবুদ রক্তপাতী ও ছলনাপ্রিয়কে ঘৃণা করেন।</div>
<div class="v" id="v7"><span class="vn">7</span> <span class="br-p"><br><br></span>কিন্তু আমি তোমার প্রচুর অটল মহব্বতের দরুন <span class="br-p"><br><br></span>তোমার গৃহে প্রবেশ করবো, <span class="br-p"><br><br></span>তোমার পবিত্র বায়তুল-মোকাদ্দসের অভিমুখে <span class="br-p"><br><br></span>ভয়ে তোমাকে সেজ্‌দা করবো।</div>
<div class="v" id="v8"><span class="vn">8</span> <span class="br-p"><br><br></span>হে মাবুদ, আমার গুপ্ত দুশমনদের হেতু <span class="br-p"><br><br></span>তুমি তোমার ধর্মশীলতায় আমাকে চালাও, <span class="br-p"><br><br></span>আমার সম্মুখে তোমার পথ সরল কর।</div>
<div class="v" id="v9"><span class="vn">9</span> <span class="br-p"><br><br></span>কেননা ওদের মুখে স্থিরতা কিছুই নেই; <span class="br-p"><br><br></span>তাদের অন্তর দুষ্টতায় পূর্ণ, <span class="br-p"><br><br></span>তাদের কণ্ঠ অনাবৃত কবরস্বরূপ, <span class="br-p"><br><br></span>তারা তাদের জিহ্বা দ্বারা প্রতারণা করে।</div>
<div class="v" id="v10"><span class="vn">10</span> <span class="br-p"><br><br></span>হে আল্লাহ্‌ তাদেরকে দোষী কর, <span class="br-p"><br><br></span>তারা নিজেদের মন্ত্রণায় পতিত হোক, <span class="br-p"><br><br></span>তুমি তাদের প্রচুর অধর্মের জন্য তাদেরকে তাড়িয়ে দাও, <span class="br-p"><br><br></span>কেননা তারা তোমার বিদ্রোহী হয়েছে।</div>
<div class="v" id="v11"><span class="vn">11</span> <span class="br-p"><br><br></span>কিন্তু যারা তোমার মধ্যে আশ্রয় নেয় তারা সকলে আহ্লাদিত হোক, <span class="br-p"><br><br></span>তারা চিরকাল আনন্দ গান করুক, <span class="br-p"><br><br></span>কেননা তুমি তাদেরকে রক্ষা করছো; <span class="br-p"><br><br></span>যারা তোমার নাম ভালবাসে, তারা তোমাতে উল্লাস করুক।</div>
<div class="v" id="v12"><span class="vn">12</span> <span class="br-p"><br><br></span>কেননা তুমি ধার্মিককে দোয়া করবে, <span class="br-p"><br><br></span>হে মাবুদ, তুমি ঢালের মত তাকে প্রসন্নতায় বেষ্টন করবে।</div>
</div>
<!-- PARSED ABOVE; EDITING MAY BREAK PARSER -->
</body></html>