<html><head>
<meta http-equiv="Content-Type" content="text/html;charset=utf-8" />
<title>Ps 57 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 57);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_55.html">55</a> <a href="Ps_56.html">56</a> <b>57</b> <a href="Ps_58.html">58</a> <a href="Ps_59.html">59</a> ... <a href="Ps_150.html">150</a> </div><hr>
<h1>Ps 57</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>প্রধান বাদ্যকরের জন্য। স্বর, নাশ করো না। হযরত দাউদের। মিক্‌তাম। যখন তিনি তালুতের সম্মুখ থেকে গুহায় পালিয়ে যান, সেই সময়কার। <span class="br-p"><br><br></span>আমার প্রতি কৃপা কর, <span class="br-p"><br><br></span>হে আল্লাহ্‌, আমার প্রতি কৃপা কর, <span class="br-p"><br><br></span>কেননা আমার প্রাণ তোমাতে আশ্রয় গ্রহণ করে; <span class="br-p"><br><br></span>তোমার পাখার ছায়ায় আমি আশ্রয় নেব, <span class="br-p"><br><br></span>যে পর্যন্ত এসব দুর্দশা অতীত না হয়।</div>
<div class="v" id="v2"><span class="vn">2</span> <span class="br-p"><br><br></span>আমি সর্বশক্তিমানকে ডাকব, <span class="br-p"><br><br></span>আমার জন্য কার্যসাধক আল্লাহ্‌কেই ডাকব।</div>
<div class="v" id="v3"><span class="vn">3</span> <span class="br-p"><br><br></span>তিনি বেহেশত থেকে ফেরেশতা প্রেরণ করে আমাকে নিস্তার করবেন, <span class="br-p"><br><br></span>আমার গ্রাসকারীদের তিনি তিরস্কার করবেন; [সেলা।] <span class="br-p"><br><br></span>আল্লাহ্‌ তাঁর অটল মহব্বত ও বিশ্বস্ততা প্রেরণ করবেন।</div>
<div class="v" id="v4"><span class="vn">4</span> <span class="br-p"><br><br></span>আমার প্রাণ সিংহদের মধ্যবর্তী; <span class="br-p"><br><br></span>আগুনের শিখার মত লোকদের মধ্যে আমি শয়ন করি, <span class="br-p"><br><br></span>সেই মানুষগুলোর দাঁতগুলো যেন বর্শা ও তীর, <span class="br-p"><br><br></span>তাদের জিহ্বা ধারালো তলোয়ার।</div>
<div class="v" id="v5"><span class="vn">5</span> <span class="br-p"><br><br></span>হে আল্লাহ্‌, বেহেশতের উপরে উন্নত হও, <span class="br-p"><br><br></span>সমস্ত ভূমণ্ডলে তোমার গৌরব হোক।</div>
<div class="v" id="v6"><span class="vn">6</span> <span class="br-p"><br><br></span>তারা আমার চরণের জন্য জাল পেতেছে, <span class="br-p"><br><br></span>আমার প্রাণ অবনত হয়েছে; <span class="br-p"><br><br></span>তারা আমার সম্মুখে খাত খনন করেছে, <span class="br-p"><br><br></span>তার মধ্যেই তারা পতিত হল। [সেলা।]</div>
<div class="v" id="v7"><span class="vn">7</span> <span class="br-p"><br><br></span>আমার অন্তর সুস্থির, হে আল্লাহ্‌, আমার অন্তর সুস্থির; <span class="br-p"><br><br></span>আমি কাওয়ালী গাইব, আমি প্রশংসা-গজল করবো।</div>
<div class="v" id="v8"><span class="vn">8</span> <span class="br-p"><br><br></span>হে আমার গৌরব, জাগ্রত হও; <span class="br-p"><br><br></span>নেবল ও বীণে, জাগ্রত হও; <span class="br-p"><br><br></span>আমি ঊষাকে জাগাব।</div>
<div class="v" id="v9"><span class="vn">9</span> <span class="br-p"><br><br></span>হে মালিক, আমি জাতিদের মধ্যে তোমার প্রশংসা করবো, <span class="br-p"><br><br></span>আমি লোকবৃন্দের মধ্যে তোমার প্রশংসা-গান গাইব।</div>
<div class="v" id="v10"><span class="vn">10</span> <span class="br-p"><br><br></span>কেননা তোমার অটল মহব্বত আকাশমণ্ডল পর্যন্ত মহৎ, <span class="br-p"><br><br></span>তোমার বিশ্বস্ততা মেঘ পর্যন্ত ব্যাপ্ত।</div>
<div class="v" id="v11"><span class="vn">11</span> <span class="br-p"><br><br></span>হে আল্লাহ্‌, বেহেশতের উপরে উন্নত হও, <span class="br-p"><br><br></span>সারা দুনিয়াতে তোমার গৌরব হোক।</div>
</div>
<!-- PARSED ABOVE; EDITING MAY BREAK PARSER -->
</body></html>