<html><head>
<meta http-equiv="Content-Type" content="text/html;charset=utf-8" />
<title>Ps 58 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 58);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_56.html">56</a> <a href="Ps_57.html">57</a> <b>58</b> <a href="Ps_59.html">59</a> <a href="Ps_60.html">60</a> ... <a href="Ps_150.html">150</a> </div><hr>
<h1>Ps 58</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>প্রধান বাদ্যকরের জন্য। স্বর, নাশ করো না। হযরত দাউদের। মিক্‌তাম। <span class="br-p"><br><br></span>বীরগণ! তোমরা কি সঠিক রায় উচ্চারণ কর? <span class="br-p"><br><br></span>তোমরা কি লোকদের জন্য ন্যায়বিচার করছো?</div>
<div class="v" id="v2"><span class="vn">2</span> <span class="br-p"><br><br></span>তোমরা অন্তরে নাফরমানী সাধন করছো। <span class="br-p"><br><br></span>দুনিয়াতে নিজের হাতে জুলুম ঘটাচ্ছ।</div>
<div class="v" id="v3"><span class="vn">3</span> <span class="br-p"><br><br></span>দুষ্টরা গর্ভ হতেই বিপথগামী, <span class="br-p"><br><br></span>তারা জন্ম হতেই মিথ্যা বলতে বলতে ভুল পথে যাতায়াত করে।</div>
<div class="v" id="v4"><span class="vn">4</span> <span class="br-p"><br><br></span>তাদের বিষ সাপের বিষের মত; <span class="br-p"><br><br></span>তারা বধির কালসাপের মত, যে কান বন্ধ করে রাখে,</div>
<div class="v" id="v5"><span class="vn">5</span> <span class="br-p"><br><br></span>যে সাপুড়েদের স্বর শোনে না, <span class="br-p"><br><br></span>নিপুণ মন্ত্রপাঠকের স্বর শোনে না।</div>
<div class="v" id="v6"><span class="vn">6</span> <span class="br-p"><br><br></span>হে আল্লাহ্‌, তাদের মুখে দাঁত ভেঙ্গে দাও; <span class="br-p"><br><br></span>মাবুদ যুবসিংহদের বিষ দাঁত উৎপাটন কর।</div>
<div class="v" id="v7"><span class="vn">7</span> <span class="br-p"><br><br></span>তারা প্রবাহমান পানির মত বিলীন হয়ে যাক, <span class="br-p"><br><br></span>ছিন্নমূল ঘাসের মতই তারা শুকিয়ে যাক।</div>
<div class="v" id="v8"><span class="vn">8</span> <span class="br-p"><br><br></span>দ্রবীভূত শামুকের মত তারা গলে যাক, <span class="br-p"><br><br></span>তারা গর্ভস্থ মৃত ভ্রূণের মত হোক, যা সূর্যের মুখ দেখে নি,</div>
<div class="v" id="v9"><span class="vn">9</span> <span class="br-p"><br><br></span>তোমাদের পাত্র কাঁটার উত্তাপ টের না পেতে, <span class="br-p"><br><br></span>তিনি কাঁচা ও জ্বলন্ত সকলই ঝড়ে উড়িয়ে দেবেন।</div>
<div class="v" id="v10"><span class="vn">10</span> <span class="br-p"><br><br></span>ধার্মিক লোক প্রতিফল দেখে আনন্দিত হবে, <span class="br-p"><br><br></span>সে দুর্জনের রক্ত দিয়ে তার পা ধোবে;</div>
<div class="v" id="v11"><span class="vn">11</span> <span class="br-p"><br><br></span>তাতে মানুষেরা বলবে, ধার্মিক সত্যিই ফল পায়, <span class="br-p"><br><br></span>সত্যিই দুনিয়াতে বিচারসাধক আল্লাহ্‌ আছেন।</div>
</div>
<!-- PARSED ABOVE; EDITING MAY BREAK PARSER -->
</body></html>