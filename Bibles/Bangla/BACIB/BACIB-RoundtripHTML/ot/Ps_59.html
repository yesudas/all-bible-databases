<html><head>
<meta http-equiv="Content-Type" content="text/html;charset=utf-8" />
<title>Ps 59 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 59);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_57.html">57</a> <a href="Ps_58.html">58</a> <b>59</b> <a href="Ps_60.html">60</a> <a href="Ps_61.html">61</a> ... <a href="Ps_150.html">150</a> </div><hr>
<h1>Ps 59</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>প্রধান বাদ্যকরের জন্য। স্বর, নাশ করো না। হযরত দাউদের। মিক্‌তাম। যখন তালুতের প্রেরিত লোকেরা দাউদকে হত্যা করার জন্য তাঁর বাড়ির কাছে ঘাঁটি বসিয়েছিল, সেই সময়কার। <span class="br-p"><br><br></span>হে আমার আল্লাহ্‌, আমার দুশমনদের হাত থেকে আমাকে উদ্ধার কর, <span class="br-p"><br><br></span>আমার দুশমনদের থেকে আমাকে রক্ষা কর।</div>
<div class="v" id="v2"><span class="vn">2</span> <span class="br-p"><br><br></span>অধর্মচারীদের থেকে আমাকে উদ্ধার কর, <span class="br-p"><br><br></span>রক্তপাতী মানুষের থেকে আমাকে নিস্তার কর।</div>
<div class="v" id="v3"><span class="vn">3</span> <span class="br-p"><br><br></span>কারণ দেখ, তারা আমার প্রাণের জন্য লুকিয়ে আছে <span class="br-p"><br><br></span>বলবানেরা আমার বিরুদ্ধে একত্র হচ্ছে, <span class="br-p"><br><br></span>হে মাবুদ, আমার অধর্মের জন্য নয়, <span class="br-p"><br><br></span>আমার গুনাহ্‌র জন্য নয়।</div>
<div class="v" id="v4"><span class="vn">4</span> <span class="br-p"><br><br></span>আমার বিনা অপরাধে তারা দৌড়ে এসে প্রস্তুত হচ্ছে; <span class="br-p"><br><br></span>তুমি আমাকে দেখা দেবার জন্য জাগ্রত হও, দৃষ্টিপাত কর।</div>
<div class="v" id="v5"><span class="vn">5</span> <span class="br-p"><br><br></span>হে মাবুদ, বাহিনীগণের আল্লাহ্‌, <span class="br-p"><br><br></span>ইসরাইলের আল্লাহ্‌, তুমি সমস্ত জাতিকে প্রতিফল দেবার জন্য উঠ, <span class="br-p"><br><br></span>তুমি কোন অধর্মী বিশ্বাসঘাতকের প্রতি কৃপা করো না। [সেলা।]</div>
<div class="v" id="v6"><span class="vn">6</span> <span class="br-p"><br><br></span>তারা সন্ধ্যাবেলা ফিরে আসে, <span class="br-p"><br><br></span>কুকুরের মত আওয়াজ করে, <span class="br-p"><br><br></span>নগরের চারদিকে ভ্রমণ করে।</div>
<div class="v" id="v7"><span class="vn">7</span> <span class="br-p"><br><br></span>দেখ, তারা মুখে বক বক করছে, <span class="br-p"><br><br></span>তাদের ওষ্ঠের মধ্যে তলোয়ার আছে; <span class="br-p"><br><br></span>কেননা তারা বলে, কে শুনতে পায়?</div>
<div class="v" id="v8"><span class="vn">8</span> <span class="br-p"><br><br></span>কিন্তু হে মাবুদ, তুমি তাদেরকে পরিহাস করবে, <span class="br-p"><br><br></span>তুমি সমস্ত জাতিকে বিদ্রূপ করবে।</div>
<div class="v" id="v9"><span class="vn">9</span> <span class="br-p"><br><br></span>হে আমার বল, আমি তোমার অপেক্ষা করবো; <span class="br-p"><br><br></span>কেননা আল্লাহ্‌ আমার উচ্চদুর্গ।</div>
<div class="v" id="v10"><span class="vn">10</span> <span class="br-p"><br><br></span>আমার আল্লাহ্‌ তাঁর অটল মহব্বতে আমার সম্মুখবর্তী হবেন, <span class="br-p"><br><br></span>আল্লাহ্‌ আমার গুপ্ত দুশমনদের দুর্দশা আমাকে দেখাবেন।</div>
<div class="v" id="v11"><span class="vn">11</span> <span class="br-p"><br><br></span>তুমি তাদেরকে হত্যা করো না, <span class="br-p"><br><br></span>পাছে আমার লোকেরা ভুলে যায়; <span class="br-p"><br><br></span>হে মালিক, আমাদের রক্ষাকারী ঢাল, <span class="br-p"><br><br></span>তোমার শক্তিতে তাদেরকে ছড়িয়ে নিচে ফেল।</div>
<div class="v" id="v12"><span class="vn">12</span> <span class="br-p"><br><br></span>তাদের মুখের কথা মুখের গুনাহ্‌মাত্র; <span class="br-p"><br><br></span>তাদের বদদোয়া ও মিথ্যা কথার জন্য <span class="br-p"><br><br></span>তারা নিজেদের অহঙ্কারে ধরা পড়ুক,</div>
<div class="v" id="v13"><span class="vn">13</span> <span class="br-p"><br><br></span>তুমি সংহার কর তাদেরকে, ক্রোধে সংহার কর, <span class="br-p"><br><br></span>যেন তারা আর না থাকে; <span class="br-p"><br><br></span>তারা জানুক, আল্লাহ্‌ ইয়াকুবের মধ্যে কর্তৃত্ব করেন, <span class="br-p"><br><br></span>দুনিয়ার প্রান্ত পর্যন্ত করেন। [সেলা।]</div>
<div class="v" id="v14"><span class="vn">14</span> <span class="br-p"><br><br></span>তারা সন্ধ্যাবেলা ফিরে আসুক, <span class="br-p"><br><br></span>কুকুরের মত শব্দ করুক, <span class="br-p"><br><br></span>নগরের চারদিকে ভ্রমণ করুক।</div>
<div class="v" id="v15"><span class="vn">15</span> <span class="br-p"><br><br></span>তারা খাদ্যের চেষ্টায় ঘুরে বেড়াবে, <span class="br-p"><br><br></span>তৃপ্ত না হলে আর্তনাদ করবে।</div>
<div class="v" id="v16"><span class="vn">16</span> <span class="br-p"><br><br></span>কিন্তু আমি তোমার শক্তির ঘোষণা করবো, <span class="br-p"><br><br></span>তোমার অটল মহব্বতের জন্য খুব ভোরে আনন্দধ্বনি করবো; <span class="br-p"><br><br></span>কেননা তুমি হয়েছ আমার পক্ষে উচ্চদুর্গ, <span class="br-p"><br><br></span>আমার সঙ্কটের দিনে সুদৃঢ় আশ্রয়।</div>
<div class="v" id="v17"><span class="vn">17</span> <span class="br-p"><br><br></span>হে আমার বল, আমি তোমার উদ্দেশে গজল গাইব, <span class="br-p"><br><br></span>তোমার জন্য গাইব হে আমার আল্লাহ্‌, তুমি আমার উচ্চদুর্গ, <span class="br-p"><br><br></span>তিনি আমার আল্লাহ্‌ যিনি আমার প্রতি অটল মহব্বত প্রকাশ করেন।</div>
</div>
<!-- PARSED ABOVE; EDITING MAY BREAK PARSER -->
</body></html>