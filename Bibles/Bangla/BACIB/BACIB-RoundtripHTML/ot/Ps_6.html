<html><head>
<meta http-equiv="Content-Type" content="text/html;charset=utf-8" />
<title>Ps 6 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 6);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_4.html">4</a> <a href="Ps_5.html">5</a> <b>6</b> <a href="Ps_7.html">7</a> <a href="Ps_8.html">8</a> ... <a href="Ps_150.html">150</a> </div><hr>
<h1>Ps 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>প্রধান বাদ্যকরের জন্য। তারযুক্ত যন্ত্রে। স্বর, শমীনীৎ। হযরত দাউদের কাওয়ালী। <span class="br-p"><br><br></span>হে মাবুদ, ক্রোধে আমাকে ভর্ৎসনা করো না, <span class="br-p"><br><br></span>কোপে আমাকে শাসন করো না।</div>
<div class="v" id="v2"><span class="vn">2</span> <span class="br-p"><br><br></span>হে মাবুদ আমাকে রহম কর, কেননা আমি ম্লান হয়েছি; <span class="br-p"><br><br></span>হে মাবুদ আমাকে সুস্থ কর, <span class="br-p"><br><br></span>কেননা আমার সমস্ত অস্থি ভয়ে কাঁপছে।</div>
<div class="v" id="v3"><span class="vn">3</span> <span class="br-p"><br><br></span>আমার প্রাণও ভীষণ ভয় পেয়েছে; <span class="br-p"><br><br></span>আর তুমি, হে মাবুদ, আর কত কাল?</div>
<div class="v" id="v4"><span class="vn">4</span> <span class="br-p"><br><br></span>হে মাবুদ ফিরে এসো, আমার প্রাণ রক্ষা কর, <span class="br-p"><br><br></span>তোমার অটল মহব্বতের গুণে আমাকে উদ্ধার কর।</div>
<div class="v" id="v5"><span class="vn">5</span> <span class="br-p"><br><br></span>কেননা মৃত্যুতে তোমাকে স্মরণ করা যায় না, <span class="br-p"><br><br></span>পাতালে কে তোমার প্রশংসা করবে? <span class="br-p"><br><br></span>আমি কাতর আর্তনাদ করতে করতে শ্রান্ত হয়েছি;</div>
<div class="v" id="v6"><span class="vn">6</span> <span class="br-p"><br><br></span>প্রতি রাতে আমি বিছানা ভাসাই, <span class="br-p"><br><br></span>আমি নেত্রজলে পালঙ্ক ভিজাই।</div>
<div class="v" id="v7"><span class="vn">7</span> <span class="br-p"><br><br></span>মনস্তাপে আমার চোখ ক্ষীণ হচ্ছে; <span class="br-p"><br><br></span>আমার সকল দুশমনের জন্য তা দুর্বল হচ্ছে।</div>
<div class="v" id="v8"><span class="vn">8</span> <span class="br-p"><br><br></span>হে অধর্মাচারী সকলে, আমা থেকে দূর হও, <span class="br-p"><br><br></span>কেননা মাবুদ আমার কান্নার আওয়াজ শুনেছেন।</div>
<div class="v" id="v9"><span class="vn">9</span> <span class="br-p"><br><br></span>মাবুদ আমার ফরিয়াদ শুনেছেন; <span class="br-p"><br><br></span>মাবুদ আমার মুনাজাত গ্রাহ্য করবেন।</div>
<div class="v" id="v10"><span class="vn">10</span> <span class="br-p"><br><br></span>আমার সমস্ত দুশমন লজ্জিত হবে ও ভীষণ ভয় পাবে; <span class="br-p"><br><br></span>তারা ফিরে যাবে, হঠাৎ লজ্জিত হবে।</div>
</div>
<!-- PARSED ABOVE; EDITING MAY BREAK PARSER -->
</body></html>