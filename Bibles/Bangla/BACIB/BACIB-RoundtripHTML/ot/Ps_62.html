<html><head>
<meta http-equiv="Content-Type" content="text/html;charset=utf-8" />
<title>Ps 62 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 62);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_60.html">60</a> <a href="Ps_61.html">61</a> <b>62</b> <a href="Ps_63.html">63</a> <a href="Ps_64.html">64</a> ... <a href="Ps_150.html">150</a> </div><hr>
<h1>Ps 62</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>প্রধান বাদ্যকরের জন্য। যিদুথনের প্রণালীতে। হযরত দাউদের কাওয়ালী। <span class="br-p"><br><br></span>আমার প্রাণ নীরবে আল্লাহ্‌র অপেক্ষা করছে, <span class="br-p"><br><br></span>তিনিই আমার উদ্ধারকর্তা।</div>
<div class="v" id="v2"><span class="vn">2</span> <span class="br-p"><br><br></span>কেবল তিনিই মম শৈল ও মম উদ্ধার; <span class="br-p"><br><br></span>তিনি মম উচ্চদুর্গ, আমি কখনও বিচলিত হব না।</div>
<div class="v" id="v3"><span class="vn">3</span> <span class="br-p"><br><br></span>তোমরা কতকাল এক জন মানুষকে আক্রমণ করবে, <span class="br-p"><br><br></span>সকলে তাকে জবেহ্‌ করবে, <span class="br-p"><br><br></span>হেলে পড়া দেয়াল ও ভাঙ্গা বেড়ার মত?</div>
<div class="v" id="v4"><span class="vn">4</span> <span class="br-p"><br><br></span>ওরা কেবল তার উচ্চপদ থেকে তাকে নিপাত করার মন্ত্রণা করছে; <span class="br-p"><br><br></span>ওরা মিথ্যা কথায় আমোদ করে; <span class="br-p"><br><br></span>ওরা মুখে দোয়া করে, কিন্তু অন্তরে বদদোয়া দেয়। [সেলা।]</div>
<div class="v" id="v5"><span class="vn">5</span> <span class="br-p"><br><br></span>হে আমার প্রাণ, নীরবে আল্লাহ্‌রই অপেক্ষা কর; <span class="br-p"><br><br></span>কেননা তাঁর মধ্য থেকেই আমার জন্য প্রত্যাশা আসে।</div>
<div class="v" id="v6"><span class="vn">6</span> <span class="br-p"><br><br></span>কেবল তিনিই মম শৈল ও মম উদ্ধার; <span class="br-p"><br><br></span>তিনি মম উচ্চদুর্গ, আমি বিচলিত হব না।</div>
<div class="v" id="v7"><span class="vn">7</span> <span class="br-p"><br><br></span>আমার নাজাত ও আমার গৌরব আল্লাহ্‌র উপর ভরসা করে আছে; <span class="br-p"><br><br></span>আমার বলের শৈল ও আমার আশ্রয় আল্লাহ্‌র উপরে বিদ্যমান।</div>
<div class="v" id="v8"><span class="vn">8</span> <span class="br-p"><br><br></span>হে সমস্ত লোক, সতত তাঁর উপর নির্ভর কর, <span class="br-p"><br><br></span>তাঁরই সম্মুখে তোমাদের মনের কথা ভেঙ্গে বল; <span class="br-p"><br><br></span>আল্লাহ্‌ই আমাদের আশ্রয়। [সেলা।]</div>
<div class="v" id="v9"><span class="vn">9</span> <span class="br-p"><br><br></span>সামান্য লোকেরা বাষ্পমাত্র, <span class="br-p"><br><br></span>মান্যবান লোকেরা মিথ্যা; <span class="br-p"><br><br></span>তাদেরকে ওজন করলে তারা উপরে উঠে; <span class="br-p"><br><br></span>তাদের সর্বস্ব বাষ্পের চেয়ে লঘু।</div>
<div class="v" id="v10"><span class="vn">10</span> <span class="br-p"><br><br></span>তোমরা উপদ্রবে নির্ভর করো না, <span class="br-p"><br><br></span>অপহরণে গর্ব করো না; <span class="br-p"><br><br></span>প্রচুর ঐশ্বর্য হলে তাতে মন দিও না।</div>
<div class="v" id="v11"><span class="vn">11</span> <span class="br-p"><br><br></span>আল্লাহ্‌ একবার বলেছেন, <span class="br-p"><br><br></span>দু’বার আমি এই কথা শুনেছি; <span class="br-p"><br><br></span>পরাক্রম আল্লাহ্‌রই।</div>
<div class="v" id="v12"><span class="vn">12</span> <span class="br-p"><br><br></span>আর, হে মালিক, অটল মহব্বত তোমার, <span class="br-p"><br><br></span>কারণ তুমিই প্রত্যেককে তার কর্মানুরূপ ফল দিয়ে থাক।</div>
</div>
<!-- PARSED ABOVE; EDITING MAY BREAK PARSER -->
</body></html>