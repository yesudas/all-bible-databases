<html><head>
<meta http-equiv="Content-Type" content="text/html;charset=utf-8" />
<title>Ps 64 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 64);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_62.html">62</a> <a href="Ps_63.html">63</a> <b>64</b> <a href="Ps_65.html">65</a> <a href="Ps_66.html">66</a> ... <a href="Ps_150.html">150</a> </div><hr>
<h1>Ps 64</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>প্রধান বাদ্যকরের জন্য। হযরত দাউদের কাওয়ালী। <span class="br-p"><br><br></span>হে আল্লাহ্‌, আমার কাতরোক্তি শোন, <span class="br-p"><br><br></span>দুশমনদের ভয় থেকে আমার জীবন রক্ষা কর।</div>
<div class="v" id="v2"><span class="vn">2</span> <span class="br-p"><br><br></span>দুর্বৃত্তদের গূঢ় মন্ত্রণা থেকে, <span class="br-p"><br><br></span>অধর্মচারীদের জনতা থেকে, <span class="br-p"><br><br></span>আমাকে লুকিয়ে রাখ।</div>
<div class="v" id="v3"><span class="vn">3</span> <span class="br-p"><br><br></span>তারা তলোয়ারের মত নিজ নিজ জিহ্বায় শান দিয়েছে; <span class="br-p"><br><br></span>তারা কটুবাক্যরূপ তীর ধনুকে লাগিয়ে রেখেছে,</div>
<div class="v" id="v4"><span class="vn">4</span> <span class="br-p"><br><br></span>যেন গোপনে সিদ্ধ লোকের প্রতি তা নিক্ষেপ করে; <span class="br-p"><br><br></span>তারা অকস্মাৎ তাকে তীর মারে, ভয় করে না।</div>
<div class="v" id="v5"><span class="vn">5</span> <span class="br-p"><br><br></span>তারা কুমন্ত্রণায় নিজেদের সবল করে, <span class="br-p"><br><br></span>গোপনে ফাঁদ পাতবার বিষয়ে কথাবার্তা বলে; <span class="br-p"><br><br></span>তারা বলে, কে আমাদেরকে দেখবে?</div>
<div class="v" id="v6"><span class="vn">6</span> <span class="br-p"><br><br></span>তারা অপরাধের সন্ধান করে নেয়, <span class="br-p"><br><br></span>[বলে,] আমরা চতুরতার সঙ্গে ষড়যন্ত্র করে চিন্তা করে দেখেছি, <span class="br-p"><br><br></span>প্রত্যেকের সঙ্কল্প ও হৃদয় গভীর।</div>
<div class="v" id="v7"><span class="vn">7</span> <span class="br-p"><br><br></span>কিন্তু আল্লাহ্‌ তাদেরকে বাণবিদ্ধ করবেন, <span class="br-p"><br><br></span>অকস্মাৎ তারা বাণে আহত হবে।</div>
<div class="v" id="v8"><span class="vn">8</span> <span class="br-p"><br><br></span>এভাবে তারা হোঁচট খাবে; <span class="br-p"><br><br></span>তাদের জিহ্বা তাদের বিপক্ষ হবে; <span class="br-p"><br><br></span>যত লোক তাদের দেখবে, সকলে উপহাস করবে।</div>
<div class="v" id="v9"><span class="vn">9</span> <span class="br-p"><br><br></span>আর সমস্ত মানুষ ভয় পাবে, <span class="br-p"><br><br></span>তারা আল্লাহ্‌র কাজ তবলিগ করবে, <span class="br-p"><br><br></span>আর তাঁর কাজ বিবেচনা করবে।</div>
<div class="v" id="v10"><span class="vn">10</span> <span class="br-p"><br><br></span>ধার্মিক লোক মাবুদে আনন্দ করবে, <span class="br-p"><br><br></span>ও তাঁর মধ্যে আশ্রয় নিবে, <span class="br-p"><br><br></span>আর সরলচিত্ত সকলে গর্ব করবে।</div>
</div>
<!-- PARSED ABOVE; EDITING MAY BREAK PARSER -->
</body></html>