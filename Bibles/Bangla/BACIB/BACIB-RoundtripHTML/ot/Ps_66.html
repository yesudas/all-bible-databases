<html><head>
<meta http-equiv="Content-Type" content="text/html;charset=utf-8" />
<title>Ps 66 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 66);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_64.html">64</a> <a href="Ps_65.html">65</a> <b>66</b> <a href="Ps_67.html">67</a> <a href="Ps_68.html">68</a> ... <a href="Ps_150.html">150</a> </div><hr>
<h1>Ps 66</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>প্রধান বাদ্যকরের জন্য। গজল। কাওয়ালী। <span class="br-p"><br><br></span>সমস্ত দুনিয়া! আল্লাহ্‌র উদ্দেশে আনন্দধ্বনি কর।</div>
<div class="v" id="v2"><span class="vn">2</span> <span class="br-p"><br><br></span>তাঁর নামের গৌরব ঘোষণা কর, <span class="br-p"><br><br></span>তাঁর প্রশংসা গৌরবান্বিত কর।</div>
<div class="v" id="v3"><span class="vn">3</span> <span class="br-p"><br><br></span>আল্লাহ্‌কে বল, তোমার সমস্ত কাজ কি বিস্ময়কর! <span class="br-p"><br><br></span>তোমার পরাক্রমের মহত্ত্বে তোমার দুশমনেরা, <span class="br-p"><br><br></span>তোমার কর্তৃত্ব স্বীকার করবে।</div>
<div class="v" id="v4"><span class="vn">4</span> <span class="br-p"><br><br></span>সমস্ত দুনিয়া তোমার কাছে সেজ্‌দা করবে, <span class="br-p"><br><br></span>ও তোমার উদ্দেশে কাওয়ালী করবে; <span class="br-p"><br><br></span>তারা তোমার নাম ঘোষণা করবে। <span class="br-p"><br><br></span>[সেলা।]</div>
<div class="v" id="v5"><span class="vn">5</span> <span class="br-p"><br><br></span>চল, আল্লাহ্‌র সমস্ত কাজ দেখ; <span class="br-p"><br><br></span>মানুষের বিষয়ে তিনি স্বকর্মে ভয়াবহ।</div>
<div class="v" id="v6"><span class="vn">6</span> <span class="br-p"><br><br></span>তিনি সমুদ্রকে শুকনো ভূমিতে পরিণত করলেন; <span class="br-p"><br><br></span>লোকেরা নদীর মধ্য দিয়ে পায়ে হেঁটে গমন করলো, <span class="br-p"><br><br></span>তাঁতে সেই স্থানে আমরা আনন্দ করলাম।</div>
<div class="v" id="v7"><span class="vn">7</span> <span class="br-p"><br><br></span>তিনি নিজের পরাক্রমে অনন্তকাল কর্তৃত্ব করেন; <span class="br-p"><br><br></span>তাঁর চোখ জাতিদেরকে নিরীক্ষণ করছে; <span class="br-p"><br><br></span>বিদ্রোহীরা নিজেদের উঁচু না করুক। <span class="br-p"><br><br></span>[সেলা।]</div>
<div class="v" id="v8"><span class="vn">8</span> <span class="br-p"><br><br></span>হে জাতিরা, আমাদের আল্লাহ্‌র শুকরিয়া কর, <span class="br-p"><br><br></span>তাঁর প্রশংসা-ধ্বনি যেন শোনা যায়।</div>
<div class="v" id="v9"><span class="vn">9</span> <span class="br-p"><br><br></span>তিনিই আমাদের প্রাণ জীবিতদের সঙ্গে রাখেন, <span class="br-p"><br><br></span>আমাদের চরণ টলতে দেন না।</div>
<div class="v" id="v10"><span class="vn">10</span> <span class="br-p"><br><br></span>কেননা, হে আল্লাহ্‌, তুমি আমাদের পরীক্ষা করেছ, <span class="br-p"><br><br></span>রূপা পোড় দেবার মত করে আমাদেরকে পোড় দিয়েছ;</div>
<div class="v" id="v11"><span class="vn">11</span> <span class="br-p"><br><br></span>তুমি আমাদের জালে ফেলেছ, <span class="br-p"><br><br></span>আমাদের কোমর ভারগ্রস্ত করেছ।</div>
<div class="v" id="v12"><span class="vn">12</span> <span class="br-p"><br><br></span>তুমি আমাদের মাথার উপর দিয়ে ঘোড়সওয়ারদেরকে চালিয়েছ; <span class="br-p"><br><br></span>আমরা আগুন ও পানির মধ্য দিয়ে গমন করেছি; <span class="br-p"><br><br></span>তবুও তুমি আমাদেরকে সমৃদ্ধি-স্থানে এনেছ।</div>
<div class="v" id="v13"><span class="vn">13</span> <span class="br-p"><br><br></span>আমি পোড়ানো-কোরবানী নিয়ে তোমার গৃহে প্রবেশ করবো, <span class="br-p"><br><br></span>তোমার উদ্দেশে আমার সেসব মানত পূর্ণ করবো,</div>
<div class="v" id="v14"><span class="vn">14</span> <span class="br-p"><br><br></span>যা আমার ওষ্ঠাধর উচ্চারণ করেছে, <span class="br-p"><br><br></span>যা সঙ্কটের সময়ে আমার মুখ বলেছে।</div>
<div class="v" id="v15"><span class="vn">15</span> <span class="br-p"><br><br></span>আমি তোমার উদ্দেশে মেদযুক্ত পোড়ানো-কোরবানী করবো, <span class="br-p"><br><br></span>তার সঙ্গে ভেড়ারূপ ধূপ জ্বালাব; <span class="br-p"><br><br></span>ছাগলগুলোর সঙ্গে ষাঁড়গুলোকেও কোরবানী করবো। [সেলা।]</div>
<div class="v" id="v16"><span class="vn">16</span> <span class="br-p"><br><br></span>হে আল্লাহ্‌-ভীত লোকেরা, তোমরা এসে শোন,; <span class="br-p"><br><br></span>আমার প্রাণের জন্য তিনি যা করেছেন, তা বর্ণনা করি।</div>
<div class="v" id="v17"><span class="vn">17</span> <span class="br-p"><br><br></span>আমি নিজের মুখে তাঁকে ডাকলাম, <span class="br-p"><br><br></span>তাঁর উচ্চপ্রশংসা আমার জিহ্বাগ্রে ছিল।</div>
<div class="v" id="v18"><span class="vn">18</span> <span class="br-p"><br><br></span>যদি চিত্তে অধর্মের প্রতি তাকাতাম, <span class="br-p"><br><br></span>তবে প্রভু শুনতেন না।</div>
<div class="v" id="v19"><span class="vn">19</span> <span class="br-p"><br><br></span>কিন্তু সত্যিই আল্লাহ্‌ শুনেছেন; <span class="br-p"><br><br></span>তিনি আমার মুনাজাতে সাড়া দিয়েছেন।</div>
<div class="v" id="v20"><span class="vn">20</span> <span class="br-p"><br><br></span>আল্লাহ্‌ ধন্য হোন, <span class="br-p"><br><br></span>যিনি আমার মুনাজাত এবং আমার উপর থেকে নিজের অটল মহব্বত, <span class="br-p"><br><br></span>দূর করেন নি।</div>
</div>
<!-- PARSED ABOVE; EDITING MAY BREAK PARSER -->
</body></html>