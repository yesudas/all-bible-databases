<html><head>
<meta http-equiv="Content-Type" content="text/html;charset=utf-8" />
<title>Ps 68 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 68);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_66.html">66</a> <a href="Ps_67.html">67</a> <b>68</b> <a href="Ps_69.html">69</a> <a href="Ps_70.html">70</a> ... <a href="Ps_150.html">150</a> </div><hr>
<h1>Ps 68</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>প্রধান বাদ্যকরের জন্য। হযরত দাউদের কাওয়ালী। গজল। <span class="br-p"><br><br></span>আল্লাহ্‌ উঠুন, তাঁর দুশমনেরা ছিন্নভিন্ন হোক, <span class="br-p"><br><br></span>তাঁর বিদ্বেষীরা তাঁর সম্মুখ থেকে পালিয়ে যাক।</div>
<div class="v" id="v2"><span class="vn">2</span> <span class="br-p"><br><br></span>বাতাসে যেমন ধোঁয়া উড়ে যায়, <span class="br-p"><br><br></span>তেমনি তুমি তাদেরকে উড়িয়ে নিয়ে যাও; <span class="br-p"><br><br></span>যেমন আগুনের সম্মুখে মোম গলে যায়, <span class="br-p"><br><br></span>তেমনি আল্লাহ্‌র সম্মুখে দুষ্টরা বিনষ্ট হোক।</div>
<div class="v" id="v3"><span class="vn">3</span> <span class="br-p"><br><br></span>কিন্তু ধার্মিকেরা আনন্দ করুক, <span class="br-p"><br><br></span>আল্লাহ্‌র সাক্ষাতে উল্লাস করুক, <span class="br-p"><br><br></span>তারা আনন্দে আহ্লাদিত হোক।</div>
<div class="v" id="v4"><span class="vn">4</span> <span class="br-p"><br><br></span>তোমরা আল্লাহ্‌র উদ্দেশে গজল গাও, <span class="br-p"><br><br></span>তাঁর নামের ঘোষণা কর; <span class="br-p"><br><br></span>যিনি মরুভূমি দিয়ে বাহনে আসছেন, <span class="br-p"><br><br></span>তাঁর জন্য রাজপথ বাঁধ; <span class="br-p"><br><br></span>তাঁর নাম ‘মাবুদ’ (ইয়াহ্‌), <span class="br-p"><br><br></span>তাঁর সাক্ষাতে উল্লাস কর।</div>
<div class="v" id="v5"><span class="vn">5</span> <span class="br-p"><br><br></span>আল্লাহ্‌ তাঁর পবিত্র বাসস্থানে <span class="br-p"><br><br></span>এতিমদের পিতা ও বিধবাদের বিচারকর্তা।</div>
<div class="v" id="v6"><span class="vn">6</span> <span class="br-p"><br><br></span>আল্লাহ্‌ সঙ্গীহীনদেরকে পরিবারে মধ্যে বাস করান, <span class="br-p"><br><br></span>তিনি বন্দীদেরকে মুক্ত করে সহিসালামতে রাখেন; <span class="br-p"><br><br></span>কিন্তু বিদ্রোহীরা দগ্ধ ভূমিতে বাস করে।</div>
<div class="v" id="v7"><span class="vn">7</span> <span class="br-p"><br><br></span>হে আল্লাহ্‌, তুমি যখন নিজের লোকদের আগে আগে যাচ্ছিলে, <span class="br-p"><br><br></span>যখন শুকনো ভূমি দিয়ে গমন করছিলে, <span class="br-p"><br><br></span>[সেলা।]</div>
<div class="v" id="v8"><span class="vn">8</span> <span class="br-p"><br><br></span>তখন দুনিয়া কেঁপে উঠলো, আসমান বৃষ্টি ঢেলে দিল; <span class="br-p"><br><br></span>আল্লাহ্‌র সাক্ষাতে, ঐ সিনাই আল্লাহ্‌র সাক্ষাতে, <span class="br-p"><br><br></span>আল্লাহ্‌র সাক্ষাতে, ইসরাইলের আল্লাহ্‌র সাক্ষাতে।</div>
<div class="v" id="v9"><span class="vn">9</span> <span class="br-p"><br><br></span>হে আল্লাহ্‌, তুমি পানির ধারা বর্ষালে, <span class="br-p"><br><br></span>তোমার অধিকার ক্লান্ত হলে তুমিই তা সুস্থির করলে।</div>
<div class="v" id="v10"><span class="vn">10</span> <span class="br-p"><br><br></span>তোমার লোকবৃন্দ তার মধ্যে বাস করলো; <span class="br-p"><br><br></span>হে আল্লাহ্‌, তুমি তোমার মঙ্গলভাবে দুঃখীর জন্য আয়োজন করলে।</div>
<div class="v" id="v11"><span class="vn">11</span> <span class="br-p"><br><br></span>প্রভু কালাম দেন, <span class="br-p"><br><br></span>শুভবার্তার তবলীগকারীরা মহাবাহিনী।</div>
<div class="v" id="v12"><span class="vn">12</span> <span class="br-p"><br><br></span>সৈন্যবাহিনীদের বাদশাহ্‌রা পালিয়ে যান, পালিয়ে যান, <span class="br-p"><br><br></span>আর ঘরে থাকা স্ত্রীলোকেরা লুটদ্রব্য ভাগ করে নেয়।</div>
<div class="v" id="v13"><span class="vn">13</span> <span class="br-p"><br><br></span>তোমরা কি বাথানের মধ্যে শয়ন করবে, <span class="br-p"><br><br></span>রূপায় মোড়া কবুতরের পাখার মত হবে, <span class="br-p"><br><br></span>যার পালক উজ্জ্বল সোনায় মোড়ানো?</div>
<div class="v" id="v14"><span class="vn">14</span> <span class="br-p"><br><br></span>সর্বশক্তিমান যখন বাদশাহ্‌দেরকে দেশে ছিন্নভিন্ন করলেন, <span class="br-p"><br><br></span>তখন সল্‌মোন পর্বতে [যেন] তুষার পড়লো।</div>
<div class="v" id="v15"><span class="vn">15</span> <span class="br-p"><br><br></span>বাশন পর্বত আল্লাহ্‌র পর্বত; <span class="br-p"><br><br></span>বাশন পর্বত বহুশৃঙ্গ পর্বত।</div>
<div class="v" id="v16"><span class="vn">16</span> <span class="br-p"><br><br></span>হে বহুশৃঙ্গ পর্বতমালা, <span class="br-p"><br><br></span>আল্লাহ্‌ তাঁর নিবাসের জন্য যে পর্বতে প্রীত হয়েছেন, <span class="br-p"><br><br></span>তার প্রতি তোমরা কেন কুটিল দৃষ্টি করছো? <span class="br-p"><br><br></span>অবশ্য মাবুদ চিরকাল সেখানে বাস করবেন।</div>
<div class="v" id="v17"><span class="vn">17</span> <span class="br-p"><br><br></span>আল্লাহ্‌র রথ অযুত অযুত ও লক্ষ লক্ষ, প্রভু সেই সবের মধ্যবর্তী; <span class="br-p"><br><br></span>যেমন সিনাইয়ে, তাঁর পবিত্র স্থানে।</div>
<div class="v" id="v18"><span class="vn">18</span> <span class="br-p"><br><br></span>তুমি ঊর্ধ্বে উঠেছ, বন্দীদেরকে বন্দীদশায় নিয়ে গিয়েছ, <span class="br-p"><br><br></span>মানুষের মধ্যে দান গ্রহণ করেছ; <span class="br-p"><br><br></span>এমন কি, বিদ্রোহীদের মধ্যেও গ্রহণ করেছ, <span class="br-p"><br><br></span>যেন মাবুদ আল্লাহ্‌ [সেখানে] বাস করেন।</div>
<div class="v" id="v19"><span class="vn">19</span> <span class="br-p"><br><br></span>মাবুদ ধন্য হোন, যিনি দিন দিন আমাদের ভার বহন করেন; <span class="br-p"><br><br></span>আল্লাহ্‌ হলেন আমাদের উদ্ধার। <span class="br-p"><br><br></span>[সেলা।]</div>
<div class="v" id="v20"><span class="vn">20</span> <span class="br-p"><br><br></span>আল্লাহ্‌ আমাদের পক্ষে উদ্ধারকারী আল্লাহ্‌; <span class="br-p"><br><br></span>মৃত্যু থেকে উত্তরণ সার্বভৌম মাবুদেরই অধীনে।</div>
<div class="v" id="v21"><span class="vn">21</span> <span class="br-p"><br><br></span>আল্লাহ্‌ অবশ্য তাঁর দুশমনদের মাথা <span class="br-p"><br><br></span>ও কুপথগামীর কেশযুক্ত-কপাল চূর্ণ করবেন।</div>
<div class="v" id="v22"><span class="vn">22</span> <span class="br-p"><br><br></span>প্রভু বললেন, আমি বাশন থেকে পুনর্বার আনবো, <span class="br-p"><br><br></span>সমুদ্রের গভীর তল থেকে [তাদেরকে] পুনর্বার আনবো,</div>
<div class="v" id="v23"><span class="vn">23</span> <span class="br-p"><br><br></span>যেন তোমার চরণ রক্তে ডুবাতে পার, <span class="br-p"><br><br></span>যেন তোমার কুকুরদের জিহ্বা তোমার দুশমনদের থেকে অংশ পায়।</div>
<div class="v" id="v24"><span class="vn">24</span> <span class="br-p"><br><br></span>হে আল্লাহ্‌, লোকে তোমার গমন দেখেছে; <span class="br-p"><br><br></span>পবিত্র স্থানে আমার আল্লাহ্‌র, আমার বাদশাহ্‌র, গমন দেখেছে।</div>
<div class="v" id="v25"><span class="vn">25</span> <span class="br-p"><br><br></span>সম্মুখে গায়করা, পিছনে বাদ্যকররা চললো, <span class="br-p"><br><br></span>বাদ্যবাদিনী কুমারীদের মধ্যস্থানে।</div>
<div class="v" id="v26"><span class="vn">26</span> <span class="br-p"><br><br></span>জনসমাগমের মধ্যে আল্লাহ্‌র শুকরিয়া কর; <span class="br-p"><br><br></span>তোমরা, যারা ইসরাইলরূপ ফোয়ারা থেকে উৎপন্ন, <span class="br-p"><br><br></span>তোমরা প্রভুর শুকরিয়া কর।</div>
<div class="v" id="v27"><span class="vn">27</span> <span class="br-p"><br><br></span>সেখানে আছেন তাদের শাসক কনিষ্ঠ বিন্‌ইয়ামীন, <span class="br-p"><br><br></span>এহুদার নেতৃবর্গ ও তাদের জনগণ, <span class="br-p"><br><br></span>সবূলূনের নেতৃবর্গ, নপ্তালির নেতৃবর্গ।</div>
<div class="v" id="v28"><span class="vn">28</span> <span class="br-p"><br><br></span>হে আল্লাহ্‌, তোমার পরাক্রমকে ডাক, <span class="br-p"><br><br></span>হে আল্লাহ্‌, তোমার শক্তি দেখাও, <span class="br-p"><br><br></span>যেমন তুমি আমাদের আগে সাধন করেছ,</div>
<div class="v" id="v29"><span class="vn">29</span> <span class="br-p"><br><br></span>জেরুশালেমে তোমার এবাদতখানা আছে বলে, <span class="br-p"><br><br></span>বাদশাহ্‌রা তোমার উদ্দেশে উপহার আনবেন।</div>
<div class="v" id="v30"><span class="vn">30</span> <span class="br-p"><br><br></span>তুমি নল-বনের বন্যপশুকে ভর্ৎসনা কর, <span class="br-p"><br><br></span>জাতিদের বাছুরগুলোকে ও ষাঁড়গুলোকে ভর্ৎসনা কর; <span class="br-p"><br><br></span>তারা প্রত্যেকে বিনীত হয়ে রূপার থান পায়ের তলায় রাখুক; <span class="br-p"><br><br></span>যেসব জাতি যুদ্ধ ভালবাসে, তিনি তাদেরকে ছিন্নভিন্ন করলেন।</div>
<div class="v" id="v31"><span class="vn">31</span> <span class="br-p"><br><br></span>মিসর থেকে প্রধান প্রধান লোক আসবে; <span class="br-p"><br><br></span>ইথিওপিয়া শীঘ্র আল্লাহ্‌র কাছে হাত বাড়াবে।</div>
<div class="v" id="v32"><span class="vn">32</span> <span class="br-p"><br><br></span>হে দুনিয়ার সমস্ত রাজ্য, আল্লাহ্‌র উদ্দেশে গজল গাও; <span class="br-p"><br><br></span>সেই প্রভুর প্রশংসা গান কর। <span class="br-p"><br><br></span>[সেলা।]</div>
<div class="v" id="v33"><span class="vn">33</span> <span class="br-p"><br><br></span>যিনি আদিকালীন বেহেশতের বেহেশত দিয়ে রথারোহণে গমন করেন; <span class="br-p"><br><br></span>শোন, তিনি তাঁর কণ্ঠস্বর, পরাক্রান্ত কণ্ঠস্বর পাঠান।</div>
<div class="v" id="v34"><span class="vn">34</span> <span class="br-p"><br><br></span>আল্লাহ্‌র পরাক্রম ঘোষণা কর; <span class="br-p"><br><br></span>তাঁর মহিমা ইসরাইলের উপরে, <span class="br-p"><br><br></span>তাঁর পরাক্রম আসমান জুড়ে রয়েছে।</div>
<div class="v" id="v35"><span class="vn">35</span> <span class="br-p"><br><br></span>হে আল্লাহ্‌, তুমি তোমার পবিত্র স্থানে ভয়াবহ; <span class="br-p"><br><br></span>ইসরাইলের আল্লাহ্‌, <span class="br-p"><br><br></span>তিনিই তাঁর লোকদেরকে পরাক্রম ও শক্তি দেন। <span class="br-p"><br><br></span>আল্লাহ্‌ ধন্য হোন।</div>
</div>
<!-- PARSED ABOVE; EDITING MAY BREAK PARSER -->
</body></html>