<html><head>
<meta http-equiv="Content-Type" content="text/html;charset=utf-8" />
<title>Ps 72 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 72);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_70.html">70</a> <a href="Ps_71.html">71</a> <b>72</b> <a href="Ps_73.html">73</a> <a href="Ps_74.html">74</a> ... <a href="Ps_150.html">150</a> </div><hr>
<h1>Ps 72</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>বাদশাহ্‌ সোলায়মানের। <span class="br-p"><br><br></span>হে আল্লাহ্‌, তুমি বাদশাহ্‌কে তোমার শাসন, <span class="br-p"><br><br></span>রাজপুত্রকে তোমার ধর্মশীলতা প্রদান কর।</div>
<div class="v" id="v2"><span class="vn">2</span> <span class="br-p"><br><br></span>তিনি ধার্মিকতায় তোমার লোকদের, <span class="br-p"><br><br></span>ন্যায়ে তোমার দুঃখীদের বিচার করবেন।</div>
<div class="v" id="v3"><span class="vn">3</span> <span class="br-p"><br><br></span>পর্বতমালা ও উপপর্বতমালা ধার্মিকতা দ্বারা <span class="br-p"><br><br></span>লোকদের জন্য শান্তিরূপ ফলে ফলবান হবে।</div>
<div class="v" id="v4"><span class="vn">4</span> <span class="br-p"><br><br></span>তিনি দুঃখী লোকদের বিচার করবেন, <span class="br-p"><br><br></span>তিনি দরিদ্রের সন্তানদেরকে উদ্ধার করবেন, <span class="br-p"><br><br></span>কিন্তু জুলুমবাজকে চূর্ণ করবেন।</div>
<div class="v" id="v5"><span class="vn">5</span> <span class="br-p"><br><br></span>যতদিন সূর্য থাকবে, লোকে তোমাকে ভয় করবে, <span class="br-p"><br><br></span>যতদিন চন্দ্র থাকবে, পুরুষানুক্রমেই করবে।</div>
<div class="v" id="v6"><span class="vn">6</span> <span class="br-p"><br><br></span>তৃণভূমির উপরে বর্ষার মত তিনি নেমে আসবেন, <span class="br-p"><br><br></span>সেই বৃষ্টিধারার মত যা ভূমিকে জলসিক্ত করে।</div>
<div class="v" id="v7"><span class="vn">7</span> <span class="br-p"><br><br></span>তাঁর সময়ে ধার্মিক লোক প্রফুল্ল হবে, <span class="br-p"><br><br></span>চন্দ্রের স্থিতিকাল পর্যন্ত প্রচুর শান্তি হবে।</div>
<div class="v" id="v8"><span class="vn">8</span> <span class="br-p"><br><br></span>তিনি এক সমুদ্র থেকে অপর সমুদ্র পর্যন্ত, <span class="br-p"><br><br></span>ঐ নদী থেকে দুনিয়ার প্রান্ত পর্যন্ত কর্তৃত্ব করবেন।</div>
<div class="v" id="v9"><span class="vn">9</span> <span class="br-p"><br><br></span>তাঁর সম্মুখে মরু-নিবাসীরা নত হবে, <span class="br-p"><br><br></span>তাঁর দুশমনেরা ধুলা চাটবে।</div>
<div class="v" id="v10"><span class="vn">10</span> <span class="br-p"><br><br></span>তর্শীশ ও দ্বীপগুলোর বাদশাহ্‌রা নৈবেদ্য আনবেন; <span class="br-p"><br><br></span>সবা ও সবা দেশের বাদশাহ্‌রা উপহার দেবেন।</div>
<div class="v" id="v11"><span class="vn">11</span> <span class="br-p"><br><br></span>হ্যাঁ, সমস্ত বাদশাহ্‌ তাঁর কাছে মাথা নত করবেন; <span class="br-p"><br><br></span>সমস্ত জাতি তাঁর গোলাম হবে।</div>
<div class="v" id="v12"><span class="vn">12</span> <span class="br-p"><br><br></span>কেননা তিনি আর্তনাদকারী দরিদ্রকে, <span class="br-p"><br><br></span>এবং দুঃখী ও অসহায়কে উদ্ধার করবেন।</div>
<div class="v" id="v13"><span class="vn">13</span> <span class="br-p"><br><br></span>তিনি দীনহীন ও দরিদ্রের প্রতি রহম করবেন, <span class="br-p"><br><br></span>তিনি দরিদ্রদের প্রাণ নিস্তার করবেন।</div>
<div class="v" id="v14"><span class="vn">14</span> <span class="br-p"><br><br></span>তিনি চাতুরী ও দৌরাত্ম্য থেকে তাদের প্রাণ মুক্ত করবেন, <span class="br-p"><br><br></span>তাঁর দৃষ্টিতে তাদের রক্ত বহুমূল্য হবে;</div>
<div class="v" id="v15"><span class="vn">15</span> <span class="br-p"><br><br></span>আর তারা জীবিত থাকবে ও তাঁকে সাবা দেশের সোনা দান করা যাবে, <span class="br-p"><br><br></span>লোকে তাঁর জন্য নিরন্তর মুনাজাত করবে, সমস্ত দিন তাঁর শুকরিয়া করবে।</div>
<div class="v" id="v16"><span class="vn">16</span> <span class="br-p"><br><br></span>দেশের মধ্যে পর্বত-শিখরে প্রচুর শস্য হবে, <span class="br-p"><br><br></span>তার ফল লেবাননের বনের মত দোলায়মান হবে; <span class="br-p"><br><br></span>এবং নগরবাসীরা ভূমির ঘাসের মত প্রফুল্ল হবে।</div>
<div class="v" id="v17"><span class="vn">17</span> <span class="br-p"><br><br></span>তাঁর নাম অনন্তকাল পর্যন্ত স্থায়ী হবে; <span class="br-p"><br><br></span>সূর্যের স্থিতি পর্যন্ত তাঁর নাম সতেজ থাকবে; <span class="br-p"><br><br></span>মানুষেরা তাঁতে দোয়া পাবে; <span class="br-p"><br><br></span>সমস্ত জাতি তাঁকে সুখী বলবে।</div>
<div class="v" id="v18"><span class="vn">18</span> <span class="br-p"><br><br></span>মাবুদ আল্লাহ্‌ ধন্য হোন, যিনি ইসরাইলের আল্লাহ্‌; <span class="br-p"><br><br></span>কেবল তিনিই অলৌকিক কাজ করেন।</div>
<div class="v" id="v19"><span class="vn">19</span> <span class="br-p"><br><br></span>তাঁর গৌরবান্বিত নাম অনন্তকাল ধরে ধন্য হোন; <span class="br-p"><br><br></span>তাঁর গৌরবে সমস্ত দুনিয়া পরিপূর্ণ হোক। <span class="br-p"><br><br></span>আমিন, আমিন।</div>
<div class="v" id="v20"><span class="vn">20</span> <span class="br-p"><br><br></span>ইয়াসির পুত্র দাউদের সমস্ত মুনাজাত সমাপ্ত।</div>
</div>
<!-- PARSED ABOVE; EDITING MAY BREAK PARSER -->
</body></html>