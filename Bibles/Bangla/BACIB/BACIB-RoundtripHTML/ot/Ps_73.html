<html><head>
<meta http-equiv="Content-Type" content="text/html;charset=utf-8" />
<title>Ps 73 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 73);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_71.html">71</a> <a href="Ps_72.html">72</a> <b>73</b> <a href="Ps_74.html">74</a> <a href="Ps_75.html">75</a> ... <a href="Ps_150.html">150</a> </div><hr>
<h1>Ps 73</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><h2>দুষ্টদের উন্নতিতে সমস্যা</h2><span class="vn">1</span> <span class="br-p"><br><br></span>আসফের কাওয়ালী। <span class="br-p"><br><br></span>আল্লাহ্‌ সত্যিই মঙ্গলস্বরূপ, ইসরাইলের পক্ষে, <span class="br-p"><br><br></span>যারা শুদ্ধচিত্ত তাদের পক্ষে।</div>
<div class="v" id="v2"><span class="vn">2</span> <span class="br-p"><br><br></span>কিন্তু আমার চরণ প্রায় টলেছিল; <span class="br-p"><br><br></span>আমার পাদবিক্ষেপ প্রায় স্খলিত হয়েছিল।</div>
<div class="v" id="v3"><span class="vn">3</span> <span class="br-p"><br><br></span>কারণ যখন দুষ্টদের কল্যাণ দেখেছিলাম, <span class="br-p"><br><br></span>তখন গর্বিতদের প্রতি ঈর্ষা করেছিলাম।</div>
<div class="v" id="v4"><span class="vn">4</span> <span class="br-p"><br><br></span>কেননা তারা মৃত্যুকালে যন্ত্রণা পায় না, <span class="br-p"><br><br></span>বরং তাদের কলেবর হৃষ্টপুষ্ট।</div>
<div class="v" id="v5"><span class="vn">5</span> <span class="br-p"><br><br></span>মানুষের মত কষ্ট তাদের হয় না; <span class="br-p"><br><br></span>মানুষের মত তারা আহত হয় না।</div>
<div class="v" id="v6"><span class="vn">6</span> <span class="br-p"><br><br></span>এজন্য অহঙ্কার তাদের কণ্ঠের হারের মত, <span class="br-p"><br><br></span>কাপড়ের মত দৌরাত্ম্য তাদেরকে আচ্ছাদন করে।</div>
<div class="v" id="v7"><span class="vn">7</span> <span class="br-p"><br><br></span>মেদের ঠেলায় তাদের চোখ বেরিয়ে আসে, <span class="br-p"><br><br></span>তাদের মনের কুমতলব উপ্‌চে পড়ছে।</div>
<div class="v" id="v8"><span class="vn">8</span> <span class="br-p"><br><br></span>তারা বিদ্রূপ করে ও দুষ্টতায় উপদ্রবের কথা বলে, <span class="br-p"><br><br></span>অহংকারের বশে তারা জুলুমের ভয় দেখায়।</div>
<div class="v" id="v9"><span class="vn">9</span> <span class="br-p"><br><br></span>তারা আসমানে মুখ রেখেছে, <span class="br-p"><br><br></span>এবং তাদের জিহ্বা দুনিয়াতে রেখে ঘুরে বেড়ায়।</div>
<div class="v" id="v10"><span class="vn">10</span> <span class="br-p"><br><br></span>এজন্য তাদের লোকেরা তাদের দিকে ফিরে, <span class="br-p"><br><br></span>তারা যা বলে তা পানির মত গিলে।</div>
<div class="v" id="v11"><span class="vn">11</span> <span class="br-p"><br><br></span>আর তারা বলে, আল্লাহ্‌ কিভাবে জানবেন? <span class="br-p"><br><br></span>সর্বশক্তিমানের কি জ্ঞান আছে?</div>
<div class="v" id="v12"><span class="vn">12</span> <span class="br-p"><br><br></span>দেখ, এরাই দুর্জন, <span class="br-p"><br><br></span>এরা চিরকাল নির্বিঘ্নে থেকে ধন বৃদ্ধি করেছে।</div>
<div class="v" id="v13"><span class="vn">13</span> <span class="br-p"><br><br></span>নিশ্চয় আমি বৃথাই অন্তর পরিষ্কার করেছি, <span class="br-p"><br><br></span>আমার হাত মিথ্যাই নির্দোষ রেখেছি।</div>
<div class="v" id="v14"><span class="vn">14</span> <span class="br-p"><br><br></span>কেননা আমি সমস্ত দিন আহত হয়েছি, <span class="br-p"><br><br></span>প্রতি প্রভাতে শাস্তি পেয়েছি।</div>
<div class="v" id="v15"><span class="vn">15</span> <span class="br-p"><br><br></span>যদি আমি বলতাম, এরকম বর্ণনা করবো, <span class="br-p"><br><br></span>তবে দেখ, তোমার সন্তানদের বংশের প্রতি বিশ্বাসঘাতক হতাম।</div>
<div class="v" id="v16"><span class="vn">16</span> <span class="br-p"><br><br></span>আমি তা বুঝবার জন্য চিন্তা করলাম, <span class="br-p"><br><br></span>কিন্তু তা আমার দৃষ্টিতে কষ্টকর হল,</div>
<div class="v" id="v17"><span class="vn">17</span> <span class="br-p"><br><br></span>যতদিন আমি আল্লাহ্‌র পবিত্র স্থানে প্রবেশ না করলাম, <span class="br-p"><br><br></span>ও তাদের শেষ ফল বিবেচনা না করলাম।</div>
<div class="v" id="v18"><span class="vn">18</span> <span class="br-p"><br><br></span>তুমি তাদেরকে পিচ্ছিল স্থানেই রাখছ, <span class="br-p"><br><br></span>তাদেরকে বিনাশে ফেলে দিচ্ছ।</div>
<div class="v" id="v19"><span class="vn">19</span> <span class="br-p"><br><br></span>তারা নিমিষকালের মধ্যে কেমন উচ্ছিন্ন হয়, <span class="br-p"><br><br></span>নানা ত্রাসে কেমন নিঃশেষে সংহার হয়।</div>
<div class="v" id="v20"><span class="vn">20</span> <span class="br-p"><br><br></span>নিদ্রা ভঙ্গ হলে পর যেমন স্বপ্ন তুচ্ছ হয়, <span class="br-p"><br><br></span>তেমনি, হে মালিক, তুমি জাগলে তাদের মূর্তিগুলোকে তুচ্ছ করবে।</div>
<div class="v" id="v21"><span class="vn">21</span> <span class="br-p"><br><br></span>কারণ আমার অন্তর শোকাভিভূত হল, <span class="br-p"><br><br></span>আমার অন্তর বিদ্ধ হল;</div>
<div class="v" id="v22"><span class="vn">22</span> <span class="br-p"><br><br></span>আমি মূর্খ ও অজ্ঞান, <span class="br-p"><br><br></span>তোমার কাছে পশুর মত ছিলাম।</div>
<div class="v" id="v23"><span class="vn">23</span> <span class="br-p"><br><br></span>কিন্তু আমি নিরন্তর তোমার সঙ্গে সঙ্গে আছি; <span class="br-p"><br><br></span>তুমি আমার ডান হাত ধরে রেখেছ।</div>
<div class="v" id="v24"><span class="vn">24</span> <span class="br-p"><br><br></span>তুমি নিজের মন্ত্রণায় আমাকে গমন করাবে, <span class="br-p"><br><br></span>শেষে সপ্রতাপে আমাকে গ্রহণ করবে।</div>
<div class="v" id="v25"><span class="vn">25</span> <span class="br-p"><br><br></span>বেহেশতে আমার কে আছে? <span class="br-p"><br><br></span>দুনিয়াতেও তোমা ভিন্ন আর কিছুতে আমার প্রীতি নেই।</div>
<div class="v" id="v26"><span class="vn">26</span> <span class="br-p"><br><br></span>আমার মাংস ও আমার অন্তর ক্ষয় পাচ্ছে, <span class="br-p"><br><br></span>তবুও আল্লাহ্‌ চিরকাল আমার অন্তরের শৈল ও আমার উত্তরাধিকার।</div>
<div class="v" id="v27"><span class="vn">27</span> <span class="br-p"><br><br></span>কেননা দেখ, যারা তোমা থেকে দূরে থাকে, তারা বিনষ্ট হবে; <span class="br-p"><br><br></span>যেসব লোক তোমার প্রতি অবিশ্বস্ত হয়, <span class="br-p"><br><br></span>সে সকলকে তুমি উচ্ছিন্ন করেছ।</div>
<div class="v" id="v28"><span class="vn">28</span> <span class="br-p"><br><br></span>কিন্তু আল্লাহ্‌র সান্নিধ্যে থাকা আমারই পক্ষে মঙ্গল; <span class="br-p"><br><br></span>আমি সার্বভৌম মাবুদের আশ্রয় নিলাম, <span class="br-p"><br><br></span>যেন তোমার সমস্ত কাজ বর্ণনা করতে পারি।</div>
</div>
<!-- PARSED ABOVE; EDITING MAY BREAK PARSER -->
</body></html>