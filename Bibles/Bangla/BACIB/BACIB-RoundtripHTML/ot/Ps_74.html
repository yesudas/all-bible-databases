<html><head>
<meta http-equiv="Content-Type" content="text/html;charset=utf-8" />
<title>Ps 74 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 74);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_72.html">72</a> <a href="Ps_73.html">73</a> <b>74</b> <a href="Ps_75.html">75</a> <a href="Ps_76.html">76</a> ... <a href="Ps_150.html">150</a> </div><hr>
<h1>Ps 74</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>আসফের মস্কীল। <span class="br-p"><br><br></span>হে আল্লাহ্‌, তুমি কেন আমাদের চিরতরে ত্যাগ করেছ? <span class="br-p"><br><br></span>তোমার চারণভূমির মেষদের বিরুদ্ধে <span class="br-p"><br><br></span>কেন তোমার ক্রোধের আগুন ধূমায়িত হচ্ছে?</div>
<div class="v" id="v2"><span class="vn">2</span> <span class="br-p"><br><br></span>তোমার মণ্ডলীকে স্মরণ কর, <span class="br-p"><br><br></span>যা তুমি পূর্বকালে ক্রয় করেছ, <span class="br-p"><br><br></span>যা তোমার অধিকারের বংশ হবার জন্য তুমি মুক্ত করেছ; <span class="br-p"><br><br></span>তোমার বাসস্থান সিয়োন পর্বতকে স্মরণ কর।</div>
<div class="v" id="v3"><span class="vn">3</span> <span class="br-p"><br><br></span>চিরকালীন এই ধ্বংসস্তূপে পদার্পণ কর; <span class="br-p"><br><br></span>দুশমনরা পবিত্র স্থানের সকলই ছারখার করেছে।</div>
<div class="v" id="v4"><span class="vn">4</span> <span class="br-p"><br><br></span>তোমার দুশমনরা তোমার জমায়েত-স্থানের মধ্যে গর্জন করেছে; <span class="br-p"><br><br></span>চিহ্নের জন্য তারা নিজেদের চিহ্ন স্থাপন করেছে।</div>
<div class="v" id="v5"><span class="vn">5</span> <span class="br-p"><br><br></span>তারা নিজেদের এমন লোকদের মত দেখাল, <span class="br-p"><br><br></span>যারা নিবিড় বনে কুঠার উঠায়।</div>
<div class="v" id="v6"><span class="vn">6</span> <span class="br-p"><br><br></span>এখন তারা একেবারে সেই স্থানের <span class="br-p"><br><br></span>সমস্ত শিল্পকর্ম কুঠার ও হাতুড়ি দ্বারা ভেঙ্গে ফেলে।</div>
<div class="v" id="v7"><span class="vn">7</span> <span class="br-p"><br><br></span>তারা তোমার পবিত্র স্থানে আগুন লাগিয়ে দিল, <span class="br-p"><br><br></span>তোমার নামের আবাস ভূমিসাৎ করে নাপাক করলো।</div>
<div class="v" id="v8"><span class="vn">8</span> <span class="br-p"><br><br></span>তারা মনে মনে বললো, ‘আমরা তাদের একেবারে সংহার করি,’ <span class="br-p"><br><br></span>তারা দেশের মধ্যে আল্লাহ্‌র সমস্ত জমায়েত-স্থান পুড়িয়ে দিয়েছে।</div>
<div class="v" id="v9"><span class="vn">9</span> <span class="br-p"><br><br></span>আমরা আমাদের চিহ্নগুলো দেখতে পাই না, কোন নবী আর নেই; <span class="br-p"><br><br></span>আমাদের কেউ জানে না, কত দিন এইভাবে চলবে।</div>
<div class="v" id="v10"><span class="vn">10</span> <span class="br-p"><br><br></span>হে আল্লাহ্‌, বিপক্ষ কতদিন তিরস্কার করবে? <span class="br-p"><br><br></span>দুশমন কি চিরকাল তোমার নাম তুচ্ছ করবে?</div>
<div class="v" id="v11"><span class="vn">11</span> <span class="br-p"><br><br></span>তুমি তোমার হাত, তোমার ডান হাত, কেন সঙ্কুচিত করছো? <span class="br-p"><br><br></span>সেটি বক্ষঃস্থল থেকে বের কর, দুশমনদের শেষ করে দাও।</div>
<div class="v" id="v12"><span class="vn">12</span> <span class="br-p"><br><br></span>তবুও আল্লাহ্‌ই পূর্বকাল থেকে আমার বাদশাহ্‌, <span class="br-p"><br><br></span>দুনিয়ার মধ্যে উদ্ধারের সাধনকর্তা।</div>
<div class="v" id="v13"><span class="vn">13</span> <span class="br-p"><br><br></span>তুমিই তোমার পরাক্রমে সমুদ্রকে বিভক্ত করেছিলে, <span class="br-p"><br><br></span>তুমিই পানিতে নাগদের মাথা চূর্ণ করেছিলে।</div>
<div class="v" id="v14"><span class="vn">14</span> <span class="br-p"><br><br></span>তুমিই লিবিয়াথনের মাথা চূর্ণ করেছিলে, <span class="br-p"><br><br></span>মরুভূমি-নিবাসী সকলকে খাদ্য হিসেবে তার দেহ দিয়েছিলে।</div>
<div class="v" id="v15"><span class="vn">15</span> <span class="br-p"><br><br></span>তুমিই ফোয়ারা ও বন্যার জন্য পথ করেছিলে, <span class="br-p"><br><br></span>তুমিই নিত্য প্রবাহিনী নদী শুকিয়ে ফেলেছিলে।</div>
<div class="v" id="v16"><span class="vn">16</span> <span class="br-p"><br><br></span>দিন তোমার, রাত তোমার; <span class="br-p"><br><br></span>তুমিই জ্যোতিষ্ক ও সূর্য রচনা করেছ।</div>
<div class="v" id="v17"><span class="vn">17</span> <span class="br-p"><br><br></span>তুমিই দুনিয়ার সমস্ত সীমা স্থাপন করেছ; <span class="br-p"><br><br></span>তুমিই গ্রীষ্মকাল ও শীতকাল স্থাপন করেছ।</div>
<div class="v" id="v18"><span class="vn">18</span> <span class="br-p"><br><br></span>হে মাবুদ স্মরণ কর, কেমন করে দুশমন তিরস্কার করেছে, <span class="br-p"><br><br></span>মূঢ় জাতি তোমার নাম তুচ্ছ করেছে।</div>
<div class="v" id="v19"><span class="vn">19</span> <span class="br-p"><br><br></span>তোমার ঘুঘুর প্রাণ বন্য পশুকে দিও না; <span class="br-p"><br><br></span>তোমার দুঃখীদের জীবন চিরতরে ভুলে থেকো না।</div>
<div class="v" id="v20"><span class="vn">20</span> <span class="br-p"><br><br></span>সেই নিয়মের প্রতি দৃষ্টি রাখ; <span class="br-p"><br><br></span>কেননা দুনিয়ার অন্ধকারময় সমস্ত স্থান অত্যাচারের বসতিতে পরিপূর্ণ।</div>
<div class="v" id="v21"><span class="vn">21</span> <span class="br-p"><br><br></span>উৎপীড়িত ব্যক্তি যেন লজ্জিত হয়ে ফিরে না যায়; <span class="br-p"><br><br></span>দুঃখী ও দরিদ্র তোমার নামের প্রশংসা করুক।</div>
<div class="v" id="v22"><span class="vn">22</span> <span class="br-p"><br><br></span>উঠ, হে আল্লাহ্‌, তোমার ঝগড়া নিষ্পন্ন কর; <span class="br-p"><br><br></span>স্মরণ কর, মূঢ় সমস্ত দিন তোমাকে কেমন তিরস্কার করে।</div>
<div class="v" id="v23"><span class="vn">23</span> <span class="br-p"><br><br></span>তোমার বিপক্ষদের কোলাহল ভুলে যেয়ো না; <span class="br-p"><br><br></span>তোমার প্রতিপক্ষদের কলহ নিয়ত উঠছে।</div>
</div>
<!-- PARSED ABOVE; EDITING MAY BREAK PARSER -->
</body></html>