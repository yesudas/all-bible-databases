<html><head>
<meta http-equiv="Content-Type" content="text/html;charset=utf-8" />
<title>Ps 76 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 76);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_74.html">74</a> <a href="Ps_75.html">75</a> <b>76</b> <a href="Ps_77.html">77</a> <a href="Ps_78.html">78</a> ... <a href="Ps_150.html">150</a> </div><hr>
<h1>Ps 76</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>প্রধান বাদ্যকরের জন্য। তারযুক্ত যন্ত্রে। আসফের কাওয়ালী। গজল। <span class="br-p"><br><br></span>আল্লাহ্‌ এহুদার মধ্যে পরিচিত, <span class="br-p"><br><br></span>ইসরাইলের মধ্যে তাঁর নাম মহৎ।</div>
<div class="v" id="v2"><span class="vn">2</span> <span class="br-p"><br><br></span>আর শালেমে তাঁর আবাস, <span class="br-p"><br><br></span>সিয়োনে তাঁর বাসস্থান রয়েছে।</div>
<div class="v" id="v3"><span class="vn">3</span> <span class="br-p"><br><br></span>সেখানে তিনি ধনুকের জ্বলন্ত সমস্ত তীর, <span class="br-p"><br><br></span>ঢাল, তলোয়ার ও সমস্ত যুদ্ধাস্ত্র ধ্বংস করেছেন। [সেলা।]</div>
<div class="v" id="v4"><span class="vn">4</span> <span class="br-p"><br><br></span>মৃগয়ার পর্বতমালা থেকে তুমি তেজোময় ও মহিমান্বিত।</div>
<div class="v" id="v5"><span class="vn">5</span> <span class="br-p"><br><br></span>সাহসী যোদ্ধাদের লুট করা হয়েছে ও তারা ঘুমে ঢলে পড়েছে, <span class="br-p"><br><br></span>কোন বীর তার হাত তুলতে পারে নি।</div>
<div class="v" id="v6"><span class="vn">6</span> <span class="br-p"><br><br></span>হে ইয়াকুবের আল্লাহ্‌, <span class="br-p"><br><br></span>তোমার ধমক খেয়ে রথ ও ঘোড়া গভীর ঘুমে ঢলে পড়েছে।</div>
<div class="v" id="v7"><span class="vn">7</span> <span class="br-p"><br><br></span>তুমি, তুমিই ভয়াবহ; <span class="br-p"><br><br></span>তুমি একবার ক্রুদ্ধ হলে কে তোমার সাক্ষাতে দাঁড়াবে?</div>
<div class="v" id="v8"><span class="vn">8</span> <span class="br-p"><br><br></span>তুমি বেহেশত থেকে বিচারাজ্ঞা শুনালে, <span class="br-p"><br><br></span>দুনিয়া ভয় পেল, নিস্তব্ধ হল,</div>
<div class="v" id="v9"><span class="vn">9</span> <span class="br-p"><br><br></span>যখন আল্লাহ্‌ উঠলেন বিচার করার জন্য, <span class="br-p"><br><br></span>দুনিয়ার অত্যাচারিত লোকদের উদ্ধার করার জন্য। [সেলা।]</div>
<div class="v" id="v10"><span class="vn">10</span> <span class="br-p"><br><br></span>অবশ্য, মানুষের ক্রোধ তোমার প্রশংসা করবে; <span class="br-p"><br><br></span>তুমি ক্রোধের অবশেষ দ্বারা তোমার চারপাশ বাঁধবে।</div>
<div class="v" id="v11"><span class="vn">11</span> <span class="br-p"><br><br></span>তোমাদের আল্লাহ্‌ মাবুদের কাছে শপথ কর ও তা পূর্ণ কর; <span class="br-p"><br><br></span>তাঁর চারদিকের সকলে সেই ভয়াবহের কাছে উপঢৌকন আনয়ন করুক।</div>
<div class="v" id="v12"><span class="vn">12</span> <span class="br-p"><br><br></span>তিনি শাসনকর্তাদের সাহস খর্ব করেন; <span class="br-p"><br><br></span>দুনিয়ার বাদশাহ্‌দের পক্ষে তিনি ভয়াবহ।</div>
</div>
<!-- PARSED ABOVE; EDITING MAY BREAK PARSER -->
</body></html>