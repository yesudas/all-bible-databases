<html><head>
<meta http-equiv="Content-Type" content="text/html;charset=utf-8" />
<title>Ps 78 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 78);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_76.html">76</a> <a href="Ps_77.html">77</a> <b>78</b> <a href="Ps_79.html">79</a> <a href="Ps_80.html">80</a> ... <a href="Ps_150.html">150</a> </div><hr>
<h1>Ps 78</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>আসফের মস্কীল। <span class="br-p"><br><br></span>হে আমার স্বজাতি, আমার উপদেশ শোন, <span class="br-p"><br><br></span>আমার মুখের কথায় কান দাও।</div>
<div class="v" id="v2"><span class="vn">2</span> <span class="br-p"><br><br></span>আমি দৃষ্টান্তকথায় আমার মুখ খুলব, <span class="br-p"><br><br></span>আমি পুরাকালের গুপ্ত বিষয়গুলো ব্যক্ত করবো;</div>
<div class="v" id="v3"><span class="vn">3</span> <span class="br-p"><br><br></span>সেসব আমরা শুনেছি, আর জেনেছি, <span class="br-p"><br><br></span>আমাদের পূর্বপুরুষেরা আমাদের বলেছেন,</div>
<div class="v" id="v4"><span class="vn">4</span> <span class="br-p"><br><br></span>আমরা সেগুলো তাদের সন্তানদের কাছে গুপ্ত রাখবো না, <span class="br-p"><br><br></span>পরবর্তী বংশের কাছে মাবুদের প্রশংসা বর্ণনা করবো, <span class="br-p"><br><br></span>তাঁর পরাক্রম ও তাঁর কৃত অলৌকিক সমস্ত কাজ বর্ণনা করবো।</div>
<div class="v" id="v5"><span class="vn">5</span> <span class="br-p"><br><br></span>তিনি ইয়াকুবের মধ্যে সাক্ষ্য দাঁড় করিয়েছেন, <span class="br-p"><br><br></span>ইসরাইলের মধ্যে শরীয়ত স্থাপন করেছেন; <span class="br-p"><br><br></span>যা তিনি আমাদের পূর্বপুরুষদেরকে হুকুম দিয়েছিলেন, <span class="br-p"><br><br></span>যেন তাঁরা নিজ নিজ সন্তানদের তা জানান;</div>
<div class="v" id="v6"><span class="vn">6</span> <span class="br-p"><br><br></span>যেন উত্তরকালীন বংশ তা জানতে পারে, <span class="br-p"><br><br></span>এবং উঠে নিজ নিজ সন্তানদের কাছে তা বর্ণনা করতে পারে।</div>
<div class="v" id="v7"><span class="vn">7</span> <span class="br-p"><br><br></span>যেন তারা আল্লাহ্‌র উপরে প্রত্যাশা রাখে, <span class="br-p"><br><br></span>এবং আল্লাহ্‌র সমস্ত কাজ ভুলে না যায়, <span class="br-p"><br><br></span>কিন্তু তাঁর সমস্ত হুকুম পালন করে;</div>
<div class="v" id="v8"><span class="vn">8</span> <span class="br-p"><br><br></span>যেন তাদের পূর্বপুরুষদের মত না হয়, <span class="br-p"><br><br></span>যারা অবাধ্য ও বিদ্রোহী বংশ ছিল; <span class="br-p"><br><br></span>সেই বংশ নিজেদের অন্তর স্থির করে নি, <span class="br-p"><br><br></span>তাদের রূহ্‌ আল্লাহ্‌র প্রতি বিশ্বস্ত ছিল না।</div>
<div class="v" id="v9"><span class="vn">9</span> <span class="br-p"><br><br></span>আফরাহীমের সন্তানেরা যুদ্ধাস্ত্রে সজ্জিত ও তীরন্দাজ ছিল, <span class="br-p"><br><br></span>যুদ্ধের দিনে তারা পিছু হটে গেল।</div>
<div class="v" id="v10"><span class="vn">10</span> <span class="br-p"><br><br></span>তারা আল্লাহ্‌র নিয়ম পালন করলো না, <span class="br-p"><br><br></span>তাঁর শরীয়তের পথে চলতে অস্বীকার করলো।</div>
<div class="v" id="v11"><span class="vn">11</span> <span class="br-p"><br><br></span>তারা তাঁর সমস্ত কাজ ভুলে গেল, <span class="br-p"><br><br></span>সেসব অলৌকিক কাজ, যা তিনি তাদেরকে দেখিয়েছিলেন।</div>
<div class="v" id="v12"><span class="vn">12</span> <span class="br-p"><br><br></span>তিনি তাদের পূর্বপুরুষদের সাক্ষাতে নানা অলৌকিক কাজ করেছিলেন। <span class="br-p"><br><br></span>মিসর দেশে, সোয়নের মাঠে করেছিলেন।</div>
<div class="v" id="v13"><span class="vn">13</span> <span class="br-p"><br><br></span>তিনি সমুদ্রকে বিভক্ত করে তাদেরকে পার করিয়েছিলেন, <span class="br-p"><br><br></span>পানিকে স্তূপাকারে দাঁড় করিয়েছিলেন।</div>
<div class="v" id="v14"><span class="vn">14</span> <span class="br-p"><br><br></span>তিনি তাদেরকে পথ দেখাতেন, দিনে মেঘ দ্বারা, <span class="br-p"><br><br></span>এবং সমস্ত রাত আগুনের আলো দ্বারা।</div>
<div class="v" id="v15"><span class="vn">15</span> <span class="br-p"><br><br></span>তিনি মরুভূমির মধ্যে শৈল বিদীর্ণ করলেন, <span class="br-p"><br><br></span>তাদেরকে যেন জলধি থেকে প্রচুর পানি পান করালেন।</div>
<div class="v" id="v16"><span class="vn">16</span> <span class="br-p"><br><br></span>তিনি শৈল থেকে স্রোত বের করলেন, <span class="br-p"><br><br></span>নদীর মত পানি বহালেন।</div>
<div class="v" id="v17"><span class="vn">17</span> <span class="br-p"><br><br></span>তখনও তারা বারে বারে তাঁর বিরুদ্ধে গুনাহ্‌ করলো, <span class="br-p"><br><br></span>মরুভূমিতে সর্বশক্তিমানের বিদ্রোহী হল;</div>
<div class="v" id="v18"><span class="vn">18</span> <span class="br-p"><br><br></span>তারা মনে মনে আল্লাহ্‌র পরীক্ষা করলো, <span class="br-p"><br><br></span>নিজেদের অভিলাষ পূরণ করার জন্য খাদ্য চাইল।</div>
<div class="v" id="v19"><span class="vn">19</span> <span class="br-p"><br><br></span>আর তারা আল্লাহ্‌র বিরুদ্ধে কথা বললো, <span class="br-p"><br><br></span>বললো, আল্লাহ্‌ কি মরুভূমিতে টেবিল সাজিয়ে দিতে পারেন?</div>
<div class="v" id="v20"><span class="vn">20</span> <span class="br-p"><br><br></span>দেখ, তিনি শৈলকে আঘাত করলে পানির স্রোত বইল, <span class="br-p"><br><br></span>স্রোতধারা প্রবাহিত হল; <span class="br-p"><br><br></span>তিনি কি অন্নও দিতে পারেন? <span class="br-p"><br><br></span>তাঁর লোকদের জন্য কি গোশ্‌ত যোগাবেন?</div>
<div class="v" id="v21"><span class="vn">21</span> <span class="br-p"><br><br></span>অতএব মাবুদ তা শুনে ক্রুদ্ধ হলেন; <span class="br-p"><br><br></span>ইয়াকুবের বিরুদ্ধে আগুন প্রজ্বলিত হল, <span class="br-p"><br><br></span>ইসরাইলের বিরুদ্ধে তাঁর গজব জেগে উঠল;</div>
<div class="v" id="v22"><span class="vn">22</span> <span class="br-p"><br><br></span>কেননা আল্লাহ্‌র উপরে তাদের ঈমান ছিল না, <span class="br-p"><br><br></span>তাঁর উদ্ধারের শক্তিতে নির্ভর করতো না।</div>
<div class="v" id="v23"><span class="vn">23</span> <span class="br-p"><br><br></span>তবু তিনি উপরিস্থ মেঘমালাকে হুকুম দিলেন, <span class="br-p"><br><br></span>আসমানের সমস্ত দরজা খুলে দিলেন।</div>
<div class="v" id="v24"><span class="vn">24</span> <span class="br-p"><br><br></span>তিনি খাদ্যের জন্য তাদের উপরে মান্না বর্ষণ করলেন, <span class="br-p"><br><br></span>তাদেরকে বেহেশতের শস্য দিলেন।</div>
<div class="v" id="v25"><span class="vn">25</span> <span class="br-p"><br><br></span>মানুষ ফেরেশতাদের খাদ্য ভোজন করলো; <span class="br-p"><br><br></span>তিনি তাদের তৃপ্তি পর্যন্ত খাদ্য পাঠালেন।</div>
<div class="v" id="v26"><span class="vn">26</span> <span class="br-p"><br><br></span>তিনি আসমানে পূর্বীয় বায়ু বহালেন, <span class="br-p"><br><br></span>নিজের পরাক্রমে দখিনা বায়ু চালালেন।</div>
<div class="v" id="v27"><span class="vn">27</span> <span class="br-p"><br><br></span>তিনি তাদের উপরে মাংসকে ধূলিকণার মত, <span class="br-p"><br><br></span>পাখাওয়ালা পাখিগুলো সমুদ্রের বালির মত বর্ষণ করলেন।</div>
<div class="v" id="v28"><span class="vn">28</span> <span class="br-p"><br><br></span>তিনি তা তাদের শিবিরের মধ্যে, <span class="br-p"><br><br></span>তাদের আবাসগুলোর চারপাশে, পড়তে দিলেন।</div>
<div class="v" id="v29"><span class="vn">29</span> <span class="br-p"><br><br></span>তখন তারা ভোজন করে পরিতৃপ্ত হল; <span class="br-p"><br><br></span>তিনি তাদের অভীষ্ট বস্তু তাদেরকে দিলেন;</div>
<div class="v" id="v30"><span class="vn">30</span> <span class="br-p"><br><br></span>তারা নিজেদের অভীষ্ট দ্রব্য ছাড়ে নি, <span class="br-p"><br><br></span>তাদের খাদ্য তাদের মুখেই ছিল,</div>
<div class="v" id="v31"><span class="vn">31</span> <span class="br-p"><br><br></span>তখন তাদের বিরুদ্ধে আল্লাহ্‌র ক্রোধ উঠলো, <span class="br-p"><br><br></span>তা তাদের হৃষ্টপুষ্টদেরকে সংহার করলো, <span class="br-p"><br><br></span>ইসরাইলের যুবকদেরকে সংহার করলো।</div>
<div class="v" id="v32"><span class="vn">32</span> <span class="br-p"><br><br></span>এ সব হলেও তারা পুনর্বার গুনাহ্‌ করলো, <span class="br-p"><br><br></span>ও তাঁর অলৌকিক কাজে বিশ্বাস করলো না।</div>
<div class="v" id="v33"><span class="vn">33</span> <span class="br-p"><br><br></span>অতএব তিনি তাদের আয়ু অসারতায়, <span class="br-p"><br><br></span>তাদের সমস্ত বছর বিহ্বলতায় শেষ করলেন।</div>
<div class="v" id="v34"><span class="vn">34</span> <span class="br-p"><br><br></span>তিনি লোকদেরকে হত্যা করলে তারা তাঁর অনুসন্ধান করলো, <span class="br-p"><br><br></span>ফিরে সযত্নে আল্লাহ্‌র খোঁজ করলো;</div>
<div class="v" id="v35"><span class="vn">35</span> <span class="br-p"><br><br></span>তাদের স্মরণ হল, আল্লাহ্‌ তাদের শৈল, <span class="br-p"><br><br></span>সর্বশক্তিমান তাদের মুক্তিদাতা।</div>
<div class="v" id="v36"><span class="vn">36</span> <span class="br-p"><br><br></span>কিন্তু তারা মুখে তাঁর তোষামোদ করলো, <span class="br-p"><br><br></span>জিহ্বাতে তাঁর কাছে মিথ্যা বললো;</div>
<div class="v" id="v37"><span class="vn">37</span> <span class="br-p"><br><br></span>কারণ তাদের হৃদয় তাঁর প্রতি স্থির ছিল না, <span class="br-p"><br><br></span>তারা তাঁর নিয়মেও বিশ্বস্ত ছিল না।</div>
<div class="v" id="v38"><span class="vn">38</span> <span class="br-p"><br><br></span>কিন্তু তিনি স্নেহময়, তাই অপরাধ মাফ করলেন, ধ্বংস করলেন না, <span class="br-p"><br><br></span>অনেকবার তাঁর ক্রোধ সম্বরণ করলেন, <span class="br-p"><br><br></span>আপনার সমস্ত ক্রোধ উদ্দীপিত করলেন না।</div>
<div class="v" id="v39"><span class="vn">39</span> <span class="br-p"><br><br></span>তিনি স্মরণ করলেন যে, তারা মাংসমাত্র, বায়ুস্বরূপ, <span class="br-p"><br><br></span>যা বয়ে গেলে আর ফিরে আসে না।</div>
<div class="v" id="v40"><span class="vn">40</span> <span class="br-p"><br><br></span>তারা মরুভূমিতে কতবার তাঁর বিরুদ্ধে বিদ্রোহ করলো, <span class="br-p"><br><br></span>মরুভূমিতে কতবার তাঁকে দুঃখ দিল।</div>
<div class="v" id="v41"><span class="vn">41</span> <span class="br-p"><br><br></span>তারা ফিরে আল্লাহ্‌র পরীক্ষা করলো, <span class="br-p"><br><br></span>ইসরাইলের পবিত্রতমকে অসন্তুষ্ট করলো।</div>
<div class="v" id="v42"><span class="vn">42</span> <span class="br-p"><br><br></span>তারা তাঁর ক্ষমতার কথা স্মরণ করলো না, <span class="br-p"><br><br></span>সেই দিনকে স্মরণ করলো না, যেদিন তিনি তাদের <span class="br-p"><br><br></span>বিপক্ষের হাত থেকে মুক্ত করেছিলেন।</div>
<div class="v" id="v43"><span class="vn">43</span> <span class="br-p"><br><br></span>তিনি মিসরে তাঁর সমস্ত চিহ্ন-কাজ, <span class="br-p"><br><br></span>সোয়নের মাঠে তাঁর অদ্ভুত সমস্ত লক্ষণ, স্থাপন করলেন।</div>
<div class="v" id="v44"><span class="vn">44</span> <span class="br-p"><br><br></span>তিনি রক্তে পরিণত করলেন তাদের সমস্ত নদী, তাদের প্রবাহগুলো, <span class="br-p"><br><br></span>তাই তারা পানি পান করতে পারল না।</div>
<div class="v" id="v45"><span class="vn">45</span> <span class="br-p"><br><br></span>তিনি তাদের মধ্যে গ্রাসকারী ডাঁশ মাছি, <span class="br-p"><br><br></span>ও বিনাশকারী ভেক প্রেরণ করলেন।</div>
<div class="v" id="v46"><span class="vn">46</span> <span class="br-p"><br><br></span>তিনি গুটিপোকাকে তাদের ভূমির দ্রব্য, <span class="br-p"><br><br></span>পঙ্গপালকে তাদের শ্রমফল দিলেন।</div>
<div class="v" id="v47"><span class="vn">47</span> <span class="br-p"><br><br></span>তিনি শিলা দ্বারা তাদের আঙ্গুরলতা, <span class="br-p"><br><br></span>তুষারপাতে তাদের ডুমুর গাছ বিনষ্ট করলেন।</div>
<div class="v" id="v48"><span class="vn">48</span> <span class="br-p"><br><br></span>তিনি তাদের পশুগুলোকে শিলাতে, <span class="br-p"><br><br></span>পালগুলোকে বজ্রের আঘাতের হাতে তুলে দিলেন।</div>
<div class="v" id="v49"><span class="vn">49</span> <span class="br-p"><br><br></span>তিনি তাদের বিরুদ্ধে পাঠালেন <span class="br-p"><br><br></span>তাঁর প্রচণ্ড ক্রোধ, কোপ ও রোষ ও সঙ্কট, <span class="br-p"><br><br></span>অমঙ্গলের এই ফেরেশতার দল।</div>
<div class="v" id="v50"><span class="vn">50</span> <span class="br-p"><br><br></span>তিনি নিজের ক্রোধের জন্য পথ করলেন, <span class="br-p"><br><br></span>মৃত্যু থেকে তাদের প্রাণ রক্ষা করেন নি; <span class="br-p"><br><br></span>কিন্তু তাদের জীবন মহামারীর হাতে দিলেন।</div>
<div class="v" id="v51"><span class="vn">51</span> <span class="br-p"><br><br></span>তিনি আঘাত করলেন মিসরে সমস্ত প্রথমজাতকে, <span class="br-p"><br><br></span>হামের তাঁবুগুলোতে তাদের শক্তির প্রথম ফলকে;</div>
<div class="v" id="v52"><span class="vn">52</span> <span class="br-p"><br><br></span>কিন্তু তাঁর লোকদের ভেড়ার মত চালালেন, <span class="br-p"><br><br></span>পালের মত মরুভূমি দিয়ে নিয়ে আসলেন।</div>
<div class="v" id="v53"><span class="vn">53</span> <span class="br-p"><br><br></span>তিনি তাদেরকে নিরাপদে নিয়ে আসলেন, তারা ভয় পেল না, <span class="br-p"><br><br></span>কিন্তু সমুদ্র তাদের দুশমনদেরকে আচ্ছাদন করলো।</div>
<div class="v" id="v54"><span class="vn">54</span> <span class="br-p"><br><br></span>আর তিনি তাদেরকে আনলেন, তাঁর পবিত্র সীমায়, <span class="br-p"><br><br></span>তাঁর ডান হাত দিয়ে জয় করা এই পর্বতে।</div>
<div class="v" id="v55"><span class="vn">55</span> <span class="br-p"><br><br></span>তিনি তাদের সম্মুখ থেকে জাতিদেরকে দূর করলেন, <span class="br-p"><br><br></span>মানরজ্জু দিয়ে অধিকার ভাগ করে তাদের দিলেন, <span class="br-p"><br><br></span>ইসরাইলের বংশদের ওদের তাঁবুতে বাস করালেন।</div>
<div class="v" id="v56"><span class="vn">56</span> <span class="br-p"><br><br></span>তবুও তারা সর্বশক্তিমানের পরীক্ষা করলো, <span class="br-p"><br><br></span>তাঁর বিদ্রোহী হল, তাঁর সমস্ত নির্দেশ পালন করলো না।</div>
<div class="v" id="v57"><span class="vn">57</span> <span class="br-p"><br><br></span>তারা সরে গেল, তাদের পূর্বপুরুষদের মত বেঈমানী করলো; <span class="br-p"><br><br></span>তারা বেয়াড়া ধনুকের মত বেঁকে রইল।</div>
<div class="v" id="v58"><span class="vn">58</span> <span class="br-p"><br><br></span>কারণ তারা নিজেদের উচ্চস্থলীগুলোর দ্বারা তাঁকে অসন্তুষ্ট করলো, <span class="br-p"><br><br></span>নিজেদের খোদাই-করা মূর্তিগুলো দ্বারা তাঁর অন্তর্জ্বালা জন্মাল।</div>
<div class="v" id="v59"><span class="vn">59</span> <span class="br-p"><br><br></span>আল্লাহ্‌ তা শুনে ক্রুদ্ধ হলেন, <span class="br-p"><br><br></span>ইসরাইলকে সমপূর্ণভাবে অগ্রাহ্য করলেন।</div>
<div class="v" id="v60"><span class="vn">60</span> <span class="br-p"><br><br></span>তিনি শীলোস্থিত আবাস ত্যাগ করলেন, <span class="br-p"><br><br></span>সেই তাঁবু, যা তিনি মানুষের মধ্যে স্থাপন করেছিলেন।</div>
<div class="v" id="v61"><span class="vn">61</span> <span class="br-p"><br><br></span>তিনি তাঁর বল বন্দীদশায়, <span class="br-p"><br><br></span>তাঁর শোভা বিপক্ষের হাতে দিলেন।</div>
<div class="v" id="v62"><span class="vn">62</span> <span class="br-p"><br><br></span>তিনি তাঁর লোকদেরকে তলোয়ারের হস্তগত করলেন, <span class="br-p"><br><br></span>তাঁর অধিকারের উপর উপর গজব নাজেল হল।</div>
<div class="v" id="v63"><span class="vn">63</span> <span class="br-p"><br><br></span>আগুন তাদের যুবকদেরকে গ্রাস করলো, <span class="br-p"><br><br></span>তাদের কন্যাদের পরিণয়-সঙ্গীত হল না।</div>
<div class="v" id="v64"><span class="vn">64</span> <span class="br-p"><br><br></span>তাদের ইমামেরা তলোয়ারের আঘাতে মারা পড়লো, <span class="br-p"><br><br></span>তাদের বিধবারা কান্নাকাটি করলো না।</div>
<div class="v" id="v65"><span class="vn">65</span> <span class="br-p"><br><br></span>তখন প্রভু জাগলেন, ঘুম থেকে জেগে উঠবার মত, <span class="br-p"><br><br></span>আঙ্গুর-রসের কারণে আনন্দে চিৎকার করা বীরের মত।</div>
<div class="v" id="v66"><span class="vn">66</span> <span class="br-p"><br><br></span>তিনি তাঁর বিপক্ষ লোকদেরকে মেরে ফিরিয়ে দিলেন, <span class="br-p"><br><br></span>তাদেরকে চিরকালীন তিরস্কারের পাত্র করলেন।</div>
<div class="v" id="v67"><span class="vn">67</span> <span class="br-p"><br><br></span>আর তিনি ইউসুফের তাঁবু অগ্রাহ্য করলেন, <span class="br-p"><br><br></span>আফরাহীমের বংশকে মনোনীত করলেন না;</div>
<div class="v" id="v68"><span class="vn">68</span> <span class="br-p"><br><br></span>কিন্তু মনোনীত করলেন এহুদার বংশকে, <span class="br-p"><br><br></span>ও তাঁর প্রিয় সিয়োন পর্বতকে।</div>
<div class="v" id="v69"><span class="vn">69</span> <span class="br-p"><br><br></span>তিনি তাঁর এবাদতখানা নির্মাণ করলেন, <span class="br-p"><br><br></span>উঁচু আসমানের মত, দুনিয়ার মত, <span class="br-p"><br><br></span>যা তিনি চিরতরে স্থাপন করেছেন।</div>
<div class="v" id="v70"><span class="vn">70</span> <span class="br-p"><br><br></span>তিনি তাঁর গোলাম দাউদকে মনোনীত করলেন, <span class="br-p"><br><br></span>তাঁকে ভেড়ার খোঁয়াড় থেকে গ্রহণ করলেন;</div>
<div class="v" id="v71"><span class="vn">71</span> <span class="br-p"><br><br></span>তিনি দুধ দেওয়া ভেড়ীগুলোর পিছন থেকে তাঁকে আনলেন, <span class="br-p"><br><br></span>তাঁর লোক ইয়াকুবকে ও তাঁর অধিকার ইসরাইলকে চরাতে দিলেন।</div>
<div class="v" id="v72"><span class="vn">72</span> <span class="br-p"><br><br></span>আর উনি হৃদয়ের সিদ্ধতানুসারে তাদের চরালেন, <span class="br-p"><br><br></span>তাঁর দক্ষ হাতে তাদেরকে চালালেন।</div>
</div>
<!-- PARSED ABOVE; EDITING MAY BREAK PARSER -->
</body></html>