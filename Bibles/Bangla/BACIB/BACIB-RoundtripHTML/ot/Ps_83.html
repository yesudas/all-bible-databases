<html><head>
<meta http-equiv="Content-Type" content="text/html;charset=utf-8" />
<title>Ps 83 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 83);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_81.html">81</a> <a href="Ps_82.html">82</a> <b>83</b> <a href="Ps_84.html">84</a> <a href="Ps_85.html">85</a> ... <a href="Ps_150.html">150</a> </div><hr>
<h1>Ps 83</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>গজল। আসফের কাওয়ালী। <span class="br-p"><br><br></span>হে আল্লাহ্‌, মৌন থেকো না; <span class="br-p"><br><br></span>হে আল্লাহ্‌, নীরব ও নিস্তব্ধ হয়ো না।</div>
<div class="v" id="v2"><span class="vn">2</span> <span class="br-p"><br><br></span>কেননা, দেখ, তোমার দুশমনেরা গর্জন করছে, <span class="br-p"><br><br></span>তোমার বিদ্বেষীরা মাথা তুলেছে।</div>
<div class="v" id="v3"><span class="vn">3</span> <span class="br-p"><br><br></span>তারা তোমার লোকদের বিরুদ্ধে চক্রান্ত করছে, <span class="br-p"><br><br></span>তোমার সুরক্ষিতদের বিরুদ্ধে পরসপর মন্ত্রণা করছে।</div>
<div class="v" id="v4"><span class="vn">4</span> <span class="br-p"><br><br></span>তারা বলেছে, এসো, আমরা ওদেরকে উচ্ছিন্ন করি, <span class="br-p"><br><br></span>আর জাতি থাকতে না দিই, <span class="br-p"><br><br></span>যেন ইসরাইলের নাম আর স্মরণে না থাকে।</div>
<div class="v" id="v5"><span class="vn">5</span> <span class="br-p"><br><br></span>কারণ তারা একচিত্তে মন্ত্রণা করেছে; <span class="br-p"><br><br></span>তারা তোমার বিরুদ্ধে নিয়ম স্থাপন করে।</div>
<div class="v" id="v6"><span class="vn">6</span> <span class="br-p"><br><br></span>ইদোমের সমস্ত তাঁবু ও ইসমাইলীয়রা, <span class="br-p"><br><br></span>মোয়াবীয়রা ও হাজেরীয়রা,</div>
<div class="v" id="v7"><span class="vn">7</span> <span class="br-p"><br><br></span>গবাল, অম্মোন ও আমালেক, <span class="br-p"><br><br></span>টায়ার-বাসীদের সঙ্গে ফিলিস্তিনীরা;</div>
<div class="v" id="v8"><span class="vn">8</span> <span class="br-p"><br><br></span>আসিরিয়রাও তাদের সঙ্গে যোগ দিয়েছে, <span class="br-p"><br><br></span>তারা লূত-সন্তানদের বাহু হয়েছে। <span class="br-p"><br><br></span>[সেলা।]</div>
<div class="v" id="v9"><span class="vn">9</span> <span class="br-p"><br><br></span>এদের প্রতি তদ্রূপ কর, <span class="br-p"><br><br></span>যেরূপ মাদিয়ানের প্রতি করেছিলে, <span class="br-p"><br><br></span>কীশোন নদীতে যেরূপ সীষরার ও যাবীনের প্রতি করেছিলে;</div>
<div class="v" id="v10"><span class="vn">10</span> <span class="br-p"><br><br></span>তারা ঐন্‌দোরে বিনষ্ট হল, <span class="br-p"><br><br></span>ভূমির উপরে সারস্বরূপ হল।</div>
<div class="v" id="v11"><span class="vn">11</span> <span class="br-p"><br><br></span>তুমি এদের প্রধানবর্গকে ওরেব ও সেবের সমান কর, <span class="br-p"><br><br></span>এদের অধিপতি সকলকে সেবহ ও সল্‌মুন্নের সমান কর।</div>
<div class="v" id="v12"><span class="vn">12</span> <span class="br-p"><br><br></span>এরা বলেছে, এসো, <span class="br-p"><br><br></span>আমরা নিজেদের জন্য আল্লাহ্‌র নিবাসগুলো অধিকার করে নেই।</div>
<div class="v" id="v13"><span class="vn">13</span> <span class="br-p"><br><br></span>হে আমার আল্লাহ্‌, তুমি এদেরকে ঘূর্ণায়মান ধূলিকণার মত কর, <span class="br-p"><br><br></span>বায়ুর সম্মুখস্থ শুকনো ঘাসের মত কর।</div>
<div class="v" id="v14"><span class="vn">14</span> <span class="br-p"><br><br></span>যেমন দাবানল বন দগ্ধ করে, <span class="br-p"><br><br></span>যেমন আগুনের শিখা পর্বতরাজি লেহন করে;</div>
<div class="v" id="v15"><span class="vn">15</span> <span class="br-p"><br><br></span>তদ্রূপ তুমি এদেরকে তোমার ঝটিকায় তাড়না কর, <span class="br-p"><br><br></span>তোমার প্রচণ্ড ঝড় দিয়ে ভীষণ ভয় দেখাও।</div>
<div class="v" id="v16"><span class="vn">16</span> <span class="br-p"><br><br></span>তুমি এদের মুখ লজ্জায় পরিপূর্ণ কর, <span class="br-p"><br><br></span>যাতে হে মাবুদ, এরা তোমার নামের খোঁজ করে।</div>
<div class="v" id="v17"><span class="vn">17</span> <span class="br-p"><br><br></span>এরা চিরতরে লজ্জিত হোক ও ভীষণ ভয় পাক, <span class="br-p"><br><br></span>এরা হতাশ ও বিনষ্ট হোক;</div>
<div class="v" id="v18"><span class="vn">18</span> <span class="br-p"><br><br></span>আর জানুক যে তুমি, যাঁর নাম মাবুদ, <span class="br-p"><br><br></span>একা তুমি সমস্ত দুনিয়ার উপরে সর্বশক্তিমান।</div>
</div>
<!-- PARSED ABOVE; EDITING MAY BREAK PARSER -->
</body></html>