<html><head>
<meta http-equiv="Content-Type" content="text/html;charset=utf-8" />
<title>Ps 85 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 85);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_83.html">83</a> <a href="Ps_84.html">84</a> <b>85</b> <a href="Ps_86.html">86</a> <a href="Ps_87.html">87</a> ... <a href="Ps_150.html">150</a> </div><hr>
<h1>Ps 85</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>প্রধান বাদ্যকরের জন্য। কারুন-সন্তানদের কাওয়ালী। <span class="br-p"><br><br></span>হে মাবুদ, তুমি তোমার দেশের প্রতি খুশি হয়েছ, <span class="br-p"><br><br></span>তুমি ইয়াকুবের বন্দীদশা ফিরিয়েছ।</div>
<div class="v" id="v2"><span class="vn">2</span> <span class="br-p"><br><br></span>তুমি নিজের লোকদের অপরাধ মাফ করেছ, <span class="br-p"><br><br></span>তুমি তাদের সমস্ত গুনাহ্‌ আচ্ছাদন করেছ। [সেলা।]</div>
<div class="v" id="v3"><span class="vn">3</span> <span class="br-p"><br><br></span>তুমি তোমার সমস্ত ক্রোধ সম্বরণ করেছ, <span class="br-p"><br><br></span>তুমি নিজের কোপের প্রচণ্ডতা থেকে ফিরিয়েছ।</div>
<div class="v" id="v4"><span class="vn">4</span> <span class="br-p"><br><br></span>হে আমাদের উদ্ধারের আল্লাহ্‌, আমাদেরকে ফিরাও, <span class="br-p"><br><br></span>আমাদের প্রতি তোমার অসন্তোষ নিবৃত্ত কর।</div>
<div class="v" id="v5"><span class="vn">5</span> <span class="br-p"><br><br></span>আমাদের উপরে কি চিরকাল ক্রুদ্ধ থাকবে? <span class="br-p"><br><br></span>তুমি কি বংশ পরম্পরায় ক্রোধ রাখবে?</div>
<div class="v" id="v6"><span class="vn">6</span> <span class="br-p"><br><br></span>তুমিই কি আবার আমাদের সঞ্জীবিত করবে না, <span class="br-p"><br><br></span>যেন তোমার লোকেরা তোমাতে আনন্দ করে?</div>
<div class="v" id="v7"><span class="vn">7</span> <span class="br-p"><br><br></span>হে মাবুদ, তোমার অটল মহব্বত আমাদেরকে দেখাও, <span class="br-p"><br><br></span>আর তোমার উদ্ধার আমাদের প্রদান কর।</div>
<div class="v" id="v8"><span class="vn">8</span> <span class="br-p"><br><br></span>আল্লাহ্‌ মাবুদ যা বলবেন, আমি তা শোনব; <span class="br-p"><br><br></span>কেননা তিনি তাঁর লোকদের, <span class="br-p"><br><br></span>তাঁর বিশ্বস্ত লোকদের কাছে শান্তির কথা বলবেন; <span class="br-p"><br><br></span>কিন্তু তারা যেন পুনর্বার মূর্খতায় ফিরে না যায়।</div>
<div class="v" id="v9"><span class="vn">9</span> <span class="br-p"><br><br></span>সত্যিই তাঁর উদ্ধার তাদেরই নিকটবর্তী, <span class="br-p"><br><br></span>যারা তাঁকে ভক্তিপূর্ণ ভয় করে, <span class="br-p"><br><br></span>যেন আমাদের দেশে গৌরব বাস করতে পায়।</div>
<div class="v" id="v10"><span class="vn">10</span> <span class="br-p"><br><br></span>অটল মহব্বত ও বিশ্বস্ততা পরসপর মিলিত হল, <span class="br-p"><br><br></span>ধার্মিকতা ও শান্তি পরসপর চুম্বন করলো।</div>
<div class="v" id="v11"><span class="vn">11</span> <span class="br-p"><br><br></span>ভূমি থেকে সত্যের অঙ্কুর উঠে, <span class="br-p"><br><br></span>বেহেশত থেকে ধার্মিকতা হেঁট হয়ে দৃষ্টিপাত করেছে।</div>
<div class="v" id="v12"><span class="vn">12</span> <span class="br-p"><br><br></span>নিশ্চয় মাবুদ মঙ্গল প্রদান করবেন, <span class="br-p"><br><br></span>আর আমাদের দেশ ফল প্রদান করবে।</div>
<div class="v" id="v13"><span class="vn">13</span> <span class="br-p"><br><br></span>ধার্মিকতা তাঁর আগে আগে চলবে, <span class="br-p"><br><br></span>তাঁর পদক্ষেপের জন্য পথ প্রস্তুত করবে।</div>
</div>
<!-- PARSED ABOVE; EDITING MAY BREAK PARSER -->
</body></html>