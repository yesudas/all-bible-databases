<html><head>
<meta http-equiv="Content-Type" content="text/html;charset=utf-8" />
<title>Ps 86 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 86);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_84.html">84</a> <a href="Ps_85.html">85</a> <b>86</b> <a href="Ps_87.html">87</a> <a href="Ps_88.html">88</a> ... <a href="Ps_150.html">150</a> </div><hr>
<h1>Ps 86</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v2"><h2> জবুর</h2><span class="vn">2</span> <span class="br-p"><br><br></span>দাউদের মুনাজাত। <span class="br-p"><br><br></span>হে মাবুদ, আমার মুনাজাতে কান দাও, <span class="br-p"><br><br></span>আমাকে উত্তর দাও, কেননা আমি দুঃখী ও দরিদ্র। <span class="br-p"><br><br></span>আমার প্রাণ রক্ষা কর, কেননা আমি তোমার ভক্ত; <span class="br-p"><br><br></span>হে আমার আল্লাহ্‌, তোমাতে নির্ভরকারী তোমার গোলামকে তুমিই উদ্ধার কর।</div>
<div class="v" id="v3"><span class="vn">3</span> <span class="br-p"><br><br></span>হে মালিক, আমার প্রতি রহম কর, <span class="br-p"><br><br></span>কেননা আমি সমস্ত দিন তোমাকে ডাকি।</div>
<div class="v" id="v4"><span class="vn">4</span> <span class="br-p"><br><br></span>নিজের গোলামের প্রাণ আনন্দিত কর, <span class="br-p"><br><br></span>কেননা, হে মালিক, আমি তোমার উদ্দেশে আমার প্রাণ কোরবানী করি।</div>
<div class="v" id="v5"><span class="vn">5</span> <span class="br-p"><br><br></span>কারণ, হে মালিক, তুমি মঙ্গলময় ও ক্ষমাবান, <span class="br-p"><br><br></span>এবং যারা তোমাকে ডাকে, <span class="br-p"><br><br></span>তুমি সেই সবের পক্ষে অটল মহব্বতে মহান।</div>
<div class="v" id="v6"><span class="vn">6</span> <span class="br-p"><br><br></span>হে মাবুদ, আমার মুনাজাতে কান দাও, <span class="br-p"><br><br></span>আমার বিনতি শোন।</div>
<div class="v" id="v7"><span class="vn">7</span> <span class="br-p"><br><br></span>সঙ্কটের দিনে আমি তোমাকে আহ্বান করবো, <span class="br-p"><br><br></span>কেননা তুমি আমাকে উত্তর দেবে।</div>
<div class="v" id="v8"><span class="vn">8</span> <span class="br-p"><br><br></span>হে মালিক, দেবতাদের মধ্যে তোমার মত কেউই নেই, <span class="br-p"><br><br></span>তোমার কাজের সঙ্গে অন্য কিছুর তুলনা হয় না।</div>
<div class="v" id="v9"><span class="vn">9</span> <span class="br-p"><br><br></span>হে মালিক, তোমার সৃষ্ট সর্বজাতি এসে তোমার সম্মুখে সেজ্‌দা করবে, <span class="br-p"><br><br></span>তারা তোমার নামের গৌরব করবে।</div>
<div class="v" id="v10"><span class="vn">10</span> <span class="br-p"><br><br></span>কারণ তুমি মহান এবং অলৌকিক কাজ সম্পাদনকারী; <span class="br-p"><br><br></span>তুমিই একমাত্র আল্লাহ্‌।</div>
<div class="v" id="v11"><span class="vn">11</span> <span class="br-p"><br><br></span>হে মাবুদ, তোমার পথ আমাকে শিক্ষা দাও, <span class="br-p"><br><br></span>আমি তোমার সত্যে চলবো; <span class="br-p"><br><br></span>তোমার নামে ভয় করতে আমার চিত্তকে একাগ্র কর।</div>
<div class="v" id="v12"><span class="vn">12</span> <span class="br-p"><br><br></span>হে মালিক, আমার আল্লাহ্‌, <span class="br-p"><br><br></span>আমি সর্বান্তঃকরণে তোমার প্রশংসা করবো, <span class="br-p"><br><br></span>আমি চিরকাল তোমার নামের গৌরব করবো।</div>
<div class="v" id="v13"><span class="vn">13</span> <span class="br-p"><br><br></span>কেননা আমার পক্ষে তোমার অটল মহব্বত মহৎ, <span class="br-p"><br><br></span>এবং তুমি অধঃস্থ পাতাল থেকে আমার প্রাণ উদ্ধার করেছ।</div>
<div class="v" id="v14"><span class="vn">14</span> <span class="br-p"><br><br></span>হে আল্লাহ্‌, অহঙ্কারীরা আমার বিরুদ্ধে দাঁড়িয়েছে, <span class="br-p"><br><br></span>দুর্দান্ত লোকদের মণ্ডলী আমার প্রাণের খোঁজ করছে, <span class="br-p"><br><br></span>তারা তোমাকে নিজেদের সম্মুখে রাখে নি।</div>
<div class="v" id="v15"><span class="vn">15</span> <span class="br-p"><br><br></span>কিন্তু, হে মালিক, তুমি স্নেহশীল ও কৃপাময় আল্লাহ্‌, <span class="br-p"><br><br></span>ক্রোধে ধীর এবং অটল মহব্বত ও বিশ্বস্ততায় মহান।</div>
<div class="v" id="v16"><span class="vn">16</span> <span class="br-p"><br><br></span>আমার প্রতি দৃষ্টি দাও এবং আমাকে রহম কর, <span class="br-p"><br><br></span>তোমার গোলামকে তোমার শক্তি দাও, <span class="br-p"><br><br></span>তোমার বাঁদীর পুত্রকে উদ্ধার কর।</div>
<div class="v" id="v17"><span class="vn">17</span> <span class="br-p"><br><br></span>আমার জন্য মঙ্গলের কোন চিহ্ন-কাজ সাধন কর, <span class="br-p"><br><br></span>যেন আমার বিদ্বেষীরা তা দেখে লজ্জা পায়, <span class="br-p"><br><br></span>কেননা, হে মাবুদ, তুমিই আমার সাহায্য করেছ, <span class="br-p"><br><br></span>ও আমাকে সান্ত্বনা দিয়েছ।</div>
</div>
<!-- PARSED ABOVE; EDITING MAY BREAK PARSER -->
</body></html>