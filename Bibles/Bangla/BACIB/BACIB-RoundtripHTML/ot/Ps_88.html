<html><head>
<meta http-equiv="Content-Type" content="text/html;charset=utf-8" />
<title>Ps 88 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 88);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_86.html">86</a> <a href="Ps_87.html">87</a> <b>88</b> <a href="Ps_89.html">89</a> <a href="Ps_90.html">90</a> ... <a href="Ps_150.html">150</a> </div><hr>
<h1>Ps 88</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>গজল। কারুন-সন্তানদের কাওয়ালী। প্রধান বাদ্যকরের জন্য। স্বর, মহলৎ-লিয়ান্নোৎ। ইষ্রাহীয় হেমনের মস্কীল। <span class="br-p"><br><br></span>হে মাবুদ, আমার উদ্ধারের আল্লাহ্‌, <span class="br-p"><br><br></span>আমি দিনে ও রাতে তোমার সম্মুখে কান্নাকাটি করেছি।</div>
<div class="v" id="v2"><span class="vn">2</span> <span class="br-p"><br><br></span>আমার মুনাজাত তোমার সাক্ষাতে উপস্থিত হোক; <span class="br-p"><br><br></span>আমার কাতরোক্তিতে কান দাও।</div>
<div class="v" id="v3"><span class="vn">3</span> <span class="br-p"><br><br></span>কেননা আমার প্রাণ দুঃখে পরিপূর্ণ, <span class="br-p"><br><br></span>আমার জীবন পাতালের নিকটবর্তী।</div>
<div class="v" id="v4"><span class="vn">4</span> <span class="br-p"><br><br></span>যারা কবরে নেমে যায় আমি তাদের সঙ্গে গণিত, <span class="br-p"><br><br></span>আমি শক্তিহীন মানুষের সমান হয়েছি।</div>
<div class="v" id="v5"><span class="vn">5</span> <span class="br-p"><br><br></span>আমি মৃতদের মধ্যে পরিত্যক্ত, <span class="br-p"><br><br></span>আমি কবরে শায়িত নিহতদের মত, <span class="br-p"><br><br></span>যাদেরকে তুমি আর স্মরণ কর না; <span class="br-p"><br><br></span>তারা তোমার হাত থেকে বিচ্ছিন্ন রয়েছে।</div>
<div class="v" id="v6"><span class="vn">6</span> <span class="br-p"><br><br></span>তুমি আমাকে নিম্নতম গর্তে রেখেছ, <span class="br-p"><br><br></span>অন্ধকারে ও গভীর স্থানে রেখেছ।</div>
<div class="v" id="v7"><span class="vn">7</span> <span class="br-p"><br><br></span>আমার উপরে তোমার ক্রোধ চেপে আছে, <span class="br-p"><br><br></span>তুমি তোমার সমস্ত তরঙ্গ দ্বারা আমাকে দুঃখার্ত করেছ। [সেলা।]</div>
<div class="v" id="v8"><span class="vn">8</span> <span class="br-p"><br><br></span>তুমি আমার আত্মীয়দের আমা থেকে দূরে রেখেছ, <span class="br-p"><br><br></span>তাদের কাছে আমাকে নিতান্ত ঘৃণার পাত্র করেছ; <span class="br-p"><br><br></span>আমি অবরুদ্ধ, বাইরে আসতে পারি না।</div>
<div class="v" id="v9"><span class="vn">9</span> <span class="br-p"><br><br></span>আমার চোখ দুঃখে নিস্তেজ হয়েছে, <span class="br-p"><br><br></span>আমি প্রতিদিন তোমাকে ডেকেছি, <span class="br-p"><br><br></span>হে মাবুদ, তোমার দিকে অঞ্জলি প্রসারণ করেছি।</div>
<div class="v" id="v10"><span class="vn">10</span> <span class="br-p"><br><br></span>তুমি কি মৃতদের পক্ষে আশ্চর্য কাজ করবে? <span class="br-p"><br><br></span>মৃতরা কি উঠে তোমার প্রশংসা গান করবে? [সেলা।]</div>
<div class="v" id="v11"><span class="vn">11</span> <span class="br-p"><br><br></span>কবরের মধ্যে কি তোমার অটল মহব্বত, <span class="br-p"><br><br></span>বিনাশস্থানে কি তোমার বিশ্বস্ততা প্রচারিত হবে?</div>
<div class="v" id="v12"><span class="vn">12</span> <span class="br-p"><br><br></span>অন্ধকারে কি তোমার অলৌকিক কাজ, <span class="br-p"><br><br></span>বিস্মৃতির দেশে কি তোমার ধর্মশীলতা জানা যাবে?</div>
<div class="v" id="v13"><span class="vn">13</span> <span class="br-p"><br><br></span>কিন্তু, হে মাবুদ, আমি তোমার উদ্দেশে আর্তনাদ করেছি, <span class="br-p"><br><br></span>প্রাতে আমার মুনাজাত তোমার সম্মুখবর্তী হবে।</div>
<div class="v" id="v14"><span class="vn">14</span> <span class="br-p"><br><br></span>হে মাবুদ, তুমি কেন আমার প্রাণকে পরিত্যাগ করছো? <span class="br-p"><br><br></span>আমা থেকে কেন তোমার মুখ আড়াল কর?</div>
<div class="v" id="v15"><span class="vn">15</span> <span class="br-p"><br><br></span>বাল্যকাল থেকে আমি দুঃখী ও মৃতকল্প; <span class="br-p"><br><br></span>আমি তোমার ত্রাসের ভারে সঙ্কুচিত।</div>
<div class="v" id="v16"><span class="vn">16</span> <span class="br-p"><br><br></span>তোমার ক্রোধের আগুন আমার উপর দিয়ে গেছে; <span class="br-p"><br><br></span>তোমার ত্রাস আমাকে উচ্ছেদ করেছে।</div>
<div class="v" id="v17"><span class="vn">17</span> <span class="br-p"><br><br></span>তা সমস্ত দিন পানির মত আমাকে ঘিরে রেখেছে; <span class="br-p"><br><br></span>তা একসঙ্গে আমাকে বেষ্টন করেছে।</div>
<div class="v" id="v18"><span class="vn">18</span> <span class="br-p"><br><br></span>তুমি প্রেমিক ও সুহৃৎকে আমা থেকে দূর করেছ; <span class="br-p"><br><br></span>অন্ধকারই আমার ঘনিষ্ট সঙ্গী।</div>
</div>
<!-- PARSED ABOVE; EDITING MAY BREAK PARSER -->
</body></html>