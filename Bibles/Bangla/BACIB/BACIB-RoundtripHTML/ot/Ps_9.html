<html><head>
<meta http-equiv="Content-Type" content="text/html;charset=utf-8" />
<title>Ps 9 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 9);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_7.html">7</a> <a href="Ps_8.html">8</a> <b>9</b> <a href="Ps_10.html">10</a> <a href="Ps_11.html">11</a> ... <a href="Ps_150.html">150</a> </div><hr>
<h1>Ps 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>প্রধান বাদ্যকরের জন্য। স্বর মুৎ-লব্বেন। হযরত দাউদের কাওয়ালী। <span class="br-p"><br><br></span>আমি সর্বান্তঃকরণে মাবুদের শুকরিয়া আদায় করবো, <span class="br-p"><br><br></span>তোমার সমস্ত অলৌকিক কাজ বর্ণনা করবো।</div>
<div class="v" id="v2"><span class="vn">2</span> <span class="br-p"><br><br></span>আমি তোমাতে আনন্দ ও উল্লাস করবো; <span class="br-p"><br><br></span>হে সর্বশক্তিমান, আমি তোমার নামের প্রশংসা গাইব।</div>
<div class="v" id="v3"><span class="vn">3</span> <span class="br-p"><br><br></span>যখন আমার দুশমনেরা ফিরে যায়, <span class="br-p"><br><br></span>তখন তোমার সাক্ষাতে উচোট খায় ও বিনষ্ট হয়।</div>
<div class="v" id="v4"><span class="vn">4</span> <span class="br-p"><br><br></span>কেননা তুমি আমার বিচার ও ঝগড়া নিষ্পন্ন করেছ, <span class="br-p"><br><br></span>তুমি সিংহাসনে বসে ধার্মিকতার বিচার করেছ।</div>
<div class="v" id="v5"><span class="vn">5</span> <span class="br-p"><br><br></span>তুমি জাতিদেরকে ভর্ৎসনা করেছ, দুষ্টকে সংহার করেছ, <span class="br-p"><br><br></span>তুমি অনন্তকালের জন্য তাদের নাম লোপ করেছ।</div>
<div class="v" id="v6"><span class="vn">6</span> <span class="br-p"><br><br></span>দুশমনরা শেষ হয়েছে, চিরতরে উৎসন্ন হয়েছে; <span class="br-p"><br><br></span>তুমি সমস্ত নগর ধ্বংস করেছ; <span class="br-p"><br><br></span>তাদের নাম পর্যন্ত মুছে গেছে।</div>
<div class="v" id="v7"><span class="vn">7</span> <span class="br-p"><br><br></span>কিন্তু মাবুদ চিরকাল সমাসীন থাকবেন; <span class="br-p"><br><br></span>তিনি বিচারার্থে তাঁর সিংহাসন স্থাপন করেছেন।</div>
<div class="v" id="v8"><span class="vn">8</span> <span class="br-p"><br><br></span>আর তিনিই ধর্মশীলতায় দুনিয়ার বিচার করবেন, <span class="br-p"><br><br></span>ন্যায়ে জাতিদের শাসন করবেন।</div>
<div class="v" id="v9"><span class="vn">9</span> <span class="br-p"><br><br></span>আর মাবুদ হবেন ক্লিষ্টের জন্য উঁচু দুর্গ, <span class="br-p"><br><br></span>সঙ্কটের সময়ে সুউচ্চ দুর্গ।</div>
<div class="v" id="v10"><span class="vn">10</span> <span class="br-p"><br><br></span>যারা তোমার নাম জানে, <span class="br-p"><br><br></span>তারা তোমার উপর ভরসা রাখবে; <span class="br-p"><br><br></span>কেননা হে মাবুদ, <span class="br-p"><br><br></span>তুমি তোমার অন্বেষণকারীদেরকে পরিত্যাগ কর নি।</div>
<div class="v" id="v11"><span class="vn">11</span> <span class="br-p"><br><br></span>তোমরা সিয়োন-নিবাসী মাবুদের প্রশংসা গাও; <span class="br-p"><br><br></span>জাতিদের মধ্যে তাঁর সমস্ত কাজের কথা জানাও।</div>
<div class="v" id="v12"><span class="vn">12</span> <span class="br-p"><br><br></span>কেননা যিনি রক্তপাতের অনুসন্ধান করেন, <span class="br-p"><br><br></span>তিনি নিহতদেরকে স্মরণ করেন; <span class="br-p"><br><br></span>তিনি দুঃখীদের কান্না ভুলে যান না;</div>
<div class="v" id="v13"><span class="vn">13</span> <span class="br-p"><br><br></span>হে মাবুদ, আমার প্রতি রহম কর; <span class="br-p"><br><br></span>বিদ্বেষী লোক হতে আমার যে দুঃখ ঘটে, তা দেখ, <span class="br-p"><br><br></span>তুমিই মৃত্যুদ্বার থেকে আমাকে তুলে আন;</div>
<div class="v" id="v14"><span class="vn">14</span> <span class="br-p"><br><br></span>এজন্য আমি তোমার সমস্ত প্রশংসা তবলিগ করবো; <span class="br-p"><br><br></span>সিয়োন-কন্যার তোরণদ্বারগুলোতে, <span class="br-p"><br><br></span>আমি তোমার উদ্ধারে উল্লাস করবো।</div>
<div class="v" id="v15"><span class="vn">15</span> <span class="br-p"><br><br></span>জাতিরা নিজেদের কৃত খাতে তলিয়ে গেছে; <span class="br-p"><br><br></span>তারা গোপনে যে জাল পেতেছিল, <span class="br-p"><br><br></span>তাতে তাদেরই পা জড়িয়ে গেছে।</div>
<div class="v" id="v16"><span class="vn">16</span> <span class="br-p"><br><br></span>মাবুদ নিজের পরিচয় দিয়েছেন; <span class="br-p"><br><br></span>তিনি বিচার সাধন করেছেন; <span class="br-p"><br><br></span>নিজের কাজে নিজেই আবদ্ধ হয়েছে। <span class="br-p"><br><br></span>[হিগায়োন। সেলা।]</div>
<div class="v" id="v17"><span class="vn">17</span> <span class="br-p"><br><br></span>দুষ্টেরা পাতালে ফিরে যাবে, <span class="br-p"><br><br></span>যেসব জাতি আল্লাহ্‌কে ভুলে যায়, তারাও যাবে।</div>
<div class="v" id="v18"><span class="vn">18</span> <span class="br-p"><br><br></span>কারণ দরিদ্র নিয়ত বিস্মৃতির পাত্র থাকবে না, <span class="br-p"><br><br></span>দুঃখীদের আশা চিরতরে বিনষ্ট হবে না।</div>
<div class="v" id="v19"><span class="vn">19</span> <span class="br-p"><br><br></span>হে মাবুদ, উঠ; মানুষ প্রবল না হোক, <span class="br-p"><br><br></span>তোমার সাক্ষাতে জাতিরা বিচার যেন পায়।</div>
<div class="v" id="v20"><span class="vn">20</span> <span class="br-p"><br><br></span>হে মাবুদ, তাদেরকে ভয় দেখাও; <span class="br-p"><br><br></span>জাতিরা জানুক যে, তারা মানুষমাত্র। <span class="br-p"><br><br></span>[সেলা।]</div>
</div>
<!-- PARSED ABOVE; EDITING MAY BREAK PARSER -->
</body></html>