<html><head>
<meta http-equiv="Content-Type" content="text/html;charset=utf-8" />
<title>Ps 90 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 90);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_88.html">88</a> <a href="Ps_89.html">89</a> <b>90</b> <a href="Ps_91.html">91</a> <a href="Ps_92.html">92</a> ... <a href="Ps_150.html">150</a> </div><hr>
<h1>Ps 90</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>চতুর্থ খণ্ড (জবুর 90-106)</h2><h2>জবুর</h2><span class="vn">1</span> <span class="br-p"><br><br></span>আল্লাহ্‌র লোক হযরত মূসার মুনাজাত। <span class="br-p"><br><br></span>হে মালিক, তুমিই আমাদের বাসস্থান হয়ে আসছ, <span class="br-p"><br><br></span>পুরুষানুক্রমে হয়ে আসছ।</div>
<div class="v" id="v2"><span class="vn">2</span> <span class="br-p"><br><br></span>পর্বতমালার জন্ম হবার আগে, <span class="br-p"><br><br></span>তুমি দুনিয়া ও জগৎকে জন্ম দেবার আগে, <span class="br-p"><br><br></span>এমন কি, অনাদিকাল থেকে অনন্তকাল তুমিই আল্লাহ্‌।</div>
<div class="v" id="v3"><span class="vn">3</span> <span class="br-p"><br><br></span>তুমি মানুষকে ধূলিতে ফিরিয়ে থাক, <span class="br-p"><br><br></span>বলে থাক, বনি-আদমেরা, ফিরে যাও।</div>
<div class="v" id="v4"><span class="vn">4</span> <span class="br-p"><br><br></span>কেননা হাজার বছর তোমার দৃষ্টিতে যেন গতকাল, <span class="br-p"><br><br></span>তা তো চলে গেছে, আর যেন রাতের এক প্রহর মাত্র।</div>
<div class="v" id="v5"><span class="vn">5</span> <span class="br-p"><br><br></span>তুমি তাদেরকে যেন বন্যায় ভাসিয়ে নিয়ে যাচ্ছ, তারা স্বপ্নের মত; <span class="br-p"><br><br></span>খুব ভোরে তারা ঘাসের মত বেড়ে উঠে।</div>
<div class="v" id="v6"><span class="vn">6</span> <span class="br-p"><br><br></span>খুব ভোরে ঘাস গজিয়ে উঠে ও বেড়ে উঠে, <span class="br-p"><br><br></span>সন্ধ্যাবেলা তা কেটে ফেলে ও তা শুকিয়ে যায়।</div>
<div class="v" id="v7"><span class="vn">7</span> <span class="br-p"><br><br></span>কেননা তোমার ক্রোধে আমরা ক্ষয় পাই, <span class="br-p"><br><br></span>তোমার কোপে আমরা ভীষণ ভয় পাই।</div>
<div class="v" id="v8"><span class="vn">8</span> <span class="br-p"><br><br></span>তুমি রেখেছ আমাদের অপরাধগুলো তোমার সাক্ষাতে, <span class="br-p"><br><br></span>আমাদের গুপ্ত বিষয়গুলো তোমার উপস্থিতির আলোতে।</div>
<div class="v" id="v9"><span class="vn">9</span> <span class="br-p"><br><br></span>কেননা তোমার ক্রোধে আমাদের সকল দিন বয়ে যায়, <span class="br-p"><br><br></span>আমরা নিজ নিজ বছর নিশ্বাসের মত শেষ করি।</div>
<div class="v" id="v10"><span class="vn">10</span> <span class="br-p"><br><br></span>আমাদের আয়ুর পরিমাণ সত্তর বছর; <span class="br-p"><br><br></span>বলযুক্ত হলে আশী বছর হতে পারে; <span class="br-p"><br><br></span>তবুও তাতে থাকে কেবল কষ্ট ও দুঃখমাত্র, <span class="br-p"><br><br></span>কেননা তা বেগে পালিয়ে যায় এবং আমরা উড়ে যাই।</div>
<div class="v" id="v11"><span class="vn">11</span> <span class="br-p"><br><br></span>তোমার ক্রোধের পরিণতি কে বোঝে? <span class="br-p"><br><br></span>যারা তোমাকে ভয় করে তাদের মত তোমার ভয়াবহতা কে বুঝতে পারে?</div>
<div class="v" id="v12"><span class="vn">12</span> <span class="br-p"><br><br></span>এভাবে আমাদের দিন গণনা করতে শিক্ষা দাও, <span class="br-p"><br><br></span>যেন আমরা প্রজ্ঞার চিত্ত লাভ করি।</div>
<div class="v" id="v13"><span class="vn">13</span> <span class="br-p"><br><br></span>হে মাবুদ, ফির, আর কত কাল? <span class="br-p"><br><br></span>এখন তোমার গোলামদের প্রতি সদয় হও।</div>
<div class="v" id="v14"><span class="vn">14</span> <span class="br-p"><br><br></span>খুব ভোরে আমাদেরকে তোমার অটল মহব্বতে তৃপ্ত কর, <span class="br-p"><br><br></span>যেন আমরা সারা জীবন আনন্দ ও আহ্লাদ করি।</div>
<div class="v" id="v15"><span class="vn">15</span> <span class="br-p"><br><br></span>যত দিন তুমি আমাদের দুঃখ দিয়েছ, <span class="br-p"><br><br></span>যত বছর আমরা বিপদ দেখেছি, <span class="br-p"><br><br></span>সেই অনুসারে আমাদের আনন্দিত কর।</div>
<div class="v" id="v16"><span class="vn">16</span> <span class="br-p"><br><br></span>তোমার গোলামদের কাছে তোমার কাজ, <span class="br-p"><br><br></span>তাদের সন্তানদের উপরে তোমার মহিমা দৃষ্ট হোক।</div>
<div class="v" id="v17"><span class="vn">17</span> <span class="br-p"><br><br></span>আর আমাদের আল্লাহ্‌ মাবুদের প্রসন্নভাব আমাদের উপরে বর্তুক; <span class="br-p"><br><br></span>আর তুমি আমাদের পক্ষে আমাদের হাতের কাজ স্থায়ী কর, <span class="br-p"><br><br></span>আমাদের হাতের কাজ তুমি স্থায়ী কর।</div>
</div>
<!-- PARSED ABOVE; EDITING MAY BREAK PARSER -->
</body></html>