<html><head>
<meta http-equiv="Content-Type" content="text/html;charset=utf-8" />
<title>Ps 94 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 94);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_92.html">92</a> <a href="Ps_93.html">93</a> <b>94</b> <a href="Ps_95.html">95</a> <a href="Ps_96.html">96</a> ... <a href="Ps_150.html">150</a> </div><hr>
<h1>Ps 94</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>হে মাবুদ, তুমি প্রতিফলদাতা আল্লাহ্‌, <span class="br-p"><br><br></span>হে প্রতিফলদাতা আল্লাহ্‌, দেদীপ্যমান হও।</div>
<div class="v" id="v2"><span class="vn">2</span> <span class="br-p"><br><br></span>উঠ, হে দুনিয়ার বিচারকর্তা, <span class="br-p"><br><br></span>অহঙ্কারী লোকদেরকে অপকারের প্রতিফল দাও।</div>
<div class="v" id="v3"><span class="vn">3</span> <span class="br-p"><br><br></span>দুষ্টরা কত কাল, হে মাবুদ, <span class="br-p"><br><br></span>দুষ্টরা কত কাল উল্লাস করবে?</div>
<div class="v" id="v4"><span class="vn">4</span> <span class="br-p"><br><br></span>তারা অনর্থক কথা বলছে, সগর্বে কথা বলছে, <span class="br-p"><br><br></span>দুর্বৃত্তরা সকলে নিজের বিষয়ে গর্ব করছে।</div>
<div class="v" id="v5"><span class="vn">5</span> <span class="br-p"><br><br></span>হে মাবুদ, তোমার লোকদেরকেই তারা চূর্ণ করছে, <span class="br-p"><br><br></span>তোমার অধিকারকে দুঃখ দিচ্ছে।</div>
<div class="v" id="v6"><span class="vn">6</span> <span class="br-p"><br><br></span>তারা বিধবা ও প্রবাসীকে হত্যা করছে; <span class="br-p"><br><br></span>এতিমদেরকে মেরে ফেলছে।</div>
<div class="v" id="v7"><span class="vn">7</span> <span class="br-p"><br><br></span>তারা বলছে, মাবুদ দেখবেন না, <span class="br-p"><br><br></span>ইয়াকুবের আল্লাহ্‌ বিবেচনা করবেন না।</div>
<div class="v" id="v8"><span class="vn">8</span> <span class="br-p"><br><br></span>হে লোকদের মধ্যবর্তী নরপশুরা, বিবেচনা কর; <span class="br-p"><br><br></span>হে নির্বোধেরা, কবে তোমাদের সুবুদ্ধি হবে?</div>
<div class="v" id="v9"><span class="vn">9</span> <span class="br-p"><br><br></span>যিনি কান সৃষ্টি করেছেন, তিনি কি শুনবেন না? <span class="br-p"><br><br></span>যিনি চোখ গঠন করেছেন, তিনি কি দেখবেন না?</div>
<div class="v" id="v10"><span class="vn">10</span> <span class="br-p"><br><br></span>যিনি জাতিগুলোর শিক্ষাদাতা, তিনি কি ভর্ৎসনা করবেন না? <span class="br-p"><br><br></span>তিনিই তো মানবজাতিকে জ্ঞান শিক্ষা দেন।</div>
<div class="v" id="v11"><span class="vn">11</span> <span class="br-p"><br><br></span>মাবুদ মানুষের কল্পনাগুলো জানেন, <span class="br-p"><br><br></span>সেই সকল তো শ্বাসমাত্র।</div>
<div class="v" id="v12"><span class="vn">12</span> <span class="br-p"><br><br></span>সুখী সেই ব্যক্তি, যাকে তুমি শাসন কর, <span class="br-p"><br><br></span>হে মাবুদ, যাকে তুমি তোমার শরীয়ত থেকে শিক্ষা দাও,</div>
<div class="v" id="v13"><span class="vn">13</span> <span class="br-p"><br><br></span>যেন তুমি তাকে বিপদ কাল থেকে বিশ্রাম দাও, <span class="br-p"><br><br></span>দুষ্টের জন্য যতদিন কূপ খনন করা না হয়।</div>
<div class="v" id="v14"><span class="vn">14</span> <span class="br-p"><br><br></span>কারণ মাবুদ তাঁর লোকদেরকে দূর করবেন না, <span class="br-p"><br><br></span>তাঁর অধিকার পরিত্যাগ করবেন না।</div>
<div class="v" id="v15"><span class="vn">15</span> <span class="br-p"><br><br></span>রাজশাসন ফিরে ধার্মিকতার কাছে আসবে; <span class="br-p"><br><br></span>সরলচিত্ত সকলে তার অনুগামী হবে।</div>
<div class="v" id="v16"><span class="vn">16</span> <span class="br-p"><br><br></span>কে আমার পক্ষে হয়ে দুরাচারদের বিরুদ্ধে উঠবে? <span class="br-p"><br><br></span>কে আমার পক্ষে দুর্বৃত্তদের বিরুদ্ধে দাঁড়াবে?</div>
<div class="v" id="v17"><span class="vn">17</span> <span class="br-p"><br><br></span>মাবুদ যদি আমার সাহায্য না করতেন, <span class="br-p"><br><br></span>আমার প্রাণ শীঘ্র নিঃশব্দ-স্থানে বসতি করতো।</div>
<div class="v" id="v18"><span class="vn">18</span> <span class="br-p"><br><br></span>যখন আমি বলতাম, আমার চরণ বিচলিত হল, <span class="br-p"><br><br></span>তখন, হে মাবুদ, তোমার অটল মহব্বত আমাকে সুস্থির রাখত।</div>
<div class="v" id="v19"><span class="vn">19</span> <span class="br-p"><br><br></span>আমার আন্তরিক ভাবনার বৃদ্ধিকালে <span class="br-p"><br><br></span>তোমার দেওয়া সান্ত্বনা আমার প্রাণকে আহ্লাদিত করে।</div>
<div class="v" id="v20"><span class="vn">20</span> <span class="br-p"><br><br></span>নাফরমানীর সিংহাসন কি তোমার সখা হতে পারে, <span class="br-p"><br><br></span>যা আইন দ্বারা জুলুম রচনা করে?</div>
<div class="v" id="v21"><span class="vn">21</span> <span class="br-p"><br><br></span>তারা ধার্মিকের প্রাণের বিরুদ্ধে দল বাঁধে, <span class="br-p"><br><br></span>নির্দোষের রক্তকে দোষী করে।</div>
<div class="v" id="v22"><span class="vn">22</span> <span class="br-p"><br><br></span>কিন্তু মাবুদ আমার উঁচু দুর্গ হয়েছেন, <span class="br-p"><br><br></span>আমার আল্লাহ্‌ আমার আশ্রয়-শৈল হয়েছেন।</div>
<div class="v" id="v23"><span class="vn">23</span> <span class="br-p"><br><br></span>তিনি তাদের অধর্ম তাদেরই উপরে বর্তিয়েছেন, <span class="br-p"><br><br></span>তাদের দুষ্টতায় তাদেরকে উচ্ছিন্ন করবেন; <span class="br-p"><br><br></span>মাবুদ, আমাদের আল্লাহ্‌, তাদেরকে উচ্ছিন্ন করবেন।</div>
</div>
<!-- PARSED ABOVE; EDITING MAY BREAK PARSER -->
</body></html>