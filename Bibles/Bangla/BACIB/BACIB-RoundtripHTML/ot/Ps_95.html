<html><head>
<meta http-equiv="Content-Type" content="text/html;charset=utf-8" />
<title>Ps 95 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 95);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_93.html">93</a> <a href="Ps_94.html">94</a> <b>95</b> <a href="Ps_96.html">96</a> <a href="Ps_97.html">97</a> ... <a href="Ps_150.html">150</a> </div><hr>
<h1>Ps 95</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>এসো, আমরা মাবুদের উদ্দেশে আনন্দগান করি, <span class="br-p"><br><br></span>আমাদের উদ্ধারের শৈলের উদ্দেশে জয়ধ্বনি করি।</div>
<div class="v" id="v2"><span class="vn">2</span> <span class="br-p"><br><br></span>আমরা প্রশংসা-গজল সহ তাঁর সম্মুখে গমন করি, <span class="br-p"><br><br></span>কাওয়ালী দ্বারা তাঁর উদ্দেশে জয়ধ্বনি করি।</div>
<div class="v" id="v3"><span class="vn">3</span> <span class="br-p"><br><br></span>কেননা মাবুদ মহান আল্লাহ্‌, <span class="br-p"><br><br></span>তিনি সমুদয় দেবতার উপরে মহান বাদশাহ্‌।</div>
<div class="v" id="v4"><span class="vn">4</span> <span class="br-p"><br><br></span>দুনিয়ার গভীর স্থানগুলো তাঁর হস্তগত, <span class="br-p"><br><br></span>পর্বতমালার চূড়াগুলোও তাঁরই।</div>
<div class="v" id="v5"><span class="vn">5</span> <span class="br-p"><br><br></span>সমুদ্র তাঁর, তিনিই তা নির্মাণ করেছেন, <span class="br-p"><br><br></span>তাঁরই হাত শুকনো ভূমি গঠন করেছে।</div>
<div class="v" id="v6"><span class="vn">6</span> <span class="br-p"><br><br></span>এসো, আমরা সেজ্‌দা করি, প্রণত হই, <span class="br-p"><br><br></span>আমাদের নির্মাতা মাবুদের সাক্ষাতে জানু পাতি।</div>
<div class="v" id="v7"><span class="vn">7</span> <span class="br-p"><br><br></span>কেননা তিনিই আমাদের আল্লাহ্‌, <span class="br-p"><br><br></span>আমরা তাঁর চরাণির লোক ও তাঁর হস্তের মেষ। <span class="br-p"><br><br></span>আহা! আজই তোমরা তাঁর কণ্ঠস্বর শোন!</div>
<div class="v" id="v8"><span class="vn">8</span> <span class="br-p"><br><br></span>নিজ নিজ অন্তর কঠিন করো না, যেমন মরীবায়, <span class="br-p"><br><br></span>যেমন মরুভূমির মধ্যে মঃসার দিনে করেছিলে।</div>
<div class="v" id="v9"><span class="vn">9</span> <span class="br-p"><br><br></span>তখন তোমাদের পূর্বপুরুষেরা আমার পরীক্ষা করলো, <span class="br-p"><br><br></span>আমার বিচার করলো, আমার কর্মও দেখল।</div>
<div class="v" id="v10"><span class="vn">10</span> <span class="br-p"><br><br></span>চল্লিশ বছর পর্যন্ত আমি সেই জাতির প্রতি অসন্তুষ্ট ছিলাম, <span class="br-p"><br><br></span>আমি বলেছিলাম, এরা ভ্রান্ত অন্তরের লোক; <span class="br-p"><br><br></span>এরা আমার পথ জানল না।</div>
<div class="v" id="v11"><span class="vn">11</span> <span class="br-p"><br><br></span>অতএব আমি আমার ক্রোধে শপথ করলাম, <span class="br-p"><br><br></span>এরা আমার বিশ্রামস্থানে প্রবেশ করবে না।</div>
</div>
<!-- PARSED ABOVE; EDITING MAY BREAK PARSER -->
</body></html>