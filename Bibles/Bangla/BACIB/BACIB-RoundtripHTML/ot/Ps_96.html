<html><head>
<meta http-equiv="Content-Type" content="text/html;charset=utf-8" />
<title>Ps 96 &ndash; জবুর শরীফ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 96);">
<div id="navbar"><a href="../index.html">কিতাবুল মোকাদ্দস</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_94.html">94</a> <a href="Ps_95.html">95</a> <b>96</b> <a href="Ps_97.html">97</a> <a href="Ps_98.html">98</a> ... <a href="Ps_150.html">150</a> </div><hr>
<h1>Ps 96</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জবুর</h2><span class="vn">1</span> <span class="br-p"><br><br></span>তোমরা মাবুদের উদ্দেশে নতুন গজল গাও; <span class="br-p"><br><br></span>সমস্ত দুনিয়া! মাবুদের উদ্দেশে গজল গাও।</div>
<div class="v" id="v2"><span class="vn">2</span> <span class="br-p"><br><br></span>মাবুদের উদ্দেশে গজল গাও, <span class="br-p"><br><br></span>তাঁর নামের শুকরিয়া কর, <span class="br-p"><br><br></span>প্রতিদিন তাঁর উদ্ধার ঘোষণা কর।</div>
<div class="v" id="v3"><span class="vn">3</span> <span class="br-p"><br><br></span>তবলিগ কর জাতিদের মধ্যে তাঁর গৌরব, <span class="br-p"><br><br></span>সমস্ত লোক-সমাজে তাঁর অলৌকিক কর্মগুলো।</div>
<div class="v" id="v4"><span class="vn">4</span> <span class="br-p"><br><br></span>কেননা মাবুদ মহান ও অতি প্রশংসনীয়, <span class="br-p"><br><br></span>তিনি সমস্ত দেবতার চেয়ে ভয়াবহ।</div>
<div class="v" id="v5"><span class="vn">5</span> <span class="br-p"><br><br></span>কেননা জাতিদের সমস্ত দেবতা মূর্তিমাত্র, <span class="br-p"><br><br></span>কিন্তু মাবুদ আসমানের নির্মাতা;</div>
<div class="v" id="v6"><span class="vn">6</span> <span class="br-p"><br><br></span>গৌরব ও মহিমা তাঁর অগ্রবর্তী; <span class="br-p"><br><br></span>শক্তি ও শোভা তাঁর পবিত্র স্থানে বিদ্যমান।</div>
<div class="v" id="v7"><span class="vn">7</span> <span class="br-p"><br><br></span>হে জাতিদের গোষ্ঠীগুলো, মাবুদের ঘোষণা কর, <span class="br-p"><br><br></span>মাবুদের গৌরব ও শক্তি ঘোষণা কর।</div>
<div class="v" id="v8"><span class="vn">8</span> <span class="br-p"><br><br></span>মাবুদের নামের গৌরব ঘোষণা কর, <span class="br-p"><br><br></span>নৈবেদ্য সঙ্গে নিয়ে তাঁর প্রাঙ্গণে এসো।</div>
<div class="v" id="v9"><span class="vn">9</span> <span class="br-p"><br><br></span>পবিত্র শোভায় মাবুদকে সেজ্‌দা কর; <span class="br-p"><br><br></span>সমস্ত দুনিয়া! তাঁর সাক্ষাতে কেঁপে ওঠো।</div>
<div class="v" id="v10"><span class="vn">10</span> <span class="br-p"><br><br></span>জাতিদের মধ্যে বল, মাবুদ রাজত্ব করেন; <span class="br-p"><br><br></span>জগৎও অটল, তা বিচলিত হবে না; <span class="br-p"><br><br></span>তিনি ন্যায়ে জাতিদের বিচার করবেন।</div>
<div class="v" id="v11"><span class="vn">11</span> <span class="br-p"><br><br></span>আসমান আনন্দ করুক, দুনিয়া উল্লসিত হোক; <span class="br-p"><br><br></span>সমুদ্র ও তার মধ্যেকার সকলই গর্জন করুক;</div>
<div class="v" id="v12"><span class="vn">12</span> <span class="br-p"><br><br></span>ক্ষেত ও সেই স্থানের সকলই উল্লসিত হোক; <span class="br-p"><br><br></span>তখন বনের সমস্ত গাছ আনন্দে গান করবে;</div>
<div class="v" id="v13"><span class="vn">13</span> <span class="br-p"><br><br></span>মাবুদের সাক্ষাতেই করবে, কেননা তিনি আসছেন, <span class="br-p"><br><br></span>তিনি দুনিয়ার বিচার করতে আসছেন; <span class="br-p"><br><br></span>তিনি ধর্মশীলতায় দুনিয়ার বিচার করবেন, <span class="br-p"><br><br></span>তাঁর বিশ্বস্ততায় জাতিদের বিচার করবেন।</div>
</div>
<!-- PARSED ABOVE; EDITING MAY BREAK PARSER -->
</body></html>