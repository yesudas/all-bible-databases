<html><head>
<meta http-equiv="Content-Type" content="text/html;charset=utf-8" />
<title>Ruth 3 &ndash; রূতের বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ruth', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>রূতের বিবরণ</b> &ndash; <a href="Ruth_1.html">1</a> <a href="Ruth_2.html">2</a> <b>3</b> <a href="Ruth_4.html">4</a> </div><hr>
<h1>Ruth 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বোয়সের খামারে রূত</h2><span class="vn">1</span> <span class="br-p"><br><br></span>পরে তার শাশুড়ী নয়মী তাকে বললো, বৎসে, তোমার যাতে মঙ্গল হয়, এমন বিশ্রামস্থান আমি কি তোমার জন্য চেষ্টা করবো না?</div>
<div class="v" id="v2"><span class="vn">2</span> সম্প্রতি যে বোয়সের বাঁদীদের সঙ্গে তুমি ছিলে, তিনি কি আমাদের জ্ঞাতি নন? দেখ, তিনি আজ রাতে খামারে যব ঝাড়বেন।</div>
<div class="v" id="v3"><span class="vn">3</span> অতএব তুমি এখন গোসল কর, তেল মাখ, তোমার কাপড় পর এবং সেই খামারে নেমে যাও; কিন্তু সেই ব্যক্তি ভোজন পান সমাপ্ত না করলে তাঁকে নিজের পরিচয় দিও না।</div>
<div class="v" id="v4"><span class="vn">4</span> তিনি যখন শয়ন করবেন, তখন তুমি তাঁর শয়ন স্থান দেখে নিও; পরে সেই স্থানে গিয়ে তাঁর পা অনাবৃত করে শয়ন করো; তাতে তিনি নিজে তোমার কর্তব্য তোমাকে বলবেন।</div>
<div class="v" id="v5"><span class="vn">5</span> সে জবাবে বললো, তুমি যা বলছো, সে সবই আমি করবো।</div>
<div class="v" id="v6"><span class="vn">6</span> <span class="br-p"><br><br></span>পরে সে ঐ খামারে নেমে গিয়ে তার শাশুড়ী যা যা হুকুম করেছিল, সকল কিছুই করলো।</div>
<div class="v" id="v7"><span class="vn">7</span> ফলত বোয়স ভোজন পান করলেন ও তাঁর অন্তঃকরণ প্রফুল্ল হলে তিনি শস্যরাশির প্রান্তে শয়ন করতে গেলেন; আর রূৎ ধীরে ধীরে এসে তাঁর পায়ের উপর থেকে চাদরটা সরিয়ে সেখানে শয়ন করলো।</div>
<div class="v" id="v8"><span class="vn">8</span> <span class="br-p"><br><br></span>পরে মধ্যরাত্রে বোয়স চম্‌কে উঠে পাশ পরিবর্তন করলেন; আর দেখ, এক জন স্ত্রী লোক তাঁর পায়ের কাছে শুয়ে আছে।</div>
<div class="v" id="v9"><span class="vn">9</span> তখন তিনি জিজ্ঞাসা করলেন, তুমি কে? সে জবাবে বললো, আমি আপনার বাঁদী রূৎ; আপনার এই বাঁদীর উপরে আপনি আপনার পাখা মেলে ধরুন, কারণ আপনি মুক্তিকর্তা জ্ঞাতি।</div>
<div class="v" id="v10"><span class="vn">10</span> তিনি বললেন, অয়ি বৎসে, তুমি মাবুদের দোয়ার পাত্রী, কেননা ধনবান বা দরিদ্র কোন যুবকের পিছনে না যাওয়াতে তুমি প্রথমাপেক্ষা শেষে বেশি সুশীলতা দেখালে।</div>
<div class="v" id="v11"><span class="vn">11</span> এখন বৎসে, ভয় করো না, তুমি যা বলবে, আমি তোমার জন্য সেসব করবো; কেননা তুমি যে খুব ভাল মেয়ে, এই আমার স্বজাতীয়দের নগর-দ্বারের সকলেই জানে।</div>
<div class="v" id="v12"><span class="vn">12</span> আর আমি মুক্তিকর্তা জ্ঞাতি, এই কথা সত্যি; কিন্তু আমা থেকেও নিকট-সম্পর্কীয় আর এক জন জ্ঞাতি আছে।</div>
<div class="v" id="v13"><span class="vn">13</span> আজ রাতটা তুমি এখানেই থাক, খুব ভোরে সে যদি তোমাকে মুক্ত করে, তবে ভাল, সে মুক্ত করুক; কিন্তু তোমাকে মুক্ত করতে যদি তার ইচ্ছা না হয়, তবে জীবন্ত মাবুদের কসম, আমিই তোমাকে মুক্ত করবো; তুমি সকাল পর্যন্ত শুয়ে থাক।</div>
<div class="v" id="v14"><span class="vn">14</span> <span class="br-p"><br><br></span>তাতে রূৎ সকাল পর্যন্ত তাঁর চরণ-সমীপে শুয়ে রইলো, পরে কেউ তাকে চিনতে পারে, এমন সময় না হতেই উঠলো; কারণ বোয়স বললেন, খামারে এই এক জন স্ত্রীলোক যে এসেছে এই কথা লোকে যেন জানতে না পারে।</div>
<div class="v" id="v15"><span class="vn">15</span> তিনি আরও বললেন, তোমার আবরণীয় চাদরটি এনে পেতে ধর। তখন তিনি ছয় (মাণ) যব মেপে তার মাথায় দিয়ে নগরে চলে গেলেন।</div>
<div class="v" id="v16"><span class="vn">16</span> পরে রূৎ তার শাশুড়ীর কাছে আসলে তার শাশুড়ী বললো, বৎসে কি হল? তাতে সে নিজের প্রতি সেই ব্যক্তির কৃত সমস্ত কাজ তাকে জানালো।</div>
<div class="v" id="v17"><span class="vn">17</span> আরও বললো, শাশুড়ীর কাছে খালি হাতে যেও না; এই বলে তিনি আমাকে এই ছয় (মাণ) যব দিয়েছেন।</div>
<div class="v" id="v18"><span class="vn">18</span> <span class="br-p"><br><br></span>পরে তার শাশুড়ী তাকে বললো, হে বৎসে, এই বিষয়ে কি হয়, তা যতক্ষণ পর্যন্ত জানতে না পার, ততক্ষণ পর্যন্ত বসে থাক; কেননা সে ব্যক্তি আজ এই কাজ সমাপ্ত না করে বিশ্রাম করবেন না।</div>
</div>
<!-- PARSED ABOVE; EDITING MAY BREAK PARSER -->
</body></html>