<html><head>
<meta http-equiv="Content-Type" content="text/html;charset=utf-8" />
<title>Ruth 4 &ndash; রূতের বিবরণ &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ruth', 4);">
<div id="navbar"><a href="../index.html">কিতাবুল মোকাদ্দস</a> &ndash; <b>রূতের বিবরণ</b> &ndash; <a href="Ruth_1.html">1</a> <a href="Ruth_2.html">2</a> <a href="Ruth_3.html">3</a> <b>4</b> </div><hr>
<h1>Ruth 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>রূতের সঙ্গে বোয়সের বিয়ে</h2><span class="vn">1</span> <span class="br-p"><br><br></span>পরে বোয়স নগর-দ্বারে উঠে গিয়ে সেই স্থানে বসলেন। আর দেখ, যে মুক্তিকর্তা জ্ঞাতির কথা বোয়স বলেছিলেন, সেই ব্যক্তি পথ দিয়ে আসছিল; তাতে বোয়স তাকে বললেন, ওহে অমুক, পথ ছেড়ে এই স্থানে এসে বস; তখন সে পথ ছেড়ে এসে বসলো।</div>
<div class="v" id="v2"><span class="vn">2</span> পরে বোয়স নগরের দশ জন প্রধান ব্যক্তিকে নিয়ে বললেন, আপনারা এই স্থানে বসুন। তাঁরা বসলেন।</div>
<div class="v" id="v3"><span class="vn">3</span> তখন বোয়স ঐ মুক্তিকর্তা জ্ঞাতিকে বললেন, আমাদের ভাই ইলীমেলকের যে ভূমিখণ্ড ছিল তা মোয়াব দেশ থেকে ফিরে এসে নয়মী বিক্রি করছেন।</div>
<div class="v" id="v4"><span class="vn">4</span> অতএব আমি তোমাকে এই কথা জানাতে মনস্থ করেছি; তুমি এই সমাসীন লোকদের সাক্ষাতে ও আমার স্বজাতীয়দের প্রধান ব্যক্তিবর্গের সাক্ষাতে তা ক্রয় কর। যদি তুমি মুক্ত করতে চাও, মুক্ত কর, কিন্তু যদি মুক্ত করতে না চাও তবে আমাকে বল, আমি জানতে চাই; কেননা তুমি মুক্ত করলে আর কেউ করতে পারে না; কিন্তু তোমার পরে আমি পারি। সে বললো, আমি মুক্ত করবো।</div>
<div class="v" id="v5"><span class="vn">5</span> তখন বোয়স বললেন, তুমি যে দিনে নয়মীর হাত থেকে সেই ক্ষেত ক্রয় করবে, সেই দিনে মৃত ব্যক্তির অধিকারে তার নাম উদ্ধারার্থে তার স্ত্রী মোয়াবীয়া রূতের কাছ থেকেও তা ক্রয় করতে হবে।</div>
<div class="v" id="v6"><span class="vn">6</span> তখন ঐ মুক্তিকর্তা জ্ঞাতি বললো, আমি নিজের জন্য তা মুক্ত করতে পারি না, করলে নিজের অধিকার নষ্ট করবো; আমার মুক্ত করার বস্তু তুমি মুক্ত কর, কেননা আমি মুক্ত করতে পারি না।</div>
<div class="v" id="v7"><span class="vn">7</span> <span class="br-p"><br><br></span>মুক্তি ও বিনিময় বিষয়ক সমস্ত কথা স্থির করার জন্য আগেকার দিনে ইসরাইলের মধ্যে এরকম রীতি ছিল; লোকে তার জুতা খুলে প্রতিবেশীকে দিত; তা ইসরাইলের মধ্যে সাক্ষ্যস্বরূপ হত।</div>
<div class="v" id="v8"><span class="vn">8</span> অতএব সেই মুক্তিকর্তা জ্ঞাতি যখন বোয়সকে বললো, তুমি নিজে তা ক্রয় কর, তখন সে নিজের জুতা খুলে দিল।</div>
<div class="v" id="v9"><span class="vn">9</span> পরে বোয়স প্রাচীন নেতৃ-বর্গদের ও সমস্ত লোককে বললেন, আজ আপনারা সাক্ষী হলেন, ইলীমেলকের যা যা ছিল এবং কিলিয়োন ও মহলোনের যা যা ছিল সেসব আমি নয়মীর হাত থেকে ক্রয় করলাম।</div>
<div class="v" id="v10"><span class="vn">10</span> আর আপন ভাইদের মধ্যে ও নিজ বসতিস্থানের দ্বারে সেই মৃত ব্যক্তির নাম যেন মুছে না যায়, এজন্য সেই মৃত ব্যক্তির অধিকারে তার নাম উদ্ধার করার জন্য আমি আমার স্ত্রী হিসেবে মহলোনের স্ত্রী মোয়াবীয়া রূৎকেও ক্রয় করলাম; আজ আপনারা সাক্ষী হলেন।</div>
<div class="v" id="v11"><span class="vn">11</span> তাতে নগর-দ্বারবর্তী সমস্ত লোক ও প্রাচীনবর্গরা বললেন, আমরা সাক্ষী হলাম। যে স্ত্রী তোমার কুলে প্রবেশ করলো, মাবুদ তাকে রাহেলা ও লেয়ার মত করুন, যে দু’জন ইসরাইলের কুল নির্মাণ করেছিলেন; আর ইফ্রাথায় তোমার ঐশ্বর্য ও বেথেলহেমে তোমার সুখ্যাতি হোক।</div>
<div class="v" id="v12"><span class="vn">12</span> মাবুদ সেই যুবতীর গর্ভ থেকে যে সন্তান তোমাকে দেবেন, তা দ্বারা তামরের গর্ভজাত এহুদার পুত্র পেরসের কুলের মত তোমার কুল হোক।</div>
<div class="v" id="v13"><h2>হযরদ দাউদের পূর্বপুরুষ</h2><span class="vn">13</span> <span class="br-p"><br><br></span>পরে বোয়স রূৎকে বিয়ে করলে তিনি তাঁর স্ত্রী হলেন এবং বোয়স তাঁর কাছে গমন করলে তিনি মাবুদের কাছ থেকে গর্ভধারণের শক্তি পেয়ে পুত্র প্রসব করলেন।</div>
<div class="v" id="v14"><span class="vn">14</span> পরে স্ত্রীলোকেরা নয়মীকে বললো, মাবুদ ধন্য হোন, তিনি আজ তোমাকে মুক্তিকর্তা জ্ঞাতি থেকে বঞ্চিত করেন নি; তাঁর নাম ইসরাইলের মধ্যে বিখ্যাত হোক।</div>
<div class="v" id="v15"><span class="vn">15</span> এই বালকটি তোমার প্রাণ পুনরায় সঞ্জীবিত করবে ও বৃদ্ধাবস্থায় তোমার প্রতিপালক হবে; কেননা যে তোমাকে ভালবাসে ও তোমার পক্ষে সাত পুত্র থেকেও উত্তম, তোমার সেই পুত্রবধূই একে প্রসব করেছে।</div>
<div class="v" id="v16"><span class="vn">16</span> তখন নয়মী বালকটিকে নিয়ে নিজের কোলে রাখল ও তার ধাত্রী হল।</div>
<div class="v" id="v17"><span class="vn">17</span> পরে ‘নয়মীর একটি পুত্র জন্মগ্রহণ করলো’, এই বলে তার প্রতিবেশীরা তার নাম রাখল; তারা তার নাম ওবেদ রাখল। সে ইয়াসির পিতা, আর ইয়াসি দাউদের পিতা।</div>
<div class="v" id="v18"><span class="vn">18</span> <span class="br-p"><br><br></span>পেরসের খান্দাননামা এই। পেরসের পুত্র হিষ্রোণ;</div>
<div class="v" id="v19"><span class="vn">19</span> হিষ্রোণের পুত্র রাম; রামের পুত্র অম্মীনাদ; অম্মীনাদবের পুত্র নহশোন;</div>
<div class="v" id="v20"><span class="vn">20</span> নহশোনের পুত্র সল্‌মোন;</div>
<div class="v" id="v21"><span class="vn">21</span> সল্‌মোনের পুত্র বোয়স; বোয়সের পুত্র ওবেদ; ওবেদের পুত্র ইয়াসি;</div>
<div class="v" id="v22"><span class="vn">22</span> ও ইয়াসির পুত্র দাউদ।</div>
</div>
<!-- PARSED ABOVE; EDITING MAY BREAK PARSER -->
</body></html>