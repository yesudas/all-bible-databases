<html><head>
<meta http-equiv="Content-Type" content="text/html;charset=utf-8" />
<title>Song 2 &ndash; সোলায়মানের গজল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 2);">
<div id="navbar"><a href="../index.html">কিতাবুল মোকাদ্দস</a> &ndash; <b>সোলায়মানের গজল</b> &ndash; <a href="Song_1.html">1</a> <b>2</b> <a href="Song_3.html">3</a> <a href="Song_4.html">4</a> ... <a href="Song_8.html">8</a> </div><hr>
<h1>Song 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আমি শারোণের গোলাপ, <span class="br-p"><br><br></span>উপত্যকার লিলি ফুল। <span class="br-p"><br><br></span>----</div>
<div class="v" id="v2"><span class="vn">2</span> <span class="br-p"><br><br></span>যেমন কাঁটাবনের মধ্যে লিলি ফুল, <span class="br-p"><br><br></span>তেমনি যুবতীদের মধ্যে আমার প্রিয়া। <span class="br-p"><br><br></span>----</div>
<div class="v" id="v3"><span class="vn">3</span> <span class="br-p"><br><br></span>যেমন বনের গাছপালার মধ্যে আপেল গাছ, <span class="br-p"><br><br></span>তেমনি যুবকদের মধ্যে আমার প্রিয়; <span class="br-p"><br><br></span>আমি পরমহর্ষে তাঁর ছায়াতে বসলাম, <span class="br-p"><br><br></span>তাঁর ফল আমার মুখে সুস্বাদু লাগল।</div>
<div class="v" id="v4"><span class="vn">4</span> <span class="br-p"><br><br></span>তিনি আমাকে পানশালাতে নিয়ে গেলেন, <span class="br-p"><br><br></span>আমার উপরে প্রেমই তাঁর নিশান হল।</div>
<div class="v" id="v5"><span class="vn">5</span> <span class="br-p"><br><br></span>তোমরা কিস্‌মিসের পিঠা দ্বারা আমাকে সুস্থির কর, <span class="br-p"><br><br></span>আপেল দ্বারা আমার প্রাণ জুড়াও; <span class="br-p"><br><br></span>কেননা আমি প্রেম-পীড়িতা।</div>
<div class="v" id="v6"><span class="vn">6</span> <span class="br-p"><br><br></span>তাঁর বাম হাত আমার মাথার নিচে থাকে, <span class="br-p"><br><br></span>তাঁর ডান হাত আমাকে আলিঙ্গন করে। <span class="br-p"><br><br></span>----</div>
<div class="v" id="v7"><span class="vn">7</span> <span class="br-p"><br><br></span>অয়ি জেরুশালেমের কন্যারা! <span class="br-p"><br><br></span>আমি তোমাদেরকে কসম দিয়ে বলছি, <span class="br-p"><br><br></span>কৃষ্ণসার ও মাঠের হরিণীদের কসম দিয়ে বলছি, <span class="br-p"><br><br></span>তোমরা প্রেমকে জাগিয়ো না, উত্তেজিত করো না, <span class="br-p"><br><br></span>যে পর্যন্ত তার বাসনা না হয়। <span class="br-p"><br><br></span>----</div>
<div class="v" id="v8"><span class="vn">8</span> <span class="br-p"><br><br></span>ঐ মম প্রিয়ের কণ্ঠস্বর! দেখ, তিনি আসছেন, <span class="br-p"><br><br></span>পর্বতমালার উপর দিয়ে, <span class="br-p"><br><br></span>উপপর্বতগুলোর উপর দিয়ে নৃত্য পরায়ণ হয়ে আসছেন।</div>
<div class="v" id="v9"><span class="vn">9</span> <span class="br-p"><br><br></span>আমার প্রিয় মৃগের ও হরিণের বাচ্চার মত; <span class="br-p"><br><br></span>দেখ, তিনি আমাদের প্রাচীরের পিছনে দাঁড়িয়ে, <span class="br-p"><br><br></span>জানালা দিয়ে তাকিয়ে দেখছেন, <span class="br-p"><br><br></span>জাফ্‌রির মধ্য দিয়ে উঁকি মারছেন।</div>
<div class="v" id="v10"><span class="vn">10</span> <span class="br-p"><br><br></span>আমার প্রিয় কথা বললেন, আমাকে বললেন, <span class="br-p"><br><br></span>‘অয়ি মম প্রিয়ে! উঠ; অয়ি মম সুন্দরী! এসো;</div>
<div class="v" id="v11"><span class="vn">11</span> <span class="br-p"><br><br></span>কারণ দেখ, শীতকাল অতীত হয়েছে, <span class="br-p"><br><br></span>বর্ষা শেষ হয়ে গেছে,</div>
<div class="v" id="v12"><span class="vn">12</span> <span class="br-p"><br><br></span>ক্ষেতে ফুল প্রস্ফুটিত হয়েছে, <span class="br-p"><br><br></span>পাখিদের গানের সময় হয়েছে, <span class="br-p"><br><br></span>আমাদের দেশে ঘুঘুর ডাক শোনা যাচ্ছে।</div>
<div class="v" id="v13"><span class="vn">13</span> <span class="br-p"><br><br></span>ডুমুর গাছের ফল রসযুক্ত হচ্ছে, <span class="br-p"><br><br></span>আঙ্গুরলতাগুলো মুকুলিত হয়েছে, <span class="br-p"><br><br></span>সেগুলো সৌরভ ছড়াচ্ছে। <span class="br-p"><br><br></span>অয়ি মম প্রিয়ে! উঠ; <span class="br-p"><br><br></span>অয়ি মম সুন্দরী! এসো।</div>
<div class="v" id="v14"><span class="vn">14</span> <span class="br-p"><br><br></span>অয়ি মম কপোতি! তুমি শৈলের ফাটলে, <span class="br-p"><br><br></span>ভূধরের গুপ্ত স্থানে রয়েছ, <span class="br-p"><br><br></span>আমাকে তোমার রূপ দেখতে দাও, <span class="br-p"><br><br></span>তোমার স্বর শুনতে দাও, <span class="br-p"><br><br></span>কেননা তোমার স্বর মিষ্ট ও তোমার রূপ মনোহর।’</div>
<div class="v" id="v15"><span class="vn">15</span> <span class="br-p"><br><br></span>তোমরা আমাদের জন্য সেই শিয়ালদেরকে, <span class="br-p"><br><br></span>ছোট শিয়ালদেরকে ধর, <span class="br-p"><br><br></span>যারা আঙ্গুরের বাগানগুলো নষ্ট করে; <span class="br-p"><br><br></span>কারণ আমাদের আঙ্গুরের বাগানগুলো মুকুলিত হয়েছে।</div>
<div class="v" id="v16"><span class="vn">16</span> <span class="br-p"><br><br></span>আমার প্রিয় আমারই, আর আমি তাঁরই; <span class="br-p"><br><br></span>তিনি লিলি ফুলবনে তার পাল চরান।</div>
<div class="v" id="v17"><span class="vn">17</span> <span class="br-p"><br><br></span>যতক্ষণ দিন শীতল না হয়, <span class="br-p"><br><br></span>ও ছায়াগুলো পালিয়ে না যায়, <span class="br-p"><br><br></span>হে আমার প্রিয়! ততক্ষণ তুমি ফিরে এসো, <span class="br-p"><br><br></span>আর কৃষ্ণসারের কিংবা হরিণের বাচ্চার মত হও, <span class="br-p"><br><br></span>বেথর পর্বতশ্রেণীর উপরে।</div>
</div>
<!-- PARSED ABOVE; EDITING MAY BREAK PARSER -->
</body></html>