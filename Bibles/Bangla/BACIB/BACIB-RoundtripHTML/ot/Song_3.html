<html><head>
<meta http-equiv="Content-Type" content="text/html;charset=utf-8" />
<title>Song 3 &ndash; সোলায়মানের গজল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 3);">
<div id="navbar"><a href="../index.html">কিতাবুল মোকাদ্দস</a> &ndash; <b>সোলায়মানের গজল</b> &ndash; <a href="Song_1.html">1</a> <a href="Song_2.html">2</a> <b>3</b> <a href="Song_4.html">4</a> <a href="Song_5.html">5</a> ... <a href="Song_8.html">8</a> </div><hr>
<h1>Song 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>রাতের বেলায় আমি আমার বিছানায় আমার প্রাণ-প্রিয়তমের খোঁজ করছিলাম, <span class="br-p"><br><br></span>খোঁজ করছিলাম, কিন্তু তাঁকে পেলাম না।</div>
<div class="v" id="v2"><span class="vn">2</span> <span class="br-p"><br><br></span>বললাম, আমি এখন উঠে নগরে ভ্রমণ করবো, <span class="br-p"><br><br></span>গলিতে গলিতে ও চকে চকে ভ্রমণ করবো, <span class="br-p"><br><br></span>আমার প্রাণ-প্রিয়তমের খোঁজ করবো; <span class="br-p"><br><br></span>খোঁজ করেছিলাম, কিন্তু তাঁকে পেলাম না।</div>
<div class="v" id="v3"><span class="vn">3</span> <span class="br-p"><br><br></span>নগরে ভ্রমণকারী প্রহরীরা আমাকে দেখতে পেল, <span class="br-p"><br><br></span>আমি বললাম, তোমরা কি আমার প্রাণ-প্রিয়তমকে দেখেছ?</div>
<div class="v" id="v4"><span class="vn">4</span> <span class="br-p"><br><br></span>আমি তাদের কাছ থেকে একটু অগ্রসর হলাম, <span class="br-p"><br><br></span>তখনই আমার প্রাণ-প্রিয়তমকে পেলাম, <span class="br-p"><br><br></span>আমি তাঁকে ধরলাম, ছাড়লাম না, <span class="br-p"><br><br></span>যতক্ষণ নিজের মায়ের বাড়িতে না আনলাম, <span class="br-p"><br><br></span>আমার জননীর অন্তঃপুরে না আনলাম। <span class="br-p"><br><br></span>----</div>
<div class="v" id="v5"><span class="vn">5</span> <span class="br-p"><br><br></span>অয়ি জেরুশালেমের কন্যারা। <span class="br-p"><br><br></span>আমি তোমাদেরকে কসম দিয়ে বলছি, <span class="br-p"><br><br></span>কৃষ্ণসার ও মাঠের হরিণীদের কসম দিয়ে বলছি, <span class="br-p"><br><br></span>তোমরা প্রেমকে জাগিয়ো না, উত্তেজিত করো না, <span class="br-p"><br><br></span>যে পর্যন্ত তার বাসনা না হয়। <span class="br-p"><br><br></span>----</div>
<div class="v" id="v6"><span class="vn">6</span> <span class="br-p"><br><br></span>গন্ধরস ও কুন্দুরুতে সুবাসিত হয়ে, <span class="br-p"><br><br></span>বণিকের সমস্ত রকম দ্রব্যে সুবাসিত হয়ে, <span class="br-p"><br><br></span>ধোঁয়ার স্তম্ভের মত মরুভূমি থেকে আসছেন, উনি কে?</div>
<div class="v" id="v7"><span class="vn">7</span> <span class="br-p"><br><br></span>দেখ, ওটা সোলায়মানের পাল্‌কি, <span class="br-p"><br><br></span>ওর চারদিকে ষাটজন বীর আছেন, <span class="br-p"><br><br></span>ওরা ইসরাইলের বীরদের মধ্যবর্তী।</div>
<div class="v" id="v8"><span class="vn">8</span> <span class="br-p"><br><br></span>ওরা সকলে তলোয়ারধারী ও রণকুশল; <span class="br-p"><br><br></span>ওদের প্রত্যেকের কোমরে নিজের নিজের তলোয়ার বাঁধা আছে, <span class="br-p"><br><br></span>রাত্রিকালীন বিভীষিকার দরুন।</div>
<div class="v" id="v9"><span class="vn">9</span> <span class="br-p"><br><br></span>বাদশাহ্‌ সোলায়মান নিজের জন্য একটি চতুর্দোল নির্মাণ করলেন, <span class="br-p"><br><br></span>লেবাননের কাঠ দিয়ে তৈরি করলেন।</div>
<div class="v" id="v10"><span class="vn">10</span> <span class="br-p"><br><br></span>তিনি রূপা দিয়ে তার স্তম্ভ নির্মাণ করলেন, <span class="br-p"><br><br></span>সোনার তলদেশ ও বেগুনী রঙ্গের আসন করলেন, <span class="br-p"><br><br></span>এবং জেরুশালেমের কন্যাদের কর্তৃক মহব্বত দিয়ে তার মধ্যভাগ <span class="br-p"><br><br></span>খচিত হল।</div>
<div class="v" id="v11"><span class="vn">11</span> <span class="br-p"><br><br></span>অয়ি সিয়োন-কন্যারা। <span class="br-p"><br><br></span>তোমরা বাইরে গিয়ে বাদশাহ্‌ সোলায়মানকে নিরীক্ষণ কর; <span class="br-p"><br><br></span>তিনি সেই মুকুটে ভূষিত, <span class="br-p"><br><br></span>যা তাঁর মা তাঁর মাথায় দিয়েছিলেন, <span class="br-p"><br><br></span>তাঁর বিয়ের দিনে, <span class="br-p"><br><br></span>তাঁর অন্তরের আনন্দের দিনে। <span class="br-p"><br><br></span>----</div>
</div>
<!-- PARSED ABOVE; EDITING MAY BREAK PARSER -->
</body></html>