<html><head>
<meta http-equiv="Content-Type" content="text/html;charset=utf-8" />
<title>Song 4 &ndash; সোলায়মানের গজল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 4);">
<div id="navbar"><a href="../index.html">কিতাবুল মোকাদ্দস</a> &ndash; <b>সোলায়মানের গজল</b> &ndash; <a href="Song_1.html">1</a> <a href="Song_2.html">2</a> <a href="Song_3.html">3</a> <b>4</b> <a href="Song_5.html">5</a> <a href="Song_6.html">6</a> ... <a href="Song_8.html">8</a> </div><hr>
<h1>Song 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>অয়ি মম প্রিয়ে! দেখ, তুমি সুন্দরী, <span class="br-p"><br><br></span>দেখ, তুমি সুন্দরী; <span class="br-p"><br><br></span>ঘোমটার মধ্যে তোমার নয়নযুগল কবুতরের মত; <span class="br-p"><br><br></span>তোমার কেশপাশ এমন ছাগল পালের মত, <span class="br-p"><br><br></span>যারা গিলিয়দ-পর্বতের পাশে শুয়ে থাকে।</div>
<div class="v" id="v2"><span class="vn">2</span> <span class="br-p"><br><br></span>তোমার দাঁতগুলো ছিন্নলোমা ভেড়ীর পালের মত, <span class="br-p"><br><br></span>যারা গোসল করে উঠে এসেছে, <span class="br-p"><br><br></span>যাদের সকলের যমজ বাচ্চা আছে, <span class="br-p"><br><br></span>যাদের মধ্যে একটিও মৃত বাচ্চা নেই।</div>
<div class="v" id="v3"><span class="vn">3</span> <span class="br-p"><br><br></span>তোমার ওষ্ঠাধর লাল রংয়ের সুতার মত, <span class="br-p"><br><br></span>তোমার মুখ অতি মনোহর, <span class="br-p"><br><br></span>তোমার ঘোমটার মধ্যে তোমার গণ্ডদেশ ডালিম-খণ্ডের মত।</div>
<div class="v" id="v4"><span class="vn">4</span> <span class="br-p"><br><br></span>তোমার গলদেশ দাউদের সেই উচ্চগৃহের মত, <span class="br-p"><br><br></span>যা অস্ত্রাগারের জন্য নির্মিত, <span class="br-p"><br><br></span>যার মধ্যে এক হাজার ঢাল টাঙ্গান রয়েছে, <span class="br-p"><br><br></span>সে সমস্তই বীরদের ঢাল।</div>
<div class="v" id="v5"><span class="vn">5</span> <span class="br-p"><br><br></span>তোমার কুচযুগল দু’টি হরিণের বাচ্চার, <span class="br-p"><br><br></span>হরিণীর দু’টি যমজ বাচ্চার মত <span class="br-p"><br><br></span>যারা লিলি ফুলবনে চরে।</div>
<div class="v" id="v6"><span class="vn">6</span> <span class="br-p"><br><br></span>যতক্ষণ দিন শীতল না হয়, <span class="br-p"><br><br></span>ও ছায়াগুলো পালিয়ে না যায়, <span class="br-p"><br><br></span>ততক্ষণ আমি গন্ধরসের পর্বতে যাব, <span class="br-p"><br><br></span>আর কুন্দুরুর পর্বতে যাব।</div>
<div class="v" id="v7"><span class="vn">7</span> <span class="br-p"><br><br></span>অয়ি মম প্রিয়ে! তুমি সর্বাঙ্গসুন্দরী, <span class="br-p"><br><br></span>তোমাতে কোন খুঁত নেই।</div>
<div class="v" id="v8"><span class="vn">8</span> <span class="br-p"><br><br></span>আমারই সঙ্গে লেবানন থেকে এসো, <span class="br-p"><br><br></span>বধূ! আমারই সঙ্গে লেবানন থেকে এসো; <span class="br-p"><br><br></span>অবলোকন কর অমানার শৃঙ্গ থেকে, <span class="br-p"><br><br></span>শনীর ও হর্মোণ পর্বতের শৃঙ্গ থেকে, <span class="br-p"><br><br></span>সিংহদের বাসস্থান থেকে, <span class="br-p"><br><br></span>চিতা বাঘদের পর্বত থেকে।</div>
<div class="v" id="v9"><span class="vn">9</span> <span class="br-p"><br><br></span>তুমি আমার মন হরণ করেছ, <span class="br-p"><br><br></span>অয়ি মম ভগিনি! মম বধূ! <span class="br-p"><br><br></span>তুমি আমার মন হরণ করেছ, <span class="br-p"><br><br></span>তোমার এক পলকের চাহনি দ্বারা, <span class="br-p"><br><br></span>তোমার কণ্ঠের এক হার দ্বারা।</div>
<div class="v" id="v10"><span class="vn">10</span> <span class="br-p"><br><br></span>তোমার মহব্বত কেমন মনোরম! <span class="br-p"><br><br></span>অয়ি মম ভগিনি, মম বধূ! <span class="br-p"><br><br></span>তোমার মহব্বত আঙ্গুর-রস থেকে কত উৎকৃষ্ট! <span class="br-p"><br><br></span>তোমার তেলের সৌরভ সমস্ত সুগন্ধি দ্রব্যের চেয়ে কত উৎকৃষ্ট!</div>
<div class="v" id="v11"><span class="vn">11</span> <span class="br-p"><br><br></span>বধূ! তোমার ওষ্ঠাধর থেকে ফোঁটা ফোঁটা মধু ক্ষরে, <span class="br-p"><br><br></span>তোমার জিহ্বার তলে মধু ও দুধ আছে; <span class="br-p"><br><br></span>তোমার পোশাকের গন্ধ লেবাননের গন্ধের মত।</div>
<div class="v" id="v12"><span class="vn">12</span> <span class="br-p"><br><br></span>মম ভগিনি, মম কান্তা অর্গলবদ্ধ উপবন, <span class="br-p"><br><br></span>বন্ধ বাগান, সীলমোহর করা ফোয়ারা।</div>
<div class="v" id="v13"><span class="vn">13</span> <span class="br-p"><br><br></span>তোমার চারাগুলো ডালিমের উপবন, <span class="br-p"><br><br></span>তন্মধ্যে আছে সুস্বাদু ফল, জটামাংসীর সঙ্গে মেঁহেদি,</div>
<div class="v" id="v14"><span class="vn">14</span> <span class="br-p"><br><br></span>জটামাংসী ও জাফরান, <span class="br-p"><br><br></span>বচ, দারুচিনি ও সমস্ত রকম সুগন্ধি ধূপের গাছ, <span class="br-p"><br><br></span>গন্ধরস অগুরু ও প্রধান প্রধান সমস্ত সুগন্ধির তরু।</div>
<div class="v" id="v15"><span class="vn">15</span> <span class="br-p"><br><br></span>তুমি উপবনগুলোর উৎস, <span class="br-p"><br><br></span>তুমি জীবন্ত পানির কূপ, <span class="br-p"><br><br></span>লেবাননের প্রবাহিত স্রোতমালা। <span class="br-p"><br><br></span>----</div>
<div class="v" id="v16"><span class="vn">16</span> <span class="br-p"><br><br></span>হে উত্তরীয় বায়ু, জাগ, হে দখিনা বায়ু, <span class="br-p"><br><br></span>এসো, আমার উপবনে উপর দিয়ে বয়ে যাও; <span class="br-p"><br><br></span>উপবনের বিবিধ সুগন্ধি প্রবাহিত হোক, <span class="br-p"><br><br></span>আমার প্রিয় তার বাগানে আসুন, <span class="br-p"><br><br></span>নিজের উপাদেয় ফলগুলো আহার করুন। <span class="br-p"><br><br></span>----</div>
<div class="v" id="v17"><span class="vn">17</span> <span class="br-p"><br><br></span>আমি নিজের উপবনে এসেছি, <span class="br-p"><br><br></span>অয়ি মম ভগিনি! মম বধূ! <span class="br-p"><br><br></span>আমার গন্ধরস ও সুগন্ধি দ্রব্য সংগ্রহ করেছি, <span class="br-p"><br><br></span>আমার মধুসহ মধুচক্র চুষেছি, <span class="br-p"><br><br></span>আমার আঙ্গুর-রস ও দুধ পান করেছি। <span class="br-p"><br><br></span>হে বন্ধুরা! ভোজন কর; পান কর, <span class="br-p"><br><br></span>হে প্রিয়েরা, যথেষ্ট পান কর। <span class="br-p"><br><br></span>----</div>
</div>
<!-- PARSED ABOVE; EDITING MAY BREAK PARSER -->
</body></html>