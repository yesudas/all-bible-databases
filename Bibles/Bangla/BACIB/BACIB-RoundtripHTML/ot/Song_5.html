<html><head>
<meta http-equiv="Content-Type" content="text/html;charset=utf-8" />
<title>Song 5 &ndash; সোলায়মানের গজল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 5);">
<div id="navbar"><a href="../index.html">কিতাবুল মোকাদ্দস</a> &ndash; <b>সোলায়মানের গজল</b> &ndash; <a href="Song_1.html">1</a> ... <a href="Song_3.html">3</a> <a href="Song_4.html">4</a> <b>5</b> <a href="Song_6.html">6</a> <a href="Song_7.html">7</a> <a href="Song_8.html">8</a> </div><hr>
<h1>Song 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আমি নিদ্রিতা ছিলাম, <span class="br-p"><br><br></span>কিন্তু আমার হৃদয় জেগেছিল; <span class="br-p"><br><br></span>আমার প্রিয়ের স্বর, <span class="br-p"><br><br></span>তিনি দ্বারে আঘাত করে বললেন,</div>
<div class="v" id="v2"><span class="vn">2</span> <span class="br-p"><br><br></span>‘আমায় দুয়ার খুলে দাও; <span class="br-p"><br><br></span>অয়ি মম ভগিনি! মম প্রিয়ে! মম কপোতি! মম শুদ্ধমতি! <span class="br-p"><br><br></span>কারণ আমার মাথা ভিজে গেছে শিশিরে, <span class="br-p"><br><br></span>আমার কেশপাশ রাতের কুয়াশায়।’</div>
<div class="v" id="v3"><span class="vn">3</span> <span class="br-p"><br><br></span>‘আমি আমার পোশাক খুলেছি, <span class="br-p"><br><br></span>কেমন করে পরবো? <span class="br-p"><br><br></span>আমি পা দুখানি ধুয়েছি, <span class="br-p"><br><br></span>কেমন করে মলিন করবো?’</div>
<div class="v" id="v4"><span class="vn">4</span> <span class="br-p"><br><br></span>আমার প্রিয় দুয়ারের ছিদ্র দিয়ে তাঁর হাত ঢুকালেন, <span class="br-p"><br><br></span>তাঁর জন্য আমার অন্তর ব্যাকুল হল।</div>
<div class="v" id="v5"><span class="vn">5</span> <span class="br-p"><br><br></span>আমি আমার প্রিয়ের জন্য দুয়ার খুলতে উঠলাম; <span class="br-p"><br><br></span>তখন গন্ধরসে আমার হাত ভিজল, <span class="br-p"><br><br></span>আমার আঙ্গুল তরল গন্ধরসে ভিজল, <span class="br-p"><br><br></span>অর্গলের হাতলের উপরে।</div>
<div class="v" id="v6"><span class="vn">6</span> <span class="br-p"><br><br></span>আমি আমার প্রিয়ের জন্য দুয়ার খুলে দিলাম; <span class="br-p"><br><br></span>কিন্তু আমার প্রিয় ফিরে গিয়েছিলেন, চলে গিয়েছিলেন; <span class="br-p"><br><br></span>তিনি কথা বললে আমার প্রাণ উড়ে গিয়েছিল; <span class="br-p"><br><br></span>আমি তাঁর খোঁজ করলাম, কিন্তু পেলাম না, <span class="br-p"><br><br></span>আমি তাঁকে ডাকলাম, তিনি আমাকে জবাব দিলেন না।</div>
<div class="v" id="v7"><span class="vn">7</span> <span class="br-p"><br><br></span>নগরে ভ্রমণকারী প্রহরীরা আমাকে দেখতে পেল, <span class="br-p"><br><br></span>তারা আমাকে প্রহার করলো, ক্ষতবিক্ষত করলো, <span class="br-p"><br><br></span>প্রাচীরের প্রহরীরা আমার চাদর কেড়ে নিল।</div>
<div class="v" id="v8"><span class="vn">8</span> <span class="br-p"><br><br></span>অয়ি! জেরুশালেমের কন্যারা! <span class="br-p"><br><br></span>আমি তোমাদেরকে কসম দিয়ে বলছি, <span class="br-p"><br><br></span>তোমরা যদি আমার প্রিয়তমের দেখা পাও, <span class="br-p"><br><br></span>তবে তাঁকে বলো যে, আমি প্রেম-পীড়িতা। <span class="br-p"><br><br></span>----</div>
<div class="v" id="v9"><span class="vn">9</span> <span class="br-p"><br><br></span>অন্য প্রিয় থেকে তোমার প্রিয় কিসে বিশিষ্ট? <span class="br-p"><br><br></span>অয়ি নারীকুল-সুন্দরি! <span class="br-p"><br><br></span>অন্য প্রিয় থেকে তোমার প্রিয় কিসে বিশিষ্ট যে, <span class="br-p"><br><br></span>তুমি আমাদেরকে এরকম কসম দিচ্ছ?</div>
<div class="v" id="v10"><span class="vn">10</span> <span class="br-p"><br><br></span>আমার প্রিয়তম শ্বেত ও লাল রংয়ের; <span class="br-p"><br><br></span>তিনি দশ হাজারের মধ্যে অগ্রগণ্য।</div>
<div class="v" id="v11"><span class="vn">11</span> <span class="br-p"><br><br></span>তাঁর মাথা খাঁটি সোনার মত, <span class="br-p"><br><br></span>তাঁর কেশপাশ কুঞ্চিত ও দাঁড়কাকের মত কালো রংয়ের।</div>
<div class="v" id="v12"><span class="vn">12</span> <span class="br-p"><br><br></span>তাঁর নয়নযুগল স্রোতের ধারে থাকা এক জোড়া কবুতরের মত, <span class="br-p"><br><br></span>যেন দুধে গোশল করা ও পানির স্রোতের তীরে উপবিষ্ট।</div>
<div class="v" id="v13"><span class="vn">13</span> <span class="br-p"><br><br></span>তাঁর গণ্ডদেশ সুগন্ধি বাগানের কেয়ারি <span class="br-p"><br><br></span>ও আমোদকারী লতার স্তম্ভস্বরূপ; <span class="br-p"><br><br></span>তাঁর ওষ্ঠাধর লিলি ফুলের মত, <span class="br-p"><br><br></span>তরল গন্ধরস ক্ষরণকারী।</div>
<div class="v" id="v14"><span class="vn">14</span> <span class="br-p"><br><br></span>তাঁর হাত বৈদূর্যমণিতে খচিত সোনার আংটির মত; <span class="br-p"><br><br></span>তাঁর উদর নীলকান্তমণিতে খচিত হাতির দাঁতের শিল্পকর্মের মত।</div>
<div class="v" id="v15"><span class="vn">15</span> <span class="br-p"><br><br></span>তাঁর ঊরুদ্বয় সোনার চুঙ্গিতে বসান মারবেল পাথরের দু’টি থামের মত; <span class="br-p"><br><br></span>তাঁর দৃশ্য লেবাননের মত, <span class="br-p"><br><br></span>এরস গাছের মত উৎকৃষ্ট।</div>
<div class="v" id="v16"><span class="vn">16</span> <span class="br-p"><br><br></span>তাঁর কথা অতীব মধুর; <span class="br-p"><br><br></span>হ্যাঁ, তিনি সর্বতোভাবে মনোহর। <span class="br-p"><br><br></span>অয়ি জেরুশালেমের কন্যারা! <span class="br-p"><br><br></span>এই আমার প্রিয়, এই আমার সখা। <span class="br-p"><br><br></span>----</div>
</div>
<!-- PARSED ABOVE; EDITING MAY BREAK PARSER -->
</body></html>