<html><head>
<meta http-equiv="Content-Type" content="text/html;charset=utf-8" />
<title>Song 6 &ndash; সোলায়মানের গজল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 6);">
<div id="navbar"><a href="../index.html">কিতাবুল মোকাদ্দস</a> &ndash; <b>সোলায়মানের গজল</b> &ndash; <a href="Song_1.html">1</a> ... <a href="Song_4.html">4</a> <a href="Song_5.html">5</a> <b>6</b> <a href="Song_7.html">7</a> <a href="Song_8.html">8</a> </div><hr>
<h1>Song 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>অয়ি নারীকুল-সুন্দরি! <span class="br-p"><br><br></span>তোমার প্রিয় কোথায় গেছেন? <span class="br-p"><br><br></span>তোমার প্রিয় কোন্‌ দিকের পথ ধরেছেন? <span class="br-p"><br><br></span>আমরা তোমার সঙ্গে তাঁর খোঁজ করবো। <span class="br-p"><br><br></span>----</div>
<div class="v" id="v2"><span class="vn">2</span> <span class="br-p"><br><br></span>আমার প্রিয়তম তার উপবনে সুগন্ধি ওষধির বাগানে গেছেন, <span class="br-p"><br><br></span>উপবনে পাল চরাবার জন্য ও লিলি ফুল তুলবার জন্য।</div>
<div class="v" id="v3"><span class="vn">3</span> <span class="br-p"><br><br></span>আমি আমার প্রিয়েরই ও আমার প্রিয় আমারই; <span class="br-p"><br><br></span>তিনি লিলি ফুলবনে পাল চরান। <span class="br-p"><br><br></span>----</div>
<div class="v" id="v4"><span class="vn">4</span> <span class="br-p"><br><br></span>অয়ি মম প্রিয়ে! তুমি তির্সা শহরের মত সুন্দরী, <span class="br-p"><br><br></span>জেরুশালেমের মত রূপবতী, <span class="br-p"><br><br></span>নিশান সহ বাহিনীর মত ভয়ঙ্করী।</div>
<div class="v" id="v5"><span class="vn">5</span> <span class="br-p"><br><br></span>তুমি আমা থেকে তোমার নয়ন দু’টি ফিরিয়ে নাও, <span class="br-p"><br><br></span>কেননা ওরা আমাকে ব্যাকুল করে তোলে; <span class="br-p"><br><br></span>তোমার কেশপাশ এমন ছাগল পালের মত, <span class="br-p"><br><br></span>যারা গিলিয়দের পাশে শুয়ে থাকে।</div>
<div class="v" id="v6"><span class="vn">6</span> <span class="br-p"><br><br></span>তোমার দাঁতগুলো ভেড়ীর পালের মত, <span class="br-p"><br><br></span>যারা গোসল করে উঠে এসেছে, <span class="br-p"><br><br></span>যাদের সকলের যমজ বাচ্চা আছে, <span class="br-p"><br><br></span>যাদের মধ্যে একটিও মৃত বাচ্চা নেই।</div>
<div class="v" id="v7"><span class="vn">7</span> <span class="br-p"><br><br></span>তোমার ঘোমটার মধ্যে তোমার গণ্ডদেশ ডালিম-খণ্ডের মত।</div>
<div class="v" id="v8"><span class="vn">8</span> <span class="br-p"><br><br></span>যদিও ষাটজন রাণী ও আশিজন উপপত্নী আছে, <span class="br-p"><br><br></span>আর অসংখ্য যুবতী আছে।</div>
<div class="v" id="v9"><span class="vn">9</span> <span class="br-p"><br><br></span>তবুও আমার ঘুঘু, আমার শুদ্ধমতি অদ্বিতীয়া; <span class="br-p"><br><br></span>সে তার মায়ের একমাত্র মেয়ে, <span class="br-p"><br><br></span>সে তার জননীর স্নেহপাত্রী; <span class="br-p"><br><br></span>তাকে দেখে কন্যারা সুখী বললো, <span class="br-p"><br><br></span>রাণীরা ও উপপত্নীরা তার প্রশংসা করলো। <span class="br-p"><br><br></span>----</div>
<div class="v" id="v10"><span class="vn">10</span> <span class="br-p"><br><br></span>উনি কে, যিনি অরুণের মত উদীয়মানা, <span class="br-p"><br><br></span>চন্দ্রের মত সুন্দরী, <span class="br-p"><br><br></span>সূর্যের মত তেজস্বিনী, <span class="br-p"><br><br></span>পতাকাবাহী বাহিনীর মত ভয়ঙ্করী?</div>
<div class="v" id="v11"><span class="vn">11</span> <span class="br-p"><br><br></span>আমি উপত্যকার নবীন গাছ দেখতে, <span class="br-p"><br><br></span>আঙ্গুরলতা পল্লবিত হয় কি না দেখতে, <span class="br-p"><br><br></span>দেখতে ডালিমের ফুল ফোটে কি না দেখতে, <span class="br-p"><br><br></span>বাদাম গাছের উপবনে নেমে গেলাম।</div>
<div class="v" id="v12"><span class="vn">12</span> <span class="br-p"><br><br></span>আমি কিছু বুঝবার আগেই আমার বাসনা আমাকে বসিয়ে দিল <span class="br-p"><br><br></span>আমার জাতির রাজকীয় রথের মধ্যে। <span class="br-p"><br><br></span>----</div>
<div class="v" id="v13"><span class="vn">13</span> <span class="br-p"><br><br></span>ফেরো ফেরো, অয়ি শূলম্মীয়ে; <span class="br-p"><br><br></span>ফেরো ফেরো, আমরা তোমাকে দেখব। <span class="br-p"><br><br></span>শূলম্মীয়াকে তোমরা কেন দেখবে? <span class="br-p"><br><br></span>মহনয়িমের নৃত্য দেখার মত কেন দেখবে? <span class="br-p"><br><br></span>----</div>
</div>
<!-- PARSED ABOVE; EDITING MAY BREAK PARSER -->
</body></html>