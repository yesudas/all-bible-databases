<html><head>
<meta http-equiv="Content-Type" content="text/html;charset=utf-8" />
<title>Song 7 &ndash; সোলায়মানের গজল &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 7);">
<div id="navbar"><a href="../index.html">কিতাবুল মোকাদ্দস</a> &ndash; <b>সোলায়মানের গজল</b> &ndash; <a href="Song_1.html">1</a> ... <a href="Song_5.html">5</a> <a href="Song_6.html">6</a> <b>7</b> <a href="Song_8.html">8</a> </div><hr>
<h1>Song 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>অয়ি রাজকন্যে! পাদুকায় তোমার চরণ কেমন শোভা পাচ্ছে! <span class="br-p"><br><br></span>তোমার গোলাকার ঊরুদ্বয় সোনার হারস্বরূপ। <span class="br-p"><br><br></span>নিপুণ শিল্পীর হাতে তৈরি সোনার হারস্বরূপ।</div>
<div class="v" id="v2"><span class="vn">2</span> <span class="br-p"><br><br></span>তোমার দেহ এমন গোলাকার পাত্রের মত, <span class="br-p"><br><br></span>যাতে মিশানো আঙ্গুর-রসের অভাব নেই। <span class="br-p"><br><br></span>তোমার কোমর এমন গমের আঁটির মত, <span class="br-p"><br><br></span>যা লিলি ফুলের শ্রেণীতে শোভিত।</div>
<div class="v" id="v3"><span class="vn">3</span> <span class="br-p"><br><br></span>তোমার স্তনযুগল দুই হরিণের বাচ্চার মত, <span class="br-p"><br><br></span>হরিণীর যমজ বাচ্চার মত।</div>
<div class="v" id="v4"><span class="vn">4</span> <span class="br-p"><br><br></span>তোমার গলদেশ হাতির দাঁতের উঁচু গৃহের মত; <span class="br-p"><br><br></span>তোমার নয়নযুগল হিশ্‌বনের বৎ-রব্বীম ফটকের নিকটবর্তী পুস্করণীগুলোর মত; <span class="br-p"><br><br></span>তোমার নাসিকা লেবাননের সেই উঁচু গৃহের মত, <span class="br-p"><br><br></span>যা দামেস্কের দিকে মুখ করা।</div>
<div class="v" id="v5"><span class="vn">5</span> <span class="br-p"><br><br></span>তোমার দেহের উপর তোমার মাথা কর্মিল পর্বতের মত; <span class="br-p"><br><br></span>তোমার মাথার কেশপাশ বেগুনী রংয়ের মত, <span class="br-p"><br><br></span>তোমার কেশপাশে বাদশাহ্‌ বন্দী আছেন।</div>
<div class="v" id="v6"><span class="vn">6</span> <span class="br-p"><br><br></span>হে প্রেম, বিচিত্র আমোদের মধ্যে তুমি কেমন সুন্দরী ও মনোহারিণী! <span class="br-p"><br><br></span>----</div>
<div class="v" id="v7"><span class="vn">7</span> <span class="br-p"><br><br></span>তোমার এই উচ্চতা খেজুর গাছের মত, <span class="br-p"><br><br></span>তোমার কুচযুগ আঙ্গুরগুচ্ছস্বরূপ।</div>
<div class="v" id="v8"><span class="vn">8</span> <span class="br-p"><br><br></span>আমি বললাম, আমি খেজুর গাছে উঠবো, <span class="br-p"><br><br></span>আমি তার ফলের ছড়া ধরবো; <span class="br-p"><br><br></span>তোমার কুচযুগ আঙ্গুর ফলের গুচ্ছস্বরূপ হোক, <span class="br-p"><br><br></span>তোমার নিশ্বাসের গন্ধ আপেলের মত হোক;</div>
<div class="v" id="v9"><span class="vn">9</span> <span class="br-p"><br><br></span>তোমার তালু উত্তম আঙ্গুর-রসের মত হোক, <span class="br-p"><br><br></span>যা সহজে আমার প্রিয়ের গলায় নেমে যায়, <span class="br-p"><br><br></span>নিদ্রাগতদের ওষ্ঠ দিয়ে সরে যায়।</div>
<div class="v" id="v10"><span class="vn">10</span> <span class="br-p"><br><br></span>আমি আমার প্রিয়েরই, তাঁর বাসনা আমারই প্রতি।</div>
<div class="v" id="v11"><span class="vn">11</span> <span class="br-p"><br><br></span>হে আমার প্রিয়, চল, আমরা জনপদে যাই, <span class="br-p"><br><br></span>পল্লীগ্রামে কাল যাপন করি।</div>
<div class="v" id="v12"><span class="vn">12</span> <span class="br-p"><br><br></span>চল, খুব ভোরে উঠে আঙ্গুর-ক্ষেতে যাই, <span class="br-p"><br><br></span>দেখি, আঙ্গুরলতা পল্লবিত হয়েছে কি না, <span class="br-p"><br><br></span>তাতে মুকুল ধরেছে কি না, <span class="br-p"><br><br></span>ডালিম ফুল ফুটেছে কি না; <span class="br-p"><br><br></span>সেখানে তোমাকে আমার মহব্বত নিবেদন করবো।</div>
<div class="v" id="v13"><span class="vn">13</span> <span class="br-p"><br><br></span>দূদাফল সৌরভ বিস্তার করছে; <span class="br-p"><br><br></span>আমাদের দুয়ারে দুয়ারে নতুন ও পুরানো সমস্ত রকম উত্তম উত্তম ফল আছে; <span class="br-p"><br><br></span>হে আমার প্রিয়, <span class="br-p"><br><br></span>আমি তোমারই জন্য তা রেখেছি।</div>
</div>
<!-- PARSED ABOVE; EDITING MAY BREAK PARSER -->
</body></html>