<html><head>
<meta http-equiv="Content-Type" content="text/html;charset=utf-8" />
<title>Zech 11 &ndash; জাকারিয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 11);">
<div id="navbar"><a href="../index.html">কিতাবুল মোকাদ্দস</a> &ndash; <b>জাকারিয়া নবীর কিতাব</b> &ndash; <a href="Zech_1.html">1</a> ... <a href="Zech_9.html">9</a> <a href="Zech_10.html">10</a> <b>11</b> <a href="Zech_12.html">12</a> <a href="Zech_13.html">13</a> <a href="Zech_14.html">14</a> </div><hr>
<h1>Zech 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>হে লেবানন, তোমার দ্বারগুলো খুলে দাও, আগুন তোমার এরস গাছগুলো গ্রাস করুক।</div>
<div class="v" id="v2"><span class="vn">2</span> হে দেবদারু, হাহাকার কর, কেননা এরস গাছ পড়ে গেল, সেরা গাছগুলো নষ্ট হল; হে বাশনের অলোন গাছগুলো হাহাকার কর, কেননা দুর্গম বন ভূমিসাৎ হল।</div>
<div class="v" id="v3"><span class="vn">3</span> ভেড়ার রাখালদের হাহাকার-ধ্বনি! কারণ তাদের গৌরব নষ্ট হল; যুবা সিংহদের গর্জন-ধ্বনি! কেননা জর্ডানের শোভাস্থান নষ্ট হল।</div>
<div class="v" id="v4"><h2>অযোগ্য মেষ পালক রাখাল ও উত্তম মেষ পালক</h2><span class="vn">4</span> <span class="br-p"><br><br></span>আমার আল্লাহ্‌ মাবুদ এই কথা বললেন, তুমি জবেহ্‌ হবার জন্য যে মেষের পাল ঠিক হয়ে আছে তাদের চরাও;</div>
<div class="v" id="v5"><span class="vn">5</span> তাদের অধিকারীরা তাদেরকে হত্যা করে, তবুও নিজেদের দোষী মনে করে না; এবং তাদের বিক্রয়কারীরা প্রত্যেকে বলে, মাবুদ ধন্য হোন, আমি ধনী হলাম; এবং তাদের পালকেরা তাদের প্রতি দয়া করে না।</div>
<div class="v" id="v6"><span class="vn">6</span> কারণ, মাবুদ বলেন, আমি দেশ-নিবাসীদের প্রতি আর দয়া করবো না, কিন্তু দেখ, আমি মানুষের মধ্যে প্রত্যেককে তার প্রতিবেশী ও তার বাদশাহ্‌র হাতে তুলে দেব; তারা দেশকে চূর্ণ করবে, আর আমি তাদের হাত থেকে কাউকেও উদ্ধার করবো না।</div>
<div class="v" id="v7"><span class="vn">7</span> <span class="br-p"><br><br></span>তখন আমি সেই জবেহ্‌ হওয়ার জন্য ঠিক হওয়া মেষের পালকে, সত্যি, সেই দুঃখী মেষগুলোকে চরাতে লাগলাম। আর আমি নিজের জন্য দু’টি পাঁচনী নিলাম; তার একটির নাম প্রসন্নতা, অন্যটির নাম ঐক্যবন্ধন রাখলাম; আর আমি সেই মেষ পাল চরালাম।</div>
<div class="v" id="v8"><span class="vn">8</span> আর আমি এক মাসের মধ্যে তার তিন জন পালককে উচ্ছিন্ন করলাম; কারণ আমার প্রাণ তাদের প্রতি অসহিষ্ণু হল তাদের প্রাণও আমাকে ঘৃণা করলো।</div>
<div class="v" id="v9"><span class="vn">9</span> তখন আমি বললাম, আমি তোমাদের চরাব না; যে মরে সে মরুক ও যে উচ্ছিন্ন হয় সে উচ্ছিন্ন হোক এবং অবশিষ্ট লোকেরা এক জন অন্যের মাংস গ্রাস করুক।</div>
<div class="v" id="v10"><span class="vn">10</span> পরে আমি প্রসন্নতা নামক আমার পাঁচনী নিলাম, তা খণ্ড খণ্ড করলাম, যেন সর্বজাতির সঙ্গে কৃত আমার নিয়ম ভঙ্গ করি।</div>
<div class="v" id="v11"><span class="vn">11</span> আর সেদিন তা ভেঙ্গে ফেলা হল, তাই পালের মধ্যে যেসব দুঃখী আমাতে মনোযোগ করতো, তারা জানতে পারল যে, এ মাবুদের কালাম।</div>
<div class="v" id="v12"><span class="vn">12</span> তখন আমি তাদের বললাম, যদি তোমাদের ভাল মনে হয়, তবে আমার বেতন দাও, নতুবা ক্ষান্ত হও। অতএব তারা আমার বেতন বলে ত্রিশটি রূপার মুদ্রা ওজন করে দিল।</div>
<div class="v" id="v13"><span class="vn">13</span> তখন মাবুদ আমাকে বললেন, সেটি কুমারের কাছে ফেলে দাও, বিলক্ষণ মূল্য, ওদের বিচারে আমি এরকম মূল্যবান; আর আমি সেই ত্রিশটি রূপার মুদ্রা নিয়ে মাবুদের গৃহে কুমারের কাছে ফেলে দিলাম।</div>
<div class="v" id="v14"><span class="vn">14</span> পরে ঐক্যবন্ধন নামক আমার অন্য পাঁচনী খণ্ড খণ্ড করলাম, যেন এহুদা ও ইসরাইলের ভ্রাতৃভাব নষ্ট করি।</div>
<div class="v" id="v15"><span class="vn">15</span> <span class="br-p"><br><br></span>পরে মাবুদ আমাকে বললেন, এবার তুমি এক জন নির্বোধ ভেড়ার রাখালের দ্রব্য গ্রহণ কর।</div>
<div class="v" id="v16"><span class="vn">16</span> কেননা দেখ, আমি দেশে এমন এক জন মেষ পালককে উঠাবো, যে উচ্ছিন্ন লোকদের তত্ত্বাবধান করবে না, ছিন্নভিন্ন লোকদের খোঁজ করবে না, ভগ্নাঙ্গ লোককে সুস্থ করবে না, সুস্থিরেরও ভরণপোষণ করবে না, কিন্তু হৃষ্টপুষ্ট মেষগুলোর গোশ্‌ত খাবে এবং তাদের খুর ছিঁড়বে।</div>
<div class="v" id="v17"><span class="vn">17</span> ধিক্‌ সেই অকর্মণ্য পালককে, যে পাল ত্যাগ করে! তার বাহু ও ডান চোখে তলোয়ার আঘাত করবে; তার বাহু নিতান্তই শুকিয়ে যাবে ও তার ডান চোখ সম্পূর্ণ অন্ধ হয়ে যাবে।</div>
</div>
<!-- PARSED ABOVE; EDITING MAY BREAK PARSER -->
</body></html>