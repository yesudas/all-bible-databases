<html><head>
<meta http-equiv="Content-Type" content="text/html;charset=utf-8" />
<title>Zech 13 &ndash; জাকারিয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 13);">
<div id="navbar"><a href="../index.html">কিতাবুল মোকাদ্দস</a> &ndash; <b>জাকারিয়া নবীর কিতাব</b> &ndash; <a href="Zech_1.html">1</a> ... <a href="Zech_11.html">11</a> <a href="Zech_12.html">12</a> <b>13</b> <a href="Zech_14.html">14</a> </div><hr>
<h1>Zech 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মূর্তিপূজা দূর করা হবে</h2><span class="vn">1</span> <span class="br-p"><br><br></span>সেদিন দাউদ-কূল ও জেরুশালেম-নিবাসীদের জন্য গুনাহ্‌ ও নাপাকীতা ধোবার জন্য একটি ফোয়ারা খোলা হবে।</div>
<div class="v" id="v2"><span class="vn">2</span> আর বাহিনীগণের মাবুদ বলেন, সেদিন আমি দেশ থেকে মূর্তিগুলোর নাম মুছে ফেলবো, তাদের বিষয় আর কারো স্মরণে থাকবে না; আবার আমি নবীদের ও নাপাকীতার রূহ্‌কে দেশ থেকে দূর করবো।</div>
<div class="v" id="v3"><span class="vn">3</span> যদি তখনও কেউ ভবিষ্যদ্বাণী বলে, তবে তার জন্মদাতা পিতা-মাতা তাকে বলবে, তুমি বাঁচবে না, কেননা তুমি মাবুদের নাম করে মিথ্যা বলছো; এবং সে ভবিষ্যদ্বাণী বললে তার জন্মদাতা পিতা-মাতা তাকে অস্ত্রবিদ্ধ করবে।</div>
<div class="v" id="v4"><span class="vn">4</span> আর সেদিন নবীরা প্রত্যেকে ভবিষ্যদ্বাণী বলবার সময়ে নিজ নিজ দর্শনের বিষয়ে লজ্জিত হবে এবং প্রতারণা করার জন্য লোমশ কাপড় আর পরবে না।</div>
<div class="v" id="v5"><span class="vn">5</span> কিন্তু প্রত্যেকে বলবে, আমি নবী নই, আমি এক জন কৃষক, বাল্যকাল থেকে এক জন গোলাম।</div>
<div class="v" id="v6"><span class="vn">6</span> আর যখন কেউ তাকে বলবে, তোমার দুই হাতের মধ্যে এসব ক্ষতের দাগ কি? তখন সে জবাবে বলবে, আমার আত্মীয়দের বাড়িতে যেসব আঘাত পেয়েছি, এ সেই সকল আঘাত।</div>
<div class="v" id="v7"><h2>পালককে আঘাত করা ও মেষপাল ছড়িয়ে পড়া</h2><span class="vn">7</span> <span class="br-p"><br><br></span>হে তলোয়ার, তুমি আমার পালকের, আমার স্বজাতীয় পুরুষের বিরুদ্ধে জাগ্রত হও, এই কথা বাহিনীগণের মাবুদ বলেন; পালককে আঘাত কর, তাতে পালের মেষেরা ছড়িয়ে পড়বে; আর আমি ক্ষুদ্রদের বিরুদ্ধেও আমার হাত উঠাব।</div>
<div class="v" id="v8"><span class="vn">8</span> মাবুদ বলেন, সমস্ত দেশে দুই অংশ লোক উচ্ছিন্ন হয়ে প্রাণত্যাগ করবে; কিন্তু তৃতীয় অংশ তার মধ্যে অবশিষ্ট থাকবে।</div>
<div class="v" id="v9"><span class="vn">9</span> সেই তৃতীয় অংশকে আমি আগুনে প্রবেশ করাব, যেমন রূপা খাঁটি করা যায়, তেমনি খাঁটি করবো ও যেমন সোনা পরীক্ষিত হয়, তেমনি তাদের পরীক্ষা করবো; তারা আমার নামে ডাকবে এবং আমি তাদের উত্তর দেব; আমি বলবো, এ আমার লোক; আর তারা বলবে, মাবুদ আমার আল্লাহ্‌।</div>
</div>
<!-- PARSED ABOVE; EDITING MAY BREAK PARSER -->
</body></html>