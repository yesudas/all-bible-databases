<html><head>
<meta http-equiv="Content-Type" content="text/html;charset=utf-8" />
<title>Zech 2 &ndash; জাকারিয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 2);">
<div id="navbar"><a href="../index.html">কিতাবুল মোকাদ্দস</a> &ndash; <b>জাকারিয়া নবীর কিতাব</b> &ndash; <a href="Zech_1.html">1</a> <b>2</b> <a href="Zech_3.html">3</a> <a href="Zech_4.html">4</a> ... <a href="Zech_14.html">14</a> </div><hr>
<h1>Zech 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>তৃতীয় দর্শন: পরিমাপের দড়ি হাতে এক জন পুরুষ</h2><span class="vn">1</span> <span class="br-p"><br><br></span>পরে আমি চোখ তুলে লক্ষ্য করলাম, আর দেখ, পরিমাপের দড়ি হাতে এক জন পুরুষ।</div>
<div class="v" id="v2"><span class="vn">2</span> তখন আমি জিজ্ঞাসা করলাম, আপনি কোথায় যাচ্ছেন? তিনি আমাকে বললেন, জেরুশালেম মাপতে, তার চওড়া ও তার লম্বা কত তা দেখতে যাচ্ছি।</div>
<div class="v" id="v3"><span class="vn">3</span> আর দেখ, যে ফেরেশতা আমার সঙ্গে আলাপ করছিলেন, তিনি অগ্রসর হলেন; আর এক জন ফেরেশতা তাঁর সঙ্গে সাক্ষাৎ করতে গেলেন।</div>
<div class="v" id="v4"><span class="vn">4</span> তিনি তাঁকে বললেন, তুমি দৌড়ে গিয়ে যুবককে বল, জেরুশালেমের মধ্যবর্তী মানুষ ও পশুদের জন্য প্রাচীর-বিহীন গ্রামগুলোর মত তার বসতি হবে;</div>
<div class="v" id="v5"><span class="vn">5</span> কারণ মাবুদ বলেন, আমিই তার চারদিকে আগুনের প্রাচীরস্বরূপ হব এবং আমি তার মধ্যবর্তী মহিমাস্বরূপ হবো।</div>
<div class="v" id="v6"><h2>নির্বাসিতদের কাছে আহ্বান</h2><span class="vn">6</span> <span class="br-p"><br><br></span>অহো! অহো! উত্তর দেশ থেকে পালিয়ে যাও, মাবুদ এই কথা বলেন; কেননা আমি তোমাদের আসমানের চার বায়ুর মত ছড়িয়ে দিয়েছি, মাবুদ এই কথা বলেন।</div>
<div class="v" id="v7"><span class="vn">7</span> অহো সিয়োন, ব্যাবিলন-কন্যার সহনিবাসীনী! জীবন রক্ষার্থে পালিয়ে যাও।</div>
<div class="v" id="v8"><span class="vn">8</span> কারণ বাহিনীগণের মাবুদ এই কথা বলেন; মহিমার পরে তিনি আমাকে সেই জাতিদের কাছে পাঠালেন, যারা তোমাদের লুট করেছে; কেননা যে ব্যক্তি তোমাদেরকে স্পর্শ করে, সে তাঁর চোখের মণি স্পর্শ করে।</div>
<div class="v" id="v9"><span class="vn">9</span> কারণ দেখ, আমি তাদের উপরে আমার হাত উঠাব, তাতে তারা তাদের গোলামদের লুটবস্তু হবে, আর তোমরা জানবে যে, বাহিনীগণের মাবুদই আমাকে পাঠিয়েছেন।</div>
<div class="v" id="v10"><span class="vn">10</span> <span class="br-p"><br><br></span>সিয়োন-কন্যে, আনন্দগান কর, আহ্লাদ কর, কেননা দেখ, আমি আসছি, আর আমি তোমার মধ্যে বাস করবো, মাবুদ এই কথা বলেন।</div>
<div class="v" id="v11"><span class="vn">11</span> সেই দিনে অনেক জাতি মাবুদের প্রতি আসক্ত হবে, আমার লোক হবে; এবং আমি তোমার মধ্যে বাস করবো, তাতে তুমি জানবে যে, বাহিনীগণের মাবুদই আমাকে তোমার কাছে পাঠিয়েছেন।</div>
<div class="v" id="v12"><span class="vn">12</span> আর মাবুদ পবিত্র দেশে নিজের অংশ বলে এহুদাকে অধিকার করবেন ও জেরুশালেমকে আবার মনোনীত করবেন।</div>
<div class="v" id="v13"><span class="vn">13</span> <span class="br-p"><br><br></span>মাবুদের সাক্ষাতে প্রাণীমাত্র নীরব হও, কেননা তিনি তাঁর পবিত্র শরীয়ত-তাঁবুর মধ্য থেকে জেগে উঠেছেন।</div>
</div>
<!-- PARSED ABOVE; EDITING MAY BREAK PARSER -->
</body></html>