<html><head>
<meta http-equiv="Content-Type" content="text/html;charset=utf-8" />
<title>Zech 8 &ndash; জাকারিয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 8);">
<div id="navbar"><a href="../index.html">কিতাবুল মোকাদ্দস</a> &ndash; <b>জাকারিয়া নবীর কিতাব</b> &ndash; <a href="Zech_1.html">1</a> ... <a href="Zech_6.html">6</a> <a href="Zech_7.html">7</a> <b>8</b> <a href="Zech_9.html">9</a> <a href="Zech_10.html">10</a> ... <a href="Zech_14.html">14</a> </div><hr>
<h1>Zech 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সিয়োনের প্রতি আল্লাহ্‌র প্রতিজ্ঞা</h2><span class="vn">1</span> <span class="br-p"><br><br></span>পরে বাহিনীগণের মাবুদের এই কালাম নাজেল হল,</div>
<div class="v" id="v2"><span class="vn">2</span> বাহিনীগণের মাবুদ এই কথা বলেন, আমি মহৎ অন্তর্জ্বালায় সিয়োনের জন্য জ্বলেছি, আর আমি তার জন্য মহাক্রোধে জ্বলছি।</div>
<div class="v" id="v3"><span class="vn">3</span> মাবুদ এই কথা বলেন, আমি সিয়োনে ফিরে এসেছি, আমি জেরুশালেমে বাস করবো; আর জেরুশালেম সত্যপুরী নামে এবং বাহিনীগণের মাবুদের পর্বত পবিত্র পর্বত নামে আখ্যাত হবে।</div>
<div class="v" id="v4"><span class="vn">4</span> বাহিনীগণের মাবুদ এই কথা বলেন, যারা বেশি বয়সের কারণে লাঠিতে ভর করে চলে, এমন প্রাচীন ও প্রাচীনারা পুনর্বার জেরুশালেমের চকে বসবে।</div>
<div class="v" id="v5"><span class="vn">5</span> আর চকে খেলাধুলা করে এমন বালক বালিকাতে নগরের চকগুলো পরিপূর্ণ হবে।</div>
<div class="v" id="v6"><span class="vn">6</span> বাহিনীগণের মাবুদ এই কথা বলেন, এই লোকদের অবশিষ্টাংশের দৃষ্টিতে যদি সেই সময়ে তা অসম্ভব মনে হয়, তবে কি আমার দৃষ্টিতেও অসম্ভব মনে হবে? এই কথা বাহিনীগণের মাবুদ বলেন।</div>
<div class="v" id="v7"><span class="vn">7</span> বাহিনীগণের মাবুদ এই কথা বলেন, দেখ, আমি পূর্ব দেশ ও পশ্চিম দেশ থেকে আমার লোকদের উদ্ধার করবো;</div>
<div class="v" id="v8"><span class="vn">8</span> আর আমি তাদেরকে আনবো, তাতে তারা জেরুশালেমে বাস করবে; এবং বিশ্বস্ততায় ও ধার্মিকতায় তারা আমার লোক হবে ও আমি তাদের আল্লাহ্‌ হবো।</div>
<div class="v" id="v9"><span class="vn">9</span> <span class="br-p"><br><br></span>বাহিনীগণের মাবুদ এই কথা বলেন, বাহিনীগণের মাবুদের গৃহের ভিত্তি স্থাপনকালীন নবীদের মুখে বর্তমান কালে এসব কথা শুনতে পাচ্ছ যে তোমরা, তোমাদের হাত সবল হোক; এবাদতখানা নির্মিত হবে।</div>
<div class="v" id="v10"><span class="vn">10</span> বস্তুত সেই দিনের আগে মানুষের বেতন ছিল না, পশুর ভাড়াও ছিল না; এবং যে কেউ ভিতরে আসত কিংবা বাইরে যেত, বিপক্ষ লোকের জন্য তার কিছুই শান্তি হত না; আর আমি প্রত্যেক জনকে নিজ নিজ প্রতিবেশীর বিপক্ষে প্রেরণ করতাম।</div>
<div class="v" id="v11"><span class="vn">11</span> কিন্তু এখন আমি এই লোকদের অবশিষ্টাংশের প্রতি আগের দিনগুলোর মত ব্যবহার করবো না, এই কথা বাহিনীগণের মাবুদ বলেন।</div>
<div class="v" id="v12"><span class="vn">12</span> কেননা শান্তিযুক্ত বীজ হবে, আঙ্গুরলতা ফলবতী হবে, ভূমি তার শস্য উৎপন্ন করবে ও আসমান তার শিশির দান করবে; আর আমি এই লোকদের অবশিষ্টাংশকে এই সকলের অধিকারী করবো।</div>
<div class="v" id="v13"><span class="vn">13</span> আর হে এহুদা-কুল ও ইসরাইল-কুল, জাতিদের মধ্যে তোমরা যেমন বদদোয়াস্বরূপ ছিলে, তেমনি আমি তোমাদেরকে নিস্তার করবো, আর তোমরা দোয়াস্বরূপ হবে; ভয় করো না; তোমাদের হাত সবল হোক।</div>
<div class="v" id="v14"><span class="vn">14</span> <span class="br-p"><br><br></span>কেননা বাহিনীগণের মাবুদ এই কথা বলেন, তোমাদের পূর্বপুরুষেরা আমাকে ক্রুদ্ধ করাতে আমি যেমন তোমাদের অমঙ্গল সাধনের সঙ্কল্প করলাম, অনুশোচনা করলাম না,</div>
<div class="v" id="v15"><span class="vn">15</span> বাহিনীগণের মাবুদ বলেন, তেমনি আবার এই সময়ে জেরুশালেম ও এহুদা-কুলের মঙ্গল সাধনের সঙ্কল্প করলাম; তোমরা ভয় করো না।</div>
<div class="v" id="v16"><span class="vn">16</span> তোমরা এসব কাজ করো, নিজ নিজ প্রতিবেশীর কাছে সত্যি কথা বলো, তোমাদের নগর-দ্বারে সত্য ও শান্তিজনক বিচার করো।</div>
<div class="v" id="v17"><span class="vn">17</span> আর মনে মনে নিজ নিজ প্রতিবেশীর অনিষ্ট চিন্তা করো না এবং মিথ্যা শপথ ভালবেসো না; কেননা এসব আমি ঘৃণা করি, মাবুদ এই কথা বলেন।</div>
<div class="v" id="v18"><h2>আনন্দপূর্ণ রোজা</h2><span class="vn">18</span> <span class="br-p"><br><br></span>পরে বাহিনীগণের মাবুদের এই কালাম আমার কাছে নাজেল হল,</div>
<div class="v" id="v19"><span class="vn">19</span> বাহিনীগণের মাবুদ এই কথা বলেন, চতুর্থ, পঞ্চম, সপ্তম ও দশম মাসের যেসব রোজা, তা এহুদা-কুলের জন্য আনন্দ, আমোদ ও মঙ্গলোৎসব হয়ে উঠবে; অতএব তোমরা সত্য ও শান্তি ভালবেসো।</div>
<div class="v" id="v20"><h2>নানা জাতির লোকেরা জেরুশালেমে আসবে</h2><span class="vn">20</span> <span class="br-p"><br><br></span>বাহিনীগণের মাবুদ এই কথা বলেন, এর পরে নানা জাতি এবং অনেক নগরের নিবাসীরা আসবে।</div>
<div class="v" id="v21"><span class="vn">21</span> এক নগরের নিবাসীরা অন্য নগরে গিয়ে এই কথা বলবে, চল, আমরা মাবুদের কাছে ফরিয়াদ করতে ও বাহিনীগণের মাবুদের খোঁজ করতে শীঘ্র যাই; আমিও যাব।</div>
<div class="v" id="v22"><span class="vn">22</span> আর অনেক দেশের লোক ও বলবান জাতিরা বাহিনীগণের মাবুদের খোঁজ করতে ও মাবুদের কাছে ফরিয়াদ করতে জেরুশালেমে আসবে।</div>
<div class="v" id="v23"><span class="vn">23</span> বাহিনীগণের মাবুদ এই কথা বলেন, তখন জাতিদের সর্ব ভাষাবাদী দশ জন পুরুষ এক জন ইহুদী পুরুষের পোশাকের কিনারা ধরে এই কথা বলবে, আমরা তোমাদের সঙ্গে যাব, কেনন আমরা শুনলাম, আল্লাহ্‌ তোমাদের সহবর্তী।</div>
</div>
<!-- PARSED ABOVE; EDITING MAY BREAK PARSER -->
</body></html>