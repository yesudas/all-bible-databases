<html><head>
<meta http-equiv="Content-Type" content="text/html;charset=utf-8" />
<title>Zech 9 &ndash; জাকারিয়া নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 9);">
<div id="navbar"><a href="../index.html">কিতাবুল মোকাদ্দস</a> &ndash; <b>জাকারিয়া নবীর কিতাব</b> &ndash; <a href="Zech_1.html">1</a> ... <a href="Zech_7.html">7</a> <a href="Zech_8.html">8</a> <b>9</b> <a href="Zech_10.html">10</a> <a href="Zech_11.html">11</a> ... <a href="Zech_14.html">14</a> </div><hr>
<h1>Zech 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরাইলের দুশমনদের শাস্তি</h2><span class="vn">1</span> <span class="br-p"><br><br></span>হদ্রক দেশের বিরুদ্ধে মাবুদের কালামের দৈববাণী এবং দামেস্ক তার অবস্থিতি-স্থান; কেননা মানুষের এবং সমস্ত ইসরাইলের চোখ মাবুদের প্রতি রয়েছে।</div>
<div class="v" id="v2"><span class="vn">2</span> আর তার পাশে অবস্থিত হমাৎ এবং প্রচুর জ্ঞানবিশিষ্ট টায়ার ও সীদোনও তার ভাগী হবে।</div>
<div class="v" id="v3"><span class="vn">3</span> টায়ার নিজের জন্য দৃঢ় দুর্গ নির্মাণ করেছে এবং ধুলার মত রূপা ও পথের কাদার মত উত্তম সোনা সঞ্চয় করেছে।</div>
<div class="v" id="v4"><span class="vn">4</span> দেখ, প্রভু তাকে অধিকারচ্যুত করবেন ও সমুদ্রগর্ভে তার সম্পদ নিক্ষেপ করবেন এবং সে আগুনে পুড়ে যাবে।</div>
<div class="v" id="v5"><span class="vn">5</span> তা দেখে অস্কিলোন ভয় পাবে, গাজাও দেখে ভীষণ ব্যথিত হবে এবং ইক্রোণও তেমনি হবে, কেননা তার প্রত্যাশিত ভূমি লজ্জিত হবে, গাজা থেকে বাদশাহ্‌ উচ্ছিন্ন হবে ও অস্কিলোনে বসতি থাকবে না।</div>
<div class="v" id="v6"><span class="vn">6</span> আর অস্‌দোদে জারজ বংশ বাস করবে এবং আমি ফিলিস্তিনীদের অহংকার চূর্ণ করবো।</div>
<div class="v" id="v7"><span class="vn">7</span> আর আমি তার মুখ থেকে তার পেয় রক্ত ও দাঁতের মধ্য থেকে তার জঘন্য বস্তুগুলো অপসারণ করবো; আর সে অবশিষ্ট থেকে নিজেও আমাদের আল্লাহ্‌র লোক হবে; সে এহুদার একটি বংশের মত হবে; এবং ইক্রোণ যিবূষীয়ের মত হবে।</div>
<div class="v" id="v8"><span class="vn">8</span> আর আমি সৈন্যসামন্তের বিরুদ্ধে আমার কুলের চারদিকে শিবির স্থাপন করবো, যেন কেউ যাতায়াত না করে; তাতে কোন প্রজা পীড়নকারী আর তাদের কাছ দিয়ে যাবে না, কারণ এখন আমি স্বচক্ষে দেখলাম।</div>
<div class="v" id="v9"><h2>আল্লাহ্‌র লোকদের বাদশাহ্‌র আগমন</h2><span class="vn">9</span> <span class="br-p"><br><br></span>হে সিয়োন-কন্যা অতিশয় উল্লাস কর; <span class="br-p"><br><br></span>হে জেরুশালেম-কন্যা, জয়ধ্বনি কর। <span class="br-p"><br><br></span>দেখ, তোমার বাদশাহ্‌ তোমার কাছে আসছেন; <span class="br-p"><br><br></span>তিনি ধর্মময় ও তাঁর কাছে উদ্ধার আছে, <span class="br-p"><br><br></span>তিনি নম্র ও গাধার উপর উপবিষ্ট, গাধার বাচ্চার উপর উপবিষ্ট।</div>
<div class="v" id="v10"><span class="vn">10</span> <span class="br-p"><br><br></span>আর আমি আফরাহীম থেকে রথ ও জেরুশালেম থেকে ঘোড়া মুছে ফেলব, আর যুদ্ধ-ধনু উচ্ছিন্ন হবে; এবং তিনি জাতিদের কাছে শান্তির কথা বলবেন; আর তাঁর কর্তৃত্ব এক সমুদ্র থেকে অপর সমুদ্র পর্যন্ত ও নদী থেকে দুনিয়ার প্রান্ত পর্যন্ত ব্যাপ্ত হবে।</div>
<div class="v" id="v11"><span class="vn">11</span> আর তোমার বিষয়ে বলছি, তোমার নিয়মের রক্তের জন্য আমি তোমার বন্দীদেরকে সেই পানিবিহীন কুয়ার মধ্য থেকে মুক্ত করেছি।</div>
<div class="v" id="v12"><span class="vn">12</span> হে আশার বন্দীরা, তোমরা ফিরে দৃঢ় দুর্গে এসো, আমি আজই অঙ্গীকার করছি, আমি তোমাকে দ্বিগুণ অংশ দেব।</div>
<div class="v" id="v13"><span class="vn">13</span> কারণ আমি নিজের জন্য এহুদাকে ধনুক হিসেবে আকর্ষণ করেছি, তীর হিসেবে আফরাহীমকে সন্ধান করেছি; আর হে সিয়োন, আমি তোমার সন্তানদের, হে গ্রীস তোমার সন্তানদের বিরুদ্ধে উত্তেজিত করবো ও তোমাকে বীরের তলোয়ারস্বরূপ করবো।</div>
<div class="v" id="v14"><span class="vn">14</span> আর মাবুদ তাদের উপরে দর্শন দেবেন ও তাঁর তীর বিদ্যুতের মত বের হবে; এবং সার্বভৌম মাবুদ তূরী বাজাবেন, আর দক্ষিণের ঘূর্ণিবাতাস সহকারে গমন করবেন।</div>
<div class="v" id="v15"><span class="vn">15</span> বাহিনীগণের মাবুদ তাদেরকে রক্ষা করবেন, তাতে তারা গ্রাস করবে ও ফিঙ্গার পাথরগুলো পদতলে দলিত করবে; আর তারা পান করবে এবং আঙ্গুর-রসে মাতাল লোকের মত আওয়াজ করবে; আর তারা বড় পানপাত্রের মত পূর্ণ হবে, কোরবানগাহ্‌র কোণের মত হবে।</div>
<div class="v" id="v16"><span class="vn">16</span> আর সেদিন তাদের আল্লাহ্‌ মাবুদ তাদেরকে তাঁর লোক হিসেবে ভেড়ার পালের মত উদ্ধার করবেন, বস্তুত তারা মুকুটস্থ মণির মত তাঁর দেশে চাক্‌চিক্যবিশিষ্ট হবে।</div>
<div class="v" id="v17"><span class="vn">17</span> আঃ! তাদের কেমন মঙ্গল ও কেমন শোভা! শস্য যুবকদেরকে ও নতুন আঙ্গুর-রস যুবতীদেরকে সতেজ করবে।</div>
</div>
<!-- PARSED ABOVE; EDITING MAY BREAK PARSER -->
</body></html>