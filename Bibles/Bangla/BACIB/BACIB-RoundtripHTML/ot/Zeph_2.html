<html><head>
<meta http-equiv="Content-Type" content="text/html;charset=utf-8" />
<title>Zeph 2 &ndash; সফনিয় নবীর কিতাব &ndash; কিতাবুল মোকাদ্দস</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zeph', 2);">
<div id="navbar"><a href="../index.html">কিতাবুল মোকাদ্দস</a> &ndash; <b>সফনিয় নবীর কিতাব</b> &ndash; <a href="Zeph_1.html">1</a> <b>2</b> <a href="Zeph_3.html">3</a> </div><hr>
<h1>Zeph 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরাইলের দুশমন জাতিদের উপরে দণ্ড</h2><span class="vn">1</span> <span class="br-p"><br><br></span>হে লজ্জাহীন জাতি, তোমরা জমায়েত হও,</div>
<div class="v" id="v2"><span class="vn">2</span> হ্যাঁ, জমায়েত হও, কেননা দণ্ডাজ্ঞা সফল হবার সময় হল, দিন তো তুষের মত উড়ে যাচ্ছে; মাবুদের ক্রোধের আগুন তোমাদের উপরে এসে পড়লো, মাবুদের গজবের দিন তোমাদের উপরে এসে পড়লো।</div>
<div class="v" id="v3"><span class="vn">3</span> হে দেশস্থ সমস্ত নম্র লোক, তাঁর শাসন পালন করেছ যে তোমরা, তোমরা মাবুদের খোঁজ কর, ধর্মের অনুশীলন কর, নম্রতার অনুশীলন কর; হয় তো মাবুদের ক্রোধের দিনে তোমরা গুপ্তস্থানে রক্ষা পাবে।</div>
<div class="v" id="v4"><span class="vn">4</span> <span class="br-p"><br><br></span>কারণ গাজা পরিত্যক্ত ও অস্কিলোন ধ্বংসস্থান হবে; অস্‌দোদের লোকদেরকে মধ্যাহ্নকালে তাড়িয়ে দেওয়া হবে ও ইক্রোণকে উপ্‌ড়ে ফেলা হবে।</div>
<div class="v" id="v5"><span class="vn">5</span> ধিক্‌ সমুদ্রের উপকূল-নিবাসীদেরকে, করেথীয়দের জাতিকে! হে কেনান, ফিলিস্তিনীদের দেশ, মাবুদের কালাম তোমাদের বিপক্ষ; আমি তোমাকে এমনভাবে ধ্বংস করবো যে, তোমাতে আর কেউ বসতি করবে না।</div>
<div class="v" id="v6"><span class="vn">6</span> আর সমুদ্রের তীরস্থ অঞ্চল বাথানে, ভেড়ার রাখালদের গহ্বরে ও ভেড়ার খোঁয়াড়ে পরিণত হবে।</div>
<div class="v" id="v7"><span class="vn">7</span> সেই অঞ্চল এহুদা-কুলের অবশিষ্টাংশের অধিকার হবে; তারা তার উপরে নিজ নিজ পাল চরাবে; সন্ধ্যাবেলা অস্কিলোনের বাড়িতে বাড়িতে শয়ন করবে; কেননা আল্লাহ্‌ মাবুদ তাদের তত্ত্বাবধান করবেন ও তাদের বন্দীদশা ফিরাবেন।</div>
<div class="v" id="v8"><span class="vn">8</span> <span class="br-p"><br><br></span>আমি মোয়াবের উপহাস ও অম্মোনীয়দের কটুবাক্য শুনেছি; তারা আমার লোকদের উপহাস করেছে, আর তাদের সীমানার বিপরীতে নিজেদের বড় করে দেখিয়েছে।</div>
<div class="v" id="v9"><span class="vn">9</span> এজন্য বাহিনীগণের মাবুদ, ইসরাইলের আল্লাহ্‌, এই কথা বলেন, আমার জীবনের কসম, মোয়াব অবশ্য সাদুমের মত এবং অম্নোন-সন্তানেরা আমুরার মত হবে, বিছুটির আশ্রয়, লবণের কূপ ও নিত্য ধ্বংসস্থান হবে; আমার লোকদের অবশিষ্টাংশ তাদের সম্পত্তি লুট করবে ও আমার জাতির অবশিষ্ট লোকেরা তাদের অধিকার পাবে।</div>
<div class="v" id="v10"><span class="vn">10</span> এটা তাদের অহঙ্কারের প্রতিফল; কেননা তারা টিটকারি দিয়েছে, বাহিনীগণের মাবুদের লোকদের বিরুদ্ধে নিজেদের বড় করে দেখিয়েছে।</div>
<div class="v" id="v11"><span class="vn">11</span> মাবুদ ওদের প্রতি ভয়ঙ্কর হবেন, কারণ তিনি দুনিয়ার সমস্ত দেবতাকে দুর্বল করবেন এবং মানুষেরা সকলে নিজ নিজ স্থান থেকে তাঁর কাছে সেজ্‌দা করবে, জাতিদের উপকূলগুলো করবে।</div>
<div class="v" id="v12"><span class="vn">12</span> <span class="br-p"><br><br></span>হে ইথিওপীয়রা, তোমারও আমার তলোয়ারের আঘাতে নিহত হবে।</div>
<div class="v" id="v13"><span class="vn">13</span> আর তিনি উত্তর দিকের বিরুদ্ধে তাঁর হাত বাড়াবেন, আশেরিয়াকে বিনষ্ট করবেন এবং নিনেভেকে ধ্বংস ও মরুভূমির মত পানি শূন্য স্থানে পরিণত করবেন।</div>
<div class="v" id="v14"><span class="vn">14</span> আর তার মধ্যে পশুপাল ও সমস্ত রকম বন্য প্রাণী শয়ন করবে, পানিভেলা ও শজারু তার স্তম্ভের চূড়ায় রাত যাপন করবে; জানালার মধ্য দিয়ে তাদের গানের শব্দ শোনা যাবে; গোবরাটে উৎসন্নতা থাকবে; কেননা তিনি তার এরস কাঠের কাজ অনাবৃত করেছেন।</div>
<div class="v" id="v15"><span class="vn">15</span> এ সেই উল্লাসপ্রিয়া নগরী, যে নির্ভয়ে বসে থাকতো, যে মনে মনে বলতো, আমিই আছি, আমি ছাড়া আর কেউ নেই; সে একেবারে ধ্বংসের পাত্র হল, পশুদের আশ্রয়-স্থান হল! যে কেউ তার কাছ দিয়ে যাবে, সে শিস দেবে, তার বৃদ্ধাঙ্গুল দেখাবে।</div>
</div>
<!-- PARSED ABOVE; EDITING MAY BREAK PARSER -->
</body></html>