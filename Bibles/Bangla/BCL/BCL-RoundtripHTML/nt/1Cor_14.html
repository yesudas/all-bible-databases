<html><head>
<meta http-equiv="Content-Type" content="text/html;charset=utf-8" />
<title>1Cor 14 &ndash; করিন্থীয় মণ্ডলীর কাছে প্রেরিত শিষ্য পৌলের প্রথম পত্র &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 14);">
<div id="navbar"><a href="../index.html">পবিএ বাইবেল CL Bible</a> &ndash; <b>করিন্থীয় মণ্ডলীর কাছে প্রেরিত শিষ্য পৌলের প্রথম পত্র</b> &ndash; <a href="1Cor_1.html">1</a> ... <a href="1Cor_12.html">12</a> <a href="1Cor_13.html">13</a> <b>14</b> <a href="1Cor_15.html">15</a> <a href="1Cor_16.html">16</a> </div><hr>
<h1>1Cor 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আত্মিক বরসমূহের সদ্ব্যবহার</h2><span class="vn">1</span> <span class="br-p"><br><br></span>ভালবাসাই হোক তোমাদের লক্ষ্য, কিন্তু অন্যান্য আধ্যাত্মিক বর লাভের জন্যও তোমরা উদ্যোগী হও, বিশেষ করে ঈশ্বরের বাণী ঘোষণা করার জন্য।</div>
<div class="v" id="v2"><span class="vn">2</span> কারণ যে দুর্বোধ্য ভাষায় কথা বলে সে মানুষের উদ্দেশ্যে নয়, ঈশ্বরের উদ্দেশ্যেই কথা বলে। তার কথা কেউ বুঝতে পারে না, সে আত্মার আবেশে নিগূঢ় সত্য প্রকাশ করে।</div>
<div class="v" id="v3"><span class="vn">3</span> কিন্তু যে প্রবক্তা নবীর মত কথা বলে সে মানুষের উদ্দেশ্যে কথা বলে তাদের গড়ে তোলার জন্য এবং তাদের উৎসাহ ও সান্ত্বনা দেওয়ার জন্য।</div>
<div class="v" id="v4"><span class="vn">4</span> যে দুর্বোধ্য ভাষায় কথা বলে সে শুধু নিজেকে গড়ে তোলে কিন্তু যে নবীর মত কথা বলে সে মণ্ডলীকে গড়ে তোলে।</div>
<div class="v" id="v5"><span class="vn">5</span> <span class="br-p"><br><br></span>তোমরা যদি সকলে দুর্বোধ্য ভাষায় কথা বলতে পার তাহলে আমি খুশীই হব কিন্তু আরও বেশি খুশি হব যদি তোমরা নবীর মত কথা বলতে পার। কারণ যে দুর্বোধ্য ভাষায় কথা বলে সে যদি মণ্ডলীর উপকারের জন্য তার অর্থ ব্যাখ্যা না করতে পারে তাহলে তার চেয়ে যে ব্যক্তি নবীর মত কথা বলে, সে-ই শ্রেয়।</div>
<div class="v" id="v6"><span class="vn">6</span> কাজেই বন্ধুগণ, আমি যদি তোমাদের কাছে এসে দুর্বোধ্য ভাষায় কথা বলি অথচ যদি প্রত্যাদেশ, জ্ঞান, ভাবোক্তি বা শিক্ষামূলক কোন কথা না বলি, তাহলে আমার দ্বারা তোমাদের কোন উপকার হবে কি?</div>
<div class="v" id="v7"><span class="vn">7</span> <span class="br-p"><br><br></span>বাঁশি কিম্বা বীণার মত নিষ্প্রাণ বাদ্যযন্ত্রে যদি সুস্পষ্ট কোন রাগ-রাগিণী না বাজে, তাহলে কে বুঝবে বাঁশিতে কিম্বা বীণায় কি সুর বাজানো হচ্ছে?</div>
<div class="v" id="v8"><span class="vn">8</span> তূর্যধ্বনি যদি অস্পষ্ট হয় তাহলে কে যুদ্ধের জন্য তৈরি হবে?</div>
<div class="v" id="v9"><span class="vn">9</span> তেমনি তোমরা যদি দুর্বোধ্য কোনও ভাষায় কথা বল তাহলে তোমরা কি বলছ তা কে বুঝবে? তোমাদের কথা তখন বাতাসেই ভেসে যাবে।</div>
<div class="v" id="v10"><span class="vn">10</span> জগতে নানা ভাষা আছে কিন্তু কোনও ভাষাই অর্থহীন নয়।</div>
<div class="v" id="v11"><span class="vn">11</span> কিন্তু আমি যদি কারও ভাষা বুঝতে না পারি তাহলে সেই ভাষায় যে কথা বলে, তার বক্তব্য আমার কাছে অর্থবহ হয় না। অনুরূপভাবে আমার ভাষাও তার কাছে অর্থহীন শব্দমাত্র হয়ে দাঁড়ায়।</div>
<div class="v" id="v12"><span class="vn">12</span> সেইজন্যই তোমরা যখন বিভিন্ন বর লাভের জন্য উদ্যোগী হয়েছ তখন মণ্ডলীকে গড়ে তোলার জন্য যেগুলি প্রয়োজন সেই আত্মিক বরগুলিই ভালভাবে আয়ত্ত করার চেষ্টা কর।</div>
<div class="v" id="v13"><span class="vn">13</span> <span class="br-p"><br><br></span>সেইজন্যই, যে দুর্বোধ্য ভাষায় যে কথা বলে সে প্রার্থনা করুক যেন সে তার অর্থ ব্যাখ্যা করতে পারে।</div>
<div class="v" id="v14"><span class="vn">14</span> আমি যদি দুর্বোধ্য ভাষায় প্রার্থনা করি তাহলে আমার অন্তরাত্মা প্রার্থনা করে কিন্তু তখন আমার বোধশক্তি থাকে নিষ্ক্রিয়।</div>
<div class="v" id="v15"><span class="vn">15</span> তাহলে আমার কি করণীয়? আমি আমার আত্মার প্রেরণায় প্রার্থনা করব, সেই সঙ্গে বুদ্ধির সাহায্য নেব। অন্তরাত্মার প্রেরণায় যেমন স্তব করব তেমনি তার সঙ্গে বোধশক্তি ব্যবহার করব।</div>
<div class="v" id="v16"><span class="vn">16</span> তা না হলে তুমি যদি শুধু ভাবের ঘোরে ঈশ্বরের প্রশস্তি কর তবে সেখানে উপস্থিত একজন সাধারণ মানুষ কী করে তোমার প্রশস্তির শেষে ‘আমেন’ বলবে? কারণ সে তো জানে না তুমি কী বলছ।<sup class="fnm"><a name="fnm1" href="#fn1">1</a></sup></div>
<div class="v" id="v17"><span class="vn">17</span> তুমি হয়তো খুবই ভালোভাবে প্রশস্তি করছ, কিন্তু তার সাহায্যে সেই লোকটি কিছুই শিখতে পারছে না।</div>
<div class="v" id="v18"><span class="vn">18</span> <span class="br-p"><br><br></span>আমি ঈশ্বরকে ধন্যবাদ দিই যে তোমাদের সকলের চেয়ে আমি দুর্বোধ্য ভাষায় বেশি কথা বলি,</div>
<div class="v" id="v19"><span class="vn">19</span> কিন্তু মণ্ডলীতে আমি দুর্বোধ্য ভাষায় দশ হাজার কথা বলার চেয়ে বোধগম্য ভাষায় পাঁচটি কথা বলা শ্রেয় মনে করি কারণ তার দ্বারা আমি লোকদের শিক্ষা দিতে পারি।</div>
<div class="v" id="v20"><span class="vn">20</span> <span class="br-p"><br><br></span>বন্ধুগণ, তোমাদের চিন্তাভাবনা যেন শিশুসুলভ না হয়। মন্দ বিষয়ে তোমরা শিশুর মত অজ্ঞ হও, কিন্তু তোমাদের ধ্যান ধারণা পরিণত মানুষের মত হোক।<sup class="fnm"><a name="fnm2" href="#fn2">2</a></sup></div>
<div class="v" id="v21"><span class="vn">21</span> শাস্ত্রে লেখা আছেঃ <span class="br-p"><br><br></span><span class="br-ind"><br><span class="indent">&nbsp;</span></span>অজানা ভাষায়, বিদেশিদের মুখে আমি এই জাতির সঙ্গে কথা বলব, তা সত্ত্বেও এরা আমার কথা শুনবে না —প্রভু বলেন একথা।<sup class="fnm"><a name="fnm3" href="#fn3">3</a></sup> <br></div>
<div class="v" id="v22"><span class="vn">22</span> <span class="br-p"><br><br></span>সুতরাং দুর্বোধ্য ভাষা বিশ্বাসীদের কাছে নয়, অবিশ্বাসীদের কাছেই ঐশ্বরিক অভিজ্ঞান। অপরপক্ষে নবীর কথা অবিশ্বাসীদের জন্য নয়, বিশ্বাসীদের জন্য।</div>
<div class="v" id="v23"><span class="vn">23</span> <span class="br-p"><br><br></span>সুতরাং সমগ্র মণ্ডলীর সমাবেশ যেখানে হয় সেখানে যদি সকলে দুর্বোধ্য ভাষায় কথা বলতে থাকে এবং সেখানে যদি কিছু বহিরাগত ও ভিন্ন ধর্মাবলম্বী লোক উপস্থিত হয়ঠ তাহলে তারা কি তোমাদের পাগল মনে করবে না?<sup class="fnm"><a name="fnm4" href="#fn4">4</a></sup></div>
<div class="v" id="v24"><span class="vn">24</span> কিন্তু সকলে যদি নবীর মত কথা বলে এবং কোনো ভিন্ন ধর্মাবলম্বী বা বহিরাগত ব্যক্তি সেখানে উপস্থিত থাকে তাহলে সে সকলের কথায় নিজের পাপ সম্পর্কে সচেতন হয়ে সকলের সহায়তায় আত্মবিশ্লেষণ করতে পারবে।<sup class="fnm"><a name="fnm5" href="#fn5">5</a></sup></div>
<div class="v" id="v25"><span class="vn">25</span> ফলে তার হৃদয়ের গুপ্ত বিষয়গুলি উদ্‌ঘাটিত হবে এবং তখন সে সাষ্টাঙ্গে প্রণত হয়ে ঈশ্বরের আরাধনা করবে আর ঘোষণা করবে যে ঈশ্বর সত্যিই তোমাদের মাঝে আছেন।</div>
<div class="v" id="v26"><h2>মণ্ডলীতে শৃঙ্খলা</h2><span class="vn">26</span> <span class="br-p"><br><br></span>বন্ধুগণ, তাহলে কি স্থির হল? তোমরা যখন উপাসনার জন্য একত্র হবে তখন কেউ হয়তো গান গাইবে, কেউ উপদেশ দেবে, কেউ বা দিব্যদর্শনের কথা বলবে, কেউ দুর্বোধ্য ভাষায় কথা বলবে, কেউ তার অর্থ ব্যাখ্যা করবে, কিন্তু এসব কিছুই যেন মণ্ডলীকে গড়ে তোলার জন্য করা হয়।<sup class="fnm"><a name="fnm6" href="#fn6">6</a></sup></div>
<div class="v" id="v27"><span class="vn">27</span> যদি দুর্বোধ্য ভাষায় কথা বলা হয় তাহলে দু'জন কিম্বা তিন জনের বেশি যেন কেউ না বলে এবং যেন একজনের পরে আর একজন বলে এবং কেউ একজন যেন তার অর্থ ব্যাখ্যা করে।</div>
<div class="v" id="v28"><span class="vn">28</span> অর্থ ব্যাখ্যা করার মত কেউ না থাকলে সেই ব্যক্তিরা বরং মণ্ডলীতে নীরব থাকুক। তারা নিজেদের মনে মনে ঈশ্বরের উদ্দেশে কথা বলুক।</div>
<div class="v" id="v29"><span class="vn">29</span> দুই কিম্বা তিনজন নবীর মত কথা বলতে পারে, অন্যেরা তাদের বক্তব্য বিবেচনা করে দেখবে।<sup class="fnm"><a name="fnm7" href="#fn7">7</a></sup></div>
<div class="v" id="v30"><span class="vn">30</span> কিন্তু সেখানে উপস্থিত কেউ যদি তখন কোন প্রত্যাদেশ পায় তাহলে আগের বক্তা তার ভাষণ স্থগিত রাখবে।</div>
<div class="v" id="v31"><span class="vn">31</span> সকলেই যাতে শিক্ষা ও প্রেরণা লাভ করতে পারের তার জন্য তোমরা সকলে একে একে নবীর মত কথা বলবে।</div>
<div class="v" id="v32"><span class="vn">32</span> ভাবোচ্ছ্বাস নিয়ন্ত্রণের ক্ষমতা নবীদের থাকে,<sup class="fnm"><a name="fnm8" href="#fn8">8</a></sup></div>
<div class="v" id="v33"><span class="vn">33</span> আমাদের মধ্যে বিশৃঙ্খলা ঈশ্বরের অভিপ্রেত নয়। তিনি শান্তির ঈশ্বর।</div>
<div class="v" id="v34"><span class="vn">34</span> অন্যান্য খ্রীষ্টীয় মণ্ডলীর মত তোমাদের মণ্ডলীতেও মহিলারা নীরব থাকুক। কথা বলার অনুমতি তাদের নেই, বিধান শাস্ত্রের নির্দেশ অনুযায়ী তারা অনুগত হয়ে থাকুক।<sup class="fnm"><a name="fnm9" href="#fn9">9</a></sup></div>
<div class="v" id="v35"><span class="vn">35</span> তারা যদি কিছু জানতে চায় তাহলে বাড়িতে নিজ নিজ স্বামীকে তারা সে বিষয়ে জিজ্ঞাসা করুক। কারণ মণ্ডলীর সভায় কথা বলা নারীর পক্ষে অশোভন।</div>
<div class="v" id="v36"><span class="vn">36</span> <span class="br-p"><br><br></span>ঈশ্বরের বাণী কি তোমাদেরই মধ্য থেকে প্রচারিত হয়েছিল? কিম্বা তা শুধু তোমাদের কাছেই পৌঁছেছে?</div>
<div class="v" id="v37"><span class="vn">37</span> তোমাদের কেউ যদি নিজেকে নবী বা আত্মিক বরপ্রাপ্ত বলে মনে করে তাহলে তার বোঝা উচিত যে আমি তোমাদের কাছে যেসব কথা লিখলাম তা সবই প্রভুর নির্দেশ।<sup class="fnm"><a name="fnm10" href="#fn10">10</a></sup></div>
<div class="v" id="v38"><span class="vn">38</span> কেউ যদি তা উপেক্ষা করে তাহলে সেও উপেক্ষিত হবে।</div>
<div class="v" id="v39"><span class="vn">39</span> <span class="br-p"><br><br></span>সুতরাং বন্ধুগণ, তোমরা নবীদের মত কথা বলতে চেষ্টা কর, কিন্তু দুর্বোধ্য ভাষায় কথা বলতে নিষেধ করো না।</div>
<div class="v" id="v40"><span class="vn">40</span> অবশ্য সব কিছুই শোভন ও সুশৃঙ্খলভাবে করা উচিত।<sup class="fnm"><a name="fnm11" href="#fn11">11</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:230 106:48'><!--endraw 1-->গীত 106:48<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:560 4:14'><!--endraw 1-->ইফি 4:14<!--raw 1 bo --></a><!--endraw 1-->; <!--raw 1 bo --><a href='B:650 5:12-14'><!--endraw 1-->হিব্রু 5:12-14<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:50 28:49'><!--endraw 1-->দ্বি.বি. 28:49<!--raw 1 bo --></a><!--endraw 1-->; <!--raw 1 bo --><a href='B:290 28:11-12'><!--endraw 1-->যিশা 28:11-12<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:510 2:13'><!--endraw 1-->প্রেরিত 2:13<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:510 4:13'><!--endraw 1-->প্রেরিত 4:13<!--raw 1 bo --></a><!--endraw 1-->; <!--raw 1 bo --><a href='B:650 4:12'><!--endraw 1-->হিব্রু 4:12<!--raw 1 bo --></a><!--endraw 1-->; <!--raw 1 bo --><a href='B:500 16:8'><!--endraw 1-->যোহন 16:8<!--raw 1 bo --></a><!--endraw 1-->; <!--raw 1 bo --><a href='B:290 45:14'><!--endraw 1-->যিশা 45:14<!--raw 1 bo --></a><!--endraw 1-->; <!--raw 1 bo --><a href='B:340 2:47'><!--endraw 1-->দানি 2:47<!--raw 1 bo --></a><!--endraw 1-->; <!--raw 1 bo --><a href='B:450 8:23'><!--endraw 1-->সখ 8:23<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:530 12:8-10'><!--endraw 1-->১ করি 12:8-10<!--raw 1 bo --></a><!--endraw 1-->; <!--raw 1 bo --><a href='B:560 4:12'><!--endraw 1-->ইফি 4:12<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a href='B:590 5:20-21'><!--endraw 1-->১ থিষ 5:20-21<!--raw 1 bo --></a><!--endraw 1-->; <!--raw 1 bo --><a href='B:510 17:11'><!--endraw 1-->প্রেরিত 17:11<!--raw 1 bo --></a><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><a href='B:730 22:6'><!--endraw 1-->প্রকা 22:6<!--raw 1 bo --></a><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><a href='B:610 2:12'><!--endraw 1-->১ তিম 2:12<!--raw 1 bo --></a><!--endraw 1-->; <!--raw 1 bo --><a href='B:630 2:5'><!--endraw 1-->তীত 2:5<!--raw 1 bo --></a><!--endraw 1-->; <!--raw 1 bo --><a href='B:560 5:22'><!--endraw 1-->ইফি 5:22<!--raw 1 bo --></a><!--endraw 1-->; <!--raw 1 bo --><a href='B:10 3:16'><!--endraw 1-->আদি 3:16<!--raw 1 bo --></a><!--endraw 1--></div>
<div class="fn"><sup class="fnt"><a name="fn10" href="#fnm10">10</a></sup> <!--raw 1 bo --><a href='B:690 4:6'><!--endraw 1-->১ যোহন 4:6<!--raw 1 bo --></a><!--endraw 1--></div>
<div class="fn"><sup class="fnt"><a name="fn11" href="#fnm11">11</a></sup> <!--raw 1 bo --><a href='B:580 2:5'><!--endraw 1-->কল 2:5<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>