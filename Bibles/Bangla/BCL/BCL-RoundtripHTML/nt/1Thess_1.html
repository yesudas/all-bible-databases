<html><head>
<meta http-equiv="Content-Type" content="text/html;charset=utf-8" />
<title>1Thess 1 &ndash; থিষলনিকীয় মণ্ডলীর কাছে প্রেরিত শিষ্য পৌলের প্রথম পত্র &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Thess', 1);">
<div id="navbar"><a href="../index.html">পবিএ বাইবেল CL Bible</a> &ndash; <b>থিষলনিকীয় মণ্ডলীর কাছে প্রেরিত শিষ্য পৌলের প্রথম পত্র</b> &ndash; <b>1</b> <a href="1Thess_2.html">2</a> <a href="1Thess_3.html">3</a> ... <a href="1Thess_5.html">5</a> </div><hr>
<h1>1Thess 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->রোম সাম্রাজ্যের অন্তর্গত ম্যাসিডোনিয়া প্রদেশের প্রধান শাসনকেন্দ্র ছিল থেষালনিকা নগর। ফিলিপী থেকে চলে আসার পর পৌল থেষালনিকায় মণ্ডলী স্থাপন করেন। কিন্তু কিছুদিনের মধ্যেই পৌলকে স্থানীয় ইহুদীদের বিরোধিতার মুখোমুখি দাঁড়াতে হল। অইহুদীদের মধ্যে পৌলের সুসমাচার প্রচারের সাফল্য এবং ইহুদী ধর্ম সম্বন্ধে অইহুদীদের অনুসন্ধিৎসা ইহুদীদের ঈর্ষান্বিত করে তোলে। ফলে পৌল থেষালনিকা ত্যাগ করে বিরয়াতে চলে যেতে বাধ্য হন। এরপর পৌল তাঁর সাথী ও সহকর্মী তিমথির কাছ থেকে থেষালনিকার মণ্ডলী সম্পর্কে একটি বিবরণ পান। <!--raw 1 bo --><p/><!--endraw 1-->এই বিবরণ পাবার পর পৌল থেষালনিকার ভক্তমণ্ডলীকে সাহস এবং সুনিশ্চিত আশ্বাস দেবার জন্য তাদের কাছে প্রতম পত্রটি লেখেন। তাদের প্রেম ও বিশ্বাসের জন্য তিনি তাদের ধন্যবাদ জানান এবং তাদের সঙ্গে থাকাকালে যেভাবে তিনি জীবন যাপন করতেন, সেই কথা তাদের মনে করিয়ে দেন। তারপর খ্রীষ্টের পুনরাগমন সম্বন্ধে মণ্ডলীতে যে প্রশ্নের উদ্ভব হয়েছিল, তিনি সেই সমস্ত প্রশ্নের উত্তর দেন। প্রশ্নগুলি ছিল: খ্রীষ্টের পুনরাগমনের পূর্বে যে খ্রীষ্ট বিশ্বাসীদের মৃত্যু হয়েছে, তারা কি খ্রীষ্টের আগমনের পর শাশ্বত জীবনের অংশীদার হতে পারবে? খ্রীষ্ট আবার কখন আসবেন? এই সমস্ত প্রশ্নের উত্তর দানের সুযোগে পৌল খ্রীষ্টের পুনরাগমনের আশা নিয়ে তাদের শান্তভাবে নীরবে কাজ করে যাবার উপদেশ দিয়েছিলেন। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়বস্তুর রূপরেখা<!--raw 1 bo --></b><!--endraw 1--> <!--raw 1 bo --><p/><!--endraw 1-->• ভূমিকা <!--raw 1 bo --><a href='B:590 1:1'><!--endraw 1-->1:1<!--raw 1 bo --></a><!--endraw 1--> <!--raw 1 bo --><br/><!--endraw 1-->• কৃতজ্ঞতা এবং প্রসংসা <!--raw 1 bo --><a href='B:590 1:2-3:13'><!--endraw 1-->1:2-3:13<!--raw 1 bo --></a><!--endraw 1--> <!--raw 1 bo --><br/><!--endraw 1-->• খ্রীষ্টীয় জীবনাচরণ সম্বন্ধে পরামর্শ <!--raw 1 bo --><a href='B:590 4:1-12'><!--endraw 1-->4:1-12<!--raw 1 bo --></a><!--endraw 1--> <!--raw 1 bo --><br/><!--endraw 1-->• খ্রীষ্টের আগমন সম্বন্ধে নির্দেশ <!--raw 1 bo --><a href='B:590 4:13-5:11'><!--endraw 1-->4:13-5:11<!--raw 1 bo --></a><!--endraw 1--> <!--raw 1 bo --><br/><!--endraw 1-->• সর্বশেষ পরামর্শ <!--raw 1 bo --><a href='B:590 5:12-22'><!--endraw 1-->5:12-22<!--raw 1 bo --></a><!--endraw 1--> <!--raw 1 bo --><br/><!--endraw 1-->• উপসংহার <!--raw 1 bo --><a href='B:590 5:23-28'><!--endraw 1-->5:23-28<!--raw 1 bo --></a><!--endraw 1-->
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>পিতা ঈশ্বর এবং প্রভু যীশু খ্রীষ্টে আশ্রিত থিষলনিকীয় মণ্ডলী সমীপে: পৌল, সীল ও তিমথি —আমরা এই পত্র লিখছি। <span class="br-p"><br><br></span>ঈশ্বরের অনুগ্রহ ও শান্তি বিরাজ করুক তোমাদের মাঝে।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> <span class="br-p"><br><br></span>আমরা সর্বদা প্রার্থনার সময় তোমাদের সকলের কথা উল্লেখ করে ঈশ্বরকে ধন্যবাদ দিই।<sup class="fnm"><a name="fnm2" href="#fn2">2</a></sup></div>
<div class="v" id="v3"><span class="vn">3</span> তোমরা বিশ্বাসবলে যে কাজ করেছ, ভালবেসে যে পরিশ্রম করেছ এবং আমাদের প্রভু যীশু খ্রীষ্টের উপর প্রত্যাশা রেখে যে ধৈর্য ধরেছ, সেকথা আমরা নিয়ত আমাদের পিতা ঈশ্বরের সমক্ষে স্মরণ করে থাকি।<sup class="fnm"><a name="fnm3" href="#fn3">3</a></sup></div>
<div class="v" id="v4"><span class="vn">4</span> ঈশ্বরের প্রীতিভাজন বন্ধুগণ, আমরা জানি যে ঈশ্বর তোমাদের মনোনীত করেছেন।</div>
<div class="v" id="v5"><span class="vn">5</span> কারণ আমরা শুধু মুখের কথায় তোমাদের কাছে সুসমাচার প্রচার করিনি। এর যথার্থতা ঐশী পরাক্রমে, পবিত্র আত্মার প্রভাবে এবং গভীর প্রত্যয়ে প্রতিভাত হয়েছিল। তোমরা দেখেছ, তোমাদের মঙ্গলের জন্য তোমাদের সঙ্গে থাকার সময় আমরা কিভাবে জীবন যাপন করেছি।<sup class="fnm"><a name="fnm4" href="#fn4">4</a></sup></div>
<div class="v" id="v6"><span class="vn">6</span> তোমরাও আমাদের এবং প্রভুর দৃষ্টান্ত অনুসরণ করেছ, কারণ সুসমাচার গ্রহণ করার জন্য তোমাদের অনেক দুঃখ-ক্লেশ বরণ করতে হয়েছে, কিন্তু সেই সঙ্গে তোমরা পবিত্র আত্মার অনুপ্রেরণায় আনন্দও লাভ করেছ।<sup class="fnm"><a name="fnm5" href="#fn5">5</a></sup></div>
<div class="v" id="v7"><span class="vn">7</span> এইজন্য তোমরা ম্যাসিডোনিয়া ও আখায়া প্রদেশের খ্রীষ্ট ভক্তদের কাছে আদর্শস্বরূপ হয়েছ।<sup class="fnm"><a name="fnm6" href="#fn6">6</a></sup></div>
<div class="v" id="v8"><span class="vn">8</span> কারণ তোমরা যে কেবল ম্যাসিডোনিয়া ও আখায়া প্রদেশে প্রভুর বাণী ঘোষণা করেছ তা নয়, তোমাদের ঈশ্বরনিষ্ঠার কথাও সেইসঙ্গে সর্বত্র অনুরণিত হয়েছে। সেইজন্য এ বিষয়ে আমাদের কিছু বলা নিষ্প্রয়োজন।<sup class="fnm"><a name="fnm7" href="#fn7">7</a></sup></div>
<div class="v" id="v9"><span class="vn">9</span> কারণ লোকেরা নিজেরাই প্রচার করছে যে আমরা তোমাদের কাছে কিভাবে গিয়েছিলাম। আর তোমরা কিভাবে পৌত্তলিকতা পরিত্যাগ করে ঈশ্বরের কাছে এসেছ। তোমরা এখন জীবন্ময় ও প্রকৃত ঈশ্বরের সেবা-আরাধনা করছ<sup class="fnm"><a name="fnm8" href="#fn8">8</a></sup></div>
<div class="v" id="v10"><span class="vn">10</span> এবং স্বর্গ থেকে তাঁর পুত্র যীশুর আগমনের প্রতীক্ষায় রয়েছ, যাঁকে ঈশ্বর মৃতদের মধ্য থেকে পুনরুত্থিত করেছেন, এবং যিনি আসন্ন ক্রোধের দণ্ড থেকে আমাদের রক্ষা করবেন।<sup class="fnm"><a name="fnm9" href="#fn9">9</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:510 15:22-40'><!--endraw 1-->প্রেরিত 15:22-40<!--raw 1 bo --></a><!--endraw 1-->; <!--raw 1 bo --><a href='B:510 17:1'><!--endraw 1-->17:1<!--raw 1 bo --></a><!--endraw 1-->; <!--raw 1 bo --><a href='B:600 1:1'><!--endraw 1-->২ থিষ 1:1<!--raw 1 bo --></a><!--endraw 1-->; <!--raw 1 bo --><a href='B:540 1:24'><!--endraw 1-->২ করি 1:24<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:600 1:11'><!--endraw 1-->২ থিষ 1:11<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:600 1:11'><!--endraw 1-->২ থিষ 1:11<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:530 2:5'><!--endraw 1-->১ করি 2:5<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:530 4:16'><!--endraw 1-->১ করি 4:16<!--raw 1 bo --></a><!--endraw 1-->; <!--raw 1 bo --><a href='B:510 17:5-10'><!--endraw 1-->প্রেরিত 17:5-10<!--raw 1 bo --></a><!--endraw 1-->; <!--raw 1 bo --><a href='B:510 13:52'><!--endraw 1-->13:52<!--raw 1 bo --></a><!--endraw 1-->; <!--raw 1 bo --><a href='B:600 3:9'><!--endraw 1-->২ থিষ 3:9<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:590 4:10'><!--endraw 1-->১ থিষ 4:10<!--raw 1 bo --></a><!--endraw 1-->; <!--raw 1 bo --><a href='B:570 3:17'><!--endraw 1-->ফিলি 3:17<!--raw 1 bo --></a><!--endraw 1-->; <!--raw 1 bo --><a href='B:670 5:3'><!--endraw 1-->১ পিতর 5:3<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a href='B:520 1:8'><!--endraw 1-->রোমীয় 1:8<!--raw 1 bo --></a><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><a href='B:500 17:3'><!--endraw 1-->যোহন 17:3<!--raw 1 bo --></a><!--endraw 1-->; <!--raw 1 bo --><a href='B:530 12:2'><!--endraw 1-->১ করি 12:2<!--raw 1 bo --></a><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><a href='B:590 5:9'><!--endraw 1-->১ থিষ 5:9<!--raw 1 bo --></a><!--endraw 1-->; <!--raw 1 bo --><a href='B:600 1:7'><!--endraw 1-->২ থিষ 1:7<!--raw 1 bo --></a><!--endraw 1-->; <!--raw 1 bo --><a href='B:630 2:13'><!--endraw 1-->তীত 2:13<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>