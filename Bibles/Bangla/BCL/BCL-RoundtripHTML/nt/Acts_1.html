<html><head>
<meta http-equiv="Content-Type" content="text/html;charset=utf-8" />
<title>Acts 1 &ndash; প্রভু যীশুর প্রেরিত শিষ্যদের কার্যবিবরণী &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 1);">
<div id="navbar"><a href="../index.html">পবিএ বাইবেল CL Bible</a> &ndash; <b>প্রভু যীশুর প্রেরিত শিষ্যদের কার্যবিবরণী</b> &ndash; <b>1</b> <a href="Acts_2.html">2</a> <a href="Acts_3.html">3</a> ... <a href="Acts_28.html">28</a> </div><hr>
<h1>Acts 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->প্রেরিত শিষ্যদের কার্যবিবরণ সাধু লুকের লেখা সুসমাচারের পরবর্তী ক্রম অনুযায়ী ধারাবাহিক ঘটনার বিবরণ। এর মূল উদ্দেশ্য, যীশুর শিষ্যরা কিভাবে পবিত্র আত্মার দ্বারা পরিচালিত হয়ে “জেরুশালেম, যিহুদীয়া, শমরিয়া এবং পৃথিবীর শেষ প্রান্ত পর্যন্ত” যীশুর সুসমাচার প্রচার করেছিলেন (<!--raw 1 bo --><a href='B:510 1:8'><!--endraw 1-->1:8<!--raw 1 bo --></a><!--endraw 1-->)। এটি হল খ্রীষ্টীয় আন্দোলনের কাহিনী, যে আন্দোলনের সূত্রপাত হয়েছিল ইহুদীদের মদ্যে এবং পরবর্তী অধ্যায়ে এই আন্দোলন সারা পৃথিবীতে একটি ধর্মবিশ্বাসের গোড়াপত্তন করে। এই বিশ্বাস সম্পর্কে লেখক তংআর পাঠকদের সুনিশ্চিত করতে চেয়েছেন যে, খ্রীষ্টানেরা রোম সাম্রাজ্যের বিরুদ্ধে ধ্বংসকামী কোন রাজনৈতিক হুমকিস্বরূপ নয়, বরং খ্রীষ্টীয় বিশ্বাস ইহুদী ধর্মেরই পূর্ণ পরিণত রূপ। <!--raw 1 bo --><p/><!--endraw 1-->প্রেরিত শিষ্যদের কার্যবিবরণকে তিনটি প্রধান ভাগে ভাগ করা যেতে পারে: যীশু খ্রীষ্ট সম্বন্ধে সুসমাচার যে বিস্তৃত অঞ্চলে প্রচারিত হয়েছিল এবং সেই সমস্ত স্থানে খ্রীষ্টীয় মণ্ডলী স্থাপিত হয়েছিল, তার পূর্ণ বিবরণ এই তিনটি ভাগে বিধৃত হয়েছে। (১) যীশুর স্বর্গারোহণের পর জেরুশালেমে খ্রীষ্টীয় আন্দোলনের শুরু, (২) প্যালেষ্টাইনের অন্যান্য অঞ্চলে এই আন্দোলনের বিস্তার এবং (3) পরবর্তী ধাপে সুদূর রোম পর্যন্ত ভূমধ্যসাগরীয় এলাকায় আন্দোলনের বিস্তৃতি। <!--raw 1 bo --><p/><!--endraw 1-->প্রেরিত শিষ্যদের কার্যবিবরণের একটি গুরুত্বপূর্ণ বৈসিষ্ট্য হল —পবিত্র আত্মার কার্যাবলী, যে পবিত্র আত্মা জেরুশালেমে পঞ্চশত্তমীর দিনে খ্রীষ্ট-বিশ্বাসের ওপরে শক্তি ও পরাক্রম নিয়ে নেমে এসেছিলেন এবং এই পুস্তকে বর্ণিত সমস্ত ঘটনা ও কার্যক্রমের সমগ্র পর্যায়ে খ্রীষ্টীয় মণ্ডলী ও তার নেতৃবর্গকে শক্তি দান করেছিলেন ও পরিচালনা করেছিলেন। প্রাথমিক যুগে প্রচারিত খ্রীষ্টীয় সুসমাচারের সারমর্ম কতকগুলি উপদেশের মধ্যে বিবৃত হয়েছে। খ্রীষ্ট বিশ্বাসীদের জীবনে এবং খ্রীষ্টীয় মণ্ডলীর সহভাগিতার মধ্যে এই সুসমাচারের শক্তির প্রকাশ ঘটেছে কার্যবিবরণে লিপিবদ্ধ ঘটনাবলীর মধ্যে। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়বস্তুর রূপরেখা<!--raw 1 bo --></b><!--endraw 1--> <!--raw 1 bo --><p/><!--endraw 1-->• সাক্ষ্যদানের জন্য প্রস্তুতি <!--raw 1 bo --><a href='B:510 1:1-26'><!--endraw 1-->1:1-26<!--raw 1 bo --></a><!--endraw 1--> <!--raw 1 bo --><br/><!--endraw 1-->  (ক) যীশুর শেষ আদেশ ও প্রতিশ্রুতি <!--raw 1 bo --><a href='B:510 1:1-14'><!--endraw 1-->1:1-14<!--raw 1 bo --></a><!--endraw 1--> <!--raw 1 bo --><br/><!--endraw 1-->  (খ) যিহুদারর উত্তরাধিকারী <!--raw 1 bo --><a href='B:510 1:15-26'><!--endraw 1-->1:15-26<!--raw 1 bo --></a><!--endraw 1--> <!--raw 1 bo --><br/><!--endraw 1-->• জেরুশালেমে সাক্ষ্যদান <!--raw 1 bo --><a href='B:510 2:1-8:3'><!--endraw 1-->2:1-8:3<!--raw 1 bo --></a><!--endraw 1--> <!--raw 1 bo --><br/><!--endraw 1-->• যিহুদীয়া ও শমরিয়াতে সাক্ষ্যদান <!--raw 1 bo --><a href='B:510 8:4-12:25'><!--endraw 1-->8:4-12:25<!--raw 1 bo --></a><!--endraw 1--> <!--raw 1 bo --><br/><!--endraw 1-->• সাধু পৌলের সেবাব্রত <!--raw 1 bo --><a href='B:510 13:1-28:31'><!--endraw 1-->13:1-28:31<!--raw 1 bo --></a><!--endraw 1--> <!--raw 1 bo --><br/><!--endraw 1-->  (ক) প্রথম প্রচার অভিযান <!--raw 1 bo --><a href='B:510 13:1-14:28'><!--endraw 1-->13:1-14:28<!--raw 1 bo --></a><!--endraw 1--> <!--raw 1 bo --><br/><!--endraw 1-->  (খ) জেরুশালেমে সম্মেলন <!--raw 1 bo --><a href='B:510 15:1-35'><!--endraw 1-->15:1-35<!--raw 1 bo --></a><!--endraw 1--> <!--raw 1 bo --><br/><!--endraw 1-->  (গ) দ্বিতীয় মিশনারী অভিযান <!--raw 1 bo --><a href='B:510 15:36-18:22'><!--endraw 1-->15:36-18:22<!--raw 1 bo --></a><!--endraw 1--> <!--raw 1 bo --><br/><!--endraw 1-->  (ঘ) তৃতীয় মিশনারী অভিযান <!--raw 1 bo --><a href='B:510 18:23-21:16'><!--endraw 1-->18:23-21:16<!--raw 1 bo --></a><!--endraw 1--> <!--raw 1 bo --><br/><!--endraw 1-->  (ঙ) জেরুশালেম, সীজারিয়া এবং রোমে বন্দীরূপে সাধু পৌল <!--raw 1 bo --><a href='B:510 21:17-28:31'><!--endraw 1-->21:17-28:31<!--raw 1 bo --></a><!--endraw 1-->
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>প্রিয় থিয়ফিল, <span class="br-p"><br><br></span>যীশু যেদিন থেকে শিক্ষাদান ও কাজ আরম্ভ করেছিলেন, সেইদিন থেকে তাঁর স্বর্গে নীত হওয়ার দিন পর্যন্ত সমসত্ বিষয় আমার পুস্তকের প্রথম খণ্ডে লিখেছি। স্বর্গে নীত হওয়ার পূর্বে পবিত্র আত্মায় আবিষ্ট হয়ে তিনি তাঁর প্রেরিতরূপে মনোনীত শিষ্যদের প্রয়োজনীয় নির্দেশ দান করেছিলেন।<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> তাঁর মৃত্যুর পর চল্লিশ দিন পর্যন্ত তিনি অনেকবার তাঁদের দর্শন দিয়েছিলেন। এতে সন্দেহাতীতভাবে প্রমাণিত হয়েছিল যে তিনি জীবিত। তাঁরা তাঁকে দেখেছিলেন, এবং ঈশ্বরের রাজ্য সম্বন্ধে যীশু তাঁদের শিক্ষাও দিয়েছিলেন।</div>
<div class="v" id="v4"><span class="vn">4</span> তিনি তাঁদের সঙ্গে থাকাকালে তাঁদের আদেশ দিয়ে বলেছিলেন, জেরুশালেম পরিত্যাগ করে যেও না। আমার পিতার প্রতিশ্রুত যে দানের কথা তোমাদের বলেছি, তার জন্য অপেক্ষা করো।<sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> বাপ্তিষ্মদাতা যোহন জলে বাপ্তিষ্ম দিতেন কিন্তু কিছুদিনের মধ্যে তোমরা পবিত্র আত্মায় বাপ্তিষ্ম লাভ করবে।<sup class="fnm"><a name="fnm3" href="#fn3">3</a></sup></div>
<div class="v" id="v6"><h2>যীশুর স্বর্গারোহণ</h2><span class="vn">6</span> <span class="br-p"><br><br></span>প্রেরিত শিষ্যেরা যীশুর সঙ্গে একত্রে মিলিত হলে, তাঁরা যীশুকে জিজ্ঞাসা করেলন, প্রভু, এখন কি আপনি ইসরায়েল সাম্রাজ্য পুনরায় প্রতিষ্ঠা করবেন?<sup class="fnm"><a name="fnm4" href="#fn4">4</a></sup></div>
<div class="v" id="v7"><span class="vn">7</span> <span class="br-p"><br><br></span>যীশু তাঁদের বললেন, পিতা স্বয়ং যে দিন এবং ক্ষণ নিজের কর্তৃত্বাধীনে স্থির করে রেখেছেন, তা নিয়এ কৌতূহল প্রকাশ করার অধিকার তোমাদের নেই।<sup class="fnm"><a name="fnm5" href="#fn5">5</a></sup></div>
<div class="v" id="v8"><span class="vn">8</span> কিন্তু পবিত্র আত্মা যখন তেআমাদের উপরে অধিষ্ঠান করবেন, তখন তোমরা শক্তিলাভ করবে। জেরুশালেম, সমগ্র যিহুদীয়া ও শমরিয়া দেশ তথা পৃথিবীর শেষ প্রান্ত পর্যন্ত তোমরা আমার কথা প্রচার করবে।<sup class="fnm"><a name="fnm6" href="#fn6">6</a></sup></div>
<div class="v" id="v9"><span class="vn">9</span> যীশুর কথা শেষ হলে তাঁরা দেখলেন, তিনি ঊর্ধ্বলোকে উন্নীত হচ্ছেন এবং সেই মুহূর্তে এক খণ্ড মেঘ এসে যীশুকে তাঁদের দৃষ্টির আড়াল করে দিল।<sup class="fnm"><a name="fnm7" href="#fn7">7</a></sup></div>
<div class="v" id="v10"><span class="vn">10</span> <span class="br-p"><br><br></span>তাঁরা একদৃষ্টে আকাশে যীশুর গমন পথের দিকে চেয়েছিলেন। হঠাৎ শুভ্রবস্ত্র পরিহিত দুই ব্যক্তি তাঁদের কাছে এসে দাঁড়ালেন। বললেনঃ<sup class="fnm"><a name="fnm8" href="#fn8">8</a></sup></div>
<div class="v" id="v11"><span class="vn">11</span> হে গালীল নিবাসীবৃন্দ! কেন তোমরা এভাবে আকাশের দিকে চেয়ে দাঁড়িয়ে আছ? যেমন ভাবে আজ যীশুকে স্বর্গে আরোহণ করতে দেখলে, ঠিক সেইভাবেই আবার তিনি ফিরে আসবেন।<sup class="fnm"><a name="fnm9" href="#fn9">9</a></sup></div>
<div class="v" id="v12"><h2>যিহুদার শূন্যপদ পূরণ</h2><span class="vn">12</span> <span class="br-p"><br><br></span>প্রেরিত শিষ্যেরা তখন অলিভ পর্বত থেকে ফিরে গেলেন জেরুশালেমে। অলিভ পর্বত থেকে জেরুশালেম বেশ কাছেই, পথ প্রায় আধ মাইলের মত।<sup class="fnm"><a name="fnm10" href="#fn10">10</a></sup></div>
<div class="v" id="v13"><span class="vn">13</span> পিতর, যোহন, যাকোব এবং আন্দ্রিয়, ফিলিপ এবং থোমা, বর্থলময় এবং মথি ,ত আলফেয়র পুত্র যাকোব , বিপ্লবী শিমোন এবং যাকোবের পুত্র যিহুদা —সকলে জেরুশালেম নগরীতে প্রবেশ করলেন এবং সেখানে একটি বাড়ির ওপরতলার যে ঘরটিতে তাঁরা থাকতেন, সেখানে চলে গেলেন।</div>
<div class="v" id="v14"><span class="vn">14</span> সেকানে তাঁরা সকলে একসঙ্গে প্রার্থনায় নিবিষ্ট থাকেতন। কয়েকজন মহিলা ও যীশুর ভাইয়েরা সেখানে তাঁদের সঙ্গে ছিলেন।<sup class="fnm"><a name="fnm11" href="#fn11">11</a></sup></div>
<div class="v" id="v15"><span class="vn">15</span> <span class="br-p"><br><br></span>এই ঘটনার কয়েকদিন পরে প্রায় একশো কুড়িজন খ্রীষ্টবিশ্বাসী এক সভায় মিলিত হলেন। পিতর তখন উঠে দাঁড়িয়ে বললেন,</div>
<div class="v" id="v16"><span class="vn">16</span> ভাইসব! যে যিহুদা যীশুকে বন্দী করার জন্য শত্রুপক্ষকে পথ দেখিয়ে এনেছিল, তার সম্পর্কে পবিত্র আত্মা দাউদের মাধ্যমে যে ভবিষ্যদ্বাণী করেছিলেন, শাস্ত্রে উদ্ধৃত সেই বাণী পূর্ণ হয়েছে।<sup class="fnm"><a name="fnm12" href="#fn12">12</a></sup></div>
<div class="v" id="v17"><span class="vn">17</span> যিহুদা আমাদের দলেরই একজন সভ্য ছিল এবং আমাদের সেবাব্রতের কাজে তারও সমান দায়িত্ব ছিল।</div>
<div class="v" id="v18"><span class="vn">18</span> <span class="br-p"><br><br></span>(যিহুদা তার সেই অসৎ হীন কাজের জন্য যে অর্থ পেয়েছিল, তাই দিয়ে সে একখণ্ড জমি কিনেছিল। সেই জমির উপরেই সে অধোমুখে পড়ে যায় ও তার পেট ফেটে যায়।<sup class="fnm"><a name="fnm13" href="#fn13">13</a></sup></div>
<div class="v" id="v19"><span class="vn">19</span> জেরুশালেমের সকলেই এই ঘটনার কথা জানতে পারে এবং তারা নিজেদের ভাষায় এই জমিখণ্ডের নাম রাখে ‘হকলদামা’, এর রঅর্থ ‘রক্তক্ষেত্র')।</div>
<div class="v" id="v20"><span class="vn">20</span> <span class="br-p"><br><br></span>গীতসংহিতায় লেখা আছেঃ <span class="br-p"><br><br></span><span class="br-ind"><br><span class="indent">&nbsp;</span></span>গৃহ তার পরিত্যক্ত হোক, <br><span class="br-ind"><br><span class="indent">&nbsp;</span></span>আর কেউ বাস না করুক সেখানে। <br> <span class="br-p"><br><br></span>এবং ‘অপর একজন গ্রহণ করুক তার কর্মভার!<sup class="fnm"><a name="fnm14" href="#fn14">14</a></sup></div>
<div class="v" id="v21"><span class="vn">21</span> <span class="br-p"><br><br></span>সুতরাং যোহনের কাছে বাপ্তিষ্ম গ্রহণের পর থেকে স্বর্গে নীত হওয়া পর্যন্ত যতদিন আমরা প্রভু যীশুর সান্নিধ্যে ছিলাম, ততদিন আর যারা আমাদের নিত্যসঙ্গী ছিল,<sup class="fnm"><a name="fnm15" href="#fn15">15</a></sup></div>
<div class="v" id="v22"><span class="vn">22</span> তাদেরই একজনকে তাঁর পুনরুত্থানের প্রত্যক্ষদর্শী হিসেবে আমাদের সঙ্গে যোগদান করতে হবে।</div>
<div class="v" id="v23"><span class="vn">23</span> <span class="br-p"><br><br></span>তখন তাঁরা দুজনের নাম প্রস্তাব করেন। একজনের নাম যোষেফ। বারাব্বাস নামেও তিনি পরিচিত ছিলেন। তাঁর উপাধি ছিল যুষ্ট। অপরজনের নাম মত্তথিয়।</div>
<div class="v" id="v24"><span class="vn">24</span> তারপর তাঁরা প্রার্থনা নিবেদন করলেন। বললেন, হে প্রভু, তুমি সকলের অন্তর্যামী। যিহুদা তার কাজের উপযুক্ত প্রতিফল লাভ করায়, সেবাব্রতী ও প্রেরিত শিষ্যের যে পদটি শূন্য রয়েছে,<sup class="fnm"><a name="fnm16" href="#fn16">16</a></sup></div>
<div class="v" id="v25"><span class="vn">25</span> সেই পদ পূরণের জন্যে এই দুজনের মধ্যে কে তোমার মনোনীত তাকে দেখিয়ে দাও।</div>
<div class="v" id="v26"><span class="vn">26</span> তাঁদের দুজনের নামে পাশার দান ফেলা হলে মত্তথিয় নির্বাচিত হলেন এবং বারোজন প্রেরিত শিষ্যের তালিকাভুক্ত হলেন।<sup class="fnm"><a name="fnm17" href="#fn17">17</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:490 1:3'><!--endraw 1-->লুক 1:3<!--raw 1 bo --></a><!--endraw 1-->; <!--raw 1 bo --><a href='B:490 6:13'><!--endraw 1-->6:13<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:500 15:26'><!--endraw 1-->যোহন 15:26<!--raw 1 bo --></a><!--endraw 1-->; <!--raw 1 bo --><a href='B:490 24:49'><!--endraw 1-->লুক 24:49<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:470 3:11'><!--endraw 1-->মথি 3:11<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:490 24:21'><!--endraw 1-->লুক 24:21<!--raw 1 bo --></a><!--endraw 1-->; <!--raw 1 bo --><a href='B:510 3:21'><!--endraw 1-->প্রেরিত 3:21<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:480 13:32'><!--endraw 1-->মার্ক 13:32<!--raw 1 bo --></a><!--endraw 1-->; <!--raw 1 bo --><a href='B:470 24:36'><!--endraw 1-->মথি 24:36<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:510 10:41'><!--endraw 1-->প্রেরিত 10:41<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a href='B:480 16:19'><!--endraw 1-->মার্ক 16:19<!--raw 1 bo --></a><!--endraw 1-->; <!--raw 1 bo --><a href='B:490 24:51'><!--endraw 1-->লুক 24:51<!--raw 1 bo --></a><!--endraw 1-->; <!--raw 1 bo --><a href='B:500 6:62'><!--endraw 1-->যোহন 6:62<!--raw 1 bo --></a><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><a href='B:490 24:4'><!--endraw 1-->লুক 24:4<!--raw 1 bo --></a><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><a href='B:470 26:64'><!--endraw 1-->মথি 26:64<!--raw 1 bo --></a><!--endraw 1-->; <!--raw 1 bo --><a href='B:490 21:27'><!--endraw 1-->লুক 21:27<!--raw 1 bo --></a><!--endraw 1-->; <!--raw 1 bo --><a href='B:620 3:1'><!--endraw 1-->২ তিম 3:1<!--raw 1 bo --></a><!--endraw 1-->; <!--raw 1 bo --><a href='B:730 1:7'><!--endraw 1-->প্রকা 1:7<!--raw 1 bo --></a><!--endraw 1--></div>
<div class="fn"><sup class="fnt"><a name="fn10" href="#fnm10">10</a></sup> <!--raw 1 bo --><a href='B:490 24:50-53'><!--endraw 1-->লুক 24:50-53<!--raw 1 bo --></a><!--endraw 1--></div>
<div class="fn"><sup class="fnt"><a name="fn11" href="#fnm11">11</a></sup> <!--raw 1 bo --><a href='B:510 2:1'><!--endraw 1-->প্রেরিত 2:1<!--raw 1 bo --></a><!--endraw 1-->; <!--raw 1 bo --><a href='B:500 7:3-5'><!--endraw 1-->যোহন 7:3-5<!--raw 1 bo --></a><!--endraw 1-->; <!--raw 1 bo --><a href='B:470 13:55'><!--endraw 1-->মথি 13:55<!--raw 1 bo --></a><!--endraw 1--></div>
<div class="fn"><sup class="fnt"><a name="fn12" href="#fnm12">12</a></sup> <!--raw 1 bo --><a href='B:230 41:9'><!--endraw 1-->গীত 41:9<!--raw 1 bo --></a><!--endraw 1--></div>
<div class="fn"><sup class="fnt"><a name="fn13" href="#fnm13">13</a></sup> <!--raw 1 bo --><a href='B:470 27:3-10'><!--endraw 1-->মথি 27:3-10<!--raw 1 bo --></a><!--endraw 1--></div>
<div class="fn"><sup class="fnt"><a name="fn14" href="#fnm14">14</a></sup> <!--raw 1 bo --><a href='B:230 69:25'><!--endraw 1-->গীত 69:25<!--raw 1 bo --></a><!--endraw 1-->; <!--raw 1 bo --><a href='B:230 109:8'><!--endraw 1-->109:8<!--raw 1 bo --></a><!--endraw 1--></div>
<div class="fn"><sup class="fnt"><a name="fn15" href="#fnm15">15</a></sup> <!--raw 1 bo --><a href='B:500 15:27'><!--endraw 1-->যোহন 15:27<!--raw 1 bo --></a><!--endraw 1--></div>
<div class="fn"><sup class="fnt"><a name="fn16" href="#fnm16">16</a></sup> <!--raw 1 bo --><a href='B:500 2:24-25'><!--endraw 1-->যোহন 2:24-25<!--raw 1 bo --></a><!--endraw 1-->; <!--raw 1 bo --><a href='B:500 6:70'><!--endraw 1-->6:70<!--raw 1 bo --></a><!--endraw 1--></div>
<div class="fn"><sup class="fnt"><a name="fn17" href="#fnm17">17</a></sup> <!--raw 1 bo --><a href='B:240 16:33'><!--endraw 1-->হিতো 16:33<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>