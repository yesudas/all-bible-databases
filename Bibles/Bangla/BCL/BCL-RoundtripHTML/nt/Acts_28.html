<html><head>
<meta http-equiv="Content-Type" content="text/html;charset=utf-8" />
<title>Acts 28 &ndash; প্রভু যীশুর প্রেরিত শিষ্যদের কার্যবিবরণী &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 28);">
<div id="navbar"><a href="../index.html">পবিএ বাইবেল CL Bible</a> &ndash; <b>প্রভু যীশুর প্রেরিত শিষ্যদের কার্যবিবরণী</b> &ndash; <a href="Acts_1.html">1</a> ... <a href="Acts_26.html">26</a> <a href="Acts_27.html">27</a> <b>28</b> </div><hr>
<h1>Acts 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মালটা দ্বীপে পৌলের অলৌকিক কাজ</h2><span class="vn">1</span> <span class="br-p"><br><br></span>নিরাপদে তীরে পৌঁছাবার পর জানতে পারলাম, সেই জায়গাটির নাম মালটা দ্বীপ।</div>
<div class="v" id="v2"><span class="vn">2</span> স্থানীয় অধিবাসীরা আমাদের সঙ্গে খুবই সদয় ব্যবহার করল। সেই সময় বৃষ্টি আরম্ভ হয়েছিল আর শীতও পড়েছিল, তাই তারা আগুনে জ্বেলে আমাদের সবাইকে অভ্যর্থনা করল।<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> পৌল এক বোঝা কাঠ জড়ো করেছিলেন। সেগুলো তিনি আগুনে দিচ্ছিলেন, এমন সময় একটা বিষাক্ত সাপ আগুনের তাপে বেরিয়ে এসে পৌলের হাত জড়িয়ে ধরল।</div>
<div class="v" id="v4"><span class="vn">4</span> স্থানীয় অধিবাসীরা ওভাবে সাপটাকে তাঁর হাতে ঝুলতে দেখে নিজেদের মধ্যে বলতে লাগল, নিশ্চয়ই এই লোকটা খুনী সমুদ্রের হাত থেকে রেহাই পেলে কি হবে, দেবতার বিচারে এ প্রাণে বাঁচবে না।</div>
<div class="v" id="v5"><span class="vn">5</span> পৌল কিন্তু সাপটাকে আগুনে ঝেড়ে ফেলে দিলেন, কোন ক্ষতিই তংআর হল না।<sup class="fnm"><a name="fnm2" href="#fn2">2</a></sup></div>
<div class="v" id="v6"><span class="vn">6</span> তারা অবস্য আশা করেছিল, যে কোন মুহূর্তে পৌলের দেহ ফুলে উঠবে অথবা হঠাৎ তিনি মরে ঢলে পড়বেন। কিন্তু বহুক্ষম অপেক্ষার পরও যখন তারার দেখল যে পৌলের উপর কোন অঘটনই ঘটল না, তখন তারা মত পাল্টে বলল, উনি নিশ্চয় দেবতা।<sup class="fnm"><a name="fnm3" href="#fn3">3</a></sup></div>
<div class="v" id="v7"><span class="vn">7</span> <span class="br-p"><br><br></span>মালটা দ্বীপে যিনি প্রধান ছিলেন তাঁর ভূসম্পত্তি ছিল সেই জায়গারই কাছাকাছি অঞ্চলে। তাঁর নাম ছিল পাবলিয়াস। তিনি আমাদের পরম সমাদরে আতিথ্য করলেন।</div>
<div class="v" id="v8"><span class="vn">8</span> পাবলিয়াসের বাবা জ্বর ও আমাশা রোগে শয্যাশায়ী ছিলেন। পৌল তাঁর কাছে গিয়ে প্রার্থনা করলেন এবং তাঁর উপর হস্তার্পণ করে তাঁকে সুস্থ করে দিলেন।</div>
<div class="v" id="v9"><span class="vn">9</span> এই ঘটনার পর সেই দ্বীপের সমস্ত অসুস্থ লোক তাঁর কাছে এসে সুস্থ হতে লাগল।</div>
<div class="v" id="v10"><span class="vn">10</span> তারা অনেক প্রীতি উপহার দিয়ে আমাদর সম্মান দেখাল। তারপর আমরা আবার যখন যাত্রা শুরু করলাম, তখন তারা আমাদের প্রয়োজনীয যাবতীয় রসদ জাহাজে দিয়ে গেল।</div>
<div class="v" id="v11"><h2>মালটা থেকে রোম</h2><span class="vn">11</span> <span class="br-p"><br><br></span>তিন মাস পর আমরা ‘যমজ দেবতা'র মূর্তি আঁকা আলেকজান্দ্রিয়ার একটি জাহাজে করে রওনা হলাম। এই দ্বীপেই জাহাজটা শীতকাল কাটাচ্ছিল।</div>
<div class="v" id="v12"><span class="vn">12</span> সাইরাকিউজ শহরে পৌঁছে আমরা তিন দিন থাকলাম।</div>
<div class="v" id="v13"><span class="vn">13</span> সেখান থেকে রওনা হয়এ আমরা পৌঁছালাম রেজিয়াম শহরে। পরের দিন দখিণা বাতাস বইতে শুরু হওয়ার দুই দিনেই আমরা পটেওলিতে পৌঁছালাম।</div>
<div class="v" id="v14"><span class="vn">14</span> সেখানে কযেকজন খ্রীষ্টান ভাই-এর সঙ্গে দেখা হল। তাঁরা আমাদের তাঁদের সঙ্গে সাত দিন থাকতে আমন্ত্রণ জানালেন। এইভাবে আমরা গিয়ে পৌঁছালাম রোমে।</div>
<div class="v" id="v15"><span class="vn">15</span> সেখানকার খ্রীষ্টানরা আমাদের কথা শুনতে পেয়ে আপ্পিয়ের হাট ও তিনটে পান্থশালা পর্যন্ত এগিয়ে এসেছিলেন আমাদের সঙ্গে দেখা করতে। পৌল তাঁদের দেখে ঈশ্বরকে ধন্যবাদ দিলেন ও মনে সাহস পেলেন।</div>
<div class="v" id="v16"><h2>রোমে পৌলের প্রচার</h2><span class="vn">16</span> <span class="br-p"><br><br></span>আমরা রোমে গিয়ে পৌঁছালে পৌল সৈন্যদের প্রহরায় থাকার অনুমতি পেলেন।<sup class="fnm"><a name="fnm4" href="#fn4">4</a></sup></div>
<div class="v" id="v17"><span class="vn">17</span> <span class="br-p"><br><br></span>তিন দিন পর পৌল সেখানকার স্থানীয় ইহুদী নেতাদের ডেকে পাঠালেন! তাঁরা একত্রিত হলে তিনি তাঁদের বললেন, ভাইসব, স্বজাতির বিরুদ্ধে অথবা আমাদের পিতৃপুরুষদের আচরণীয় প্রথার বিরুদ্ধে আমি কিছু না করা সত্ত্বেও জেরুশালেমে আমাকে বন্দী করে রেআমীয়দের হাতে তুলে দেওয়া হয়েছে।</div>
<div class="v" id="v18"><span class="vn">18</span> তারার আমাকে জেরা করে যখন দেখল যে মৃত্যুদণ্ডের যোগ্য কোন অপরাধই আমি করিনি তখন তারা আমাকে মুক্তি দিতে চেয়েছিল।</div>
<div class="v" id="v19"><span class="vn">19</span> কিন্তু ইহুদীরা আপত্তি করায় আমি সীজারের কাছে আবেদন জানাতে বাধ্য হলাম, অবশ্য স্বজাতির বিরুদ্ধে আমার কোন নালিশ ছিল না।<sup class="fnm"><a name="fnm5" href="#fn5">5</a></sup></div>
<div class="v" id="v20"><span class="vn">20</span> ইসরায়েল জাতি যে প্রত্যাশায় প্রতীক্ষমান, আমি তারই জন্য এভাবে শৃঙ্খলাবদ্ধ —একথা বলার জন্য ও আপনাদের সঙ্গে দেখা করার জন্য আমি আপনাদের ডেকেছিলাম।<sup class="fnm"><a name="fnm6" href="#fn6">6</a></sup></div>
<div class="v" id="v21"><span class="vn">21</span> <span class="br-p"><br><br></span>তাঁরা তাঁকে বললেন, যিহুদীয়া থেকে তোমার সম্বন্ধে আমরা কোন চিঠিই পাইনি এবং আমাদের সমাজের কেউ এখানে এসে তোমার বিষয়ে কোন মন্দ সংবাদ দেয়নি বা খারাপ কিছু বলেনি।</div>
<div class="v" id="v22"><span class="vn">22</span> কিন্তু আমরা তোমার ধ্যান-ধারণা কি তা জানতে চাই। কারণ তোমাদের এই সম্প্রদায় সম্পর্কে আমরা যতটুকু আনি, তাতে কেউই তোমাদের সুখ্যাতি করে না।<sup class="fnm"><a name="fnm7" href="#fn7">7</a></sup></div>
<div class="v" id="v23"><span class="vn">23</span> <span class="br-p"><br><br></span>পৌলের সঙ্গে একটা দিন স্থির করে তাঁরা অনেকে মিলে পৌলের বাড়ীতে গেলেন। সকাল থেকে সন্ধ্যে পর্যন্ত পৌল তাঁদের কাছে সব ব্যাখ্যা করে বললেন এবং ঈশ্বরের রাজ্যের সুসমাচার প্রচার করলেন। মোশির বিধানশাস্ত্র এবং নবীদের গ্রন্থ থেকে প্রমাণ দিয়ে যীশুর সম্বন্ধে তাঁদের মনে দৃঢ় প্রত্যয় জন্মাতে চেষ্টা করলেন।<sup class="fnm"><a name="fnm8" href="#fn8">8</a></sup></div>
<div class="v" id="v24"><span class="vn">24</span> তাঁদের মধ্যে কয়েকজন পৌলের কথায় বিশ্বাস করলেন কিন্তু বাকীরা বিশ্বাস করলেন না।</div>
<div class="v" id="v25"><span class="vn">25</span> এতে তাঁদের নিজেদের মধ্যে মতের অমিল হওয়ায় তাঁরা সেখান থেকে চলে গেলেন, তখন পৌল বললেন, নবী যিশাইয়র মাধ্যমে পবিত্র আত্মা তোমাদের পিতৃপুরুষদের কাছে ঠিক কথাই বলেছিলেন!</div>
<div class="v" id="v26"><span class="vn">26</span> ‘এই জাতির কাছে গিয়ে বল: <span class="br-p"><br><br></span><span class="br-ind"><br><span class="indent">&nbsp;</span></span>তোমরা শুধু শুনেই যাবে, বুঝবে না কিছুই, <br><span class="br-ind"><br><span class="indent">&nbsp;</span></span>শুধু তোমরা চেয়েই থাকবে, দেখতে কিছুই পাবে না।<sup class="fnm"><a name="fnm9" href="#fn9">9</a></sup> <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>কারণ এদের চিত্ত অসাড়,শ্রবণ বধির, দৃষ্টি আচ্ছন্ন। <br><span class="br-ind"><br><span class="indent">&nbsp;</span></span>ওরা যদি দেখে, যদি ওরা শোনে এবং <br><span class="br-ind"><br><span class="indent">&nbsp;</span></span>ওদের হৃদয় যদি উপলব্ধি করে <br><span class="br-ind"><br><span class="indent">&nbsp;</span></span>তাহলে ওরা ফিরে আসবে আমার কাছে, <br><span class="br-ind"><br><span class="indent">&nbsp;</span></span>আর আমি সুস্থ করব ওদের।’ <br></div>
<div class="v" id="v28"><span class="vn">28</span> <span class="br-p"><br><br></span>আপনারা তাহলে এ কথা জেনে যান যে, এখন থেকে ঈশ্বরের এই পরিত্রাণের বার্তা এমন সব জাতির কাছেই পাঠানো হবে যারা ইহুদী নয়। আর তারা তাতে কর্ণপাত করবে।<sup class="fnm"><a name="fnm10" href="#fn10">10</a></sup></div>
<div class="v" id="v29"><span class="vn">29</span> [পৌলের একথা শুনে ইহুদীরা নিজেদের মধ্যে ভীষণ তর্ক করতে করতে সেখান থেকে চলে গেল।*]</div>
<div class="v" id="v30"><span class="vn">30</span> <span class="br-p"><br><br></span>রোমে পৌল নিজে একটি বাড়ি ভাড়া করে দুবছর থাকলেন। যাঁরা তাঁর কাছে যেতেন, সকলকে তিনি অভ্যর্থনা জানাতেন।</div>
<div class="v" id="v31"><span class="vn">31</span> তিনি প্রকাশ্যে সকলের কাছে ঈশ্বরের বার্তা প্রচার করতেন এবং প্রভু যীশু খ্রীষ্টের জীবন ও কর্ম সম্বন্ধে শিক্ষা দিতেন, কেউ তাঁকে বাধা দিত না।<sup class="fnm"><a name="fnm11" href="#fn11">11</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:540 11:27'><!--endraw 1-->২ করি 11:27<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:480 16:8'><!--endraw 1-->মার্ক 16:8<!--raw 1 bo --></a><!--endraw 1-->; <!--raw 1 bo --><a href='B:490 10:19'><!--endraw 1-->লুক 10:19<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:510 14:11'><!--endraw 1-->প্রেরিত 14:11<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:510 27:3'><!--endraw 1-->প্রেরিত 27:3<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:510 25:1'><!--endraw 1-->প্রেরিত 25:1<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:510 26:17'><!--endraw 1-->প্রেরিত 26:17<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a href='B:510 24:5-14'><!--endraw 1-->প্রেরিত 24:5-14<!--raw 1 bo --></a><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><a href='B:510 9:15'><!--endraw 1-->প্রেরিত 9:15<!--raw 1 bo --></a><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><a href='B:290 6:9-10'><!--endraw 1-->যিশা 6:9-10<!--raw 1 bo --></a><!--endraw 1-->; <!--raw 1 bo --><a href='B:470 13:14'><!--endraw 1-->মথি 13:14<!--raw 1 bo --></a><!--endraw 1-->; <!--raw 1 bo --><a href='B:480 4:12'><!--endraw 1-->মার্ক 4:12<!--raw 1 bo --></a><!--endraw 1-->; <!--raw 1 bo --><a href='B:500 12:40'><!--endraw 1-->যোহন 12:40<!--raw 1 bo --></a><!--endraw 1-->; <!--raw 1 bo --><a href='B:520 11:8'><!--endraw 1-->রোমীয় 11:8<!--raw 1 bo --></a><!--endraw 1--></div>
<div class="fn"><sup class="fnt"><a name="fn10" href="#fnm10">10</a></sup> <!--raw 1 bo --><a href='B:230 67:2'><!--endraw 1-->গীত 67:2<!--raw 1 bo --></a><!--endraw 1-->; <!--raw 1 bo --><a href='B:230 98:3'><!--endraw 1-->98:3<!--raw 1 bo --></a><!--endraw 1-->; <!--raw 1 bo --><a href='B:490 3:6'><!--endraw 1-->লুক 3:6<!--raw 1 bo --></a><!--endraw 1-->; <!--raw 1 bo --><a href='B:510 13:46-47'><!--endraw 1-->প্রেরিত 13:46-47<!--raw 1 bo --></a><!--endraw 1--></div>
<div class="fn"><sup class="fnt"><a name="fn11" href="#fnm11">11</a></sup> <!--raw 1 bo --><a href='B:510 1:3'><!--endraw 1-->প্রেরিত 1:3<!--raw 1 bo --></a><!--endraw 1-->; <!--raw 1 bo --><a href='B:510 8:12'><!--endraw 1-->8:12<!--raw 1 bo --></a><!--endraw 1-->; <!--raw 1 bo --><a href='B:510 20:25'><!--endraw 1-->20:25<!--raw 1 bo --></a><!--endraw 1-->; <!--raw 1 bo --><a href='B:510 28:23'><!--endraw 1-->28:23<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>