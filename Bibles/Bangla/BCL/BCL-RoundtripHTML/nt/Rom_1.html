<html><head>
<meta http-equiv="Content-Type" content="text/html;charset=utf-8" />
<title>Rom 1 &ndash; রোমীয় মণ্ডলীর কাছে প্রেরিত শিষ্য পৌলের পত্র &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 1);">
<div id="navbar"><a href="../index.html">পবিএ বাইবেল CL Bible</a> &ndash; <b>রোমীয় মণ্ডলীর কাছে প্রেরিত শিষ্য পৌলের পত্র</b> &ndash; <b>1</b> <a href="Rom_2.html">2</a> <a href="Rom_3.html">3</a> ... <a href="Rom_16.html">16</a> </div><hr>
<h1>Rom 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->রোমীয় ভক্তমণ্ডলীর কাছে প্রেরিত শিষ্য পৌলের এই পত্রটির রচনাকাল সম্ভবতঃ 57-58 খ্রীষ্টাব্দ। পৌল প্যালেষ্টাইন থেকে আরম্ভ করে এশিয়া মাইনর, সিরিয়া, গ্রীস ইত্যাদি দেশের প্রধান প্রধান নগর-জনপদ ঘুরে প্রভু যীশুর বাণী প্রচার করে খ্রীষ্টীয় মণ্ডলী প্রতিষ্ঠা করেন। এবার তাঁর অভিপ্রায় স্পেনে যাবার। সেখানে যাবার পথে তিনি রোম নগরে সেখানকার খ্রীষ্টভক্তদের সঙ্গে কিছুদিন কাটিয়ে তাদের সঙ্গে কাজ করবেন এবং তারপর তাদের সহায়তায় তিনি স্পেনে যাবেন, এই ছিল তাঁর পরিকল্পনা। সেইজন্য রোম যাত্রার পূর্বে রোমীয় মণ্ডলীর কাছে তিনি এই পত্রটি লেখেন। এই পত্রে পৌল খ্রীষ্টীয় বিশ্বাস সম্বন্ধে তাঁর উপলব্ধি ও বাস্তব জীবনে এই বিশ্বাসের প্রয়োগ সম্বন্ধে গুরুত্বপূর্ণ আলোচনা করেছেন। খ্রীষ্টীয় ধর্ম বিশ্বাসের প্রতি পৌলের চিন্তা-ভাবনা ও বিশেষ ধারণার কথা পত্রটিতে প্রতিফলিত হয়েছে। <!--raw 1 bo --><p/><!--endraw 1-->রোমীয় মণ্ডলীর ভক্তদের প্রীতিসম্ভাষণ জানানোর পর পৌল তাঁর পত্রের মূল কথাটি বলেছেনঃ মানুষের উদ্ধারের ঐশ্বরিক পন্থা এই সুসমাচারের মধ্য দিয়েই অভিব্যক্ত, এই পন্থা সর্বতোভাবে বিশ্বাসভিত্তিক। শাস্ত্রে একথা লেখা আছে, ‘বিশ্বাসের বলে যে ধার্মিক, সে-ই বাঁচবে’ (<!--raw 1 bo --><a href='B:520 1:17'><!--endraw 1-->1:17<!--raw 1 bo --></a><!--endraw 1-->)। <!--raw 1 bo --><p/><!--endraw 1-->তারপর পৌল এই মূল কথাটি পর্যায়ক্রমে ব্যাখ্যা করেছেন। বলেছেন, ইহুদী-অইহুদী নির্বিশেষে মানুষ মাত্রই পাপী। পাপের ফলে ঈশ্বরের সঙ্গে মানুষের বিচ্ছেদ ঘটেছে। এই বিচ্ছেদের অবসান ঘটিয়ে মিলন সম্ভব হতে পারে একমাত্র যীশু খ্রীষ্টে বিশ্বাসের মাধ্যমে। এরপর পৌল ব্যাখ্যা করেছেন খ্রীষ্টের সঙ্গে সংযোগে অপূর্ব এক নবজীবন যা ঈশ্বরের সঙ্গে স্থাপিত নতুন সম্পর্কের ফলে সম্ভব হতে পারে। ঈশ্বরের সঙ্গে খ্রীষ্ট বিশ্বাসীর পুনর্মিলনে শান্তি বিরাজ করে এবং পাপ ও মৃত্যুর অধীনতা পাশ থেকে ঈশ্বরের আত্মা তাকে মুক্তিদান করেন। 5 থেকে 8 অধ্যায়ে পৌল খ্রীষ্ট বিশ্বাসীর জীবনে ঈশ্বরের বিধান এবং ঈশ্বরের আত্মার শক্তির উদ্দেশ্য সম্বন্ধে আলোচনা করেছেন। তারপর তিনি মানবজাতির জন্য ঈশ্বরের পরিকল্পনায় ইহুদী ও অইহুদীদের কিভাবে একত্রে সন্নিবেশ করা যেতে পারে —এই প্রশ্ন নিয়ে আলোচনা করেছেন। উপসংহারে এই সিদ্ধান্তে এসেছেন যে, যীশু খ্রীষ্টের মাধ্যমে ঈশ্বরের অনুগ্রহের পরিসরের মধ্যে সমগ্র মানবজাতিকে আনার জন্যই ঈশ্বরের পরিকল্পনার একটি অংশরূপে ইহুদীরা যীশুকে প্রত্যাখ্যান করেছিল। তিনি বিশ্বাস করতেন যে, ইহুদীরা চিরদিনই এভাবে যীশুকে প্রত্যাখ্যান করবে না। একদিন না একদিন তাদের ভুল ভাঙবে। <!--raw 1 bo --><p/><!--endraw 1-->পরিশেষে পৌল খ্রীষ্টানের জীবনচর্যা সম্বন্ধে লিখেছেন, বিশেষভাবে, আত্মীয়-পরিজন ও পরিবারের সঙ্গে যারা সম্পর্কিত নয়, এমন মানুষের সঙ্গে খ্রীষ্টানের ভালবাসার রূপ কেমন হবে, এ সম্পর্কে তাঁর পত্রে লিখে জানিয়েছেন। ঈশ্বরের সেবা, দেশের প্রতি খ্রীষ্টানের কর্তব্য এবং পরস্পরের প্রতি কর্তব্য ও বিবেকের প্রশ্ন নিয়ে প্রেরিত শিষ্য তাঁর পত্রে আলোচনা করেছেন। তিনি তাঁর পত্র শেষ করেছেন ব্যক্তিগত সংবাদ এবং ঈশ্বরের মহিমা ও প্রশংসায়। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়বস্তুর রূপরেখা<!--raw 1 bo --></b><!--endraw 1--> <!--raw 1 bo --><p/><!--endraw 1-->• সম্ভাষণ ও মূল বক্তব্যের অবতারণা <!--raw 1 bo --><a href='B:520 1:1-17'><!--endraw 1-->1:1-17<!--raw 1 bo --></a><!--endraw 1--> <!--raw 1 bo --><br/><!--endraw 1-->• সর্বমানবের পরিত্রাণের প্রয়োজন <!--raw 1 bo --><a href='B:520 1:18-3:20'><!--endraw 1-->1:18-3:20<!--raw 1 bo --></a><!--endraw 1--> <!--raw 1 bo --><br/><!--endraw 1-->• ঈশ্বর প্রদর্শিত মুক্তির পথ <!--raw 1 bo --><a href='B:520 3:21-4:25'><!--endraw 1-->3:21-4:25<!--raw 1 bo --></a><!--endraw 1--> <!--raw 1 bo --><br/><!--endraw 1-->• খ্রীষ্টাশ্রিত মানুষের নূতন জীবন <!--raw 1 bo --><a href='B:520 5:18-8:39'><!--endraw 1-->5:18-8:39<!--raw 1 bo --></a><!--endraw 1--> <!--raw 1 bo --><br/><!--endraw 1-->• ঈশ্বরের পরিকল্পনায় ইসরায়েল <!--raw 1 bo --><a href='B:520 9:1-11:36'><!--endraw 1-->9:1-11:36<!--raw 1 bo --></a><!--endraw 1--> <!--raw 1 bo --><br/><!--endraw 1-->• খ্রীষ্ট বিশ্বাসীদের জীবনচর্যা <!--raw 1 bo --><a href='B:520 12:1-15:13'><!--endraw 1-->12:1-15:13<!--raw 1 bo --></a><!--endraw 1--> <!--raw 1 bo --><br/><!--endraw 1-->• উপসংহার ও ব্যক্তিগত প্রীতিসম্ভাষণ <!--raw 1 bo --><a href='B:520 15:14-16:27'><!--endraw 1-->15:14-16:27<!--raw 1 bo --></a><!--endraw 1-->
</div>
<div class="biblehtmlcontent verses" id="verses">
<div class="v" id="v1"><h2>সম্ভাষণ</h2><span class="vn">1</span> <span class="br-p"><br><br></span>যীশু খ্রীষ্টের সেবক,* প্রেরিত শিষ্যরূপে আহূত, ঈশ্বরের সুসমাচার প্রচারের জন্য নিযুক্ত আমি পৌল এই পত্রখানি লিখছি।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> <span class="br-p"><br><br></span>বহুকাল পূর্বেই ঈশ্বর তাঁর প্রবক্তা নবীদের দ্বারা পবিত্র শাস্ত্রগ্রন্থে এই সুসমাচারের প্রতিশ্রুতি দিয়েছিলেন।<sup class="fnm"><a name="fnm2" href="#fn2">2</a></sup></div>
<div class="v" id="v3"><span class="vn">3</span> এই সুসমাচার তাঁর পুত্র সম্পর্কিত, তিনি যীশু খ্রীষ্ট, আমাদের প্রভু। মানবিক সত্তায় তিনি দাউদের বংশধর,<sup class="fnm"><a name="fnm3" href="#fn3">3</a></sup></div>
<div class="v" id="v4"><span class="vn">4</span> কিন্তু মৃতলোক থেকে পুনরুত্থান দ্বারা ঈশ্বরের পুত্ররূপে তাঁর পবিত্র সত্তার পরিচয় মহাপরাক্রমে ঘোষিত।<sup class="fnm"><a name="fnm4" href="#fn4">4</a></sup></div>
<div class="v" id="v5"><span class="vn">5</span> তাঁর দ্বারা আমরা ঐশী অনুগ্রহ পেয়েছি, তাঁর নামে প্রেরিত হয়েছি সর্বমানবেরর কাছে যেন তারার সকলেই বিশ্বাস করে তাঁর অনুগামী হয়।<sup class="fnm"><a name="fnm5" href="#fn5">5</a></sup></div>
<div class="v" id="v6"><span class="vn">6</span> রোম নগরের অধিবাসী —তোমরা যারা ঈশ্বরের প্রীতিভাজন, যারা খ্রীষ্টের আপন ও আহুতজন রূপে পরিচিত, তোমরাও এদের মধ্যে গণ্য। তোমাদের সকলের উদ্দেশেই আমার এই পত্র। আমাদের পিতা ঈশ্বর এবং প্রভু যীশু খ্রীষ্টের অনুগ্রহ ও শান্তি তোমাদের উপর বর্ষিত হোক।<sup class="fnm"><a name="fnm6" href="#fn6">6</a></sup></div>
<div class="v" id="v8"><h2>কৃতজ্ঞতা নিবেদন</h2><span class="vn">8</span> <span class="br-p"><br><br></span>সর্বপ্রথমে আমি যীশু খ্রীষ্টের নামে তোমাদের সকলের জন্য ঈশ্বরের চরণে কৃতজ্ঞতা নিবেদন করছি। কারণ তোমাদের বিশ্বাসের কথা সমগ্র জগতে স্বীকৃত।<sup class="fnm"><a name="fnm7" href="#fn7">7</a></sup></div>
<div class="v" id="v9"><span class="vn">9</span> সমস্ত অন্তর দিয়ে তাঁর পুত্র সম্বন্ধে সুসমাচার প্রচার করে আমি ঈশ্বরের সেবা করি। আমি যে আমার প্রার্থনায় অবিরত তেআমাদের স্মরণ করে থাকি এ বিষয়ে ঈশ্বরই আমার সাক্ষী।<sup class="fnm"><a name="fnm8" href="#fn8">8</a></sup></div>
<div class="v" id="v10"><span class="vn">10</span> সর্বদাই আমি ঈশ্বরের কাছে মিনতি জানাই, যেন তাঁর ইচ্ছায় যে কোনভাবে আমি তোমাদের কাছে গিয়ে পৌঁছাতে পারি।<sup class="fnm"><a name="fnm9" href="#fn9">9</a></sup></div>
<div class="v" id="v11"><span class="vn">11</span> তোমাদের সঙ্গে সাক্ষাতের জন্য আমি খুবই ইচ্ছুক, কারণ তোমাদের দৃঢ়ভাবে প্রতিষ্ঠিত করার জন্য আমি তোমাদের আত্মিক আশীর্বাদের অংশীদার করে নিতে চাই,<sup class="fnm"><a name="fnm10" href="#fn10">10</a></sup></div>
<div class="v" id="v12"><span class="vn">12</span> যেন তোমরা ও আমি উভয় পক্ষই, পারস্পরিক বিশ্বাসের সাহচর্যে নতুনভাবে উদ্দীপিত হই।<sup class="fnm"><a name="fnm11" href="#fn11">11</a></sup></div>
<div class="v" id="v13"><span class="vn">13</span> <span class="br-p"><br><br></span>আমার প্রিয় বন্ধুগণ! আমি তোমাদের জানিয়ে দিতে চাই যে বহুবার তোমাদের কাছে যাবার সঙ্কল্প আমি করেছি কিন্তু সবসময়ে কিছু না কিছু আমার যাবার পক্ষে বাধা হয়ে দাঁড়িয়েছে। অন্যান্য জাতির মধ্যে থেকে যেমন খ্রীষ্টের জন্য কিছু মানুষকে জয় করতে পেরেছি ঠিক তেমনি তোমাদের মধ্যেও কিছু জনকে আমি খ্রীষ্টের জন্য পেতে চেয়েছিলাম।<sup class="fnm"><a name="fnm12" href="#fn12">12</a></sup></div>
<div class="v" id="v14"><span class="vn">14</span> গ্রীক, জ্ঞানী, মূর্খ নির্বিশেষে সকলের কাছে আমি দায়বদ্ধ।<sup class="fnm"><a name="fnm13" href="#fn13">13</a></sup></div>
<div class="v" id="v15"><span class="vn">15</span> কাজেই তোমরা যারা রোম নগরে বাস করছ, তোমাদের কাছে সুসমাচার প্রচারে আমি উৎসুক।</div>
<div class="v" id="v16"><h2>সুসমাচারের শক্তি</h2><span class="vn">16</span> <span class="br-p"><br><br></span>সুসমাচারের জন্য আমি গর্ববোধ করি কারণ এ হল ঈশ্বরের সেই শক্তি, যা সমস্ত ভক্তকে উদ্ধার করে। প্রথমে ইহুদী পরে অড়্যান্য সমস্ত জাতি এর দ্বারা উদ্ধার পায়।<sup class="fnm"><a name="fnm14" href="#fn14">14</a></sup></div>
<div class="v" id="v17"><span class="vn">17</span> মানুষের উদ্ধারের ঐশ্বরিক পন্থা এই সুসমাচারের মধ্য দিয়েই অভিব্যক্ত, এই পন্থা সর্বতোভাবে বিশ্বাসভিত্তিক। শাস্ত্রে এ কথা লেখা আছে, ‘বিশ্বাসের বলে যে ধার্মিক সেই বাঁচবে’।<sup class="fnm"><a name="fnm15" href="#fn15">15</a></sup></div>
<div class="v" id="v18"><h2>মানবজাতির পাপ প্রবণতা</h2><span class="vn">18</span> <span class="br-p"><br><br></span>যারা নিজেদের অধর্মের দ্বারা সত্যের প্রতিরোধ করে, সেই ভাগ্যহীন ও অধার্মিকদের উপর স্বর্গ থেকে ঈশ্বরের ক্রোধের দণ্ড নেমে আসছে।<sup class="fnm"><a name="fnm16" href="#fn16">16</a></sup></div>
<div class="v" id="v19"><span class="vn">19</span> কারণ ঈশ্বরের সম্বন্ধে মানুষের পক্ষে যা কিছু জানা সম্ভব, সবই তাদের কাছে স্পষ্ট। ঈশ্বর স্বয়ং তাদের কাছে তা প্রকাশ করেছেন।<sup class="fnm"><a name="fnm17" href="#fn17">17</a></sup></div>
<div class="v" id="v20"><span class="vn">20</span> তাঁর অদৃশ্য প্রকৃতি, অর্থাৎ তাঁর সনাতন শক্তিমত্তা এবং ঐশী সত্তা তাঁর সৃষ্ট সমস্ত বস্তুর মধ্যে সৃষ্টির পত্তন থেকেই সুস্পষ্টভাবে অভিব্যক্ত। কাজেই নিজেদের আচরণের সমর্থনে কোন কৈফিয়ৎ তাদের নেই।<sup class="fnm"><a name="fnm18" href="#fn18">18</a></sup></div>
<div class="v" id="v21"><span class="vn">21</span> ঈশ্বরকে জেনেও তারা তাঁর ঐশী মহিমাকে স্বীকৃতি দেয়নি, কিম্বা তাঁর কাছে কৃতজ্ঞতাও প্রকাশ করেনি। তাই তাদের সমস্ত চিন্তা অসারতায় পর্যবসিত হয়েছে এবং তাদের বিভ্রান্ত হৃদয় তমসাচ্ছন্ন হয়েছে।<sup class="fnm"><a name="fnm19" href="#fn19">19</a></sup></div>
<div class="v" id="v22"><span class="vn">22</span> নিজেদের জ্ঞানী প্রতিপন্ন করতে গিয়এ তারা তাদের মূর্খতাই প্রকাশ করেছে<sup class="fnm"><a name="fnm20" href="#fn20">20</a></sup></div>
<div class="v" id="v23"><span class="vn">23</span> এবং নশ্বর মানুষ, পশুপক্ষী ও সরীসৃপের প্রতিমূর্তির উপর অবিনশ্বর ঈশ্বরের মহিমা আরোপ করেছে।<sup class="fnm"><a name="fnm21" href="#fn21">21</a></sup></div>
<div class="v" id="v24"><span class="vn">24</span> <span class="br-p"><br><br></span>অশুচিতার প্রতি আসক্তির জন্য ঈশ্বর তাদের অভিলাষ অনুইসারে চলতে দিয়েছেন। পরস্পর কুৎসিৎ আচরণে লিপ্ত হয়ে তারা দেহকে কলুষিত করেছে।<sup class="fnm"><a name="fnm22" href="#fn22">22</a></sup></div>
<div class="v" id="v25"><span class="vn">25</span> তারা ঐশ্বরিক সত্যের পরিবর্তে মিথ্যাকে বরণ করেছে। সৃষ্টবস্তুর পূজা ও অর্চনায় আত্মনিয়োগ করেছে, বিমুখ হয়েছে স্বয়ং স্রষ্টার প্রতি —যিনি চিরআরাধ্য। আমেন।<sup class="fnm"><a name="fnm23" href="#fn23">23</a></sup></div>
<div class="v" id="v26"><span class="vn">26</span> <span class="br-p"><br><br></span>এ জন্যই ঈশ্বর তাদের ঘৃণ্য রিপুর বশে সমর্পণ করেছেন। তাদের নারীরা স্বাভাবিক আচরণের পরিবর্তে অস্বাভাবিকভাবে দৈহিক লালসা পূরণ করেছে,</div>
<div class="v" id="v27"><span class="vn">27</span> আর পুরুষেরা অনুরূপভাবে স্বাভাবিক নারী সংসর্গ পরিহার করে সমকামিতার অনলে দগ্ধ হচ্ছে। পুরুষেরা পুরুষের সঙ্গে কুৎসিৎ আচরণে লিপ্ত এবং এই আচরণের যোগ্য প্রতিফল তাদের দেহে প্রকট হয়ে উঠেছে।<sup class="fnm"><a name="fnm24" href="#fn24">24</a></sup></div>
<div class="v" id="v28"><span class="vn">28</span> <span class="br-p"><br><br></span>তারা যেমন ঈশ্বরকে মান্য করার প্রয়োজন বোধ করেনি, তেমনি ঈশ্বর তাদের ভ্রষ্ট মতির বশে সমর্পণ করে তাদের অসঙ্গত কাজে রত হতে দিয়েছেন।</div>
<div class="v" id="v29"><span class="vn">29</span> সর্ববিধ অধার্মিকতা, লাম্পট্য, লালসা, হিংসা বিদ্বেষে তারা পরিপূর্ণ হয়ে উঠেছে, ঈর্ষা, বিদ্বেষ, প্রতারণা, কলহ ও হত্যার চিন্তায় তাদের মন আচ্ছন্ন।<sup class="fnm"><a name="fnm25" href="#fn25">25</a></sup></div>
<div class="v" id="v30"><span class="vn">30</span> তারা হয়েছে কুৎসা রটনাকারী, পরনিন্দুক, ঈশ্বরবিদ্বেষী, উদ্ধত, দাম্ভিক, আত্মন্তরী,</div>
<div class="v" id="v31"><span class="vn">31</span> কুচক্রী, পিতামাতার অবাধ্য, নির্বোধ, অবিশ্বস্ত, হৃদয়হীন, নিষ্ঠুর।</div>
<div class="v" id="v32"><span class="vn">32</span> যারা এসব আচরণ করে তারা মৃত্যুদণ্ডের যোগ্য —ঈশ্বরের এই আদেশ জেনেও তারা এই সমস্ত কাজ করে, শুধু তাই নয়, অন্য যারা এ ধরণের আচরণ করে তাদেরও তারা একাজে উৎসাহ দেয়।<sup class="fnm"><a name="fnm26" href="#fn26">26</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:510 9:15'><!--endraw 1-->প্রেরিত 9:15<!--raw 1 bo --></a><!--endraw 1-->; <!--raw 1 bo --><a href='B:510 13:2'><!--endraw 1-->13:2<!--raw 1 bo --></a><!--endraw 1-->; <!--raw 1 bo --><a href='B:550 1:15'><!--endraw 1-->গালা 1:15<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:630 1:2'><!--endraw 1-->তীত 1:2<!--raw 1 bo --></a><!--endraw 1-->; <!--raw 1 bo --><a href='B:520 16:25-26'><!--endraw 1-->রোমীয় 16:25-26<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:520 9:5'><!--endraw 1-->রোমীয় 9:5<!--raw 1 bo --></a><!--endraw 1-->; <!--raw 1 bo --><a href='B:100 7:12'><!--endraw 1-->২ শমু 7:12<!--raw 1 bo --></a><!--endraw 1-->; <!--raw 1 bo --><a href='B:470 22:42'><!--endraw 1-->মথি 22:42<!--raw 1 bo --></a><!--endraw 1-->; <!--raw 1 bo --><a href='B:620 2:8'><!--endraw 1-->২ তিম 2:8<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:510 13:33'><!--endraw 1-->প্রেরিত 13:33<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:510 26:16-18'><!--endraw 1-->প্রেরিত 26:16-18<!--raw 1 bo --></a><!--endraw 1-->; <!--raw 1 bo --><a href='B:510 9:15'><!--endraw 1-->9:15<!--raw 1 bo --></a><!--endraw 1-->; <!--raw 1 bo --><a href='B:520 15:18'><!--endraw 1-->রোমীয় 15:18<!--raw 1 bo --></a><!--endraw 1-->; <!--raw 1 bo --><a href='B:520 16:26'><!--endraw 1-->16:26<!--raw 1 bo --></a><!--endraw 1-->; <!--raw 1 bo --><a href='B:550 2:7-9'><!--endraw 1-->গালা 2:7-9<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:530 1:2-3'><!--endraw 1-->১ করি 1:2-3<!--raw 1 bo --></a><!--endraw 1-->; <!--raw 1 bo --><a href='B:540 1:2'><!--endraw 1-->২ করি 1:2<!--raw 1 bo --></a><!--endraw 1-->; <!--raw 1 bo --><a href='B:550 1:3'><!--endraw 1-->গালা 1:3<!--raw 1 bo --></a><!--endraw 1-->; <!--raw 1 bo --><a href='B:560 1:2'><!--endraw 1-->ইফি 1:2<!--raw 1 bo --></a><!--endraw 1-->; <!--raw 1 bo --><a href='B:570 1:2'><!--endraw 1-->ফিলি 1:2<!--raw 1 bo --></a><!--endraw 1-->; <!--raw 1 bo --><a href='B:40 6:25-26'><!--endraw 1-->গণনা 6:25-26<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a href='B:570 1:3'><!--endraw 1-->ফিলি 1:3<!--raw 1 bo --></a><!--endraw 1-->; <!--raw 1 bo --><a href='B:520 16:19'><!--endraw 1-->রোমীয় 16:19<!--raw 1 bo --></a><!--endraw 1-->; <!--raw 1 bo --><a href='B:590 1:8'><!--endraw 1-->১ থিষ 1:8<!--raw 1 bo --></a><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><a href='B:570 1:8'><!--endraw 1-->ফিলি 1:8<!--raw 1 bo --></a><!--endraw 1-->; <!--raw 1 bo --><a href='B:560 1:16'><!--endraw 1-->ইফি 1:16<!--raw 1 bo --></a><!--endraw 1-->; <!--raw 1 bo --><a href='B:580 1:3'><!--endraw 1-->কল 1:3<!--raw 1 bo --></a><!--endraw 1-->; <!--raw 1 bo --><a href='B:590 1:2'><!--endraw 1-->১ থিষ 1:2<!--raw 1 bo --></a><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><a href='B:510 19:21'><!--endraw 1-->প্রেরিত 19:21<!--raw 1 bo --></a><!--endraw 1-->; <!--raw 1 bo --><a href='B:520 15:23-32'><!--endraw 1-->রোমীয় 15:23-32<!--raw 1 bo --></a><!--endraw 1--></div>
<div class="fn"><sup class="fnt"><a name="fn10" href="#fnm10">10</a></sup> <!--raw 1 bo --><a href='B:520 15:29'><!--endraw 1-->রোমীয় 15:29<!--raw 1 bo --></a><!--endraw 1-->; <!--raw 1 bo --><a href='B:510 28:31'><!--endraw 1-->প্রেরিত 28:31<!--raw 1 bo --></a><!--endraw 1--></div>
<div class="fn"><sup class="fnt"><a name="fn11" href="#fnm11">11</a></sup> <!--raw 1 bo --><a href='B:680 1:1'><!--endraw 1-->২ পিতর 1:1<!--raw 1 bo --></a><!--endraw 1--></div>
<div class="fn"><sup class="fnt"><a name="fn12" href="#fnm12">12</a></sup> <!--raw 1 bo --><a href='B:500 15:16'><!--endraw 1-->যোহন 15:16<!--raw 1 bo --></a><!--endraw 1--></div>
<div class="fn"><sup class="fnt"><a name="fn13" href="#fnm13">13</a></sup> <!--raw 1 bo --><a href='B:510 28:2'><!--endraw 1-->প্রেরিত 28:2<!--raw 1 bo --></a><!--endraw 1-->; <!--raw 1 bo --><a href='B:580 3:11'><!--endraw 1-->কল 3:11<!--raw 1 bo --></a><!--endraw 1--></div>
<div class="fn"><sup class="fnt"><a name="fn14" href="#fnm14">14</a></sup> <!--raw 1 bo --><a href='B:230 119:46'><!--endraw 1-->গীত 119:46<!--raw 1 bo --></a><!--endraw 1-->; <!--raw 1 bo --><a href='B:530 1:18'><!--endraw 1-->১ করি 1:18<!--raw 1 bo --></a><!--endraw 1-->,<!--raw 1 bo --><a href='B:530 1:24'><!--endraw 1-->24<!--raw 1 bo --></a><!--endraw 1-->; <!--raw 1 bo --><a href='B:510 13:46'><!--endraw 1-->প্রেরিত 13:46<!--raw 1 bo --></a><!--endraw 1--></div>
<div class="fn"><sup class="fnt"><a name="fn15" href="#fnm15">15</a></sup> <!--raw 1 bo --><a href='B:520 3:21-22'><!--endraw 1-->রোমীয় 3:21-22<!--raw 1 bo --></a><!--endraw 1-->; <!--raw 1 bo --><a href='B:420 2:4'><!--endraw 1-->হবক্ 2:4<!--raw 1 bo --></a><!--endraw 1-->; <!--raw 1 bo --><a href='B:650 10:38'><!--endraw 1-->হিব্রু 10:38<!--raw 1 bo --></a><!--endraw 1-->; <!--raw 1 bo --><a href='B:550 3:11'><!--endraw 1-->গালা 3:11<!--raw 1 bo --></a><!--endraw 1--></div>
<div class="fn"><sup class="fnt"><a name="fn16" href="#fnm16">16</a></sup> <!--raw 1 bo --><a href='B:520 5:9'><!--endraw 1-->রোমীয় 5:9<!--raw 1 bo --></a><!--endraw 1-->; <!--raw 1 bo --><a href='B:500 16:9'><!--endraw 1-->যোহন 16:9<!--raw 1 bo --></a><!--endraw 1-->; <!--raw 1 bo --><a href='B:560 5:6'><!--endraw 1-->ইফি 5:6<!--raw 1 bo --></a><!--endraw 1-->; <!--raw 1 bo --><a href='B:580 3:6'><!--endraw 1-->কল 3:6<!--raw 1 bo --></a><!--endraw 1-->; <!--raw 1 bo --><a href='B:600 2:12'><!--endraw 1-->২ থিষ 2:12<!--raw 1 bo --></a><!--endraw 1--></div>
<div class="fn"><sup class="fnt"><a name="fn17" href="#fnm17">17</a></sup> <!--raw 1 bo --><a href='B:510 14:15-17'><!--endraw 1-->প্রেরিত 14:15-17<!--raw 1 bo --></a><!--endraw 1-->; <!--raw 1 bo --><a href='B:510 17:24-28'><!--endraw 1-->17:24-28<!--raw 1 bo --></a><!--endraw 1--></div>
<div class="fn"><sup class="fnt"><a name="fn18" href="#fnm18">18</a></sup> <!--raw 1 bo --><a href='B:230 19:1'><!--endraw 1-->গীত 19:1<!--raw 1 bo --></a><!--endraw 1-->; <!--raw 1 bo --><a href='B:650 11:3'><!--endraw 1-->হিব্রু 11:3<!--raw 1 bo --></a><!--endraw 1-->; <!--raw 1 bo --><a href='B:220 12:7-9'><!--endraw 1-->ইয়োব 12:7-9<!--raw 1 bo --></a><!--endraw 1--></div>
<div class="fn"><sup class="fnt"><a name="fn19" href="#fnm19">19</a></sup> <!--raw 1 bo --><a href='B:560 4:17-18'><!--endraw 1-->ইফি 4:17-18<!--raw 1 bo --></a><!--endraw 1-->; <!--raw 1 bo --><a href='B:730 14:7'><!--endraw 1-->প্রকা 14:7<!--raw 1 bo --></a><!--endraw 1--></div>
<div class="fn"><sup class="fnt"><a name="fn20" href="#fnm20">20</a></sup> <!--raw 1 bo --><a href='B:300 10:14'><!--endraw 1-->যির 10:14<!--raw 1 bo --></a><!--endraw 1-->; <!--raw 1 bo --><a href='B:530 1:20'><!--endraw 1-->১ করি 1:20<!--raw 1 bo --></a><!--endraw 1--></div>
<div class="fn"><sup class="fnt"><a name="fn21" href="#fnm21">21</a></sup> <!--raw 1 bo --><a href='B:230 106:20'><!--endraw 1-->গীত 106:20<!--raw 1 bo --></a><!--endraw 1-->; <!--raw 1 bo --><a href='B:50 4:15-18'><!--endraw 1-->দ্বি.বি. 4:15-18<!--raw 1 bo --></a><!--endraw 1--></div>
<div class="fn"><sup class="fnt"><a name="fn22" href="#fnm22">22</a></sup> <!--raw 1 bo --><a href='B:510 14:16'><!--endraw 1-->প্রেরিত 14:16<!--raw 1 bo --></a><!--endraw 1--></div>
<div class="fn"><sup class="fnt"><a name="fn23" href="#fnm23">23</a></sup> <!--raw 1 bo --><a href='B:520 9:5'><!--endraw 1-->রোমীয় 9:5<!--raw 1 bo --></a><!--endraw 1--></div>
<div class="fn"><sup class="fnt"><a name="fn24" href="#fnm24">24</a></sup> <!--raw 1 bo --><a href='B:30 18:22'><!--endraw 1-->লেবীয় 18:22<!--raw 1 bo --></a><!--endraw 1-->; <!--raw 1 bo --><a href='B:30 20:13'><!--endraw 1-->20:13<!--raw 1 bo --></a><!--endraw 1--></div>
<div class="fn"><sup class="fnt"><a name="fn25" href="#fnm25">25</a></sup> <!--raw 1 bo --><a href='B:620 3:2'><!--endraw 1-->২ তিম 3:2<!--raw 1 bo --></a><!--endraw 1--></div>
<div class="fn"><sup class="fnt"><a name="fn26" href="#fnm26">26</a></sup> <!--raw 1 bo --><a href='B:520 6:21'><!--endraw 1-->রোমীয় 6:21<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>