<html><head>
<meta http-equiv="Content-Type" content="text/html;charset=utf-8" />
<title>Rom 16 &ndash; রোমীয় মণ্ডলীর কাছে প্রেরিত শিষ্য পৌলের পত্র &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 16);">
<div id="navbar"><a href="../index.html">পবিএ বাইবেল CL Bible</a> &ndash; <b>রোমীয় মণ্ডলীর কাছে প্রেরিত শিষ্য পৌলের পত্র</b> &ndash; <a href="Rom_1.html">1</a> ... <a href="Rom_14.html">14</a> <a href="Rom_15.html">15</a> <b>16</b> </div><hr>
<h1>Rom 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ভ্রাতা-ভগিণীদের প্রতি উপদেশ ও অভিবাদন</h2><span class="vn">1</span> <span class="br-p"><br><br></span>কেনক্রিয়া মণ্ডলীর পরিচারিকা আমাদের ভগ্নী ফৈবীর জন্য আমি তোমাদের কাছে সুপারিশ করছি।</div>
<div class="v" id="v2"><span class="vn">2</span> তোমরা তাঁকে প্রভুর নামে ভক্তজনোচিত সম্বর্ধনা জানাও। কোন কাজে যদি তোমাদের সহায়তা তাঁর প্রয়োজন হয় তবে তাঁকে সাহায্য করো, কারণ তিনি বহু লোককে, এমনকি আমাকেও সাহায্য করেছেন।</div>
<div class="v" id="v3"><span class="vn">3</span> <span class="br-p"><br><br></span>খ্রীষ্ট যীশুর কাছে আমার সহকর্মী প্রিসিল্লা ও আকিলাকে আমার অভিনন্দন জানিও।<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> তারা আমার প্রাণ রক্ষার জন্য নিজেদের জীবন বিপন্ন করেছিলেন। শুধু আমি নই, অন্যান্য জাতির মণ্ডলীগুলিও তাঁদের কাছে কৃতজ্ঞ।<sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> তাঁদের গৃহে সমবেত ভক্তমণ্ডলীকে আমার অভিনন্দন জানিও। আমার প্রিয় ইপোনিতকেও অভিনন্দন জানিও। তিনিই এশিয়া প্রদেশে সর্বপ্রথম খ্রীষ্টধর্মে দীক্ষিত ব্যক্তি।<sup class="fnm"><a name="fnm3" href="#fn3">3</a></sup></div>
<div class="v" id="v6"><span class="vn">6</span> তোমাদের জন্য যিনি কঠোর পরিশ্রম করেছেন সেই মরিয়মকেও অভিনন্দন জানিও।</div>
<div class="v" id="v7"><span class="vn">7</span> আমার স্বজাতি ও কারাসঙ্গী আন্দ্রনিকাস ও জুনিয়াসকে অভিনন্দন জানিও। প্রেরিত-শিষ্যদের মধ্যে তাঁরা বিশিষ্ট এবং আমার পূর্বেই তাঁরা খ্রীষ্টের শরণাগত হয়েছেন।</div>
<div class="v" id="v8"><span class="vn">8</span> <span class="br-p"><br><br></span>প্রভুর অনুগামী আমার প্রিয় আমপ্লিয়াতকে আমার অভিনন্দন জানিও।</div>
<div class="v" id="v9"><span class="vn">9</span> প্রভুর কাজে আমার সহকর্মী উর্বানসকে আর আমার প্রিয় স্তাকিসকে শুভেচ্ছা জানিও।</div>
<div class="v" id="v10"><span class="vn">10</span> খ্রীষ্টের সুযোগ্য সেবক আপিল্লিসকে অভিনন্দন জানিও। আরিষ্টবুলাসের পরিজনদেরও শুভেচ্ছা জানিও।</div>
<div class="v" id="v11"><span class="vn">11</span> আমার স্বজাতি হেরোদিয়ানকে অভিনন্দন জানিও। নার্সিসাসের খ্রীষ্টাশ্রিত পরিজনদেরও শুভেচ্ছা জানিও।</div>
<div class="v" id="v12"><span class="vn">12</span> <span class="br-p"><br><br></span>যে দু'জন মহিলা প্রভুর কাজে অক্লান্ত পরিশ্রম করেছেন সেই ত্রুফেনা ও ত্রুফোষাকে অভিবাদন জানিও। আমার স্নেহের পাত্রী পার্ষিস, যিনি প্রভুর কাজে বহু শ্রম করেছেন তাঁকেও আমার প্রীতি অভিনন্দন জানিও।</div>
<div class="v" id="v13"><span class="vn">13</span> অভিবাদন জানিও প্রভুর বিশিষ্ট সেবক রুফাসকে, আর তাঁর জননীকে, যাঁকে আমিও মা বলি।<sup class="fnm"><a name="fnm4" href="#fn4">4</a></sup></div>
<div class="v" id="v14"><span class="vn">14</span> আসিংক্রিৎ, ফ্লোগোন, হের্মেস, পাত্রোব্যাস, হের্মস এবং তাদের সঙ্গে যে সকল ভ্রাতা আছেন, তাঁদের সকলকে আমার শুভেচ্ছা জানিও।</div>
<div class="v" id="v15"><span class="vn">15</span> ফিলোলোগাস্‌ ও জুলিয়া, নীরেয়ুস ও তাঁর বোন এবং অলিম্পাস ও তাঁদের সঙ্গে যে সকল ঈশ্বরভক্ত রয়েছেন, তাঁদের সকলকে অভিবাদন জানিও।</div>
<div class="v" id="v16"><span class="vn">16</span> <span class="br-p"><br><br></span>তোমরা পরস্পরকে প্রীতি চুম্বনে সাদর সম্ভাষণ কর। খ্রীষ্টের সমস্ত মণ্ডলী তোমাদের শুভেচ্ছা জানাচ্ছেন।<sup class="fnm"><a name="fnm5" href="#fn5">5</a></sup></div>
<div class="v" id="v17"><h2>উপসংহার</h2><span class="vn">17</span> <span class="br-p"><br><br></span>বন্ধুগণ, তোমাদের কাছে আমার অনুরোধ, তোমরা যে শিক্ষা পেয়েছ, তার বিরোধিতা করে যারা বিভেদ সৃষ্টি করছে ও অন্যদের বিপথে নিয়ে যাচ্ছে তাদের সম্পর্কে সাবধান থেক।<sup class="fnm"><a name="fnm6" href="#fn6">6</a></sup></div>
<div class="v" id="v18"><span class="vn">18</span> এইসব লোকদের এড়িয়ে চল, কারণ তারা আমাদের প্রভু যীশু খ্রীষ্টের সেবা করে না, নিজেদের স্বার্থসিদ্ধির চেষ্টায় লিপ্ত থাকে এবং স্তুতিবাদ ও তোষামোদে তারা সরল ব্যক্তিদের মন ভুলায়।<sup class="fnm"><a name="fnm7" href="#fn7">7</a></sup></div>
<div class="v" id="v19"><span class="vn">19</span> তোমাদের আনুগত্যের কথা আজ সকলেই জানে, তাই তোমাদের সম্বন্ধে আমি আনন্দিত। তবুও আমি চাই, তোমরা সৎকর্মে আগ্রহী এবং অসৎকর্মে নির্লিপ্ত হও।<sup class="fnm"><a name="fnm8" href="#fn8">8</a></sup></div>
<div class="v" id="v20"><span class="vn">20</span> তাহলে শান্তির আধার ঈশ্বর অবিলম্বে শয়তানকে তোমাদের পদতলে দলিত করবেন। মঙ্গলময় প্রভু যীশু খ্রীষ্ট তোমাদের সহায় হোন।<sup class="fnm"><a name="fnm9" href="#fn9">9</a></sup></div>
<div class="v" id="v21"><span class="vn">21</span> <span class="br-p"><br><br></span>আমার সহকর্মী তিমথি ও স্বজাতি লুসিয়াস, যোসোন ও সোসিপাত্রসের অভিবাদন তোমরা গ্রহণ কর।<sup class="fnm"><a name="fnm10" href="#fn10">10</a></sup></div>
<div class="v" id="v22"><span class="vn">22</span> <span class="br-p"><br><br></span>(এই পত্রের অনুলেখক আমি, তার্তিয়াসও খ্রীষ্টের নামে তোমাদের অভিনন্দন জানাচ্ছি)।</div>
<div class="v" id="v23"><span class="vn">23</span> আমি যাঁর আতিথ্য গ্রহণ করেছি, যাঁর গৃহে মণ্ডলীর সভ্য হয়, সেই গাইয়াস্‌ও তোমাদের অভিনন্দন জানাচ্ছেন। নগরের কোষাধ্যক্ষ ইরাস্তাস্‌ ও আমাদের ভ্রাতা কার্তাস তোমাদের অভিবাদন জানাচ্ছেন।<sup class="fnm"><a name="fnm11" href="#fn11">11</a></sup></div>
<div class="v" id="v25"><h2>আশীর্বাণী</h2><span class="vn">25</span> <span class="br-p"><br><br></span>ঈশ্বরের মহিমা প্রভু যীশু খ্রীষ্টের মাধ্যমে চিরায়ত হোক। তিনিই পরম প্রাজ্ঞ। যীশু খ্রীষ্টের যে সুসমাচার আমি ঘোষণা করেছি, সেই অনুযায়ী তিনিই তোমাদের দৃঢ়রূপে প্রতিষ্ঠিত করতে সক্ষম। এই সুসমাচারের নিগূঢ়তত্ত্ব, যা বহুযুগ ধরে অব্যক্ত ছিল, তা এখন অভিব্যক্ত হয়েছে। সনাতন ঈশ্বরের নির্দেশেই তা সর্বজাতির কাছে প্রকাশিত হয়েছে যেন তারাও তা বিশ্বাস করে ঈশ্বরের অনুগত হয়। প্রবক্তা নবীরা শাস্ত্রে এ সম্পর্কেই ভবিষ্যদ্বাণী করেছেন। সেই ঈশ্বরের মহিমা যুগে যুগে উদ্ভাসিত হোক। আমেন।<sup class="fnm"><a name="fnm12" href="#fn12">12</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:510 18:2'><!--endraw 1-->প্রেরিত 18:2<!--raw 1 bo --></a><!--endraw 1-->,<!--raw 1 bo --><a href='B:510 18:18-26'><!--endraw 1-->18-26<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:510 15:26'><!--endraw 1-->প্রেরিত 15:26<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:530 16:15-19'><!--endraw 1-->১ করি 16:15-19<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:480 15:21'><!--endraw 1-->মার্ক 15:21<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:530 16:20'><!--endraw 1-->১ করি 16:20<!--raw 1 bo --></a><!--endraw 1-->; <!--raw 1 bo --><a href='B:590 5:26'><!--endraw 1-->১ থিষ 5:26<!--raw 1 bo --></a><!--endraw 1-->; <!--raw 1 bo --><a href='B:670 5:14'><!--endraw 1-->১ পিতর 5:14<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:580 1:8'><!--endraw 1-->কল 1:8<!--raw 1 bo --></a><!--endraw 1-->; <!--raw 1 bo --><a href='B:600 3:6'><!--endraw 1-->২ থিষ 3:6<!--raw 1 bo --></a><!--endraw 1-->; <!--raw 1 bo --><a href='B:620 3:5'><!--endraw 1-->২ তিম 3:5<!--raw 1 bo --></a><!--endraw 1-->; <!--raw 1 bo --><a href='B:630 3:10'><!--endraw 1-->তীত 3:10<!--raw 1 bo --></a><!--endraw 1-->; <!--raw 1 bo --><a href='B:700 1:1'><!--endraw 1-->২ যোহন 1<!--raw 1 bo --></a><!--endraw 1-->:<!--raw 1 bo --><a href='B:700 1:10'><!--endraw 1-->10<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a href='B:570 3:19'><!--endraw 1-->ফিলি 3:19<!--raw 1 bo --></a><!--endraw 1-->; <!--raw 1 bo --><a href='B:580 2:4'><!--endraw 1-->কল 2:4<!--raw 1 bo --></a><!--endraw 1-->; <!--raw 1 bo --><a href='B:680 2:3'><!--endraw 1-->২ পিতর 2:3<!--raw 1 bo --></a><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><a href='B:520 1:8'><!--endraw 1-->রোমীয় 1:8<!--raw 1 bo --></a><!--endraw 1-->; <!--raw 1 bo --><a href='B:470 20:16'><!--endraw 1-->মথি 20:16<!--raw 1 bo --></a><!--endraw 1-->; <!--raw 1 bo --><a href='B:530 14:20'><!--endraw 1-->১ করি 14:20<!--raw 1 bo --></a><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><a href='B:520 15:33'><!--endraw 1-->রোমীয় 15:33<!--raw 1 bo --></a><!--endraw 1-->; <!--raw 1 bo --><a href='B:10 3:15'><!--endraw 1-->আদি 3:15<!--raw 1 bo --></a><!--endraw 1-->; <!--raw 1 bo --><a href='B:530 16:13'><!--endraw 1-->১ করি 16:13<!--raw 1 bo --></a><!--endraw 1-->; <!--raw 1 bo --><a href='B:550 6:18'><!--endraw 1-->গালা 6:18<!--raw 1 bo --></a><!--endraw 1--></div>
<div class="fn"><sup class="fnt"><a name="fn10" href="#fnm10">10</a></sup> <!--raw 1 bo --><a href='B:510 16:1'><!--endraw 1-->প্রেরিত 16:1<!--raw 1 bo --></a><!--endraw 1-->; <!--raw 1 bo --><a href='B:510 19:22'><!--endraw 1-->19:22<!--raw 1 bo --></a><!--endraw 1-->; <!--raw 1 bo --><a href='B:570 2:19'><!--endraw 1-->ফিলি 2:19<!--raw 1 bo --></a><!--endraw 1-->; <!--raw 1 bo --><a href='B:510 13:1'><!--endraw 1-->প্রেরিত 13:1<!--raw 1 bo --></a><!--endraw 1-->; <!--raw 1 bo --><a href='B:510 17:5'><!--endraw 1-->17:5<!--raw 1 bo --></a><!--endraw 1-->; <!--raw 1 bo --><a href='B:510 20:4'><!--endraw 1-->20:4<!--raw 1 bo --></a><!--endraw 1--></div>
<div class="fn"><sup class="fnt"><a name="fn11" href="#fnm11">11</a></sup> <!--raw 1 bo --><a href='B:510 19:29'><!--endraw 1-->প্রেরিত 19:29<!--raw 1 bo --></a><!--endraw 1-->; <!--raw 1 bo --><a href='B:530 1:14'><!--endraw 1-->১ করি 1:14<!--raw 1 bo --></a><!--endraw 1--></div>
<div class="fn"><sup class="fnt"><a name="fn12" href="#fnm12">12</a></sup> <!--raw 1 bo --><a href='B:720 1:24'><!--endraw 1-->যিহুদা 24<!--raw 1 bo --></a><!--endraw 1-->; <!--raw 1 bo --><a href='B:520 2:16'><!--endraw 1-->রোমীয় 2:16<!--raw 1 bo --></a><!--endraw 1-->; <!--raw 1 bo --><a href='B:560 1:9'><!--endraw 1-->ইফি 1:9<!--raw 1 bo --></a><!--endraw 1-->; <!--raw 1 bo --><a href='B:560 3:5'><!--endraw 1-->3:5<!--raw 1 bo --></a><!--endraw 1-->,<!--raw 1 bo --><a href='B:560 3:9-20'><!--endraw 1-->9-20<!--raw 1 bo --></a><!--endraw 1-->; <!--raw 1 bo --><a href='B:580 1:26-27'><!--endraw 1-->কল 1:26-27<!--raw 1 bo --></a><!--endraw 1-->; <!--raw 1 bo --><a href='B:530 2:7'><!--endraw 1-->১ করি 2:7<!--raw 1 bo --></a><!--endraw 1-->; <!--raw 1 bo --><a href='B:620 1:10'><!--endraw 1-->২ তিম 1:10<!--raw 1 bo --></a><!--endraw 1-->; <!--raw 1 bo --><a href='B:630 1:3'><!--endraw 1-->তীত 1:3<!--raw 1 bo --></a><!--endraw 1-->; <!--raw 1 bo --><a href='B:670 1:20'><!--endraw 1-->১ পিতর 1:20<!--raw 1 bo --></a><!--endraw 1-->; <!--raw 1 bo --><a href='B:520 1:5'><!--endraw 1-->রোমীয় 1:5<!--raw 1 bo --></a><!--endraw 1-->; <!--raw 1 bo --><a href='B:610 1:17'><!--endraw 1-->১ তিম 1:17<!--raw 1 bo --></a><!--endraw 1-->; <!--raw 1 bo --><a href='B:720 1:25'><!--endraw 1-->যিহুদা 25<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>