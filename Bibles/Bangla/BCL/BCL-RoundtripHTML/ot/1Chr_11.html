<html><head>
<meta http-equiv="Content-Type" content="text/html;charset=utf-8" />
<title>1Chr 11 &ndash; প্রথম বংশাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 11);">
<div id="navbar"><a href="../index.html">পবিএ বাইবেল CL Bible</a> &ndash; <b>প্রথম বংশাবলি</b> &ndash; <a href="1Chr_1.html">1</a> ... <a href="1Chr_9.html">9</a> <a href="1Chr_10.html">10</a> <b>11</b> <a href="1Chr_12.html">12</a> <a href="1Chr_13.html">13</a> ... <a href="1Chr_29.html">29</a> </div><hr>
<h1>1Chr 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরায়েল ও যিহুদীয়ার রাজপদে দাউদের অভিষেক</h2><h2>(<b>100 5:1-10</b>)</h2><span class="vn">1</span> <span class="br-p"><br><br></span>ইসরায়েলের সমস্ত লোক হিব্রোণে দাউদের কাছে গিয়ে বলল, আপনার সঙ্গে আমাদের রক্তের সম্পর্ক।</div>
<div class="v" id="v2"><span class="vn">2</span> অতীতে শৌল যখন আমাদের রাজা ছিলেন, তখনও আপনিই ইসরায়েল জাতিকে যুদ্ধক্ষেত্রে পরিচালনা করেছিলেন এবং পরমেশ্বর আপনাকে প্রতিশ্রুতি দিয়েছিলেন যে, আপনি তাঁর প্রজাদের পরিচালনা করবেন এবং তাদের রাজা হবেন।</div>
<div class="v" id="v3"><span class="vn">3</span> তাই ইসরায়েলের নেতৃবৃন্দ রাজা দাউদের কাছে এসেছেন। তখন দাউদ ঈশ্বরের নামে তাদের সঙ্গে একটি চুক্তি করলেন। তাঁরা দাউদকে ইসরায়েলের রাজপদে অভিষিক্ত করলেন। শমুয়েলের মাধ্যমে ঈশ্বরের প্রতিশ্রুতি এইভাবে সফল হল।</div>
<div class="v" id="v4"><span class="vn">4</span> <span class="br-p"><br><br></span>রাজা দাউদ সমস্ত ইসরায়েলীদের নিয়ে জেরুশালেম আক্রমণ করলেন। সেই সময় জেরুশালেম যিবুষ নামে পরিচিত ছিল। এখানকার আদি অধিবাসী যিবুষীরা তখনও এখানেই বাস করত।<sup class="fnm"><a name="fnm1" href="#fn1">1</a></sup></div>
<div class="v" id="v5"><span class="vn">5</span> তারা দাউদকে বলল যে তিনি কিছুতেই এই নগরে ঢুকতে পারবেন না কিন্তু দাউদ সিয়োনের দুর্গ অধিকার করে নিলেন। সেই থেকে এর নাম হল ‘দাউদ নগর’।</div>
<div class="v" id="v6"><span class="vn">6</span> দাউদ বলেছিলেন, প্রথমে যে যিবুষীদের আক্রমণ করতে পারবে, সে-ই হবে সেনাপতি। সরূয়ার পুত্র যোয়াব সর্বপ্রথমে গিয়ে আক্রমণ করলেন এবং তিনিই সেনাপতি হলেন।</div>
<div class="v" id="v7"><span class="vn">7</span> দাউদ সেই দুর্গে বাস করতেন বলে নগরটির নাম হয়েছিল ‘দাউদ নগর’।</div>
<div class="v" id="v8"><span class="vn">8</span> তিনি নগরটি পুননির্মাণ করলেন। পাহাড়ের পূর্বদিকের ভরাট করা পরিখা থেকে নগর পত্তনের কাজ শুরু হয়েছিল। যোয়াব নগরের বাকী অংশের সংস্কার করান।</div>
<div class="v" id="v9"><span class="vn">9</span> দাউদ দিনে দিনে পরাক্রান্ত হয়ে উঠতে লাগলেন কারণ সর্বাধিপতি প্রভু তাঁর সহায় ছিলেন।</div>
<div class="v" id="v10"><h2>দাউদের বিখ্যাত সেনানীদের নাম ও পরিচয়</h2><h2>(<b>100 23:8-39</b>)</h2><span class="vn">10</span> <span class="br-p"><br><br></span>দাউদের বিখ্যাত সেনানীদের নামের তালিকা: এঁরা ইসরায়েলীদের সকলের সহায়তায় দাউদকে রাজপদে অভিষিক্ত করেছিলেন এবং তাঁর রাজ্যকে শক্তিশালী করে তুলেছিলেন। ইসরায়েলীদের সম্পর্কে পরমেশ্বরের প্রতিশ্রুতি এইভাবে সফল হয়।</div>
<div class="v" id="v11"><span class="vn">11</span> <span class="br-p"><br><br></span>তালিকার প্রথম নাম ছিল হখমোন গোষ্ঠীর যাশোবিয়ামের নাম। ইনি ‘বীর ত্রয়ী’র<sup class="fnm"><a name="fnm2" href="#fn2">2</a></sup> নেতা ছিলেন। এক যুদ্ধে তিনি তিনশো লোককে বর্শার আঘাতে বধ করেন।</div>
<div class="v" id="v12"><span class="vn">12</span> বিখ্যাত ‘বীর ত্রয়ীর’ দ্বিতীয় ব্যক্তি ছিলেন অহো গোষ্ঠীর ডোডোর পুত্র ইলিয়াসর।</div>
<div class="v" id="v13"><span class="vn">13</span> ইনি দাউদের পক্ষে পস-দাম্মিমে ফিলিস্তিনীদের বিরুদ্ধে যুদ্ধ করেছিলেন। ইসরায়েলীরা যখন পালাতে শুরু করল তখন তিনি একটি যবের ক্ষেতে ছিলেন।</div>
<div class="v" id="v14"><span class="vn">14</span> তিনি তাঁর সৈন্য-সামন্ত নিয়ে ক্ষেতের মাঝখানে দাঁড়িয়ে ফিলিস্তিনীদের বিরুদ্ধে ঘোরতর সংগ্রাম করেন। প্রভু পরমেশ্বর তাঁকে মহাবিজয় দান করেন।</div>
<div class="v" id="v15"><span class="vn">15</span> <span class="br-p"><br><br></span>একবার ত্রিশজন সেনানীর তিনজন দাউদের কাছে গেলেন। তিনি এক পাহাড়ে অদুল্লম গুহার কাছে ছিলেন। কাছেই রফায়িম উপত্যকায় একদল ফিলিস্তিনী সৈন্য ছাউনি ফেলেছিল।</div>
<div class="v" id="v16"><span class="vn">16</span> দাউদ সেই সময় সুরক্ষিত পর্বত আবাসে ছিলেন এবং একদল ফিলিস্তিনী সেনা বেথলেহেম দখল করেছিল।</div>
<div class="v" id="v17"><span class="vn">17</span> বাড়ির জন্য দাউদের তখন খুব মন খারাপ করছিল, তাই তিনি বললেন, হায়রে, যদি কেউ বেথলেহেমের দেউড়ির পাশের কুয়ো থেকে আমাকে জল এনে দিতে পারত।</div>
<div class="v" id="v18"><span class="vn">18</span> এই তিনজন বীর সেনানী তখন ফিলিস্তিনী সৈন্যদের ছাউনির মধ্যে দিয়ে বেথলেহেমের দেউড়ির কাছে গিয়ে সেই কুয়ো থেকে জল তুলে দাউদের কাছে নিয়ে এলেন। দাউদ কিন্তু সেই জন পান না করে প্রভু পরমেশ্বরের উদ্দেশে নিবেদন করলেন।</div>
<div class="v" id="v19"><span class="vn">19</span> বললেন, এই জল আমি কখনও পান করতে পারি না। তাহলে, তা হবে যারা নিজেদের প্রাণের ঝুঁকি নিয়ে এই জল এনেছে,তাদের রক্তপান করার সামিল। তিনি জল পান করতে রাজী হলেন না। এমনই ছিল সেই বীর সেনানীদের কাজ!</div>
<div class="v" id="v20"><span class="vn">20</span> <span class="br-p"><br><br></span>যোয়াবের ভাই অবিশয় ছিলেন এই ত্রিশজন বীর যোদ্ধার নেতা<sup class="fnm"><a name="fnm3" href="#fn3">3</a></sup>। তিনিও যুদ্ধে বর্শা দিয়েই তিনশো সৈন্যকে বধ করে ঐ ‘বীরত্রয়ী’র মতই বিখ্যাত হয়েছিলেন।</div>
<div class="v" id="v21"><span class="vn">21</span> তিনি ঐ ত্রিশজন যোদ্ধার মধ্যে খুবই বিখ্যাত ছিলেন এবং তাঁদের সেনাপতি হয়েছিলেন। কিন্তু ঐ ‘বীরত্রয়ী'র মত খ্যাতি অর্জন করতে পারেন নি।</div>
<div class="v" id="v22"><span class="vn">22</span> <span class="br-p"><br><br></span>কব্‌সেলের যিহোয়াদার পুত্র বনায়ও ছিলেন একজন বিখ্যাত যোদ্ধা। তিনি দুজন মোয়াবী বীর যোদ্ধাকে বধ করেছিলেন এবং এ ছাড়াও আরও অনেক দুঃসাহসিক কাজ করেছিলেন। একবার তিনি এক তুষার ঝরা দিনে একটি গুহার মধ্যে ঢুকে একটা সিংহ মেরেছিলেন।</div>
<div class="v" id="v23"><span class="vn">23</span> তিনি পাঁচ হাত লম্বা বিরাটকায় এক মিশরী যোদ্ধাকে বধ করেছিলেন। যোদ্ধাটির হাতে ছিল প্রকাণ্ড একটা বর্শা। বনায় কিন্তু মুগুর হাতে তাকে আক্রমণ করে তার হাত থেকে বর্শা কেড়ে নিয়েছিলেন এবং সেই বর্শা দিয়েই তাকে বধ করেন।</div>
<div class="v" id="v24"><span class="vn">24</span> যিহোয়াদার পুত্র বনায় এইসব কাজ করে ‘বীরত্রয়ী’র মতই সম্মান অর্জন করেছিলেন।</div>
<div class="v" id="v25"><span class="vn">25</span> ত্রিশজন বীরের মধ্যে অন্যতম বীর ছিলেন তিনি, তবে ‘বীরত্রয়ী’র সমকক্ষ হতে পারেন নি। দাউদ তাঁকে তাঁর দেহরক্ষী দলের প্রধানরূপে নিযুক্ত করেছিলেন।</div>
<div class="v" id="v26"><span class="vn">26</span> <span class="br-p"><br><br></span>অন্যান্য বীর যোদ্ধাদের নামের তালিকা: <span class="br-p"><br><br></span>যোয়াবের ভাই অসাহেল, <span class="br-p"><br><br></span>বেথলেহেমের ডোডোর পুত্র ইলহানন, <span class="br-p"><br><br></span>হারোড় নিবাসী শম্মোৎ, <span class="br-p"><br><br></span>পেলেট নিবাসী হেলস, <span class="br-p"><br><br></span>তকোয়া নিবাসী ইক্কেশের পুত্র ইরা, <span class="br-p"><br><br></span>অনাথোৎ নিবাসী অবিয়েষর, <span class="br-p"><br><br></span>হুশা নিবাসী সিব্বখয়,অহো নিবাসী ইলয়, <span class="br-p"><br><br></span>নটোফাৎ নিবাসী মহরয়, <span class="br-p"><br><br></span>নটোফাৎ নিবাসী বানার পুত্র হেলদ, <span class="br-p"><br><br></span>বিন্যামীন অঞ্চলের গিরিয়া নিবাসী বিষয়ের পুত্র ইথয়। <span class="br-p"><br><br></span>পিরিয়াথোন নিবাসী বনায়। <span class="br-p"><br><br></span>গাশের নিকটবর্তী উপত্যকা থেকে আগত হুরয়, <span class="br-p"><br><br></span>অরবৎ নিবাসী অবিয়েল, বাহুরূমের অজ্‌মাবৎ, <span class="br-p"><br><br></span>শালবোনের ইলিয়হবহ্, গিষোণের হাশেম, <span class="br-p"><br><br></span>হরারের শাগির পুত্র যোনাথন, <span class="br-p"><br><br></span>হরারের মাখরের পুত্র অহিয়াম, <span class="br-p"><br><br></span>উরের পুত্র ইলিফাল, সখেরার হেফর, পলেনের অহিয়, <span class="br-p"><br><br></span>কার্মেলের হিষ্‌রো, ইসবয়ের পুত্র নারয়, <span class="br-p"><br><br></span>নাথনের ভাই যোয়েল, <span class="br-p"><br><br></span>হগ্‌রির পুত্র মিভর, আম্মোন নিবাসী সেলেক, <span class="br-p"><br><br></span>যোয়াবের অস্ত্রবাহক বেরোৎ-এর নহরয়। <span class="br-p"><br><br></span>যিত্রি নিবাসী ইরা ও গারেব। <span class="br-p"><br><br></span>হিত্তিয় উরিয়, অহ্‌লয়ের পুত্র সাবদ, সিষার পুত্র অদিনা <span class="br-p"><br><br></span>(ইনি রূবেণ বংশের একজন নেতা ছিলেন) <span class="br-p"><br><br></span>এঁর নিজস্ব ত্রিশজনের একটি সেনাদল ছিল। <span class="br-p"><br><br></span>মাখার পুত্র হানান, মিথান নিবাসী যোশাফট, <span class="br-p"><br><br></span>অষ্টেরা নিবাসী উষিয়, <span class="br-p"><br><br></span>অরোয়ের নিবাসী হোথামের দুই পুত্র শামা ও যিইয়েল। <span class="br-p"><br><br></span>তিষ নিবাসী শিম্রির পুত্র যিদিয়েল ও যোহা মহ্‌ব নিবাসী ইলিয়েল, <span class="br-p"><br><br></span>ইলনামের দুই পুত্র যিরিবয় ও যোষবিয়, মোয়াবের যিথমা, <span class="br-p"><br><br></span>সোবা নিবাসী ইলিয়েল, ওবেদ ও যাসিয়েল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:60 15:63'><!--endraw 1-->যিহো 15:63<!--raw 1 bo --></a><!--endraw 1-->; <!--raw 1 bo --><a href='B:70 1:21'><!--endraw 1-->বিচার 1:21<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> একটি প্রাচীন অনুবাদে পাওয়া যায় তিনজন বা ত্রয়ী। হিব্রু: ত্রিশজন 2 শমুয়েল <!--raw 1 bo --><a href='B:130 23:8'><!--endraw 1-->23:8<!--raw 1 bo --></a><!--endraw 1--> দ্রষ্টব্য।</div>
<div class="fn"><sup class="fnt"><a name="fn3" href="#fnm3">3</a></sup> একটি প্রাচীন অনুবাদ: ত্রিশ। হিব্রু: তিন।</div>
</div>
<!-- PARSED ABOVE; EDITING MAY BREAK PARSER -->
</body></html>