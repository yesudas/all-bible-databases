<html><head>
<meta http-equiv="Content-Type" content="text/html;charset=utf-8" />
<title>1Chr 14 &ndash; প্রথম বংশাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 14);">
<div id="navbar"><a href="../index.html">পবিএ বাইবেল CL Bible</a> &ndash; <b>প্রথম বংশাবলি</b> &ndash; <a href="1Chr_1.html">1</a> ... <a href="1Chr_12.html">12</a> <a href="1Chr_13.html">13</a> <b>14</b> <a href="1Chr_15.html">15</a> <a href="1Chr_16.html">16</a> ... <a href="1Chr_29.html">29</a> </div><hr>
<h1>1Chr 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেমে দাউদের কার্যাবলি</h2><h2>(<b>100 5:11-16</b>)</h2><span class="vn">1</span> <span class="br-p"><br><br></span>টায়ারের রাজা হীরাম দাউদের কাছে শুভেচ্ছা সফরে এদকল লোক পাঠালেন। তাদের সাথে পাঠালেন সীডার কাঠ ও সেইসাথে পাঠালেন দাউদের একটি রাজপ্রাসাদ তৈরীর জন্য ছুতোর মিস্ত্রী ও রাজমিস্ত্রীদের,</div>
<div class="v" id="v2"><span class="vn">2</span> দাউদ বুঝলেন, প্রভু পরমেশ্বর তাঁকে ইসরায়েলের রাজা হিসাবে প্রতিষ্ঠিত করছেন এবং তাঁর প্রজা ইসরায়েলীদের জন্য তাঁর রাজ্যের শ্রীবৃদ্ধি করেছেন।</div>
<div class="v" id="v3"><span class="vn">3</span> <span class="br-p"><br><br></span>হিব্রোণ থেকে জেরুশালেমে আসার পর দাউদ আরও অনেক পত্নী ও উপপত্নী গ্রহণ করেছিলেন।</div>
<div class="v" id="v4"><span class="vn">4</span> জেরুশালেমে তাঁর যে সব পুত্রের জন্ম হয়েছিল,তাদের নাম: শাম্মুয়, শোবব, নাথন, শলোমন,</div>
<div class="v" id="v5"><span class="vn">5</span> বিভর, ইলিশূয়া, এলপেলেট,</div>
<div class="v" id="v6"><span class="vn">6</span> নোগাহ্, নেফগ, যাকিয়া,</div>
<div class="v" id="v7"><span class="vn">7</span> ইলিশায়া, ইলিয়াদাও ইলিফেলট।</div>
<div class="v" id="v8"><h2>ফিলিস্তিনীদের উপরে জয়লাভ</h2><h2>(<b>100 5:17-25</b>)</h2><span class="vn">8</span> <span class="br-p"><br><br></span>ফিলিস্তিনীরা যখন শুনল, দাউদ ইসরায়েলের রাজপদে অভিষিক্ত হয়েছেন, তখন তারা সসৈন্যে বেরিয়ে পড়ল দাউদের খোঁজে। একথা শুনে দাউদ একটি সুরক্ষিত স্থানে চলে গেলেন।</div>
<div class="v" id="v9"><span class="vn">9</span> ফিলিস্তিনীরা রাফায়ীম উপত্যকায় এসে উপত্যকাটি দখল করে নিল।</div>
<div class="v" id="v10"><span class="vn">10</span> দাউদ প্রভু পরমেশ্বরের কাছে জানতে চাইলেন, আমি কি ফিলিস্তিনীদের আক্রমণ করব? তুমি কি আমাকে বিজয়ী করবে? প্রভু পরমেশ্বর জানালেন, হ্যাঁ, আক্রমণ কর। আমি তোমাকে বিজয়ী করব।</div>
<div class="v" id="v11"><span class="vn">11</span> <span class="br-p"><br><br></span>দাউদ বেল-পেরাসীমে গিয়ে যুদ্ধে তাদের পরাজিত করলেন। তিনি বললেন, প্রভু পরমেশ্বর বাঁধভাঙ্গা বন্যার মত সবলে আমার শত্রুদের ভাসিয়ে নিয়ে গেলেন। তাই এই স্থানটির নাম রাখা হল,বেল-পেরাসীম<sup class="fnm"><a name="fnm1" href="#fn1">1</a></sup>।</div>
<div class="v" id="v12"><span class="vn">12</span> ফিলিস্তিনীরা পালাবার সময় ঠাকুর-প্রতিমা সব ফেলে গেল। দাউদ তাঁর সৈন্যসামন্তদের সেইসব ঠাকুর-প্রতিমা পুড়িয়ে ফেলার আদেশ দিলেন।</div>
<div class="v" id="v13"><span class="vn">13</span> <span class="br-p"><br><br></span>ফিলিস্তিনীরা আবার ফিরে গিয়ে রাফায়িম উপত্যকা দখল করে নিল।</div>
<div class="v" id="v14"><span class="vn">14</span> আবার দাউদ প্রভু পরমেশ্বরের নির্দেশ চাইলেন। প্রভু জানালেন, এখান থেকে সোজাসুজি ওদের আক্রমণ করো না। তুঁত গাছের বনের দিকে ওদের পিছন দিক দিয়ে ঘেরাও কর।</div>
<div class="v" id="v15"><span class="vn">15</span> তুঁত বনের মাথার উপর দিয়ে সৈন্যদের পদধ্বনি শোনামাত্র তোমরা ছুটে গিয়ে ওদের আক্রমণ করবে। আমি ফিলিস্তিনী সৈন্যবাহিনীকে পরাজিত করার জন্য তোমার পুরোভাগে এগিয়ে যাব।</div>
<div class="v" id="v16"><span class="vn">16</span> প্রভু পরমেশ্বরের নির্দেশ মত দাউদ কাজ করলেন এবং গেবা থেকে গেষর পর্যন্ত তাড়িয়ে নিয়ে গেলেন।</div>
<div class="v" id="v17"><span class="vn">17</span> দাউদের খ্যাতি চতুর্দিকে ছড়িয়ে পড়ল, প্রভু পরমেশ্বর তাঁকে সকল জাতির কাছে ভীতিপ্রদ করে তুললেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সবলে যিনি পথ করে নেন সেই প্রভু।</div>
</div>
<!-- PARSED ABOVE; EDITING MAY BREAK PARSER -->
</body></html>