<html><head>
<meta http-equiv="Content-Type" content="text/html;charset=utf-8" />
<title>1Chr 16 &ndash; প্রথম বংশাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 16);">
<div id="navbar"><a href="../index.html">পবিএ বাইবেল CL Bible</a> &ndash; <b>প্রথম বংশাবলি</b> &ndash; <a href="1Chr_1.html">1</a> ... <a href="1Chr_14.html">14</a> <a href="1Chr_15.html">15</a> <b>16</b> <a href="1Chr_17.html">17</a> <a href="1Chr_18.html">18</a> ... <a href="1Chr_29.html">29</a> </div><hr>
<h1>1Chr 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>চুক্তি সিন্দুক রাখার জন্য দাউদ যে তাম্বুর ব্যবস্থা করেছিলেন, বাহকেরা সেই তাম্বুর মধ্যে সেটি এনে রাখল। তারপর তাঁরা ঈশ্বরের উদ্দেশে হোমবলি ও স্বস্ত্যয়ন বলি উৎসর্গ করলেন।</div>
<div class="v" id="v2"><span class="vn">2</span> বলি উৎসর্গের ক্রিয়াকর্ম শেষ হলে দাউদ সর্বাধিপতি পরমেশ্বরের নামে প্রজাদের আশীর্বাদ করলেন</div>
<div class="v" id="v3"><span class="vn">3</span> এবং ইসরায়েলী প্রজাদের সকলকে খাদ্য বিতরণ করলেন। নারী-পুরুষ নির্বিশেষে প্রত্যেককে দেওয়া হল একটা করে রুটি, এক টুকরো ঝলসানো মাংস আর কিসমিসের পিঠে।<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> <span class="br-p"><br><br></span>চুক্তি সিন্দুকের সামনে ইসরায়েলের আরাধ্য প্রভু পরমেশ্বরকে আবাহন করার জন্য, তাঁর কাছে কৃতজ্ঞতা নিবেদন ও তাঁর স্তবগান করার জন্য দাউদ কয়েকজন লেবীয়কে নিযুক্ত করলেন।</div>
<div class="v" id="v5"><span class="vn">5</span> আসফ ছিলেন তাঁদের নেতা এবং তাঁর সহকারীরূপে সখরিয়, যিইয়েল, শমিরামোথ, যিহিয়েল, মত্তিথিয়, ইলিয়াব, বনায়, ওবেদ-ইদোম ও যিইয়েলকে নিযুক্ত করা হল বীণাবাদকরূপে। আসফ বাজাতেন করতাল।</div>
<div class="v" id="v6"><span class="vn">6</span> পুরোহিত বনায় ও যহষিয়েল চুক্তি সিন্দুকের সামনে নিয়মিত তুরী বাজাতেন।</div>
<div class="v" id="v7"><span class="vn">7</span> দাউদই প্রথম প্রভু পরমেশ্বরের উদ্দেশ্যে স্তবস্তূতি নিবেদন করার জন্য আসফ ও তাঁর সঙ্গী লেবীয়দের নিযুক্ত করেছিলেন।</div>
<div class="v" id="v8"><h2>দাউদের স্তব</h2><h2>(<b>230 105:1-15</b>; <b>230 96:1-13</b>; <b>230 106:1</b>, <b>230 47-48</b>)</h2><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>কৃতজ্ঞতা নিবেদন কর প্রভু পরমেশ্বরের কাছে,জপ কর তাঁর মহানাম, <br><span class="br-ind"><br><span class="indent">&nbsp;</span></span>প্রচার কর মানুষের কাছে তাঁর মহান কীর্তির কথা। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>গাও মহাসঙ্গীত, গাও তাঁর স্তবগান গানে <br><span class="br-ind"><br><span class="indent">&nbsp;</span></span>গানে বল তাঁর অপূর্ব কীর্তিকাহিনী। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাঁর পবিত্র নামের মহিমা গাও, <br><span class="br-ind"><br><span class="indent">&nbsp;</span></span>প্রভুর সন্ধানী যারা, হৃদয় তাদের পূর্ণ হোক পরম উল্লাসে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>পরমেশ্বরের অন্বেষণ কর শক্তি ভিক্ষা কর তাঁর কাছে, <br><span class="br-ind"><br><span class="indent">&nbsp;</span></span>নিয়ত কর তাঁর আরাধনা। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে প্রভুর সেবক অব্রাহামের বংশ। <br><span class="br-ind"><br><span class="indent">&nbsp;</span></span>প্রভুর মনোনীত যাকোবের বংশ। <br><span class="br-ind"><br><span class="indent">&nbsp;</span></span>স্মরণ কর তাঁর কীর্তিরাজি,তাঁর অলৌকিক কার্যাবলী, <br><span class="br-ind"><br><span class="indent">&nbsp;</span></span>স্মরণ কর তাঁর বিচারের বাণী। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনিই আমাদের প্রভু, আমাদের পরমেশ্বর, <br><span class="br-ind"><br><span class="indent">&nbsp;</span></span>সারা বিশ্বজুড়ে চলছে তাঁরই অনুশাসন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তিনি তাঁর চুক্তির কথা স্মরণে রাখেন চিরকাল, <br><span class="br-ind"><br><span class="indent">&nbsp;</span></span>পুরুষে পুরুষে তিনি স্মরণে রাখেন তাঁর শ্রীমুখের আদেশ, <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যে চুক্তি তিনি করেছিলেন অব্রাহামের সাথে, <br><span class="br-ind"><br><span class="indent">&nbsp;</span></span>ইস্‌হাককে দিয়েছিলেন যে প্রতিশ্রুতি,<sup class="fnm"><a name="fnm2" href="#fn2">2</a></sup> <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যাকোবের কাছে যা তিনি বিধানরূপে, <br><span class="br-ind"><br><span class="indent">&nbsp;</span></span>ও ইসরায়েলের কাছে যা তিনি চিরস্থায়ী শর্তরূপে প্রতিষ্ঠিত করেছেন। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তিনি বলেছিলেন, তোমার উত্তরাধিকারের অংশস্বরূপ তোমাকে <br><span class="br-ind"><br><span class="indent">&nbsp;</span></span>আমি দান করব কনান দেশ।<sup class="fnm"><a name="fnm3" href="#fn3">3</a></sup><sup class="fnm"><a name="fnm4" href="#fn4">4</a></sup> <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যখন তারা সংখ্যায় ছিল নগণ্য, <br><span class="br-ind"><br><span class="indent">&nbsp;</span></span>তুচ্ছ এবং প্রবাসী, <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>দেশে দেশে, এক রাজ্য থেকেআর <br><span class="br-ind"><br><span class="indent">&nbsp;</span></span>এক রাজ্যে যখন ঘুরে বেড়াত, <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তখন কাউকে তিনি তাদের উপর অত্যাচার করতে দেন নি, <br><span class="br-ind"><br><span class="indent">&nbsp;</span></span>তাদের জন্য তিনি রাজাদের করেছেন র্ভৎসনা <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>বলেছেন, স্পর্শ করো না আমার অভিষিক্তদের, <br><span class="br-ind"><br><span class="indent">&nbsp;</span></span>ক্ষতি করো না আমার নবীদের।<sup class="fnm"><a name="fnm5" href="#fn5">5</a></sup> <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সমগ্র পৃথিবী, পরমেশ্বরের জয়গান গাও! <br><span class="br-ind"><br><span class="indent">&nbsp;</span></span>প্রতিদিন প্রচার কর তাঁর পরিত্রাণের কথা। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>জাতিবৃন্দের কাছে কর তাঁর মহিমা প্রচার জনগণের <br><span class="br-ind"><br><span class="indent">&nbsp;</span></span>কাছে ঘোষণা কর তাঁর মহাশ্চর্য কীর্তির কথা। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>কারণ প্রভু পরমেশ্বর মহতোমহীয়ান, তিনিই সর্বোচ্চ প্রশংসা ও স্তুতির যোগ্য। <br><span class="br-ind"><br><span class="indent">&nbsp;</span></span>সমস্ত দেবতার চেয়ে তিনিই অধিক সম্ভ্রমযোগ্য। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>অন্যান্য জাতির দেবতারা পুতুলমাত্র। <br><span class="br-ind"><br><span class="indent">&nbsp;</span></span>কিন্তু প্রভু পরমেশ্বর সৃষ্টি করেছেন আকাশমণ্ডল। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>গৌরব ও মর্যাদায় তিনি পরিবেষ্টিত, <br><span class="br-ind"><br><span class="indent">&nbsp;</span></span>পরাক্রম ও আনন্দ বিরাজিত তাঁর মন্দিরে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>হে বিশ্ববাসী, পরমেশ্বরের স্তবগান কর, <br><span class="br-ind"><br><span class="indent">&nbsp;</span></span>গাও তাঁর মহিমা ও পরাক্রমের জয়গান। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>প্রভু পরমেশ্বরের নামের যোগ্য মর্যাদা দাও, <br><span class="br-ind"><br><span class="indent">&nbsp;</span></span>নৈবেদ্য উপহার নিয়ে তাঁর সম্মুখে এস। <br><span class="br-ind"><br><span class="indent">&nbsp;</span></span>পবিত্রতায় মণ্ডিত হয়ে পরমেশ্বরের আরাধনা কর, <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>সমগ্র পৃথিবী, তাঁর সম্মুখে হও কম্পমান। <br><span class="br-ind"><br><span class="indent">&nbsp;</span></span>এ পৃথিবী দৃঢ় প্রতিষ্ঠিত, কখও হবে না বিচলিত। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>আকাশ মণ্ডল হোক আনন্দমুখর, <br><span class="br-ind"><br><span class="indent">&nbsp;</span></span>উল্লসিত হোক এই বিশ্বচরাচর, সর্বজাতির কাছে তারা ঘোষণা করুক: পরমেশ্বরই সর্বাধিপতি! <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>সমুদ্র ও তার গর্ভস্থ সকলে গর্জন করুক, <br><span class="br-ind"><br><span class="indent">&nbsp;</span></span>প্রান্তর ও তার অধিবাসী সকলে করুক হর্ষধ্বনি! <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>অরণ্যের বৃক্ষরাজিও তখন আনন্দে গাইবে গান পরমেশ্বরের সম্মুখে, <br><span class="br-ind"><br><span class="indent">&nbsp;</span></span>কারণ তিনি আসছেন পৃথিবীর বিচার করতে! <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>ইষ্রাকৃতজ্ঞতা নিবেদন কর পরমেশ্বরের চরণে কারণ তিনি মঙ্গলময়, <br><span class="br-ind"><br><span class="indent">&nbsp;</span></span>চিরস্থায়ী তাঁর অবিচল প্রেম।<sup class="fnm"><a name="fnm6" href="#fn6">6</a></sup> <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>আরও বলো, হে আমাদের পরিত্রাতা ঈশ্বর উদ্ধার কর আমাদের <br><span class="br-ind"><br><span class="indent">&nbsp;</span></span>জাতিবৃন্দের মধ্য থেকে আমাদের উদ্ধার করে একত্রিত কর যেন আমরা তোমায় কৃতজ্ঞতা নিবেদন করতে পারি, <br><span class="br-ind"><br><span class="indent">&nbsp;</span></span>যেন তোমার পবিত্র নামের মহিমা ও স্তুতিগান করে ধন্য হতে পারি। <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>ধন্য হোক প্রভু পরমেশ্বর, ইসরায়েলের আরাধ্য ঈশ্বরের নাম যুগে যুগে, অনন্তকাল। <br><span class="br-ind"><br><span class="indent">&nbsp;</span></span>সমবেত জনতা সকলে বলল, আমেন। তারা পরমেশ্বরের বন্দনা করল। <br></div>
<div class="v" id="v37"><h2>জেরুশালেম ও গিবিয়োনে উপাসনা</h2><span class="vn">37</span> <span class="br-p"><br><br></span>পরমেশ্বরের চুক্তি সিন্দুকের সামনে নিত্য আরাধনার জন্য দাউদ আসফ ও তাঁর সহকারী লেবীয়দের স্থায়ীভাবে নিযুক্ত করলেন। সেখানে প্রতিদিন তাঁদের নির্ধারিত কর্তব্য পালন করতে হত।</div>
<div class="v" id="v38"><span class="vn">38</span> যিদুথুনের পুত্র ওবেদ-ইদোম ও তাঁর গোষ্ঠীর আটষট্টিজন এঁদের সাহায্য করতেন। হোষা এবং ওবেদ-ইদোমের উপর দ্বার রক্ষার দায়িত্ব দেওয়া হল।</div>
<div class="v" id="v39"><span class="vn">39</span> <span class="br-p"><br><br></span>পুরোহিত সাদোক এবং তাঁর সহকারী পুরোহিতদের উপর গিবিয়োনে প্রভু পরমেশ্বরের উপাসনার দায়িত্ব ন্যস্ত হল।</div>
<div class="v" id="v40"><span class="vn">40</span> প্রভু পরমেশ্বর ইসরায়েলীদের যে লিখিত বিধান দিয়েছিলেন, সেই অনুযায়ী প্রতিদিন সকাল-সন্ধ্যায় সেখানকার বেদীতে তাঁদের হোমবলি উৎসর্গ করতে হত।</div>
<div class="v" id="v41"><span class="vn">41</span> সেখানে তাঁদের সঙ্গে থাকতেন হেমন ও যিদুথুন এবং তাঁদের সঙ্গীরা। ঈশ্বরের অসীম অবিচল প্রেমের কথা স্মরণ করে কৃতজ্ঞতা নিবেদনের স্তবগান করার জন্য তাঁরা বিশেষভাবে মনোনীত হয়েছিলেন।</div>
<div class="v" id="v42"><span class="vn">42</span> স্তবগানের সঙ্গে তুরী, করতাল ও অন্যান্য বাদ্যযন্ত্র বাজানোর দায়িত্ব ছিল হেমন ও যিদুথুনের উপর। যিদুথুনের পুত্রদের উপর দ্বার রক্ষার ভার দেওয়া হয়েছিল</div>
<div class="v" id="v43"><span class="vn">43</span> <span class="br-p"><br><br></span>তারপর সকলে যে যার বাড়িতে ফিরে গেল এবং দাউদও তাঁর পরিবারের সকলের সঙ্গে কিছুদিন কাটানোর জন্য বাড়িতে ফিরে গেলেন।<sup class="fnm"><a name="fnm7" href="#fn7">7</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ঝলসানো মাংস অথবা খেজুরের পিঠে।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:10 12:7'><!--endraw 1-->আদি 12:7<!--raw 1 bo --></a><!--endraw 1-->; <!--raw 1 bo --><a href='B:10 26:3'><!--endraw 1-->26:3<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:10 28:13'><!--endraw 1-->আদি 28:13<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> কনান দেশ: প্যালেস্টাইন</div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:10 20:3-7'><!--endraw 1-->আদি 20:3-7<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:140 5:13'><!--endraw 1-->২ বংশা 5:13<!--raw 1 bo --></a><!--endraw 1-->; <!--raw 1 bo --><a href='B:140 7:3'><!--endraw 1-->7:3<!--raw 1 bo --></a><!--endraw 1-->; <!--raw 1 bo --><a href='B:150 3:11'><!--endraw 1-->ইষ্রা 3:11<!--raw 1 bo --></a><!--endraw 1-->; <!--raw 1 bo --><a href='B:230 100:5'><!--endraw 1-->গীত 100:5<!--raw 1 bo --></a><!--endraw 1-->; <!--raw 1 bo --><a href='B:230 106:1'><!--endraw 1-->106:1<!--raw 1 bo --></a><!--endraw 1-->; <!--raw 1 bo --><a href='B:230 107:1'><!--endraw 1-->107:1<!--raw 1 bo --></a><!--endraw 1-->; <!--raw 1 bo --><a href='B:230 118:1'><!--endraw 1-->118:1<!--raw 1 bo --></a><!--endraw 1-->; <!--raw 1 bo --><a href='B:230 136:1'><!--endraw 1-->136:1<!--raw 1 bo --></a><!--endraw 1-->; <!--raw 1 bo --><a href='B:300 33:11'><!--endraw 1-->যির 33:11<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a href='B:100 6:19-20'><!--endraw 1-->২ শমু 6:19-20<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>