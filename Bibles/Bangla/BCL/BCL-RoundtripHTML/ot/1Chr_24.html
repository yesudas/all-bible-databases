<html><head>
<meta http-equiv="Content-Type" content="text/html;charset=utf-8" />
<title>1Chr 24 &ndash; প্রথম বংশাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 24);">
<div id="navbar"><a href="../index.html">পবিএ বাইবেল CL Bible</a> &ndash; <b>প্রথম বংশাবলি</b> &ndash; <a href="1Chr_1.html">1</a> ... <a href="1Chr_22.html">22</a> <a href="1Chr_23.html">23</a> <b>24</b> <a href="1Chr_25.html">25</a> <a href="1Chr_26.html">26</a> ... <a href="1Chr_29.html">29</a> </div><hr>
<h1>1Chr 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পুরোহিতদের দায়িত্ব</h2><span class="vn">1</span> <span class="br-p"><br><br></span>হারোণের বংশধরেরা নিম্নলিখিত ভাগে বিভক্ত ছিল। হারোণের চার পুত্র: নাদব, অবিহু, ইলিয়াসর, ইথামর।</div>
<div class="v" id="v2"><span class="vn">2</span> নাদব ও অবিহু তাদের পিতার মৃত্যুর আগেই নিঃসন্তান অবস্থায় মারা যায়। তাই ইলিয়াসর ও ইথামর পুরোহিত হন।<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> দাউদ হারোণ বংশীয় পুরোহিতদের কাজের ভিত্তিতে কয়েকটি দলে ভাগ করে দেন। এই কাজে ইলিয়াসরের বংশধর সাদোক এবং ইথামরের বংশধর অহিমেলক তাঁকে সাহায্য করেছিলেন।</div>
<div class="v" id="v4"><span class="vn">4</span> ইলিয়াসরের বংশধরদের ষোলটি দলে এবং ইথামরের বংশধরদের আটটি দলে ভাগ করা হয়। ইলিয়াসরের বংশধরদের মধ্যে পুরুষের সংখ্যা বেশি ছিল বলে এইভাবে ভাগ করা হয়েছিল।</div>
<div class="v" id="v5"><span class="vn">5</span> ইলিয়াসর ও ইথামর–উভয়েরই বংশধরদের মধ্যে মন্দিরের সেবাইত ও ধর্মগুরুরা থাকায় লটারির মাধ্যমে তাঁদের দায়িত্ব বণ্টন করা হয়েছিল।</div>
<div class="v" id="v6"><span class="vn">6</span> ইলিয়াসর ও ইথামরের বংশধরেরা লটারি করে নিজেদের পালা নির্ধারণ করেছিলেন, তারপর লেবীয় বংশের নথনেলের পুত্র লিপিকার শময়িয় তাদের নাম তালিকাভুক্ত করেন। রাজা, অমাত্যবৃন্দ, পুরোহিত সাদোক ও অবিয়াথরের পুত্র অহিমেলক এবং পুরোহিত ও লেবীয়দের নেতৃস্থানীয় ব্যক্তিরা এর সাক্ষী ছিলেন।</div>
<div class="v" id="v7"><span class="vn">7</span> <span class="br-p"><br><br></span>পর্যায়ক্রমে নিম্নলিখিত পুরোহিতদের চব্বিশটি দলের দায়িত্ব বন্টন করা হয়েছিল: <span class="br-p"><br><br></span><span class="br-ind"><br><span class="indent">&nbsp;</span></span>1. — যিহোয়ারিব <span class="br-p"><br><br></span>2. — যিদয়িয় <span class="br-p"><br><br></span>3. — হারিম <span class="br-p"><br><br></span>4. — সিয়োরিম <span class="br-p"><br><br></span>5. — মল্কিয় <span class="br-p"><br><br></span>6. — মিয়াসিন <span class="br-p"><br><br></span>7. — হক্কোষ <span class="br-p"><br><br></span>8. — অবিয় <span class="br-p"><br><br></span>9. — যেশুয় <span class="br-p"><br><br></span>10. — শখনিয় <span class="br-p"><br><br></span>11. — ইলিয়াশিব <span class="br-p"><br><br></span>12. — যাকিম <span class="br-p"><br><br></span>13. — হুপ্পে <span class="br-p"><br><br></span>14. — যেশবাব <span class="br-p"><br><br></span>15. — বিল্‌গা <span class="br-p"><br><br></span>16. — ইম্মের <span class="br-p"><br><br></span>17. — হেষীর <span class="br-p"><br><br></span>18. — হপ্পিসেস <span class="br-p"><br><br></span>19. — পথাহিয় <span class="br-p"><br><br></span>20. — যিহিষ্কেল <span class="br-p"><br><br></span>21. — যাখীন <span class="br-p"><br><br></span>22. — গামুল <span class="br-p"><br><br></span>23. — দলায় <span class="br-p"><br><br></span>24. — মাসিয় <br></div>
<div class="v" id="v19"><span class="vn">19</span> <span class="br-p"><br><br></span>ইসরায়েলের পরমেশ্বর প্রভুর নির্দেশ অনুসারে এঁদের পূর্বপুরুষ হারোণ মন্দিরের যে সমস্ত দায়িত্ব ও কর্তব্য নিরূপণ করেছিলেন, তারই ভিত্তিতে এঁদের কর্তব্য নির্ধারিত হয়েছিল এবং তালিকাভুক্ত করা হয়েছিল।</div>
<div class="v" id="v20"><h2>লেবীয়দের তালিকা</h2><span class="vn">20</span> <span class="br-p"><br><br></span>অন্যান্য লেবীয় গোষ্ঠী প্রধানদের তালিকা: অম্রমের বংশধর শবুয়েল গোষ্ঠীর যেহদিয়।</div>
<div class="v" id="v21"><span class="vn">21</span> রহবিয়ের বংশধর যিশিয়,</div>
<div class="v" id="v22"><span class="vn">22</span> যিষহ্‌রের বংশধর শলোমোত গোষ্ঠীর নেতা যহৎ,</div>
<div class="v" id="v23"><span class="vn">23</span> হিব্রোণের পুত্র যিরিয়, অসরিয়, যহসিয়েল, যিকসিয়াম।</div>
<div class="v" id="v24"><span class="vn">24</span> উষিয়েলের বংশধর মীখা গোষ্ঠীর নেতা শামীর।</div>
<div class="v" id="v25"><span class="vn">25</span> উষিয়েলের বংশধর যিশিয় গোষ্ঠীর নেতা ও মীখার ভাই সখরিয়।</div>
<div class="v" id="v26"><span class="vn">26</span> মরারির বংশধর: মহলি, মুশি ও যাষিয়।</div>
<div class="v" id="v27"><span class="vn">27</span> যাষিয়র তিন পুত্র: শোহম, শক্কুর ও ইব্রি।</div>
<div class="v" id="v28"><span class="vn">28</span> মহলির দুই পুত্র: ইলিয়াসর ও কীশ। ইলিয়াসর ছিলেন অপুত্রক। কীশের একটি পুত্র ছিল, তার নাম যিরহমেল।</div>
<div class="v" id="v30"><span class="vn">30</span> মুশির তিন পুত্র: মহলি, এদর ও যিরেমোৎ।এই হচ্ছে লেবীয় পরিবারগুলির তালিকা।</div>
<div class="v" id="v31"><span class="vn">31</span> হারোণ বংশীয় প্রত্যেকটি পুরোহিত পরিবারের প্রধানেরা ও তাঁদের ছোট ভাইরাও একই ভাবে লটারি করে নিজেদের দায়িত্ব ও কর্তব্য ঠিক করে নেন। রাজা দাউদ, সাদোক, অহিমেলক এবং পুরোহিত ও লেবীয়দের নেতৃবৃন্দ এর সাক্ষী ছিলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:30 10:1-2'><!--endraw 1-->লেবীয় 10:1-2<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>