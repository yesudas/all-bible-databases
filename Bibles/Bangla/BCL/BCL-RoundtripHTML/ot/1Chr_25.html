<html><head>
<meta http-equiv="Content-Type" content="text/html;charset=utf-8" />
<title>1Chr 25 &ndash; প্রথম বংশাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 25);">
<div id="navbar"><a href="../index.html">পবিএ বাইবেল CL Bible</a> &ndash; <b>প্রথম বংশাবলি</b> &ndash; <a href="1Chr_1.html">1</a> ... <a href="1Chr_23.html">23</a> <a href="1Chr_24.html">24</a> <b>25</b> <a href="1Chr_26.html">26</a> <a href="1Chr_27.html">27</a> ... <a href="1Chr_29.html">29</a> </div><hr>
<h1>1Chr 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মন্দিরের গায়ক ও বাদ্যকারবৃন্দ</h2><span class="vn">1</span> <span class="br-p"><br><br></span>রাজা দাউদ এবং মন্দিরের লেবীয় কর্মকর্তারা উপাসনা অনুষ্ঠানের জন্য লেবী গোষ্ঠীর আসফ, হেমন ও যেদুথুনের বংশধরদের মনোনীত করেছিলেন। এঁদের দায়িত্ব ছিল বীণা ও করতাল বাজিয়ে ভাবাবেশে ঈশ্বরের বাণী ঘোষণা করা। উপাসনা অনুষ্ঠানের জন্য নির্দিষ্ট ব্যক্তি ও তাঁদের নির্দিষ্ট কাজের তালিকা নিম্নে দেওয়া হল।</div>
<div class="v" id="v2"><span class="vn">2</span> <span class="br-p"><br><br></span>আসফের চার পুত্র: সক্কুর, যোষেফ, নথনিয় ও অসারেল। রাজার নির্দেশ মত এঁরা আসফের পরিচালনাধীনে ঈশ্বরের বাণী ঘোষণা করতেন।</div>
<div class="v" id="v3"><span class="vn">3</span> <span class="br-p"><br><br></span>যেদুথুনের ছয় পুত্র: গদলিয়, সরি, যিশায়াহ্, শিমিয়ি, হসবিয় ও মত্তিথিয়। এঁরা তাদের পিতার পরিচালনাধীনে বীণা বাজিয়ে ঈশ্বরের বাণী প্রচার করতেন এবং প্রভু পরমেশ্বরের স্তুতি বন্দনা ও কৃতজ্ঞতা নিবেদন করতেন।</div>
<div class="v" id="v4"><span class="vn">4</span> <span class="br-p"><br><br></span>হেমনের চোদ্দটি পুত্র: বুক্কিয়, মত্তনিয়, উষিয়েল, শবুয়েল, যিরিমোৎ, হনানিয়, হনানি, ইলিয়াথা, গিদ্দলত, রমাম্‌তিয়েশর যশ্‌বকাশা, মল্লথি, হোথীর, মহসিয়োৎ। রাজার</div>
<div class="v" id="v5"><span class="vn">5</span> নবী হেমনকে ঈশ্বর এই চোদ্দটি পুত্র এবং তিনটি কন্যা দিয়েছিলেন। হেমনকে ক্ষমতা দানের যে প্রতিশ্রুতি ঈশ্বর দিয়েছিলেন সেই অনুসারে তা পূর্ণ হয়।</div>
<div class="v" id="v6"><span class="vn">6</span> পিতার পরিচালনা এই পুত্রেরা সকলে মন্দিরের উপাসনার সময় বীণা ও করতাল বাজাতেন। আসফ, যেদুথুন এবং হেমন ছিলেন রাজার নিয়ন্ত্রণাধীনে।</div>
<div class="v" id="v7"><span class="vn">7</span> <span class="br-p"><br><br></span>এই চব্বিশজন লেবীয় ছিলেন সুনিপুণ ওস্তাদ এবং তাঁদের সহকর্মী লেবীয়রা ছিলেন সুশিক্ষিত সুরশিল্পী। সবশুদ্ধ সংখ্যায় তাঁরা ছিলেন দুশো অষ্টআশী জন।</div>
<div class="v" id="v8"><span class="vn">8</span> <span class="br-p"><br><br></span>তাঁরা নবীন-প্রবীণ, দক্ষ কিম্বা নতুন শিক্ষার্থী নির্বিশেষে সকলের কাজ বা দায়িত্ব লটারি করে ঠিক করে নিলেন।</div>
<div class="v" id="v9"><span class="vn">9</span> <span class="br-p"><br><br></span>এই দুশো অষ্টআশী জন ব্যক্তিকে পরিবার অনুসারে চব্বিশটি দলে ভাগ করা হল। প্রত্যেকটি দলের লোকসংখ্যা হল বারোজন এবং প্রত্যেকটি দলের ভার দেওয়া হল একজন নেতার উপর। নিম্নলিখিত ক্রম অনুসারে তাঁদের পালা নির্দিষ্ট হলঃ <span class="br-p"><br><br></span><span class="br-ind"><br><span class="indent">&nbsp;</span></span>1. — আসফের পরিবারের যোষেফ <span class="br-p"><br><br></span>2. — গদলিয় <span class="br-p"><br><br></span>3. — সক্কুর <span class="br-p"><br><br></span>4. — যিস্রি <span class="br-p"><br><br></span>5. — নথনিয় <span class="br-p"><br><br></span>6. — বুক্কিয় <span class="br-p"><br><br></span>7. — আসারেলা <span class="br-p"><br><br></span>8. — যিশায়াহ্ <span class="br-p"><br><br></span>9. — মত্তনিয় <span class="br-p"><br><br></span>10. — শিমিয়ি <span class="br-p"><br><br></span>11. — উষিয়েল <span class="br-p"><br><br></span>12. — হশবিয় <span class="br-p"><br><br></span>13. — শবুয়েল <span class="br-p"><br><br></span>14. — মত্তিথিয় <span class="br-p"><br><br></span>15. — যিরেমোৎ <span class="br-p"><br><br></span>16. — হননিয় <span class="br-p"><br><br></span>17. — যশবকাশা <span class="br-p"><br><br></span>18. — হনানি <span class="br-p"><br><br></span>19. — মল্লোথি <span class="br-p"><br><br></span>20. — ইলিয়াথা <span class="br-p"><br><br></span>21. — হোথির <span class="br-p"><br><br></span>22. — গিদ্দল্‌তি <span class="br-p"><br><br></span>23. — মহসিয়োৎ <span class="br-p"><br><br></span>24. — রোমাম্‌তি এষর<br></div>
</div>
<!-- PARSED ABOVE; EDITING MAY BREAK PARSER -->
</body></html>