<html><head>
<meta http-equiv="Content-Type" content="text/html;charset=utf-8" />
<title>1Chr 4 &ndash; প্রথম বংশাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 4);">
<div id="navbar"><a href="../index.html">পবিএ বাইবেল CL Bible</a> &ndash; <b>প্রথম বংশাবলি</b> &ndash; <a href="1Chr_1.html">1</a> <a href="1Chr_2.html">2</a> <a href="1Chr_3.html">3</a> <b>4</b> <a href="1Chr_5.html">5</a> <a href="1Chr_6.html">6</a> ... <a href="1Chr_29.html">29</a> </div><hr>
<h1>1Chr 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিহুদার বংশতালিকা</h2><span class="vn">1</span> <span class="br-p"><br><br></span>যিহুদার পুত্রদের তালিকা: পেরস, হিষ্‌রোণ, কর্মি, হুর ও শোবল।</div>
<div class="v" id="v2"><span class="vn">2</span> শোবলের পুত্র রায়া, তাঁর পুত্র যহৎ, তাঁর পুত্র অহুমই ও লহদ। এঁরা ছিলেন সরাহ্ নিবাসীদের পূর্বপুরুষ।</div>
<div class="v" id="v3"><span class="vn">3</span> <span class="br-p"><br><br></span>কালেব ও তাঁর স্ত্রী এফ্রাতের জ্যেষ্ঠপুত্র হুর। এঁর বংশধরেরা বেথলেহেম জনপদের পত্তন করেছিল। হুর-এর তিন পুত্র: ঐটম, পনুয়েল ও এষর। ঐটমের তিন পুত্র যিষ্‌রিয়েল, যিশ্‌মা ও যিদবস এবং এক কন্যা হৎসলিন-পোনি। পনুয়েল গেদর নগর এবং হৎসলিন এষর হুশাহ্ নগর পত্তন করেছিলেন।</div>
<div class="v" id="v5"><span class="vn">5</span> <span class="br-p"><br><br></span>টেকোয়া নগরের প্রতিষ্ঠাতা অশহুরের দুইজন স্ত্রী ছিলেন, হিলাহ্ ও নারাহ্।</div>
<div class="v" id="v6"><span class="vn">6</span> আহুর ও নারাহ্-এর চার পুত্র: অহুষম, হেফর, তৈমিনি ও অহস্টরি।</div>
<div class="v" id="v7"><span class="vn">7</span> অশহুর হিলাহ্-এর তিন পুত্র। সেরেথ, যিৎসহর, এথ্‌নন।</div>
<div class="v" id="v8"><span class="vn">8</span> <span class="br-p"><br><br></span>হক্কোস-এর পুত্র আনুব ও সোব্বো। হারুমের পুত্র অহরহলেলের বংশধরদের পূর্বপুরুষ ছিলেন হক্কাস্।</div>
<div class="v" id="v9"><span class="vn">9</span> <span class="br-p"><br><br></span>যাবেশ ছিলেন তাঁর গোষ্ঠীর সবচেয়ে শ্রদ্ধেয় ও সম্মানিত ব্যক্তি। তাঁর মা তাঁর নাম দিয়েছিলেন ‘যাবেশ’। কারণ জন্মের সময় তাঁর মা খুব যন্ত্রণা পেয়েছিলেন।</div>
<div class="v" id="v10"><span class="vn">10</span> যাবেশ ইসরায়েলের আরাধ্য ঈশ্বরের কাছে প্রার্থনা করে বলেছিলেন, “হে ঈশ্বর, আমাকে আশীর্বাদ কর। আমাকে অনেক ভূসম্পত্তি দাও। আমার সঙ্গে থাক এবং আমাকে সর্বপ্রকার অমঙ্গল থেকে রক্ষা কর যাতে সে সব আমায় স্পর্শ করতে না পারে।” ঈশ্বর তাঁর প্রার্থনা পূরণ করেছিলেন।</div>
<div class="v" id="v11"><h2>অন্যান্য বংশতালিকা</h2><span class="vn">11</span> <span class="br-p"><br><br></span>শুহার ভাই কালেবের এক পুত্র মোহির। মোহিরের পুত্র ইশটন।</div>
<div class="v" id="v12"><span class="vn">12</span> তার তিন পুত্র: বৈথরফা, শাশেহ, ও তহিন্‌নাহ্। তহিন্‌নাহ্ ইরনাহশ্‌ নগর প্রতিষ্ঠা করেন। এদের বংশধরেরা রেকা নগরে বাস করত।</div>
<div class="v" id="v13"><span class="vn">13</span> <span class="br-p"><br><br></span>কনসের দুই পুত্র অথনিয়েল ও সরায়। অথনিয়েলেরও দুই পুত্র হথৎ ও মিয়োনথয়।</div>
<div class="v" id="v14"><span class="vn">14</span> মিয়োনথয়ের পুত্র অফ্রা।সরায়ের পুত্র যোয়াব। যোয়াব গে-হার-আসীম<sup class="fnm"><a name="fnm1" href="#fn1">1</a></sup> অর্থাৎ কারিগরদের উপনিবেশ প্রতিষ্ঠা করেছিলেন।</div>
<div class="v" id="v15"><span class="vn">15</span> <span class="br-p"><br><br></span>যিফুন্নির পুত্র কালেবের তিন পুত্র: ইরু, এলাহ্‌ এবং নয়ম। এলাহ্‌র পুত্র কেনস্‌।</div>
<div class="v" id="v16"><span class="vn">16</span> <span class="br-p"><br><br></span>যিহলিলের চার পুত্র: সিফ, সিফ্‌হা, রিরিয় এবং অসারেল।</div>
<div class="v" id="v17"><span class="vn">17</span> <span class="br-p"><br><br></span>ইষ্‌রার চার পুত্র: যেথর, মেরদ, এফর ও যালোন। মেরদ মিশরের রাজকুমারী বিথিয়াহ্‌কে বিবাহ করেন। তাদের একটি কন্যা মিরিয়াম এবং দুই পুত্র শম্ময় ও যিশবহ্‌। যিশবহ্ ইশ্‌টিমোয়া নগরের প্রতিষ্ঠাতা। মেরদও যিহুদা গোষ্ঠীর একটি কন্যাকে বিবাহ করেন। তাঁদের তিন পুত্র: যেরদ, ইনি গদর নগরের প্রতিষ্ঠাতা। হেবর, সোকো নগরের প্রতিষ্ঠাতা এবং যিকুথিয়েল, সানোহ্ নগরের প্রতিষ্ঠাতা।</div>
<div class="v" id="v19"><span class="vn">19</span> <span class="br-p"><br><br></span>হোদিয়াহ্ বিবাহ করেন নাহামের ভগ্নীকে, এঁদের বংশধরেরা গার্ম ও মাকাথ গোষ্ঠীর প্রতিষ্ঠাতা। গার্মরা বাস করত কিইলা জনপদে ও মাকাথীরা বাস করত ইশটিমোয়া জনপদে।<sup class="fnm"><a name="fnm2" href="#fn2">2</a></sup></div>
<div class="v" id="v20"><span class="vn">20</span> <span class="br-p"><br><br></span>শিমোনের চারটি পুত্র: অমনোন, রিন্‌নাহ্, বেনহানন এবং তিলোন। যিশির দুটি পুত্র: সোহেত ও বেনসোহেত।</div>
<div class="v" id="v21"><h2>শেলাহ্-র বংশতালিকা</h2><span class="vn">21</span> <span class="br-p"><br><br></span>যিহুদার এক পুত্র শেলাহ্। তাঁর বংশধরদের মধ্যে এর নামে এক ব্যক্তি লেকাহ্ জনপদের প্রতিষ্ঠাতা। লাদাহ্ ছিলেন মারেশাহ্ জনপদের প্রতিষ্ঠাতা। এঁর সন্তান-সন্ততিরা ছিল তাঁতী। এরা বেথ-অশবে জনপদে বাস করত।</div>
<div class="v" id="v22"><span class="vn">22</span> যকিম ও তাঁর সন্তান-সন্ততিরা বাস করত কসেবা জনপদে। যোয়াশ এবং সারফ মোয়াবী কন্যাকে বিবাহ করে বেথলেহেমে বসতি স্থাপন করে। (এদের বংশধারা খুবই পুরাতন)।</div>
<div class="v" id="v23"><span class="vn">23</span> এরা রাজার অধীনে কুমোরের কাজ করত এবং নটায়িম ও গদেরা জনপদে বাস করত।</div>
<div class="v" id="v24"><h2>শিমিয়োনের বংশতালিকা</h2><span class="vn">24</span> <span class="br-p"><br><br></span>শিমিয়োনের পাঁচ পুত্র: নমুয়েল, যামিন, যারিব, সেরাহ্, শৌল।</div>
<div class="v" id="v25"><span class="vn">25</span> শৌলের পুত্র শল্লুম, তাঁর পৌত্র মিব্‌সাম এবং মিব্‌সামের পুত্র মিস্‌ম।</div>
<div class="v" id="v26"><span class="vn">26</span> মিস্‌মর বংশধর: হম্মুয়েল, শক্কুর ও শিমোয়ি।</div>
<div class="v" id="v27"><span class="vn">27</span> শিমোয়ির ষোলটি পুত্র এবং ছয়টি কন্যা। কিন্তু তার ভাইদের বেশি পুত্র-কন্যা ছিল না এবং যিহুদা গোষ্ঠীর মত তাদের বংশবৃদ্ধি হয় নি।</div>
<div class="v" id="v28"><span class="vn">28</span> <span class="br-p"><br><br></span>দাউদের রাজত্বকাল পর্যন্ত শিমিয়োনের বংশধরেরা বেরশেবা, মোলাদাহ্, হাৎসর শুয়াল,<sup class="fnm"><a name="fnm3" href="#fn3">3</a></sup></div>
<div class="v" id="v29"><span class="vn">29</span> বিল্‌হা, এৎসম, তোলদ,</div>
<div class="v" id="v30"><span class="vn">30</span> বথুয়েল, হরমাহ্, সিক্লগ,</div>
<div class="v" id="v31"><span class="vn">31</span> বেথ মারকাবোথ, হৎসরসুসিম, বেথবিরি ও সারায়িম জনপদে বাস করত।</div>
<div class="v" id="v32"><span class="vn">32</span> ঐটম, অয়িন, রিম্মোন, তোখেন ও আশন—এই পাঁচটি জনপদ এবং</div>
<div class="v" id="v33"><span class="vn">33</span> এগুলির দক্ষিণ-পশ্চিমে বালাথ নগর পর্যন্ত চারদিকের গ্রামগুলিতে তারা বসবাস করত। তারা তাদের বংশের ও বসতি নগরের তালিকা ও বিবরণ লিখে রেখেছিল।</div>
<div class="v" id="v34"><span class="vn">34</span> <span class="br-p"><br><br></span>নিম্নলিখিত ব্যক্তিরা ছিলেন এদের গোষ্ঠীপতি: মেশোবাব, যামলেক, অমৎসিয়র পুত্র যোশাহ্, যেহু (যোশিবিয়ার পুত্র, সেরাইয়াহ্-র পৌত্র ও অসিয়েলের প্রপৌত্র), এলিওয়েনাই, যাকোবাহ্, যিশোহাই, অসাই, অদিয়েল, যিসিসিয়েল, বেনয়, সিস (শিফির পুত্র, আল্লোনের পৌত্র, যেদাইয়া, শিম্রি ও শেমাইয়াহ্-এর বংশধর।) <span class="br-p"><br><br></span>এদের বংশ ক্রমাগত বাড়তে থাকায়</div>
<div class="v" id="v39"><span class="vn">39</span> তারা পশ্চিমে গেরার জনপদ<sup class="fnm"><a name="fnm4" href="#fn4">4</a></sup> পর্যন্ত ছড়িয়ে পড়ল। ঐ জনপদের পূর্বদিকে তারা তাদের মেষপাল চরাত।</div>
<div class="v" id="v40"><span class="vn">40</span> এখানে তারা পেয়েছিল বিরাট এক উন্মুক্ত উর্বর চারণক্ষেত্র। সেখানকার পরিবেশ ছিল শান্ত ও নিরুপদ্রব। হামাতী উপজাতির লোকেরা আগে এখানে বাস করত।</div>
<div class="v" id="v41"><span class="vn">41</span> <span class="br-p"><br><br></span>যিহুদীয়ারাজ হিষ্কিয়ের আমলে উল্লিখিত ব্যক্তিরা গেরারে গিয়ে সেখানকার অধিবাসীদের উপর চড়াও হয়ে থাদের তাবু, কুঁড়েঘর ধ্বংস করে তাড়িয়ে দেয় এবং সেখানেই তারা স্থায়ীভাবে বাস করতে থাকে, কারণ সেখানে তাদের পশুপালের জন্য প্রশস্ত চারণক্ষেত্র ছিল।</div>
<div class="v" id="v42"><span class="vn">42</span> শিমিয়োন গোষ্ঠীর আরও পাঁচশো লোক ইশির পুত্র পেলটিয়া, নেয়ারিয়াহ্‌, রাফাইয়াহ এবং উৎসিয়েলের নেতৃত্বে পূর্বদিকে ইদোমে অভিযান করল।</div>
<div class="v" id="v43"><span class="vn">43</span> তারা সেখানে পালিয়ে আসা অমালেকীদের অবশিষ্ট বংশধরদের ধ্বংস করে স্থায়ীভাবে বসতি স্থাপন করল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু: গে-হার-আসীম অর্থাৎ কারিগদের উপত্যকা</div>
<div class="fn"><sup class="fnt"><a name="fn2" href="#fnm2">2</a></sup> পদের হিব্রু অস্পষ্ট</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:60 19:2-8'><!--endraw 1-->যিহো 19:2-8<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> কোন কোন প্রাচীন অনুবাদে গেরার পাওয়া যায়।হিব্রু: গেদর</div>
</div>
<!-- PARSED ABOVE; EDITING MAY BREAK PARSER -->
</body></html>