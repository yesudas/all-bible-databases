<html><head>
<meta http-equiv="Content-Type" content="text/html;charset=utf-8" />
<title>1Chr 5 &ndash; প্রথম বংশাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 5);">
<div id="navbar"><a href="../index.html">পবিএ বাইবেল CL Bible</a> &ndash; <b>প্রথম বংশাবলি</b> &ndash; <a href="1Chr_1.html">1</a> ... <a href="1Chr_3.html">3</a> <a href="1Chr_4.html">4</a> <b>5</b> <a href="1Chr_6.html">6</a> <a href="1Chr_7.html">7</a> ... <a href="1Chr_29.html">29</a> </div><hr>
<h1>1Chr 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>রূবেণের বংশতালিকা</h2><span class="vn">1</span> <span class="br-p"><br><br></span>যাকোবের জ্যেষ্ঠপুত্র রূবেণের বংশতালিকা: (রূবেণ তার পিতার শয্যা কলুষিত করেছিল বলে তার জ্যেষ্ঠাধিকার হারিয়েছিল। এই জ্যেষ্ঠাধিকার পেয়েছিল যাকোবের অপর পুত্র যোষেফের সন্তানেরা। তাই জন্ম অনুসারে বংশতালিকায় তার নাম লেখা হয় নি।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> যিহুদা গোষ্ঠীর লোকেরা যদিও অন্যান্য গোষ্ঠীর চয়ে শক্তিশালী হয়ে উঠেছিল এবং এই গোষ্ঠী থেকেই রাজাদের অভ্যুত্থান হয়েছিল, তবুও উত্তরাধিকার ছিল যোষেফ গোষ্ঠীর)।<sup class="fnm"><a name="fnm2" href="#fn2">2</a></sup></div>
<div class="v" id="v3"><span class="vn">3</span> যাকোবের জ্যেষ্ঠপুত্র রূবেণের চারটি পুত্র: হনোক, পাল্লু, হিষ্‌রোণ ও কর্মি।</div>
<div class="v" id="v4"><span class="vn">4</span> <span class="br-p"><br><br></span>যোয়েলের বংশ: শিমাইয়, গোগ শিমিয়ি, মীখা, রায়া, বেল এবং বেরাহ। আসিরিয়ার সম্রাট তিগ্‌লাৎ-পিলেশর রূবেণ গোষ্ঠীর নায়ক বেরাহ্‌কে বন্দী করে নির্বাসিত করেছিলেন।<sup class="fnm"><a name="fnm3" href="#fn3">3</a></sup></div>
<div class="v" id="v7"><span class="vn">7</span> <span class="br-p"><br><br></span>রূবেণ গোষ্ঠীর বংশতালিকায় নিম্নলিখিত গোষ্ঠীপতিদের নাম পাওয়া যায়। যিইয়েল, সখরিয়</div>
<div class="v" id="v8"><span class="vn">8</span> এবং যোয়েল গোষ্ঠীর শেমার পৌত্র ও আসসের পুত্র বেলা। এই গোষ্ঠীর লোকেরা অরোয়ের-এ এবং নেবো ও বেলমেয়োনের উত্তরাঞ্চলে বাস করত।</div>
<div class="v" id="v9"><span class="vn">9</span> গিলিয়দ প্রদেশে তাদের বিরাট পশুপাল ছিল। তাই তারা ইউফ্রেটিস নদীর দিকে মরু অঞ্চলের পূর্বপ্রান্ত পর্যন্ত অধিকার করেছিল।</div>
<div class="v" id="v10"><span class="vn">10</span> <span class="br-p"><br><br></span>রাজা শৌলের রাজত্বকালে রূবেণ গোষ্ঠীর লোকেরা হগরাতী উপজাতির লোকদের আক্রমণ করে এবং যুদ্ধে বধ করে গিলিয়দ প্রদেশের পূর্বাঞ্চলে তাদের বাসভূমি দখল করে নেয়।</div>
<div class="v" id="v11"><h2>গাদের বংশতালিকা</h2><span class="vn">11</span> <span class="br-p"><br><br></span>গাদ গোষ্ঠীর লোকেরা রূবেণ গোষ্ঠীর এলাকার উত্তরে বাশান প্রদেশে বাস করত। তাদের এলাকা পূর্বে সলখা পর্যন্ত বিস্তৃত ছিল।</div>
<div class="v" id="v12"><span class="vn">12</span> যোয়েল ছিলেন এই গোষ্ঠীর প্রতিষ্ঠাতা এবং শাফম ছিলেন এই গোষ্ঠীর দ্বিতীয় গুরুত্বপূর্ণ ব্যক্তি। যানায় এবং শাফট ছিলেন বাশানের অন্যান্য গোষ্ঠীর প্রতিষ্ঠাতা।</div>
<div class="v" id="v13"><span class="vn">13</span> এই গোষ্ঠীর অন্যান্য লোকেরা ছিল নিম্নলিখিত সাতটি গোত্রের মানুষ: মিখায়েল, মসুল্লম, শেবা, যোরাই, যাকন, সিয় এবং এবর।</div>
<div class="v" id="v14"><span class="vn">14</span> এরা ছিল হুরির পুত্র অবিহাইলের বংশধর। এদের পূর্বপুরুষদের বংশতালিকা দেওয়া হলঃ অবিহাইল, যারোয়া, গিলিয়দ, মিখায়েল, যিশিশয়, যহ্‌দো, বুষ।</div>
<div class="v" id="v15"><span class="vn">15</span> গুণির পৌত্র অব্‌দিয়েলের পুত্র অহি ছিল এইসব গোত্রের নেতা।</div>
<div class="v" id="v16"><span class="vn">16</span> এরা বাশান ও গিলিয়দ প্রদেশের নগরগুলিতে ও শারোণের তৃণভূমিতে বাস করত।</div>
<div class="v" id="v17"><span class="vn">17</span> (যিহুদীয়ারাজ যোথাম ও ইসরায়েল রাজ দ্বিতীয় যারবিয়ামের আমলে এই বংশতালিকা সঙ্কলিত হয়েছিল।</div>
<div class="v" id="v18"><h2>পূর্বাঞ্চলের গোষ্ঠীসমূহের সৈন্যবাহিনী</h2><span class="vn">18</span> <span class="br-p"><br><br></span>রূবেণ,গাদ ও পূর্বাঞ্চলের মনঃশি গোষ্ঠীর সৈন্যসংখ্যা ছিল চুয়াল্লিশ হাজার সাতশো ষাট। এরা ঢাল তরোয়াল ও তীর-ধনুক চালনায় নিপুণ ছিল।</div>
<div class="v" id="v19"><span class="vn">19</span> এরা হগরাতী, যিটুর, নাফিশ এবং নোদবের বিরুদ্ধে অভিযান করেছিল।</div>
<div class="v" id="v20"><span class="vn">20</span> এরা ঈশ্বরে নির্ভরশীল ছিল এবং তাঁর কাছে সাহায্য প্রার্থনা করেছিল। ঈশ্বর তাদের প্রার্থনা পূর্ণ করেছিলেন এবং হগরাতী উপজাতি ও তাদের মিত্রদের বিরুদ্ধে তাদের জয়যুক্ত করেছিলেন।</div>
<div class="v" id="v21"><span class="vn">21</span> এরা শত্রুদের পঞ্চাশ হাজার উট, দুলক্ষ পঞ্চাশ হাজার মেষ এবং দুহাজার গাধা লুট করে নিয়েছিল এবং এক লক্ষ লোককে বন্দী করেছিল।</div>
<div class="v" id="v22"><span class="vn">22</span> শত্রুপক্ষের বহু লোককে তারা হত্যা করেছিল কারণ এই যুদ্ধ ছিল ঈশ্বরের অভিপ্রেত নির্বাসনের<sup class="fnm"><a name="fnm4" href="#fn4">4</a></sup> আগে পর্যন্ত তারা এই অঞ্চলে বাস করেছিল।</div>
<div class="v" id="v23"><h2>পূর্বাঞ্চলের মনঃশি গোষ্ঠী</h2><span class="vn">23</span> <span class="br-p"><br><br></span>পূর্বাঞ্চলের মনঃশি গোষ্ঠীর লোকেরা বাশান প্রদেশের উত্তরে বেল-হারমোন, সনির এবং হারমোন পর্বত পর্যন্ত বিস্তীর্ণ এলাকায় বসতি স্থাপন করে। তাদের জনসংখ্যা প্রচুর পরিমাণে বৃদ্ধি পেয়েছিল।</div>
<div class="v" id="v24"><span class="vn">24</span> নিম্নলিখিত ব্যক্তিরা ছিলেন এই গোষ্ঠীর প্রধানঃ এফর, যিশি, ইলিয়েল, অস্রিয়েল, যিরমিয়, হোদভিয় এবং যাহ্‌দিয়েল। এঁরা ছিলেন গোষ্ঠীর বিখ্যাত যোদ্ধা ও নেতা।</div>
<div class="v" id="v25"><h2>পূর্বাঞ্চলের গোষ্ঠীসমূহের নির্বাসন</h2><span class="vn">25</span> <span class="br-p"><br><br></span>এই অঞ্চলের লোকেরা তাদের পূর্বপুরুষদের আরাধ্য ঈশ্বরের প্রতি বিশ্বস্ত ছিল না। তারা তাঁকে পরিত্যাগ করে সেইসব জাতির দেব-দেবীর আরাধনা করত যেসব জাতিকে ঈশ্বর দেশ থেকে বিতাড়িত করেছিলেন।</div>
<div class="v" id="v26"><span class="vn">26</span> তাই ঈশ্বর আসিরিয়ার সম্রাট পুলকে (ইনি তিগ্‌লাৎ পিলেশর নামেও খ্যাত) দিয়ে তাদের দেশ আক্রমণ করালেন। তিনি রূবেণ, গাদ ও পূর্বাঞ্চলের মনঃশি গোষ্ঠীর লোকদের নির্বাসিত করলেন এবং তাদের গোশন নদীর তীরে হেলহ্‌, হাবোর ও হারা অঞ্চলে স্থায়ীভাবে বসতি করালেন।<sup class="fnm"><a name="fnm5" href="#fn5">5</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:10 35:22'><!--endraw 1-->আদি 35:22<!--raw 1 bo --></a><!--endraw 1-->; <!--raw 1 bo --><a href='B:10 49:3-4'><!--endraw 1-->49:3-4<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:10 49:8-10'><!--endraw 1-->আদি 49:8-10<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:120 15:29'><!--endraw 1-->২ রাজা 15:29<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> নির্বাসনঃ প্রায় খ্রীষ্টপূর্ব 733 সালে আসিরীয়রা উত্তর ইসরায়েল এবং জর্ডন নদীর পূর্বপারে ইসরায়েলী অঞ্চল অধিকার করে নেয় এবং ইসরায়েলীদের দেশ থেকে নির্বাসন দেয়। দ্রষ্টব্য: <!--raw 1 bo --><a href='B:120 15:29'><!--endraw 1-->২ রাজা 15:29<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:120 15:19'><!--endraw 1-->২ রাজা 15:19<!--raw 1 bo --></a><!--endraw 1-->,<!--raw 1 bo --><a href='B:120 15:29'><!--endraw 1-->29<!--raw 1 bo --></a><!--endraw 1-->; <!--raw 1 bo --><a href='B:120 17:6'><!--endraw 1-->17:6<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>