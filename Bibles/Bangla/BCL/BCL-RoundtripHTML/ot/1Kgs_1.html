<html><head>
<meta http-equiv="Content-Type" content="text/html;charset=utf-8" />
<title>1Kgs 1 &ndash; প্রথম রাজাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Kgs', 1);">
<div id="navbar"><a href="../index.html">পবিএ বাইবেল CL Bible</a> &ndash; <b>প্রথম রাজাবলি</b> &ndash; <b>1</b> <a href="1Kgs_2.html">2</a> <a href="1Kgs_3.html">3</a> ... <a href="1Kgs_22.html">22</a> </div><hr>
<h1>1Kgs 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->শমুয়েলের পুস্তকে ইসরায়েল জাতির মধ্যে রাজতন্ত্রের গোড়াপত্তনের যে ইতিহাস বর্ণিত হয়েছে, রাজাবলি প্রথণ পুস্তকে সেই ইতিহাসেরই ধারা এগিয়ে চলেছে। বইটিকে তিন ভাগে ভাগ করা যায়: (1) ইসরায়েল ও যিহুদীয়ার রাজারূপে শলোমনের সিংহাসনে আরোহণ ও তাঁর পিতা দাউদের মৃত্যু (2) শলোমনের রাজত্বকাল ও কার্যাবলী, বিশেষভাবে উল্লেখযোগ্য জেরুশালেম মন্দির নির্মাণ (3) উত্তর দক্ষিণ রাজ্য রূপে জাতি দ্বিধা বিভক্ত এবং খ্রীষ্টপূর্ব নয় শতকের মাঝামাঝি পর্যন্ত যে সমস্ত রাজা রাজত্ব করে গেছেন, তাঁদের কাহিনী। <!--raw 1 bo --><p/><!--endraw 1-->রাজাবলির দুটি পু্স্তকেই ঈশ্বরের প্রতি আনুগত্যের মাপকাঠিতেই প্রত্যেক রাজাকে বিচার করা হয়েছে এবং দেখানো হয়েছে, এই আনুগত্যের উপরই, নির্ভর করেছে তাঁদের জাতীয় জীবনের সাফল্য। অপর দিকে প্রতিমা পূজা, অবাধ্যতা তাঁদের নিয়ে গেছে চরম বিপর্যয়ের দিকে। এই মাপকাঠির বিচারে দেখা যায় উত্তর রাজের সমস্ত রাজাই বিফল হয়েছেন। অপর পক্ষে দক্ষিণ রাজ্যের রাজাদের মান তুলনামূলকভাবে অনের উন্নত। <!--raw 1 bo --><p/><!--endraw 1-->রাজাবলির প্রথম পুস্তকে প্রভুর নবীরাই বিশেষ প্রাধান্য পেয়েছেন। ঈশ্বরের অসমসাহসী এই প্রবক্তারা জাতিকে প্রতিমাপূজা ও ঈশ্বরের অবাধ্যতা সম্বন্ধে সাবধান করে দিতেন। বিশেষভাবে উল্লেখযোগ্য এলিয়র কথা। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়বস্তুর রূপরেখা<!--raw 1 bo --></b><!--endraw 1--> <!--raw 1 bo --><p/><!--endraw 1-->• দাউদের রাজত্বকালের সমাপ্তি <!--raw 1 bo --><a href='B:110 1:1-2:12'><!--endraw 1-->1:1-2:12<!--raw 1 bo --></a><!--endraw 1--> <!--raw 1 bo --><br/><!--endraw 1-->• রাজা শলোমন <!--raw 1 bo --><a href='B:110 2:13-46'><!--endraw 1-->2:13-46<!--raw 1 bo --></a><!--endraw 1--> <!--raw 1 bo --><br/><!--endraw 1-->• শলোমনের রাজত্বকাল <!--raw 1 bo --><a href='B:110 3:1-11:43'><!--endraw 1-->3:1-11:43<!--raw 1 bo --></a><!--endraw 1--> <!--raw 1 bo --><br/><!--endraw 1-->  ক. প্রথম যুগ <!--raw 1 bo --><a href='B:110 3:1-4:34'><!--endraw 1-->3:1-4:34<!--raw 1 bo --></a><!--endraw 1--> <!--raw 1 bo --><br/><!--endraw 1-->  খ. মন্দির নির্মাণ <!--raw 1 bo --><a href='B:110 5:1-8:66'><!--endraw 1-->5:1-8:66<!--raw 1 bo --></a><!--endraw 1--> <!--raw 1 bo --><br/><!--endraw 1-->  গ. শেষের বৎসরগুলি <!--raw 1 bo --><a href='B:110 9:1-11:43'><!--endraw 1-->9:1-11:43<!--raw 1 bo --></a><!--endraw 1--> <!--raw 1 bo --><br/><!--endraw 1-->• দ্বিধা বিভক্ত রাজ্য <!--raw 1 bo --><a href='B:110 12:1-22:53'><!--endraw 1-->12:1-22:53<!--raw 1 bo --></a><!--endraw 1--> <!--raw 1 bo --><br/><!--endraw 1-->  ক. উত্তরাঞ্চলের গোষ্ঠী বিদ্রোহ <!--raw 1 bo --><a href='B:110 12:1-14:20'><!--endraw 1-->12:1-14:20<!--raw 1 bo --></a><!--endraw 1--> <!--raw 1 bo --><br/><!--endraw 1-->  খ. যিহুদীয়া এবং ইসরায়েলের রাজন্যবর্গ <!--raw 1 bo --><a href='B:110 14:21-16:34'><!--endraw 1-->14:21-16:34<!--raw 1 bo --></a><!--endraw 1--> <!--raw 1 bo --><br/><!--endraw 1-->  গ. নবী ইলিশায় <!--raw 1 bo --><a href='B:110 17:1-19:21'><!--endraw 1-->17:1-19:21<!--raw 1 bo --></a><!--endraw 1--> <!--raw 1 bo --><br/><!--endraw 1-->  ঘ. ইসরায়েলের রাজা আহাব <!--raw 1 bo --><a href='B:110 20:1-22:40'><!--endraw 1-->20:1-22:40<!--raw 1 bo --></a><!--endraw 1--> <!--raw 1 bo --><br/><!--endraw 1-->  ঙ. যিহুদীয়ার যিহোশাফট ও ইসরায়েলের অহসিয় <!--raw 1 bo --><a href='B:110 22:41-53'><!--endraw 1-->22:41-53<!--raw 1 bo --></a><!--endraw 1-->
</div>
<div class="biblehtmlcontent verses" id="verses">
<div class="v" id="v1"><h2>প্রথম রাজাবলি</h2><span class="vn">1</span> <span class="br-p"><br><br></span>রাজা দাউদ দারুণ বৃদ্ধ হয়ে পড়েছিলেন, অনেক বয়েস হয়েছিল তাঁর। অনেক লেপ কম্বল দিয়ে তাঁর শরীরে ঢেকে দিলেও তাঁর শীত যেত না।</div>
<div class="v" id="v2"><span class="vn">2</span> তাই তাঁর কর্মচারীরা তাঁকে বলল, মহারাজ, আমরা আপনার জন্য একটি কুমারী যুবতী মেয়ে খুঁজে আনি। সে আপনার সেবা শুশ্রূষা করবে এবং আপনার কাছে শুয়ে থাকবে। তার শরীরের উত্তাপে আপনার শীত কেটে যাবে।</div>
<div class="v" id="v3"><span class="vn">3</span> কর্মচারীরা সারা ইসরায়েল দেশে একটি সুন্দরী যুবতী খুঁজতে লাগল এবং শূণেমে অবিশগ নামে একটি মনের মত মেয়েকে পেয়ে রাজার কাছে নিয়ে এল।</div>
<div class="v" id="v4"><span class="vn">4</span> মেয়েটি ছিল খুবই সুন্দরী। সে সবসময় রাজার সেবা শুশ্রূষা করত, তাঁর যত্ন নিত। রাজা কিন্তু তার সাথে সহবাস করেন নি।</div>
<div class="v" id="v5"><h2>সিংহাসনের দাবীদার আদোনিয়</h2><span class="vn">5</span> <span class="br-p"><br><br></span>হগীতের গর্ভে দাউদের পুত্র আদোনিয়র জন্ম হয়। অবশালোমের পরে সে ছিল অত্যন্ত সুপুরুষ। সে তার পিতা দাউদের প্রশ্রয়ে নিজের ইচ্ছামত কাজ করত। দাউদ তাকে কিছু বলতেন না। সে নিজের জন্য রথ, রথের চালক এবং পঞ্চাশ জনের একটি রক্ষীদল গড়ে তুলল এবং নিজেকে ভাবী রাজা বলে বড়াই করতে লাগল।<sup class="fnm"><a name="fnm1" href="#fn1">1</a></sup></div>
<div class="v" id="v7"><span class="vn">7</span> সে যোয়াব (সরূয়ার পুত্র) ও পুরোহিত অবিয়াথারের সঙ্গে এ নিয়ে পরামর্শ করল এবং তাঁরাও তাকে সমর্থন ও সাহায্য করতে রাজী হলেন।</div>
<div class="v" id="v8"><span class="vn">8</span> কিন্তু পুরোহিত সাদোক যিহোয়াদার পুত্র বনায়, নবী নাথান, শিমিয়ি, বেয়ি, এবং দাউদের দেহরক্ষী বীরেরা আদোনিয়ের পক্ষে যেতে চাইলেন না।</div>
<div class="v" id="v9"><span class="vn">9</span> <span class="br-p"><br><br></span>ইতিমধ্যে একদিন আদোনিয় এনরোগেলের ঝর্ণার সর্প শিলার<sup class="fnm"><a name="fnm2" href="#fn2">2</a></sup> উপরে মেষ, বৃষ এবং হৃষ্টপুষ্ট বাছুর বলিদান করল। সে রাজার অন্যান্য সব পুত্রদের ও যিহুদীয়ার সমস্ত রাজকর্মচারীদের নিমন্ত্রণ করল।</div>
<div class="v" id="v10"><span class="vn">10</span> সে নাথান বা বনায় বা রাজার দেহরক্ষী বীরদের অথবা সৎভাই শলোমন কাউকেই নিমন্ত্রণ করল না।</div>
<div class="v" id="v11"><h2>শলোমনের রাজ্যভিষেক</h2><span class="vn">11</span> <span class="br-p"><br><br></span>নাথান তখন শলোমনের জননী বৎশেবার কাছে গিয়ে বললেন, তুমি কি শোন নি হগীতের পুত্র আদোনিয় নিজেকে রাজা বলে ঘোষণা করেছে অথচ আমাদের প্রভু দাউদ এর কিছুই জানেন না?<sup class="fnm"><a name="fnm3" href="#fn3">3</a></sup></div>
<div class="v" id="v12"><span class="vn">12</span> কাজেই আমার পরামর্শ শোন, নিজের ও পুত্র শলোমনের প্রাণ বাঁচাও।</div>
<div class="v" id="v13"><span class="vn">13</span> <span class="br-p"><br><br></span>তুমি এক্ষুণি রাজা দাউদের কাছে যাও। তাঁকে বল, প্রভু মহারাজ, আপনি কি আপনার দাসীর কাছে শপথ করেন নি যে, আমার পরে তোমার পুত্র রাজা হবে, আমার সিংহাসনে সে বসবে? তাহলে আদোনিয় কি করে রাজা হল?</div>
<div class="v" id="v14"><span class="vn">14</span> তুমি রাজার সঙ্গে কথা বলতে থাকবে, আর আমিও সেইসময় সেখানে যাব ও তোমাকে সমর্থন করব।</div>
<div class="v" id="v15"><span class="vn">15</span> বৎশেবা রাজার শোবার ঘরে রাজার কাছে গেলেন। খুবই বৃদ্ধ হয়েছেন রাজা। শূণেম দেশের মেয়ে অবিশগ তাঁর সেবা শুশ্রূষায় রত।</div>
<div class="v" id="v16"><span class="vn">16</span> বৎশেবা গিয়ে রাজাকে প্রণাম করলে রাজা তাঁকে জিজ্ঞাসা করলেন, কি তোমার প্রার্থনা?</div>
<div class="v" id="v17"><span class="vn">17</span> <span class="br-p"><br><br></span>তিনি বললেন, মহারাজ, আপনি আপনার দাসীর কাছে আপনার প্রভু পরমেশ্বরের নামে শপথ নিয়ে বলেছিলেন, তোমার ছেলে শলোমন আমার পরে রাজা হবে। আমার সিংহাসনে সে বসবে।</div>
<div class="v" id="v18"><span class="vn">18</span> অথচ দেখুন, আমার প্রভু মহারাজ জানেনও না যে আদোনিয় রাজা হয়েছে।</div>
<div class="v" id="v19"><span class="vn">19</span> <span class="br-p"><br><br></span>সে প্রচুর বৃষ, হৃষ্টপুষ্ট বাছুর ও মেষ বলি দিয়েছে এবং মহারাজের সমস্ত পুত্রদের, পুরোহিত অবিয়াথারকে এবং সেনাপতি যোয়াবকে যজ্ঞে নিমন্ত্রণ করেছে। কিন্তু আপনার পুত্র শলোমনকে নিমন্ত্রণ করেনি।</div>
<div class="v" id="v20"><span class="vn">20</span> হে মহারাজ, সমস্ত ইসরায়েল আপনার দিকে চেয়ে রয়েছে, তারা আপনার কাছে শুনতে চায়, মহারাজের পরে কে রাজা হবে?</div>
<div class="v" id="v21"><span class="vn">21</span> <span class="br-p"><br><br></span>নইলে আপনার দেহরক্ষার সঙ্গে সঙ্গে আমার পু্ত্র শলোমন ও আমার উপর অত্যাচার শুরু হবে।</div>
<div class="v" id="v22"><span class="vn">22</span> <span class="br-p"><br><br></span>রাজার সঙ্গে তিনি কথা বলছেন, ইতিমধ্যে নবী নাথান রাজপ্রাসাদে উপস্থিত হলেন।</div>
<div class="v" id="v23"><span class="vn">23</span> রাজাকে নবী নাথানের আগমন সংবাদ দেওয়া হল। তিনি ভিতরে গিয়ে রাজাকে সাষ্টাঙ্গে প্রণাম করে</div>
<div class="v" id="v24"><span class="vn">24</span> বললেন, হে মহারাজ এ কথা কি ঠিক যে আপনি বলেছেন আপনার পরে আদোনিয় সিংহাসনে বসবে ও রাজত্ব করবে?</div>
<div class="v" id="v25"><span class="vn">25</span> কারণ সে আজ প্রচুর বৃষ,হৃষ্টপুষ্ট বাছুর ও মেষ বলি দিয়েছে এবং আপনার পুত্রদের সবাইকে,আপনার সেনাপতি যোয়াব ও পুরোহিত অবিয়াথারকে নিমন্ত্রণ করেছ! সেখানে সকলে ভোজের আনন্দে মত্ত হয়েছে এবং “রাজা আদোনিয় দীর্ঘজীবি হোন” বলে জয়ধ্বনি দিচ্ছে।</div>
<div class="v" id="v26"><span class="vn">26</span> কিন্তু সে আমাকে, পুরোহিত সাদোককে, যিহোয়াদার পুত্র বনায়কে এবং আপনার পুত্র শলোমনকে নিমন্ত্রণ করে নি।</div>
<div class="v" id="v27"><span class="vn">27</span> এ সব কি মহারাজের আদেশে হয়েছে এবং মহারাজের পরে কে রাজা হবেন সে কথা কি আপনার রাজকর্মচারীদের জানান হয়নি?</div>
<div class="v" id="v28"><span class="vn">28</span> রাজা দাউদ বললেন, বৎশেবাকে আমার কাছে ডেকে আন। বৎশেবা রাজার সামনে এসে দাঁড়ালেন।</div>
<div class="v" id="v29"><span class="vn">29</span> রাজা তাঁকে বললেন, যে চিরজাগ্রত প্রভু পরমেশ্বর আমাকে সমস্ত বিপদ আপদ থেকে উদ্ধার করেছেন,</div>
<div class="v" id="v30"><span class="vn">30</span> তাঁরই নামে শপথ করে আমি তোমাকে বলছি যে, তোমায় একদিন যে প্রতিশ্রুতি দিয়েছিলাম, আজ আমি তা পূর্ণ করব, আমার পরে তোমারই পুত্র শলোমন রাজা হবে।</div>
<div class="v" id="v31"><span class="vn">31</span> বৎশেবা সাষ্টাঙ্গে প্রণাম করে রাজাকে বললেন, আমার প্রভু মহারাজ চিরজীবি হোন।</div>
<div class="v" id="v32"><span class="vn">32</span> রাজা দাউদ তখন পুরোহিত সাদোক, নবী নাথান ও যিহোয়াদার পুত্র বনায়কে ডাকতে বললেন। তাঁরা রাজার কাছে এলে</div>
<div class="v" id="v33"><span class="vn">33</span> রাজা তাঁদের বললেন, আমার পুত্র শলোমনকে আমার অশ্বতরে<sup class="fnm"><a name="fnm4" href="#fn4">4</a></sup> চড়িয়ে আমার রাজসভার সভাসদদের সাথে নিয়ে গীহোন ঝরণায় যাও।</div>
<div class="v" id="v34"><span class="vn">34</span> সেখানে পুরোহিত সাদোক ও নবী নাথান তাকে ইসরায়েলের রাজপদে অভিষেক দান করবেন। তারপর তুরীধ্বনির সাথে সাথে সকলে ‘রাজা শলোমন দীর্ঘজীবি হোন’। বলে জয়ধ্বনি করবে।</div>
<div class="v" id="v35"><span class="vn">35</span> তারপর সে যখন সিংহাসনে আরোহণ করতে আসবে তখন তোমরা তার পিছনে পিছনে এস কারণ আমার পরিবর্তে সে রাজা হবে, আমিই তাকে ইসরায়েল ও যিহুদীয়ার শাসকরূপে মনোনীত করেছি।</div>
<div class="v" id="v36"><span class="vn">36</span> বনায় বললেন, আমেন! তাই হবে মহারাজ,আপনার ঈশ্বর প্রভুর ইচ্ছাও তাই হোক।</div>
<div class="v" id="v37"><span class="vn">37</span> প্রভু পরমেশ্বর যেমন আমার প্রভু মহারাজের সহায় ছিলেন তেমনি তিনি শলোমনেরও সহায় হোন এবং তাকে মহারাজ দাউদের চেয়েও মহান রাজা করুন।</div>
<div class="v" id="v38"><span class="vn">38</span> পুরোহিত সাদোক নবী নাথান,বনায় এবং রাজকীয় দেহরক্ষীরা শলোমনকে রাজা দাউদের অশ্বতরে চড়িয়ে গীহোন ঝরণার কাছে নিয়ে এলেন।</div>
<div class="v" id="v39"><span class="vn">39</span> সাদোক পরমেশ্বরের আবাস তাম্বু থেকে (জলপাই) তেলের পাত্র (শিং) সঙ্গে নিয়ে গিয়েছিলেন। সেই তেল দিয়ে তিনি শলোমনকে অভিষেক করলেন। সঙ্গে সঙ্গে তাঁরা তুরীধ্বনি করলেন এবং সেখানে সমবেত সকলে জয়ধ্বনি করে চীৎকার করে উঠল “মহারাজ শলোমন দীর্ঘজীবি হোন’’!</div>
<div class="v" id="v40"><span class="vn">40</span> <span class="br-p"><br><br></span>তারপর সকলে জয়ধ্বনি করতে করতে তাঁর পিছনে পিছনে শোভাযাত্রা করে আসতে লাগল। তাদের উচ্ছ্বসিত আনন্দ গান ও বাঁশীর সুরে আকাশ বাতাস মুখরিত হয়ে উঠল।</div>
<div class="v" id="v41"><span class="vn">41</span> <span class="br-p"><br><br></span>আদোনিয় ও তার নিমন্ত্রিত অতিথিদের খাওয়া দাওয়া প্রায় সাঙ্গ, এমন সময় তারা সেই জয়ধ্বনির আওয়াজ শুনতে পেল। তারপর আবার তুরীধ্বনি শুনে যোয়াব বলল, কি ব্যাপার! শহরে এত গোলমাল কিসের?</div>
<div class="v" id="v42"><span class="vn">42</span> ততক্ষণে পুরোহিত অবিয়াথারের পুত্র যোনাথন এসে পৌঁছাল। আদোনিয় তাকে বলল, এস এস, তুমিই উপযুক্ত লোক, নিশ্চয়ই সুসংবাদ এনেছ!</div>
<div class="v" id="v43"><span class="vn">43</span> যোনাথন বলল, না, না! মহারাজ দাউদ শলোমনকে রাজা করেছেন।</div>
<div class="v" id="v44"><span class="vn">44</span> মহারাজের আদেশে সাদোক, নাথান, বনায় ও রাজদেহরক্ষীরা শলোমনকে রাজার অশ্বতরে চড়িয়ে গীহোনে নিয়ে গিয়েছিল।</div>
<div class="v" id="v45"><span class="vn">45</span> সেখানে পুরোহিত সাদোক ও নবী নাথান তাকে অভিষেক করেছেন। তারা সকলে মহানন্দে ফিরে গেছে। তাই শহরে এত আনন্দকোলাহল।</div>
<div class="v" id="v46"><span class="vn">46</span> এখন রাজা হয়েছে শলোমন।</div>
<div class="v" id="v47"><span class="vn">47</span> উপরন্তু রাজার সভাসদেরা গিয়ে আমাদের প্রভু মহারাজ দাউদকে অভিনন্দন জানিয়ে বলছেন, আপনার ঈশ্বর আপনার চেয়েও শলোমনকে যশস্বী করুন,তার রাজত্ব কাল আপনাদের চেয়েও শ্রীসমৃদ্ধ হোক। রাজা বিছানায় বসেই ঈশ্বরকে কৃতজ্ঞতা জানিয়ে</div>
<div class="v" id="v48"><span class="vn">48</span> বললেন, ধন্য প্রভু পরমেশ্বর, ইসরায়েলের ঈশ্বর! আজ তিনি আমার সিংহাসনে আমারই এক বংশধরকে বসালেন, আমার এ দুটি নয়ন তা দেখে সার্থক হল।</div>
<div class="v" id="v49"><span class="vn">49</span> আদোনিয়র অতিথিরা তখন ভয়ে কাঁপতে লাগল এবং যে যার পথে চলে গেল।</div>
<div class="v" id="v50"><span class="vn">50</span> আর আদোনিয় শলোমনের ভয়ে প্রভু পরমেশ্বরের আবাসতাম্বুর মধ্যে গিয়ে যজ্ঞবেদীর চূড়া (শৃঙ্গ)<sup class="fnm"><a name="fnm5" href="#fn5">5</a></sup> ধরে রইল।</div>
<div class="v" id="v51"><span class="vn">51</span> শলোমনকে খবর দেওয়া হল যে আদোনিয় রাজা শলোমনের ভয়ে বেদীর চূড়া ধরে আছে।সে বলছে রাজা শলোমন আগে শপথ করে বলুন যে আমায় হত্যা করবেন না।</div>
<div class="v" id="v52"><span class="vn">52</span> শলোমন বললেন, সে যদি নিজের আনুগত্য প্রমাণ করে, তাহলে তার মাথার একটা চুলও স্পর্শ করা হবে না।আর যদি তা না হয়, তাহলে তার মৃত্যু নিশ্চিত।</div>
<div class="v" id="v53"><span class="vn">53</span> রাজা শলোমন লোক পাঠিয়ে তাকে বেদীর কাছ থেকে ডেকে আনলেন। আদোনিয় আভূমি নত হয়ে রাজা শলোমনকে প্রণাম করল। শলোমন তাকে বললেন, যাও, নিজের ঘরে যাও।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:100 3:4'><!--endraw 1-->২ শমু 3:4<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> হিব্রু: সোহেলৎ</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:100 12:24'><!--endraw 1-->২ শমু 12:24<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> খচ্চর</div>
<div class="fn"><sup class="fnt"><a name="fn5" href="#fnm5">5</a></sup> চারটি চূড়া দিয়ে তৈরী বেদী। চূড়াগুলি দেখতে শিং-এর মত। কেউ ঐ শিং ধরে থাকলে বা আশ্রয় করলে কেউ তাকে হত্যা করতে পারে না।</div>
</div>
<!-- PARSED ABOVE; EDITING MAY BREAK PARSER -->
</body></html>