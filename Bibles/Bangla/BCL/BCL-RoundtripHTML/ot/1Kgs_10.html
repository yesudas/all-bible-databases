<html><head>
<meta http-equiv="Content-Type" content="text/html;charset=utf-8" />
<title>1Kgs 10 &ndash; প্রথম রাজাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Kgs', 10);">
<div id="navbar"><a href="../index.html">পবিএ বাইবেল CL Bible</a> &ndash; <b>প্রথম রাজাবলি</b> &ndash; <a href="1Kgs_1.html">1</a> ... <a href="1Kgs_8.html">8</a> <a href="1Kgs_9.html">9</a> <b>10</b> <a href="1Kgs_11.html">11</a> <a href="1Kgs_12.html">12</a> ... <a href="1Kgs_22.html">22</a> </div><hr>
<h1>1Kgs 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শেবা দেশের রাণীর আগমন</h2><h2>(<b>140 9:1-12</b>)</h2><span class="vn">1</span> <span class="br-p"><br><br></span>শলোমনের সুখ্যাতির<sup class="fnm"><a name="fnm1" href="#fn1">1</a></sup> কথা শেবা দেশের রাণীর কাছেও পৌঁছাল। তিনি কূট প্রশ্ন করে তাঁকে যাচাই করতে এলেন জেরুশালেমে।</div>
<div class="v" id="v2"><span class="vn">2</span> সঙ্গে নিয়ে এলেন বিরাট একদল দাস-দাসী লোক-লস্কর। উটের পিঠে বোঝাই করে আনলেন সুগন্ধি মশলা, প্রচুর সোনাদানা ও বহুমূল্য মণিমাণিক্য। শলোমনের কাছে গিয়ে তাঁর মনে যত কিছু প্রশ্ন ছিল—সব জিজ্ঞাসা করলেন।</div>
<div class="v" id="v3"><span class="vn">3</span> শলোমন তাঁর সব প্রশ্নের উত্তর দিলেন। কোন প্রশ্নের উত্তরই তাঁর কাছে কঠিন ছিল না।</div>
<div class="v" id="v4"><span class="vn">4</span> শেবার রাণী শলোমনের প্রজ্ঞার পরিচয় পেলেন। দেখলেন তাঁর গড়া রাজপ্রাসাদ।</div>
<div class="v" id="v5"><span class="vn">5</span> দেখলেন তাঁর ভোজের আসরে পরিবেশিত খাদ্যসম্ভার, কর্মচারীদের বাসস্থান, প্রাসাদের কর্মচারীদের শ্রেণীবিন্যাস, তাদের পোষাক-পরিচ্ছদ, পানপাত্র বাহকদের দল এবং প্রভুর মন্দিরে হোমবলির বহর। সব দেখে তিনি বিস্ময়ে হতবাক হয়ে গেলেন।</div>
<div class="v" id="v6"><span class="vn">6</span> রাজা শলোমনকে তিনি বললেন, দেশে থাকতে আমি আপনার প্রজ্ঞা ও কীর্তি সম্বন্ধে যা কিছু শুনেছিলাম সবই সত্যি।</div>
<div class="v" id="v7"><span class="vn">7</span> কিন্তু এখানে এসে নিজের চোখে না দেখা পর্যন্ত আমি বিশ্বাস করতে পারিনি। এখন দেখছি, এর অর্ধেক কথাও আমি শুনিনি। আমি যে খ্যাতি শুনেছি, আপনার প্রজ্ঞা ও সমৃদ্ধি তার চেয়েও অনেক বেশি।</div>
<div class="v" id="v8"><span class="vn">8</span> আপনার পত্নীরা<sup class="fnm"><a name="fnm2" href="#fn2">2</a></sup> কত সৌভাগ্যবতী! কত সৌভাগ্যবান আপনার কর্মচারীরা, যারা সর্বদা আপনার সেবা করে এবং নিয়ত শোনে আপনার প্রাজ্ঞ বাণী।</div>
<div class="v" id="v9"><span class="vn">9</span> ধন্য আপনার আরাধ্য প্রভু পরমেশ্বর! ইসরায়েলের সিংহাসনে আপনাকে প্রতিষ্ঠিত করে তিনি দেখিয়েছেন যে তিনি আপনার প্রতি কত প্রসন্ন। ইসরায়েলের প্রতি তাঁর প্রেম চিরস্থায়ী, সেইজন্যই তিনি আপনাকে তাদের রাজা করেছেন, যাতে তারা ন্যায়বিচার পায় ও দেশে আইন-শৃঙ্খলা বজায় থাকে।</div>
<div class="v" id="v10"><span class="vn">10</span> <span class="br-p"><br><br></span>রাণী যা কিছু এনেছিলেন, সব রাজা শলোমনকে উপহার দিলেন। তিনি এনেছিলেন একশো কুড়ি তালন্ত সোনা, প্রচুর সুগন্ধি মশলা ও মণিমাণিক্য। শেবার রাণী যত সুগন্ধি মশলা রাজা শলোমনকে উপহার দিয়েছিলেন, তত সুগন্ধি মশলা আর কোনদিন তিনি পান নি।<sup class="fnm"><a name="fnm3" href="#fn3">3</a></sup></div>
<div class="v" id="v11"><span class="vn">11</span> (হীরামের নৌবহর ওফির থেকে সোনা আনবার সময় সেইসঙ্গে প্রচুর চন্দনকাঠ আর মণি নিয়ে আসত।</div>
<div class="v" id="v12"><span class="vn">12</span> সেই চন্দন কাঠ দিয়ে রাজা মন্দিরের ও রাজপ্রাসাদের জানালার গরাদ তৈরী করিয়ে ছিলেন। ইসরায়েল দেশে এমন চন্দন কাঠ আর কখনও আমদানী হয়নি, এমনটি আর কখনও দেখাও যায়নি)।</div>
<div class="v" id="v13"><span class="vn">13</span> <span class="br-p"><br><br></span>রাজা শলোমনের কাছে শেবার রাণী যা চাইলেন, তিনি সবই দিলেন তাঁকে। তা ছাড়াও রাজার ভাণ্ডার থেকে প্রচুর দানসামগ্রী তাঁকে দেওয়া হল। তারপর রাণী তাঁর লোক-লস্কর নিয়ে ফিরে গেলেন নিজের দেশে।</div>
<div class="v" id="v14"><h2>রাজা শলোমনের ঐশ্বর্য</h2><h2>(<b>140 9:13-28</b>)</h2><span class="vn">14</span> <span class="br-p"><br><br></span>প্রতি বছর শলোমনের ভাণ্ডারে প্রায় ছশো ছেষট্টি তালন্ত<sup class="fnm"><a name="fnm4" href="#fn4">4</a></sup> সোনা জমা পড়ত।</div>
<div class="v" id="v15"><span class="vn">15</span> এ ছাড়াও বণিকদের কাছ থেকে আদায় বাবদ শুল্ক,<sup class="fnm"><a name="fnm5" href="#fn5">5</a></sup> ব্যবসা বাণিজ্যের লাভ, আরবদেশের রাজন্যবর্গ ও ইসরায়েলের বিভিন্ন রাজ্য থেকে প্রচুর রাজস্ব আদায় হত।</div>
<div class="v" id="v16"><span class="vn">16</span> শলোমন পেটাই করা সোনা দিয়ে বড় বড় দুশো ঢাল তৈরী করিয়েছিলেন। প্রত্যেকটার ওজন ছিল প্রায় ছশো শেকেল<sup class="fnm"><a name="fnm6" href="#fn6">6</a></sup></div>
<div class="v" id="v17"><span class="vn">17</span> এইসাথে তিনি আরও তিনশো সোনার ঢাল তৈরী করিয়েছিলেন। এগুলির প্রত্যেকটির ওজন ছিল তিন মিনা<sup class="fnm"><a name="fnm7" href="#fn7">7</a></sup> সোনা। এই সমস্ত ঢাল তিনি লেবাননের ‘অরণ্য প্রাসাদে’ রেখেছিলেন।</div>
<div class="v" id="v18"><span class="vn">18</span> <span class="br-p"><br><br></span>রাজা শলোমন গজদন্তের একটি বিরাট সিংহাসনও তৈরী করিয়েছিলেন। সেটি আগাগোড়া নিখাদ সোনা দিয়ে মোড়া ছিল।</div>
<div class="v" id="v19"><span class="vn">19</span> সিংহাসনে ওঠার জন্য ছটি ধাপ ছিল এবং প্রত্যেক ধাপের দুদিকে দুটি করে মোট বারোটি সিংহমূর্তি ছিল। সিংহাসনের পিছনে একটি বৃষ-মুণ্ড এবং আসনের দুধারের হাতল দুটি ছিল দুটি সিংহ মূর্তি। এ রকম সিংহাসন কোন রাজ্যে কোন কালে ছিল না।</div>
<div class="v" id="v21"><span class="vn">21</span> শলোমনের সমস্ত পানপাত্র ছিল সোনার লেবাননের ‘অরণ্য প্রাসাদের’ সমস্ত বাসনপত্রও ছিল নিখাদ সোনার। শলোমনের আমলে রূপোর কোন দাম ছিল না বলে রূপোর জিনিষ ব্যবহার করা হত না।</div>
<div class="v" id="v22"><span class="vn">22</span> শলোমনের কিছু বাণিজ্য পোত ছিল। হীরামের বাণিজ্য বহরের সঙ্গে এগুলিও সমুদ্রপথে বাণিজ্যে যেত এবং তিন বছর অন্তর সোনা, রূপো, হাতির দাঁত বানর ও ময়ূর নিয়ে আসত।</div>
<div class="v" id="v23"><span class="vn">23</span> <span class="br-p"><br><br></span>ঐশ্বর্যে ও জ্ঞানে শলোমন পৃথিবীর রাজাদের মধ্যে শ্রেষ্ঠ ছিলেন।</div>
<div class="v" id="v24"><span class="vn">24</span> ঈশ্বরদত্ত এই প্রজ্ঞার কথা শোনার জন্য সব দেশের মানুষ তাঁর দর্শন প্রার্থী হত।</div>
<div class="v" id="v25"><span class="vn">25</span> তাঁরা প্রত্যেকেই সোনা, রূপোর জিনিস, মহার্ঘ পোশাক, অস্ত্র-শস্ত্র, সুগন্ধি দ্রব্য, মশলা, ঘোড়া ও খচ্চর ইত্যাদি উপহার নিয়ে আসত। বছরের পর বছর এমনটিই চলত।</div>
<div class="v" id="v26"><span class="vn">26</span> চোদ্দ হাজার রথারোহী আর বারো হাজার অশ্বারোহী সৈন্য দিয়ে শলোমন একটি সৈন্যবাহিনী গড়েছিলেন। এর মধ্যে কিছু সৈন্য তিনি জেরুশালেমে রেখেছিলেন এবং বাকী সৈন্যদের নানা শহরের ঘাঁটিতে মোতায়েন রেখেছিলেন।<sup class="fnm"><a name="fnm8" href="#fn8">8</a></sup></div>
<div class="v" id="v27"><span class="vn">27</span> তাঁর আমলে জেরুশালেমে রূপোর দাম ছিল ইঁট-পাটকেলের মত আর সীডার কাঠ ছিল জলাভূমির জংলী ডুমুর কাঠের মত সস্তা।</div>
<div class="v" id="v28"><span class="vn">28</span> রাজার বাণিজ্য বিভাগের কর্মচারীরা মুসরী<sup class="fnm"><a name="fnm9" href="#fn9">9</a></sup> ও সাইলিসিয়া<sup class="fnm"><a name="fnm10" href="#fn10">10</a></sup> থেকে আমদানী করে ঘোড়া এবং<sup class="fnm"><a name="fnm11" href="#fn11">11</a></sup></div>
<div class="v" id="v29"><span class="vn">29</span> মিশর থেকে আমদানী করা রথ কেনাবেচার কাজ করত। তারা হিত্তিয় ও সিরিয়ার রাজাদের কাছে এক একটি রথ বিক্রী করত ছশো রৌপ্যমুদ্রায় আর প্রতিটি অশ্বের জন্য দাম নিত একশো পঞ্চাশ রৌপ্যমুদ্রা।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু: প্রভু পরমেশ্বরের নামের মহিমার জন্য শলোমনের কীর্তিকলাপের সুখ্যাতি।</div>
<div class="fn"><sup class="fnt"><a name="fn2" href="#fnm2">2</a></sup> হিব্রু: প্রজারা</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:470 12:42'><!--endraw 1-->মথি 12:42<!--raw 1 bo --></a><!--endraw 1-->; <!--raw 1 bo --><a href='B:490 11:31'><!--endraw 1-->লুক 11:31<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> প্রায় তেইশ হাজার কিলোগ্রাম</div>
<div class="fn"><sup class="fnt"><a name="fn5" href="#fnm5">5</a></sup> কোন কোন প্রাচীন অনুবাদে শুল্ক। হিব্রু: লোকজন।</div>
<div class="fn"><sup class="fnt"><a name="fn6" href="#fnm6">6</a></sup> সাত কিলোগ্রাম সোনা</div>
<div class="fn"><sup class="fnt"><a name="fn7" href="#fnm7">7</a></sup> দুই কিলোগ্রাম সোনা</div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><a href='B:110 4:26'><!--endraw 1-->১ রাজা 4:26<!--raw 1 bo --></a><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> সম্ভাব্য পাঠ: মুসরী হিব্রু: মিশর</div>
<div class="fn"><sup class="fnt"><a name="fn10" href="#fnm10">10</a></sup> এই প্রাচীন শহর দুটি দক্ষিণ পূর্ব তুর্কীতে অবস্থিত। শলোমনের সময়ে এ দুটি শহর ছিল অশ্বপ্রজনন কেন্দ্র।</div>
<div class="fn"><sup class="fnt"><a name="fn11" href="#fnm11">11</a></sup> <!--raw 1 bo --><a href='B:50 17:16'><!--endraw 1-->দ্বি.বি. 17:16<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>