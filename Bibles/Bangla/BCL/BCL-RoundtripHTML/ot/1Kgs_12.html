<html><head>
<meta http-equiv="Content-Type" content="text/html;charset=utf-8" />
<title>1Kgs 12 &ndash; প্রথম রাজাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Kgs', 12);">
<div id="navbar"><a href="../index.html">পবিএ বাইবেল CL Bible</a> &ndash; <b>প্রথম রাজাবলি</b> &ndash; <a href="1Kgs_1.html">1</a> ... <a href="1Kgs_10.html">10</a> <a href="1Kgs_11.html">11</a> <b>12</b> <a href="1Kgs_13.html">13</a> <a href="1Kgs_14.html">14</a> ... <a href="1Kgs_22.html">22</a> </div><hr>
<h1>1Kgs 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>উত্তরাঞ্চলের ইসরায়েলী গোষ্ঠীদের বিদ্রোহ</h2><h2>(<b>140 10:1-9</b>)</h2><span class="vn">1</span> <span class="br-p"><br><br></span>উত্তরাঞ্চলের ইসরায়েলী রহবিয়ামকে রাজপদে অভিষিক্ত করার জন্য শেখেমে একত্রিত হয়েছিল,তাই রহবিয়াম শেখেমে গেলেন।</div>
<div class="v" id="v2"><span class="vn">2</span> নবাটের পুত্র যারবিয়াম (যিনি শলোমনের ভয়ে মিশরে পালিয়ে গিয়েছিলেন) এই সংবাদ পেয়ে ফিরে এলেন মিশর থেকে।</div>
<div class="v" id="v3"><span class="vn">3</span> লোকেরা দূত পাঠিয়ে তাঁকে ডেকে আনল এবং তাঁকে নিয়ে সকলে রহবিয়ামের কাছে গিয়ে বলল,</div>
<div class="v" id="v4"><span class="vn">4</span> আপনার পিতা শলোমন আমাদের সঙ্গে অত্যন্ত রূঢ় ব্যবহার করতেন এবং আমাদের উপরে দুরূহ কাজের বোঝা চাপিয়ে দিয়েছেন। যদি আপনি এই বোঝা হালকা করে দেন এবং আমাদের স্বচ্ছন্দে জীবনযাপন করার সুযোগ দেন, তাহলে আমরা আপনার অনুগত প্রজা হয়ে থাকব।</div>
<div class="v" id="v5"><span class="vn">5</span> <span class="br-p"><br><br></span>রহবিয়াম বললেন, তিনদিন পরে এস, এর উত্তর পাবে। তারা চলে গেল।</div>
<div class="v" id="v6"><span class="vn">6</span> <span class="br-p"><br><br></span>রাজা রহবিয়াম তাঁর পিতা শলোমনের আমলের প্রবীণ অমাত্যদের কাছে পরামর্শ চাইলেন,এদের আমি কি উত্তর দেব? আপনাদের মতামত কি?</div>
<div class="v" id="v7"><span class="vn">7</span> তাঁরা বললেন, আপনি যদি এই প্রজাদের সুখে স্বাচ্ছন্দে পালন করতে চান তাহলে তাদের অনুরোধ রাখুন। তারা চিরকাল আপনার অনুগত থাকবে।</div>
<div class="v" id="v8"><span class="vn">8</span> কিন্তু রহবিয়াম প্রবীণ অমাত্যদের পরামর্শ অগ্রাহ্য করে তাঁর সমবয়সী সঙ্গী তরুণ অমাত্যদের পরামর্শ চাইল।</div>
<div class="v" id="v9"><span class="vn">9</span> বলল, প্রজারা তাদের উপর চাপানো কাজের বোঝা আমাকে হালকা করে দিতে বলছে, তাদের আমি কি উত্তর দেব? তোমরা কি বল?</div>
<div class="v" id="v10"><span class="vn">10</span> <span class="br-p"><br><br></span>তারা বলল, ওদের আপনি বলবেন, আমার কড়ে আঙ্গুলটা আমার বাবার কোমরের চেয়েও মোটা।</div>
<div class="v" id="v11"><span class="vn">11</span> আমার বাবা তোমাদের উপর ভারী বোঝা চাপিয়েছিলেন। আমি সেই বোঝা আরও ভারী করে দেব। তোমাদের তিনি সাধারণ চাবুক দিয়ে মারতেন। আমি তোমাদের কশা দিয়ে প্রহার করব।</div>
<div class="v" id="v12"><span class="vn">12</span> <span class="br-p"><br><br></span>রাজার কথা মত তিনদিন পরে যারবিয়াম লোকদের সঙ্গে নিয়ে রাজা রহবিয়ামের কাছে এলেন।</div>
<div class="v" id="v13"><span class="vn">13</span> রাজা প্রবীণ অমাত্যদের কথা অগ্রাহ্য করে</div>
<div class="v" id="v14"><span class="vn">14</span> তরুণ অমাত্যদের পরামর্শ মত রূঢ়স্বরে বললেন, আমার পিতা তোমাদের উপর ভারী বোঝা চাপিয়ে দিয়েছিলেন, আমি তা আরও ভারী করে দেব। তিনি তোমাদের সাধারণ চাবুক দিয়ে মারতেন, আমি তোমাদের কশা দিয়ে প্রহার করব।</div>
<div class="v" id="v15"><span class="vn">15</span> <span class="br-p"><br><br></span>শীলো নিবাসী নবী অহিয়র মাধ্যমে পরমেশ্বর নবাটের পুত্র যারবিয়ামকে যে কথা বলেছিলেন তা সফল করার জন্যই ঈশ্বরের ইচ্ছাতেই প্রজাদের আবেদনে রাজা কান দিলেন না।</div>
<div class="v" id="v16"><span class="vn">16</span> <span class="br-p"><br><br></span>প্রজারা যখন দেখল, রাজা তাদের কথায় কান দিলেন না তখন তারা চীৎকার করে বলতে লাগল, দাউদ ও তাঁর বংশ নিপাত যাক্‌। তারা আমাদের জন্য কী করেছে? এস ইসরায়েলী ভাইসব, আমরা ঘরে ফিরে যাই। দাউদের বংশধর নিজের ব্যাপার নিজে সামলাক।<sup class="fnm"><a name="fnm1" href="#fn1">1</a></sup></div>
<div class="v" id="v17"><span class="vn">17</span> <span class="br-p"><br><br></span>রহবিয়াম যিহুদা গোষ্ঠীর এলাকাভুক্ত ইসরায়েলীদের রাজা হয়ে রইলেন, বাকী ইসরায়েলীরা বিদ্রোহ ঘোষণা করল।</div>
<div class="v" id="v18"><span class="vn">18</span> <span class="br-p"><br><br></span>তখন রাজা রহবিয়াম তাঁর বেগার মজুরদের সর্দার আদোনিরামকে ইসরায়েলীদের কাছে পাঠালেন কিন্তু তারা তাকে পাথর মেরে হত্যা করল। এই দেখে রাজা রহবিয়াম তাড়াতাড়ি রথে উঠে কোন ক্রমে জেরুশালেমে পালিয়ে গেলেন।</div>
<div class="v" id="v19"><span class="vn">19</span> সেইদিন থেকে ইসরায়েলীরা আজও দাউদ বংশের বিরুদ্ধে বিদ্রোহ করে চলেছে।</div>
<div class="v" id="v20"><span class="vn">20</span> <span class="br-p"><br><br></span>ইসরায়েলীরা যখন শুনল যে যারবিয়াম মিশর দেশ থেকে ফিরে এসেছেন তখন তারা তাঁকে এক জনসভায় আমন্ত্রণ করে আনল এবং তাঁকে ইসরায়েলের রাজপদে প্রতিষ্ঠিত করল। একমাত্র যিহুদা গোষ্ঠীর লোকেরাই দাউদ বংশের অনুগত হয়ে রইল।</div>
<div class="v" id="v21"><h2>শময়িয়র মাধ্যমে পরমেশ্বরের নির্দেশ</h2><h2>(<b>140 11:1-4</b>)</h2><span class="vn">21</span> <span class="br-p"><br><br></span>রহবিয়াম জেরুশালেমে ফিরে এসে উত্তরাঞ্চলের ইসরায়েলী গোষ্ঠীদের হাত থেকে রাজ্য পুনরুদ্ধার করার জন্য যিহুদা ও বিন্যামীন গোষ্ঠীর সবচেয়ে সেরা এক লক্ষ আশি হাজার নিপুণ যোদ্ধা সংগ্রহ করলেন।</div>
<div class="v" id="v22"><span class="vn">22</span> কিন্তু ঈশ্বর শময়িয়কে বললেন,</div>
<div class="v" id="v23"><span class="vn">23</span> রহবিয়াম এবং যিহুদা ও বিন্যামীন গোষ্ঠীর সমস্ত লোককে বল:</div>
<div class="v" id="v24"><span class="vn">24</span> প্রভু পরমেশ্বর বলেছেন, তোমরা নিজেদের ইসরায়েলী ভাইদের সাথে যুদ্ধ করো না। সকলে বাড়ি ফিরে যাও। এ ঘটনা আমার ইচ্ছাতেই ঘটেছে। তখন তারা পরমেশ্বরের আদেশ অনুযায়ী বাড়িতে ফিরে গেল।</div>
<div class="v" id="v25"><h2>যারবিয়ামের অধঃপতন</h2><span class="vn">25</span> <span class="br-p"><br><br></span>রাজা যারবিয়াম ইফ্রয়িমের পার্বত্য অঞ্চলের শহর শেখেমে দুর্গ নির্মাণ করে সেখানে কিছুদিন বাস করলেন। তারপর সেখান থেকে পনুয়েলে গিয়ে সেখানেও দুর্গ-শহর নির্মাণ করলেন।</div>
<div class="v" id="v26"><span class="vn">26</span> <span class="br-p"><br><br></span>যারবিয়াম ভাবলেন, এই অবস্থা যদি চলতে থাকে তাহলে দাউদকুলের হাতেই আবার রাজ্য চলে যাবে। কারণ আমার প্রজারা জেরুশালেমে প্রভুর মন্দিরে যদি বলি উৎসর্গ করতে যায়, তাহলে তাদের মনও তাদের রাজা যিহুদীয়ারাজ রহবিয়ামের দিকেই আকৃষ্ট হবে। তখন তারা আমাকে হত্যা করে যিহুদীয়ারাজ রহবিয়ামের পক্ষে চলে যাবে।</div>
<div class="v" id="v28"><span class="vn">28</span> <span class="br-p"><br><br></span>এইসব কথা ভেবে যারবিয়াম সোনার দুটি বাছুর তৈরী করালেন এবং তাঁর প্রজাদের বললেন, জেরুশালেমে উপাসনা করতে যাওয়া তোমাদের পক্ষে কষ্টসাধ্য। তাই হে ইসরায়েল, এই দেখ তোমাদের দেবতাদ্বয়। এঁরাই তোমাদের মিশর দেশ থেকে উদ্ধার করে এনেছিলেন।<sup class="fnm"><a name="fnm2" href="#fn2">2</a></sup></div>
<div class="v" id="v29"><span class="vn">29</span> <span class="br-p"><br><br></span>এই মূর্তি দুটির একটিকে তিনি বেথেলে এবং অন্যটিকে দান-এ প্রতিষ্ঠিত করলেন।</div>
<div class="v" id="v30"><span class="vn">30</span> <span class="br-p"><br><br></span>লোকেরা বেথেল এবং দান-এ গিয়ে পূজা করতে লাগল। ফলে পাপাচার ঘটল।</div>
<div class="v" id="v31"><span class="vn">31</span> যারবিয়াম পাহাড়ের চূড়াগুলিতেও মন্দির নির্মাণ করলেন এবং লেবী গোষ্ঠী ছাড়া অন্যান্য গোষ্ঠীর লোকদেরও পুরোহিত নিযুক্ত করলেন।</div>
<div class="v" id="v32"><span class="vn">32</span> <span class="br-p"><br><br></span>যিহুদীয়ার উৎসবের অনুকরণে অষ্টম মাসের পঞ্চদশ দিনে যারবিয়ামও একটি ধর্মীয় উৎসবের প্রচলন করলেন। বেথেলের বেদীতে প্রতিষ্ঠিত তাঁর গড়া সোনার বাছুরের সামনে বলি উৎসর্গ করলেন এবং অন্যান্য মন্দিরগুলিতে তাঁর নিযুক্ত পুরোহিতদের সেইদিন বেথেলের ক্রিয়া-কর্মে নিযুক্ত করলেন।<sup class="fnm"><a name="fnm3" href="#fn3">3</a></sup></div>
<div class="v" id="v33"><span class="vn">33</span> <span class="br-p"><br><br></span>প্রতি বছর তাঁর নির্ধারিত অষ্টম মাসের পঞ্চদশ দিনে তিনি বেথেলে যেতেন এবং বেদীতে বলি<sup class="fnm"><a name="fnm4" href="#fn4">4</a></sup> উৎসর্গ করে তাঁর প্রচলিত উৎসব পালন করতেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:100 20:1'><!--endraw 1-->২ শমু 20:1<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:20 32:4'><!--endraw 1-->যাত্রা 32:4<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:30 23:33-34'><!--endraw 1-->লেবীয় 23:33-34<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> হিব্রু শব্দ: ইসরায়েলীদের নির্বাসনের আগে উল্লিখিত হিব্রু শব্দটি ‘বলি উৎসর্গ’ হিসাবে ব্যবহৃত হত কিন্তু নির্বাসনের পরে এর অর্থ পরিবর্তিত হয়ে ‘ধূপ জ্বালানো’ রূপে ব্যবহৃত হতে থাকে।</div>
</div>
<!-- PARSED ABOVE; EDITING MAY BREAK PARSER -->
</body></html>