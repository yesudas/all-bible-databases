<html><head>
<meta http-equiv="Content-Type" content="text/html;charset=utf-8" />
<title>1Kgs 14 &ndash; প্রথম রাজাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Kgs', 14);">
<div id="navbar"><a href="../index.html">পবিএ বাইবেল CL Bible</a> &ndash; <b>প্রথম রাজাবলি</b> &ndash; <a href="1Kgs_1.html">1</a> ... <a href="1Kgs_12.html">12</a> <a href="1Kgs_13.html">13</a> <b>14</b> <a href="1Kgs_15.html">15</a> <a href="1Kgs_16.html">16</a> ... <a href="1Kgs_22.html">22</a> </div><hr>
<h1>1Kgs 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যারবিয়ামের পুত্রের মৃত্যু</h2><span class="vn">1</span> <span class="br-p"><br><br></span>এই সময় রাজা যারবিয়ামের পুত্র আবিয়ার অসুখ করল।</div>
<div class="v" id="v2"><span class="vn">2</span> যারবিয়াম তাঁর স্ত্রীকে বললেন, শোন, তুমি ছদ্মবেশে শীলোতে যাও, যেন তোমায় কেউ চিনতে না পারে। সেখানে নবী অহিয় থাকেন। তিনিই বলেছিলেন যে, আমি ইসরায়েলের রাজা হব।</div>
<div class="v" id="v3"><span class="vn">3</span> দশটা রুটি, কিছু পিঠে আর এক ভাঁড় মধু নিয়ে তাঁর কাছে যাও। আমাদের ছেলেটির কি হবে না হবে তাঁকে জিজ্ঞেস করবে, তিনি তোমায় সব বলে দেবেন।</div>
<div class="v" id="v4"><span class="vn">4</span> যারবিয়ামের স্ত্রী তাঁর কথামত শীলোতে অহিয়র কাছে গেলেন। অহিয় তখন কিছু দেখতে পেতেন না। বয়সের ভারে তিনি অন্ধ হয়ে গিয়েছিলেন।</div>
<div class="v" id="v5"><span class="vn">5</span> প্রভু পরমেশ্বর তাঁকে বলে দিলেন যে, যারবিয়ামের স্ত্রী তাদের অসুস্থ ছেলের সম্বন্ধে জানতে আসছে। প্রভু তাঁকে বলে দিলেন, তাঁকে কি বলতে হবে। যারবিয়ামের স্ত্রী তাঁর কাছে এসে এমন ভাণ করলেন যেন তিনি অন্য কোন রমণী।</div>
<div class="v" id="v6"><span class="vn">6</span> কিন্তু অহিয় দরজার কাছে তাঁর পায়ের শব্দ শুনে বলে উঠলেন, যারবিয়ামের স্ত্রী, ভেতরে এস। কেন তুমি অন্য স্ত্রীলোকের ভাণ করছ? তোমার জন্য দুঃসংবাদ আছে।</div>
<div class="v" id="v7"><span class="vn">7</span> যারবিয়ামকে গিয়ে বল, ইসরায়েলের প্রভু পরমেশ্বর বলেছেন, সাধারণ মানুষের মধ্যে থেকে আমি তোমাকে মনোনীত করে আমার প্রজা ইসরায়েলীদের শাসকরূপে প্রতিষ্ঠিত করেছি।</div>
<div class="v" id="v8"><span class="vn">8</span> দাউদকুলের হাত থেকে রাজ্য কেড়ে নিয়ে তোমাকে দিয়েছি। আমার দাস দাউদ আমার আদেশ পালন করত, সে একনিষ্ঠভাবে আমার অনুগত ছিল এবং আমার চোখে যা ন্যায্য, তা ছাড়া কোন কাজ করত না। তুমি কিন্তু তার মত নও।</div>
<div class="v" id="v9"><span class="vn">9</span> তোমার পূর্ববর্তী শাসকদের চেয়েও বেশি দুষ্কর্ম তুমি করেছ। তুমি আমাকে অগ্রাহ্য করেছ এবং পূজা করার জন্য অন্য প্রতিমা ও ধাতু মূর্তি তৈরী করে আমার ক্রোধের আগুন জ্বালিয়ে তুলেছ।</div>
<div class="v" id="v10"><span class="vn">10</span> এইজন্য আমি তোমার বংশের উপর বিপর্যয় আনব এবং তোমার বংশের যুবক-বৃদ্ধ নির্বিশেষে সমস্ত পুরুষের মৃত্যু ঘটাব। লোকে যেমন আবর্জনা পুড়িয়ে ফেলে আমি সেইভাবে তোমার বংশকে নিঃশেষ করে দেব।<sup class="fnm"><a name="fnm1" href="#fn1">1</a></sup></div>
<div class="v" id="v11"><span class="vn">11</span> যারবিয়াম বংশের কেউ যদি শহরের মধ্যে মারা যায়, তবে তার দেহ কুকুরে খাবে, আর যদি কেউ মাঠে-ঘাটে মরে, তাহলে তাকে শকুনে খাবে। প্রভু পরমেশ্বর স্বয়ং একথা বলছেন।</div>
<div class="v" id="v12"><span class="vn">12</span> কাজেই, তুমি বাড়ি ফিরে যাও। তুমি শহরে পা দেবার সঙ্গে সঙ্গে তোমার পুত্র মারা যাবে।</div>
<div class="v" id="v13"><span class="vn">13</span> সমস্ত ইসরায়েল তার জন্য শোক করবে এবং তাকে সমাধি দেবে। যারবিয়াম বংশের সে-ই হবে একমাত্র ব্যক্তি যার সমাধি ও অন্ত্যেষ্টিক্রিয়া যথারীতি অনুষ্ঠিত হবে কারণ ইসরায়েলের আরাধ্য প্রভু পরমেশ্বর একমাত্র তারই উপর তুষ্ট।</div>
<div class="v" id="v14"><span class="vn">14</span> প্রভু পরমেশ্বর এমন একজনকে ইসরায়েলের রাজা করবেন যিনি যারবিয়াম বংশকে নির্মূল করবেন।</div>
<div class="v" id="v15"><span class="vn">15</span> পরমেশ্বর ইসরায়েলকে শাস্তি দেবেন। সে হবে ঢেউয়ের দোলায় দোলায়মান নলখাগড়ার মত। এই যে সুন্দর দেশ তিনি তাদের পূর্বপুরুষদের দিয়েছিলেন, এই দেশ থেকে তিনি তাদের উৎখাত করে ইউফ্রেটিস নদীর ওপারে ছড়িয়ে ছিটিয়ে দেবেন। কারণ তারা আশেরা দেবীর নানা প্রতিমা পূজা করে প্রভুর ক্রোধের আগুন জ্বালিয়ে তুলেছে।</div>
<div class="v" id="v16"><span class="vn">16</span> প্রভু পরমেশ্বর ইসরায়েলকে পরিত্যাগ করবেন কারণ যারবিয়াম পাপ করেছে এবং ইসরায়েলকে পাপের পথে নিয়ে গেছে।</div>
<div class="v" id="v17"><span class="vn">17</span> <span class="br-p"><br><br></span>যারবিয়ামের স্ত্রী ফিরে গেলেন তির্সাতে। তিনি বাড়ীর দরজায় পা দেওয়া মাত্র তাঁর ছেলেটি মারা গেল।</div>
<div class="v" id="v18"><span class="vn">18</span> প্রভু তাঁর দাস নবী অহিয়র মাধ্যমে যা বলেছিলেন, সেইমত ইসরায়েলীরা তাকে কবর দিল এবং তার জন্য শোক পালন করল।</div>
<div class="v" id="v19"><h2>যারবিয়ামের মৃত্যু</h2><span class="vn">19</span> <span class="br-p"><br><br></span>যারবিয়ামের সমস্ত কীর্তিকাহিনী তাঁর যুদ্ধবিগ্রহ ও তাঁর শাসনকার্যের সমস্ত বিবরণ লেখা আছে ইসরায়েলী রাজাদের ইতিহাসে।</div>
<div class="v" id="v20"><span class="vn">20</span> যারবিয়াম বাইশ বছর রাজত্ব করেছিলেন। তাঁর মৃত্যুর পর তাঁর পুত্র নাদাব রাজা হলেন।</div>
<div class="v" id="v21"><h2>যিহুদীয়ার রাজা রহবিয়াম</h2><h2>(<b>140 11:5-12:15</b>)</h2><span class="vn">21</span> <span class="br-p"><br><br></span>শলোমনের পুত্র রহবিয়াম যখন যিহুদীয়ার রাজা হন তখন তাঁর বয়স ছিল একচল্লিশ বছর। তারপর তিনি সতেরো বছর জেরুশালেমে রাজত্ব করেন। ইসরায়েলীদের অধিকৃত সমগ্র অঞ্চলের মধ্যে এই নগরীকেই প্রভু পরমেশ্বর মনোনীত করেছিলেন তাঁর মন্দির প্রতিষ্ঠার জন্য। রহবিয়ামের জননী নয়মা ছিলেন আম্মোনবাসিনী।</div>
<div class="v" id="v22"><span class="vn">22</span> যিহুদীয়ার লোকদের পাপের মাত্রা ভয়ানকভাবে বেড়ে চলল। তাদের পূর্বপুরুষদের চেয়েও বেশি কুকর্ম করে প্রভু পরমেশ্বরকে তারা ভীষণ ক্রুদ্ধ করে তুলেছিল।</div>
<div class="v" id="v23"><span class="vn">23</span> তারাও পাহাড়ের চূড়ায় মন্দির প্রতিষ্ঠা করেছিল এবং পাহাড়ে ও গাছের তলায় পাথরের স্তম্ভ ও আশেরা দেবীর প্রতীক মূর্তি গড়ে প্রতিষ্ঠা করেছিল পূজার জন্য।<sup class="fnm"><a name="fnm2" href="#fn2">2</a></sup></div>
<div class="v" id="v24"><span class="vn">24</span> তাদের সবচেয়ে জঘন্য কাজ ছিল এই যে, তারা এই সমস্ত মন্দিরে দেবদাসেরা ব্যভিচারের কাজ চালাত । ইসরায়েলীরা দেশ অধিকার করার সময় প্রভু পরমেশ্বর এ দেশের অধিবাসী যে সমস্ত জাতিকে বিতাড়িত করেছিলেন, ইসরায়েলীরা তাদেরই ঘৃণ্য ক্রিয়াকলাপ, আচারপ্রথা অনুসরণ করতে লাগল।<sup class="fnm"><a name="fnm3" href="#fn3">3</a></sup></div>
<div class="v" id="v25"><span class="vn">25</span> রহবিয়ামের রাজত্বের পঞ্চম বছরে মিশরের রাজা শিশক জেরুশালেম আক্রমণ করেন।</div>
<div class="v" id="v26"><span class="vn">26</span> তিনি মন্দির ও রাজপ্রাসাদের সমস্ত ধনরত্ন এবং শলোমনের তৈরী সমস্ত সোনার ঢাল নিয়ে চলে গেলেন।<sup class="fnm"><a name="fnm4" href="#fn4">4</a></sup></div>
<div class="v" id="v27"><span class="vn">27</span> সেগুলির পরিবর্তে রহবিয়াম ব্রোঞ্জের ঢাল তৈরী করিয়ে প্রাসাদের দ্বাররক্ষী কর্মচারীদের জিম্মায় দিলেন।</div>
<div class="v" id="v28"><span class="vn">28</span> <span class="br-p"><br><br></span>রাজা মন্দিরে যাবার সময় রক্ষীরা সেই ঢালগুলি নিয়ে রাজার সঙ্গে যেত এবং প্রাসাদে ফিরে আসার পর সেগুলি আবার প্রাসাদের অস্ত্রশালায় রেখে দিত।</div>
<div class="v" id="v29"><span class="vn">29</span> রাজা রহবিয়ামের সমস্ত কার্যাবলীর বিবরণ যিহুদীয়ার রাজকাহিনীতে লেখা আছে।</div>
<div class="v" id="v30"><span class="vn">30</span> রহবিয়ামের রাজত্বকালে তাঁর সঙ্গে যারবিয়ামের যুদ্ধ বিগ্রহ লেগেই থাকত।</div>
<div class="v" id="v31"><span class="vn">31</span> রহবিয়ামের মৃত্যু হলে দাউদ নগরে রাজপরিবারের সমাধিক্ষেত্রে তাঁকে সমাহিত করা হল। তাঁর সিংহাসনে রাজা হলেন তাঁর পুত্র আবিয়াম।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:110 15:29'><!--endraw 1-->১ রাজা 15:29<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:120 17:9-10'><!--endraw 1-->২ রাজা 17:9-10<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:50 23:17'><!--endraw 1-->দ্বি.বি. 23:17<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:110 10:16-17'><!--endraw 1-->১ রাজা 10:16-17<!--raw 1 bo --></a><!--endraw 1-->; <!--raw 1 bo --><a href='B:140 9:15-16'><!--endraw 1-->২ বংশা 9:15-16<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>