<html><head>
<meta http-equiv="Content-Type" content="text/html;charset=utf-8" />
<title>1Kgs 19 &ndash; প্রথম রাজাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Kgs', 19);">
<div id="navbar"><a href="../index.html">পবিএ বাইবেল CL Bible</a> &ndash; <b>প্রথম রাজাবলি</b> &ndash; <a href="1Kgs_1.html">1</a> ... <a href="1Kgs_17.html">17</a> <a href="1Kgs_18.html">18</a> <b>19</b> <a href="1Kgs_20.html">20</a> <a href="1Kgs_21.html">21</a> <a href="1Kgs_22.html">22</a> </div><hr>
<h1>1Kgs 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সিনাই পর্বতে এলিয়</h2><span class="vn">1</span> <span class="br-p"><br><br></span>আহাব এলিয়ের সমস্ত কীর্তিকাহিনী —কিভাবে এলিয় বেলদেবের নবীদের হত্যা করেছিলেন—সব তাঁর রাণী ইষেবলের কাছে বললেন।</div>
<div class="v" id="v2"><span class="vn">2</span> রাণী তখন এলিয়ের কাছে দূতের মুখে বলে পাঠালেন, আগামী কাল এই সময়ের মধ্যে আমি যদি তোমারও অবস্থা ঐ নবীদের মত না করি তো দেবতারা যেন আমার মৃত্যু দেন।</div>
<div class="v" id="v3"><span class="vn">3</span> একথা শুনে এলিয় প্রাণের ভয়ে পালিয়ে গেলেন। নিজের ভৃত্যকে সঙ্গে নিয়ে তিনি গেলেন যিহুদীয়া রাজ্যের বেরশেবাতে।</div>
<div class="v" id="v4"><span class="vn">4</span> <span class="br-p"><br><br></span>ভৃত্যকে সেখানে রেখে জনশূন্য প্রান্তরের মধ্যে দিয়ে পুরো একদিনের পথ হেঁটে এসে একটি গাছের তলায় গিয়ে বসলেন। নিজের মৃত্যু কামনা করে তিনি বলতে লাগলেন, হে প্রভু, যথেষ্ট হয়েছে। এবার আমায় তুলে নাও। আমার মরণই ভাল!<sup class="fnm"><a name="fnm1" href="#fn1">1</a></sup></div>
<div class="v" id="v5"><span class="vn">5</span> <span class="br-p"><br><br></span>তিনি গাছের তলায় শুয়ে পড়লেন এবং ঘুমিয়ে গেলেন। হঠাৎ এক স্বর্গদূত তাঁকে স্পর্শ করে বললেন, ওঠ, উঠে খাও।</div>
<div class="v" id="v6"><span class="vn">6</span> তিনি উঠে দেখলেন, তাঁর শিয়রের কাছে টাটকা রুটি আর এক ভাঁড় জল রাখা আছে। রুটি আর জল খেয়ে তিনি আবার শুয়ে পড়লেন।</div>
<div class="v" id="v7"><span class="vn">7</span> <span class="br-p"><br><br></span>প্রভুর দূত দ্বিতীয়বার এসে তাঁকে জাগিয়ে বললেন, ওঠ, খেয়ে নাও। নইলে পথ চলতে পারবে না।</div>
<div class="v" id="v8"><span class="vn">8</span> <span class="br-p"><br><br></span>এলিয় উঠে আবার খেলেন এবং সেই খাদ্যের জোরে চল্লি দিন হেঁটে পবিত্র সিনাই পর্বতে গিয়ে পৌঁছালেন।</div>
<div class="v" id="v9"><span class="vn">9</span> <span class="br-p"><br><br></span>সেখানে পর্বতের একটি গুহায় গিয়ে আশ্রয় নিলেন এবং সেখানেই রাত্রিযাপন করলেন। সেইসময় হঠাৎ এলিয় শুনতে পেলেন পরমেশ্বর তাঁকে বলছেন, এলিয়, এখানে বসে তুমি কি করছো?</div>
<div class="v" id="v10"><span class="vn">10</span> এলিয় বললেন, হে প্রভু সর্বশক্তিমান ঈশ্বর, আমি চিরদিন তোমারই একান্ত অনুগত উদ্যোগী সেবক। কিন্তু ইসরায়েলী প্রজারা তোমার সঙ্গে তাদের চুক্তির শর্ত ভঙ্গ করেছে, তোমার বেদীগুলিকে ভেঙ্গে ফেলেছে, তোমার সমস্ত নবীদের হত্যা করেছে। একমাত্র আমিই বাকী রয়েছি—তারা আমারও প্রাণনাশের চেষ্টা করছে!<sup class="fnm"><a name="fnm2" href="#fn2">2</a></sup></div>
<div class="v" id="v11"><span class="vn">11</span> <span class="br-p"><br><br></span>প্রভু তাঁকে বললেন, বাইরে বেরিয়ে এসে এই পাহাড়ের চূড়ায় আমার সামনে দাঁড়াও। এই বলে প্রভু তার সামনে দিয়ে চলে গেলেন এবং পাঠিয়ে দিলেন প্রচণ্ড ঝড়। সেই ঝড় পাহাড় ফাটিয়ে দিল, ভেঙ্গে ফেলল পাহাড়ের সমস্ত পাথর। প্রভু কিন্তু সেই ঝড়ের মধ্যে ছিলেন না। ঝড় থেমে গেলে শুরু হল ভূমিকম্প।</div>
<div class="v" id="v12"><span class="vn">12</span> <span class="br-p"><br><br></span>ভূমিকম্পের মধ্যে প্রভু ছিলেন না। ভূমিকম্পের পরে শুরু হল অগ্ন্যুৎপাত। কিন্তু সেই আগুনের মধ্যেও পরমেশ্বর ছিলেন না। অগ্ন্যুপাত থেমে গেলে শোনা গেল একটি কোমল মধুর স্বর।</div>
<div class="v" id="v13"><span class="vn">13</span> <span class="br-p"><br><br></span>সেই স্বর শোনামাত্র এলিয় নিজের আলখাল্লা দিয়ে মুখ ঢেকে বাইরে বেরিয়ে এসে গুহার মুখে দাঁড়ালেন। এলিয় শুনলেন এই কথা—এলিয়, এখানে তুমি কি করছ?</div>
<div class="v" id="v14"><span class="vn">14</span> <span class="br-p"><br><br></span>তিনি বললেন, হে প্রভু সর্বশক্তিমান ঈশ্বর, আমি চিরদিন একমাত্র তোমারই সেবা করেছি। কিন্তু ইসরায়েলীরা তোমার সঙ্গে তাদের চুক্তির শর্ত ভঙ্গ করেছে, তোমার বেদীগুলি ভেঙ্গে ফেলেছে এবং তোমার সমস্ত নবীদের হত্যা করেছে। একমাত্র আমিই বাকি রয়েছি—আমারও প্রাণনাশের চেষ্টা করছে তারা।</div>
<div class="v" id="v15"><span class="vn">15</span> <span class="br-p"><br><br></span>প্রভু পরমেশ্বর তাঁকে বললেন, দামাসকাসের কাছে যে প্রান্তর আছে, সেখানে তুমি ফিরে যাও। তারপর নগরে গিয়ে হসায়েলকে সিরিয়ার রাজপদে অভিষিক্ত কর।<sup class="fnm"><a name="fnm3" href="#fn3">3</a></sup></div>
<div class="v" id="v16"><span class="vn">16</span> <span class="br-p"><br><br></span>ইসরায়েলের রাজপদে অভিষিক্ত কর নিম্‌শির পুত্র যেহুকে এবং আবেল মেহোলা নিবাসী শাফতের পুত্র ইলিশায়কে তোমার উত্তরসূরী হিসাবে কর্মভার নেবার জন্য নবীরূপে অভিষিক্ত কর।<sup class="fnm"><a name="fnm4" href="#fn4">4</a></sup></div>
<div class="v" id="v17"><span class="vn">17</span> হসায়েলের হাত থেকে যে নিস্তার পেয়ে পালাবে, যেহুর হাতে সে মরবেই, আবার যেহুর হাত এড়িয়ে পালাতে পারলেও ইলিশায়ের হাতে তাকে মরতে হবে।</div>
<div class="v" id="v18"><span class="vn">18</span> তবুও বেলদেবের সামনে নতজানু হয় নি বা তার বিগ্রহ চুম্বন করে নি, ইসরায়েলীদের মধ্যে এমন সাত হাজার লোককে আমি অবশিষ্ট রাখব।<sup class="fnm"><a name="fnm5" href="#fn5">5</a></sup></div>
<div class="v" id="v19"><h2>ইলিশায়ের আহ্বান</h2><span class="vn">19</span> <span class="br-p"><br><br></span>এলিয় চলে গেলেন। গিয়ে দেখলেন ইলিশায় জমিতে লাঙ্গল দিচ্ছেন। এগারো জোড়া বলদের লাঙ্গল তাঁর আগে আগে চলছিল, আর শেষের জোড়ার সঙ্গে তিনি ছিলেন। এলিয় তাঁর পাশ দিয়ে যেতে যেতে নিজের উত্তরীয় ইলিশায়ের গায়ে ফেলে দিলেন।</div>
<div class="v" id="v20"><span class="vn">20</span> ইলিশায় তখন লাঙ্গল ফেলে এলিয়ের পিছনে পিছনে দৌড়ে গিয়ে বললেন, দয়া করে আমায় অনুমতি দিন, আমি আমার বাবা-মাকে চুম্বন করে তাঁদের কাছ থেকে বিদায় নিয়ে আসি, তারপর আমি আপনার অনুগামী হব।এলিয় বললেন, ঠিক আছে, যাও। আমি কি তোমায় বাধা দিচ্ছি?<sup class="fnm"><a name="fnm6" href="#fn6">6</a></sup></div>
<div class="v" id="v21"><span class="vn">21</span> ইলিশায় তখন তাঁর বলদগুলির কাছে ফিরে গেলেন। সেগুলিকে বলিদান করলেন এবং জোয়ালের কাঠ জ্বালিয়ে বলদের মাংস রান্না করে সকলকে খাওয়ালেন। তারপর তিনি চলে গেলেন এলিয়ের কাছে এবং তাঁর সহকারী হয়ে কাজ করতে লাগলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:390 4:3'><!--endraw 1-->যোনা 4:3<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:520 11:3'><!--endraw 1-->রোমীয় 11:3<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:120 8:7-13'><!--endraw 1-->২ রাজা 8:7-13<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:120 9:1-6'><!--endraw 1-->২ রাজা 9:1-6<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:520 11:4'><!--endraw 1-->রোমীয় 11:4<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> মূল হিব্রুতে অর্থ স্পষ্ট নয়। সম্ভাব্য অর্থ: তবে আমি যা করলাম, সে কথা ভুলো না!</div>
</div>
<!-- PARSED ABOVE; EDITING MAY BREAK PARSER -->
</body></html>