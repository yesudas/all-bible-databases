<html><head>
<meta http-equiv="Content-Type" content="text/html;charset=utf-8" />
<title>1Kgs 2 &ndash; প্রথম রাজাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Kgs', 2);">
<div id="navbar"><a href="../index.html">পবিএ বাইবেল CL Bible</a> &ndash; <b>প্রথম রাজাবলি</b> &ndash; <a href="1Kgs_1.html">1</a> <b>2</b> <a href="1Kgs_3.html">3</a> <a href="1Kgs_4.html">4</a> ... <a href="1Kgs_22.html">22</a> </div><hr>
<h1>1Kgs 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শলোমনের প্রতি দাউদের শেষ উপদেশ</h2><span class="vn">1</span> <span class="br-p"><br><br></span>দাউদের মৃত্যুকাল ঘনিয়ে এল। তিনি পুত্র শলোমনকে কাছে ডেকে বললেন,</div>
<div class="v" id="v2"><span class="vn">2</span> আমি মরণের পথে পা বাড়িয়েছি। তুমি দৃঢ়চেতা হও, পৌরুষ ধারণ কর।</div>
<div class="v" id="v3"><span class="vn">3</span> তোমার ঈশ্বর প্রভু পরমেশ্বরের আদেশ পালন কর, তাঁর নির্দেশিত পথে চল। মোশির বিধানে লেখা বিধি-নির্দেশ, অনুশাসন ও অনুজ্ঞা পালন কর। তাহলে যেখানেই তুমি যাবে এবং যা কিছু করবে সব কিছুতেই সফল ও সমৃদ্ধ হবে।</div>
<div class="v" id="v4"><span class="vn">4</span> যদি তুমি তাঁর বাধ্য হয়ে চল, তাহলে প্রভু পরমেশ্বর আমাকে যে প্রতিশ্রুতি দিয়েছিলেন, তা পূর্ণ করবেন। তিনি আমায় বলেছিলেন, তোমার বংশধরেরা যতদিন মনে প্রাণে আমার অনুগত ও বিশ্বস্ত থাকবে, যতদিন আমার অনুশাসন সতর্কভাবে পালন করবে ততদিন ইসরায়েলের সিংহাসনে অধিষ্ঠিত হওয়ার লোকের অভাব হবে না।</div>
<div class="v" id="v5"><span class="vn">5</span> তোমার নিশ্চয়ই মনে আছে, সরূয়ার পুত্র যোয়াব আমার সঙ্গে কি ব্যবহার করেছিল। ইসরায়েলী বাহিনীর দুই সেনাপতি নেরের পুত্র অবনের ও যেথরের পুত্র অমাসাকে কি ভাবে হত্যা করেছিল। নিশ্চয়ই তোমার আরও মনে আছে, যুদ্ধের সময় ওরা যাদের বধ করেছিল, তারই প্রতিশোধে শান্তির সময়ে এদের হত্যা করে। সেই সাথে নিরপরাধ লোকদেরও হত্যা করে। আজ তার কর্মের ফল ভোগ করতে হচ্ছে আমাকে।<sup class="fnm"><a name="fnm1" href="#fn1">1</a></sup></div>
<div class="v" id="v6"><span class="vn">6</span> এবার বুঝে নাও তুমি কি করবে। পরিণত বার্ধক্যে পাকা চুল নিয়ে স্বাভাবিকভাবে, শান্তিতে চোখ বুঁজতে তুমি তাকে দিও না।</div>
<div class="v" id="v7"><span class="vn">7</span> কিন্তু গিলিয়দের বার্সিল্লয়ের বংশধরদের উপর সদয় ব্যবহার করো, এবং তাদের যত্ন নিও। কারণ আমি যখন তোমার, দাদা অবশালোমের ভয়ে পালিয়ে গিয়েছিলাম তখন তারা আমার সঙ্গে সদয় ব্যবহার করেছে।<sup class="fnm"><a name="fnm2" href="#fn2">2</a></sup></div>
<div class="v" id="v8"><span class="vn">8</span> <span class="br-p"><br><br></span>এ ছাড়া বহুরীমের বিন্যামীন গোষ্ঠীর গেরার পুত্র শিমিয়ি আছে। যেদিন আমি মহনায়িমে যাচ্ছিলাম, সেদিন সে আমাকে শাপ-শাপান্ত করেছিল। কিন্তু পরে জর্ডন নদীর তীরে সে যখন আমার সঙ্গে দেখা করে তখন আমি তাকে প্রভু পরমেশ্বরের নামে শপথ করে কথা দিয়েছিলাম যে আমি তাকে হত্যা করব না।<sup class="fnm"><a name="fnm3" href="#fn3">3</a></sup></div>
<div class="v" id="v9"><span class="vn">9</span> কিন্তু তুমি তাকে রেহাই দিও না।তুমি বুদ্ধিমান, ভাল করেই জান তার প্রতি কেমন আচরণ করতে হবে, বৃদ্ধ বয়সেও তুমি তাকে হত্যা করতে ছাড়বে না।</div>
<div class="v" id="v10"><h2>দাউদের মৃত্যু</h2><span class="vn">10</span> <span class="br-p"><br><br></span>দাউদ মারা গেলেন। দাউদ নগরে তাঁকে সমাধি দেওয়া হল।</div>
<div class="v" id="v11"><span class="vn">11</span> তিনি ইসরায়েলের উপরে চল্লিশ বছর রাজত্ব করেন। তার মধ্যে সাত বছর হিব্রোণে ও তেত্রিশ বছর জেরুশালেমে রাজত্ব করেন।<sup class="fnm"><a name="fnm4" href="#fn4">4</a></sup></div>
<div class="v" id="v12"><span class="vn">12</span> শলোমন পিতা দাউদের সিংহাসনে অধিষ্ঠিত হলেন। তাঁর রাজত্ব দৃঢ় প্রতিষ্ঠিত হল।<sup class="fnm"><a name="fnm5" href="#fn5">5</a></sup></div>
<div class="v" id="v13"><h2>আদোনিয়র মৃত্যু</h2><span class="vn">13</span> <span class="br-p"><br><br></span>একদিন হগীতের পুত্র আদোনিয় শলোমনের জননী বৎশেবার কাছে গেল। তিনি তাকে জিজ্ঞাসা করলেন, কি মতলবে এসেছ, ভাল মতলবে তো? সে বলল, হ্যাঁ, ভাল।</div>
<div class="v" id="v14"><span class="vn">14</span> আপনার কাছে আমার কিছু বলার ছিল। তিনি বললেন, বল।</div>
<div class="v" id="v15"><span class="vn">15</span> সে বলল, আপনি তো জানেন যে, এ রাজ্য আমারই প্রাপ্য ছিল। ইসরায়েলীরা সকলেই আশা করেছিল, আমিই রাজা হব। কিন্তু ঘটনা ঘুরে গেল, আমার ছোট ভাই রাজা হল, প্রভু পরমেশ্বরই তাকে তা দিয়েছেন।</div>
<div class="v" id="v16"><span class="vn">16</span> <span class="br-p"><br><br></span>যাই হোক, আপনার কাছে আমার একটা অনুরোধ আছে। দয়া করে আমাকে ফিরিয়ে দেবেন না। তিনি তাকে বললেন, বল।</div>
<div class="v" id="v17"><span class="vn">17</span> <span class="br-p"><br><br></span>সে বলল, দয়া করে রাজা শলোমনকে বলুন, শূণেম দেশের মেয়ে অবিশগকে আমি বিবাহ করতে চাই। আমি জানি তিনি আপনার কথায় অমত করবেন না।<sup class="fnm"><a name="fnm6" href="#fn6">6</a></sup></div>
<div class="v" id="v18"><span class="vn">18</span> বৎশেবা বললেন, বেশ, আমি তোমার কথা রাজাকে বলব।</div>
<div class="v" id="v19"><span class="vn">19</span> বৎশেবা রাজার কাছে আদোনিয়র প্রস্তাব জানাতে গেলেন। জননীকে দেখে রাজা উঠে এসে তাঁকে প্রণাম করে সিংহাসনে বসলেন এবং রাজমাতাকে নিজের ডানদিকে বসবার ব্যবস্থা করলেন।</div>
<div class="v" id="v20"><span class="vn">20</span> বৎশেবা বললেন, বৎস তোমার কাছে আমার সামান্য একটা অনুরোধ আছে, আমায় ফিরিয়ে দিও না। রাজা বললেন, কি তোমার অনুরোধ মা, বল তুমি। আমি তোমায় ফিরাব না।</div>
<div class="v" id="v21"><span class="vn">21</span> তিনি বললেন, তোমার দাদা আদোনিয়র সঙ্গে শূণেম কন্যা অবিশগকে বিবাহ দাও। তুমি অমত করো না।</div>
<div class="v" id="v22"><span class="vn">22</span> রাজা শলোমন জননীকে বললেন, কেন তুমি আদোনিয়র সঙ্গে শূণেম কন্যা অবিশগকে বিবাহ দিতে চাইছ। তার জন্য তুমি গোটা রাজ্যটাই তো চাইতে পারতে। কারণ সে আমার বড় ভাই। আবার তার পক্ষে রয়েছেন পুরোহিত অবিয়াথার আর সরূয়ার পুত্র যোয়াব।</div>
<div class="v" id="v23"><span class="vn">23</span> এই কথা বলে শলোমন প্রভু পরমেশ্বরের নামে শপথ করে বললেন, এই প্রস্তাবের জন্য আমি ওর প্রাণ দণ্ড যদি না দিই তো ঈশ্বর আমার মৃত্যু দিন বরং তার চেয়ে বেশি যদি কিছু শাস্তি থাকে তবে তাও দিন।</div>
<div class="v" id="v24"><span class="vn">24</span> সদা জাগ্রত প্রভু পরমেশ্বর আমাকে আমার পিতা দাউদের সিংহাসনে বসিয়েছেন, তাঁর প্রতিশ্রুতি অনুযায়ী আমাকে প্রতিষ্ঠা দিয়েছেন এবং আমাকে ও আমার বংশধরদের এই রাজত্ব দান করেছেন। কাজেই, আজই আদোনিয়কে মরতে হবে।</div>
<div class="v" id="v25"><span class="vn">25</span> রাজা শলোমন যিহোয়াদার পুত্র বনায়কে পাঠালেন আদোনিয়কে হত্যা করতে। বনায় গিয়ে তাকে হত্যা করল।</div>
<div class="v" id="v26"><h2>অবিয়াথারের নির্বাসন ও যোয়াবের মৃত্যু</h2><span class="vn">26</span> <span class="br-p"><br><br></span>তারপর রাজা শলোমন পুরোহিত অবিয়াথারকে বললেন, তুমি আনাথোথে নিজের দেশের বাড়িতে চলে যাও। তুমি মৃত্যুদণ্ডের যোগ্য হলেও আমি তোমাকে এখনই প্রাণে মারব না। কারণ আমার পিতা দাউদের আমলে তুমি চুক্তিসিন্দুকের সমস্ত ভার ও দায় দায়িত্ব বহন করেছিলে এবং তাঁর সমস্ত দুঃখের দুর্দিনে তাঁর সাথী হয়ে দুঃখ দুর্দশার সহভাগী হয়েছিলে।<sup class="fnm"><a name="fnm7" href="#fn7">7</a></sup></div>
<div class="v" id="v27"><span class="vn">27</span> এই কথা বলে শলোমন অবিয়াথারকে প্রভু পরমেশ্বরের পুরোহিতের পদ থেকে অপসারিত করলেন। শীলোতে প্রভু পরমেশ্বর এলি ও তাঁর বংশধরদের সম্মুখে যে কথা বলেছিলেন, এইভাবে তা সফল হল।<sup class="fnm"><a name="fnm8" href="#fn8">8</a></sup></div>
<div class="v" id="v28"><span class="vn">28</span> যোয়াব এই ঘটনার কথা জানতে পারলেন। তিনি অবশালোমকে সমর্থন করতেন না, তিনি ছিলেন আদোনিয়র অনুগামী। তাই তিনি প্রভু পরমেশ্বরের তাঁবুতে পালিয়ে গিয়ে বেদীকে কোণে<sup class="fnm"><a name="fnm9" href="#fn9">9</a></sup> আশ্রয় নিলেন।</div>
<div class="v" id="v29"><span class="vn">29</span> রাজা শলোমন সংবাদ পেলেন যে যোয়াব প্রভু পরমেশ্বরের তাঁবুতে পালিয়ে গিয়ে বেদীর পাশে আশ্রয় নিয়েছেন। তিনি তখন যোয়াবের কাছে লোক দিয়ে জিজ্ঞাসা করে পাঠালেন যে তিনি কেন প্রভুর কাছে পালিয়েছেন। যোয়াব বললেন, তিনি শলোমনের ভয়ে প্রভুর কাছে পালিয়ে এসেছেন। তখন রাজা শলোমন যিহোয়াদার পু্ত্র বনায়কে আদেশ দিলেন, যাও, তাকে হত্যা করো।</div>
<div class="v" id="v30"><span class="vn">30</span> বনায় প্রভু পরমেশ্বরের তাঁবুতে গিয়ে যোয়াবকে বললেন, মহারাজের আদেশ, তুমি বেরিয়ে এস। যোয়াব বললেন, না, আমি এখানেই মরব। বনায় ফিরে গিয়ে রাজাকে যোয়াবের কথা বললেন।</div>
<div class="v" id="v31"><span class="vn">31</span> শলোমন তাঁকে বললেন, সে যা বলেছে, তা-ই কর। তাকে হত্যা করে কবর দাও। নিরপরাধ লোকদের সে হত্যা করেছে,আর তার জন্য আমাকে ও আমার পিতৃকুলকে দায়ী হতে হয়েছে। এবার তার বিহিত করো।</div>
<div class="v" id="v32"><span class="vn">32</span> তার হত্যার দায় প্রভু পরমেশ্বর তারই মাথায় বর্তাবেন, কারণ আমার পিতা দাউদের অজ্ঞাতসারে সে দুজন সৎ এবং তার চেয়েও ভাল মানুষ—ইসরায়েলী বাহিনীর সেনাপতি (নেরের পুত্র) অবনেরকে এবং যিহুদা বাহিনীর সেনাপতি (যেথরের পুত্র) অমাসাকে হত্যা করেছিল।</div>
<div class="v" id="v33"><span class="vn">33</span> এদের হত্যার দায় যোয়াব এবং তার বংশধরদের উপরেই চিরকাল বর্তাবে, দাউদকুলের যাঁরা তাঁর সিংহাসনে অধিষ্ঠিত হবেন, প্রভু পরমেশ্বরের কৃপায় চিরকাল তাঁরা সফল হবেন ও শান্তিতে থাকবেন।</div>
<div class="v" id="v34"><span class="vn">34</span> যিহোয়াদার পুত্র বনায় তখন গিয়ে যোয়াবকে হত্যা করলেন। তাঁকে তাঁর নিজের দেশে খোলা জায়গায় কবর দেওয়া হল।</div>
<div class="v" id="v35"><span class="vn">35</span> রাজা যোয়াবের বদলে যিহোয়াদার পুত্র বনায়কে সেনাপতি এবং অবিয়াথারের বদলে সাদোককে পুরোহিত নিযুক্ত করলেন।</div>
<div class="v" id="v36"><h2>শিমিয়ির মৃত্যুদণ্ড</h2><span class="vn">36</span> <span class="br-p"><br><br></span>এরপর রাজা শিমিয়িকে ডেকে আনিয়ে বললেন, তুমি জেরুশালেমে একটা বাড়ি তৈরী করে সেখানেই থাক। শহর ছেড়ে অন্য কোথাও যেও না।</div>
<div class="v" id="v37"><span class="vn">37</span> মনে রেখ, যেদিন তুমি কিদ্রোণ ঝরণার ওপারে অন্য কোথাও যাবে, সেইদিনই তোমার মৃত্যুদণ্ড হবে, একথা নিশ্চিত। এর জন্য তুমি নিজেই দায়ী থাকবে।</div>
<div class="v" id="v38"><span class="vn">38</span> <span class="br-p"><br><br></span>শিমিয়ি রাজাকে বলল, মহারাজ ভাল কথাই বলেছেন। আপনার দাস আপনার আদেশ পালন করবে। তারপর জেরুশালেমে শিমিয়ির অনেকদিন কেটে গেল।</div>
<div class="v" id="v39"><span class="vn">39</span> <span class="br-p"><br><br></span>বছর তিনেক পরে শিমিয়ির দুজন ক্রীতদাস পালিয়ে গিয়ে আশ্রয় নিল গাতের রাজা মাখার পুত্র আকিশের কাছে। শিমিয়ি সংবাদ পেল যে তার ক্রীতদাসেরা গাতে রয়েছে।</div>
<div class="v" id="v40"><span class="vn">40</span> শিমিয়ি তখন তার গাধায় চড়ে গাতে আকিশের কাছে গেল তাদের খোঁজে এবং কসখান থেকে তাদের ফিরিয়ে নিয়ে এল।</div>
<div class="v" id="v41"><span class="vn">41</span> জেরুশালেম থেকে শিমিয়ির গাতে যাওয়া ও ফিরে আসার খবর পেয়ে</div>
<div class="v" id="v42"><span class="vn">42</span> রাজা তাকে ডেকে আনিয়ে বললেন, আমি প্রভুর নামে দিব্য করিয়ে তোমায় সাবধান করে দিয়েছিলাম, বলেছিলাম, যেদিন তুমি জেরুশালেম ছেড়ে অন্য কোথাও যাবে, নিশ্চিত জেন, সেদিনই তোমার মৃত্যু অবধারিত। তুমিও বলেছিলে, আপনি ভালই বলেছেন। আপনার আদেশ আমি মেনে চলব।</div>
<div class="v" id="v43"><span class="vn">43</span> তাহলে কেন তুমি প্রভুর শপথ ভঙ্গ করলে? কেন আমার আদেশ অমান্য করলে?</div>
<div class="v" id="v44"><span class="vn">44</span> তুমি আমার পিতা দাউদের সঙ্গে যে সব অন্যায় ব্যবহার করেছ, সে সব কথা তুমি খুব ভাল করেই জান। প্রভু পরমেশ্বর তার জন্য তোমায় শাস্তি দেবেন।</div>
<div class="v" id="v45"><span class="vn">45</span> কিন্তু রাজা শলোমন প্রভু পরমেশ্বরের আশীর্বাদ লাভ করবেন এবং তাঁর কৃপায় দাউদের সিংহাসন অটল হয়ে থাকবে চিরকাল।</div>
<div class="v" id="v46"><span class="vn">46</span> রাজার আদেশে যিহোয়াদার পুত্র বনায় তখন বাইরে গিয়ে শিমিয়িকে হত্যা করল। <span class="br-p"><br><br></span>এবার শলোমনের রাজত্ব দৃঢ় প্রতিষ্ঠিত হল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:100 3:27'><!--endraw 1-->২ শমু 3:27<!--raw 1 bo --></a><!--endraw 1-->; <!--raw 1 bo --><a href='B:100 20:10'><!--endraw 1-->20:10<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:100 17:27-29'><!--endraw 1-->২ শমু 17:27-29<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:100 16:5-13'><!--endraw 1-->২ শমু 16:5-13<!--raw 1 bo --></a><!--endraw 1-->; <!--raw 1 bo --><a href='B:100 19:16-23'><!--endraw 1-->19:16-23<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:100 5:4-5'><!--endraw 1-->২ শমু 5:4-5<!--raw 1 bo --></a><!--endraw 1-->; <!--raw 1 bo --><a href='B:130 3:4'><!--endraw 1-->১ বংশা 3:4<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:130 29:23'><!--endraw 1-->১ বংশা 29:23<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:110 1:3-4'><!--endraw 1-->১ রাজা 1:3-4<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a href='B:90 22:20-23'><!--endraw 1-->১ শমু 22:20-23<!--raw 1 bo --></a><!--endraw 1-->; <!--raw 1 bo --><a href='B:100 15:24'><!--endraw 1-->২ শমু 15:24<!--raw 1 bo --></a><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><a href='B:90 2:27-36'><!--endraw 1-->১ শমু 2:27-36<!--raw 1 bo --></a><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><a href='B:110 1:50'><!--endraw 1-->1:50<!--raw 1 bo --></a><!--endraw 1--> পদ দ্রষ্টব্য</div>
</div>
<!-- PARSED ABOVE; EDITING MAY BREAK PARSER -->
</body></html>