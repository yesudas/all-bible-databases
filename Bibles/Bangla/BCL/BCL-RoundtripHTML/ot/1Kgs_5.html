<html><head>
<meta http-equiv="Content-Type" content="text/html;charset=utf-8" />
<title>1Kgs 5 &ndash; প্রথম রাজাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Kgs', 5);">
<div id="navbar"><a href="../index.html">পবিএ বাইবেল CL Bible</a> &ndash; <b>প্রথম রাজাবলি</b> &ndash; <a href="1Kgs_1.html">1</a> ... <a href="1Kgs_3.html">3</a> <a href="1Kgs_4.html">4</a> <b>5</b> <a href="1Kgs_6.html">6</a> <a href="1Kgs_7.html">7</a> ... <a href="1Kgs_22.html">22</a> </div><hr>
<h1>1Kgs 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মন্দির নির্মাণের প্রস্তুতি</h2><span class="vn">1</span> <span class="br-p"><br><br></span>টায়ারের রাজা হীরাম ছিলেন দাউদের চিরদিনের বন্ধু। তিনি যখন শুনলেন শলোমন তাঁর পিতার সিংহাসনে অভিষিক্ত হয়েছেন তখন তিনি তাঁর কাছে রাজদূত পাঠালেন।</div>
<div class="v" id="v2"><span class="vn">2</span> শলোমন হীরামের কাছে বলে পাঠালেন,</div>
<div class="v" id="v3"><span class="vn">3</span> আপনি জানেন যে আমার পিতা দাউদ তাঁর চারিদিকের শত্রুদের সঙ্গে সর্বদা যুদ্ধবিগ্রহে ব্যস্ত থাকায় তাঁর প্রভু পরমেশ্বরের জন্য কোন মন্দির নির্মাণ করতে পারেন নি। তবে শেষকালে প্রভু পরমেশ্বর তাদের সকলকেই তাঁর পদানত করেছিলেন।</div>
<div class="v" id="v4"><span class="vn">4</span> এখন আমার প্রভু পরমেশ্বর সব দিক থেকেই আমাকে শান্তিতে রেখেছেন। আমার কোন শত্রু নেই, আর কোন দিক থেকে আক্রমণেরও সম্ভাবনা নেই।</div>
<div class="v" id="v5"><span class="vn">5</span> তাই আমি আমার প্রভু পরমেশ্বরের জন্য একটি মন্দির নির্মাণের সঙ্কল্প করেছি। কারণ প্রভু পরমেশ্বর আমার পিতা দাউদকে এই কথাই বলেছিলেন, তোমার স্থলে তোমার যে পুত্রকে আমি সিংহাসনে প্রতিষ্ঠিত করব, সেই আমার উদ্দেশে মন্দির নির্মাণ করবে।<sup class="fnm"><a name="fnm1" href="#fn1">1</a></sup></div>
<div class="v" id="v6"><span class="vn">6</span> কাজেই, আমার জন্য লেবানন পাহাড়ে সীডার বৃক্ষ কাটতে আপনার লোকদের আদেশ দিন। আমার লোকেরা আপনার লোকদের সঙ্গে কাজ করবে। আপনার লোকদের জন্য আপনি যে মজুরী ঠিক করে দেবেন, আমি তা-ই দেব। কারণ আপনি ভাল করেই জানেন, কাঠ কাটার ব্যাপারে আপনার সীদোনী লোকদের মত আমাদের লোকেরা দক্ষ নয়।</div>
<div class="v" id="v7"><span class="vn">7</span> <span class="br-p"><br><br></span>শলোমনের বার্তা শুনে হীরাম খুব আনন্দিত হয়ে বললেন, প্রভু পরমেশ্বরের ধন্যবাদ হোক যে তিনি এই মহান জাতির উপর রাজত্ব করার জন্য দাউদকে একটি জ্ঞানবান পুত্র দিয়েছেন।</div>
<div class="v" id="v8"><span class="vn">8</span> হীরাম তারপর শলোমনের কাছে সংবাদ পাঠিয়ে বললেন, আপনার প্রেরিত বার্তা আমি পেয়েছি। সীডার ও দেবদারু কাঠের ব্যাপারে আমি আপনার সমস্ত চাহিদা পূরণ করব।</div>
<div class="v" id="v9"><span class="vn">9</span> আমার লোকেরা সেগুলি লেবানন পাহাড় থেকে নামিয়ে সমুদ্র পর্যন্ত নিয়ে যাবে। তারপর সেখান থেকে কাঠগুলি ভেলা বেঁধে সমুদ্রপথে আপনার নির্দিষ্ট জায়গায় পৌঁছে দেবার ব্যবস্থা করব। সেখানে সেগুলি খুলে দেওয়া হবে। তারপর আপনার লোকেরা কাঠগুলি সংগ্রহ করে নিয়ে যাবে। এর বিনিময়ে আপনাকে আমার রাজবাড়ীর লোকদের খাদ্য জোগানের ব্যবস্থা করে দিতে হবে।</div>
<div class="v" id="v10"><span class="vn">10</span> <span class="br-p"><br><br></span>হীরাম এইভাবে শলোমনের চাহিদামত সমস্ত সীডার দেবদারু কাঠ সরবরাহ করতে লাগলেন</div>
<div class="v" id="v11"><span class="vn">11</span> এবং শলোমন প্রতি বছর হীরামের রাজবাড়ীর জন্য দুশো হাজার কোর গম<sup class="fnm"><a name="fnm2" href="#fn2">2</a></sup> এবং দুশো হাজার কোর<sup class="fnm"><a name="fnm3" href="#fn3">3</a></sup> খাঁটি জলপাই তেল জোগানের ব্যবস্থা করে দিলেন।</div>
<div class="v" id="v12"><span class="vn">12</span> <span class="br-p"><br><br></span>প্রভু পরমেশ্বর তাঁর প্রতিশ্রুতি অনুযায়ী শলোমনকে প্রজ্ঞা দান করেছিলেন। হীরাম ও শলোমনের মধ্যে প্রীতির সম্পর্ক অটুট ছিল। তাঁরা দুজনে একটা সন্ধিচুক্তি করেছিলেন।</div>
<div class="v" id="v13"><span class="vn">13</span> <span class="br-p"><br><br></span>রাজা শলোমন বেগার খাটার জন্য সমগ্র ইসরায়েল জাতির মধ্যে থেকে ত্রিশ হাজার লোক সংগ্রহ করেছিলেন।</div>
<div class="v" id="v14"><span class="vn">14</span> অদোনিরামকে তিনি এদের অধ্যক্ষ নিযুক্ত করেছিলেন। এই মজুরদের তিনি দশ হাজার করে তিনটি ভাগে ভাগ করেছিলেন এবং প্রতেক দল একমাস করে লেবাননে এবং দুমাস করে বাড়িতে থাকত।<sup class="fnm"><a name="fnm4" href="#fn4">4</a></sup></div>
<div class="v" id="v15"><span class="vn">15</span> এ ছাড়াও শলোমন পাহাড়ী অঞ্চলে পাথর কাটার জন্য আশি হাজার মজুর এবং সেগুলি বয়ে আনবার জন্য সত্তর হাজার মজুর নিযুক্ত করেছিলেন।</div>
<div class="v" id="v16"><span class="vn">16</span> কুলি-মজুরদের কাজকর্ম তদারক করার জন্য শলোমন তিন হাজার তিনশো কর্মচারী নিযুক্ত করেছিলেন।</div>
<div class="v" id="v17"><span class="vn">17</span> রাজার আদেশে তারা মন্দিরের ভিত্তি স্থাপন করার জন্য বিরাট বিরাট মূল্যবান পাথর কেটে তুলেছিল।</div>
<div class="v" id="v18"><span class="vn">18</span> শলোমন ও হীরামের রাজমিস্ত্রীরা এবং বিবলস<sup class="fnm"><a name="fnm5" href="#fn5">5</a></sup> শহরের লোকেরা মন্দির নির্মাণের জন্য কাঠ এবং পাথর কেটে সমস্ত সাজ-সরঞ্জাম তৈরী করেছিল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:100 7:12-13'><!--endraw 1-->২ শমু 7:12-13<!--raw 1 bo --></a><!--endraw 1-->; <!--raw 1 bo --><a href='B:130 17:11-12'><!--endraw 1-->১ বংশা 17:11-12<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> দুহাজার মেট্রিক টন</div>
<div class="fn"><sup class="fnt"><a name="fn3" href="#fnm3">3</a></sup> চারশো হাজার লিটার</div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:110 12:18'><!--endraw 1-->১ রাজা 12:18<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> প্রাচীন নাম গেবাল</div>
</div>
<!-- PARSED ABOVE; EDITING MAY BREAK PARSER -->
</body></html>