<html><head>
<meta http-equiv="Content-Type" content="text/html;charset=utf-8" />
<title>1Kgs 7 &ndash; প্রথম রাজাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Kgs', 7);">
<div id="navbar"><a href="../index.html">পবিএ বাইবেল CL Bible</a> &ndash; <b>প্রথম রাজাবলি</b> &ndash; <a href="1Kgs_1.html">1</a> ... <a href="1Kgs_5.html">5</a> <a href="1Kgs_6.html">6</a> <b>7</b> <a href="1Kgs_8.html">8</a> <a href="1Kgs_9.html">9</a> ... <a href="1Kgs_22.html">22</a> </div><hr>
<h1>1Kgs 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শলোমনের প্রাসাদ</h2><span class="vn">1</span> <span class="br-p"><br><br></span>শলোমন নিজের জন্যও একটি প্রাসাদ নির্মাণ করেছিলেন। প্রাসাদটি শেষ করতে তেরো বছর সময় লেগেছিল।</div>
<div class="v" id="v2"><span class="vn">2</span> এই প্রাসাদে ‘লেবাননের অরণ্য’ নামে একটি হল ঘর ছিল। ঘরটি একশো হাত লম্বা, পঞ্চাশ হাত চওড়া ও ত্রিশ হাত উঁচু। এই ঘরের মধ্যে তিন<sup class="fnm"><a name="fnm1" href="#fn1">1</a></sup> সারি সীডার কাঠের থাম ছিল। প্রত্যেক সারিতে পনেরোটা করে, মোট পয়ঁতাল্লিশটা থাম ছিল। এগুলির উপরে সীডার কাঠের কড়ি বসান ছিল। ঘরটির ছাদ ছিল সীডার কাঠের।</div>
<div class="v" id="v4"><span class="vn">4</span> দুদিকের দেওয়ালের গায়ে ছিল তিন সারি জানালা। দরজা, জানালাগুলো সবই ছিল চারকোণা এবং</div>
<div class="v" id="v5"><span class="vn">5</span> ঐ তিন সারির জানালাগুলি পরস্পর মুখোমুখি বসান ছিল।</div>
<div class="v" id="v6"><span class="vn">6</span> ‘স্তম্ভ কক্ষ’ নামে কক্ষটি ছিল পঞ্চাশ হাত লম্বা ও ত্রিশ হাত চওড়া। এর সামনে ছিল থামওয়ালা একটি ঢাকা বারান্দা।</div>
<div class="v" id="v7"><span class="vn">7</span> বিচারকার্য সম্পাদনের জন্য শলোমন একটি ‘সিংহাসন কক্ষ’ তৈরি করেছিলেন। এটিকে ‘বিচারকক্ষ’ও বলা হত। এর মেঝে আগাগোড়া সীডার কাঠের তক্তা দিয়ে ঢাকা ছিল।</div>
<div class="v" id="v8"><span class="vn">8</span> ‘বিচারকক্ষ’র পিছনে এক প্রাঙ্গনে ছিল তাঁর নিজস্ব আবাস। এটির কারুকার্য ছিল অন্যান্য কক্ষগুলির মত। শলোমন তাঁর পত্নী ফারাওয়ের কন্যার জন্য একই রকম একটা প্রাসাদ তৈরি করেছিলেন।<sup class="fnm"><a name="fnm2" href="#fn2">2</a></sup></div>
<div class="v" id="v9"><span class="vn">9</span> <span class="br-p"><br><br></span>এইসব কক্ষ ও বৃহৎ প্রাঙ্গণসহ পুরো প্রাসাদটাই ভিত থেকে ছাদের আলসে পর্যন্ত দামী পাথর দিয়ে গাঁথা হয়েছিল। পাথরগুলিখাদ থেকে খুঁড়ে তুলে মেপে মেপে কেটে তৈরী করে আনা হয়েছিল।</div>
<div class="v" id="v10"><span class="vn">10</span> <span class="br-p"><br><br></span>যে পাথরগুলি দিয়ে ভিত্তি গাঁথা হয়েছিল, সেগুলিও ছিল আট হাত লম্বা ও দশ হাত চওড়া দামী পাথর।</div>
<div class="v" id="v11"><span class="vn">11</span> এর উপরের অংশে মাপ অনুযায়ী কেটে আনা দামী পাথর আর সীডার কাঠের কড়ি ব্যবহার করা হয়েছিল।</div>
<div class="v" id="v12"><span class="vn">12</span> প্রাসাদের বৃহৎ প্রাঙ্গণ, মন্দিরের ভেতরের প্রাঙ্গণ ও মন্দিরের প্রবেশ পথের বারান্দার চারিদিকের দেওয়ালের মতই প্রতি তিন থাক পাথরের পর এক থাক সীডার কাঠ দিয়ে গাঁথা হয়েছিল।</div>
<div class="v" id="v13"><h2>হীরামের কাজ</h2><span class="vn">13</span> <span class="br-p"><br><br></span>রাজা শলোমন টায়ার নগর থেকে হীরাম নামে একজন দক্ষ ব্রোঞ্জের কারিগরকে আনালেন। তার বিধবা মা ছিল নপ্তালি গোষ্ঠীর মেয়ে।</div>
<div class="v" id="v14"><span class="vn">14</span> <span class="br-p"><br><br></span>তার পরলোকগত পিতাও ছিল টায়ার নগরের একজন নামকরা ব্রোঞ্জের কুশলী কারিগর। হীরাম ছিল জ্ঞানী বুদ্ধিমান ও কুশলী কারিগর। সে শলোমনের আমন্ত্রণ গ্রহণ করে তাঁর নির্দেশমত ব্রোঞ্জের কারুকাজের ভার নিল।</div>
<div class="v" id="v15"><h2>ব্রোঞ্জের স্তম্ভ</h2><h2>(<b>140 3:15-17</b>)</h2><span class="vn">15</span> <span class="br-p"><br><br></span>হীরাম ঢালাই করে দুটো ব্রোঞ্জের স্তম্ভ তৈরী করল। প্রত্যেকটা আঠেরো হাত উঁচু আর বারো হাত চওড়া। স্তম্ভদুটির ভেতরটা ছিল ফাঁপা, চার আঙুল পুরু ঢালাই করা পাত দিয়ে তৈরী।</div>
<div class="v" id="v16"><span class="vn">16</span> স্তম্ভ দুটির মাথায় বসানোর জন্য সে ব্রোঞ্জ ঢালাই করে পাঁচ হাত উঁচু দুটি চূড়া তৈরী করল।</div>
<div class="v" id="v17"><span class="vn">17</span> তারপর স্তম্ভের চূড়া দুটির গায়ে শিকলের নকশায় কারুকার্য করে দিল।</div>
<div class="v" id="v18"><span class="vn">18</span> তার উপরে আবার দুই সারি করে ব্রোঞ্জের ডালিম ঝুলিয়ে দিল।</div>
<div class="v" id="v19"><span class="vn">19</span> বারান্দায় দুটি থামের উপরের চূড়াগুলি ছিল চার হাত উঁচু লিলি ফুলের নকশায় তৈরী</div>
<div class="v" id="v20"><span class="vn">20</span> শিকলের জালি নকশার উপরকার গোলাকার অংশের উপরে চূড়া দুটি বসান হয়েছিল। প্রত্যেকটি চূড়াকে ঘিরে দুশো ডালিম দুই সারিতে ঝুলিয়ে দেওয়া হল।</div>
<div class="v" id="v21"><span class="vn">21</span> <span class="br-p"><br><br></span>হীরাম মন্দিরে প্রবেশ পথ বারান্দার সামনে স্তম্ভ দুটি স্থাপন করল। দক্ষিণ দিকের স্তম্ভটির নাম রাখল ‘যাখিন’ [ঈশ্বর] এবং উত্তরের স্তম্ভটির নাম রাখল ‘বোয়াস’।</div>
<div class="v" id="v22"><span class="vn">22</span> <span class="br-p"><br><br></span>স্তম্ভ দুটির চূড়া লিলি ফুলের নকশায় তৈরী করা হয়েছিল। স্তম্ভ তৈরীর কাজ শেষ হল।</div>
<div class="v" id="v23"><h2>ব্রোঞ্জের চৌবাচ্চা</h2><h2>(<b>140 4:2-5</b>)</h2><span class="vn">23</span> <span class="br-p"><br><br></span>এরপর হীরাম ব্রোঞ্জ ঢালাই করে একটা জলাধার তৈরী করল।তার নাম দিল ‘ঢালাই করা সাগর’ জলাধারটির গভীরতা পাঁচ হাত, ব্যাস দশ হাত আর তার পরিধি ছিল ত্রিশ হাত।</div>
<div class="v" id="v24"><span class="vn">24</span> এই ত্রিশ হাত পরিধি ঘিরে বাইরের দিকের কানার নীচে বসান হয়েছিল দুই সারি লাউ। জলাধারটি ঢালাই করার সময় এগুলিও একইসাথেই ঢালাই করা হয়েছিল।</div>
<div class="v" id="v25"><span class="vn">25</span> বারোটা ব্রোঞ্জের ষাঁড়ের পিঠের ওপর এটি বসানো হয়েছিল। তিনটি ষাঁড়ের মুখ ছিল উত্তর দিকে, তিনটির দক্ষিণ দিকে, তিনটির পূর্বদিকে আর তিনটির ভেতরের দিকে।</div>
<div class="v" id="v26"><span class="vn">26</span> জলাধারটি ছিল এক বিঘৎ পুরু। কানার ভেতর দিকটা ছিল বাটির কানার মত আর বাইরের দিকটা ছিল লিলি ফুলের পাঁপড়ির মত। জলাধারটিতে দুই হাজার বাথ<sup class="fnm"><a name="fnm3" href="#fn3">3</a></sup> জল ধরত ।</div>
<div class="v" id="v27"><h2>ব্রোঞ্জের গাড়ী</h2><span class="vn">27</span> <span class="br-p"><br><br></span>এইসাথে হীরাম দশটি ব্রোঞ্জের গাড়ি তৈরী করল। প্রত্যেকটি চার হাত লম্বা, চার হাত চওড়া আর তিন হাত উঁচু।</div>
<div class="v" id="v28"><span class="vn">28</span> গাড়ির কাঠামোর মধ্যে চারকোণা পাটা বসিয়ে এগুলি তৈরী করা হয়েছিল।</div>
<div class="v" id="v29"><span class="vn">29</span> পাটাগুলির উপরে সিংহ, বৃষ আর করূবের ছবি আঁকা ছিল আর কাঠামোর গায়ে সিংহ ও বৃষের উপরে এবং নীচে শিকলের মালার কারুকার্য করা হয়েছিল।</div>
<div class="v" id="v30"><span class="vn">30</span> প্রত্যেকটা গাড়িতে লাগান হল চারটে করে ব্রোঞ্জের চাকা আর আল। প্রক্ষালন পাত্র রাখার জন্য চারকোণা চারিটি ব্রোঞ্জের পায়া তৈরী করা হল। মালার কারুকার্য করা হল পায়াগুলির গায়ে।</div>
<div class="v" id="v31"><span class="vn">31</span> <span class="br-p"><br><br></span>পাত্র বসানোর জন্য পায়াগুলির উপরে এক হাত উঁচু ও দেড় হাত বেড়-এর গোল কাঠামো বসানো হল। এর চারিদিকেও খোদাই করে কারুকার্য করা হল।</div>
<div class="v" id="v32"><span class="vn">32</span> পাটার নীচে লাগান চাকাগুলি ছিল দেড় হাত উঁচু। চাকার আলগুলো গাড়ির সঙ্গে একসাথেই ঢালাই করা ছিল।</div>
<div class="v" id="v33"><span class="vn">33</span> এই চাকাগুলোর গড়ন ছিল রথের চাকার মতই। সেগুলোর আল, বেড়, আড়া এবং নাভি—সবই ছাঁচে ঢালাই করা হয়েছিল।</div>
<div class="v" id="v34"><span class="vn">34</span> <span class="br-p"><br><br></span>প্রত্যেকটি গাড়ির চারকোণে চারটি হাতল লাগান ছিল। এগুলিরও গাড়ির সাথে একই ছাঁচে ঢালাই করা হয়েছিল।</div>
<div class="v" id="v35"><span class="vn">35</span> প্রত্যেকটি গাড়ির মাথায় লাগান ছিল একটা করে আধ হাত উঁচু গোল বালা। পাটার সঙ্গেই যুক্তভাবে হাতল ঢালাই করা হয়েছিল।</div>
<div class="v" id="v36"><span class="vn">36</span> পায়া ও পাটার গায়ে করূব, সিংহ ও খেজুর গাছ খোদাই করা হল এবং প্রত্যেকটি খোদাই করা ছবির মাঝখানের ফাঁক অনুযায়ী চারদিকে শিকলের কারুকার্য দিয়ে সাজিয়ে দেওয়া হল।</div>
<div class="v" id="v37"><span class="vn">37</span> দশটি গাড়ি আকারে, আয়তনে একই মাপে, একই ছাঁচে তৈরী করা হয়েছিল।</div>
<div class="v" id="v38"><span class="vn">38</span> <span class="br-p"><br><br></span>প্রত্যেকটা গাড়ির জন্য হীরাম একটা করে দশটা গামলা তৈরী করল। প্রত্যেকটি গামলা চার হাত চওড়া ছিল এবং প্রত্যেকটাতে আটশো লিটার জল ধরত।<sup class="fnm"><a name="fnm4" href="#fn4">4</a></sup></div>
<div class="v" id="v39"><span class="vn">39</span> সে পাঁচখানা গাড়ি মন্দিরের দক্ষিণ দিকে এবং পাঁচখানা গাড়ি রাখল মন্দিরের উত্তর দিকে। আর চৌবাচ্চাটা রাখল মন্দিরের দক্ষিণ-পূর্ব কোণে।</div>
<div class="v" id="v40"><h2>মন্দিরের আসবাব পত্রের তালিকা</h2><h2>(<b>140 4:11-5:1</b>)</h2><span class="vn">40</span> <span class="br-p"><br><br></span>হীরাম অনেক পাত্র, বেলচা, গামলা তৈরী করল। রাজা শলোমনের নির্দেশে ঈশ্বরের মন্দিরের জন্য তার সমস্ত কাজ সে শেষ করল। এখানে তার তালিকা দেওয়া হল। <span class="br-p"><br><br></span>দুটি স্তম্ভ। স্তম্ভের উপর গোলাকার দুটি চূড়া। <span class="br-p"><br><br></span>প্রত্যেক চূড়ার জন্য নক্‌শা করা জালি ও শিকল। <span class="br-p"><br><br></span>চূড়ার অলঙ্করণের জন্য চারধারে দুই সারিতে ডালিম। প্রত্যেক সারিতে একশো <span class="br-p"><br><br></span>করে মোট চারশো ডালিম। <span class="br-p"><br><br></span>দশটি গাড়ি। <span class="br-p"><br><br></span>দশটি গামলা ও চৌব্বাচ্চা। চৌবাচ্চা রাখার জন্য বারোটি পিতলের ষাঁড়। <span class="br-p"><br><br></span>পাত্র,হাতা ও গামলা। রাজা শলোমনের নির্দেশে প্রভুর <span class="br-p"><br><br></span>মন্দিরের জন্য উল্লিখিত আসবাবপত্রগুলি <span class="br-p"><br><br></span>সবই পালিশ করা পিতলে তৈরী করা হয়েছিল।</div>
<div class="v" id="v46"><span class="vn">46</span> <span class="br-p"><br><br></span>সুক্কেত ও সারতনের মাঝখানে জর্ডনের উপত্যকায় ঢালাই কারখানায় রাজা শলোমন এগুলি তৈরী করিয়েছিলেন।</div>
<div class="v" id="v47"><span class="vn">47</span> <span class="br-p"><br><br></span>সংখ্যায় অনেক হওয়ার জন্য শলোমন এগুলি আর ওজন করান নি। সুতরাং এগুলির জন্য পরিমাণে কত পিতল লেগেছিল তা আর নির্ধারণ করা যায় নি।</div>
<div class="v" id="v48"><span class="vn">48</span> <span class="br-p"><br><br></span>শলোমন প্রভু পরমেশ্বরের মন্দিরের জন্য সোনার আসবাবপত্রও তৈরী করেছিলেন। সোনার বেদী, প্রভু পরমেশ্বরের উপস্থিতির প্রতীক রুটি রাখার জন্য সোনার টেবিল,<sup class="fnm"><a name="fnm5" href="#fn5">5</a></sup></div>
<div class="v" id="v49"><span class="vn">49</span> মহাপবিত্র স্থানে রাখান জন্য দশটি সোনার পিলশূজ। এগুলির পাঁচটি রাখা হয়েছিল দক্ষিণে এবং পাঁচটি উত্তরে। সোনার ফুল, প্রদীপ ও চিম্‌টা।<sup class="fnm"><a name="fnm6" href="#fn6">6</a></sup></div>
<div class="v" id="v50"><span class="vn">50</span> সোনার ডাবর, কাটারি, বাটি চামচ ও ছাইদান, মন্দিরের ভিতরের ঘর অর্থাৎ মহাপবিত্র স্থানের দরজা ও মন্দিরের দরজার জন্য সোনার কবজা। উল্লিখিত আসবাবপত্র ও সরঞ্জামগুলি সবই সোনা দিয়ে তৈরী করা হয়েছিল।</div>
<div class="v" id="v51"><span class="vn">51</span> প্রভু পরমেশ্বরের মন্দিরে নির্মাণের কাজ শেষ হওয়ার পর শলোমন তাঁর পিতা দাউদ যেসব সোনা-রূপোর আসবাবপত্র প্রভু পরমেশ্বরের উদ্দেশে উৎসর্গ করেছিলেন, সেগুলি মন্দিরের ভাণ্ডারে এনে রাখলেন।<sup class="fnm"><a name="fnm7" href="#fn7">7</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গ্রীক। হিব্রু: চার</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:110 3:1'><!--endraw 1-->১ রাজা 3:1<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> 40 হাজার লিটার</div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:20 30:17-21'><!--endraw 1-->যাত্রা 30:17-21<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:20 25:23-30'><!--endraw 1-->যাত্রা 25:23-30<!--raw 1 bo --></a><!--endraw 1-->; <!--raw 1 bo --><a href='B:20 30:1-3'><!--endraw 1-->30:1-3<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:20 25:31-40'><!--endraw 1-->যাত্রা 25:31-40<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a href='B:100 8:11'><!--endraw 1-->২ শমু 8:11<!--raw 1 bo --></a><!--endraw 1-->; <!--raw 1 bo --><a href='B:130 18:11'><!--endraw 1-->১ বংশা 18:11<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>