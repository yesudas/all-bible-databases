<html><head>
<meta http-equiv="Content-Type" content="text/html;charset=utf-8" />
<title>1Sam 1 &ndash; শমুয়েলের প্রথম পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Sam', 1);">
<div id="navbar"><a href="../index.html">পবিএ বাইবেল CL Bible</a> &ndash; <b>শমুয়েলের প্রথম পুস্তক</b> &ndash; <b>1</b> <a href="1Sam_2.html">2</a> <a href="1Sam_3.html">3</a> ... <a href="1Sam_31.html">31</a> </div><hr>
<h1>1Sam 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->বিচারপতিদের যুগ থেকে রাজতন্ত্রের যুগে ইসরায়েল জাতির উত্তরণের কাহিনী লিপিবদ্ধ হয়েছে শমুয়েলের প্রথম পুস্তকে। ইসরায়েলের জাতীয় জীবনের এই পরিবর্তন আবর্তিত হয়েছিল মূলতঃ তিনজনকে কেন্দ্র করে, শেষ মহান বিচারপতি শমুয়েল, ইসরায়েলের প্রথম রাজা শৌল এবং দাউদ, রাজক্ষমতা লাভের আগে যাঁর রোমাঞ্চকর ঘটনাবলী শমুয়েল ও শৌলের বিবরণের সঙ্গে গাঁথা হয়ে গেছে। <!--raw 1 bo --><p/><!--endraw 1-->এই পুস্তকের মূল কথা, বাইবেলের পুরাতন নিয়মের অন্যান্য ইতিহাস পুস্তকগুলি মতই—ঈশ্বরের প্রতি নিষ্ঠা ও আনুগত্য সফলতা আনে, অন্যথায় আনে বিপর্যয়। এ কথা পুরোহিত এলির কাছে ঈশ্বরের প্রত্যাদেশের মধ্যেই সুস্পষ্টভাবে বলা হয়েছে। “যারা আমাকে মান্য করবে, আমিও তাদের গৌরবান্বিত করব, আর যারা আমাকে অবজ্ঞা করবে, তারা হবে অবমানিত” <!--raw 1 bo --><a href='B:90 2:30'><!--endraw 1-->2:30<!--raw 1 bo --></a><!--endraw 1-->। <!--raw 1 bo --><p/><!--endraw 1-->এই পুস্তকে রাজতন্ত্র প্রতিষ্ঠা সম্পর্কে মিশ্র অনুভূতির কথা বর্ণিত হয়েছে। প্রভু পরমেশ্বর স্বয়ং ইসরায়েল জাতির রাজারূপে পূজিত ছিলেন কিন্তু প্রজাদের অনুরোধের উত্তরেপ্রভু পরমেশ্বর তাদের জন্য একজন রাজা মনোনীত করলেন। এ ক্ষেত্রে গুরুত্বপূর্ণ বিষয় হল এই যে, রাজা এবং ইসরায়েলী প্রজাবৃন্দ—উভয়তঃই ঈশ্বরের সার্বভৌম অধিকার ও বিচারের অধীন ছিলেন (<!--raw 1 bo --><a href='B:90 2:7-10'><!--endraw 1-->2:7-10<!--raw 1 bo --></a><!--endraw 1-->)। ঈশ্বরের বিধানে ধনী-দরিদ্র নির্বিশেষে সকলের সামন অধিকার—এ অধিকার অব্যাহত রাখতে হবে। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়বস্তুর রূপরেখা<!--raw 1 bo --></b><!--endraw 1--> <!--raw 1 bo --><p/><!--endraw 1-->• ইসরায়েলের বিচারপতিরূপে শমুয়েল <!--raw 1 bo --><a href='B:90 1:1-7:17'><!--endraw 1-->1:1-7:17<!--raw 1 bo --></a><!--endraw 1--> <!--raw 1 bo --><br/><!--endraw 1-->• শৌলের রাজ্যভিষেক <!--raw 1 bo --><a href='B:90 8:1-10:27'><!--endraw 1-->8:1-10:27<!--raw 1 bo --></a><!--endraw 1--> <!--raw 1 bo --><br/><!--endraw 1-->• শৌলের রাজত্বের প্রথম বৎসর <!--raw 1 bo --><a href='B:90 11:1-15:35'><!--endraw 1-->11:1-15:35<!--raw 1 bo --></a><!--endraw 1--> <!--raw 1 bo --><br/><!--endraw 1-->• দাউদ এবং শৌল <!--raw 1 bo --><a href='B:90 16:1-30:31'><!--endraw 1-->16:1-30:31<!--raw 1 bo --></a><!--endraw 1--> <!--raw 1 bo --><br/><!--endraw 1-->• শৌল ও তাঁর পুত্রদের মৃত্যু <!--raw 1 bo --><a href='B:90 31:1-13'><!--endraw 1-->31:1-13<!--raw 1 bo --></a><!--endraw 1-->
</div>
<div class="biblehtmlcontent verses" id="verses">
<div class="v" id="v1"><h2>শমুয়েলের প্রথম পুস্তক</h2><span class="vn">1</span> <span class="br-p"><br><br></span>ইফ্রয়িম প্রদেশের পার্বত্য অঞ্চলে রামাথায়িম-সোফিম একটি গ্রাম। সেখানে এলকানা নামে ইফ্রয়িম বংশের এক ব্যক্তি বাস করতেন। তাঁর পিতার নাম যিহোরাম। যিহোরাম ছিলেন ইলিহুর পুত্র। ইলিহু তোহের পুত্র। তোহ সুফের পুত্র।</div>
<div class="v" id="v2"><span class="vn">2</span> <span class="br-p"><br><br></span>এলকানার দুই স্ত্রী। একজনের নাম হান্না, অন্যজনের নাম পনিন্না। পনিন্নার ছেলেমেয়ে ছিল, কিন্তু হান্না ছিলেন নিঃসন্তান।</div>
<div class="v" id="v3"><span class="vn">3</span> এলকানা প্রতি বৎসর সর্বাধিপতি প্রভু পরমেশ্বরের আরাধনা ও তাঁর উদ্দেশে বলি উৎসর্গ করার জন্য শীলোতে যেতেন। সেখানে এলির দুই পুত্র হফনি ও পিনহস প্রভু পরমেশ্বরের পুরোহিত ছিলেন।</div>
<div class="v" id="v4"><span class="vn">4</span> বলি উৎসর্গের দিন এলকানা তাঁর স্ত্রী পনিন্না ও তাঁর ছেলেমেয়েদের নৈবেদ্যের অংশ দিতেন।</div>
<div class="v" id="v5"><span class="vn">5</span> কিন্তু তিনি হান্নাকে দিতেন দ্বিগুণ অংশ। কারণ তাঁকেই তিনি ভালবাসতেন কিন্তু প্রভু পরমেশ্বর হান্নাকে নিঃসন্তান করেছিলেন।</div>
<div class="v" id="v6"><span class="vn">6</span> প্রভু পরমেশ্বর হান্নাকে বন্ধ্যা করেছিলেন বলে তাঁর সপত্নী তাঁকে উত্যক্ত করে তুলতেন।</div>
<div class="v" id="v7"><span class="vn">7</span> প্রভু পরমেশ্বরের মন্দিরে গেলে হান্নার স্বামী তাঁর সঙ্গে অনুরূপ আচরণ করতেন, আর তাঁর সপত্নীও একইভাবে তাঁকে উত্যক্ত করতেন।</div>
<div class="v" id="v9"><h2>হান্না এবং এলি</h2><span class="vn">9</span> <span class="br-p"><br><br></span>একবার শীলোতে তাঁদের খাওয়াদাওয়ার পাট সারা হলে হান্না উঠে মন্দিরে গেলেন পুরোহিত এলি তখন প্রভু পরমেশ্বরের মন্দিরের দ্বারের পাশে একটি আসনে বসেছিলেন।</div>
<div class="v" id="v10"><span class="vn">10</span> তীব্র মনোবেদনায় ব্যাকুল হয়ে হান্না কাঁদতে কাঁদতে প্রভুর কাছে প্রার্থনা করতে লাগলেন।</div>
<div class="v" id="v11"><span class="vn">11</span> তিনি মানত করে বললেন, হে সর্বাধিপতি প্রভু পরমেশ্বর, দেখ তোমার এই দাসীর দুর্দশা, ভুলো না আমায়, তোমার এই দাসীকে একটি পুত্র সন্তান দাও। যদি দাও, তবে চিরদিনের জন্য তাকে আমি তোমার উদ্দেশে নিবেদন করে দেব। তার মাথায় কখনও ক্ষুর<sup class="fnm"><a name="fnm1" href="#fn1">1</a></sup> স্পর্শ করা হবে না।<sup class="fnm"><a name="fnm2" href="#fn2">2</a></sup></div>
<div class="v" id="v12"><span class="vn">12</span> <span class="br-p"><br><br></span>হান্না দীর্ঘ সময় ধরে প্রভু পরমেশ্বরের কাছে প্রার্থনা করছিলেন বলে এলি তাঁর মুখভাব লক্ষ্য করছিলেন।</div>
<div class="v" id="v13"><span class="vn">13</span> হান্না নীরবে প্রার্থনা করছিলেন, তাঁর ঠোঁট শুধু নড়ছিল,কিন্তু স্বর শোনা যাচ্ছিল না।</div>
<div class="v" id="v14"><span class="vn">14</span> তাই এলি ভাবলেন তিনি সুরায় মত্ত হয়েছেন। তিনি তাঁকে বললেন, তুমি আর কতক্ষণ নেশার ঘোরে থাকবে? এবার সুরার প্রভাব মুক্ত হও।</div>
<div class="v" id="v15"><span class="vn">15</span> হান্না বললেন, না গুরুদেব, তা নয়। আমি অতি দুঃখিনী নারী, সুরা কিম্বা উত্তেজক কোন পানীয় আমি গ্রহণ করিনি। আমি প্রভু পরমেশ্বরের কাছে আমার হৃদয়ের দুঃখ উজাড় করে দিচ্ছিলাম।</div>
<div class="v" id="v16"><span class="vn">16</span> দয়া করে মনে করবেন না যে আপনার এই দাসী নীচ প্রকৃতির স্ত্রীলোক। গভীর দুঃখ ও তীব্র মনোবেদনায় কাতর হয়ে আমি এতক্ষণ ধরে বিনতি করছিলাম।</div>
<div class="v" id="v17"><span class="vn">17</span> <span class="br-p"><br><br></span>এলি তখন তাঁকে বললেন, তুমি শান্তিতে ফিরে যাও, ইসরায়েলের আরাধ্য ঈশ্বরের কাছে তুমি যা প্রার্থনা করলে, তিনি তা পূর্ণ করুন।</div>
<div class="v" id="v18"><span class="vn">18</span> হান্না বললেন, আপনার এই দাসীর প্রতি কৃপাদৃষ্টি রাখবেন। হান্না তারপর ফিরে গিয়ে খাদ্য গ্রহণ করলেন। তাঁর মুখের বিষণ্ণতা দূর হল।</div>
<div class="v" id="v19"><span class="vn">19</span> পরদিন ভোরে তাঁরা প্রভু পরমেশ্বরের উদ্দেশে প্রণতি জানিয়ে রামায়-তাঁদের নিজেদের বাড়িতে ফিরে গেলেন। <span class="br-p"><br><br></span>এলকানা তাঁর স্ত্রী হান্নার সঙ্গে মিলিত হলে প্রভু পরমেশ্বর হান্নাকে অনুগ্রহ দান করলেন।</div>
<div class="v" id="v20"><h2>শমুয়েলের জন্ম</h2><span class="vn">20</span> <span class="br-p"><br><br></span>হান্না যথাসময়ে একটি পু্ত্রসন্তানেন জননী হলেন এবং তিনি বললেন, ‘প্রভু পরমেশ্বরের কাছে একে আমি চেয়েছি’-এই বলে তার নাম রাখলেন শমুয়েল।</div>
<div class="v" id="v21"><span class="vn">21</span> পরের বৎসর এলকানা সপরিবারে প্রভু পরমেশ্বরের উদ্দেশে বার্ষিক বলি উৎসর্গ ও মানত পূর্ণ করতে গেলেন।</div>
<div class="v" id="v22"><span class="vn">22</span> কিন্তু হান্না গেলেন না, তিনি তাঁর স্বামীকে বললেন, শিশুটি স্তন্যত্যাগ করা মাত্রই আমি প্রভু পরমেশ্বরের উদ্দেশে তাকে নিবেদন করে আসব, সে চিরকাল সেখানেই থাকবে।</div>
<div class="v" id="v23"><span class="vn">23</span> তাঁর স্বামী এলকানা বললেন, তোমার যা ভাল মনে হয় তাই কর। শিশুটি স্তন্যত্যাগ না করা পর্যন্ত অপেক্ষা কর। প্রভু পরমেশ্বর তোমার<sup class="fnm"><a name="fnm3" href="#fn3">3</a></sup> প্রতিশ্রুতি পূর্ণ করুন। হান্না বাড়িতেই থাকলেন এবং স্তন্যত্যাগ না করা পর্যন্ত শিশুটিকে লালনপালন করতে লাগলেন।</div>
<div class="v" id="v24"><span class="vn">24</span> শিশুটি স্তন্যত্যাগ না করলে হান্না তিন বৎসর বয়স্ক একটি বৃষ<sup class="fnm"><a name="fnm4" href="#fn4">4</a></sup>, এক এফা<sup class="fnm"><a name="fnm5" href="#fn5">5</a></sup> পরিমাণ ময়দা এবং দ্রাক্ষারস পূর্ণ একটি চর্মপাত্রসহ শিশুটিকে নিয়ে শীলোতে প্রভু পরমেশ্বরের মন্দিরে গেলেন।</div>
<div class="v" id="v25"><span class="vn">25</span> শিশুটির বয়স তখন খুবই কম ছিল। বৃষ বলিদানের পর তাঁরা শিশুটিকে এলির কাছে নিয়ে গেলেন।</div>
<div class="v" id="v26"><span class="vn">26</span> হান্না বললেন, গুরুদেব বিশ্বাস করুন, আমিই সেই নারী যে আপনার সামনে দাঁড়িয়ে প্রভু পরমেশ্বরের কাছে বিনতি করেছিল।</div>
<div class="v" id="v27"><span class="vn">27</span> এই শিশুটিকে কামনা করে আমি বিনতি করেছিলাম, প্রভু আমার প্রার্থিত ধন আমাকে দিয়েছেন।</div>
<div class="v" id="v28"><span class="vn">28</span> তাই আমিও একে প্রভু পরমেশ্বরের উদ্দেশে ফিরিয়ে দিলাম। চিরদিনের জন্য একে প্রত্যর্পণ করা হল। তারপর তাঁরা সেখানে প্রভু পরমেশ্বরের উদ্দেশে প্রণতি জানালেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> 1-2 ক্ষুর স্পর্শ করা হবে না: সন্তানকে ঈশ্বরের উদ্দেশে উৎসর্গ করার চিহ্ন</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:40 6:5'><!--endraw 1-->গণনা 6:5<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> তোমার-প্রাচীন অনুবাদ আপন</div>
<div class="fn"><sup class="fnt"><a name="fn4" href="#fnm4">4</a></sup> গ্রীকঃ হিব্রু-তিনটি বৃষ</div>
<div class="fn"><sup class="fnt"><a name="fn5" href="#fnm5">5</a></sup> ঐফা: হিব্রু পদ্ধতির পরিমাপ</div>
</div>
<!-- PARSED ABOVE; EDITING MAY BREAK PARSER -->
</body></html>