<html><head>
<meta http-equiv="Content-Type" content="text/html;charset=utf-8" />
<title>1Sam 11 &ndash; শমুয়েলের প্রথম পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Sam', 11);">
<div id="navbar"><a href="../index.html">পবিএ বাইবেল CL Bible</a> &ndash; <b>শমুয়েলের প্রথম পুস্তক</b> &ndash; <a href="1Sam_1.html">1</a> ... <a href="1Sam_9.html">9</a> <a href="1Sam_10.html">10</a> <b>11</b> <a href="1Sam_12.html">12</a> <a href="1Sam_13.html">13</a> ... <a href="1Sam_31.html">31</a> </div><hr>
<h1>1Sam 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শৌলের বীরত্ব</h2><h2>ইসরায়েলীদের বিজয়োৎসব</h2><span class="vn">1</span> <span class="br-p"><br><br></span>আম্মানদেশের রাজা নাহস এসে গিলিয়দ প্রদেশের যাবেশ নগর অবরোধ করলেন। যাবেশের অধিবাসীরা নাহসকে বলল, আপনি আমাদের সঙ্গে সন্ধি করুন, আমরা আপনার বশ্যতা স্বীকার করব।</div>
<div class="v" id="v2"><span class="vn">2</span> কিন্তু নাহস তাদের বললেন, আমি তোমাদের সকলের ডান চোখ উপড়ে ফেলে সমগ্র ইসরায়েল জতিকে অপদস্থ করব, এই শর্তেই আমি তোমাদের সঙ্গে সন্ধি করতে পারি।</div>
<div class="v" id="v3"><span class="vn">3</span> যাবেশের নেতৃবৃন্দ তাকে বললেন, আমাদের সাতদিন সময় দিন। আমরা ইসরায়েলের সমস্ত অঞ্চলে সংবাদ পাঠাব যদি আমাদের রক্ষা করার কেউ না থাকে তবে আমরা আপনার কাছে আত্মসমর্পণ করব।</div>
<div class="v" id="v4"><span class="vn">4</span> <span class="br-p"><br><br></span>এই সংবাদ নিয়ে কয়েকজন লোক শৌলের বাসস্থান গিবিয়া নগরে গিয়ে সেখানকার লোকদের সমস্ত ব্যাপার জানাল। সেখানকার অধিবাসীরা এই সংবাদ শুনে হাহাকার করতে লাগল।</div>
<div class="v" id="v5"><span class="vn">5</span> শৌল সেই সময়ে পশুপাল নিয়ে মাঠ থেকে ফিরছিলেন। তিনি জিজ্ঞাসা করলেন, কি হয়েছে? লোকে এত কান্নাকাটি করছে কেন? তারা তখন তাঁকে যাবেশের অধিবাসীদের বিপত্তির কথা জানাল।</div>
<div class="v" id="v6"><span class="vn">6</span> শৌল সমস্ত কথা শুনলেন এবং তখন ঈশ্বরের শক্তি তাঁর উপর নেমে এল, তিনি রাগে জ্বলে উঠলেন।</div>
<div class="v" id="v7"><span class="vn">7</span> তিনি তখন এক জোড়া বলদ নিয়ে খণ্ড খণ্ড করে কেটে সংবাদ বাহকদের মারফৎ সেগুলি ইসরায়েলের সমস্ত অঞ্চলে পাঠিয়ে দিলেন এবং বলে দিলেন, শৌল ও শমুয়েলের পিছনে এসে যারা না দাঁড়াবে তাদের পশুপালের এই দশা হবে। প্রভু পরমেশ্বরের ভয়ে তখন সমস্ত লোক একযোগে বেরিয়ে এল।</div>
<div class="v" id="v8"><span class="vn">8</span> বেষকে যখন শৌল তাদের পরিদর্শন করলেন তখন দেখা গেল ইসরায়েলের লোক সংখ্যা তিন লক্ষ এবং যিহুদীয়ার লোক সংখ্যা ত্রিশ হাজার।</div>
<div class="v" id="v9"><span class="vn">9</span> যারা সংবাদ নিয়ে এসেছিল তাদের তিনি বললেন, যাবেশের<sup class="fnm"><a name="fnm1" href="#fn1">1</a></sup> অধিবাসীদের তোমরা বলবে, কাল দুপুরের মধ্যে তোমাদের উদ্ধার করা হবে। তারা ফিরে গিয়ে যাবেশের অধিবাসীদের সে কথা জানালে তারা সাহস ফিরে পেল।</div>
<div class="v" id="v10"><span class="vn">10</span> তারা তখন নাহসকে বলল, কাল আমরা আপনাদের কাছে আত্মসমর্পণ করব, তখন যা ভল বুঝবেন, করবেন।</div>
<div class="v" id="v11"><span class="vn">11</span> পরদিন শৌল তাঁর লোকদের তিন দলে ভাগ করলেন এবং আম্মোনীদের শিবিরে প্রবেশ করে বেলা দুপুর পর্যন্ত তাদের সংহার করলেন। যারা প্রাণে বাঁচল তারা ছত্রভঙ্গ হয়ে যে যেদিকে পারল পালিয়ে গেল।</div>
<div class="v" id="v12"><h2>রাজপদে শৌলের প্রতিষ্ঠা</h2><span class="vn">12</span> <span class="br-p"><br><br></span>পরে জনতা শমুয়েলকে বলল ‘শৌল আবার কিসের রাজা হবে’—এ কথা যারা বলেছিল তাদের ধরে আনা হোক, আমরা তাদের হত্যা করব।</div>
<div class="v" id="v13"><span class="vn">13</span> কিন্তু শৌল বললেন, আজ কারও মৃত্যদণ্ড হবে না, কারণ প্রভু পরমেশ্বর আজ ইসরায়েলীদের জয়যুক্ত করেছেন।</div>
<div class="v" id="v14"><span class="vn">14</span> শমুয়েল জনতাকে বললেন, চল, আমরা গিলগলে যাই, সেখানে শৌলকে রাজারূপে ঘোষণা করে পুনরায় প্রতিষ্ঠা করি।</div>
<div class="v" id="v15"><span class="vn">15</span> তখন সকলে গিলগলে গিয়ে প্রভু পরমেশ্বরের সম্মুখে শৌলকে রাজপদে অভিষিক্ত করল এবং প্রভু পরমেশ্বরের উদ্দেশে স্বস্ত্যয়ন বলি উৎসর্গ করল। তারপর শৌল ও সমগ্র ইসরায়েলী জনতা সেখানে আনন্দে বিজয়োৎসব করল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গ্রীকঃ হিব্রু- তারা</div>
</div>
<!-- PARSED ABOVE; EDITING MAY BREAK PARSER -->
</body></html>