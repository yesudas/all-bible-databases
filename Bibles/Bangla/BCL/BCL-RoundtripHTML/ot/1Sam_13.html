<html><head>
<meta http-equiv="Content-Type" content="text/html;charset=utf-8" />
<title>1Sam 13 &ndash; শমুয়েলের প্রথম পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Sam', 13);">
<div id="navbar"><a href="../index.html">পবিএ বাইবেল CL Bible</a> &ndash; <b>শমুয়েলের প্রথম পুস্তক</b> &ndash; <a href="1Sam_1.html">1</a> ... <a href="1Sam_11.html">11</a> <a href="1Sam_12.html">12</a> <b>13</b> <a href="1Sam_14.html">14</a> <a href="1Sam_15.html">15</a> ... <a href="1Sam_31.html">31</a> </div><hr>
<h1>1Sam 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ফিলিস্তিনীদের বিরুদ্ধে যুদ্ধের প্রস্তুতি</h2><span class="vn">1</span> <span class="br-p"><br><br></span>শৌল ত্রিশ<sup class="fnm"><a name="fnm1" href="#fn1">1</a></sup> বৎসর বয়সে রাজা হন। তিনি কুড়ি<sup class="fnm"><a name="fnm2" href="#fn2">2</a></sup> বৎসর ইসরায়েল জাতির উপর রাজত্ব করেন।</div>
<div class="v" id="v2"><span class="vn">2</span> শৌল ইসরায়েলীদের মধ্য থেকে তিন হাজার লোককে বেছে নিলেন। এদের মধ্যে দুই হাজার লোককে বেছে নিলেন। এদের মধ্যে দুই হাজার লোক মিকমস এবং বেতেলের পার্বত্য এলাকায় শৌলের সঙ্গে এবং এক হাজার লোক বিন্যামীন প্রদেশের গিবিয়াতে যোনাথনের সঙ্গে থাকল।</div>
<div class="v" id="v3"><span class="vn">3</span> বাকী লোকদের তিনি বাড়ি পাঠিয়ে দিলেন। <span class="br-p"><br><br></span>যোনাথন গেবায় ফিলিস্তিনী সৈন্যদের<sup class="fnm"><a name="fnm3" href="#fn3">3</a></sup> আক্রমণ করে তাদের পরাজিত করল আর ফিলিস্তিনীরা সকলে এ সংবাদ জানতে পারল। তখন শৌল ইসরায়েলের সমস্ত অঞ্চলে তূরী বাজিয়ে সমগ্র ইসরায়েল জাতিকে যুদ্ধে যোগদানের জন্য আহ্বান করলেন।</div>
<div class="v" id="v4"><span class="vn">4</span> ইসরায়েলীরা সকলে জানতে পারল যে শৌল ফিলিস্তিনীদের পরাজিত করেছেন এবং ফিলিস্তিনীরা ইসরায়েল বিদ্বেষী হয়ে উঠেছে। সমগ্র ইসরায়েলী তখন শৌলের ডাকে সাড়া দিয়ে গিলগলে সমবেত হল।</div>
<div class="v" id="v5"><span class="vn">5</span> <span class="br-p"><br><br></span>ফিলিস্তিনীরাও ইসরায়েলের বিরুদ্ধে যুদ্ধ করার জন্য সমবেত হল। ত্রিশ হাজার রথ, ছয় হাজার অশ্বারোহী এবং সমুদ্রতীরের বালুকণার মত অগণিত পদাতিক সৈন্যসহ তারা এসে বেথ-এবনের বিপরীতে দিকে মিকমসে শিবির স্থাপন করল।</div>
<div class="v" id="v6"><span class="vn">6</span> শত্রুদের দ্বারা পিষ্ট হয়ে বিপন্ন ইসরায়েলীরা গুহায়, ঝোপ-জঙ্গলে, পাহাড়ে, মাটির নীচের ঘরে এবং গিরিখাতে যে যেখানে পারল গিয়ে আত্মগোপন করল।</div>
<div class="v" id="v7"><span class="vn">7</span> কিছু লোক জর্ডন নদী পার হয়ে গাদ এবং গিলিয়দ অঞ্চলে চলে গেল। শৌল তখন গিলগলে ছিলেন, তাঁর সঙ্গের লোকজনও ভীত ও সন্ত্রস্ত হয়ে পড়ল।</div>
<div class="v" id="v8"><span class="vn">8</span> <span class="br-p"><br><br></span>শমুয়েল যে সময় নির্দিষ্ট করে দিয়েছিলেন সেই অনুযায়ী শৌল সাতদিন অপেক্ষা করলেন, কিন্তু শমুয়েল গিলগলে এলেন না।<sup class="fnm"><a name="fnm4" href="#fn4">4</a></sup></div>
<div class="v" id="v9"><span class="vn">9</span> তখন লোকজন তাঁকে ছেড়ে চলে যেতে লাগল। তিনি তখন হোম ও স্বস্ত্যয়ন বলি প্রস্তুত করতে বললেন এবং নিজেই পূর্ণাহুতি প্রদান করলেন।</div>
<div class="v" id="v10"><span class="vn">10</span> পূর্ণাহুতি সমাপ্ত হওয়ার সঙ্গে সঙ্গে শমুয়েল এসে পৌঁছালেন।</div>
<div class="v" id="v11"><span class="vn">11</span> শৌল তাঁকে অভিবাদন জানাতে এগিয়ে গেলেন। শমুয়েল তাঁকে বললেন, তুমি এ কি করেছ? শৌল বললেন, আমি দেখলাম, লোকজন আমাকে ছেড়ে চলে যাচ্ছে, নির্দিষ্ট সময়ের মধ্যে আপনিও এলেন না,</div>
<div class="v" id="v12"><span class="vn">12</span> এদিকে ফিলিস্তিনীরা মিকমসে সমবেত হচ্ছে, আমি ভাবলাম যে ফিলিস্তিনীরা হয়তো আমাকে আক্রমণ করতে এখনই গিলগলে আসবে। কিন্তু আমি তখনও প্রভু পরমেশ্বরের অনুগ্রহ লাভ করতে পারিনি, তাই বাধ্য হয়ে পূর্ণাহুতি প্রদান করেছি।</div>
<div class="v" id="v13"><span class="vn">13</span> শমুয়েল বললেন, তুমি নির্বোধের মত কাজ করেছ। তোমার আরাধ্য ঈশ্বর প্রভু পরমেশ্বর যে আদেশ দিয়েছিলেন, সেই আদেশ তুমি পালন করনি। যদি করতে তাহলে তিনি ইসরায়েলের উপর তোমার রাজত্ব চিরস্থায়ী করতেন।</div>
<div class="v" id="v14"><span class="vn">14</span> কিন্তু এবার তোমার কর্তৃত্বের অবসান হবে, প্রভু পরমেশ্বর তাঁর মনের মত একজনকে নির্বাচন করে তাকেই নিজ প্রজাদের নেতারূপে প্রতিষ্ঠিত করবেন।<sup class="fnm"><a name="fnm5" href="#fn5">5</a></sup></div>
<div class="v" id="v15"><span class="vn">15</span> কারণ প্রভু পরমেশ্বরের আদেশ তুমি পালন করনি এরপর শমুয়েল গিলগল ছেড়ে বিন্যামীন প্রদেশের গিবিয়ায় চলে গেলেন। <span class="br-p"><br><br></span>শৌল তাঁর সঙ্গের লোকদের গণনা করলেন, সংখ্যায় তারা মাত্র ছশো হল।</div>
<div class="v" id="v16"><span class="vn">16</span> শৌল, তাঁর পুত্র যোনাথন এবং তাঁর সঙ্গী লোকজন বিন্যামীনপ্রদেশের গেবাতে রইলেন।</div>
<div class="v" id="v17"><span class="vn">17</span> ফিলিস্তিনীরা মিকমসে শিবির স্থাপন করল। ফিলিস্তিনীদের শিবির থেকে হানাদার সৈন্যদল তিনদিকে গেল।</div>
<div class="v" id="v18"><span class="vn">18</span> তাদের একদল অফ্রার পথে শুয়াল প্রদেশে গেল। আর এক দল গেল বেথ-হোরেণের পথে। তৃতীয় দল প্রান্তরের নিকটবর্তী সিবোয়িমস উপত্যকার প্রান্তসীমার অভিমুখে এগিয়ে এল।</div>
<div class="v" id="v19"><span class="vn">19</span> <span class="br-p"><br><br></span>সেই সময়ে ইসরায়েল দেশে কোন কর্মকার ছিল না। কারণ ফিলিস্তিনীদের নিষেধাজ্ঞায় ইসরায়েলীরা নিজেদের জন্য কোন খড়্গ বা বর্শা তৈরী করতে পারত না।</div>
<div class="v" id="v20"><span class="vn">20</span> সেইজন্য লাঙ্গলের ফাল, কুড়াল, কোদাল ও কাস্তে শান দেওয়ার জন্য প্রত্যেক ইসরায়েলীকে ফিলিস্তিনীদের কাছে যেতে হত<sup class="fnm"><a name="fnm6" href="#fn6">6</a></sup>।</div>
<div class="v" id="v21"><span class="vn">21</span> সেই সময়ে তাদের লাঙ্গলের ফাল, কুড়াল, ত্রিশূল, বল্লম ইত্যাদির ধার ভোঁতা হয়ে গিয়েছিল।</div>
<div class="v" id="v22"><span class="vn">22</span> তাই, যুদ্ধের দিন শৌল ও তাঁর পুত্র যোনাথন ছাড়া তাঁদের সঙ্গী লোকজনের কাছে কোন খড়্গ বা বর্শা ছিল না।</div>
<div class="v" id="v23"><span class="vn">23</span> ফিলিস্তিনী সেনাবাহিনী ইতিমধ্যে মিকমস গিরিপথ ধরে এগিয়ে এল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সংশোধিত গ্রীক, হিব্রু-কোন সংখ্যা নাই</div>
<div class="fn"><sup class="fnt"><a name="fn2" href="#fnm2">2</a></sup> কিট্টেল পাদটীকা :হিব্রু- এবং দুই বৎসর</div>
<div class="fn"><sup class="fnt"><a name="fn3" href="#fnm3">3</a></sup> 25ক অথবা ফিলিস্তিনী সৈন্যাধ্যক্ষকে হত্যা করলেন।</div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:90 10:8'><!--endraw 1-->১ শমু 10:8<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:510 13:22'><!--endraw 1-->প্রেরিত 13:22<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> হিব্রু : অস্পষ্ট</div>
</div>
<!-- PARSED ABOVE; EDITING MAY BREAK PARSER -->
</body></html>