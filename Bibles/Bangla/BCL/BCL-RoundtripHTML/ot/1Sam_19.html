<html><head>
<meta http-equiv="Content-Type" content="text/html;charset=utf-8" />
<title>1Sam 19 &ndash; শমুয়েলের প্রথম পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Sam', 19);">
<div id="navbar"><a href="../index.html">পবিএ বাইবেল CL Bible</a> &ndash; <b>শমুয়েলের প্রথম পুস্তক</b> &ndash; <a href="1Sam_1.html">1</a> ... <a href="1Sam_17.html">17</a> <a href="1Sam_18.html">18</a> <b>19</b> <a href="1Sam_20.html">20</a> <a href="1Sam_21.html">21</a> ... <a href="1Sam_31.html">31</a> </div><hr>
<h1>1Sam 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দাউদের প্রাণনাশের চক্রান্ত</h2><span class="vn">1</span> <span class="br-p"><br><br></span>শৌল তাঁর পুত্র যোনাথন এবং তাঁর পারিষদবর্গকে বলে দিলেন যেন তারা দাউদকে হত্যা করে।</div>
<div class="v" id="v2"><span class="vn">2</span> কিন্তু যোনাথন দাউদকে খব ভালবাসতেন তাই তিনি দাউদকে বললেন, আমার পিতা শৌল তোমাকে হত্যা করার চেষ্টা করছেন। তুমি কাল সকালবেলা সাবধানে একটা গোপন স্থানে লুকিয়ে থেক।</div>
<div class="v" id="v3"><span class="vn">3</span> তুমি যেখানে থাকবে আমি বাবাকে নিয়ে তার কাছাকাছি জায়গায় গিয়ে দাঁড়াব এবং তোমার সম্পর্কে তাঁর সঙ্গে কথাবার্তা বলব। যদি কিছু জানতে পারি তাহলে এসে তোমাকে বলে দেব।</div>
<div class="v" id="v4"><span class="vn">4</span> <span class="br-p"><br><br></span>পরে যোনাথন তাঁর পিতা শৌলের কাছে দাউদের সুখ্যাতি করে বললেন, মহারাজ, আপনার দাস দাউদের অনিষ্ট করে পাপ করবেন না, সে আপনার কোন অনিষ্ট করেনি বরং তার কাজকর্মের ফলে আপনার অনেক উপকার হয়েছে।</div>
<div class="v" id="v5"><span class="vn">5</span> সে নিজের জীবন বিপন্ন করে সেই ফিলিস্তিনীটাকে বধ করেছে আর তারই ফলে প্রভু পরমেশ্বর ইসরায়েলীদের কেমন বিপুলভাবে জয়যুক্ত করেছেন। তা দেখে আপনিও আনন্দিত হয়েছিলেন। তবে এখন কেন অকারণে দাউদকে হত্যা করে নির্দোষের রক্তপাতজনিত মহাপাপ করবেন?</div>
<div class="v" id="v6"><span class="vn">6</span> শৌল তখন যোনাথনের কথায় কর্ণপাত করলেন। তিনি শপথ করে বললেন, জাগ্রত প্রভু পরমেশ্বরে দিব্য, তাকে হত্যা করা হবে না।</div>
<div class="v" id="v7"><span class="vn">7</span> যোনাথন দাউদকে ডেকে এই সমস্ত কথা তাঁকে জানালেন। তিনি দাউদকে শৌলের কাছে নিয়ে এলেন এবং দাউদ আগের মতই তাঁর কাছে রইলেন।</div>
<div class="v" id="v8"><h2>শৌলের দরবার থেকে দাউদের পলায়ন</h2><span class="vn">8</span> <span class="br-p"><br><br></span>কিছুদিন পরে ফিলিস্তিনীদের সঙ্গে আবার যুদ্ধ বাধল। দাউদ এই যুদ্ধে তাদের এমন প্রচণ্ডভাবে আঘাত করলেন যে তারা পরাজিত হয়ে পালিয়ে গেল।</div>
<div class="v" id="v9"><span class="vn">9</span> প্রভু পরমেশ্বর আবার শৌলকে মানসিক অশান্তিতে<sup class="fnm"><a name="fnm1" href="#fn1">1</a></sup> বিপর্যস্ত করে তুললেন। শৌল নিজের ঘরেই বসেছিলেন, তাঁর হাতে ছিল একটা বর্শা। দাউদ তাঁর সামনে বসে বীণা বাজাচ্ছিলেন।</div>
<div class="v" id="v10"><span class="vn">10</span> এমন সময়ে শৌল বর্শা দিয়ে দাউদকে দেয়ালের সঙ্গে গেঁথে ফেলার চেষ্টা করলেন কিন্তুই দাউদ চকিতে তাঁর সামনে থেকে সরে যাওয়ায় বর্শাটি দেয়ালে গেঁথে গেল। দাউদ সেই রাত্রে পালিয়ে গিয়ে রক্ষা পেলন।</div>
<div class="v" id="v11"><span class="vn">11</span> দাউদের উরর নজর রাখার জন্য এবং সকালবেলায় তাঁকে হত্যা করার জন্য শৌল বাড়িতে অনুচর পাঠালেন। কিন্তু দাউদের স্ত্রী মিখল তাঁকে বললেন, আজ রাত্রেই যদি তুমি প্রাণ নিয়ে না পালাও তবে কাল তোমাকে ওরা হত্যা করবে।<sup class="fnm"><a name="fnm2" href="#fn2">2</a></sup></div>
<div class="v" id="v12"><span class="vn">12</span> মিখল জানালা দিয়ে দাউদকে নামিয়ে দিলেন আর তিনি পালিয়ে গিয়ে আত্মরক্ষা করলেন।</div>
<div class="v" id="v13"><span class="vn">13</span> মিখল তখন একটি পারিবারিক বিগ্রহ<sup class="fnm"><a name="fnm3" href="#fn3">3</a></sup> নিয়ে বিছানায় শুইয়ে দিলেন এবং একটি ছাগলের লোমের কম্বল<sup class="fnm"><a name="fnm4" href="#fn4">4</a></sup> সেটির মাথায় জড়িয়ে কাপড় দিয়ে সেটাকে ঢেকে রাখলেন।</div>
<div class="v" id="v14"><span class="vn">14</span> শৌলের অনুচররা দাউদকে ধরতে এলে মিখল তাদের বললেন, উনি অসুস্থ।</div>
<div class="v" id="v15"><span class="vn">15</span> তখন শৌল তাঁর অনুচরদের দাউদকে দেখতে পাঠালেন এবং বলে দিলেন দাউদকে খাটে করে আমার কাছে নিয়ে এস, আমি তাকে বধ করব।</div>
<div class="v" id="v16"><span class="vn">16</span> অনুচররা ঘরের ভিতর গিয়ে দেখল খাটের উপর সেই বিগ্রহটি ছাগলের লোমের কম্বলে ঢাকা রয়েছে।</div>
<div class="v" id="v17"><span class="vn">17</span> শৌল তখন মিখলকে বললেন, তুমি আমার সঙ্গে এরকম প্রতারণা কেন করলে? তুমি আমার শত্রুকে ছেড়ে দেওয়ায় সে পালিয়ে গিয়েছে। মিখল উত্তর দিলেন, তিনি বলেছিলেন, আমাকে যেতে দাও নইলে আমি তোমাকে হত্যা করব।</div>
<div class="v" id="v18"><span class="vn">18</span> <span class="br-p"><br><br></span>দাউদ ইতিমধ্যে পালিয়ে গিয়ে প্রাণ বাঁচালেন। তিনি রামায় শমুয়েলের কাছে গিয়ে তাঁর প্রতি শৌলের সমস্ত আচরণের কথা জানালেন। তারপর তিনি ও শমুয়েল নায়োথ গ্রামে গিয়ে বাস করতে লাগলেন।</div>
<div class="v" id="v19"><span class="vn">19</span> শৌল সংবাদ পেলেন যে দাউদ রামায় নায়োথে আছেন।</div>
<div class="v" id="v20"><span class="vn">20</span> তখন তিনি দাউদকে ধরবার জন্য অনুচরদের পাঠালেন। পথে একদল পবিত্র আত্মায় আবিষ্ট নবীর সঙ্গে সেই অনুচরদের সাক্ষাৎ হল। ঈশ্বরের শক্তির প্রবল আবেগে তাঁরা ভাবোচ্ছাস প্রকাশ করছিলেন। এঁদের নেতারূপে তারা শমুয়েলকে দাঁড়িয়ে থাকতে দেখল। তখন ঈশ্বরের শক্তি শৌলের অনুচরদের উপরেও অধিষ্ঠিত হলেন, ফলে তারাও ভাবের আবেগে উচ্ছাস প্রকাশ করতে লাগল।</div>
<div class="v" id="v21"><span class="vn">21</span> শৌলের কাছে এই সংবাদ পৌঁছালে তিনি অন্য অনুচরদের পাঠালেন, কিন্তু তারাও ভাবাবিষ্ট হল। শৌল তৃতীয়বার আর একদল অনুচর পাঠিয়ে দিলেন,</div>
<div class="v" id="v22"><span class="vn">22</span> কিন্তু তারাও ভাবাবিষ্ট হয়ে একই আচরণ করতে লাগল। তখন শৌল নিজেই রামায় গেলেন আর সেখু নামক স্থানে যে মস্ত বড় কুয়োটি রয়েছে তার কাছে গিয়ে তিনি জিজ্ঞাসা করলেন, শমুয়েল আর দাউদ কোথায়? একজন বলল, মহারাজ, তাঁরা রামায় নায়োথে আছেন। শৌল তখন নায়োথের দিকে রওনা হলেন।</div>
<div class="v" id="v23"><span class="vn">23</span> ঈশ্বরের শক্তি তাঁর উপরেও অধিষ্ঠিত হল। তিনি রামায় নায়োথে না পৌঁছানো পর্যন্ত পথে যেতে যেতে প্রবল উত্তেজনায় নবীদের মত আচরণ করতে লাগলেন।</div>
<div class="v" id="v24"><span class="vn">24</span> তিনি পোশাক খুলে ফেলে শমুয়েলের সম্মুখেও ভাবাবেশে একই আচরণ করতে লাগলেন এবং সারাদিন ও সারারাত বিবস্ত্র হয়ে পড়ে রইলেন। আর এই জন্যই এই প্রবাদ রটে গেল, শৌলও কি শেষে নবী হয়ে গেলেন?<sup class="fnm"><a name="fnm5" href="#fn5">5</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু : প্রভু পরমেশ্বরের কাছ থেকে মন্দ আত্মা এসে শৌলকে বিপর্যস্ত করে তুলল।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:230 59:1'><!--endraw 1-->গীত 59<!--raw 1 bo --></a><!--endraw 1--> (শিরোনাম)</div>
<div class="fn"><sup class="fnt"><a name="fn3" href="#fnm3">3</a></sup> পারিবারিক বিগ্রহ</div>
<div class="fn"><sup class="fnt"><a name="fn4" href="#fnm4">4</a></sup> হিব্রু শব্দের অর্থ অস্পষ্ট</div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:90 10:11-12'><!--endraw 1-->১ শমু 10:11-12<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>