<html><head>
<meta http-equiv="Content-Type" content="text/html;charset=utf-8" />
<title>1Sam 2 &ndash; শমুয়েলের প্রথম পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Sam', 2);">
<div id="navbar"><a href="../index.html">পবিএ বাইবেল CL Bible</a> &ndash; <b>শমুয়েলের প্রথম পুস্তক</b> &ndash; <a href="1Sam_1.html">1</a> <b>2</b> <a href="1Sam_3.html">3</a> <a href="1Sam_4.html">4</a> ... <a href="1Sam_31.html">31</a> </div><hr>
<h1>1Sam 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হান্নার স্তব</h2><span class="vn">1</span> <span class="br-p"><br><br></span>হান্না প্রার্থনা ও স্তুতি নিবেদন করে বললেনঃ <span class="br-p"><br><br></span><span class="br-ind"><br><span class="indent">&nbsp;</span></span>প্রভু পরমেশ্বর পূর্ণ করেছেন হৃদয় আমার পরম আনন্দে <br><span class="br-ind"><br><span class="indent">&nbsp;</span></span>উন্নত করেছেন তিনি আমার শির <br><span class="br-ind"><br><span class="indent">&nbsp;</span></span>শত্রুর সম্মুখে মুখরিত আমার ওষ্ঠাধর <br><span class="br-ind"><br><span class="indent">&nbsp;</span></span>তাঁরই কৃপায় এই আনন্দ আমার।<sup class="fnm"><a name="fnm1" href="#fn1">1</a></sup> <span class="br-p"><br><br></span> <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>প্রভুর মত পবিত্র কেউ নয় <br><span class="br-ind"><br><span class="indent">&nbsp;</span></span>তুমি বিনা প্রভু কেউ নেই আর <br><span class="br-ind"><br><span class="indent">&nbsp;</span></span>অনুপম আশ্রয়শৈল ঈশ্বর আমাদের <br><span class="br-ind"><br><span class="indent">&nbsp;</span></span>তাঁর মত কেউ নেই। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>দম্ভভরে কেউ কথা বলো না <br><span class="br-ind"><br><span class="indent">&nbsp;</span></span>দর্প যেন নির্গত না হয় তোমাদের মুখ থেকে <br><span class="br-ind"><br><span class="indent">&nbsp;</span></span>কারণ প্রভু সর্বজ্ঞ ঈশ্বর <br><span class="br-ind"><br><span class="indent">&nbsp;</span></span>সকল কাজই তিনি তুলাদণ্ডে পরিমাপ করেন। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>বিক্রমীদের ধনু ভেঙ্গে চুরমার হয়ে গেল <br><span class="br-ind"><br><span class="indent">&nbsp;</span></span>কিন্তু দুর্বল পেল অমিত পরাক্রম। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ভোগসপুখে পরিতৃপ্তের দল <br><span class="br-ind"><br><span class="indent">&nbsp;</span></span>অন্নের জন্য হল মজুর <br><span class="br-ind"><br><span class="indent">&nbsp;</span></span>আর যারা ছিল বুভুক্ষু <br><span class="br-ind"><br><span class="indent">&nbsp;</span></span>তারা পেল ক্ষুধার শান্তি <br><span class="br-ind"><br><span class="indent">&nbsp;</span></span>বন্ধ্যা হল সপ্তপুত্রের জননী <br><span class="br-ind"><br><span class="indent">&nbsp;</span></span>বহুপুত্রবতী হল রিক্তা। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>প্রভুই সংহারকর্তা, প্রভুই জীবনদাতা <br><span class="br-ind"><br><span class="indent">&nbsp;</span></span>পাতালে নামান তিনিই, তিনিই ঊর্ধ্বে উঠান। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দারিদ্র্য ও ঐশ্বর্য প্রভুই দেন <br><span class="br-ind"><br><span class="indent">&nbsp;</span></span>উন্নতি অবনতি তাঁরই অবদান <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ধূলিশয্যা থেকে দীনকে <br><span class="br-ind"><br><span class="indent">&nbsp;</span></span>আবর্জনাস্তূপ থেকে দরিদ্রকে <br><span class="br-ind"><br><span class="indent">&nbsp;</span></span>তিনিই তুলে আনেন, <br><span class="br-ind"><br><span class="indent">&nbsp;</span></span>অভিজাতকুলে আসন দেন তাদের, <br><span class="br-ind"><br><span class="indent">&nbsp;</span></span>মর্যাদার আসনে অধিকার পায় তারা। <br><span class="br-ind"><br><span class="indent">&nbsp;</span></span>পৃথিবীর স্তম্ভরাজির অধিকর্তা প্রভু <br><span class="br-ind"><br><span class="indent">&nbsp;</span></span>তাদেরই উপরেই জগত স্থাপন করেছেন তিনি। <span class="br-p"><br><br></span> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনি পদস্খলন থেকে রক্ষা করেন তাঁর ভক্তদের <br><span class="br-ind"><br><span class="indent">&nbsp;</span></span>কিন্তু দুর্জনেরা বিলুপ্ত হবে ঘোর অন্ধকারে, <br><span class="br-ind"><br><span class="indent">&nbsp;</span></span>কারণ নিজ বলে সিদ্ধিলাভ হয় না কারও। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>প্রভুর বিপক্ষে যারা, তারা হবে চূর্ণ, <br><span class="br-ind"><br><span class="indent">&nbsp;</span></span>আকাশ থেকে তিনি বজ্রপাত করবেন তাদের <br><span class="br-ind"><br><span class="indent">&nbsp;</span></span>উপর, নিখিল বিশ্বের বিচার করবেন প্রভু <br><span class="br-ind"><br><span class="indent">&nbsp;</span></span>তিনি তাঁর রাজাকে করবেন বলদৃপ্ত <br><span class="br-ind"><br><span class="indent">&nbsp;</span></span>উন্নত করবেন তাঁর অভিষিক্তের শির<sup class="fnm"><a name="fnm2" href="#fn2">2</a></sup>। <br></div>
<div class="v" id="v11"><span class="vn">11</span> <span class="br-p"><br><br></span>এলকানা রামায় নিজের বাড়িতে ফিরে গেলেন, কিন্তু বালকটি পুরোহিত এলির তত্ত্বাবধানে প্রভু পরমেশ্বরের পরিচর্যা করতে থাকল।</div>
<div class="v" id="v12"><h2>এলির পুত্রদের ধৃষ্টতা ও তার পরিণাম</h2><span class="vn">12</span> <span class="br-p"><br><br></span>এলির পুত্রেরা নীচ প্রকৃতির লোক ছিল। প্রভু পরমেশ্বরের প্রতি তাদের কোন ভক্তিশ্রদ্ধা ছিল না এবং জনসাধারণের প্রতি পুরোহিতের কর্তব্য ও নৈবেদ্যের ন্যায্য প্রাপ্য সম্পর্কিত বিধিবিধান অগ্রাহ্য করত।</div>
<div class="v" id="v13"><span class="vn">13</span> কোন ব্যক্তি বলি উৎসর্গ করলে মাংস সিদ্ধ হওয়ার সময় পুরোহিতের ভৃত্য একটা ত্রিশূল হাতে নিয়ে উপস্থিত হত এবং</div>
<div class="v" id="v14"><span class="vn">14</span> হাঁড়ি, কড়া, ডাবর বা গামলা ইত্যাদির মধ্যে সেই ত্রিশূল দিয়ে খোঁচা মারত এবং ত্রিশূলে গেঁথে যা উঠে আসত সবই পুরোহিত আত্নসাৎ করত।</div>
<div class="v" id="v15"><span class="vn">15</span> ইসরায়েলের যত লোক শীলোতে আসত তাদের সকলের সঙ্গেই তারা এরকম ব্যবহার করত, এমন কি মেদ অগ্নিসাৎ হওয়ার আগেই পুরোহিতের ভৃত্য এসে বসি উৎসর্গকারীকে বলত, শল্য পাকের জন্য পুরোহিতের প্রাপ্য মাংস দাও, তিনি তোমার কাছ থেকে সিদ্ধ মাংস নেবেন না, কাঁচা মাংসই চান।</div>
<div class="v" id="v16"><span class="vn">16</span> যদি সেই ব্যক্তি বলত, আগে মেদ অগ্নিসাৎ হোক পরে তোমার ইচ্ছা মত নিও, তাহলে সে বলত, না এক্ষুণি দাও নইলে জোর করে কেড়ে নেব।</div>
<div class="v" id="v17"><span class="vn">17</span> এইভাবে প্রভু পরমেশ্বরের দৃষ্টিতে ঐ যুবকদের পাপ অত্যন্ত বেড়ে উঠল কারণ তারা প্রভু পরমেশ্বরের নৈবেদ্যও অবজ্ঞা করত।</div>
<div class="v" id="v18"><h2>এলি ও শমুয়েল</h2><span class="vn">18</span> <span class="br-p"><br><br></span>বালক শমুয়েল ক্ষৌমবস্ত্রের এফোদ<sup class="fnm"><a name="fnm3" href="#fn3">3</a></sup> পরে প্রভু পরমেশ্বরের পরিচর্যা করতেন।</div>
<div class="v" id="v19"><span class="vn">19</span> তাঁর মা প্রতি বৎসর তাঁর জন্য ছোট একটি পোষাক তৈরী করতেন এবং তিনি যখন তাঁর স্বামীর সঙ্গে বার্ষিক বলি উৎসর্গ করতে আসতেন তখন তাঁর জন্য সেটি নিয়ে আসতেন।</div>
<div class="v" id="v20"><span class="vn">20</span> এলি এলকানা ও তাঁর স্ত্রী হান্নাকে আশীর্বাদ করে বলতেন, তোমাদের প্রার্থিত ধন, যাকে প্রভু পরমেশ্বরের কাছ থেকে ভিক্ষা করে নিয়েছ চার পরিবর্তে প্রভু পরমেশ্বর তোমাকে এই স্ত্রীর গর্ভে আরও সন্তান দান করুন।</div>
<div class="v" id="v21"><span class="vn">21</span> তারপর তাঁরা বাড়ি ফিরে যেতেন। প্রভু পরমেশ্বর হান্নার প্রতি সদয় হলেন এবং হান্না তিনটি পুত্র ও দুটি কন্যার জননী হলেন। এদিকে বালক শমুয়েলও প্রভু পরমেশ্বরের সান্নিধ্যে বড় হতে লাগলেন।</div>
<div class="v" id="v22"><span class="vn">22</span> <span class="br-p"><br><br></span>এলি যখন খুব বৃদ্ধ হলেন তখন ইসরায়েলের সমস্ত লোকের সঙ্গে তাঁর পুত্রদের দুর্ব্যবহারের কথা এবং সম্মিলন শিবিরদ্বারে পরিচর্যারত রমণীদের সঙ্গে তাদের ব্যভিচারের কথা প্রায়ই তাঁর কর্ণগোচর হত।</div>
<div class="v" id="v23"><span class="vn">23</span> তিনি তাদের বলতেন, কেন তোমরা এ রকম কাজ করছ? সব লোকের মুখেই আমি তোমাদের এই সব মন্দ কাজের খবর শুনতে পাচ্ছি।</div>
<div class="v" id="v24"><span class="vn">24</span> না, না, বৎসগণ, প্রভু পরমেশ্বরের প্রজারা যা রটনা করছে, যা আমার কানে এসেছে তা মোটেই ভাল নয়।</div>
<div class="v" id="v25"><span class="vn">25</span> যদি কোন ব্যক্তি অপর কোন ব্যক্তির বিরুদ্দে পাপ করে তবে ঈশ্বর তার পক্ষে মধ্যস্থতা করেন, কিন্তু যদি কেউ প্রভু পরমেশ্বরের বিরুদ্ধে পাপ করে তবে কে তার পক্ষে বিনতি করতে পারে? কিন্তু এলির পুত্রেরা পিতার কথায় কর্ণপাত করত না, কারণ তাদের বিনাশ করাই ছিল প্রভু পরমেশ্বরের অভিপ্রায়।</div>
<div class="v" id="v26"><span class="vn">26</span> বালক শমুয়েল ঈশ্বর ও মানুষের প্রীতির পাত্র হয়ে বয়সে ও মহত্ত্বে বেড়ে উঠতে লাগলেন।<sup class="fnm"><a name="fnm4" href="#fn4">4</a></sup></div>
<div class="v" id="v27"><span class="vn">27</span> <span class="br-p"><br><br></span>একদিন এলির পরিবারের একজন ঈশ্বরপরায়ণ ব্যক্তি এলির কাছে এসে বললেন, প্রভু পরমেশ্বর বলেছেনঃ তোমার পিতৃপুরুষেরা যখন মিশরে ফারাও-এর শাসনাধীন ছিল, তখন আমি নিজেকে তোমার পিতৃকুলের কাছে প্রকাশ করেছিলাম এবং আমার যাজক হতে, আমার বেদীতে বলি উৎসর্গ করতে,</div>
<div class="v" id="v28"><span class="vn">28</span> ধূপ জ্বালাতে এবং এফোদ পরিধান করে আমার পরামর্শ গ্রহণ করতে আমি ইসরায়েলের সমস্ত গোষ্ঠীর মধ্য থেকে তাদেরই বেছে নিয়েছিলাম। আমার উদ্দেশে উৎসর্গিত ইসরায়েলের সমস্ত হোম নৈবেদ্য গ্রহণ করার অধিকার আমি তোমার পিতৃবংশকেই দিয়েছিলাম।<sup class="fnm"><a name="fnm5" href="#fn5">5</a></sup></div>
<div class="v" id="v29"><span class="vn">29</span> তবে আমার নিজ নিকেতনে আমার নির্দেশিত বলি ও নৈবেদ্য কেন অবজ্ঞা করছ? আমার প্রজা ইসরায়েল প্রদত্ত সমস্ত নৈবেদ্যের শ্রেষ্ঠাংশ আত্মসাৎ করতে দিয়ে তুমি কেন আমার চেয়েও তোমার পুত্রদের বেশী গুরুত্ব দিচ্ছ?</div>
<div class="v" id="v30"><span class="vn">30</span> অতএব ইসরায়েলের আরাধ্য ঈশ্বর প্রভু পরমেশ্বরের ঘোষণা এই: আমি তোমার পরিবার এবং তোমার পিতৃকুলকে প্রতিশ্রুতি দিয়েছিলাম যে তোমরা চিরকাল যাজকরূপে আমার সেবক<sup class="fnm"><a name="fnm6" href="#fn6">6</a></sup> হয়ে থাকবে। কিন্তু এখন প্রভু পরমেশ্বর বলেন, সেই প্রতিশ্রুতি আমি প্রত্যাহার করলাম। যারা আমাকে মান্য করবে আমিও তাদের গৌরবান্বিত করব, আর যারা আমাকে অবজ্ঞা করবে তারা হবে অবমানিত।</div>
<div class="v" id="v31"><span class="vn">31</span> শোন, অদূর ভবিষ্যতে আমি তোমার পরিবার ও তোমার বংশের শক্তি এমনভাবে নিঃশেষ করব যে তোমার বংশে পরিণত বয়স পর্যন্ত কেউই বেঁচে থাকবে না।</div>
<div class="v" id="v32"><span class="vn">32</span> আপন দুর্দশার মধ্যে তুমি ঈর্ষার দৃষ্টিতে ইসরায়েলের সমস্ত শ্রীবৃদ্ধি লক্ষ্য করবে। তোমার বংশে অপরিণত বয়সেই সকলের মৃত্যু হবে।</div>
<div class="v" id="v33"><span class="vn">33</span> তবে যাজকরূপে আমার সেবার জন্য যদি কাউকে বাঁচিয়ে রাখি তবে সে হবে দৃষ্টিহারা এবং তার জীবন হবে বিষাদময়।<sup class="fnm"><a name="fnm7" href="#fn7">7</a></sup> তোমার বংশধরেরা সকলেই হবে অক্ষম ও অকালমৃত্যু হবে তাদের।</div>
<div class="v" id="v34"><span class="vn">34</span> তোমার দুই পুত্র হফনি ও পিনহসের জীবনে যা ঘটবে তা হবে তোমার পক্ষে চিহ্নস্বরূপ, তারা দুইজনেই একই দিনে মৃত্যুমুখে পতিত হবে।<sup class="fnm"><a name="fnm8" href="#fn8">8</a></sup></div>
<div class="v" id="v35"><span class="vn">35</span> আমি নিজের জন্য একজন বিশ্বস্ত যাজক উত্থাপন করব। তার আচরণ হবে আমার মনের মত এবং আমি তার জন্য স্থায়ী বংশ প্রতিষ্ঠা করব। সে আজীবন আমার অভিষিক্তজনের অনুগ্রহভাজন হবে<sup class="fnm"><a name="fnm9" href="#fn9">9</a></sup>।</div>
<div class="v" id="v36"><span class="vn">36</span> তোমার বংশে যারা অবশিষ্ট থাকবে তাদের প্রত্যেকে একটি রৌপ্যমুদ্রা ও একখণ্ড রুটির জন্য তাঁর কাছে এসে প্রণিপাত করে বলবে, এক খণ্ড রুটি যাতে খেতে পাই তার জন্য অনুগ্রহ করে পৌরোহিত্যের যে কোন কাজে আমাকে নিযুক্ত করুন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:490 1:46-55'><!--endraw 1-->লুক 1:46-55<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> হিব্রু: শৃঙ্গ</div>
<div class="fn"><sup class="fnt"><a name="fn3" href="#fnm3">3</a></sup> এফোদ: পুরোহিতের পরিচ্ছদ</div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:490 2:52'><!--endraw 1-->লুক 2:52<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:20 28:1-4'><!--endraw 1-->যাত্রা 28:1-4<!--raw 1 bo --></a><!--endraw 1-->; <!--raw 1 bo --><a href='B:30 7:35-36'><!--endraw 1-->লেবীয় 7:35-36<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> হিব্রু: আমার সম্মুখে যাতায়াত করবে</div>
<div class="fn"><sup class="fnt"><a name="fn7" href="#fnm7">7</a></sup> গ্রীক : হিব্রু- মানুষের মত মরবে।</div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><a href='B:90 4:11'><!--endraw 1-->১ শমু 4:11<!--raw 1 bo --></a><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> হিব্রু অভিষিক্ত জনের সম্মুখে যাতায়াত করবে।</div>
</div>
<!-- PARSED ABOVE; EDITING MAY BREAK PARSER -->
</body></html>