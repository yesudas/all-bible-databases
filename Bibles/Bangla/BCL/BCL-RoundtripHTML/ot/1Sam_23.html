<html><head>
<meta http-equiv="Content-Type" content="text/html;charset=utf-8" />
<title>1Sam 23 &ndash; শমুয়েলের প্রথম পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Sam', 23);">
<div id="navbar"><a href="../index.html">পবিএ বাইবেল CL Bible</a> &ndash; <b>শমুয়েলের প্রথম পুস্তক</b> &ndash; <a href="1Sam_1.html">1</a> ... <a href="1Sam_21.html">21</a> <a href="1Sam_22.html">22</a> <b>23</b> <a href="1Sam_24.html">24</a> <a href="1Sam_25.html">25</a> ... <a href="1Sam_31.html">31</a> </div><hr>
<h1>1Sam 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ফিলিস্তিনীদের হাত থেকে কেয়িলা নগরী উদ্ধার</h2><span class="vn">1</span> <span class="br-p"><br><br></span>দাউদ লোকমুখে সংবাদ পেলেন যে ফিলিস্তিনীরা কেয়িলা আক্রমণ করে ক্ষেত-খামার সব লুঠ করছে।</div>
<div class="v" id="v2"><span class="vn">2</span> তখন তিনি প্রভু পরমেশ্বরের কাছে জানতে চাইলেন, আমি কি গিয়ে ঐ ফিলিস্তিনীদের আক্রমণ করব? প্রভু পরমেশ্বর দাউদকে বললেন, যাও ফিলিস্তিনীদের আক্রমণ করে কেয়িলা নগরী রক্ষা কর।</div>
<div class="v" id="v3"><span class="vn">3</span> কিন্তু দাউদের অনুচররা তাঁকে বলল, দেখুন, আমরা এই যিহুদীয়া দেশেই থাকতে ভয় পাচ্ছি, কেলিয়াতে ফিলিস্তিনী সৈন্যদের বিরুদ্ধে যাওয়া আরও বিপজ্জনক নয় কি?</div>
<div class="v" id="v4"><span class="vn">4</span> দাউদ আবার প্রভুর কাছে এ বিষয়ে জানতে চাইলেন। প্রভু পরমেশ্বর বললেন, হ্যাঁ, তুমি কেলিয়াতে যাও কারণ, আমি ফিলিস্তিনীদের তোমার হাতে সমর্পণ করব।</div>
<div class="v" id="v5"><span class="vn">5</span> তখন দাউদ ও তাঁর লোকজন কেলিয়াতে গেলেন এবং ফিলিস্তিনীদের আক্রমণ করে তাদের পশুপাল সব ছিনিয়ে আনলেন এবং প্রচণ্ডভাবে তাদের সংহার করলেন। এইভাবে দাউদ কেয়িলার অধিবাসীদের রক্ষা করলেন।</div>
<div class="v" id="v6"><span class="vn">6</span> <span class="br-p"><br><br></span>অহিমেলকের পুত্র অবিয়াথর কেয়িলায় দাউদের কাছে পালিয়ে আসার সময় একটি এফোদ সঙ্গে নিয়ে এসেছিলেন।</div>
<div class="v" id="v7"><span class="vn">7</span> শৌল সংবাদ পেলেন যে দাউদ কেয়িলায় এসেছেন। তিনি বললেন, ঈশ্বর এবার তাকে আমার হাতে সমর্পণ করেছেন কারণ দ্বার ও অর্গলযুক্ত নগরে প্রবেশ করে সে আটক হয়ে পড়েছে।</div>
<div class="v" id="v8"><span class="vn">8</span> শৌল কেয়িলাতে গিয়ে যুদ্ধ করে দাউদ ও তাঁর লোকজনকে অবরোধ করবার জন্য সমস্ত লোককে ডেকে পাঠালেন।</div>
<div class="v" id="v9"><span class="vn">9</span> দাউদ জানতে পারলেন যে শৌল তাঁর অনিষ্ট করার ষড়যন্ত্র করছেন। তিনি পুরোহিত অবিয়াথরকে বললেন, এখানে এফোদ নিয়ে এস।</div>
<div class="v" id="v10"><span class="vn">10</span> তারপর তিনি বললেন, হে প্রভু পরমেশ্বর, ইসরায়েলের আরাধ্য ঈশ্বর, তোমার এই দাস জানতে পেরেছে শৌল আমারই জন্য কেয়িলাতে এসে এই নগর ধ্বংস করার চেষ্টা করছেন।</div>
<div class="v" id="v11"><span class="vn">11</span> কেয়িলার অধিবাসীরা কি আমাকে তাঁর কাছে ধরিয়ে দেবে? তোমার এই দাস শৌলের আসার সম্বন্ধে যে খবর পেয়েছে তা কি সত্যই ঘটবে? হে প্রভু পরমেশ্বর, ইসরায়েলের আরাধ্য ঈশ্বর, অনুগ্রহ করে তোমার দাসকে তা বল।</div>
<div class="v" id="v12"><span class="vn">12</span> প্রভু বললেন, সে আসবে। দাউদ জানতে চাইলেন, কেয়িলার অধিবাসীরা কি আমাকে ও আমার লোকজনকে শৌলের হাতে ধরিয়ে দেবে? প্রভু পরমেশ্বর বললেন। হ্যাঁ, ধরিয়ে দেবে।</div>
<div class="v" id="v13"><span class="vn">13</span> <span class="br-p"><br><br></span>তখন দাউদ ও তাঁর সঙ্গের প্রায় ছশো লোক কেয়িলা থেকে বেরিয়ে যে যেদিকে পারলেন পালিয়ে গেলেন, আর শৌলের কাছে যখন সংবাদ গেল যে দাউদ কেয়িলা ছেড়ে পালিয়ে গেছেন। তখন শৌল যাত্রা স্থগিত রাখলেন।</div>
<div class="v" id="v14"><span class="vn">14</span> দাউদ প্রান্তরে বিভিন্ন নির্জন স্থানে বাস করতে লাগলেন, সীফ প্রান্তরের পাহাড়ী অঞ্চলেই ছিল তাঁর বাস। শৌল প্রতিদিন তাঁর খোঁজ করতেন কিন্তু ঈশ্বর তাঁর হাতে দাউদকে সমর্পণ করলেন না।</div>
<div class="v" id="v15"><span class="vn">15</span> শৌল তাঁর প্রাণনাশের চেষ্টায় বেরিয়েছেন শুনে দাউদ ভীত হলেন।</div>
<div class="v" id="v16"><span class="vn">16</span> দাউদ তখন সীফ প্রান্তরে হোরেশের জঙ্গলে ছিলেন। শৌলের পুত্র যোনাথন জঙ্গলে দাউদের কাছে গেলেন এবং ঈশ্বরের নামে তাঁকে উৎসাহিত করলেন।</div>
<div class="v" id="v17"><span class="vn">17</span> তিনি তাঁকে বললেন, ভয় করো না, আমার পিতা শৌল তোমার কোন ক্ষতি করতে পারবে না। তুমি ইসরায়েলের রাজা হবে এবং তোমার পরেই আমার স্থান। আমার পিতা শৌলও সে কথা জানেন।</div>
<div class="v" id="v18"><span class="vn">18</span> তাঁরা দুইজনে প্রভু পরমেশ্বরের সাক্ষাতে এক চুক্তিতে আবদ্ধ হলেন। দাউদ জঙ্গলেই থাকলেন আর যোনাথন বাড়ি ফিরে গেলেন।<sup class="fnm"><a name="fnm1" href="#fn1">1</a></sup></div>
<div class="v" id="v19"><span class="vn">19</span> <span class="br-p"><br><br></span>সীফের অধিবাসীরা গিবিয়ায় শৌলের কাছে গিয়ে জানাল, দাউদ আমাদের কাছাকাছি জঙ্গলে দুর্গম স্থানে লুকিয়ে আছে। এ জায়গাটি যিহুদীয়ার প্রান্তরের দক্ষিণ হাখিলা পাহাড়ে।<sup class="fnm"><a name="fnm2" href="#fn2">2</a></sup></div>
<div class="v" id="v20"><span class="vn">20</span> মহারাজ, আমরা জানি আপনি তাকে বন্দী করতে কত আগ্রহী। কাজেই আপনি শীঘ্র আমাদের অঞ্চলে চলে আসুন, মহারাজের হাতে তাঁকে সমর্পণ করাই আমাদের কর্তব্য।</div>
<div class="v" id="v21"><span class="vn">21</span> শৌল বললেন, প্রভু পরমেশ্বর তোমাদের আশীর্বাদ করুন, কারণ আমার জন্য তোমাদের মমতা আছে।</div>
<div class="v" id="v22"><span class="vn">22</span> তোমরা যাও, আর‍ও সঠিক সন্ধান নাও, খোঁজ করে দেখ তার আস্তানা কোথায় আর সেখানে কে তাকে দখেছে।</div>
<div class="v" id="v23"><span class="vn">23</span> লোকে আমাকে বলেছে সে অত্যন্ত চতুর। তাই সে যে সব জায়গায় লুকিয়ে থাকে সেগুলি লক্ষ্য করবে এবং এখন সে কোথায় লুকিয়ে আছে তার সঠিক সংবাদ নিয়ে আমার কাছে আসবে। তখন আমি তোমাদের সঙ্গে যাব এবং সে যদি সেখানে থাকে তবে যিহুদার সমস্ত গোষ্ঠীর মধ্য থেকে তাকে আমি খুঁজে বার করবই।</div>
<div class="v" id="v24"><span class="vn">24</span> তখন তারা বিলম্ব না করে শৌলের আগেই সীফে ফিরে গেল। দাউদ এবং তাঁর লোকজন তখন সেই মরুভূমির দক্ষিণে আরাবায় নির্জন মায়োন প্রান্তরে ছিলেন।</div>
<div class="v" id="v25"><span class="vn">25</span> শৌল তাঁর লোকজন নিয়ে দাউদের সন্ধানে বার হয়েছেন-দাউদ লোকমুখে এই সংবাদ পেলেন। তখন তিনি মায়োন প্রান্তরে একটি পাহাড়ে গিয়ে রইলেন। শৌল তা জানতে পেরে মায়োন প্রান্তরে দাউদের পিছনে তাড়া করে গেলেন।</div>
<div class="v" id="v26"><span class="vn">26</span> শৌল পাহাড়ের এক পাশে এবং দাউদ ও তাঁর লোকজন পাহাড়ের আর এক পাশে গিয়ে উপস্থিত হলেন। দাউদ শৌলের ভয়ে অন্যত্র যাওয়ার জন্য ব্যস্ত হয়ে উঠলেন। কারণ তাঁকে ও তাঁর লোকজনকে ধরবার জন্য শৌল তাঁর অনুচরদের নিয়ে তাঁকে ঘিরে ফেলেছিলেন।</div>
<div class="v" id="v27"><span class="vn">27</span> এমন সময় একজন চর এসে শৌলকে বলল, আপনি শিগগির চলে আসুন, ফিলিস্তিনীরা দেশ আক্রমণ করেছে।</div>
<div class="v" id="v28"><span class="vn">28</span> তখন শৌল আর দাউদের পিছনে তাড়া না করে ফিরে গেলেন এবং ফিলিস্তিনীদের বিরুদ্ধে যুদ্ধ যাত্রা করলেন। আর এই জন্য সেই জায়গারটির নাম হোল রক্ষাশৈল।<sup class="fnm"><a name="fnm3" href="#fn3">3</a></sup></div>
<div class="v" id="v29"><span class="vn">29</span> দাউদ সেখানে থেকে চলে গেলেন এবং এনগেদির নানা দুর্গম স্থানে বাস করতে লাগলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:90 18:3'><!--endraw 1-->১ শমু 18:3<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:230 54:1'><!--endraw 1-->গীত 54<!--raw 1 bo --></a><!--endraw 1--> (শিরোনাম)</div>
<div class="fn"><sup class="fnt"><a name="fn3" href="#fnm3">3</a></sup> গ্রীকঃ 24 অধ্যায় প্রথম পদ</div>
</div>
<!-- PARSED ABOVE; EDITING MAY BREAK PARSER -->
</body></html>