<html><head>
<meta http-equiv="Content-Type" content="text/html;charset=utf-8" />
<title>1Sam 27 &ndash; শমুয়েলের প্রথম পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Sam', 27);">
<div id="navbar"><a href="../index.html">পবিএ বাইবেল CL Bible</a> &ndash; <b>শমুয়েলের প্রথম পুস্তক</b> &ndash; <a href="1Sam_1.html">1</a> ... <a href="1Sam_25.html">25</a> <a href="1Sam_26.html">26</a> <b>27</b> <a href="1Sam_28.html">28</a> <a href="1Sam_29.html">29</a> ... <a href="1Sam_31.html">31</a> </div><hr>
<h1>1Sam 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ফিলিস্তিনীদের দেশে দাউদের পলায়ন</h2><span class="vn">1</span> <span class="br-p"><br><br></span>দাউদ মনে মনে ভাবলেনঃ এখন যে কোন দিন শৌলের হাতে আমার জীবন নাশ হতে পারে। ফিলিস্তিনীদের দেশে পালিয়ে না গেলে আমার মঙ্গল নেই। সেখানে গেলে শৌল হতাশ হয়ে সারা ইসরায়েল দেশে আমাকে আর খুঁজে বেড়াবেন না। আমি তাঁর হাত থেকে নিস্তার পাব।</div>
<div class="v" id="v2"><span class="vn">2</span> তাই দাউদ নিজের ছশো অনুচর সঙ্গে নিয়ে গাতের রাজা আখিশের কাছে গেলেন। আখিশ ছিলেন মায়োকের পুত্র।</div>
<div class="v" id="v3"><span class="vn">3</span> দাউদ ও তাঁর লোকজন তাদের পরিবারসহ গাতে আখিশের কাছে বাস করতে লাগলেন। দাউদের সঙ্গে তাঁর দুই স্ত্রী-জেজরিল নিবাসী অহিনোয়ম এবং কারমেল নিবাসী নাবলের বিধবা অবিগল সেখানে ছিলেন।</div>
<div class="v" id="v4"><span class="vn">4</span> দাউদ গাতে পালিয়ে গেছেন-এই সংবাদ শৌলের কাছে পৌঁছালে তিনি তাঁর খোঁজ করা ছেড়ে দিলেন।</div>
<div class="v" id="v5"><span class="vn">5</span> <span class="br-p"><br><br></span>দাউদ একদিন আখিশকে বললেন, মহারাজ যদি আমার উপর প্রসন্ন হয়ে থাকেন, তবে আপনার দেশে কোন নগরে আমাকে স্থান দিন, আমি সেখানেই বাস করব। রাজধানীতে আপনার সঙ্গে কেন আপনার এই দাস বাস করবে?</div>
<div class="v" id="v6"><span class="vn">6</span> আখিশ সেইদিনই সিকলগ নগরটি তাঁকে দান করলেন। এইজন্য আজও সিকলগ নগর যিহুদাবংশের রাজাদের অধিকারে আছে।</div>
<div class="v" id="v7"><span class="vn">7</span> <span class="br-p"><br><br></span>ফিলিস্তিনীদের দেশে দাউদ এক বৎসর চার মাস কাল বাস করেছিলেন।</div>
<div class="v" id="v8"><span class="vn">8</span> দাউদ ও তাঁর অনুচরেরা এই সময়ে গসুর, গিরসি ও তাঁর অমালেকী উপজাতিদের উপর হামলা করতেন। শূর থেকে মিশর পর্যন্ত বিস্তৃত ভূখণ্ডে অতি প্রাচীনকাল থেকে এই উপজাতিদের বাস ছিল।</div>
<div class="v" id="v9"><span class="vn">9</span> দাউদ এই দেশের অধিবাসীদের উপর হামলা করতেন এবং স্ত্রীপুরুষ নির্বিশেষে কাউকেই জীবিত রাখতেন না। গরু, ভেড়া, গাধা, উট এবং সাজপোশাক সব লুঠ করে আখিশের কাছে ফিরে আসতেন।</div>
<div class="v" id="v10"><span class="vn">10</span> আখিশ যখন জিজ্ঞাসা করতেন, আজ কাদের<sup class="fnm"><a name="fnm1" href="#fn1">1</a></sup> উপর তোমরা হামলা করলে? দাউদ বলতেন, যিহুদীয়া অঞ্চলে অথবা যিরহমেলিদের অঞ্চলে অথবা কেনী উপজাতিদের অঞ্চলে।</div>
<div class="v" id="v11"><span class="vn">11</span> দাউদ গাতে সংবাদ নিয়ে আসার জন্য কোন পুরুষ বা স্ত্রীলোককে জীবিত রাখতেন না। তিনি বলতেন, হয়তো এদের কেউ আমাদের কথা ফাঁস করে দিয়ে বলবে যে দাউদ এই রকম কাজ করছে। ফিলিস্তিনীদের দেশে দাউদ যতদিন ছিলেন ততদিন তাঁর এই রীতিই ছিল।</div>
<div class="v" id="v12"><span class="vn">12</span> আখিশ দাউদকে বিশ্বাস করতেন। তিনি ভেবেছিলেন যে দাউদ তার স্বজাতি ইসরায়েলীদের কাছে নিজেকে ঘৃণাস্পদ করে তুলেছে। সে চিরকাল তাঁরই দাস হয়ে থাকবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গ্রীকঃ হিব্রু অস্পষ্ট</div>
</div>
<!-- PARSED ABOVE; EDITING MAY BREAK PARSER -->
</body></html>