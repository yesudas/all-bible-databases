<html><head>
<meta http-equiv="Content-Type" content="text/html;charset=utf-8" />
<title>1Sam 28 &ndash; শমুয়েলের প্রথম পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Sam', 28);">
<div id="navbar"><a href="../index.html">পবিএ বাইবেল CL Bible</a> &ndash; <b>শমুয়েলের প্রথম পুস্তক</b> &ndash; <a href="1Sam_1.html">1</a> ... <a href="1Sam_26.html">26</a> <a href="1Sam_27.html">27</a> <b>28</b> <a href="1Sam_29.html">29</a> <a href="1Sam_30.html">30</a> <a href="1Sam_31.html">31</a> </div><hr>
<h1>1Sam 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শৌলের হতাশা</h2><span class="vn">1</span> <span class="br-p"><br><br></span>সেই সময়ে ফিলিস্তিনীরা ইসরায়েলের বিরুদ্ধে যুদ্ধের জন্য সৈন্য সমাবেশ করল। আখিশ দাউদকে বললেন, মনে রেখ, তোমাকেও তোমার লোকজনকে আমার সৈন্যদলভুক্ত হয়ে অবশ্যই আমার সঙ্গে যেতে হবে।</div>
<div class="v" id="v2"><span class="vn">2</span> দাউদ তাঁকে বললেন, ঠিক আছে, আপনি তাহলে স্বচক্ষেই আপনার দাসের কর্মক্ষমতা দেখতে পাবেন। আখিশ বললেন, আমিও তাহলে তোমাকে সারাজীবন আমার দেহরক্ষীর পদে বহাল করব।</div>
<div class="v" id="v3"><span class="vn">3</span> <span class="br-p"><br><br></span>শমুয়েল তখন গত হয়েছেন। সমগ্র ইসরায়েল জাতি তাঁর জন্য শোক প্রকাশ করে তাঁকে তাঁর নিজের নগর রামায় সমাধিস্থ করেছিল। শৌল সেই সময়ে ভূতের ওঝা ও তন্ত্রসাধকদের দেশ থেকে বিতাড়িত করেছিলেন।<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> <span class="br-p"><br><br></span>ফিলিস্তিনীরা একত্র হয়ে শুনেমে এসে শিবির স্থাপন করল। শৌলও সমস্ত ইসরায়েলীদের একত্র করে শিবির স্থাপন করলেন গিলবোয়াতে।</div>
<div class="v" id="v5"><span class="vn">5</span> শৌল ফিলিস্তিনী সেনাবাহিনী দেখে ভীত হলেন।</div>
<div class="v" id="v6"><span class="vn">6</span> তাঁর হৃদয় অত্যন্ত উদ্বিগ্ন হয়ে উঠল। শৌল তখন প্রভু পরমেশ্বরের কাছে এ বিষয়ে জানতে চাইলেন, কিন্তু প্রভু পরমেশ্বর স্বপ্ন, ঊরিম বা নবী কারও মাধ্যমেই তাঁকে কোন উত্তর দিলেন না।<sup class="fnm"><a name="fnm2" href="#fn2">2</a></sup></div>
<div class="v" id="v7"><span class="vn">7</span> শৌল তখন তাঁর পারিষদদের বললেন, তোমরা একদল স্ত্রীলোক ওঝার খোঁজ কর, আমি তার কাছে গিয়ে এ বিষয়ে জানব। পারিষদরা তাঁকে জানাল, এন্দোরে একটি স্ত্রীলোক আছে সে ভূতের ওঝা।</div>
<div class="v" id="v8"><span class="vn">8</span> শৌল তখন অন্য পোশাক পরে ছদ্মবেশে দুজন লোক সঙ্গে নিয়ে রাত্রে সেই স্ত্রীলোকটির কাছে গেলেন। তিনি তাকে বললেন, আমি যার কথা বলব মন্ত্র পড়ে প্রেতাত্মার সাহায্যে তাকে আনাও।</div>
<div class="v" id="v9"><span class="vn">9</span> সেই স্ত্রীলোকটি তাঁকে বলল, আপনি নিশ্চয়ই জানেন শৌল সমস্ত ভূতের ওঝা ও তন্ত্র সাধকদের দেশ থেকে উচ্ছেদ করেচেন। তাহলে কেন আপনি আমাকে ফাঁদ ফেলে আমার জীবননাশের চেষ্টা করছেন?।</div>
<div class="v" id="v10"><span class="vn">10</span> শৌল প্রভু পরমেশ্বরের নামে দিব্য করে তাকে বললেন, জাগ্রত প্রভু পরমেশ্বরের দিব্য, এর জন্য তোমার কোন শাস্তি হবে না।</div>
<div class="v" id="v11"><span class="vn">11</span> স্ত্রীলোকটি বলল, বলুন কাকে আনাতে হবে? শৌল বললেন, শমুয়েলকে আনাও।</div>
<div class="v" id="v12"><span class="vn">12</span> স্ত্রীলোকটি শমুয়েলকে দেখে চেঁচিয়ে উঠে শৌলকে বলল, কেন আমার সঙ্গে চালাকি করলেন? আপনি তো শৌল।</div>
<div class="v" id="v13"><span class="vn">13</span> শৌল তখন তাঁকে বললেন, তোমার কোন ভয় নেই। তুমি কি দেখেছ বল। স্ত্রীলোকটি তাঁকে বলল, আমি দেখতে পাচ্ছি একজন দেবতা মাটি ফুঁড়ে বেরিয়ে আসছেন। শৌল তাকে জিজ্ঞাসা করলেন, তিনি দেখতে কেমন?</div>
<div class="v" id="v14"><span class="vn">14</span> সে বলল, আলখাল্লা পরা একজন বৃদ্ধ আসছেন। শৌল বুঝলেন, তিনি শমুয়েল। তিনি মাটিতে উপুড় হয়ে পড়ে তাঁকে প্রণাম করলেন।</div>
<div class="v" id="v15"><span class="vn">15</span> <span class="br-p"><br><br></span>শমুয়েল শৌলকে বললেন, কেন তুমি আমাকে উঠিয়ে কষ্ট দিলে? শৌল বললেন, আমি মহাবিপদে পড়েছি। ফিলিস্তিনীরা আমার বিরুদ্ধে যুদ্ধ করতে এসেছে, ঈশ্বরও আমাকে ত্যাগ করেছেন। তিনি আর আমায় উত্তর দিচ্ছেন না, নবীদের মাধ্যমেও নয়, স্বপ্নের দ্বারাও নয়। সেই জন্যই আমার কি কর্তব্য তা জানার জন্যই আপনাকে ডাকিয়ে এনেছি।</div>
<div class="v" id="v16"><span class="vn">16</span> শমুয়েল বললেন প্রভু পরমেশ্বর যখন তোমায় ত্যাগ করে তোমার দিক থেকে মুখ ফিরিয়ে নিয়েছেন তখন আমাকে আর জিজ্ঞাসা করছ কেন?</div>
<div class="v" id="v17"><span class="vn">17</span> প্রভু আমার মুখ দিয়ে যেমন বলিয়েছিলেন তিনি তোমার প্রতি তেমনিই করেছেন। প্রভু তোমার হাত থেকে রাজত্ব কেড়ে নিয়ে তোমার প্রতিবেসী দাউদকে দান করেছেন।<sup class="fnm"><a name="fnm3" href="#fn3">3</a></sup></div>
<div class="v" id="v18"><span class="vn">18</span> তুমি তাঁর আদেশ পালন করনি, অমালেকীদের বিরুদ্ধে তাঁর প্রচণ্ড ক্রোধ চরিতার্থ হতে দাওনি।</div>
<div class="v" id="v19"><span class="vn">19</span> তাই আজ প্রভু পরমেশ্বর তোমার এই দুর্দশা করেছেন। তা ছাড়া প্রভু তোমার সঙ্গে ইসরায়েল জাতিকেও ফিলিস্তিনীদের হাতে পরাজিত করবেন। আগামী কাল তোমার পুত্রদের সঙ্গে তুমিও আমার কাছে আসবে। প্রভু পরমেশ্বর ইসরায়েল সৈন্যবাহিনীকে ফিলিস্তিনীদের হাতে পরাজিত করবেন।<sup class="fnm"><a name="fnm4" href="#fn4">4</a></sup></div>
<div class="v" id="v20"><span class="vn">20</span> শমুয়েলের কথা শুনে শৌল অত্যন্ত ভীত হয়ে সটান মাটিতে পড়ে গেলেন। সারা দিনরাত কিছু না খাওয়ার দরুণ তাঁর শরীরে কোন শক্তি ছিল না।</div>
<div class="v" id="v21"><span class="vn">21</span> সেই স্ত্রীলোকটি শৌলের কাছে এসে দেখল যে তিনি ভয়ে অত্যন্ত মুষড়ে পড়েছেন। তাই দেখে সে শৌলকে বলল, দেখুন, আপনার এই দাসী আপনার আদেশ পালন করেছে, জীবন বিপন্ন করেও আমি আপনার কথা রেখেছি।</div>
<div class="v" id="v22"><span class="vn">22</span> দয়া করে এখন আপনার দাসীর কথা আপনি শুনুন। আপনাকে কিছু খাবার এনে দিচ্ছি, আপনি গ্রহণ করুন, তাহলে চলার শক্তি পাবেন।</div>
<div class="v" id="v23"><span class="vn">23</span> কিন্তু তিনি তাকে প্রত্যাখ্যান করে বললেন, না, আমি কিছু খাব না। কিন্তু তাঁর অনুচররাও সেই স্ত্রীলোকটির সঙ্গে রাজাকে পীড়াপীড়ি করতে লাগল। তখন তিনি তাদের কথায় ভূমিশয্যা ত্যাগ করে উঠে বসলেন।</div>
<div class="v" id="v24"><span class="vn">24</span> সেই স্ত্রীলোকটির একটি মোটাসোটা বাছুর ছিল।</div>
<div class="v" id="v25"><span class="vn">25</span> সে তাড়াতাড়ি সেটাকে বধ করল এবং ময়দা মেখে খামিরবিহীন রুটি তৈরী করে শৌল ও তাঁর অনুচরদের খেতে দিল। খাওয়াদাওয়ার পর তাঁরা রাত্রি থাকতেই সেখান থেকে চলে গেলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:30 20:27'><!--endraw 1-->লেবীয় 20:27<!--raw 1 bo --></a><!--endraw 1-->; <!--raw 1 bo --><a href='B:50 18:10-11'><!--endraw 1-->দ্বি.বি. 18:10-11<!--raw 1 bo --></a><!--endraw 1-->; <!--raw 1 bo --><a href='B:90 25:1'><!--endraw 1-->১ শমু 25:1<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:40 27:21'><!--endraw 1-->গণনা 27:21<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:90 15:28'><!--endraw 1-->১ শমু 15:28<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:90 15:3-9'><!--endraw 1-->১ শমু 15:3-9<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>