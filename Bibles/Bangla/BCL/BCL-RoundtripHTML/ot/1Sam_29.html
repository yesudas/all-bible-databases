<html><head>
<meta http-equiv="Content-Type" content="text/html;charset=utf-8" />
<title>1Sam 29 &ndash; শমুয়েলের প্রথম পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Sam', 29);">
<div id="navbar"><a href="../index.html">পবিএ বাইবেল CL Bible</a> &ndash; <b>শমুয়েলের প্রথম পুস্তক</b> &ndash; <a href="1Sam_1.html">1</a> ... <a href="1Sam_27.html">27</a> <a href="1Sam_28.html">28</a> <b>29</b> <a href="1Sam_30.html">30</a> <a href="1Sam_31.html">31</a> </div><hr>
<h1>1Sam 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরায়েলের বিরুদ্ধে ফিলিস্তিনীদের যুদ্ধযাত্রা</h2><span class="vn">1</span> <span class="br-p"><br><br></span>ফিলিস্তিনীরা আফেকে তাদের সমস্ত সৈন্য একত্র করল। ইসরায়েলীরাও জেডরিলের ঝর্ণার কাছে শিবির স্থাপন করল।</div>
<div class="v" id="v2"><span class="vn">2</span> ফিলিস্তিনীদের নেতৃবৃন্দ কেউ একশো, কেউ বা এক হাজার সেনা সঙ্গে নিয়ে এগিয়ে যেতে লাগলেন। দাউদ ও তাঁর লোকজন আখিশের সঙ্গে সকলের পিছনে যেতে লাগলেন।</div>
<div class="v" id="v3"><span class="vn">3</span> ফিলিস্তিনী সেনানায়করা বলল, এই ইসরায়েলীরা এখানে কি করছে? আখিশ তাদের বললেন, এ ব্যক্তি ইসরায়েলরাজ শৌলের কর্মচারী দাউদ। এ অনেক দিন আমার কাছে আছে। যেদিন এ আমার কাছে পালিয়ে এসেছে সেদিন থেকে আজ পর্যন্ত আমি এর কোন ত্রুটি দেখতে পাইনি।</div>
<div class="v" id="v4"><span class="vn">4</span> কিন্তু ফিলিস্তিনী সেনানায়করা আখিশের উপর ক্রুদ্ধ হলেন। তাঁরা তাঁকে বললেন; আপনি এ ব্যক্তিকে ফেরৎ পাঠিয়ে দিন। আপনি একে যে কাজে নিযুক্ত করেছেন সে কাজেই সে ফিরে যাক। এ আমাদের সঙ্গে যুদ্ধে যেতে পারবে না, এ হয়তো যুদ্ধক্ষেত্রে গিয়ে আমাদের বিপক্ষে যোগ দেবে। আমাদের সৈন্যদের বধ করেই সে হয়তো তার প্রভুকে প্রসন্ন করে তার পক্ষে যাবে।</div>
<div class="v" id="v5"><span class="vn">5</span> এ কি সেই দাউদ নয় যাকে উদ্দেশ্য করে লোকে নেচে নেচে গান করেছিল : <span class="br-p"><br><br></span><span class="br-ind"><br><span class="indent">&nbsp;</span></span>হাজার হাজার মেরেছেন শৌল, <br><span class="br-ind"><br><span class="indent">&nbsp;</span></span>দাউদ মেরেছেন অযুত অযুত।<sup class="fnm"><a name="fnm1" href="#fn1">1</a></sup> <br></div>
<div class="v" id="v6"><span class="vn">6</span> <span class="br-p"><br><br></span>আখিশ তখন দাউদকে ডেকে বললেন, জাগ্রত প্রভু পরমেশ্বরের দিব্য, তুমি সৎ লোক। আমার বিবেচনায় এ অভিযানে তুমি আমার সঙ্গে গেলে ভালই হত, কারণ তুমি যেদিন আমার কাছে এসেছ, সেদিন থেকে আজ পর্যন্ত আমি তোমার কোন দোষ দেখতে পাইনি। কিন্তু নেতারা তোমাকে ভাল চোখে দেখছেন না।</div>
<div class="v" id="v7"><span class="vn">7</span> তাই তোমার ফিরে যাওয়াই ভাল। ফিলিস্তিনী নেতাদের না চটিয়ে তুমি শান্তভাবে ফিরে যাও।</div>
<div class="v" id="v8"><span class="vn">8</span> দাউদ আখিশকে বললেন, কিন্তু আমি কি করেছি? যেদিন থেকে আমি আপনার কাজে নিযুক্ত হয়েছি, সেদিন থেকে আজ পর্যন্ত আপনার এই দাসের কি দোষ দেখতে পেয়েছেন যার জন্য আজ আমি আমার প্রভু মহারাজের শত্রুদের বিরুদ্ধে যুদ্ধে যেতে পারব না? আখিশ দাউদকে বললেন,</div>
<div class="v" id="v9"><span class="vn">9</span> আমি জানি, আমার দৃষ্টিতে তুমি একজন দেবদূতের মতই নির্মল। কিন্তু তা সত্ত্বেও ফিলিস্তিনী সেনানায়কেরা বলেছেন তুমি তাদের সঙ্গে যুদ্ধে যেতে পারবে না।</div>
<div class="v" id="v10"><span class="vn">10</span> তাই তুমি ও তোমার প্রভু শৌলের যে সব অনুচর তোমার সঙ্গে এসেছে তাদের নিয়ে তুমি খুব ভোরে উঠে চলে যাও। ভোরের আলো ফুটে ওঠার সঙ্গে সঙ্গে তোমরা বিদায় নিও।</div>
<div class="v" id="v11"><span class="vn">11</span> দাউদ তাঁর লোকজন নিয়ে খুব ভোরেই ফিলিস্তিনীদের দেশে ফিরে যাওয়ার জন্য যাত্রা করলেন। ফিলিস্তিনীরা কিন্তু জেজরিলের দিকে এগিয়ে গেল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:90 18:7'><!--endraw 1-->১ শমু 18:7<!--raw 1 bo --></a><!--endraw 1-->; <!--raw 1 bo --><a href='B:90 21:11'><!--endraw 1-->21:11<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>