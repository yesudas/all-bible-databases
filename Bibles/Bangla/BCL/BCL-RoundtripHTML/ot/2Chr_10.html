<html><head>
<meta http-equiv="Content-Type" content="text/html;charset=utf-8" />
<title>2Chr 10 &ndash; দ্বিতীয় বংশাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 10);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় বংশাবলি</b> &ndash; <a href="2Chr_1.html">1</a> ... <a href="2Chr_8.html">8</a> <a href="2Chr_9.html">9</a> <b>10</b> <a href="2Chr_11.html">11</a> <a href="2Chr_12.html">12</a> ... <a href="2Chr_36.html">36</a> </div><hr>
<h1>2Chr 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>উত্তরাঞ্চলের ইসরায়েলী গোষ্ঠীর বিদ্রোহ</h2><h2>(<b>110 12:1-20</b>)</h2><span class="vn">1</span> <span class="br-p"><br><br></span>উত্তরাঞ্চলের ইসরায়েলীরা রহবিয়ামকে রাজপদে অভিষিক্ত করার জন্য শেখেমে একত্র হয়েছিলেন, তাই রহবিয়াম শেখেমে গেলেন।</div>
<div class="v" id="v2"><span class="vn">2</span> নবাটের পুত্র যারবিয়াম এই সংবাদ পেয়ে মিশর থেকে ফিরে এলেন। রাজা শলোমনের ভয়ে তিনি মিশরে পালিয়ে গিয়েছিলেন।</div>
<div class="v" id="v3"><span class="vn">3</span> উত্তরাঞ্চলের লোকেরা তাঁকে ডেকে পাঠালেন এবং নিজেরা সদলবলে রহবিয়ামের কাছে গিয়ে বললেন,</div>
<div class="v" id="v4"><span class="vn">4</span> আপনার পিতা আমাদের উপরে দুরূহ বোঝা চাপিয়ে দিয়ে গেছেন। আপনি যদি এই বোঝা হালকা করে দেন, তাহলে আমরা আপনার অনুগত প্রজা হয়ে থাকব।</div>
<div class="v" id="v5"><span class="vn">5</span> <span class="br-p"><br><br></span>রহবিয়াম বললেন, এ বিষয়ে চিন্তা করতে আমাকে তিন দিন সময় দাও।তারপর এস–তাঁরা চলে গেলেন।</div>
<div class="v" id="v6"><span class="vn">6</span> <span class="br-p"><br><br></span>রাজা রহবিয়াম তাঁর পিতা শলোমনের পরামর্শদাতা প্রবীণ অমাত্যদের কাছে পরামর্শ চাইলেন। তাঁদের বললেন, এদের আমি কি উত্তর দেব? আপনাদের মতামত কি?</div>
<div class="v" id="v7"><span class="vn">7</span> <span class="br-p"><br><br></span>তাঁরা বললেন, আপনি যদি এই প্রজাদের প্রতি দয়াপরবশ হয়ে তাদের মনোমত উত্তর দিয়ে খুশী করতে চেষ্টা করেন তাহলে তারা চিরকাল আপনার অনুগত হয়ে থাকবে।</div>
<div class="v" id="v8"><span class="vn">8</span> <span class="br-p"><br><br></span>কিন্তু রহবিয়াম প্রবীণ অমাত্যদের পরামর্শ অগ্রাহ্য করে তাঁর সমবয়সী সঙ্গী যুবক অমাত্যদের কাছে পরামর্শ চাইলেন।</div>
<div class="v" id="v9"><span class="vn">9</span> বললেন, প্রজারা তাদের উপরে চাপান কাজের বোঝা আমাকে হালকা করে দিতে বলেছে, তাদের আমি কি উত্তর দেব? তোমাদের মত কি?</div>
<div class="v" id="v10"><span class="vn">10</span> <span class="br-p"><br><br></span>তারা বলল, ওদের আপনি বলবেন, আমার কড়ি আঙ্গুলটা আমার পিতার কোমরের চেয়েও মোটা।</div>
<div class="v" id="v11"><span class="vn">11</span> তিনি তোমাদের উপরে ভারী বোঝা চাপিয়েছিলেন, আমি সেই বোঝা আরও ভারী করে দেব। তোমাদের তিনি সাধারণ চাবুক দিয়ে মারতেন, আমি তোমাদের কশা দিয়ে প্রহার করব।</div>
<div class="v" id="v12"><span class="vn">12</span> <span class="br-p"><br><br></span>রাজার কথামত তিন দিন পরে যারবিয়াম লোকদের নিয়ে রাজা রহবিয়ামের কাছে এলেন।</div>
<div class="v" id="v13"><span class="vn">13</span> রাজা প্রবীণ অমাত্যদের কথা অগ্রাহ্য করে</div>
<div class="v" id="v14"><span class="vn">14</span> তরুণ অমাত্যদের পরামর্শ মত রূঢস্বরে বললেন, আমার পিতা তোমাদের উপর ভারী বোঝা চাপিয়েছিলেন, আমি সেই বোঝা আরও ভারী করে দেব। তিনি তোমাদের সাধারণ চাবুক দিয়ে মারতেন, আমি তোমাদের কশা দিয়ে প্রহার করব।</div>
<div class="v" id="v15"><span class="vn">15</span> শীলোনিবাসী নবী অহিয়র মাধ্যমে পরমেশ্বর নবাটের পুত্র যারবিয়ামকে যে কথা বলেছিলেন, তা সফল করার জন্য ঈশ্বরের ইচ্ছাতেই প্রজাদের আবেদনে রাজা সাড়া দিলেন না।</div>
<div class="v" id="v16"><span class="vn">16</span> <span class="br-p"><br><br></span>প্রজারা যখন দেখল, রাজা তাদের কথায় কান দিলেন না, তখন তারা চীৎকার করে বলতে লাগল, দাউদ ও তার বংশ নিপাত যাক! তারা আমাদের জন্য কী করেছে? এস ইসরায়েলী ভাইসব, আমরা ঘরে ফিরে যাই! দাউদের বংশধর নিজের ব্যাপার নিজে সামলাক।<sup class="fnm"><a name="fnm1" href="#fn1">1</a></sup></div>
<div class="v" id="v17"><span class="vn">17</span> ফলে রহবিয়াম যিহুদা গোষ্ঠীর রাজা হয়ে রইলেন, বাকী ইসরায়েলীরা বিদ্রোহ ঘোষণা করল।</div>
<div class="v" id="v18"><span class="vn">18</span> <span class="br-p"><br><br></span>তখন রাজা রহবিয়াম তাঁর বেগার মজুরদের সর্দার আদোনিরামকে ইসরায়েলীদের কাছে পাঠালেন কিন্তু তারা তাকে পাথর মেরে হত্যা করল। এই দেখে রাজা রহবিয়াম তাড়াতাড়ি রথে উঠে কোনক্রমে জেরুশালেমে পালিয়ে গেলেন।</div>
<div class="v" id="v19"><span class="vn">19</span> সেইদিন থেকে উত্তরাঞ্চলের ইসরায়েলীরা আজও দাউদ বংশের বিরুদ্ধে বিদ্রোহ করে চলেছে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:100 20:1'><!--endraw 1-->২ শমু 20:1<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>