<html><head>
<meta http-equiv="Content-Type" content="text/html;charset=utf-8" />
<title>2Chr 11 &ndash; দ্বিতীয় বংশাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 11);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় বংশাবলি</b> &ndash; <a href="2Chr_1.html">1</a> ... <a href="2Chr_9.html">9</a> <a href="2Chr_10.html">10</a> <b>11</b> <a href="2Chr_12.html">12</a> <a href="2Chr_13.html">13</a> ... <a href="2Chr_36.html">36</a> </div><hr>
<h1>2Chr 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শমরিয়ের মাধ্যমে পরমেশ্বরের নির্দেশ</h2><h2>(<b>110 12:21-24</b>)</h2><span class="vn">1</span> <span class="br-p"><br><br></span>রাজা রহবিয়াম জেরুশালেমে ফিরে এসে উত্তরাঞ্চলের ইসরায়েলী গোষ্ঠীদের হাত থেকে রাজ্য পুনরুদ্ধার করার জন্য যিহুদা ও বিন্যামীন গোষ্ঠীর সবচেয়ে সেরা এক লক্ষ আশি হাজার নিপুণ যোদ্ধা সংগ্রহ করলেন।</div>
<div class="v" id="v2"><span class="vn">2</span> কিন্তু ঈশ্বর শমরিয়কে বললেন,</div>
<div class="v" id="v3"><span class="vn">3</span> রাজা রহবিয়াম এবং যিহুদা ও বিন্যামীন গোষ্ঠীর সমস্ত লোকদের বল, প্রভু পরমেশ্বর বলেছেনঃ</div>
<div class="v" id="v4"><span class="vn">4</span> তোমরা নিজেদের স্বজাতি ইসরায়েলী ভাইদের সঙ্গে যুদ্ধ করো না। সকলে বাড়ী ফিরে যাও। এ ঘটনা আমার ইচ্ছাতেই ঘটেছে। তখন পরমেশ্বরের আদেশ অনুযায়ী বাড়ী ফিরে গেল।</div>
<div class="v" id="v5"><span class="vn">5</span> <span class="br-p"><br><br></span>রহবিয়াম জেরুশালেমে থেকে যিহুদা ও বিন্যামীন গোষ্ঠীর অধিকারভুক্ত নগরী বেথলেহেম, ইটাম, টেকোয়া, বেথসুর, সোকো, অদুল্লম, গাৎ, মারেশাহ্, সিপ, অদোরায়িম, লাখীশ, আসেকাহ সোরাহ্, আইজালোন এবং হিব্রোণের সুরক্ষার জন্য ব্যবস্থা করলেন।</div>
<div class="v" id="v11"><span class="vn">11</span> তিনি সুদৃঢ় দুর্গনগরগুলি সুরক্ষার ব্যবস্থা করলেন। প্রত্যেকটি নগরে একজন করে সৈন্যাধ্যক্ষ নিযুক্ত করলেন এবং সেখানে খাদ্য, জলপাই তেল ও সুরা সরবরাহের ব্যবস্থা করলেন।</div>
<div class="v" id="v12"><span class="vn">12</span> সেই সঙ্গে ঢাল ও বর্শার জোগান অব্যাহত থাকল। এইভাবে তিনি যিহুদা ও বিন্যামীন গোষ্ঠীকে তিনি নিজের আয়ত্তাধীনে রাখলেন।</div>
<div class="v" id="v13"><h2>পুরোহিত লেবীয়দের যিহুদীয়ায় আগমন</h2><span class="vn">13</span> <span class="br-p"><br><br></span>ইসরায়েল রাজ্যের সমস্ত অঞ্চল থেকে পুরোহিত ও লেবীয়রা দক্ষিণে যিহুদীয়ায় চলে এলেন।</div>
<div class="v" id="v14"><span class="vn">14</span> ইসরায়েলরাজ যারবিয়াম এবং তাঁর উত্তরাধিকারীরা তাঁদের প্রভু পরমেশ্বরের পুরোহিতরূপে পরিচর্যার কাজ করতে না দেওয়ায় লেবীয়রা তাঁদের পশুচারণক্ষেত্র ও অন্যান্য ভূ-সম্পত্তি পরিত্যাগ করে যিহুদীয়াও জেরুশালেমে চলে এলেন।</div>
<div class="v" id="v15"><span class="vn">15</span> যারবিয়াম ভূত-প্রেত, বৃষমূর্তি পূজার জন্য ও অসার পৌত্তলিক উপাসনার স্থানগুলিতে নিজস্ব পুরোহিত নিয়োগ করেছিলেন।<sup class="fnm"><a name="fnm1" href="#fn1">1</a></sup></div>
<div class="v" id="v16"><span class="vn">16</span> ইসরায়েলের সমস্ত গোষ্ঠীর মানুষ যারা আন্তরিকভাবে ইসরায়েলের আরাধ্য প্রভু পরমেশ্বরের আরাধনা করতে আগ্রহী, তারা লেবীয়দের সঙ্গে জেরুশালেমে চলে এল। তারা চেয়েছিল, তাদের পূর্বপুরুষদের আরাধ্য ঈশ্বর প্রভু পরমেশ্বরের কাছে বলি উৎসর্গ করতে।</div>
<div class="v" id="v17"><span class="vn">17</span> ফলে যিহুদীয়া রাজ্য শক্তিশালী হয়ে ওঠে ও তিন বছর তারা শলোমনের পুত্র রহবিয়ামের অনুগত থাকে এবং রাজা দাউদ ও শলোমনের রাজত্বকালে তারা যেভাবে বাস করত সেই ভাবেই বাস করে।</div>
<div class="v" id="v18"><h2>রহবিয়ামের পরিবার</h2><span class="vn">18</span> <span class="br-p"><br><br></span>রহবিয়াম মহলাথকে বিবাহ করেন। এই মহলাথ ছিলেন রাজা দাউদের পুত্র জেরিমোথ ও ইলিয়াবের কন্যা অবিহাইলের কন্যা এবং যিশয়ের পৌত্রী।</div>
<div class="v" id="v19"><span class="vn">19</span> তাঁদের তিনটি পুত্র জেউশ, শেমারিয়হ্ ও সাহান।</div>
<div class="v" id="v20"><span class="vn">20</span> পরে তিনি বিবাহ করেন অবশালোমের কন্যা মাকাহকে। এঁদের চারটি পুত্র: অবিয়, আত্তাই, সিসা ও শেলোমিথ।</div>
<div class="v" id="v21"><span class="vn">21</span> রহবিয়ামের সর্বমোট আঠেরোজন পত্নী এবং ষাটজন উপপত্নী ছিল। তিনি আঠাশটি পুত্র ও ষাটটি কন্যার পিতা ছিলেন। সমস্ত পত্নী ও উপপত্নীদের মধ্যে তিনি মাকাহকে বেশি ভালবাসতেন</div>
<div class="v" id="v22"><span class="vn">22</span> এবং সমস্ত পুত্র কন্যাদের মধ্যে মাকাহর পুত্র অবিয়কে বেশি ভালবাসতেন ও তাকেই তাঁর সিংহাসনের উত্তরাধিকারী মনোনীত করেছিলেন।</div>
<div class="v" id="v23"><span class="vn">23</span> রহবিয়াম অত্যন্ত বুদ্ধিপূর্বক তাঁর পুত্রদের বিভিন্ন কাজের দায়িত্ব ভাগ করে দিয়েছিলেন এবং যিহুদা ও বিন্যামীন গোষ্ঠীর প্রত্যেকটি দুর্গ-সুরক্ষিত শহরে তাদের নিযুক্ত করেছিলেন। তিনি উদারহস্তে তাদের জীবনযাত্রার সমস্ত সুব্যবস্থা করেছিলেন এবং তাদের বহুসংখ্যক পত্নীদের জন্যও প্রয়োজনীয় সর্বপ্রকার নিরাপত্তার ব্যবস্থা করেছিলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:110 12:31'><!--endraw 1-->১ রাজা 12:31<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>