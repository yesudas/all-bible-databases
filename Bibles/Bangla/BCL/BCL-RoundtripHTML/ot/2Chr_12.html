<html><head>
<meta http-equiv="Content-Type" content="text/html;charset=utf-8" />
<title>2Chr 12 &ndash; দ্বিতীয় বংশাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 12);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় বংশাবলি</b> &ndash; <a href="2Chr_1.html">1</a> ... <a href="2Chr_10.html">10</a> <a href="2Chr_11.html">11</a> <b>12</b> <a href="2Chr_13.html">13</a> <a href="2Chr_14.html">14</a> ... <a href="2Chr_36.html">36</a> </div><hr>
<h1>2Chr 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিহুদীয়ার বিরুদ্ধে মিশরের যুদ্ধাভিযান</h2><h2>(<b>110 14:25-28</b>)</h2><span class="vn">1</span> <span class="br-p"><br><br></span>রহবিয়ামের রাজকর্তৃত্ব সুদৃঢ়ভাবে প্রতিষ্ঠিত হওয়ার সঙ্গে সঙ্গে রহবিয়ামও তাঁর প্রজাবৃন্দ ঈশ্বরের বিধান পরিত্যাগ করলেন।</div>
<div class="v" id="v2"><span class="vn">2</span> তাঁর রাজত্বের পঞ্চম বৎসরে প্রভু পরমেশ্বরের বিধান লঙ্ঘন ও পরিত্যাগের ফলে প্রজাসহ রাজা দণ্ডিত হলেন। মিশরের রাজা শিশক বারোশো রথ, ষাট হাজার অশ্বারোহী সৈন্য ও অসংখ্য পদাতিক সৈন্য এবং লিবিয়া, সুক্কোত ও সুদানী সৈন্যবাহিনীর জেরুশালেম আক্রমণ করলেন।</div>
<div class="v" id="v4"><span class="vn">4</span> তিনি যিহুদীয়ার দুর্গবেষ্টিত শহরগুলি অধিকার করে জেরুশালেমের দিকে অগ্রসর হলেন।</div>
<div class="v" id="v5"><span class="vn">5</span> <span class="br-p"><br><br></span>নবী শময়িয় যিহুদার নেতৃবৃন্দ, যাঁরা রাজা শিশকের আক্রমণ থেকে রক্ষা পাবার জন্য জেরুশালেমে আশ্রয় নিয়েছিলেন, তাঁদের কাছেও রাজা রহবিয়ামের কাছে গেলেন। তাঁদের বললেন, তোমাদের কাছে প্রভু পরমেশ্বরের এই প্রত্যাদেশ: তোমরা আমাকে পরিত্যাগ করেছ, অতএব এবার আমি তোমাদের শিশকের হাতে তুলে দিলাম।</div>
<div class="v" id="v6"><span class="vn">6</span> <span class="br-p"><br><br></span>রাজা এবং সেই নেতৃবৃ্ন্দ স্বীকার করলেন যে তাঁরা পাপ করেছেন। তাঁরা বললেন, প্রভু পরমেশ্বর ন্যায্যা কাজই করছেন।</div>
<div class="v" id="v7"><span class="vn">7</span> <span class="br-p"><br><br></span>প্রভু পরমেশ্বর যখন দেখলেন যে তারা নতিস্বীকার করেছে, তখন তিনি শময়িয়কে বললেনঃ ওরা নিজেদের পাপ স্বীকার করেছে, তাই আমি ওদের আর ধ্বংস করব না। শিশক তাদের আক্রমণ করলে তারা কোনক্রমে রক্ষা পেয়ে যাবে। আমার ভয়াবহ ক্রোধের জ্বালা জেরুশালেমবাসী অনুভব করতে পারবে না।</div>
<div class="v" id="v8"><span class="vn">8</span> শিশক ওদের আক্রমণ করে পরাজিত করবে। তখন তারা বুঝবে, আমার সেবা করা ও পার্থিব অধিপতিদের সেবা করার মধ্যে পার্থক্য কোথায়?</div>
<div class="v" id="v9"><span class="vn">9</span> <span class="br-p"><br><br></span>রাজা শিশক জেরুশালেমে এসে মন্দিরের ও রাজপ্রাসাদের সমস্ত ধনসম্পদ নিয়ে চলে গেলেন। তিনি সেখানকার যথাসর্বস্ব, এমন কি রাজা শলোমনের স্বর্ণনির্মিত ডঢালগুলিও নিয়ে গেলেন।<sup class="fnm"><a name="fnm1" href="#fn1">1</a></sup></div>
<div class="v" id="v10"><span class="vn">10</span> সেগুলির পরিবর্তে রাজা রহবিয়াম ব্রোঞ্জের ঢাল তৈরী করিয়ে স্বর্ণনির্মিত ঢালের জায়গায় রাকলেন।</div>
<div class="v" id="v11"><span class="vn">11</span> প্রতিবার রাজা যখনই মন্দিরে যেতেন তখন রক্ষীরা সেই ঢালগুলি নিয়ে তাঁর সঙ্গে যেত এবং প্রাসাদে ফিরে আসার পর আবার সেগুলি অস্ত্রাগারে রেখে দিত।</div>
<div class="v" id="v12"><span class="vn">12</span> রাজা প্রভু পরমেশ্বরের কাছে আত্মসমপর্ণ করেছিলেন বলে তাঁর ভয়ঙ্কর ক্রোধ রাজাকে সম্পূর্ণ ধ্বংস করেনি। যিহুদীয়া রাজ্যের সমস্ত পরিস্থিতি তখন ভালই ছিল।</div>
<div class="v" id="v13"><h2>রহবিয়ামের রাজত্বকালের সংক্ষিপ্ত বর্ণনা</h2><span class="vn">13</span> <span class="br-p"><br><br></span>রহবিয়াম জেরুশালেমের রাজত্বকালে তাঁর রাজক্ষমতা বৃদ্ধি করে সুপ্রতিষ্ঠিত হয়েছিলেন। তিনি একচল্লিশ বৎসর বয়সে রাজা হন এবং জেরুশালেমে সতেরো বৎসর রাজত্ব করেন। সমগ্র ইসরায়েল রাজ্যের মধ্যে এই জেরুশালেম নগরীকেই প্রভু পরমেশ্বর তাঁর উপাসনার জন্য মনোনীত করেছিলেন।</div>
<div class="v" id="v14"><span class="vn">14</span> তিনি মন্দ কাজই করতেন, কোনদিন তিনি প্রভু পরমেশ্বরের ইচ্ছা জানার চেষ্টা করেন নি।</div>
<div class="v" id="v15"><span class="vn">15</span> <span class="br-p"><br><br></span>রহবিয়ামের কার্যবিবরণী ও পারিবারিক বিবরণ পাওয়া গেছে নবী শময়িয়র ইতিহাস এবং নবী ইদ্দোর ইতিহাসে। রহবিয়াম ও যারবিয়াম সারা জীবন পরস্পরের সঙ্গে যুদ্ধ করে গেছেন।</div>
<div class="v" id="v16"><span class="vn">16</span> রহবিয়ামের মৃত্যু হলে তাঁকে দাউদ নগরে রাজ পরিবারের সমাধিক্ষেত্রে সমাহিত করা হয় এবং তাঁর পুত্র অবিয় তাঁর উত্তরাধিকারীরূপে সিংহাসনে আরোহণ করেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:110 10:16-17'><!--endraw 1-->১ রাজা 10:16-17<!--raw 1 bo --></a><!--endraw 1-->; <!--raw 1 bo --><a href='B:140 9:15-16'><!--endraw 1-->২ বংশা 9:15-16<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>