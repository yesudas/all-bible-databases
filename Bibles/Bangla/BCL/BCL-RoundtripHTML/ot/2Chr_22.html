<html><head>
<meta http-equiv="Content-Type" content="text/html;charset=utf-8" />
<title>2Chr 22 &ndash; দ্বিতীয় বংশাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 22);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় বংশাবলি</b> &ndash; <a href="2Chr_1.html">1</a> ... <a href="2Chr_20.html">20</a> <a href="2Chr_21.html">21</a> <b>22</b> <a href="2Chr_23.html">23</a> <a href="2Chr_24.html">24</a> ... <a href="2Chr_36.html">36</a> </div><hr>
<h1>2Chr 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিহুদীয়ার রাজা অহসিয়</h2><h2>(<b>120 8:25-29</b>; <b>120 9:21-28</b>)</h2><span class="vn">1</span> <span class="br-p"><br><br></span>আরবীয়দের সঙ্গে যারা মিলিত হয়ে শিবির আক্রমণ করেছিল, তারা রাজা যিহোরামের কনিষ্ঠ পুত্র অহসিয় ছাড়া আর সব রাজপুত্রদের হত্যা করে। তাই জেরুশালেমের প্রজারা অহসিয়কে তাঁর পিতার উত্তরাধিকারী রূপে তাঁর সিংহাসনে প্রতিষ্ঠিত করল।</div>
<div class="v" id="v2"><span class="vn">2</span> অহসিয় বাইশ বছর বয়সে<sup class="fnm"><a name="fnm1" href="#fn1">1</a></sup> রাজা হন এবং এক বছর জেরুশালেমে রাজত্ব করেন। অহসিয়র জননী অথলিয়া ছিলেন রাজা আহাবের কন্যা এবং ইসরায়েলরাজ ওম্রির প্রপৌত্রী। তাঁদের পরামর্শ অনুযায়ী অহসিয় আহাবকুলের দৃষ্টান্ত অনুসরণ করে মন্দ পথে চলে গেলেন।</div>
<div class="v" id="v4"><span class="vn">4</span> পিতার মৃত্যুর পর রাজা আহাবের পরিবারের লোকেরা তাঁর পরামর্শদাতা হন এবং তাঁকে পতনের মুখে ঠেলে দেন, ফলে তিনি প্রভু পরমেশ্বরের বিরুদ্ধে পাপ করতে থাকেন।</div>
<div class="v" id="v5"><span class="vn">5</span> তাঁদের পরামর্শ শুনে তিনি সিরিয়ার রাজা হসায়েলের বিরুদ্ধে যুদ্ধে ইসরায়েলরাজ যোরামের সঙ্গে যোগ দেন। গিলিয়দ প্রদেশের রামোথে দুই দলের যুদ্ধে যোরাম আহত হলেন।</div>
<div class="v" id="v6"><span class="vn">6</span> আরোগ্য লাভের জন্য তিনি যিষরিয়েল নগরে ফিরে গেলেন। তাঁকে দেখার জন্য রাজা অহসিয় সেখানে গেলেন।</div>
<div class="v" id="v7"><span class="vn">7</span> <span class="br-p"><br><br></span>যোরামকে দেখতে এসেই অহসিয়র পতন অনিবার্য হয়ে উঠল। ঈশ্বর এই সাক্ষাৎকারের সুযোগকে কাজে লাগালেন। যোরামকে দেখতে সেখানে যাবার পর নিমশির পুত্র যেহু অহসিয় এবং যোরামকে আক্রমণ করে। এই যেহুকেই প্রভু পরমেশ্বর আহাবকুল ধ্বংস করার জন্য ব্যবহার করেছিলেন।</div>
<div class="v" id="v8"><span class="vn">8</span> ঈশ্বরের দণ্ড বহন করে আনার সময় যেহু একদল যিহুদীয়ানিবাসী নেতা ও অহসিয়র ভাইপোদের দেখা পেযে সকলকে হত্যা করল। এরা সকলে অহসিয়র সঙ্গে এসেছিল।</div>
<div class="v" id="v9"><span class="vn">9</span> অহসিয় শমরিয়ায় গিয়ে আত্মগোপন করেছিলেন। তাঁকে খুঁজে বার করে যেহুর কাছে নিয়ে যাওয়া হলে অহসিয়কে হত্যা করা হল। তবে, অহসিয়র পিতামহ যিহোশাফটের সম্মানে অহসিয়কে যথাযথভাবে সমাধি দান করা হল। রাজা যিহোশাফট প্রভু পরমেশ্বরের যথাসাধ্য সেবা করে গেছেন।রাজ্য শাসন করার জন্য অহসিয়র পরিবারের আর কেউ বাকী রইল না।</div>
<div class="v" id="v10"><h2>যিহুদীয়ার রাণী অথলিয়া</h2><h2>(<b>120 11:1-3</b>)</h2><span class="vn">10</span> <span class="br-p"><br><br></span>রাজমাতা অথলিয়া যখন শুনলেন যে তাঁর পুত্র রাজা অহসিয় নিহত হয়েছে, তখন তিনি সঙ্গে সঙ্গে রাজপরিবারের সকলকে হত্যা করার আদেশ দিলেন।</div>
<div class="v" id="v11"><span class="vn">11</span> যিহোশেবা নামে অহসিয়র এক সৎ বোন ছিল। তাঁর বিবাহ হয়েছিল যিহোয়াদা নামে এক পুরোহিতের সঙ্গে। চরম হত্যাকাণ্ডের মাঝে যিহোশেবা অন্যান্য রাজপুত্রদের মধ্যে থেকে অহসিয়র এক পুত্র যোয়াশকে গোপনে উদ্ধার করে তাঁকে ও তাঁর ধাত্রীকে মন্দিরের একটি শয়নকক্ষে লুকিয়ে রাখলেন। এইভাবে তিনি তাঁকে অথলিয়ার হাতে মৃত্যুর কবল থেকে রক্ষা করলেন।</div>
<div class="v" id="v12"><span class="vn">12</span> ছয় বছর তিনি সেখানে লুকিয়ে থাকলেন, ওদিকে অথলিয়া দেশের রাণী হয়ে রাজত্ব করতে লাগলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> বাইশ বৎসর: কোন কোন প্রাচীন অনুবাদে বাইশ বৎসর এবং হিব্রুতে বিয়াল্লিশ বৎসর পাওয়া যায়। দ্রষ্টব্য: <!--raw 1 bo --><a href='B:120 8:26'><!--endraw 1-->২ রাজা 8:26<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>