<html><head>
<meta http-equiv="Content-Type" content="text/html;charset=utf-8" />
<title>2Chr 23 &ndash; দ্বিতীয় বংশাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 23);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় বংশাবলি</b> &ndash; <a href="2Chr_1.html">1</a> ... <a href="2Chr_21.html">21</a> <a href="2Chr_22.html">22</a> <b>23</b> <a href="2Chr_24.html">24</a> <a href="2Chr_25.html">25</a> ... <a href="2Chr_36.html">36</a> </div><hr>
<h1>2Chr 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>রাণী অথলিয়ার বিরুদ্ধে বিদ্রোহ</h2><h2>(<b>120 11:4-16</b>)</h2><span class="vn">1</span> <span class="br-p"><br><br></span>ছয় বছর রাজত্ব অপেক্ষা করার পর পুরোহিত যিহোয়াদা বুঝলেন, প্রতিশোধ নেবার উপযুক্ত সময় উপস্থিত। তাই তিনি পাঁচজন সৈন্যাধ্যক্ষের সঙ্গে একটি চুক্তি করলেন। এঁদের নাম: যিহোরামের পুত্র অসরিয়, যিহোহাননের পুত্র ইশ্মায়েল, ওবেদের পুত্র অসরিয়, আদাইয়ার পুত্র মাসেয়া এবং সিক্রির পুত্র ইলিশাফট।</div>
<div class="v" id="v2"><span class="vn">2</span> এঁরা সমগ্র যিহুদীয়া প্রদেশের সমস্ত নগরে পরিভ্রমণ করে লেবীয়দের এবং সমস্ত গোষ্ঠীপতিদের একত্র করে জেরুশালেমে নিয়ে এলেন।</div>
<div class="v" id="v3"><span class="vn">3</span> <span class="br-p"><br><br></span>তাঁরা সকলে মন্দিরে সমবেত হয়ে রাজপুত্র যোয়াশের সঙ্গে একটি চুক্তিতে আবদ্ধ হলেন। যিহোয়াদা তাঁদের বললেন, এই দেখুন, স্বর্গতঃ রাজার পুত্র! রাজা দাউদের কাছে তাঁর বংশধরদের জন্য প্রভু পরমেশ্বরের প্রতিশ্রুতি অনুযায়ী ইনিই এবার রাজা হবেন।<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> এই কাজই আমরা করব। সাব্বাথ দিনে পুরোহিত এবং লেবীয়রা যখন মন্দিরে পরিচর্যার কাজে আসবে তখন তাদের এক তৃতীয়াংশ মন্দির দ্বারের পাহারায় থাকবে,</div>
<div class="v" id="v5"><span class="vn">5</span> আর এক তৃতীয়াংশ থাকবে রাজপ্রাসাদ পাহারায় এবং বাকী লোকেরা মূল দ্বার পাহারায় থাকবে। সমস্ত লোক সমবেত হবে মন্দির প্রাঙ্গণে।</div>
<div class="v" id="v6"><span class="vn">6</span> কর্তব্যরত পুরোহিত ও লেবীয়রা ছাড়া আর কেউ মন্দিরে প্রবেশ করতে পারবে না। পুরোহিত ও লেবীয়রা অভিষেক লাভ করে পবিত্র হয়েছেন বলে তাঁরা মন্দিরে প্রবেশ করতে পারবেন কিন্তু বাকী লোকেরা প্রভু পরমেশ্বরের নির্দেশ পালন করবে এবং বাইরে থাকবে।</div>
<div class="v" id="v7"><span class="vn">7</span> লেবীয়রা খোলা তরবারি হাতে রাজাকে ঘিরে থাকবেন এবং যেখানে তিনি যাবেন, সেখানে তাঁর সঙ্গে যাবেন। অন্য কেউ মন্দিরে প্রবেশের চেষ্টা করলে তাকে হত্যা করা হবে।</div>
<div class="v" id="v8"><span class="vn">8</span> <span class="br-p"><br><br></span>লেবীয়রা এবং যিহুদীয়ার সমস্ত প্রজা যিহোয়াদার নির্দেশ পালন করল। সাব্বাথ দিনের পরিচর্যার পালা যাঁদের শেষ হয়ে গেল, তাঁদের ছুটি দেওয়া হল না। ফলে, যাঁরা পরিচর্যার পালার জন্য মন্দিরে এলেন, তাঁদের এবং এঁদের আগের দলের সবাইকে সেনানায়কেরা একসঙ্গে পেলেন।</div>
<div class="v" id="v9"><span class="vn">9</span> মন্দিরে সুরক্ষিত বর্শা এবং ঢালগুলি যিহোয়াদা এই সেনানায়কদের দিলেন। এগুলি সব ছিল রাজা দাউদের।</div>
<div class="v" id="v10"><span class="vn">10</span> রাজাকে রক্ষা করার জন্য খোলা তরবারি হাতে লোকদের তিনি মন্দিরের চারিদিকে মোতায়েন করলেন।</div>
<div class="v" id="v11"><span class="vn">11</span> তারপর যিহোয়াদা যোয়াশকে বাইরে বার করে এনে তাঁর মাথায় রাজমুকুট পরিয়ে দিলেন এবং হাতে তুলে দিলেন বিধান পুস্তক। তাঁকে রাজপদে প্রতিষ্ঠিত করা হল। পুরোহিত যিহোয়াদা এবং তাঁর পুত্রেরা যোয়াশের রাজপদে অভিষেকের ক্রিয়াকর্ম সম্পাদন করলেন। সমবেত জনতা রাজার জয়ধ্বনি করতে লাগল: রাজা দীর্ঘজীবী হোন!</div>
<div class="v" id="v12"><span class="vn">12</span> <span class="br-p"><br><br></span>রাণী অথলিয়া জনতার জয়ধ্বনি শুনে মন্দিরে জনতার মাঝখানে ছুটে এলেন।</div>
<div class="v" id="v13"><span class="vn">13</span> দেখলেন, নতুন রাজা মন্দিরের প্রবেশ পথে প্রথা অনুযায়ী মঞ্চের<sup class="fnm"><a name="fnm2" href="#fn2">2</a></sup> উপরে দাঁড়িয়ে আছেন। তাঁকে ঘিরে আছে সেনানায়কেরা ও তুরী বাদকেরা এবং সমগ্র জনতা হর্ষধ্বনির করছে ও তুরী বাজাচ্ছে। মন্দিরের গায়কদল তাদের যন্ত্র সঙ্গীতে উৎসবকে প্রাণবন্ত করে তুলেছে। রাণী অথলিয়া তখন নিজের পোষাক ছিঁড়ে চেঁচিয়ে উঠলেন,বিদ্রোহ! ঘোর বিদ্রোহ!</div>
<div class="v" id="v14"><span class="vn">14</span> <span class="br-p"><br><br></span>পুরোহিত যিহোয়াদা মন্দির এলাকায় অথলিয়াকে হত্যা করতে চাননি। তাই তিনি সেনানায়কদের আদেশ দিলেনঃ দুই সারি প্রহরী সৈন্যের মাঝখানে রেখে ওকে বাইরে নিয়ে যাও। কেউ ওকে উদ্ধার করতে চেষ্টা করলে তাকে হত্যা কর।</div>
<div class="v" id="v15"><span class="vn">15</span> <span class="br-p"><br><br></span>তাঁরা তাঁকে বন্দী করে রাজপ্রাসাদের অশ্বদ্বার দিয়ে বাইরে নিয়ে গিয়ে হত্যা করল।</div>
<div class="v" id="v16"><h2>যিহোয়াদার সংস্কার</h2><h2>(<b>120 11:17-20</b>)</h2><span class="vn">16</span> <span class="br-p"><br><br></span>পুরোহিত যিহোয়াদা রাজা যোয়াশ ও প্রজাদের সঙ্গে এক চুক্তিতে স্থির করলেন যে, তাঁরা সকলেই হবেন প্রভু পরমেশ্বরের প্রজা।</div>
<div class="v" id="v17"><span class="vn">17</span> তারা সকলে বেলদেবের মন্দিরে গিয়ে মন্দির ভেঙ্গে দিল। পূজার বেদী ও সমস্ত প্রতিমা ভেঙ্গে তছনছ করে দিল এবং বেলদেবের পুরোহিত মত্তনকে বেদীগুলির সামনে হত্যা করল।</div>
<div class="v" id="v18"><span class="vn">18</span> পুরোহিত ও লেবীয়দের হাতে যিহোয়াদা মন্দিরের সমস্ত কাজের দায়-দায়িত্ব অর্পণ করলেন। রাজা দাউদের অর্পিত মন্দির তত্ত্ববধানের সমস্ত দায়িত্বভার তাঁরা বহন করবেন এবং মোশির বিধান অনুযায়ী প্রভু পরমেশ্বরের উদ্দেশে উৎসর্গিত নৈবেদ্য দিয়ে হোম করবেন। সঙ্গীত পরিচালনা ও উৎসব অনুষ্ঠানের সমস্ত ক্রিয়াকর্ম তত্ত্বাবধানের দায়িত্বও তাঁদের উপরে ন্যস্ত হল।</div>
<div class="v" id="v19"><span class="vn">19</span> যিহোয়াদা মন্দিরের দ্বারগুলিতে প্রহরী নিযুক্ত করলেন যাতে আনুষ্ঠানিকভাবে অশুচি কোন ব্যক্তি মন্দিরে প্রবেশ করতে না পারে।</div>
<div class="v" id="v20"><span class="vn">20</span> <span class="br-p"><br><br></span>তারপর পুরোহিত যিহোয়াদা সেনানায়কদল, অভিজাত নাগরিকবৃন্দ ও সমস্ত প্রজাসাধারণকে নিয়ে প্রভুর মন্দির থেকে শোভাযাত্রা করে রাজাকে রাজপ্রসাদে নিয়ে গেলেন। তাঁর প্রাসাদের সদর তোরণ দিয়ে প্রবেশ করে রাজাকে সিংহাসনে বসিয়ে দিলেন।</div>
<div class="v" id="v21"><span class="vn">21</span> সমস্ত প্রজাসাধারণ আনন্দে মেতে উঠল, রাণী অথলিয়ার মৃত্যুতে দেশে শান্তি বিরাজ করতে লাগল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:100 7:12'><!--endraw 1-->২ শমু 7:12<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> মঞ্চ অথবা থামের পাশ</div>
</div>
<!-- PARSED ABOVE; EDITING MAY BREAK PARSER -->
</body></html>