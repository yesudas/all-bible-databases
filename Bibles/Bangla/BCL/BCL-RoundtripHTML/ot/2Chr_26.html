<html><head>
<meta http-equiv="Content-Type" content="text/html;charset=utf-8" />
<title>2Chr 26 &ndash; দ্বিতীয় বংশাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 26);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় বংশাবলি</b> &ndash; <a href="2Chr_1.html">1</a> ... <a href="2Chr_24.html">24</a> <a href="2Chr_25.html">25</a> <b>26</b> <a href="2Chr_27.html">27</a> <a href="2Chr_28.html">28</a> ... <a href="2Chr_36.html">36</a> </div><hr>
<h1>2Chr 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিহুদীয়ারাজ উৎসিয়</h2><h2>(<b>120 14:21-22</b>; <b>120 15:1-7</b>)</h2><span class="vn">1</span> <span class="br-p"><br><br></span>যিহুদীয়ার প্রজাবৃন্দ রাজা অমৎসিয়ের ষোল বৎসর বয়স্ক পুত্র উৎসিয়কে তাঁর পিতার উত্তরাধিকারীরূপে সিংহাসনে বসালেন।</div>
<div class="v" id="v2"><span class="vn">2</span> (পিতার মৃত্যুর পর উৎসিয় এলাথ নগর পুনরুদ্ধার করেন এবং নতুন করে গড়ে তোলেন।)</div>
<div class="v" id="v3"><span class="vn">3</span> <span class="br-p"><br><br></span>উৎসিয় ষোল বছর বয়শে রাজা হন এবং জেরুশালেমে বাহান্ন বছর রাজত্ব করেন। তাঁর জননী যিকলিয়া জেরুশালেমের কন্যা ছিলেন।</div>
<div class="v" id="v4"><span class="vn">4</span> পিতার আদর্শ অনুসরণ করে তিনি ঈশ্বরের প্রীতিজনক কাজ করতেন।</div>
<div class="v" id="v5"><span class="vn">5</span> তাঁর ধর্মীয় পরামর্শদাতা সখরিয় যতদিন বেঁচে ছিলেন, ততদিন তনি বিশ্বস্তভাবে প্রভু পরমেশ্বরের সেবা করেছেন এবং ঈশ্বর তাঁকে সমৃদ্ধি দান করেছেন।</div>
<div class="v" id="v6"><span class="vn">6</span> <span class="br-p"><br><br></span>উৎসিয় ফিলিস্তিনীদের বিরুদ্ধে যুদ্ধযাত্রা করেন এবং গাৎ, যামনিয়া ও অসদোদের সমস্ত নগরের প্রাচীর ভেঙ্গে ফেলে অসদোদের কাছে এবং ফিলিস্তিয়ার অবশিষ্ট অঞ্চলে অনেক দুর্গনগরী নির্মাণ করেন।</div>
<div class="v" id="v7"><span class="vn">7</span> ঈশ্বর তাঁকে ফিলিস্তিনীদের, গুরবাল নিবাসী আরবীয়দের এবং মেয়নীদের পরাজিত করতে সাহায্য করেছিলেন।</div>
<div class="v" id="v8"><span class="vn">8</span> আম্মোনীদের উৎসিয়কে করদান করত। তিনি এত শক্তিশালী হয়ে উঠেছিলেন যে তাঁর খ্যাতি মিশর দেশ পর্যন্ত বিস্তার লাভ করেছিল।</div>
<div class="v" id="v9"><span class="vn">9</span> <span class="br-p"><br><br></span>রাজা উৎসিয় জেরুশালেমের সুরক্ষাব্যবস্থা আরও সুদৃঢ় করার জন্য কোণের দ্বারে উপত্যকার দ্বারে এবং নগরীর প্রাচীর যেখানে বাঁক নিয়ে ঘুরে ঘুরে গেছে সেই স্থানগুলিতে মিনার নির্মাণ করলেন।</div>
<div class="v" id="v10"><span class="vn">10</span> এছাড়াও তিনি প্রান্তরে অনেক সুরক্ষিত মিনার নির্মাণ করেছিলেন এবং অনেক কূপ খনন করেছিলেন কারণ পশ্চিমের পাহাড়তলীতে ও সমতলভূমিতে তাঁর বিরাট পশুপাল ছিল।তিনি কৃষিকাজ ভালবাসতেন বলে প্রজাদের দিয়ে পার্বত্য অঞ্চলে দ্রাক্ষাক্ষেত্রে তৈরী করিয়েছিলেন এবং উর্বরা ভূমিতে চাষ-আবাদ করিয়েছিলেন।</div>
<div class="v" id="v11"><span class="vn">11</span> <span class="br-p"><br><br></span>তাঁর বিরাট এক সৈন্যবাহিনী যুদ্ধের জন্য সর্বদা প্রস্তুত থাকত। রাজার কর্মাধ্যক্ষদের অন্যতম হনানিয়ের তত্ত্বাবধানে সচিব যিয়িয়েল এবং মাস্‌সেয়া এই সমস্ত কার্যাবলীর বিরবণ লিপিবদ্ধ করতেন।</div>
<div class="v" id="v12"><span class="vn">12</span> এই সৈন্যবাহিনী 2,600 জন সেনাপতির দ্বারা পরিচালিত হত।</div>
<div class="v" id="v13"><span class="vn">13</span> তাঁদের অধীনে 307,500 জন সৈন্য রাজার শত্রুর বিরুদ্ধে যুদ্ধ করতে সক্ষম ছিল।</div>
<div class="v" id="v14"><span class="vn">14</span> রাজা উৎসিয় এই সৈন্যদের ঢাল, বর্শা, শিরস্ত্রাণ, বর্ম, তীর-ধনুক এবং ফিঙ্গার জন্য পাথর যোগান দেওয়ার ব্যবস্থা করেছিলেন।</div>
<div class="v" id="v15"><span class="vn">15</span> জেরুশালেমে তিনি তাঁর কুশলী কর্মীদের দিয়ে ইঞ্জিন তৈরী করিয়ে মিনার ও নগর প্রাচীরের উপরের কোণে স্থাপন করেন যাতে সেই যন্ত্রগুলি দিয়ে তীর ও বড় বড় পাথর নিক্ষেপ করা যায়। তাঁর খ্যাতি বহুদূর পর্যন্ত বিস্তৃত হয়েছিল এবং ঈশ্বরের সাহায্যে তিনি প্রবল পরাক্রান্ত হয়েছিলেন।</div>
<div class="v" id="v16"><h2>অহঙ্কারের জন্য উৎসিয়ের দণ্ড</h2><span class="vn">16</span> <span class="br-p"><br><br></span>প্রবল পারাক্রান্ত হবার সঙ্গে সঙ্গে রাজা উৎসিয়ের মনে অহঙ্কার জন্মাল এবং তাঁর পতন ডেকে আনল। তিনি নিজে মন্দিরে বেদীতে ধূপ জ্বালাতে গেলেন এবং তাঁর আরাধ্য ঈশ্বর প্রভু পরমেশ্বরের অবমাননা করলেন।</div>
<div class="v" id="v17"><span class="vn">17</span> পুরোহিত অসরিয় আশীজন বলবান ও সাহসী পুরোহিতকে নিয়ে রাজাকে বাধা দেবার জন্য তাঁকে অনুসরণ করলেন।</div>
<div class="v" id="v18"><span class="vn">18</span> তাঁরা রাজাকে বললেন, রাজা উৎসিয়, প্রভু পরমেশ্বরের উদ্দেশে ধূপ জ্বালানোর অধিকার আপনার নেই। একমাত্র হারোণকুলের পুরোহিতদেরই এই কাজের জন্য পবিত্র করা হয়েছে। আপনি এই পবিত্রস্থান ত্যাগ করুন। আপনি প্রভু পরমেশ্বরের অবমাননা করেছেন, তাই আপনি তাঁর গৌরব ও আশীর্বাদ থেকে বঞ্চিত হবেন।<sup class="fnm"><a name="fnm1" href="#fn1">1</a></sup></div>
<div class="v" id="v19"><span class="vn">19</span> <span class="br-p"><br><br></span>রাজা উৎসিয় মন্দিরে ধূপবেদীর পাশে ধূপদানী হাতে তখনও দাঁড়িয়ে। পুরোহিতদের উপরে প্রচণ্ড ক্রুদ্ধ তিনি। এইভাবে ক্রুব্ধ হওয়ার সঙ্গে সঙ্গে রাজার কপালে দেখা দিল কুষ্ঠরোগ।</div>
<div class="v" id="v20"><span class="vn">20</span> অসরিয় ও অন্যান্য পুরোহিতেরা রাজার কপালের দিকে চেয়ে আতঙ্কিত হয়ে উঠলেন এবং তাঁকে জোর করে মন্দির থেকে বার করে দিলেন। তিনি নিজেও তাড়াতাড়ি বার হয়ে গেলেন কারণ প্রভু পরমেশ্বর তাঁকে দণ্ড দিয়েছেন।</div>
<div class="v" id="v21"><span class="vn">21</span> <span class="br-p"><br><br></span>রাজা উৎসিয় এই রোগের জন্য আনুষ্ঠানিক ভাবে অপবিত্র হওয়ায় জীবনের বাকী দিনগুলি স্বগৃহে সকলের কাছ থেকে বিচ্ছিন্ন হয়ে কাটিয়ে দিলেন। মন্দিরে যাবার অধিকার তাঁর ছিল না। তাঁর পুত্র যোথাম রাজপরিবার ও দেশের শাসনভার গ্রহণ করলেন।</div>
<div class="v" id="v22"><span class="vn">22</span> <span class="br-p"><br><br></span>আমোসের পুত্র যিশাইয় রাজা উৎসিয়ের রাজত্বকালের অন্যান্য সমস্ত কার্যবলীর বিবরণ লিপিবদ্ধ করে গেছেন।</div>
<div class="v" id="v23"><span class="vn">23</span> উৎসিয়ের মৃত্যুর পর তাঁকে রাজপরিবারের সমাধিভূমিতে সমাহিত করা হলেও রাজ পরিবারের সমাধিগুহায় তার স্থান হল না। তাঁর পুত্র যোথাম রাজার উত্তরাধিকারীরূপে রাজা হয়ে রাজ্যভার গ্রহণ করলেন।<sup class="fnm"><a name="fnm2" href="#fn2">2</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:20 30:7-8'><!--endraw 1-->যাত্রা 30:7-8<!--raw 1 bo --></a><!--endraw 1-->; <!--raw 1 bo --><a href='B:40 3:10'><!--endraw 1-->গণনা 3:10<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:290 6:1'><!--endraw 1-->যিশা 6:1<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>