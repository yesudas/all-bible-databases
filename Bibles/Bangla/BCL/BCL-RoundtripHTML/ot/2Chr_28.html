<html><head>
<meta http-equiv="Content-Type" content="text/html;charset=utf-8" />
<title>2Chr 28 &ndash; দ্বিতীয় বংশাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 28);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় বংশাবলি</b> &ndash; <a href="2Chr_1.html">1</a> ... <a href="2Chr_26.html">26</a> <a href="2Chr_27.html">27</a> <b>28</b> <a href="2Chr_29.html">29</a> <a href="2Chr_30.html">30</a> ... <a href="2Chr_36.html">36</a> </div><hr>
<h1>2Chr 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিহুদীয়ারাজ আহস</h2><h2>(<b>120 16:1-4</b>)</h2><span class="vn">1</span> <span class="br-p"><br><br></span>আহস কুড়ি বৎসর বয়সে রাজা হন এবং জেরুশালেমে ষোল বৎসর রাজত্ব করেন। তিনি পূর্বপুরুষ রাজা দাউদের আদর্শ অনুসরণ না করে প্রভু পরমেশ্বরের দৃষ্টিতে ঘৃণার কাজ করতেন এবং</div>
<div class="v" id="v2"><span class="vn">2</span> অন্যান্য ইসরায়েলী রাজাদের দৃষ্টান্ত অনুসরণ করতেন। তিনি ধাতু দিয়ে বেলদেবের মূর্তি নির্মাণ করিয়েছিলেন এবং</div>
<div class="v" id="v3"><span class="vn">3</span> হিল্লোম উপত্যকায় ধূপ জ্বালাতেন, এমন কি প্রভু পরমেশ্বর ইসরায়েলীদের এই দেশ দেবার জন্য সেখানকার যে সমস্ত জাতিকে বিতাড়িত করেছিলেন, রাজা আহস তাদের ঘৃণ্য আচার-অনুষ্ঠান অনুকরণ করে সেই সমস্ত প্রতিমার সামনে নিজের পুত্রদের হোমবলিরূপে উৎসর্গ করেছিলেন।</div>
<div class="v" id="v4"><span class="vn">4</span> পাহাড়ের উপরে এবং প্রত্যেকটি গাছের তলায় ভিন্ন জাতির উপাসনা স্থানে আহস বলি উৎসর্গ করতেন এবং ধূপ জ্বেলে পূজাঅর্চনা করতেন।</div>
<div class="v" id="v5"><h2>সিরিয়া ও ইসরায়েলের মধ্যে যুদ্ধ</h2><h2>(<b>120 16:5</b>)</h2><span class="vn">5</span> <span class="br-p"><br><br></span>রাজা আহসের পাপের ফলে তাঁর আরাধ্য ঈশ্বর প্রভু পরমেশ্বর সিরিয়ার রাজার হাতে তাঁকে পরাস্ত করালেন এবং রাজ্য বহু সংখ্যক যিহুদীয়াবাসীকে বন্দী করে দামাস্কাসে নিয়ে গেলেন। এ ছাড়াও রমলিয়ের পুত্র ইসরায়েলরাজ পেকাহ্-এর হাতেও প্রভু পরমেশ্বর আহসকে পরাজিত করালেন এবং যিহুদীয়ার 120,000 জন বীর যোদ্ধাকে এক দিনে বধ করালেন। তাঁদের পূর্বপুরুষের আরাধ্য ঈশ্বর প্রভু পরমেশ্বর এই ঘটনাকে সংঘটিত হতে দিয়েছিলেন কারণ যিহুদীয়ার অধিবাসী তাঁকে পরিত্যাগ করেছিল।<sup class="fnm"><a name="fnm1" href="#fn1">1</a></sup></div>
<div class="v" id="v7"><span class="vn">7</span> সিখ্রি নামে একজন ইসরায়েলী সৈনিক আহসের পুত্র মাসেয়কে এবং রাজপ্রাসাদের অধ্যক্ষ অসরিকাম ও ইলকানাকে বধ করল।</div>
<div class="v" id="v8"><span class="vn">8</span> যিহুদীয়াবাসী জনগণ তাদের স্বজাতি হলেও ইসরায়েলী সৈন্যরা তাদের 200,000 জন নারী ও শিশুকে বন্দী করে প্রচুর পরিমাণে লুন্ঠিত দ্রব্যের সঙ্গে শমরিয়ায় নিয়ে যায়।</div>
<div class="v" id="v9"><h2>নবী ওদেদ</h2><span class="vn">9</span> <span class="br-p"><br><br></span>শমরিয়াতে ওদেদ নামে প্রভু পরমেশ্বরের একজন নবী বাস করতেন। তিনি যুদ্ধ থেকে প্রত্যাগত যিহুদীয়াবাসী বন্দীসহ ইসরায়েলী সৈন্যদলের নগরে প্রবেশ মুখে তাদের সঙ্গে দেখা করে বললেন, তোমাদের পূর্বপুরুষের আরাধ্য ঈশ্বর যিহুদীয়ার উপর ক্রুদ্ধ হয়ে তোমাদের দিয়ে তাদের উপরে পরাজয় এনেছেন। কিন্তু তোমরা যে নৃশংসভাবে তাদের হত্যা করেছ সে কথা তিনি শুনেছেন।</div>
<div class="v" id="v10"><span class="vn">10</span> এখন তোমরা আবার জেরুশালেম ও যিহুদীয়ার নর-নারীদের তোমাদের ক্রীতদাস ও দাসী করে রাখতে চেয়েছ। তোমরা কি জান না যে তোমরাও তোমাদের ঈশ্বর প্রভু পরমেশ্বরের কাছে অপরাধ করেছ?</div>
<div class="v" id="v11"><span class="vn">11</span> শোন আমার কথা! এই বন্দীরা তোমাদের ভাই ও বোন। ওদের ফিরে যেতে দাও। নইলে প্রভু পরমেশ্বরের প্রচণ্ড ক্রোধের দণ্ড তোমাদের উপরে নেমে আসবে।</div>
<div class="v" id="v12"><span class="vn">12</span> <span class="br-p"><br><br></span>উত্তর রাজ্যের চারজন নেতৃস্থানীয় ব্যক্তি যিহোহাননের পুত্র অসরিয়, মশিল্লেমোতের পুত্র বেরিখিয়, শল্লুমের পুত্র যিহিষ্কিয় ও হদলয়ের পুত্র অমাসা যুদ্ধ থেকে প্রত্যাগত সৈন্যদের নৃশংস আচরণের বিরোধিতা করলেন।</div>
<div class="v" id="v13"><span class="vn">13</span> তাঁরা বললেন, ঐ বন্দীদের এখানে এনো না! আমরা এরই মধ্যে প্রভু পরমেশ্বরের বিরুদ্ধে পাপ করেছি এবং তাঁর হাতে দণ্ডিত হওয়ার জন্য তাঁকে ক্রুদ্ধ করে তুলেছি। এখন তোমরা এমন একটা কাজ করতে চাইছ যা আমাদের পাপের মাত্রা আরও বাড়িয়ে দেবে।</div>
<div class="v" id="v14"><span class="vn">14</span> তখন সৈন্যরা সেই বন্দীদের ও তাদের লুন্ঠিত জিনিসপত্র সমাজের লোক ও নেতৃবৃন্দের হাতে তুলে দিল</div>
<div class="v" id="v15"><span class="vn">15</span> এবং সেই চারজন নেতাকে লুন্ঠিত দ্রব্য থেকে বন্দীদের কাপড়-চোপড় ইত্যাদি দেবার ভার দেওয়া হল। তাঁরা তাদের কাপড় এবং চপ্পল দিলেন। তাদের যথেষ্ট খাদ্য পানীয় এবং জলপাই তেল দিলেন ক্ষতে প্রলেপ দেবার জন্য। যে বন্দীরা অত্যন্ত দুর্বল, পথে চলতে অসমর্থ, তাদের গাধায় চড়িয়ে অন্যান্য সমস্ত বন্দীসহ তাঁরা যিহুদীয়ার এলাকা খেজুর গাছে ঘেরা নগরী যিরিহোতে পৌঁছে দিলেন। ইসরায়েলীরা তখন শমরিয়ায় তাদের বাড়িতে ফিরে গেল।</div>
<div class="v" id="v16"><h2>আসিরিয়ার কাছে রাজা আহসের সাহায্য ভিক্ষা</h2><h2>(<b>120 16:7-9</b>)</h2><span class="vn">16</span> <span class="br-p"><br><br></span>ইদোমীরা আবার যিহুদীয়া আক্রমণ করে বহু লোককে বন্দী করে নিয়ে গেল। তখন রাজা আহস আসিরিয়ার রাজা তিগলাৎ পিলেশরের কাছে দূতমুখে সাহায্যের আবেদন জানালেন।</div>
<div class="v" id="v18"><span class="vn">18</span> এই একই সময়ে ফিলিস্তিনীরা পশ্চিমের পাহাড়তলী ও দক্ষিণ যিহুদীয়ার শহরগুলি আক্রমণ করছিল। তারা বেথ-শেমেশের নগরগুলি, অয়ালোন, গদেরোৎ, সোখোর নগরগুলি, তিম্‌না ও গিম্‌সোর গ্রামাঞ্চলগুলি অধিকার করে স্থায়ীভাবে বসতি স্থাপন করেছিল।</div>
<div class="v" id="v19"><span class="vn">19</span> যিহুদীয়ারাজ আহস তাঁর প্রজাদের প্রাপ্য ন্যায্যা অধিকার থেকে বঞ্চিত করেছিলেন এবং প্রভু পরমেশ্বরের কাছে সত্য লঙ্ঘন করায় প্রভু পরমেশ্বর যিহুদীয়ার উপর এই বিপর্যয় এনেছিলেন।</div>
<div class="v" id="v20"><span class="vn">20</span> আসিরীয় সম্রাট রাজা আহসকে সাহায্যের পরিবর্তে তাঁর বিরোধীতা করে তাঁকে পযুর্দস্ত করে তুললেন।</div>
<div class="v" id="v21"><span class="vn">21</span> তখন রাজা আহস মন্দির, রাজপ্রাসাদ এবং প্রজাদের নেতৃবৃন্দের বাড়ী থেকে ধন সম্পদ নিয়ে সম্রাটের কাছে প্রণামী পাঠালেন কিন্তু তাতেও তাঁর কোনও সাহায্য পেলেন না।</div>
<div class="v" id="v22"><h2>রাজা আহসের পাপ</h2><span class="vn">22</span> <span class="br-p"><br><br></span>অবস্থা যখন আরও খারাপ হয়ে উঠল তখন আহস প্রভু পরমেশ্বরের বিরুদ্ধে এত পাপ করতে লাগলেন যা আগে কোন দিন হয় নি।</div>
<div class="v" id="v23"><span class="vn">23</span> যারা তাঁকে পরাজিত করেছিল সেই সিরিয়ার দেবতাদের কাছে তিনি বলি উৎসর্গ করলেন। তিনি বললেন, সিরিয়ার দেবতারা সিরিয়ার রাজাদের সাহায্য করেছেন, সুতরাং আমি যদি তাঁদের কাছে বলি উৎসর্গ করি তাহলে আমাকেও তাঁরা সাহায্য করবেন। এর ফলে তাঁর উপরে ও জাতির উপরে বিপর্যয় নেমে এল।</div>
<div class="v" id="v24"><span class="vn">24</span> উপরন্তু তিনি মন্দিরের তৈজসপত্র ভেঙ্গে চুরমার করে দিলেন। মন্দির বন্ধ করে দিলেন এবং জেরুশালেমের প্রতিটি অংশে দেব পূজার বেদী তৈরী করে দিলেন।</div>
<div class="v" id="v25"><span class="vn">25</span> যিহুদীয়ার প্রতিটি শহর ও নগরে অসার দেবতাদের কাছে ধূপ জ্বালানোর জন্য রাজা আহস দেবতার পূজাবেদী নির্মাণ করলেন। ফলে রাজা আহসের উপরে তাঁর পূর্বপুরুষের আরাধ্য ঈশ্বর প্রভু পরমেশ্বরের ক্রোধ নেমে এল।</div>
<div class="v" id="v26"><span class="vn">26</span> <span class="br-p"><br><br></span>রাজা আহসের রাজত্বকালের সমস্ত ঘটনার কথা প্রথম থেকে শেষ পর্যন্ত যিহুদীয়া ও ইসরায়েলের রাজবংশের ইতিহাসে লেখা আছে।</div>
<div class="v" id="v27"><span class="vn">27</span> মৃত্যুর পর আহসকে জেরুশালেমে সমাধিস্থ করা হয় কিন্তু রাজপরিবারের সমাধিভূমিতে তাঁর স্থান হয় নি, তাঁর পুত্র হিষ্কিয় তাঁর উত্তরাধিকারী হিসাবে রাজা হন।<sup class="fnm"><a name="fnm2" href="#fn2">2</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:290 7:1'><!--endraw 1-->যিশা 7:1<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:290 14:28'><!--endraw 1-->যিশা 14:28<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>