<html><head>
<meta http-equiv="Content-Type" content="text/html;charset=utf-8" />
<title>2Chr 35 &ndash; দ্বিতীয় বংশাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 35);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় বংশাবলি</b> &ndash; <a href="2Chr_1.html">1</a> ... <a href="2Chr_33.html">33</a> <a href="2Chr_34.html">34</a> <b>35</b> <a href="2Chr_36.html">36</a> </div><hr>
<h1>2Chr 35</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>রাজা যোশিয়র তারণোৎসব পালন</h2><h2>(<b>120 23:21-23</b>)</h2><span class="vn">1</span> <span class="br-p"><br><br></span>প্রভু পরমেশ্বরের সম্মানে রাজা যোশিয় জেরুশালেমে তারণোৎসব পালন করলেন। প্রথম মাসের চোদ্দ তারিখে উৎসবের জন্য তারা পশুবলি দিল।</div>
<div class="v" id="v2"><span class="vn">2</span> মন্দিরে পুরোহিতদের নির্দিষ্ট কাজ ও দায়িত্ব পালনের জন্য নিযুক্ত করলেন এবং অত্যন্ত সুশৃঙ্খলভাবে কর্তব্য পালনে উৎসাহিত করলেন।</div>
<div class="v" id="v3"><span class="vn">3</span> তিনি ইসরায়েল জাতির শিক্ষক যে লেবীয়রা প্রভু পরমেশ্বরের কাছে নিজেদের উৎসর্গ করেছিলেন তাঁদের এই নির্দেশ দিলেনঃ রাজা দাউদের পুত্র রাজা শলোমনের নির্মিত পবিত্র চুক্তিসিন্দুক মন্দিরে রাখবে।এই চুক্তিসিন্দুক তোমাদের আর স্থান থেকে স্থানান্তরে বয়ে নিয়ে যেতে হবে না, এবার তোমাদের আরাধ্য প্রভু পরমেশ্বর ও তাঁর প্রজাদের সেবা করতে হবে।</div>
<div class="v" id="v4"><span class="vn">4</span> রাজা দাউদ ও তাঁর পুত্র রাজা শলোমনের নির্ধারিত দায়িত্ব অনুসারে তোমরা গোষ্ঠী অনুযায়ী মন্দিরে নিজেদের স্থান গ্রহণ কর<sup class="fnm"><a name="fnm1" href="#fn1">1</a></sup></div>
<div class="v" id="v5"><span class="vn">5</span> এবং এমনভাবে নিজেদের শ্রেণীবদ্ধভাবে সাজাও যাতে, ইসরায়েল জাতির প্রত্যেকটি গোষ্ঠীকে তোমরা সাহায্য করতে পার।</div>
<div class="v" id="v6"><span class="vn">6</span> তোমরা তারণোৎসবের মেষশাবক ও ছাগ বলি দেবে। কাজেই, আনুষ্ঠানিকভাবে নিজেদের শুচি কর এবং বলিগুলোকে এমনভাবে সাজাও যাতে তোমাদের স্বজাতি ইসরায়েলীরা মোশির মাধ্যমে দেওয়া প্রভু পরমেশ্বরের নির্দেশ অনুসরণ করতে পারে।</div>
<div class="v" id="v7"><span class="vn">7</span> <span class="br-p"><br><br></span>রাজা যোশিয় নিজের পশুপাল থেকে প্রজাদের আহারের জন্য ত্রিশ হাজার মেষ, মেষশাবক ও ছাগ বৎস এবং তিন হাজার বৃষ দিলেন।</div>
<div class="v" id="v8"><span class="vn">8</span> তাঁর পারিষদেরাও স্বেচ্ছায় প্রজাদের জন্য এবং পুরোহিত ও লেবীয়দের জন্য দান করলেন। মন্দিরের অধ্যক্ষ হিল্কিয়, প্রধান পুরেহিত সখরিয় এবং যিহীয়েল পুরোহিতদের জন্য দুহাজার ছশো মেষশাবক ও ছাগবৎস এবং তিন হাজার বৃষ দিলেন তারণোৎসবের বলিদানের জন্য।</div>
<div class="v" id="v9"><span class="vn">9</span> লেবীয়দের নেতৃবৃন্দ–কননিয় এবং শমরিয় ও নথনেল নামে দুই ভাই হসবিয়, যিয়িয়েল ও যোষাবদ লেবীয়দের তারণোৎসবের বলিদানের জন্য পাঁচ হাজার মেষশাবক ও ছাগবৎস এবং পাঁচ হাজার বৃষ দান করলেন।</div>
<div class="v" id="v10"><span class="vn">10</span> <span class="br-p"><br><br></span>তারণোৎসবের সমস্ত আয়োজন সম্পূর্ণ হলে রাজার আদেশ অনুযায়ী পুরোহিত ও লেবীয়রা নিজেদের স্থান গ্রহণ করলেন।</div>
<div class="v" id="v11"><span class="vn">11</span> মেষশাবক ও ছাগবৎস বলিদানের পর লেবীয়রা সেগুলির চামড়া ছাড়াতে লাগলেন এবং পুরোহিতেরা সেই নিহত পশুর রক্ত বেদীতে ছিটাতে লাগলেন।</div>
<div class="v" id="v12"><span class="vn">12</span> তারপর হোমের নৈবেদ্যের জন্য প্রতিটি গোষ্ঠী অনুযায়ী সেই পশুগুলি তাঁরা ভাগ করে দিতে লাগলেন, যাতে মোশির বিধানে নির্দেশ আনুসারে হোম নৈবেদ্য উৎসর্গ করতে পারে।</div>
<div class="v" id="v13"><span class="vn">13</span> লেবীয়রা তারণেৎসবের বলি বিধিমত আগুনে ঝলসালেন এবং পবিত্র বলিগুলি পাত্রে, হাঁড়িতে, কড়ায় রান্না করে ক্ষিপ্রহাতে সেই মাংস ভক্তদের পরিবেশন করলেন।<sup class="fnm"><a name="fnm2" href="#fn2">2</a></sup></div>
<div class="v" id="v14"><span class="vn">14</span> এই কাজ শেষ হলে লেবীয়রা নিজেদের জন্য ও পুরোহিতদের জন্য এবং হারোণকুলজাত পুরোহিতদের জন্য মাংস সংরক্ষণের ব্যবস্থা করলেন। কারণ পুরোহিতেরা হোম ও বলির পশুর মেদ হোমাগ্নিতে দগ্ধ করার কাজে রাত্রি পর্যন্ত ব্যস্ত ছিলেন।</div>
<div class="v" id="v15"><span class="vn">15</span> রাজা দাউদের বাদ্যযন্ত্রাদি নিয়ে আসফকুলের গায়ক ও বাদ্যকরেরা যথা আসফ, হেমন, রাজনবী যেদুথুন তাঁদের নিজেদের জায়গাতেই থাকলেন। মন্দিরের দ্বারপালেরাও নিজেদের স্থান ত্যাগ করে নি কারণ লেবীয়রা তাঁদের জন্য তারণোৎসবের ভোজ প্রস্তুত করেছিলেন।<sup class="fnm"><a name="fnm3" href="#fn3">3</a></sup></div>
<div class="v" id="v16"><span class="vn">16</span> রাজা যোশিয়ের আদেশ অনুসারে সেদিন তারণোৎসব পর্ব পালন এবং বেদীতে হোমবলি উৎসবের কাজ সুষ্ঠুভাবেই সমাধা হল।</div>
<div class="v" id="v17"><span class="vn">17</span> তারণোৎব পালনের জন্য যে সমস্ত ইসরায়েলী সেখানে উপস্থিত হয়েছিল তারা সকলে সাতদিন ধরে তারণোৎসব ও খামিরবিহীন রুটির পর্ব পালন করল।<sup class="fnm"><a name="fnm4" href="#fn4">4</a></sup></div>
<div class="v" id="v18"><span class="vn">18</span> নবী শমুয়েলের জীবনকালের পর এমনভাবে তারণোৎসব কখনও পালন করা হয়নি।</div>
<div class="v" id="v19"><span class="vn">19</span> রাজা যোশিয়ের রাজত্বকালের অষ্টাদশ বছরে যেভাবে রাজা যোশিয়, পুরোহিতবৃন্দ, লেবীয়বর্গ এবং যিহুদীয়া, ইসরায়েল ও জেরুশালেমের লোকেরা তারণোৎসব পালন করেছিল, এমন ভাবে রাজা যোশিয়ের আগে কোনদিন কোন রাজা তারণোৎসব পালন করেন নি।</div>
<div class="v" id="v20"><h2>রাজা যোশিয়ের রাজত্বের অবসান</h2><h2>(<b>120 23:28-30</b>)</h2><span class="vn">20</span> <span class="br-p"><br><br></span>মন্দিরের সমস্ত কাজ শেষ হয়ে গেলে মিশররাজ নেকো ইউফ্রেটিস নদীর তীরে কার্কেমিস-এ সৈন্য সমাবেশ করলেন। যোশিয় তাঁকে থামাতে চেষ্টা করেছিলেন কিন্তু</div>
<div class="v" id="v21"><span class="vn">21</span> রাজা নেকো রাজা যোশিয়ের কাছে বার্তা পাঠিয়ে বললেন যিহদীয়ারাজ, আমার এ যুদ্ধ আপনার বিরুদ্ধে নয়, এ যুদ্ধ আমার শত্রুদের বিরুদ্ধে ঈশ্বর আমাকে এ কাজ দ্রুত সম্পন্ন করতে বলেছেন, তিনি আমার পক্ষে আছেন, অতএব আমাকে বাধা দেবেন না অন্যথায় তিনি আপনাকে ধ্বংস করবেন।</div>
<div class="v" id="v22"><span class="vn">22</span> কিন্তু যোশিয় যুদ্ধ করতে দৃঢ়প্রতিজ্ঞ তিনি রাজা নেকোর মাধ্যমে ঈশ্বরের কথা শুনতে রাজী নন। তাই তিনি ছদ্মবেশে মেগিদ্দোর রণক্ষেত্রে গিয়ে উপস্থিত হলেন।</div>
<div class="v" id="v23"><span class="vn">23</span> <span class="br-p"><br><br></span>যুদ্ধক্ষেত্রে মিশরী সেনার তীক্ষ্ণবাণে রাজা যোশিয় বিদ্ধ হলেন তিনি তাঁর সেবকদের বললেন, আমাকে নিয়ে চল। আমি গুরুতরভাবে আহত হয়েছি।</div>
<div class="v" id="v24"><span class="vn">24</span> তারা তাঁকে তাঁর রথ থেকে অন্য একটি রথে তুলে জেরুশালেমে নিয়ে এল। সেখানেই তাঁর মৃত্যু হল এবং রাজকীয় সমাধিগুহায় তাঁকে সমাহিত করা হল। সমগ্র যিহুদীয়া ও জেরুশালেমের মানুষ তাঁর জন্য গভীর শোক করেছিল।</div>
<div class="v" id="v25"><span class="vn">25</span> <span class="br-p"><br><br></span>নবী যিরমিয় তাঁর জন্য একটি বিলাপগাথা রচনা করেছিলেন। এরপর থেকে যখনই ইসরায়েলীদের কেউ রাজা যোশিয়ের জন্য শোক পালন করত, সেই সময় নর-নারী নির্বিশেষে সকলকে এই বিলাপগাথা গাইতে হত এবং এটি ইসরায়েলী গায়কদের অবশ্যই পালনীয় প্রথা হয়ে উঠল। বিলাপ গাথা সঙ্কলনে এই গানটি পাওয়া যায়।</div>
<div class="v" id="v26"><span class="vn">26</span> <span class="br-p"><br><br></span>রাজা যোশিয়র সমস্ত কার্য-বিবরণী, প্রভু পরমেশ্বরের প্রতি তাঁর অচলা ভক্তি, বিধান পুস্তকে লেখা সমস্ত অনুশাসন ও বিধি-বিধান পালন এবং</div>
<div class="v" id="v27"><span class="vn">27</span> তাঁর রাজত্বকালের ইতিহাস প্রথম থেকে শেষ পর্যন্ত ইসরায়েল ও যিহুদীয়ার রাজাদের ইতিহাস গ্রন্থে লেখা আছে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:140 8:14'><!--endraw 1-->২ বংশা 8:14<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:20 12:8-9'><!--endraw 1-->যাত্রা 12:8-9<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:130 25:1'><!--endraw 1-->১ বংশা 25:1<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:20 12:1-20'><!--endraw 1-->যাত্রা 12:1-20<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>