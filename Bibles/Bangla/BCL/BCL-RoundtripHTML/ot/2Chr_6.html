<html><head>
<meta http-equiv="Content-Type" content="text/html;charset=utf-8" />
<title>2Chr 6 &ndash; দ্বিতীয় বংশাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 6);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় বংশাবলি</b> &ndash; <a href="2Chr_1.html">1</a> ... <a href="2Chr_4.html">4</a> <a href="2Chr_5.html">5</a> <b>6</b> <a href="2Chr_7.html">7</a> <a href="2Chr_8.html">8</a> ... <a href="2Chr_36.html">36</a> </div><hr>
<h1>2Chr 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রজাদের প্রতি শলোমনের সম্ভাষণ</h2><h2>(<b>110 8:12-21</b>)</h2><span class="vn">1</span> <span class="br-p"><br><br></span>তখন রাজা শলোমন প্রার্থনা নিবেদন করলেনঃ <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর,তুমি চেয়েছ মেঘাবৃত অন্ধকারেই থাকতে, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তাই আমি তোমার জন্য রচনা করেছি সুমহান এক মন্দির! <br><span class="br-ind"><br><span class="indent">&nbsp;</span></span>এখানেই তুমি বিরাজ করচিরদিন–চিরকাল! <br></div>
<div class="v" id="v3"><span class="vn">3</span> <span class="br-p"><br><br></span>সমবেত ইসরায়েলী প্রজামণ্ডলী সেখানে দাঁড়িয়েছিল। তাদের দিকে ঘুরে দাঁড়িয়ে রাজা শলোমন তাদের জন্য ঈশ্বরের আশীর্বাদ ভিক্ষা করলেন।</div>
<div class="v" id="v4"><span class="vn">4</span> তিনি তাদের বললেন, “তোমরা ইসরায়েলের আরাধ্য প্রভু পরমেশ্বরের স্তুতি কর। তিনি আমার পিতা দাউদের কাছে নিজ মুখে যে প্রতিশ্রুতি দিয়েছিলেন, তা পূর্ণ করেছেন।</div>
<div class="v" id="v5"><span class="vn">5</span> তিনি বলেছিলেন, ‘যেদিন আমি আমার প্রজাদের মিশর থেকে উদ্ধার করে এনেছিলাম, সেদিন থেকে আজও আমি পূজিত হবার ইচ্ছায় আমার মন্দির প্রতিষ্ঠার জন্য সারা ইসরায়েল দেশের কোন নগরকেই মনোনীত করি নি এবং আমার প্রজা ইসরায়েলীদের পরিচালনার জন্য কাউকে মনোনীত করিনি।</div>
<div class="v" id="v6"><span class="vn">6</span> কিন্তু আমি মনোনীত করেছি জেরুশালেমকে আমার উপাসনার স্থানরূপে এবং আমার প্রজা ইসরায়েলীদের শাসকরূপে দাউদকেই আমি মনোনীত করেছি।’</div>
<div class="v" id="v7"><span class="vn">7</span> <span class="br-p"><br><br></span>শলোমন বললেন, ইসরায়েলের আরাধ্য প্রভু পরমেশ্বরের আরাধনার জন্য একটি মন্দির নির্মাণের বাসনা আমার পিতা দাউদের ছিল।</div>
<div class="v" id="v8"><span class="vn">8</span> কিন্তু প্রভু পরমেশ্বর তাঁকে বলেছিলেন, ‘আমার জন্য একটি মন্দির নির্মাণের বাসনা তোমার হয়েছে। তোমার এ সঙ্কল্প শুভ</div>
<div class="v" id="v9"><span class="vn">9</span> কিন্তু তুমি কখনও পারবে না মন্দির নির্মাণ করতে। যে নির্মাণ করবে, সে তোমারই পুত্র।’<sup class="fnm"><a name="fnm1" href="#fn1">1</a></sup></div>
<div class="v" id="v10"><span class="vn">10</span> <span class="br-p"><br><br></span>প্রভু পরমেশ্বর তাঁর সেই প্রতিশ্রুতি পূর্ণ করেছেন। আমি আমার পিতার উত্তরাধিকারীরূপে ইসরায়েলের আরাধ্য প্রভু পরমেশ্বরের আরাধনার জন্য মন্দির নির্মাণ করেছি।</div>
<div class="v" id="v11"><span class="vn">11</span> মন্দিরের মধ্যে চুক্তি সিন্দুকটিকে স্থাপন করেছি। এই সিন্দুকটিতে আছে প্রভু পরমেশ্বরের সঙ্গে তাঁর প্রজাদের যে সন্ধি স্থাপিত হয়েছিল, তার চুক্তিগুলি খোদাই করা দুটি প্রস্তর ফলক।</div>
<div class="v" id="v12"><h2>শলোমনের প্রার্থনা</h2><h2>(<b>110 8:22-53</b>)</h2><span class="vn">12</span> <span class="br-p"><br><br></span>তারপর শলোমন ইসরায়েলী জনমণ্ডলীর সামনে প্রভু পরমেশ্বরের বেদীর সামনে গিয়ে দাঁড়ালেন এবং প্রার্থনার জন্য স্বর্গের দিকে দুহাত তুলে ধরলেন।</div>
<div class="v" id="v13"><span class="vn">13</span> (শলোমন পাঁচ হাত লম্বা, পাঁচ হাত চওড়া ও তিন হাত উঁচু ব্রোঞ্জের একটি বেদী তৈরী করিয়েছিলেন। সেটিকে তিনি প্রাঙ্গণের মাঝখানে রেখে তার উপরে উঠে নতজানু হলেন যেন সকলে তাঁকে দেখতে পায়। তারপর স্বর্গের দিকে দুহাত তুলে ধরলেন।)</div>
<div class="v" id="v14"><span class="vn">14</span> তারপর প্রার্থনা করলেনঃ হে প্রভু পরমেশ্বর, ইসরায়েলের আরাধ্য ঈশ্বর, ঊর্ধ্বে স্বর্গলোকে কিম্বা নীচে মর্ত্যলোকে তোমার মত ঈশ্বর কেউ নেই। যারা সর্বান্তঃকরণে তোমার নির্দেশিত পথে চলে, তোমার সেই প্রজাদের সঙ্গে তুমি চুক্তির শর্ত রক্ষা করে থাক এবং প্রকাশ করে থাক তোমার অবিচল ভালবাসা।</div>
<div class="v" id="v15"><span class="vn">15</span> তোমার সেবক, আমার পিতা দাউদকে তুমি স্বয়ং যে প্রতিশ্রুতি দিয়েছিলে, আজ তুমি অক্ষরে অক্ষরে সেই প্রতিশ্রুতি পূর্ণ করেছ।</div>
<div class="v" id="v16"><span class="vn">16</span> তাই হে প্রভু পরমেশ্বর, ইসরায়েলের আরাধ্য ঈশ্বর, তোমার কাছে আমার নিবেদন, তোমার সেবক দাউদকে আরও যে প্রতিশ্রুতি দিয়েছিলে, সেগুলিও পূর্ণ কর। তুমি বলেছিলে, ইসরায়েলের রাজা হবার জন্য কখনও তোমার বংশধরদের অভাব হবে না, যদি তারা তোমার মত আমার অনুগত হয়ে চলে।<sup class="fnm"><a name="fnm2" href="#fn2">2</a></sup></div>
<div class="v" id="v17"><span class="vn">17</span> তাই মিনতি করি, হে ইসরায়েলের আরাধ্য ঈশ্বর, প্রভু পরমেশ্বর, তোমার সেবক দাউদের কাছে তুমি যে প্রতিশ্রুতি দিয়েছিলে, এবার পূর্ণ কর সেই প্রতিশ্রুতি।</div>
<div class="v" id="v18"><span class="vn">18</span> <span class="br-p"><br><br></span>কিন্তু হে ঈশ্বর, সত্যিই কি তুমি এই মর্ত্যভূমিতে বাস করতে পারবে? স্বর্গলোকও যে তোমায় ধারণ করতে অক্ষম, কেমন করে ধারণ করবে তোমায় আমার রচিত এই ক্ষুদ্র মন্দির।<sup class="fnm"><a name="fnm3" href="#fn3">3</a></sup></div>
<div class="v" id="v19"><span class="vn">19</span> হে প্রভু পরমেশ্বর, আমার আরাধ্য ঈশ্বর, আমি তোমার অধম সেবক। আমার বিনতি শোন, তোমার কাছে আমার আজকের এই কাতর নিবেদন গ্রাহ্য কর।</div>
<div class="v" id="v20"><span class="vn">20</span> তুমি প্রতিশ্রুতি দিয়েছিলে যে, এই স্থানেই তোমার উপাসনা হবে। তাই এই মন্দিরের প্রতি নিশিদিন তোমার দৃষ্টি নিবদ্ধ থাকুক। এই মন্দিরের দিকে মুখ করে তোমার সেবক যে প্রার্থনা করবে, তা তুমি পূর্ণ করো।<sup class="fnm"><a name="fnm4" href="#fn4">4</a></sup></div>
<div class="v" id="v21"><span class="vn">21</span> আমার প্রজারা ও আমি এই মন্দিরের দিকে মুখ করে যখন প্রার্থনা করব, তোমার আবাস স্বর্গপুরী থেকে শুনো সেই প্রার্থনা, ক্ষমা কর আমাদের।</div>
<div class="v" id="v22"><span class="vn">22</span> <span class="br-p"><br><br></span>কোন ব্যক্তি কারও প্রতি অন্যায় করার অভিযোগে অভিযুক্ত হলে যদি তাকে দিব্য করার জন্য এই মন্দিরের বেদীর কাছে আনা হয়, তখন সে যদি বলে যে, সে নির্দোষ,</div>
<div class="v" id="v23"><span class="vn">23</span> তাহলে হে প্রভু পরমেশ্বর, স্বর্গপুরে বসে তুমি শুনো এবং তোমার সেবকদের বিচার করো। দোষীর উপযুক্ত শাস্তি দিও এবং নির্দোষকে অব্যাহতি দিও।</div>
<div class="v" id="v24"><span class="vn">24</span> <span class="br-p"><br><br></span>তোমার প্রজা ইসরায়েলীরা তোমার বিরুদ্ধে পাপা করার জন্য যদি শত্রুর হাতে পরাজিত হয় এবং তারপর যদি অনুতপ্ত হয় ও তোমার কাছে ফিরে এসে এই মন্দিরে নতনম্র হয়ে তোমার কাছে ক্ষমা ভিক্ষা করে</div>
<div class="v" id="v25"><span class="vn">25</span> তাহলে স্বর্গ থেকে তুমি তাদের প্রার্থনা শুনো। ক্ষমা করো তোমার প্রজাদের পাপ এবং তাদের পূর্বপুরুষদের যে দেশ তুমি দিয়েছিলে, সেই দেশে তাদের ফিরিয়ে এনো।</div>
<div class="v" id="v26"><span class="vn">26</span> <span class="br-p"><br><br></span>তোমার প্রজাদের পাপের জন্য যদি তুমি বর্ষা রোধ কর এবং তখন যদি তারা অনুতপ্ত হয়ে এই মন্দিরে এসে তোমার কাছে নতনম্র হয়ে প্রার্থনা করে</div>
<div class="v" id="v27"><span class="vn">27</span> তাহলে হে প্রভু পরমেশ্বর, স্বর্গ থেকে তুমি তাদের নিবেদন শুনো। তুমি তোমার সেবক ইসরায়েলী প্রজাদের পাপ ক্ষমা করো। তাদের সৎপথে চলতে শিখিও। তারপর হে প্রভু পরমেশ্বর, তুমি তাদের যে দেশের উত্তরাধিকার দিয়েছ, সেই দেশে তুমি বর্ষণ দান করো।</div>
<div class="v" id="v28"><span class="vn">28</span> <span class="br-p"><br><br></span>দেশে যদি দুর্ভিক্ষ হয়, মহামারী দেখা দেয় কিম্বা ঝড়ে, শিলাবৃষ্টিতে বা পঙ্গপাল বা পোকামাকড়ের উপদ্রবে শস্যহানি হয়, যদি শত্রুরা দেশ আক্রমণ করে কিম্বা কোন সংক্রামক ব্যাধি বা অন্য কোন রোগের প্রকোপ দেখা দেয়,</div>
<div class="v" id="v29"><span class="vn">29</span> তখন তাদের প্রার্থনা শুনো। তোমার প্রজা ইসরায়েলীদের মধ্যে কেউ যদি অন্তরের গভীর বেদনায় এই মন্দিরের দিকে হাত বাড়িয়ে তোমার কাছে প্রার্থনা নিবেদন করে,</div>
<div class="v" id="v30"><span class="vn">30</span> তবে স্বর্গে তোমার আবাস থেকে তুমি তাদের প্রার্থনা শুনো, ক্ষমা করো তাদের। একমাত্র তুমিই জান মানুষের মনের চিন্তা। তাই প্রত্যেকের যথাযোগ্য বিচার করো</div>
<div class="v" id="v31"><span class="vn">31</span> যেন, আমাদের পিতৃপুরুষদের তুমি যে দেশ দিয়েছিলে, সেই দেশে তারা যতদিন বাস করবে, ততদিন তোমায় সম্ভ্রম ও সম্মান দিতে পারে এবং তোমার বাধ্য হয়ে চলতে পারে।</div>
<div class="v" id="v32"><span class="vn">32</span> <span class="br-p"><br><br></span>দূরদেশের কোন বিদেশী মানুষ তোমার খ্যাতির কথা এবং তোমার প্রজা ইসরায়েলীদের জন্য তুমি যে সব মহান কর্ম করেছ, সেই কথা শুনে যদি তোমায় আরাধনা করতে এবং তোমার কাছে প্রর্থনা নিবেদন করতে এই মন্দিরে আসে,</div>
<div class="v" id="v33"><span class="vn">33</span> তুমি তার প্রার্থনা শুনো। স্বর্গে, যেখানে তোমার বাস, সেখান থেকে তুমি তার প্রার্থনা পূরণ করো। তাহলে সারা বিশ্ব জানবে তোমার কথা, তোমার প্রজা ইসরায়েলীদের মতই মান্য করবে তোমায়। তারা জানবে যে আমার নির্মিত এই মন্দির তোমারই আরাধনার স্থান।</div>
<div class="v" id="v34"><span class="vn">34</span> <span class="br-p"><br><br></span>তোমার প্রজারা তোমারই নির্দেশে শত্রুর বিরুদ্ধে যুদ্ধযাত্রা করার সময় যেখানেই তারা থাকুক না কেন, সেখান থেকে তোমার মনোনীত এই নগরী এবং আমার নির্মিত এই মন্দিরের দিকে মুখ করে দাঁড়িয়ে তোমার কাছে যদি প্রার্থনা করে,</div>
<div class="v" id="v35"><span class="vn">35</span> তুমি শুনো তাদের প্রার্থনা স্বর্গপুরে বসে তুমি তাদের আবেদন গ্রাহ্য করো, বিজয়ী করো তাদের।</div>
<div class="v" id="v36"><span class="vn">36</span> <span class="br-p"><br><br></span>তোমার প্রজারা যদি তোমার বিরুদ্ধে পাপ করে–কারণ এমন কেউ নেই যে পাপ করে না–এবং তুমি যদি ক্রুদ্ধ হয়ে তাদের শত্রুর হাতে তুলে দাও, তার ফলে বন্দী হয়ে তারা যদি নিকটে বা দূরে কোন দেশে নির্বাসিত হয় এবং সেই দেশে থেকে তারা যদি অনুতপ্ত হয়ে তোমার কাছে প্রার্থনা করে,</div>
<div class="v" id="v37"><span class="vn">37</span> তাদের প্রার্থনা শুনো। যদি তারা স্বীকার করে যে তারা পাপ করেছে, তোমার বিরুদ্ধাচরণ করে তারা দুষ্কর্ম করেছে, হে প্রভু পরমেশ্বর তাদের প্রার্থনা শুনো।</div>
<div class="v" id="v38"><span class="vn">38</span> সেই দেশে থেকে তারা যদি মনেপ্রাণে অনুতাপ করে এবং তাদের পিতৃপুরুষদের দেশ ও তোমার মনোনীত এই নগরী এবং তোমার জন্য আমার নির্মিত এই মন্দিরের দিকে মুখ করে দাঁড়িয়ে তোমার কাছে প্রার্থনা করে,</div>
<div class="v" id="v39"><span class="vn">39</span> তাহলে তুমি তাদের প্রার্থনা শুনো। স্বর্গে তোমার নিবাসে থেকে তুমি তাদের প্রার্থনা শুনো এবং কৃপা করে তাদের আবেদন মঞ্জুর করো এবং তোমার বিরুদ্ধে তোমার প্রজাদের সমস্ত পাপ ক্ষমা করো।</div>
<div class="v" id="v40"><span class="vn">40</span> <span class="br-p"><br><br></span>হে প্রভু পরমেশ্বর, আমাদের প্রতি দৃষ্টিপাত কর এবং এইস্থানে আমাদের নিবেদিত প্রার্থনা শোন।</div>
<div class="v" id="v41"><span class="vn">41</span> এখন উত্থান কর হে প্রভু পরমেশ্বর, তোমার ক্ষমতা ও প্রতাপের প্রতীক চুক্তি সিন্দুকের সঙ্গে তুমি প্রবেশ কর তোমার মন্দিরে–বিরাজিত হও চিরদিন–চিরকাল। তোমার পুরোহিতবর্গের সমস্ত কাজে আশীর্বাদ কর এবং তাদের প্রতি তোমার মহত্ত্বের গুণে তোমার প্রজাবৃন্দ লাভ করুক সুখ ও আনন্দময় জীবন।</div>
<div class="v" id="v42"><span class="vn">42</span> হে প্রভু পরমেশ্বর, তোমার মনোনীত রাজাকে প্রত্যাখ্যান করো না। স্মরণে রেখ তোমার সেবক দাউদের প্রতি তোমার ভালবাসার কথা।<sup class="fnm"><a name="fnm5" href="#fn5">5</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:100 7:1-13'><!--endraw 1-->২ শমু 7:1-13<!--raw 1 bo --></a><!--endraw 1-->; <!--raw 1 bo --><a href='B:130 17:1-12'><!--endraw 1-->১ বংশা 17:1-12<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:110 2:4'><!--endraw 1-->১ রাজা 2:4<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:140 2:6'><!--endraw 1-->২ বংশা 2:6<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:50 12:11'><!--endraw 1-->দ্বি.বি. 12:11<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:230 132:8-10'><!--endraw 1-->গীত 132:8-10<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>