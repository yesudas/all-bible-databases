<html><head>
<meta http-equiv="Content-Type" content="text/html;charset=utf-8" />
<title>2Chr 7 &ndash; দ্বিতীয় বংশাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 7);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় বংশাবলি</b> &ndash; <a href="2Chr_1.html">1</a> ... <a href="2Chr_5.html">5</a> <a href="2Chr_6.html">6</a> <b>7</b> <a href="2Chr_8.html">8</a> <a href="2Chr_9.html">9</a> ... <a href="2Chr_36.html">36</a> </div><hr>
<h1>2Chr 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মন্দির উৎসর্গ</h2><h2>(<b>110 8:62-66</b>)</h2><span class="vn">1</span> <span class="br-p"><br><br></span>রাজা শলোমনের প্রার্থনা শেষ হওয়ার সঙ্গে সঙ্গে স্বর্গ থেকে আগুন নেমে এসে উৎসর্গিত সমস্ত বলি গ্রাস করল এবং প্রভু পরমেশ্বরের উপস্থিতির চোখ ধাঁধানো আলোয় মন্দির পূর্ণ হয়ে গেল।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> এই আলোর জন্য পুরোহিতেরা মন্দিরের মধ্যে প্রবেশ করতে পারলেন না।</div>
<div class="v" id="v3"><span class="vn">3</span> ইসরায়েলী প্রজারা যখন মন্দির থেকে আগুন নেমে আসতে দেখল এবং অত্যুজ্জ্বল আলোয় মন্দির পূর্ণ হয়ে যেতে দেখল তখল সকলে মাটিতে উবুড় হয়ে পড়ে ঈশ্বরের আরাধনা করল এবং তাঁর মহত্ত্ব ও শাশ্বত প্রেমের জন্য তাঁর মহিমা কীর্তন করতে লাগল।<sup class="fnm"><a name="fnm2" href="#fn2">2</a></sup></div>
<div class="v" id="v4"><span class="vn">4</span> তারপর শলোমন এবং সমস্ত ইসরায়েলী প্রজা প্রভু পরমেশ্বরের উদ্দেশে বলি উৎসর্গ করলেন।</div>
<div class="v" id="v5"><span class="vn">5</span> তিনি বাইশ হাজার বৃষ এবং এক লক্ষ কুড়ি হাজার মেষ বলিদান করলেন। এইভাবে রাজা শলোমন ও ইসরায়েলীরা মন্দিরে বলিদানের কাজ শেষ করলেন।</div>
<div class="v" id="v6"><span class="vn">6</span> পুরোহিতেরা তাঁদের নির্দিষ্ট জায়গায় দাঁড়ালেন এবং লেবীয়েরা তাঁদের মুখোমুখি দাঁড়িয়ে রাজা দাউদের দেওয়া বাদ্যযন্ত্র বাজিয়ে তাঁর শিখান স্তবগান গাইতে লাগলেনঃ “শাশ্বত তাঁর প্রেম।” ইসরায়েলী প্রজামণ্ডলীর সামনে পুরোহিতেরা তূরীধ্বনি করতে লাগলেন।</div>
<div class="v" id="v7"><span class="vn">7</span> <span class="br-p"><br><br></span>প্রাঙ্গণের মাঝখানের জায়গাটি শলোমন উৎসর্গ করলেন এবং সেখানে হোম করে শস্যনৈবেদ্য এবং স্বস্ত্যয়ন বলির পশুর মেদ উৎসর্গ করলেন। প্রভু পরমেশ্বরের সামনের ব্রোঞ্জের বেদীটা এই সমস্ত জিনিস রাখার পক্ষে ছোট হওয়ায় তিনি এই ব্যবস্থা গ্রহণ করেছিলেন।</div>
<div class="v" id="v8"><span class="vn">8</span> <span class="br-p"><br><br></span>শলোমন এবং সমস্ত ইসরায়েলী প্রজা সাতদিন ধরে ‘আশ্রয় পর্ব’ পালন করলেন। উত্তরে হমাত গিরিপথ থেকে শুরু করে দক্ষিণে মিশর সীমান্ত থেকে অগণিত ইসরায়েলী জনতা এসে এই পর্বে যোগ দিয়েছিল।</div>
<div class="v" id="v9"><span class="vn">9</span> বেদী উৎসর্গের জন্য সাতদিন ও এই পর্বের জন্য আরও সাতদিন তারা এখানে কাটিয়েছিল। শেষদিনে ছিল তাদের সমাপ্তি পর্ব।</div>
<div class="v" id="v10"><span class="vn">10</span> সপ্তম মাসের তেইশ তারিখে রাজা শলোমন সকলকে বিদায় দিলেন। প্রভু পরমেশ্বর তাঁর সেবক দাউদ ও শলোমনকে এবং তাঁর প্রজা ইসরায়েলীদের উপর যে অনুগ্রহ ও আশীর্বাদ করেছিলেন তার জন্য তারা প্রফুল্ল মনে আনন্দ করতে করতে বাড়ী ফিরে গেল।</div>
<div class="v" id="v11"><h2>শলোমনের দ্বিতীয়বার দিব্যদর্শনলাভ</h2><h2>(<b>110 9:1-9</b>)</h2><span class="vn">11</span> <span class="br-p"><br><br></span>প্রভু পরমেশ্বরের মন্দির ও রাজ প্রাসাদ নির্মাণের কাজ শেষ হল।পরিকল্পনা অনুযায়ী নির্বিঘ্নে শেষ হল রাজা শলোমনের আর সমস্ত কাজ।</div>
<div class="v" id="v12"><span class="vn">12</span> তখন প্রভু পরমেশ্বর রাত্রে তাঁকে দর্শন দিলেন। তাঁকে বললেন, তোমার নিবেদন আমি শুনেছি। আমার উদ্দেশে নৈবেদ্য ও বলি উৎসর্গের স্থানরূপে আমি এই মন্দিরকে গ্রহণ করেছি।</div>
<div class="v" id="v13"><span class="vn">13</span> যখনই আমি বর্ষা রোধ করব কিম্বা শস্য গ্রাস করার জন্য পঙ্গপাল পাঠাব বা আমার প্রজাদের উপরে মহামারী পাঠাব,</div>
<div class="v" id="v14"><span class="vn">14</span> তখন তারা যদি আমার কাছে প্রার্থনা করে এবং অনুতপ্ত হয়ে মন্দ পথ ত্যাগ করে যদি আমার কাছে আসে, তাহলে আমি স্বর্গ থেকে তাদের আবেদন শুনব, ক্ষমা করব তাদের পাপ এবং তাদের দেশকে আবার সমৃদ্ধিদান করব।</div>
<div class="v" id="v15"><span class="vn">15</span> মন্দিরের দিকে আমি সর্বদা সজাগ দৃষ্টি রাখব এবং আমার কাছে নিবেদিত সমস্ত প্রার্থনা শোনার জন্য প্রস্তুত থাকব।</div>
<div class="v" id="v16"><span class="vn">16</span> কারণ এই স্থানকে আমি মনোনীত করেছি এবং চিরকাল আমি পূজিত হবার জন্য পবিত্র করেছি এই মন্দিরকে। এর প্রতি আমি দৃষ্টি রাখব এবং চিরকাল রক্ষা করব একে।</div>
<div class="v" id="v17"><span class="vn">17</span> তোমার পিতা দাউদ যেভাবে চলত, তুমিও যদি সেইভাবে চল, একনিষ্ঠভাবে ন্যায়পথে থেকে আমার সমস্ত আদেশ পালন কর,</div>
<div class="v" id="v18"><span class="vn">18</span> তাহলে ‘ইসরায়েলের সিংহাসনে আরোহণ করার জন্য তোমার বংশে লোকের অভাব হবে না’–তোমার পিতার কাছে আমার দেওয়াএই প্রতিশ্রুতি আমি পূর্ণ করব।<sup class="fnm"><a name="fnm3" href="#fn3">3</a></sup></div>
<div class="v" id="v19"><span class="vn">19</span> কিন্তু তুমি ও তোমার বংশধরেরা যদি আমার অনুগামী না হও, আমার বিধান ও অনুশাসন অমান্য করে অন্যান্য দেবতার পূজা কর</div>
<div class="v" id="v20"><span class="vn">20</span> তাহলে আমার দেওয়া এই দেশ থেকে তোমাদের আমি উচ্ছেদ করব এবং আমার উপাসনার জন্য যে মন্দির আমি পবিত্র করেছি, সেই মন্দিরও আমি পরিত্যাগ করব। সর্বজাতির কাছে এই মন্দির হবে ঘৃণ্য ও উপহাসের বস্তু।</div>
<div class="v" id="v21"><span class="vn">21</span> <span class="br-p"><br><br></span>এই মন্দির আজ সম্মান ও ভক্তির কেন্দ্র। কিন্তু তখন পথচারীরা এর কাছ দিয়ে যাবার সময় বিস্ময়ে স্তম্ভিত হবে। তারা জিজ্ঞাসা করবে, “প্রভু পরমেশ্বর এই দেশ ও এই মন্দিরের দশা এমন করলেন কেন?’’</div>
<div class="v" id="v22"><span class="vn">22</span> লোকে তখন বলবে, এদের পূর্বপুরুষদের যিনি মিশর থেকে উদ্ধার করে এনেছিলেন, এরা এদের সেই আরাধ্য ঈশ্বর প্রভু পরমেশ্বরকে পরিত্যাগ করে অন্য দেবতাদের আশ্রয় নিয়েছিল এবং তাদের পূজা করেছিল। সেই জন্যই প্রভু পরমেশ্বর এদের এই দুদর্শা করেছেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:30 9:23-24'><!--endraw 1-->লেবীয় 9:23-24<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:130 16:34'><!--endraw 1-->১ বংশা 16:34<!--raw 1 bo --></a><!--endraw 1-->; <!--raw 1 bo --><a href='B:140 5:13'><!--endraw 1-->২ বংশা 5:13<!--raw 1 bo --></a><!--endraw 1-->; <!--raw 1 bo --><a href='B:150 3:11'><!--endraw 1-->ইষ্রা 3:11<!--raw 1 bo --></a><!--endraw 1-->; <!--raw 1 bo --><a href='B:230 100:5'><!--endraw 1-->গীত 100:5<!--raw 1 bo --></a><!--endraw 1-->; <!--raw 1 bo --><a href='B:230 106:1'><!--endraw 1-->106:1<!--raw 1 bo --></a><!--endraw 1-->; <!--raw 1 bo --><a href='B:230 107:1'><!--endraw 1-->107:1<!--raw 1 bo --></a><!--endraw 1-->; <!--raw 1 bo --><a href='B:230 118:1'><!--endraw 1-->118:1<!--raw 1 bo --></a><!--endraw 1-->; <!--raw 1 bo --><a href='B:230 136:1'><!--endraw 1-->136:1<!--raw 1 bo --></a><!--endraw 1-->; <!--raw 1 bo --><a href='B:300 33:11'><!--endraw 1-->যির 33:11<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:110 2:4'><!--endraw 1-->১ রাজা 2:4<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>