<html><head>
<meta http-equiv="Content-Type" content="text/html;charset=utf-8" />
<title>2Chr 8 &ndash; দ্বিতীয় বংশাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 8);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় বংশাবলি</b> &ndash; <a href="2Chr_1.html">1</a> ... <a href="2Chr_6.html">6</a> <a href="2Chr_7.html">7</a> <b>8</b> <a href="2Chr_9.html">9</a> <a href="2Chr_10.html">10</a> ... <a href="2Chr_36.html">36</a> </div><hr>
<h1>2Chr 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শলোমনের কীর্তি</h2><h2>(<b>110 9:10-28</b>)</h2><span class="vn">1</span> <span class="br-p"><br><br></span>প্রভু পরমেশ্বরের মন্দির ও রাজপ্রাসাদ নির্মাণ করতে শলোমননের বিশ বছর সময় লেগেছিল।</div>
<div class="v" id="v2"><span class="vn">2</span> রাজা হীরাম যে শহরগুলি তাঁকে দিয়েছিলেন সেগুলিও তিনি পুনর্গঠন করলেন এবং সেখানে বসবাস করার জন্য ইসরায়েলীদের পাঠিয়ে দিলেন।</div>
<div class="v" id="v3"><span class="vn">3</span> হমাত ও সোবাহ্ অঞ্চল তিনি অধিকার করলেন এবং</div>
<div class="v" id="v4"><span class="vn">4</span> মরু এলাকার পালমিরাতে একটি দুর্গনগরী নির্মাণ করলেন। হমাতের সমস্ত নগরগুলিকে পুনর্গঠন করলেন, সেগুলিকে খাদ্য ভাণ্ডারের নগরীরূপে গড়ে তুললেন।</div>
<div class="v" id="v5"><span class="vn">5</span> শলোমন নিম্নলিখিত শহরগুলিও পুনর্নির্মাণ করেছিলেনঃ বেথ-হারোণের উচ্চভূমি ও নিম্নভূমি (প্রাকার বেষ্টিত দুর্গনগরী দ্বার অর্গল দ্বারা সুরক্ষিত),</div>
<div class="v" id="v6"><span class="vn">6</span> বালেথ, তাঁর সমস্ত খাদ্য ভাণ্ডারের নগরী এবং তাঁর রথ ও অশ্ববাহিনীর মস্ত ঘাঁটি। তিনি নিজের পরিকল্পনা অনুযায়ী জেরুশালেম, লেবানন এবং রাজ্যের সর্বত্র যাবতীয় নির্মাণ কার্য শেষ করলেন।</div>
<div class="v" id="v7"><span class="vn">7</span> বেগার খাটার জন্য শলোমন যে সমস্ত মজুরদের কাজে লাগিয়েছিলেন, তারা ছিল কনান দেশের আদিম অধিবাসী। ইসরায়েলীরা কনান অধিকার করার পর এদের আর হত্যা করে নি। এরা ছিল হিত্তিয়, অমোরী, পরিষী, হিব্বিয় এবং যিবুষী। এদের বংশধরেরা আজও ক্রীতদাসেরই জীবন যাপন করছে।</div>
<div class="v" id="v9"><span class="vn">9</span> শলোমন কিন্তু ইসরায়েলীদের কাউকে এই বেগারী মজুরের কাজে লাগান নি। তারা নিযুক্ত হয়েছিল তাঁর সৈন্য, কর্মচারী, সেনাধ্যক্ষ, নায়ক এবং তাঁর রথ ও অশ্বারোহী বাহিনীর কর্মী হিসাবে।</div>
<div class="v" id="v10"><span class="vn">10</span> শলোমনের গৃহ নির্মাণ প্রকল্পের সমস্ত কাজকর্ম তদারকের জন্য দুশো পঞ্চাশ জন কর্মাধ্যক্ষ ছিল। এই বেগার মজুরেরা এদের অধীনে কাজ করত।</div>
<div class="v" id="v11"><span class="vn">11</span> <span class="br-p"><br><br></span>শলোমন তাঁর স্ত্রী ফারাওয়ের কন্যাকে ‘দাউদ নগর’ থেকে তাঁর জন্য নির্মিত প্রাসাদে স্থানান্তরিত করলেন। তিনি বললেন, ইসরায়েলরাজ দাউদের প্রাসাদে তার থাকা উচিত নয়, কারণ যেখানে চুক্তিসিন্দুক থাকে, সেই স্থান পবিত্র, তা সে যে কোন স্থানই হোক না কেন।</div>
<div class="v" id="v12"><span class="vn">12</span> <span class="br-p"><br><br></span>মন্দিরের সামনে শলোমন যে যজ্ঞবেদী নির্মাণ করেছিলেন সেইখানে তিনি প্রভু পরমেশ্বরের উদ্দেশে বলি উৎসর্গ করলেন।</div>
<div class="v" id="v13"><span class="vn">13</span> প্রত্যকটি পবিত্র দিনে অর্থাৎ সাব্বাথ দিন, নতুন চাঁদের উৎসব এবং তিনটি বাৎসরিক উৎসব–খামিরবিহীন রুটির উৎসব, ফসল আহরণের উৎসব এবং কুটিরোৎসবে শলোমন মোশির বিধান অনুসারে প্রভু পরমেশ্বরের উদ্দেশে সুগন্ধি ধূপ নিবেদন করতেন।<sup class="fnm"><a name="fnm1" href="#fn1">1</a></sup></div>
<div class="v" id="v14"><span class="vn">14</span> শলোমন তাঁর পিতা দাউদের প্রচলিত বিধি নিয়ম অনুসারে পুরোহিতদের এবং যারা পুরোহিতদের ক্রিয়াকর্মে সাহায্য করত ও মন্দিরে গান গাইত, সেই লেবীয়দের নিত্যনৈমিত্তিক কর্তব্যকর্মে শৃঙ্খলা বিধান করেছিলেন। ঈশ্বরভক্ত দাউদের আদেশ অনুসারে তিনি মন্দিরের প্রহরীদেরও শ্রেণীবিন্যাস করে প্রতিটি তোরণে প্রতিদিনের পাহারার কাজে নিযুক্ত করেছিলেন।</div>
<div class="v" id="v15"><span class="vn">15</span> ভাণ্ডারের দায় দায়িত্ব ও অন্যান্যা বিষয় সম্পর্কে দাউদ পুরোহিত ও লেবীয়দের যে সমস্ত নির্দেশ দিয়েছিলেন, সবই নিঁখুতভাবে প্রতিপালিত হয়েছিল।</div>
<div class="v" id="v16"><span class="vn">16</span> <span class="br-p"><br><br></span>মন্দিরের ভিত্তিস্থাপন থেকে আরম্ভ করে শেষ পর্যন্ত সমস্ত কাজ সাফল্যের সঙ্গে সম্পূর্ণ হয়েছিল এবং তারই সঙ্গে এই সময় শলোমনের সমস্ত নির্মাণ প্রকল্পের কাজ সমাপ্ত হয়।</div>
<div class="v" id="v17"><span class="vn">17</span> <span class="br-p"><br><br></span>তারপর শলোমন ইদোম দেশের আকাবা উপসাগরের তীরে ইৎসিয়োনগেবর ও এলতের বন্দরগুলিতে যান।</div>
<div class="v" id="v18"><span class="vn">18</span> রাজা হীরাম তাঁর নিজের দক্ষ নাবিকদের ও কর্মচারীদের পরিচালনাধীনে তাঁকে পাঠিয়ে দিলেন। তারা শলোমনের রাজকর্মচারীদের সঙ্গে ওফির দেশে যাত্রা করলেন এবং সেখান থেকে চারশো পঞ্চাশ তালন্তেরও<sup class="fnm"><a name="fnm2" href="#fn2">2</a></sup> বেশি সোনা এনেছিলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:20 23:14-17'><!--endraw 1-->যাত্রা 23:14-17<!--raw 1 bo --></a><!--endraw 1-->; <!--raw 1 bo --><a href='B:20 34:22-23'><!--endraw 1-->34:22-23<!--raw 1 bo --></a><!--endraw 1-->; <!--raw 1 bo --><a href='B:40 28:9'><!--endraw 1-->গণনা 28:9<!--raw 1 bo --></a><!--endraw 1-->; <!--raw 1 bo --><a href='B:40 29:39'><!--endraw 1-->29:39<!--raw 1 bo --></a><!--endraw 1-->; <!--raw 1 bo --><a href='B:50 16:16'><!--endraw 1-->দ্বি.বি. 16:16<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> চারশো পঞ্চাশ তালন্ত = পনেরো হাজার কিলোগ্রাম</div>
</div>
<!-- PARSED ABOVE; EDITING MAY BREAK PARSER -->
</body></html>