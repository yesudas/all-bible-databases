<html><head>
<meta http-equiv="Content-Type" content="text/html;charset=utf-8" />
<title>2Chr 9 &ndash; দ্বিতীয় বংশাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 9);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় বংশাবলি</b> &ndash; <a href="2Chr_1.html">1</a> ... <a href="2Chr_7.html">7</a> <a href="2Chr_8.html">8</a> <b>9</b> <a href="2Chr_10.html">10</a> <a href="2Chr_11.html">11</a> ... <a href="2Chr_36.html">36</a> </div><hr>
<h1>2Chr 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শেবা দেশের রাণীর আগমন</h2><h2>(<b>110 20:1-13</b>)</h2><span class="vn">1</span> <span class="br-p"><br><br></span>শলোমনের সুখ্যাতির কথা শেবা দেশের রাণীর কাছেও পৌঁছাল। তিনি কূট প্রশ্ন করে তাঁকে যাচাই করতে এলেন জেরুশালেমে।</div>
<div class="v" id="v2"><span class="vn">2</span> সঙ্গে নিয়ে এলেন বিরাট একদল দাসদাসী,উটের পিঠে বোঝাই করে আনলেন সুগন্ধি মশলা, প্রচুর সোনা ও বহুমূল্য মণিমাণিক্য। শলোমনের সঙ্গে দেখা হলে যত প্রশ্ন তাঁর মনে ছিল, সব জিজ্ঞাসা করলেন। শলোমন তাঁর সব প্রশ্নের উত্তর দিলেন। কোন প্রশ্নের উত্তরই তাঁর কাছে কঠিন ছিল না।</div>
<div class="v" id="v3"><span class="vn">3</span> শেবার রাণী শলোমনের প্রজ্ঞার পরিচয় পেলেন, দেখলেন তাঁর গড়া রাজপ্রাসাদ।</div>
<div class="v" id="v4"><span class="vn">4</span> দেখলেন তাঁর ভোজের আসরে পরিবেশিত খাদ্য সম্ভার, কর্মচারীদের বাসস্থান, প্রাসাদের কর্মচারীদের শ্রেণীবিন্যাস, তাদের পোষাক পরিচ্ছদ, ভোজনসভায় পরিবেশনকারী কর্মচারীদের পোষাক এবং প্রভু পরমেশ্বরের মন্দিরে হোমবলির ঘটা। সব দেখে তিনি বিস্ময়ে হতবাক হয়ে গেলেন।</div>
<div class="v" id="v5"><span class="vn">5</span> রাজা শলোমনকে তিনি বললেন, দেশে থাকতে আপনার প্রজ্ঞা ও কীর্তি সম্বন্ধে যা কিছু শুনেছিলাম, সবই সত্যি।</div>
<div class="v" id="v6"><span class="vn">6</span> কিন্তু এখানে এসে স্বচক্ষে না দেখা পর্যন্ত আমি বিশ্বাস করতে পারি নি। এখন দেখছি এর অর্ধেকও আমি শুনি নি। লোকমুখে আমি যে খ্যাতির কথা শুনেছি, আপনার প্রজ্ঞা ও সমৃদ্ধি তার চেয়েও অনেক বেশি।</div>
<div class="v" id="v7"><span class="vn">7</span> কত সৌভাগ্যবান আপনার কর্মচারীরা–যরা সর্বদা আপনার সেবা করে,আপনার সান্নিধ্য পায় ও নিয়ত শোনে আপনার প্রজ্ঞাবাণী।</div>
<div class="v" id="v8"><span class="vn">8</span> ধন্য আপনার আরাধ্য প্রভু পরমেশ্বর! ইসরায়েলের সিংহাসনে আপনাকে প্রতিষ্ঠিত করে তিনি দেখিয়েছেন যে, তিনি আপনার প্রতি কত প্রসন্ন। ইসরায়েলের প্রতি তাঁর প্রেম চিরস্থায়ী। সেই জন্যই তিনি আপনাকে তাদের রাজা করেছেন যেন তারা ন্যায়বিচার পায় ও দেশে আইন শৃঙ্খলা বজায় থাকে।</div>
<div class="v" id="v9"><span class="vn">9</span> <span class="br-p"><br><br></span>রাণী যা কিছু এনেছিলেন, সব রাজা শলোমনকে উপহার দিলেন। তিনি এনেছিলেন একশো বিশ তালন্তেরও<sup class="fnm"><a name="fnm1" href="#fn1">1</a></sup> বেশি সোনা, প্রচুর সুগন্ধি মশলা ও মণিমাণিক্য। শেবার রাণী যত ভাল সুগন্ধি মশলা রাজা শলোমনকে উপহার দিয়েছিলেন তার চেয়ে ভাল সুগন্ধি মশলা আর কোনদিন তিনি পান নি।<sup class="fnm"><a name="fnm2" href="#fn2">2</a></sup></div>
<div class="v" id="v10"><span class="vn">10</span> <span class="br-p"><br><br></span>(হীরামের নৌবহর ওফির থেকে সোনা আনবার সময় সেইসঙ্গে প্রচুর চন্দন কাঠ আর মণিমাণিক্য এনেছিল।</div>
<div class="v" id="v11"><span class="vn">11</span> সেই চন্দনকাঠ দিয়ে রাজা মন্দির ও রাজপ্রসাদের সিঁড়ি এবং গায়কদের জন্য বীণা ও নেবলযন্ত্র তৈরী করিয়েছিলেন। যিহুদীয়া দেশে এমন চন্দনকাঠ আর কখনও দেখা যায় নি)।</div>
<div class="v" id="v12"><span class="vn">12</span> <span class="br-p"><br><br></span>শেবার রাণী রাজা শলোমনের কাছে যা চাইলেন, সবই তিনি দিলেন তাঁকে। এ ছাড়াও রাজার ভাণ্ডার থেকে প্রচুর উপহার সামগ্রী তাঁকে দেওয়া হল। তারপর রাণী তাঁর লোকজন নিয়ে ফিরে গেলেন নিজের দেশে।</div>
<div class="v" id="v13"><h2>রাজা শলোমনের ঐশ্বর্য</h2><h2>(<b>110 10:14-25</b>)</h2><span class="vn">13</span> <span class="br-p"><br><br></span>প্রতিবছর রাজা শলোমনের ভাণ্ডারে প্রায় তেইশ হাজার কিলোগ্রাম ছশো ছেষট্টি তালন্ত<sup class="fnm"><a name="fnm3" href="#fn3">3</a></sup> সোনা জমা পড়ত।</div>
<div class="v" id="v14"><span class="vn">14</span> এ ছাড়াও বণিকদের কাছে আদায় বাবদ শুল্ক ব্যবসাবাণিজ্যের লাভ, আরব দেশের রাজন্যবর্গ ও ইসরায়েলের বিভিন্ন রাজ্য থেকে রাজস্বস্বরূপ প্রচুর সোনা ও রূপো আদায় হত।</div>
<div class="v" id="v15"><span class="vn">15</span> শলোমন পেটাই করা সোনা দিয়ে বড় বড় দুশো ঢাল তৈরী করিয়েছিলেন।প্রত্যেকটির ওজন ছিল প্রায় ছশো শেকেল<sup class="fnm"><a name="fnm4" href="#fn4">4</a></sup>।</div>
<div class="v" id="v16"><span class="vn">16</span> এই সাথে তিনি আরও তিনশো সোনার ঢাল তৈরী করিয়েছিলেন। এগুলির প্রত্যেকটির ওজন ছিল প্রায় তিনশো শেকেল<sup class="fnm"><a name="fnm5" href="#fn5">5</a></sup> পেটাই করা সোনা। এই ঢালগুলি তিনি ‘লেবাননের অরণ্য প্রাসাদে’ রেখেছিলেন।</div>
<div class="v" id="v17"><span class="vn">17</span> <span class="br-p"><br><br></span>রাজা শলোমন একটি বিরাট সিংহাসন তৈরী করিয়েছিলেন। তার কিছুটা ছিল গজদন্ত দিয়ে তৈরী আর বাকীটা নিখাদ সোনায় মোড়া।</div>
<div class="v" id="v18"><span class="vn">18</span> সিংহাসনে ওঠার জন্য ছটি ধাপ ছিল এবং প্রত্যেক ধাপের শেষ প্রান্তে দুদিকে দুটি করে মোট বারোটি সিংহমূর্তি ছিল। সিংহাসনের দুটি হাতলের দুপাশে ছিল দুটি সিংহমূর্তি। এরকম সিংহাসন আর কোন রাজ্যে কোন দিন ছিল না।</div>
<div class="v" id="v20"><span class="vn">20</span> <span class="br-p"><br><br></span>শলোমনের সমস্ত পানপাত্র ছিল সোনার। লেবাননের অরণ্য প্রাসাদের সমস্ত বাসনপত্র ছিল নিখাদ সোনার। শলোমনের আমলে রূপোর কোন দাম ছিল না বলে রূপোর জিনিস ব্যবহার করা হত না।</div>
<div class="v" id="v21"><span class="vn">21</span> শলোমনের কিছু বাণিজ্যপোত ছিল। হীরামের বাণিজ্য বহরের সঙ্গে এগুলিও সমুদ্র পথে বাণিজ্যে যেত এবং তিন বছর অন্তর সোনা, রূপো, হাতির দাঁত, বানর ও গরিলা নিয়ে আসত।</div>
<div class="v" id="v22"><span class="vn">22</span> <span class="br-p"><br><br></span>ঐশ্বর্যে ও জ্ঞানে শলোমন পৃথিবীর রাজাদের মধ্যে শ্রেষ্ঠ ছিলেন।</div>
<div class="v" id="v23"><span class="vn">23</span> ঈশ্বরদত্ত এই প্রজ্ঞার বাণী শোনার জন্য তাঁরা সকলে তাঁর কাছে আসতেন।</div>
<div class="v" id="v24"><span class="vn">24</span> তাঁরা প্রত্যেকে সোনা, রূপোর দ্রব্যাদি, মহার্ঘ পোষাক, অস্ত্রশস্ত্র, সুগন্ধি মশলা, ঘোড়া ও খচ্চর ইতাদি উপহার নিযে আসতেন। বছরের পর বছর এমনটিই চলত।</div>
<div class="v" id="v25"><span class="vn">25</span> <span class="br-p"><br><br></span>শলোমনের রথের অশ্বের জন্য চার হাজার আস্তাবল ছিল এবং বারো হাজার যুদ্ধের ঘোড়া ছিল। এর মধ্যে কিছু সৈন্য তিনি জেরুশালেমে রেখেছিলেন এবং বাকী সৈন্যদের নানা শহরের ঘাঁটিতে মোতায়েন রেখেছিলেন।<sup class="fnm"><a name="fnm6" href="#fn6">6</a></sup></div>
<div class="v" id="v26"><span class="vn">26</span> ইউফ্রেটিস নদী থেকে ফিলিস্তিয়া এবং মিশরের সীমান্ত পর্যন্ত অঞ্চলের সমস্ত রাজাদের মধ্যে শলোমন ছিলেন সর্বশ্রেষ্ঠ শাসনকর্তা।<sup class="fnm"><a name="fnm7" href="#fn7">7</a></sup></div>
<div class="v" id="v27"><span class="vn">27</span> শলোমনের রাজত্বকালে জেরুশালেমে রূপো ছিল পাথরের মত মূল্যহীন বস্তু এবং সাধারণ ডুমুর গাছের মত সেখানে ছিল সীডার গাছের প্রাচুর্য।</div>
<div class="v" id="v28"><span class="vn">28</span> শলোমন মুসরি<sup class="fnm"><a name="fnm8" href="#fn8">8</a></sup> ও অন্যান্য প্রতিটি শহর থেকে অশ্ব আমদানী করতেন।<sup class="fnm"><a name="fnm9" href="#fn9">9</a></sup></div>
<div class="v" id="v29"><h2>শলোমনের রাজত্বকালের সারসংক্ষেপ</h2><h2>(<b>110 11:41-43</b>)</h2><span class="vn">29</span> <span class="br-p"><br><br></span>শলোমনের বাকী ইতিহাসের প্রথম থেকে শেষ পর্যন্ত নথিবদ্ধ করা আছে নবী নাথনের ইতিহাস গ্রন্থে, শীলোহের নবী অবিয়ের ভবিষ্যদ্বাণীর গ্রন্থে এবং নবী ইদ্দোর দর্শন পুস্তকে,যাতে ইসরায়েলরাজ যারবিয়ামের রাজত্বকালের কথাও লিপিবদ্ধ আছে।</div>
<div class="v" id="v30"><span class="vn">30</span> শলোমন জেরুশালেমে চল্লিশ বৎসর সমগ্র ইসরায়েলের উপর রাজত্ব করেন।</div>
<div class="v" id="v31"><span class="vn">31</span> তাঁর মৃত্যু হলে দাউদের নগরে তাঁকে সমাধি দেওয়া হয়। তাঁর পুত্র রহবিয়াম তাঁর উত্তরাধিকারীরূপে তাঁর সিংহাসনে বসেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> একশো বিশ তালন্ত = চার হাজার কিলোগ্রাম</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:470 12:42'><!--endraw 1-->মথি 12:42<!--raw 1 bo --></a><!--endraw 1-->; <!--raw 1 bo --><a href='B:490 11:31'><!--endraw 1-->লুক 11:31<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> ছশো ছেষট্টি তালন্ত = তেইশ হাজার কিলোগ্রাম</div>
<div class="fn"><sup class="fnt"><a name="fn4" href="#fnm4">4</a></sup> ছশো শেকেল = সাত কিলোগ্রাম</div>
<div class="fn"><sup class="fnt"><a name="fn5" href="#fnm5">5</a></sup> তিনশো শেকেল = তিন কিলোগ্রাম</div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:110 4:26'><!--endraw 1-->১ রাজা 4:26<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a href='B:10 15:18'><!--endraw 1-->আদি 15:18<!--raw 1 bo --></a><!--endraw 1-->; <!--raw 1 bo --><a href='B:110 4:21'><!--endraw 1-->১ রাজা 4:21<!--raw 1 bo --></a><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> মুসরি: হিব্রু = সম্ভাব্য পাঠ মিশর</div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><a href='B:50 17:16'><!--endraw 1-->দ্বি.বি. 17:16<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>