<html><head>
<meta http-equiv="Content-Type" content="text/html;charset=utf-8" />
<title>2Kgs 1 &ndash; দ্বিতীয় রাজাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Kgs', 1);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় রাজাবলি</b> &ndash; <b>1</b> <a href="2Kgs_2.html">2</a> <a href="2Kgs_3.html">3</a> ... <a href="2Kgs_25.html">25</a> </div><hr>
<h1>2Kgs 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->দ্বিতীয় রাজাবলি পুস্তকে দুই ইসরায়েলী রাজ্যের ইতিহাস লিপিবদ্ধ রয়েছে। প্রথম রাজাবলির ইতিহাস যেখানে শেষ হয়েছে সেইখান থেকে,তার পরবর্তী ইতিহাস দ্বিতীয় রাজাবলিতে বর্ণিত হয়েছে। বইটিকে দুটি ভাগে ভাগ করা যায়: (1) খ্রীষ্টপূর্ব নবম শতকের মধ্যভাগ থেকে শমরিয়ার পতন এবং খ্রীষ্টপূর্ব 721 সালে উত্তর রাজ্যের পতন পর্যন্ত দুই রাজ্যের কাহিনী। (2) ইসরায়েল রাজ্যের পতন থেকে খ্রীষ্টপূর্ব 586 সালে ব্যাবিলনের রাজা নেবুকাডনেজারের জেরুশালেম অধিকার ও ধ্বংস পর্যন্ত যিহুদীয়ারাজ্যের কাহিনী। ব্যাবিলনের অধীনে যিহুদীয়ার রাজ্যপাল গদলিয়ের বিবরণ এবং ব্যাবিলনের কারাগারে বন্দী যিহুদীয়ারাজ যিহোয়াখিনের মুক্তির বিবরণ দিয়ে পুস্তকটির উপসংহার হয়েছে। <!--raw 1 bo --><p/><!--endraw 1-->ইসরায়েল ও যিহুদীয়ার রাজা ও প্রজাদের অবাধ্যতার ফলে এইসব জাতীয় বিপর্যয় ঘটেছিল। জেরুশালেমের ধ্বংস এবং যিহুদীয়ার বহু লোকের নির্বাসন ছিল ইসরায়েলের ইতিহাসের অন্যতম বিরাট একটি মোড়। <!--raw 1 bo --><p/><!--endraw 1-->দ্বিতীয় রাজাবলিতে যে মহর্ষি নবী বিশিষ্ট ভূমিকা গ্রহণ করেছিলেন তিনি হলেন মহর্ষি এলিয়ের উত্তরাধিকারি নবী ইলিশায়। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়বস্তুর রূপরেখা<!--raw 1 bo --></b><!--endraw 1--> <!--raw 1 bo --><p/><!--endraw 1-->• বিভক্ত রাজ্য <!--raw 1 bo --><a href='B:120 1:1-17:41'><!--endraw 1-->1:1-17:41<!--raw 1 bo --></a><!--endraw 1--> <!--raw 1 bo --><br/><!--endraw 1-->  ক) মহর্ষি ইলিশায় <!--raw 1 bo --><a href='B:120 1:1-8:15'><!--endraw 1-->1:1-8:15<!--raw 1 bo --></a><!--endraw 1--> <!--raw 1 bo --><br/><!--endraw 1-->  খ) যিহুদীয়া ও ইসরায়েলের রাজন্যবর্গ <!--raw 1 bo --><a href='B:120 8:16-17:4'><!--endraw 1-->8:16-17:4<!--raw 1 bo --></a><!--endraw 1--> <!--raw 1 bo --><br/><!--endraw 1-->  গ) শমরিয়ার পতন <!--raw 1 bo --><a href='B:120 17:5-41'><!--endraw 1-->17:5-41<!--raw 1 bo --></a><!--endraw 1--> <!--raw 1 bo --><br/><!--endraw 1-->• যিহুদীয়া রাজ্য <!--raw 1 bo --><br/><!--endraw 1-->  ক) হিষ্কিয় থেকে যোশিয় <!--raw 1 bo --><a href='B:120 18:1-21:26'><!--endraw 1-->18:1-21:26<!--raw 1 bo --></a><!--endraw 1--> <!--raw 1 bo --><br/><!--endraw 1-->  খ) যোশিয়র রাজত্বকাল <!--raw 1 bo --><a href='B:120 21:1-23:30'><!--endraw 1-->21:1-23:30<!--raw 1 bo --></a><!--endraw 1--> <!--raw 1 bo --><br/><!--endraw 1-->  গ) যিহুদীয়ার শেষ রাজা <!--raw 1 bo --><a href='B:120 23:31-24:20'><!--endraw 1-->23:31-24:20<!--raw 1 bo --></a><!--endraw 1--> <!--raw 1 bo --><br/><!--endraw 1-->• জেরুশালেমের পতন <!--raw 1 bo --><a href='B:120 25:1-30'><!--endraw 1-->25:1-30<!--raw 1 bo --></a><!--endraw 1-->
</div>
<div class="biblehtmlcontent verses" id="verses">
<div class="v" id="v1"><h2>নবী এলিয় এবং রাজা অহসিয়</h2><span class="vn">1</span> <span class="br-p"><br><br></span>ইসরায়েলরাজ আহাবের মৃত্যুর পর মোয়াব দেশ ইসরায়েলের বিরুদ্ধে বিদ্রোহ ঘোষণা করল।</div>
<div class="v" id="v2"><span class="vn">2</span> <span class="br-p"><br><br></span>ইসরায়েলেরাজ অহসিয় শমরিয়ার রাজপ্রাসাদের ঝুল বারান্দা থেকে নীচে পড়ে গিয়ে গুরুতরভাবে আহত হন। তাই তিনি এক্রোণের ফিলিস্তিনী দেবতা বেলসবুবের মন্দিরে লোক পাঠালেন তিনি সুস্থ হবেন কিনা—একথা জানতে।</div>
<div class="v" id="v3"><span class="vn">3</span> কিন্তু পরমেশ্বরের একজন দূত তিশবী নিবাসী এলিয়কে বললেন, যাও অহসিয়র দূতদের এই কথা জিজ্ঞাসা কর, কেন তোমরা এক্রোণের দেবতা বেলসবুবের কাছে যাচ্ছ? তোমরা কি ভেবেছ, ইসরায়েলের কোন ঈশ্বর নেই?</div>
<div class="v" id="v4"><span class="vn">4</span> যাও, রাজাকে গিয়ে বল, পরমেশ্বর বলেছেন, তুমি আর সুস্থ হবে না, তোমার মৃত্যু হবে! পরমেশ্বরের আদেশ অনুযায়ী এলিয় কাজ করলেন।</div>
<div class="v" id="v5"><span class="vn">5</span> দূতেরা ফিরে গেল রাজার কাছে। রাজা তাদের জিজ্ঞেস করলেন, তোমরা ফিরে এলে কেন?</div>
<div class="v" id="v6"><span class="vn">6</span> <span class="br-p"><br><br></span>তারা বলল, পথে একটি লোকের সঙ্গে দেখা হয়েছিল। তিনি আমাদের ফিরে আসতে বললেন এবং আপনাকে বলতে বললেন যে পরমেশ্বর বলেছেন, এক্রোণের দেবতা বেলসবুবের কাছে কেন দূত পাঠিয়েছেন? আপনি কি ভেবেছেন ইসরায়েলের কোন দেবতা নেই? আপনি সুস্থ হবেন না। আপনার মৃত্যু হবে!</div>
<div class="v" id="v7"><span class="vn">7</span> <span class="br-p"><br><br></span>রাজা জিজ্ঞেস করলেন, লোকটি কি রকম বল তো?</div>
<div class="v" id="v8"><span class="vn">8</span> <span class="br-p"><br><br></span>তারা বলল, তাঁর পরণে লোমের<sup class="fnm"><a name="fnm1" href="#fn1">1</a></sup> তৈরী আলখাল্লা আর কোমরে চামড়ার বেল্ট বাঁধা। রাজা বলে উঠলেন, এ তো তিশবীর এলিয়।<sup class="fnm"><a name="fnm2" href="#fn2">2</a></sup></div>
<div class="v" id="v9"><span class="vn">9</span> <span class="br-p"><br><br></span>রাজা তখন পঞ্চাশ জন সৈন্য দিয়ে একজন দলপতিকে পাঠালেন এলিয়কে ধরে আনবার জন্য। সেই দলপতি তাঁকে একটা পাহাড়ের উপর বসে থাকতে দেখে তাঁর কাছে গিয়ে বললেন, মুনিবর, রাজার আদেশ, আপনি নেমে আসুন।</div>
<div class="v" id="v10"><span class="vn">10</span> <span class="br-p"><br><br></span>এলিয় বললেন, আমি যদি সত্যিই তাই হই, তাহলে আকাশ থেকে আগুন নেমে আসুক, ধ্বংস করুক তোমাকে ও তোমার দলবলকে! সঙ্গে সঙ্গে আকাশ থেকে আগুন নেমে এসে দলবলসহ সেই দলপতিকে শেষ করে দিল।<sup class="fnm"><a name="fnm3" href="#fn3">3</a></sup></div>
<div class="v" id="v11"><span class="vn">11</span> <span class="br-p"><br><br></span>রাজা আর একজন দলপতিকে আরও পঞ্চাশজন লোক দিয়ে পাঠালেন। তিনিও এলিয়ের কাছে গিয়ে বললেন, সাধুজী রাজার আদেশ, আপনি এক্ষুণি নেমে আসুন।</div>
<div class="v" id="v12"><span class="vn">12</span> <span class="br-p"><br><br></span>এলিয় বললেন, আমি যদি সত্যিই তাই হই, তাহলে আকাশ থেকে আগুন নেমে আসুক, ধ্বংস করুক তোমাকে ও তোমার দলবলকে। সঙ্গে সঙ্গে ঈশ্বরের আগুন নেমে এসে দলবলসহ সেই দলপতিকে গ্রাস করল।</div>
<div class="v" id="v13"><span class="vn">13</span> <span class="br-p"><br><br></span>রাজা আবার আর‍ও পঞ্চাশজন লোক দিয়ে আর একজন দলপতিকে পাঠালেন। তিনি পাহাড়ের উপরে উঠে গিয়ে এলিয়র সামনে নতজানু হয়ে অত্যন্ত বিনীতভাবে বললেন, মহর্ষি, আমাকে এবং আমার দলের লোকদের কৃপা করুন, আমাদের জীবন রক্ষা করুন।</div>
<div class="v" id="v14"><span class="vn">14</span> আগের দুই জন দলপতি ও তাদের দলের লোকদের আকাশ থেকে আগুন নেমে এসে গ্রাস করেছে। আপনি দয়া করে আমাদের জীবন রক্ষা করুন।</div>
<div class="v" id="v15"><span class="vn">15</span> <span class="br-p"><br><br></span>পরমেশ্বরের দূত এলিয়কে বললেন, ভয় নেই, ওদের সঙ্গে যাও। এলিয় তখন সেই দলপতির সঙ্গে রাজার কাছে গেলেন</div>
<div class="v" id="v16"><span class="vn">16</span> এবং বললেন, পরমেশ্বর বলেছেন, যেহেতু তুমি এক্রোণের দেবতা বেলসবুবের কাছে দৈবাদেশ জানতে লোক পাঠিয়েছিলে, ভেবেছিলে, বুঝি ইসরায়েলের কোন ঈশ্বর নেই, যাঁর কাছে তুমি এ সম্বন্ধে জানতে পারতে। তাই তুমি আর সুস্থ হবে না, তোমার মৃত্যু সুনিশ্চিত!</div>
<div class="v" id="v17"><span class="vn">17</span> <span class="br-p"><br><br></span>এলিয়কে দিয়ে পরমেশ্বর যে প্রত্যাদেশ ঘোষণা করেছিলেন, সেই অনুযায়ী অহসিয়র মৃত্যু হল। অহসিয়র কোন পুত্র না থাকায় তাঁর ভাই যোরাম রাজা হলেন। যিহুদীয়ার রাজা যিহোশাফটের পুত্র যিহোরামের রাজত্বের তখন দ্বিতীয় বছর চলছিল।</div>
<div class="v" id="v18"><span class="vn">18</span> <span class="br-p"><br><br></span>রাজা অহসিয়র সমস্ত কার্য বিবরণ ইসরায়েলের রাজকাহিনীতে লেখা আছে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> 1 লোমশ ব্যক্তি</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:470 3:4'><!--endraw 1-->মথি 3:4<!--raw 1 bo --></a><!--endraw 1-->; <!--raw 1 bo --><a href='B:480 1:6'><!--endraw 1-->মার্ক 1:6<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:490 9:54'><!--endraw 1-->লুক 9:54<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>