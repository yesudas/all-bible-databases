<html><head>
<meta http-equiv="Content-Type" content="text/html;charset=utf-8" />
<title>2Kgs 12 &ndash; দ্বিতীয় রাজাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Kgs', 12);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় রাজাবলি</b> &ndash; <a href="2Kgs_1.html">1</a> ... <a href="2Kgs_10.html">10</a> <a href="2Kgs_11.html">11</a> <b>12</b> <a href="2Kgs_13.html">13</a> <a href="2Kgs_14.html">14</a> ... <a href="2Kgs_25.html">25</a> </div><hr>
<h1>2Kgs 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিহুদীয়ার রাজা যোয়াশ</h2><h2>(<b>140 24:1-16</b>)</h2><span class="vn">1</span> <span class="br-p"><br><br></span>ইসরায়েলরাজ যেহুর রাজত্বের সপ্তম বৎসরে যোয়াশ যিহুদীয়ার রাজা হন। তিনি চল্লিশ বছর রাজত্ব করেন। তাঁর রাজধানী ছিল জেরুশালেমে। তাঁর জননী সিবিয়া ছিলেন বেরশেবা নগরীর কন্যা।</div>
<div class="v" id="v2"><span class="vn">2</span> পুরোহিত যিহোয়াদার পরিচালনায় রাজা যোয়াশ ঈশ্বরের সন্তোষজনক কাজ করতেন।</div>
<div class="v" id="v3"><span class="vn">3</span> কিন্তু তাহলেও দেবস্থানগুলি উচ্ছেদ না করায় প্রজারা সেখানে নিয়মিত বলি উৎসর্গ এবং ধূপদীপ জ্বালিয়ে যেতে লাগল।</div>
<div class="v" id="v4"><span class="vn">4</span> <span class="br-p"><br><br></span>যোয়াশ পুরোহিতদের আদেশ দিলেন, মন্দিরে পবিত্র অনুষ্ঠান উপলক্ষে উৎসর্গিত সমস্ত অর্থ, মন্দিরে প্রত্যেকের দেয় কর বাবদ সংগৃহীত অর্থ এবং উপাসকদের স্বেচ্ছায় নিবেদিত অর্থ তাঁরা যেন সঞ্চয় করেন।<sup class="fnm"><a name="fnm1" href="#fn1">1</a></sup></div>
<div class="v" id="v5"><span class="vn">5</span> যজমানদের কাছ থেকে সংগৃহীত অর্থ প্রত্যেক পুরোহিত নিজেদের দায়িত্বে সঞ্চয় করে রাখবেন। এই অর্থ প্রয়োজন অনুযায়ী মন্দিরের মেরামতের কাজে ব্যবহার করা হবে।</div>
<div class="v" id="v6"><span class="vn">6</span> <span class="br-p"><br><br></span>কিন্তু যোয়াশের রাজত্বের তেইশ বছরেও মন্দিরের ভাঙ্গা জায়গাগুলো পুরোহিতেরা সারালেন না।</div>
<div class="v" id="v7"><span class="vn">7</span> তখন রাজা যোয়াশ পুরোহিত যিহোয়াদা এবং অন্যান্য পুরোহিতদের ডেকে বললেন, আপনারা কেন মন্দিরের সংস্কার করছেন না? এখন থেকে আপনারা আর সংগৃহীত অর্থ নিজেদের কাছে রাখবেন না, মন্দির মেরামতের জন্য সব দিয়ে দেবেন।</div>
<div class="v" id="v8"><span class="vn">8</span> পুরোহিতেরা এতে রাজী হলেন এবং মন্দির সংস্কারের কাজেও আর হাত দেবেন না বলে কথা দিলেন।</div>
<div class="v" id="v9"><span class="vn">9</span> <span class="br-p"><br><br></span>পুরোহিত যিহোয়াদা তখন একটা সিন্দুকের ডালায় ফুটো করে সেটি বেদীর পাশে রেখে দিলেন এমনভাবে যাতে মন্দিরে যে কেউ প্রবেশ করলে সিন্দুকটি তার ডানদিকে পড়ে। প্রবেশদ্বারে দ্বাররক্ষী পুরোহিতেরা উপাসকদের নিবেদিত সমস্ত অর্থ ঐ সিন্দুকের মধ্যে ফেলে দিতেন।</div>
<div class="v" id="v10"><span class="vn">10</span> সিন্দুকের মধ্যে রূপোর পরিমাণ অনেক হলে রাজার সচিব এবং প্রধান পুরোহিত এসে সিন্দুক থেকে সেগুলি নিয়ে ওজন করে থলিতে ভরে রাখতেন।</div>
<div class="v" id="v11"><span class="vn">11</span> তারপর তার মূল্য স্থির করে তাঁরা সেই রূপো মন্দিরের সংস্কারের কাজে ভারপ্রাপ্ত কমর্চারীর হাতে দিতেন, এই কর্মচারীরা ছুতোর, রাজমিস্ত্রী।</div>
<div class="v" id="v12"><span class="vn">12</span> পাথর কাটার মিস্ত্রি ও জোগাড়েদের মজুরী দিত এবং মেরামতির কাজের জন্য প্রয়োজনীয় কাঠ ও পাথর কেনা এবং অন্যান্য প্রয়োজনীয় সাজসরঞ্জামের জন্য এই অর্থ ব্যয় করত।</div>
<div class="v" id="v13"><span class="vn">13</span> প্রভুর মন্দিরের জন্য রূপোর বাটি, বাতি নিভানোর জিনিস, চিমটে, গামলা, তূরী অথবা সোনা-রূপোর কোন তৈজসপত্র তৈরীর জন্য এই অর্থ ব্যবহার করা হত না।</div>
<div class="v" id="v14"><span class="vn">14</span> এই অর্থ শুধুমাত্র মেরামতির কাজের জন্য জিনিসপত্র কেনা ও শ্রমিকদের মজুরী দেবার জন্য ভারপ্রাপ্ত কর্মচারীদের হাতে দেওয়া হত।</div>
<div class="v" id="v15"><span class="vn">15</span> এই কাজের ভারপ্রাপ্ত লোকেরা নিঃসন্দেহে বিশ্বস্ত ছিলেন তাই তাঁদের কাছ থেকে ঐ অর্থের হিসাব-নিকাশ চাওয়ার কোন প্রয়োজন হত না।<sup class="fnm"><a name="fnm2" href="#fn2">2</a></sup></div>
<div class="v" id="v16"><span class="vn">16</span> প্রায়শ্চিত্ত এবং পাপস্খালক বলি বাবদ যে অর্থ সংগৃহীত হত, তা সিন্দুকে জমা পড়ত না। এ অর্থ ছিল পুরোহিতের প্রাপ্য দক্ষিণা।<sup class="fnm"><a name="fnm3" href="#fn3">3</a></sup></div>
<div class="v" id="v17"><span class="vn">17</span> <span class="br-p"><br><br></span>সেই সময় সিরিয়ারাজ হসায়েল গাৎ নগর আক্রমণ করে অধিকার করেন। তারপর তিনি জেরুশালেম আক্রমণ করতে উদ্যত হলেন।</div>
<div class="v" id="v18"><span class="vn">18</span> যিহুদীয়ারাজ যোয়াশ তখন তাঁর পূর্বপুরুষ যিহোশাফট, যিহোরাম এবং অহসিয়ের প্রভুর উদ্দেশ্যে নিবেদিত সমস্ত সোনারূপো সংগ্রহ করলেন ও সেই সাথে তাঁর নিজের নিবেদিত সমস্ত উপহার এবং রাজপ্রাসাদে ও মন্দিরের কোষাগারে যা কিছু সোনা পাওয়া গেল সব নিয়ে রাজা হসায়েলের কাছে পাঠিয়ে দিলেন। হসায়েল তখন জেরুশালেম আক্রমণ না করে ফিরে গেলেন।</div>
<div class="v" id="v19"><span class="vn">19</span> <span class="br-p"><br><br></span>রাজা যোয়াশের সমস্ত কার্যবিবরণ ‘যিহুদীয়া রাজবংশের ইতিহাসে’ লেখা আছে।</div>
<div class="v" id="v20"><span class="vn">20</span> <span class="br-p"><br><br></span>পরে রাজা যোয়াশের পারিষদেরা তাঁর বিরুদ্ধে ষড়যন্ত্র করল এবং তাদের মধ্যে দুজন—শিমিয়ির পুত্র যোষাখর ও শোমরের পুত্র যিহোষাবদ সিল্লা যাওয়ার পথে মিল্লোতে যে প্রাসাদ ছিল সেখানে রাজা যোয়াশকে হত্যা করল। দাউদ নগরে রাজকীয় সমাধিক্ষেত্রে তাঁকে সমাহিত করা হল। তাঁর পুত্র অমৎসিয় তাঁর সিংহাসনে বসলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:20 30:11-16'><!--endraw 1-->যাত্রা 30:11-16<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:120 22:7'><!--endraw 1-->২ রাজা 22:7<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:30 7:7'><!--endraw 1-->লেবীয় 7:7<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>