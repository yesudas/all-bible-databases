<html><head>
<meta http-equiv="Content-Type" content="text/html;charset=utf-8" />
<title>2Kgs 15 &ndash; দ্বিতীয় রাজাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Kgs', 15);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় রাজাবলি</b> &ndash; <a href="2Kgs_1.html">1</a> ... <a href="2Kgs_13.html">13</a> <a href="2Kgs_14.html">14</a> <b>15</b> <a href="2Kgs_16.html">16</a> <a href="2Kgs_17.html">17</a> ... <a href="2Kgs_25.html">25</a> </div><hr>
<h1>2Kgs 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিহুদীয়ারাজ উৎসিয়</h2><h2>(<b>140 26:1-23</b>)</h2><span class="vn">1</span> <span class="br-p"><br><br></span>ইসরায়েলরাজ দ্বিতীয় যারবিয়ামের রাজত্বকালের সাতাশ বৎসরের সময় অমৎসিয়ের পুত্র উৎসিয় যিহুদীয়ার রাজা হন।</div>
<div class="v" id="v2"><span class="vn">2</span> তখন তাঁর বয়স ষোল বছর। তিনি জেরুশালেমে বাহান্ন বছর রাজত্ব করেন। তাঁর জননী, যিকলিয় ছিলেন জেরুশালেমের মেয়ে।</div>
<div class="v" id="v3"><span class="vn">3</span> উৎসিয় পিতা অমৎসিয়ের দৃষ্টান্ত অনুসরণে পরমেশ্বরের প্রীতিজনক আচরণই করতেন।</div>
<div class="v" id="v4"><span class="vn">4</span> কিন্তু দেবস্থানগুলি উচ্ছেদ করা হয়নি, প্রজারা তখনও সেইসব স্থানে বলিদান ও পূজা-অর্চনা করত।</div>
<div class="v" id="v5"><span class="vn">5</span> পরমেশ্বর উৎসিয়কে ভয়ঙ্কর চর্মরোগে আক্রান্ত করেছিলেন। আজীবন তিনি এই রোগে ভুগেছিলেন। তিনি রাজ্যশাসনের সমস্ত দায়দায়িত্ব পরিত্যাগ করে আলাদা একটি বাড়িতে থাকতেন। তাঁর পুত্র যোথম তাঁর হয়ে রাজ্য পরিচালনা করতেন।</div>
<div class="v" id="v6"><span class="vn">6</span> <span class="br-p"><br><br></span>উৎসিয়ের অন্যান্য কার্যবিবরণ ‘যিহুদীয়া রাজপরিবারের ইতিহাসে’ লেখা আছে।</div>
<div class="v" id="v7"><span class="vn">7</span> মৃত্যুর পর উৎসিয়কে দাউদ নগরে রাজপরিবারের সমাধিক্ষেত্রে সমাধিস্থ করা হয়। তাঁর পুত্র যোথম তাঁর সিংহাসনে বসেন।<sup class="fnm"><a name="fnm1" href="#fn1">1</a></sup></div>
<div class="v" id="v8"><h2>ইসরায়েলরাজ সখরিয়</h2><span class="vn">8</span> <span class="br-p"><br><br></span>যিহুদীয়ারাজ উৎসিয়ের রাজত্বকালে আটত্রিশ বছরে রাজা দ্বিতীয় যারবিয়ামের পুত্র সখরিয় ইসরায়েলের রাজা হন এবং রাজধানী শমরিয়ায় ছয় মাস রাজত্ব করেন।</div>
<div class="v" id="v9"><span class="vn">9</span> তিনি তাঁর পূর্বপুরুষদের মতই পরমেশ্বরের অপ্রীতিজনক পাপাচার করতেন। নবাটের পুত্র যারবিয়াম, যিনি ইসরায়েল জাতিকে পাপের পথে পরিচালিত করেছিলেন, সখরিয় তাঁরই দৃষ্টান্ত অনুসরণ করেন।</div>
<div class="v" id="v10"><span class="vn">10</span> যাবেশের পুত্র শাল্লুম রাজা সখরিয়ের বিরুদ্ধে ষড়যন্ত্র করে সর্বসমক্ষে<sup class="fnm"><a name="fnm2" href="#fn2">2</a></sup> তাঁকে হত্যা করেন এবং তাঁর সিংহাসন অধিকার করেন।</div>
<div class="v" id="v11"><span class="vn">11</span> <span class="br-p"><br><br></span>‘ইসরায়েল রাজকাহিনী’তে সখরিয়ের অন্যান্য কার্যবিবরণ লেখা আছে।</div>
<div class="v" id="v12"><span class="vn">12</span> <span class="br-p"><br><br></span>রাজা যেহুকে পরমেশ্বর প্রতিশ্রুতি দিয়েছিলেনঃ তোমার বংশধরেরা চার পুরুষ পর্যন্ত ইসরায়েলের উপর রাজত্ব করবে। এইভাবে সেই প্রতিশ্রুতি সফল হল।<sup class="fnm"><a name="fnm3" href="#fn3">3</a></sup></div>
<div class="v" id="v13"><h2>ইসরায়েলরাজ শাল্লুম</h2><span class="vn">13</span> <span class="br-p"><br><br></span>যিহুদীয়ারাজ উজ্জিয়র শাসনকালের ঊনচল্লিশ বৎসরে যাবেশের পুত্র শাল্লুম ইসরায়েলের রাজা হন এবং শমরিয়ায় একমাস রাজত্ব করেন।</div>
<div class="v" id="v14"><span class="vn">14</span> <span class="br-p"><br><br></span>গাদির পুত্র মনহেম তির্সা থেকে শমরিয়ায় গিয়ে শাল্লুমকে হত্যা করে সিংহাসন অধিকার করলেন।</div>
<div class="v" id="v15"><span class="vn">15</span> শাল্লুমের সমস্ত কার্যবিবরণ এমনকি তাঁর ষড়যন্ত্রের কথাও ‘ইসরায়েলের রাজবংশের ইতিহাসে’ লেখা আছে।</div>
<div class="v" id="v16"><span class="vn">16</span> তির্সা থেকে মনহেমের অভিযানের পথে তাপ্পুয়ার লোকেরা তাঁর কাছে আত্মসমপর্ণ না করায় তিনি সমস্ত অধিবাসীসহ তাপ্পুয়া নগর ও তার চারিদিকের সমস্ত এলাকা ধ্বংস করেন, এমনকি সেখানকার সমস্ত গর্ভবতী নারীর উদর চিরে ফেলেন।</div>
<div class="v" id="v17"><h2>ইসরায়েলরাজ মনহেম</h2><span class="vn">17</span> <span class="br-p"><br><br></span>যিহুদীয়ার রাজা উজ্জিয়ন শাসন কালের ঊনচল্লিশ বৎসরে গাদির পুত্র মনহেম ইসরায়েলের রাজা হন এবং শমরিয়ায় দশ বছর রাজত্ব করেন।</div>
<div class="v" id="v18"><span class="vn">18</span> তিনিও প্রভু পরমেশ্বরের কাছে পাপ করেছিলেন। নবাটের পুত্র যারবিয়াম যেমন নিজেও আজীবন পাপ করেছিলেন এবং প্রজাদেরও পাপের পথে নিয়ে গিয়েছিলেন, সেইভাবে মনহেমও তার দৃষ্টান্ত অনুসরণ করেছিলেন।</div>
<div class="v" id="v19"><span class="vn">19</span> এই সময় আসিরিয়ার সম্রাট তিগলাৎ পিলেশর ইসরায়েল দেশ আক্রমণ করেন। মনহেম তখন তিগলাৎকে এক হাজার তালন্ত রূপো<sup class="fnm"><a name="fnm4" href="#fn4">4</a></sup> দিলেন যাতে তিনি মনহেমকে রাজ্যের উপর আধিপত্য প্রতিষ্ঠা করতে সাহায্য করেন।</div>
<div class="v" id="v20"><span class="vn">20</span> এই অর্থ মনহেম সংগ্রহ করেছিলেন দেশের সমস্ত ধনী লোকদের কাছ থেকে। এদের প্রত্যেককে তিনি পঞ্চাশ শেকেল রূপো দিতে বাধ্য করেছিলেন। তিগলাৎ তখন দেশে ফিরে গেলেন।</div>
<div class="v" id="v21"><span class="vn">21</span> <span class="br-p"><br><br></span>মনহেমের সমস্ত কার্যবিবরণ ‘ইসরায়েলের রাজকাহিনী’তে লেখা আছে।</div>
<div class="v" id="v22"><span class="vn">22</span> তাঁর মৃত্যু ও সমাধির পর তাঁর পুত্র পেকাহিয়াহ্‌ রাজা হন।</div>
<div class="v" id="v23"><h2>ইসরায়েলরাজ পেকাহিয়াহ্‌</h2><span class="vn">23</span> <span class="br-p"><br><br></span>যিহুদীয়ারাজ উজ্জিয়র রাজত্বকালের পঞ্চাশ বছরের সময় মনহেমের পুত্র পেকাহিয়াহ্‌ ইসরায়েলের রাজা হন। তাঁর রাজধানী ছিল শমরিয়ায়। তিনি দুই বছর রাজত্ব করেন।</div>
<div class="v" id="v24"><span class="vn">24</span> নবাটের পুত্র যারবিয়াম যেভাবে ইসরায়েল জাতিকে পাপের পথে নিয়ে গিয়েছিলেন, পেকাহিয়াহ্‌ও সেইভাবে প্রজাদের পাপের পথে নিয়ে গিয়ে ঈশ্বরের বিরুদ্ধে পাপ করেছিলেন।</div>
<div class="v" id="v25"><span class="vn">25</span> পেকাহিয়াহ্‌র সৈন্যবাহিনীর একজন সেনাপতি, রেমাহিয়ার পুত্র পেকাহ্‌ গিলিয়দের পঞ্চাশজন লোকের সঙ্গে ষড়যন্ত্র করে শমরিয়ার রাজপ্রাসাদের ভেতরের দুর্গে তাঁকে হত্যা করে তাঁর সিংহাসন অধিকার করেন।</div>
<div class="v" id="v26"><span class="vn">26</span> <span class="br-p"><br><br></span>পেকাহিয়াহ্‌র সমস্ত কার্যবিবরণ ‘ইসরায়েলের রাজবংশের ইতিহাসে’ লেখা আছে।</div>
<div class="v" id="v27"><h2>ইসরায়েলরাজ পেকাহ্‌</h2><span class="vn">27</span> <span class="br-p"><br><br></span>যিহুদীয়ারাজ উজ্জিয়ের রাজত্বের বাহান্ন বছর চলাকালে রেমালিয়াহ্-র পুত্র পেকাহ্‌ ইসরায়েলের রাজা হন। তিনি কুড়ি বছর শমরিয়ায় শাসনকার্য পরিচালনা করেন।</div>
<div class="v" id="v28"><span class="vn">28</span> তিনিও নবাটের পুত্র রাজা যারবিয়ামের মত ঈশ্বরের বিরুদ্ধে পাপাচরণ করেছিলেন, তাঁর মত তিনিও ইসরায়েলকে পাপে লিপ্ত করেন।</div>
<div class="v" id="v29"><span class="vn">29</span> <span class="br-p"><br><br></span>ইসরায়েলরাজ পেকাহ্-র আমলে আসিরিয়ার সম্রাট তিগলাৎ পিলেশর ইয়োন, আবেল-বেথ-মাখা, জানোহ্, কেদেশ, হাৎসোর এবং গিলিয়দ, গালীল ও নপ্তালি অঞ্চল অধিকার করেন এবং সেখানকার লোকদের বন্দী করে আসিরিয়ায় নিয়ে যান।</div>
<div class="v" id="v30"><span class="vn">30</span> <span class="br-p"><br><br></span>যিহুদীয়ারাজ উজ্জিয়ের পুত্র রাজা যোথমের রাজত্বের কুড়ি বৎসরের সময় এলার পুত্র হোশেয় রাজা পেকাহ্-র বিরুদ্ধে ষড়যন্ত্র করে তাঁকে হত্যা করে সিংহাসন অধিকার করেন।</div>
<div class="v" id="v31"><span class="vn">31</span> পেকাহ্-র সমস্ত কার্যবিবরণ ‘ইসরায়েলের রাজকাহিনীতে’ লেখা আছে।</div>
<div class="v" id="v32"><h2>যিহুদীয়ারাজ যোথাম</h2><h2>(<b>140 27:1-9</b>)</h2><span class="vn">32</span> <span class="br-p"><br><br></span>রেমালিয়ার পুত্র ইসরায়েলেরাজ পেকাহ্-র রাজত্বের দ্বিতীয় বছরে রাজা উজ্জিয়ের পুত্র যোথাম যিহুদীয়ার রাজা হন।</div>
<div class="v" id="v33"><span class="vn">33</span> তখন তাঁর বয়স পঁচিশ বছর। তিনি ষোল বৎসর রাজত্ব করেন। তাঁর রাজধানী ছিল জেরুশালেম। সাদোকের কন্যা জেরুশা ছিলেন তাঁর জননী।</div>
<div class="v" id="v34"><span class="vn">34</span> পিতা উজ্জিয়র আদর্শ অনুসরণ করে তিনি পরমেশ্বরের প্রীতিজনক আচরণ করতেন।</div>
<div class="v" id="v35"><span class="vn">35</span> কিন্তু দেবস্থানগুলির উচ্ছেদ না হওয়ায় প্রজারা সেখানে নিয়মিত বলিদান ও ধূপ-দীপ জ্বেলে পূজা-অর্চনা করতে থাকে। রাজা যোথামই মন্দিরের উত্তর দিকের তোরণদ্বার নির্মাণ করেন।</div>
<div class="v" id="v36"><span class="vn">36</span> রাজা যোথামের সমস্ত কার্যবিবরণ ‘যিহুদীয়া রাজবংশের ইতিহাসে’ লেখা আছে।</div>
<div class="v" id="v37"><span class="vn">37</span> তাঁর রাজত্বকালেই প্রভু পরমেশ্বর সর্বপ্রথম সিরিয়ার রাজা রেৎসিন ও ইসরায়েলরাজ পেকাহ্‌কে যিহুদীয়ার বিরুদ্ধে অভিযানে পাঠান।</div>
<div class="v" id="v38"><span class="vn">38</span> যোথামের মৃত্যুর পর তাঁকে দাউদ নগরে রাজবংশের সমাধিক্ষেত্রে সমাধি দেওয়া হয়। তাঁর পুত্র আহস তাঁর সিংহাসনে বসেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:290 6:1'><!--endraw 1-->যিশা 6:1<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> সেপ্টুয়াজিন্ট: ইবলিয়ামে। <!--raw 1 bo --><a href='B:120 10:1'><!--endraw 1-->২ রাজা 10<!--raw 1 bo --></a><!--endraw 1-->; <!--raw 1 bo --><a href='B:120 30:1'><!--endraw 1-->30<!--raw 1 bo --></a><!--endraw 1--> দ্রষ্টব্য</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:120 10:30'><!--endraw 1-->২ রাজা 10:30<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> চৌত্রিশ হাজার কিলোগ্রাম রূপো</div>
</div>
<!-- PARSED ABOVE; EDITING MAY BREAK PARSER -->
</body></html>