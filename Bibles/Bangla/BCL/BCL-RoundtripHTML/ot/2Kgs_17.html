<html><head>
<meta http-equiv="Content-Type" content="text/html;charset=utf-8" />
<title>2Kgs 17 &ndash; দ্বিতীয় রাজাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Kgs', 17);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় রাজাবলি</b> &ndash; <a href="2Kgs_1.html">1</a> ... <a href="2Kgs_15.html">15</a> <a href="2Kgs_16.html">16</a> <b>17</b> <a href="2Kgs_18.html">18</a> <a href="2Kgs_19.html">19</a> ... <a href="2Kgs_25.html">25</a> </div><hr>
<h1>2Kgs 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরায়েলরাজ হোশেয়</h2><span class="vn">1</span> <span class="br-p"><br><br></span>যিহুদীয়ারাজ আহসের রাজত্বের দ্বাদশ বছরে এলার পুত্র হোশেয় ইসরায়েলের রাজা হন এবং নয় বছর রাজত্ব করেন। তাঁর রাজধানী ছিল শমরিয়ায়।</div>
<div class="v" id="v2"><span class="vn">2</span> তিনিও প্রভু পরমেশ্বরের অপ্রীতিজনক কাজ করেছিলেন কিন্তু তাঁর আগে যারা ইসরায়েলের রাজা ছিলেন, তাঁদের মত অত পাপ তিনি করেন নি।</div>
<div class="v" id="v3"><span class="vn">3</span> আসিরিয়ার সম্রাট শালমানেসের হোশেয়র রাজ্য আক্রমণ করায় হোশেয় তাঁর বশ্যতা স্বীকার করেন এবং প্রতি বছর তাঁকে কর দিতে থাকেন।</div>
<div class="v" id="v4"><span class="vn">4</span> কিন্তু একবার তিনি মিশর রাজ সো-এর কাছে সাহায্য চেয়ে দূত পাঠান এবং আসিরিয়া সম্রাটকে দেয় বার্ষিক কর দেওয়া বন্ধ করে দেন। সম্রাট শালমানেসের তাঁর এই বিশ্বাসঘাতকতার কথা জানতে পেরে হোশেয়কে বন্দী করে কারারুদ্ধ করেন।</div>
<div class="v" id="v5"><h2>শমরিয়ার পতন</h2><span class="vn">5</span> <span class="br-p"><br><br></span>সম্রাট শালমানেসের ইসরায়েল আক্রমণ করে তিন বছর অবরোধ করে রাখলেন।</div>
<div class="v" id="v6"><span class="vn">6</span> তারপর হোশেয়র রাজত্বের নবম বছরে আসিরিয়া সম্রাট<sup class="fnm"><a name="fnm1" href="#fn1">1</a></sup> শমরিয়া দখল করেন এবং ইসরায়েলীদের বন্দী করে আসিরিয়ায় নিয়ে যান। তাদের মধ্যে কিছু লোককে হালাহ্ নগরে কিছু লোককে গোশন প্রদেশের হাবোর নদীতীরে এবং কিছু লোককে মিদিয়া প্রদেশের নানা জনপদে বসতি করানো হল।</div>
<div class="v" id="v7"><span class="vn">7</span> <span class="br-p"><br><br></span>শমরিয়ার পতনের কারণ: ইসরায়েলীরা তাদের আরাধ্য প্রভু পরমেশ্বর, যিনি তাদের মিশররাজের হাত থেকে উদ্ধার করে মিশর থেকে বার করে এনেছিলেন, তাঁর বিরুদ্ধে পাপ করেছিল। তারা অন্যান্য দেবতার পূজা করত,</div>
<div class="v" id="v8"><span class="vn">8</span> এদেশে আসার আগে এখানকার যে সমস্ত অধিবাসীকে পরমেশ্বর প্রভু বিতাড়িত করেছিলেন, ইসরায়েলীরা তাদের আচার-অনুষ্ঠান পালন করত আবার ইসরায়েলী রাজাদের প্রচলিত নিয়ম প্রথাও পালন করত।</div>
<div class="v" id="v9"><span class="vn">9</span> এবং তাদের আরাধ্য প্রভু পরমেশ্বর যে সমস্ত আচরণ নিষিদ্ধ করেছিলেন, তারা গোপনে সেইসব অন্যায় আচরণ করত। তারা তাদের ছোট্ট ছোট্ট গ্রাম থেকে শুরু করে বৃহত্তম নগর পর্যন্ত সমস্ত জায়গায় দেবস্থান প্রতিষ্ঠা করেছিল।</div>
<div class="v" id="v10"><span class="vn">10</span> প্রত্যেকটি পাহাড়ের চূড়ায় এবং প্রত্যেকটি বৃক্ষের তলায় তারা প্রস্তর স্তম্ভ ও আশেরা দেবীর মূর্তি স্থাপন করেছিল।<sup class="fnm"><a name="fnm2" href="#fn2">2</a></sup></div>
<div class="v" id="v11"><span class="vn">11</span> ইসরায়েলীদের এদেশ দেবার জন্য পরমেশ্বর যে সমস্ত জাতিকে এদেশ থেকে বিতাড়িত করেছিলেন, ইসরায়েলীরা তাদের রীতি অনুসরণ করে সমস্ত দেবস্থানে ধূপ-ধুনো দিত। এই সমস্ত পাপাচরণ করে তারা প্রভু পরমেশ্বরকে ক্রুদ্ধ করে তুলেছিল।</div>
<div class="v" id="v12"><span class="vn">12</span> ‘প্রতিমাপূজা করো না’<sup class="fnm"><a name="fnm3" href="#fn3">3</a></sup>—পরমেশ্বরের এই নিষেধাজ্ঞা তারা অমান্য করেছিল।</div>
<div class="v" id="v13"><span class="vn">13</span> <span class="br-p"><br><br></span>প্রভু পরমেশ্বর তাঁর বার্তাবহ ও তাঁর মুখপাত্রস্বরূপ নবীদের পাঠিয়েছিলেন ইসরায়েল ও যিহুদীয়ার লোকদের সতর্ক করে দেবার জন্য। তাঁদের মাধ্যমে বলে পাঠিয়েছিলেনঃ মন্দপথ পরিত্যাগ কর। তোমাদের পূর্বপুরুষদের আমি যে বিধান ও অনুশাসন দিয়েছি এবং আমার সেবক নবীদের মারফৎ যে নির্দেশ পাঠিয়েছি, সেগুলি পালন কর।</div>
<div class="v" id="v14"><span class="vn">14</span> কিন্তু তারা সেকথা গ্রাহ্য করল না। তাদের আরাধ্য পরমেশ্বরে আস্থাহীন পূর্বপুরুষদের মত তারাও ছিল অবাধ্য একগুঁয়ে।</div>
<div class="v" id="v15"><span class="vn">15</span> তারা তাঁর অনুশাসন উপেক্ষা করল। তাদের পূর্বপুরুষদের সঙ্গে তিনি যে পবিত্র চুক্তি সম্পাদন করেছিলেন সেই চুক্তি তারা ভঙ্গ করল এবং তাঁর সাবধান বাণী অগ্রাহ্য করল। এবং অলীক প্রতিমার পূজা করে নিজেরাও অন্তঃসারশূন্য হয়ে পড়ল। পরমেশ্বর তাদের প্রতিবেশী জাতিগুলিকে অনুকরণ করতে নিষেধ করা সত্ত্বেও তারা তাদের সমস্ত আচার-অনুষ্ঠান পালন করত।</div>
<div class="v" id="v16"><span class="vn">16</span> তারা তাদের প্রভু পরমেশ্বরের সমস্ত বিধান ভঙ্গ করে পূজা করার জন্য ধাতু দিয়ে দুটি বৃষ মূর্তি তৈরী করল, সেইসাথে দেবী আশেরারও একটি প্রতীক করল। আকাশের গ্রহ নক্ষত্র ও বেলদেবেরও পূজা করত তারা।<sup class="fnm"><a name="fnm4" href="#fn4">4</a></sup></div>
<div class="v" id="v17"><span class="vn">17</span> এই সমস্ত বিজাতীয়দের উপাস্য দেবদেবীদের কাছে তারা তাদের পুত্র-কন্যাদের হোমের আগুনে আহুতি দিত।<sup class="fnm"><a name="fnm5" href="#fn5">5</a></sup><sup class="fnm"><a name="fnm6" href="#fn6">6</a></sup>। তারা দৈবজ্ঞ ও গণৎকারদের পরামর্শ অনুযায়ী চলত এবং প্রভু পরমেশ্বরের কাছে যে সব কাজ একান্ত ঘৃণ্য, সেইসব অন্যায় কাজে তারা সম্পূর্ণভাবে লিপ্ত হয়ে পড়েছিল। ফলে তিনি তাদের উপর ক্রুদ্ধ হলেন।</div>
<div class="v" id="v18"><span class="vn">18</span> ক্রোধে তিনি ইসরায়েলীদের তাঁর সান্নিধ্য থেকে দূর করে দিলেন। শুধুমাত্র যিহুদীয়া রাজ্য নিষ্কৃতি পেল।</div>
<div class="v" id="v19"><span class="vn">19</span> কিন্তু যিহুদীয়ার লোকেরাও তাদের আরাধ্য প্রভু পরমেশ্বরের বিধান মেনে চলত না। তারাও ইসরায়েলীদের মত অন্য জাতির কাছ থেকে নেওয়া আচার-অনুষ্ঠান অনুকরণ করত।</div>
<div class="v" id="v20"><span class="vn">20</span> প্রভু পরমেশ্বর ইসরায়েলীদের পরিত্যাগ করেছিলেন, তাদের দণ্ড দিয়েছিলেন, নির্দয় শত্রুদের হাতে তুলে দিয়েছিলেন এবং শেষপর্যন্ত তিনি তাঁর সান্নিধ্য থেকে তাদের নির্বাসন দিয়েছিলেন।</div>
<div class="v" id="v21"><span class="vn">21</span> <span class="br-p"><br><br></span>প্রভু পরমেশ্বর যিহুদীয়া থেকে ইসরায়েলকে বিচ্ছিন্ন করার পর ইসরায়েলীরা নবাটের পুত্র যারবিয়ামকে তাদের রাজা করল। যারবিয়ামের প্ররোচনায় তারা পরমেশ্বরকে পরিত্যাগ করে মহাপাপে লিপ্ত হল।</div>
<div class="v" id="v22"><span class="vn">22</span> তারা যারবিয়ামের অনুসরণে সব রকম পাপাচরণ করতে থাকল।</div>
<div class="v" id="v23"><span class="vn">23</span> শেষ পর্যন্ত নবীদের মাধ্যমে পরমেশ্বর তাদের সতর্ক করে যে কথা বলেছিলেন, তাই-ই করলেন। তাদের তিনি নিজের সান্নিধ্য থেকে দূর করে দিলেন। তাই, ইসরায়েলীরা আসিরিয়ায় নির্বাসিত হল, আজও তারা সেখানেই আছে।</div>
<div class="v" id="v24"><h2>ইসরায়েল রাজ্যে আসিরীয়দের বসতি স্থাপন</h2><span class="vn">24</span> <span class="br-p"><br><br></span>আসিরিয়ার সম্রাট ব্যাবিলন, কুথ, ইব্‌হা, হামাথ, সফারভায়িম প্রভৃতি শহর থেকে লোক এনে নির্বাসিত ইসরায়েলীদের দেশ, শমরিয়ার বিভিন্ন স্থানে বসতি করালেন। এই সমস্ত জনপদ দখল করে তারা বসবাস করতে লাগল।</div>
<div class="v" id="v25"><span class="vn">25</span> এখানে আসার পর প্রথম দিকে তারা প্রভু পরমেশ্বরকে মানত না। তাই প্রভু তাদের মধ্যে এক পাল সিংহ পাঠিয়ে দিলেন। সিংহের আক্রমণে তাদের মধ্যে কিছু লোক মারা পড়ল।</div>
<div class="v" id="v26"><span class="vn">26</span> আসিরিয়ার সম্রাটের কাছে সংবাদ গেল যে তিনি যে সমস্ত লোককে শমরিয়ার বসতি করিয়েছেন, তারা সেই দেশের অধীশ্বর দেবতার বিধি-বিধান জানে না। তাই সেই দেবতা তাদের বসতিতে সিংহ পাঠিয়েছেন। সিংহেরা তাদের মেরে ফেলছে।</div>
<div class="v" id="v27"><span class="vn">27</span> তখন সম্রাট আদেশ দিলেনঃ বন্দী করে আনা পুরোহিতদের মধ্যে থেকে একজনকে সেখানে ফেরৎ পাঠাও। সে সেখানে গিয়ে বাস করুক এবং লোকদের সেই দেশের অধীশ্বর দেবতার বিধি-বিধান শিক্ষা দিক।</div>
<div class="v" id="v28"><span class="vn">28</span> কাজেই, শমরিয়া থেকে নির্বাসিত একজন পুরোহিত ফিরে এসে বেথেলে বাস করতে লাগলেন এবং সেখানে লোকদের প্রভু পরমেশ্বরের উপাসনা পদ্ধতি শিখাতে লাগলেন।</div>
<div class="v" id="v29"><span class="vn">29</span> তবে যে সব লোক শমরিয়ায় গিয়ে বসতি স্থাপন করেছিল তারা নিজেদের উপাস্য দেবতার বিগ্রহ তৈরী করে ইসরায়েলীদের প্রতিষ্ঠিত মন্দিরগুলিতে স্থাপন করে পূজা-অর্চনা করতে লাগল।</div>
<div class="v" id="v30"><span class="vn">30</span> ব্যাবিলনের লোকেরা গড়ল সুক্কোত-বেনোৎ-এর মূর্তি। কুথের লোকেরা গড়ল নেরগাল দেবতার মূর্তি। হামাথ-এর লোকেরা আশিমার মূর্তি গড়ল।</div>
<div class="v" id="v31"><span class="vn">31</span> ইবহার লোকেরা নিভাস ও টারটাকের মূর্তি গড়ল। সফারভায়িমের লোকেরা তাদের দেবতা আদ্রাম্মেলেক ও অনাম্মেলেকের কাছে তাদের শিশু সন্তানদের হোমবিলরূপে উৎসর্গ করত।</div>
<div class="v" id="v32"><span class="vn">32</span> তারা আবার প্রভু পরমেশ্বরের উপাসনাও করত বিভিন্ন দেবদেবীর পূজা-অর্চনা ও বলি উৎসর্গ করার জন্য এরা নিজেদের মধ্যে থেকে কিছু লোককে নির্বাচন করে পুরোহিতরূপে নিযুক্ত করল।</div>
<div class="v" id="v33"><span class="vn">33</span> এরা প্রভু পরমেশ্বরের উপাসনাও করত আবার নিজেদের দেশাচার,ও প্রথা অনুযায়ী নিজেদের দেব দেবীরও পূজা করত।</div>
<div class="v" id="v34"><span class="vn">34</span> তারা আজও তাদের পুরানো সংস্কার ও প্রথা অনুসরণ করে চলেছে। তারা প্রভু পরমেশ্বরকে মানে না বা উপাসনা করে না। যাঁকে প্রভু ‘ইসরায়েল’ নাম দিয়েছিলেন, সেই যাকোবের বংশধরদের পরমেশ্বর যে বিধিব্যবস্থা ও অনুশাসন দিয়েছিলেন, তাও তারা মানে না।<sup class="fnm"><a name="fnm7" href="#fn7">7</a></sup></div>
<div class="v" id="v35"><span class="vn">35</span> প্রভু পরমেশ্বর ইসরায়েলীদের সঙ্গে এক চুক্তি করেছিলেন এবং তাদের আদেশ দিয়েছিলেন, তোমরা অন্য কোন দেবতার পূজা করবে না বা তাদের উদ্দেশে বলিদান করবে না।<sup class="fnm"><a name="fnm8" href="#fn8">8</a></sup></div>
<div class="v" id="v36"><span class="vn">36</span> আমি প্রভু পরমেশ্বর! আমি মহা পরাক্রমে, বাহুবিস্তার করে মিশর থেকে তোমাদের উদ্ধার করে এনেছি! তোমরা শুধু আমাকেই প্রণাম করবে, আমারই উদ্দেশে বলিদান করবে।<sup class="fnm"><a name="fnm9" href="#fn9">9</a></sup></div>
<div class="v" id="v37"><span class="vn">37</span> আমি তোমাদের যেসব নিখিত বিধান ও অনুশাসন দিয়েছি সর্বদা তাই মেনে চলবে। কখনও অন্য দেবতাদের পূজা করবে না।</div>
<div class="v" id="v38"><span class="vn">38</span> তোমাদের সঙ্গে আমার যে চুক্তি হয়েছে তার কথা কখনও ভুলবে না।</div>
<div class="v" id="v39"><span class="vn">39</span> আমি তোমাদের প্রভু পরমেশ্বর, তোমরা শুধু আমারই বাধ্য থাকবে এবং আমিই তোমাদের শত্রুর হাত থেকে উদ্ধার করব।</div>
<div class="v" id="v40"><span class="vn">40</span> কিন্তু তারা তাঁর কথা শুনল না। তাদের পুরানো প্রথামতই চলতে লাগল।</div>
<div class="v" id="v41"><span class="vn">41</span> <span class="br-p"><br><br></span>তারা পরমেশ্বর প্রভুর পূজা করত, আবার তাদের প্রতিমাপূজাও করত। তাদের বংশধরেরা আজও সেই প্রথাই অনুসরণ করছে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সম্ভবতঃ শালমানেসের উত্তরাধিকারি 2য় সারগন</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:110 14:23'><!--endraw 1-->১ রাজা 14:23<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:20 20:4-5'><!--endraw 1-->যাত্রা 20:4-5<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:110 12:28'><!--endraw 1-->১ রাজা 12:28<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:50 18:10'><!--endraw 1-->দ্বি.বি. 18:10<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> পুত্রকন্যাদের আগুনের মধ্যে দিয়ে হাঁটাত।</div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a href='B:10 32:28'><!--endraw 1-->আদি 32:28<!--raw 1 bo --></a><!--endraw 1-->; <!--raw 1 bo --><a href='B:10 35:10'><!--endraw 1-->35:10<!--raw 1 bo --></a><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><a href='B:20 20:5'><!--endraw 1-->যাত্রা 20:5<!--raw 1 bo --></a><!--endraw 1-->; <!--raw 1 bo --><a href='B:50 5:9'><!--endraw 1-->দ্বি.বি. 5:9<!--raw 1 bo --></a><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><a href='B:50 6:13'><!--endraw 1-->দ্বি.বি. 6:13<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>