<html><head>
<meta http-equiv="Content-Type" content="text/html;charset=utf-8" />
<title>2Kgs 19 &ndash; দ্বিতীয় রাজাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Kgs', 19);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় রাজাবলি</b> &ndash; <a href="2Kgs_1.html">1</a> ... <a href="2Kgs_17.html">17</a> <a href="2Kgs_18.html">18</a> <b>19</b> <a href="2Kgs_20.html">20</a> <a href="2Kgs_21.html">21</a> ... <a href="2Kgs_25.html">25</a> </div><hr>
<h1>2Kgs 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নবী যিশাইয়ের কাছে রাজার পরামর্শ ভিক্ষা</h2><h2>(<b>290 37:1-7</b>)</h2><span class="vn">1</span> <span class="br-p"><br><br></span>সমস্ত বৃত্তান্ত শুনে রাজা হিষ্কিয় শোকে দুঃখে নিজের পরণের পোশাক ছিঁড়ে ফেললেন এবং চট পরে প্রভু পরমেশ্বরের মন্দিরে গেলেন।</div>
<div class="v" id="v2"><span class="vn">2</span> রাজপ্রসাদের অধ্যক্ষ ইলিয়াকিম, রাজসভার সচিব শেবনা এবং প্রবীণ পুরোহিতদের তিনি আমোসের পুত্র নবী যিশাইয়ের কাছে পাঠালেন। তাঁদের পরণেও ছিল চটের বসন।</div>
<div class="v" id="v3"><span class="vn">3</span> তাঁরা গিয়ে তাঁকে বললেন, রাজা হিষ্কিয় বলেছেন, আজ আমাদের বড় দুঃখের দিন। আমরা শাস্তি পাচ্ছি, লজ্জাগ্রস্ত হচ্ছি। আমরা প্রসব বেদনায় আতুর নারীর মত, কিন্তু প্রসব ক্ষমতা আমাদের নেই।</div>
<div class="v" id="v4"><span class="vn">4</span> আসিরীয় সম্রাট তাঁর প্রধান সেনাপতিকে পাঠিয়েছেন সদা জাগ্রত প্রভু পরমেশ্বরকে উপহাস করতে। আপনার আরাধ্য ঈশ্বর সেই বিদ্রূপ শুনেছেন। তিনি তাঁকে দণ্ড দিন। আমরা যারা ইসরায়েলের মধ্যে অবশিষ্ট আছি, আমাদের জন্য আপনি প্রার্থনা করুন।</div>
<div class="v" id="v5"><span class="vn">5</span> <span class="br-p"><br><br></span>নবী যিশাইয় রাজা হিষ্কিয়ের প্রেরিত সংবাদ পেয়ে তার উত্তরে তাঁদের বললেন, তোমাদের রাজাকে গিয়ে বল যে, প্রভু পরমেশ্বর বলেছেন, আসিরীয় সম্রাটের দাসেরা আমাকে বিদ্রূপ করে যে সব কথা বলেছে, তাতে তোমরা ভয় পেয়ো না।</div>
<div class="v" id="v7"><span class="vn">7</span> আমি আসিরীয় সম্রাটের কানে এমন একটি গুজব পৌঁছে দেব, যা সে বিশ্বাস করে নিজের দেশে ফিরে যাবে এবং সেখানেই নিহত হবে।</div>
<div class="v" id="v8"><h2>আসিরীয়দের আর একটি হুমকি</h2><h2>(<b>290 37:8-20</b>)</h2><span class="vn">8</span> <span class="br-p"><br><br></span>আসিরীয় সেনাপতি রবশাখি লাখীশে ফিরে গিয়ে শুনলেন যে সম্রাট লাখীশ ছেড়ে চলে গিয়েছেন এবং পার্শ্ববর্তী নগর লিবনা আক্রমণ করেছেন। তিনি সেখানে সম্রাটের সঙ্গে পরামর্শ করতে গেলেন।</div>
<div class="v" id="v9"><span class="vn">9</span> এদিকে আসিরীয়ার সম্রাটের কাছে সংবাদ পৌঁছাল যে, সুদানের<sup class="fnm"><a name="fnm1" href="#fn1">1</a></sup> রাজা তির্‌হাকা তাদের আক্রমণ করতে আসছেন। এ খবর শুনে আসিরীয় সম্রাট যিহুদীয়ারাজ হিষ্কিয়ের কাছে</div>
<div class="v" id="v10"><span class="vn">10</span> এই মর্মে চিঠি লিখলেনঃ আসিরীয় সম্রাটকে জেরুশালেম অধিকার করতে দেওয়া হবে না, আপনাদের কাছে ঈশ্বরের দেওয়া এই প্রতিশ্রুতিতে বিশ্বাস করে আপনারা ভ্রান্ত হবেন না।</div>
<div class="v" id="v11"><span class="vn">11</span> আপনারা শুনেছেন আসিরীয় সম্রাটেরা যে দেশ ধ্বংস করবেন বলে একবার স্থির করেন, তার অবস্থা কী করেন? অতএব তাঁর হাত থেকে আপনারা কী ভাবে রক্ষা পাবেন?</div>
<div class="v" id="v12"><span class="vn">12</span> গোশন, হারোণ, রেষেক এবং তেলাসার নিবাসী বেথ-এদেনের লোকদের যখন পূর্বপুরুষেরা ধ্বংস করেছিলেন,তখন তাদের দেবতারা কি তাদের রক্ষা করতে পেরেছিল?</div>
<div class="v" id="v13"><span class="vn">13</span> হমাৎ, অর্পাদ, সেফারভায়িম, হেনা ও ইব্বাহ্‌র রাজারা আজ কোথায়?</div>
<div class="v" id="v14"><span class="vn">14</span> <span class="br-p"><br><br></span>রাজা হিষ্কিয় পত্রবাহকদের কাছ থেকে চিঠিটা নিয়ে পড়লেন। তারপর প্রভু পরমেশ্বরের মন্দিরে গিয়ে প্রভুর সামনে চিঠিটা মেলে ধরলেন,</div>
<div class="v" id="v15"><span class="vn">15</span> এবং প্রার্থনা করলেন, হে প্রভু,ইসরায়েলের ঈশ্বর, তুমি করূব দ্বয়ের মাঝে আসীন। একমাত্র তুমিই জগতের সমস্ত রাজ্যের অধীশ্বর। তুমিই স্বর্গ ও পৃথিবীর স্রষ্টা।</div>
<div class="v" id="v16"><span class="vn">16</span> হে প্রভু দেখ, আমাদের উপর কী ঘটছে, শোন, হে সদাজাগ্রত ঈশ্বর, তোমাকে উপহাস করার জন্য সেনাখেরিব কী সব কথা বলছে!</div>
<div class="v" id="v17"><span class="vn">17</span> আমরা সকলেই জানি যে আসিরীয় সম্রাটেরা সত্যিই অনেক দেশ ও জাতিকে ধ্বংস করে দিয়েছ।</div>
<div class="v" id="v18"><span class="vn">18</span> তাদের দেবতাদের পুড়িয়ে ছারখার করে দিয়েছে—তারা অবশ্য আদৌ দেবতাই ছিল না। সেগুলি ছিল মানুষের হাতে গড়া কাঠ ও পাথরের প্রতিমা মাত্র।</div>
<div class="v" id="v19"><span class="vn">19</span> এখন হে আমাদের আরাধ্য প্রভু পরমেশ্বর, সেনাখেরিবের হাত থেকে আমাদের উদ্ধার কর যেন জগতের সমস্ত জাতি জানতে পারে যে, একমাত্র তুমিই প্রভু, তুমিই পরমেশ্বর।</div>
<div class="v" id="v20"><h2>রাজার কাছে যিশাইয়র বার্তা</h2><h2>(<b>290 37:21-38</b>)</h2><span class="vn">20</span> <span class="br-p"><br><br></span>নবী যিশাইয় তখন রাজা হিষ্কিয়ের কাছে বলে পাঠালেন, ইসরায়েলের ঈশ্বর প্রভু বলেছেন, আসিরিয়ার রাজা সেনাখেরিব সম্পর্কে তোমার প্রার্থনা আমি শুনেছি।</div>
<div class="v" id="v21"><span class="vn">21</span> প্রভু তার সম্পর্কে বলেছেনঃ সিয়োনের কুমারী কন্যা তোমায় ঘৃণা করে, উপহাস করে তোমায়! জেরুশালেম-দুহিতা তোমায় নিয়ে ঠাট্টা করে!</div>
<div class="v" id="v22"><span class="vn">22</span> কাকে তুমি উপহাস করেছ, করেছ বিদ্রূপ? কার বিরুদ্ধে তুমি চীৎকার করেছ, উদ্ধতভাবে দৃষ্টিপাত করেছ কার প্রতি? তিনি ইসরায়েলের পবিত্রতম পরমারাধ্য!</div>
<div class="v" id="v23"><span class="vn">23</span> বার্তাবহ পাঠিয়ে তুমি উপহাস করেছ প্রভু পরমেশ্বরকে, বলেছ, বহু রথ নিয়ে তুমি পর্বতের উচ্চতম চূড়া অতিক্রম করেছ, লেবাননের প্রান্ত পর্যন্ত অধিকার করেছ। সেখানকার সুউচ্চ সীডার বৃক্ষও সেরা সাইপ্রেস বৃক্ষরাজি করেছ ছেদন, জয় করেছ তুমি গভীরতম গহন অরণ্য।</div>
<div class="v" id="v24"><span class="vn">24</span> বিদেশ-বিভূঁইয়ে কূপ খনন করে তুমি পান করেছ তার জল, তোমার পদাঘাতে মিশরের সমস্ত নদীর জল শুকিয়ে গেছে, পদপাতে তুমি মিশরের নদী নালা শুষ্ক করেছ!</div>
<div class="v" id="v25"><span class="vn">25</span> কিন্তু শোন নি কি তুমি, বহু কাল আগেই আমি এ ঘটনা করেছিলাম নির্ধারণ। সুরক্ষিত দুর্গ শহরগুলি যে তুমি ধ্বংসস্তূপে পরিণত করবে, সুদূর অতীতেই আমি তার পরিকল্পনা করেছিলাম, এখন যা কিছু ঘটছে, সব আমারই সংঘটন।</div>
<div class="v" id="v26"><span class="vn">26</span> সেখানকার অধিবাসীরা দুর্বল, তারা হতাশ ও দিশেহারা হয়ে পড়েছে, তারা মাঠের আগাছার মত, নরম ঘাসের মত তারা, ছাদের উপর গজানো ঘাসের মত বেড়ে ওঠার আগেই রোদের তাপে শুকিয়ে গেছে।</div>
<div class="v" id="v27"><span class="vn">27</span> <span class="br-p"><br><br></span>কিন্তু আমি তোমার সব কিছু জানি। তোমার গতিবিধি আমার নখদর্পণে। তুমি যে আমার বিরুদ্ধে বিদ্রোহ করছ, তাও আমি জানি।</div>
<div class="v" id="v28"><span class="vn">28</span> আমার বিরুদ্ধে তোমার বিদ্রোহের কথা, তোমার দর্পের কথা আমার কানে এসেছে। তাই, যে পথ দিয়ে তুমি এসেছ, এবার আমি তোমার নাকে দড়ি দিয়ে মুখে জালতি বেঁধে সেই পথ দিয়েই তোমায় ফিরিয়ে নিয়ে যাব। হে হিষ্কিয়, এই হবে আগামী দিনের ঘটনার চিহ্ন।</div>
<div class="v" id="v29"><span class="vn">29</span> <span class="br-p"><br><br></span>তারপর নবী যিশাইয় রাজা হিষ্কিয়কে বললেন, তুমি এ বছর ও আগামী বছর বনের ফলমূল ও বুনো শস্য খেয়ে কাটাবে। তৃতীয় বছরে তুমি বীজ বুনবে, ফসল তুলবে, দ্রাক্ষাচারা লাগাবে, ফলভোগ করবে।</div>
<div class="v" id="v30"><span class="vn">30</span> যিহুদীয়ার লোকেরা যারা বেঁচে যাবে তারা চারা গাছের মত বাড়-বাড়ন্ত হবে, তাদের মূল মাটির গভীরে নেমে যাবে এবং ফল উৎপন্ন করবে।।</div>
<div class="v" id="v31"><span class="vn">31</span> জেরুশালেম ও সিয়োন পর্বতে কিছু লোক অবশিষ্ট থাকবে। এই হল প্রভু পরমেশ্বরের স্থির সিদ্ধান্ত।</div>
<div class="v" id="v32"><span class="vn">32</span> <span class="br-p"><br><br></span>আসিরীয় সম্রাট সম্পর্কে প্রভু পরমেশ্বর বলেছেনঃ সে এই নগরে প্রবেশ করবে না, একটা তীরও ছুড়বে না এর বিরুদ্ধে। কোন ঢালধারী সৈন্য নগরের কাছে আসবে না এবং নগর প্রাচীরে ওঠার কোন ব্যবস্থা করতেও পারবে না।</div>
<div class="v" id="v33"><span class="vn">33</span> সে যে পথে এসেছিল,নগরে প্রবেশ না করে সেই পথেই তাকে ফিরে যেতে হবে। আমি প্রভু পরমেশ্বর, এই কথা বলছি।</div>
<div class="v" id="v34"><span class="vn">34</span> আমি নিজের গৌরব রক্ষার তাগিদে এবং আমার দাস দাউদের কাছে দেওয়া প্রতিশ্রুতি রক্ষার জন্য এই নগরকে রক্ষা করব।</div>
<div class="v" id="v35"><span class="vn">35</span> <span class="br-p"><br><br></span>সেই রাত্রেই প্রভু পরমেশ্বরের এক দূত আসিরীয় সৈন্য শিবিরে গিয়ে এক লক্ষ পঁচাশি হাজার সৈন্য নিধন করলেন। পরদিন সকলে দেখা গেল, তাদের মৃতদেহ পড়ে রয়েছে।</div>
<div class="v" id="v36"><span class="vn">36</span> তখন আসিরীয় সম্রাট সেনাখেরিব নিজের দেশ নীনবীতে ফিরে গেলেন।</div>
<div class="v" id="v37"><span class="vn">37</span> একদিন তিনি যখন মন্দিরে তাঁর ইষ্টদেবতা নিস্‌রোকের পূজা করছিলেন, সেই সময়, তাঁর দুই পুত্র, অদ্রামেলেক ও সারেৎসার এসে তাঁকে হত্যা করল। তারপর তারা আরারাত প্রদেশে পালিয়ে গেল। তাঁর আর একটি পুত্র এসারহাদ্দোন তাঁর সিংহাসনে বসলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ইথিওপিয়া</div>
</div>
<!-- PARSED ABOVE; EDITING MAY BREAK PARSER -->
</body></html>