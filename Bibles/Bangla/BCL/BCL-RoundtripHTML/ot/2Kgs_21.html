<html><head>
<meta http-equiv="Content-Type" content="text/html;charset=utf-8" />
<title>2Kgs 21 &ndash; দ্বিতীয় রাজাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Kgs', 21);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় রাজাবলি</b> &ndash; <a href="2Kgs_1.html">1</a> ... <a href="2Kgs_19.html">19</a> <a href="2Kgs_20.html">20</a> <b>21</b> <a href="2Kgs_22.html">22</a> <a href="2Kgs_23.html">23</a> ... <a href="2Kgs_25.html">25</a> </div><hr>
<h1>2Kgs 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিহুদীয়ারাজ মনঃশি</h2><h2>(<b>140 33:1-20</b>)</h2><span class="vn">1</span> <span class="br-p"><br><br></span>মনঃশি যখন যিহুদীয়ার রাজা হন তখন তাঁর বয়স ছিল মাত্র বারো বছর। তিনি পঞ্চান্ন বছর রাজত্ব করেন। জেরুশালেম ছিল তাঁর রাজধানী। তাঁর মায়ের নাম ছিল হেফ্‌সিবা।</div>
<div class="v" id="v2"><span class="vn">2</span> প্রভু পরমেশ্বর এ দেশে তাঁর প্রজাদের আনার জন্য এ দেশের যে সমস্ত জাতিকে তাড়িয়ে দিয়েছিলেন, মনঃশি তাদের অনুসৃত জঘন্য আচার-অনু্ষ্ঠান পালন করে প্রভু পরমেশ্বরের কাছে পাপ করেছিলেন।<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> তাঁর পিতা যে সমস্ত দেবস্থান ধ্বংস করেছিলেন তিনি সেগুলি আবার নির্মাণ করেন। ইসরায়েলরাজ আহাবের মত তিনিও বেলদেবের উপাসনার জন্য বেদী ও আশেরা দণ্ড নির্মাণ করেছিলেন। মনঃশি আকাশের সমস্ত গ্রহ-নক্ষত্রেরও পূজা করতেন।</div>
<div class="v" id="v4"><span class="vn">4</span> প্রভু পরমেশ্বর নিজের উপাসনার জন্য যে স্থান নির্দিষ্ট করেছিলেন, বলেছিলেন, ‘এই জেরুশালেমে আমার উপাসনা হবে’—সেই মন্দিরে মনঃশি গ্রহ-নক্ষত্রের পূজার জন্য কতকগুলি বেদী নির্মাণ করেছিলেন।<sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> প্রভুর মন্দিরের দুটি প্রাঙ্গণেও তিনি একই উদ্দেশ্য বেদী তৈরী করেছিলেন।</div>
<div class="v" id="v6"><span class="vn">6</span> তিনি তাঁর পুত্রকে হোমবলিরূপে উৎসর্গ করেছিলেন। তিনি মন্ত্র-তন্ত্র ও যাদুবিদ্যার অনুশীলন করতেন এবং দৈবজ্ঞ ও প্রেতসিদ্ধ লোকদের পরামর্শ নিতেন। এইভাবে তিনি মারাত্মকভাবে পাপকর্মে লিপ্ত হয়ে প্রভু পরমেশ্বরকে ভীষণ ক্রুদ্ধ করে তুলেছিলেন।</div>
<div class="v" id="v7"><span class="vn">7</span> তিনি আশেরা দেবীর প্রতিমা খোদাই করে প্রভুর মন্দিরে প্রতিষ্ঠা করেছিলেন যে মন্দির সম্পর্কে প্রভু পরমেশ্বর দাউদ ও তাঁর পুত্র শলোমনকে বলেছিলেন, ইসরায়েলীদের সমস্ত এলাকার মধ্যে জেরুশালেম নগরীতে আমি মনোনীত করেছি। এই মন্দিরে আমারই উপাসনা হবে চিরকাল<sup class="fnm"><a name="fnm3" href="#fn3">3</a></sup></div>
<div class="v" id="v8"><span class="vn">8</span> ইসরায়েলীরা যদি আমার সমস্ত আদেশ পালন করে, আমার দাস মোশি তাদের যে সব বিধান দিয়েছিল—সমস্ত যদি তারা মেনে চলে, তাহলে তাদের পূর্বপুরুষদের যে দেশ আমি দিয়েছিলাম, সেখান থেকে আমি কোনদিন তাদের বিতাড়িত হতে দেব না।</div>
<div class="v" id="v9"><span class="vn">9</span> কিন্তু তারা শুনল না। এদেশে প্রভু পরমেশ্বর ইসরায়েলীদের আনার জন্য যে সমস্ত জাতিকে বিতাড়িত করেছিলেন তাদের চেয়েও জঘন্য পাপে মনঃশি তাদের প্ররোচিত করলেন।</div>
<div class="v" id="v10"><span class="vn">10</span> <span class="br-p"><br><br></span>প্রভু পরমেশ্বর তাঁর সেবক নবীদের মাধ্যমে বলেছিলেনঃ</div>
<div class="v" id="v11"><span class="vn">11</span> যিহুদীয়ারাজ মনঃশি এদেশের কনানীদের চেয়েও জঘন্য অনাচার করেছে এবং যিহুদীয়ার প্রজাদের প্রতিমা পূজায় প্রবৃত্ত করেছে।</div>
<div class="v" id="v12"><span class="vn">12</span> সেইজন্য আমি প্রভু, ইসরায়েলের পরমেশ্বর জেরুশালেম ও যিহুদীয়ার এমন দুর্দশা করব যে, তার কথা যে শুনবে সেই স্তম্ভিত হয়ে যাবে। এই আমার স্থির সিদ্ধান্ত।</div>
<div class="v" id="v13"><span class="vn">13</span> আমি শমরিয়া এবং ইসরায়েলরাজ আহাব ও তার বংশধরদের যে শাস্তি দিয়েছি, জেরুশালেমকেও তেমনি শাস্তি দেব। লোকে যেমন বাসন মেজে-ধুয়ে পরিস্কার করে উবুড় করে রাখে, আমিও তেমনি জেরুশালেমকে মেজে-ধুয়ে পরিস্কার করব।</div>
<div class="v" id="v14"><span class="vn">14</span> প্রজাদের মধ্যে যারা বাকী থাকবে, তাদের আমি পরিত্যাগ করব, তাদের শত্রুর হাতে সমর্পণ করব । তারা শত্রুর কাছে পরাজিত হবে, লুন্ঠিত হবে তাদের দেশ।</div>
<div class="v" id="v15"><span class="vn">15</span> কারণ তাদের পূর্বপুরুষেরা মিশর থেকে উদ্ধার পাওয়ার দিন থেকে আজ পর্যন্ত পাপ করে চলেছে এবং আমাকে ক্রুদ্ধ করে তুলেছে।</div>
<div class="v" id="v16"><span class="vn">16</span> <span class="br-p"><br><br></span>তার উপরে, মনঃশি বহু নিরপরাধ লোককে হত্যা করে জেরুশালেমে রক্তবন্যা বইয়ে দিয়েছিলেন। যিহুদীয়ার লোকদের প্রতিমা পূজায় লিপ্ত করে প্রভুর কাছে যে পাপ তিনি করেছিলেন তার সাথে এই পাপও যুক্ত হয়েছিল।</div>
<div class="v" id="v17"><span class="vn">17</span> <span class="br-p"><br><br></span>মনঃশির সমস্ত কীর্তি কাহিনী, তাঁর পাপ ও অনাচারের কাহিনী যিহুদীয়ার রাজবংশের ইতিহাস গ্রন্থে লেখা আছে।</div>
<div class="v" id="v18"><span class="vn">18</span> মনঃশির মৃত্যুর পর তাঁকে রাজপ্রাসাদের উজ্জার বাগানে কবর দেওয়া হয়। তাঁর পুত্র আমোন তাঁর সিংহাসনে বসেন।</div>
<div class="v" id="v19"><h2>যিহুদীয়ারাজ আমোন</h2><h2>(<b>140 33:21-25</b>)</h2><span class="vn">19</span> <span class="br-p"><br><br></span>আমোন বাইশ বছর বয়সে যিহুদীয়ার রাজা হন এবং দুবছর রাজত্ব কেরন। জেরুশালেম ছিল তাঁর রাজধানী। যটবা নিবাসী হারুজের কন্যা মেসহুলেমেথ ছিলেন তাঁর মা।</div>
<div class="v" id="v20"><span class="vn">20</span> পিতা মনঃশির মত তিনিও প্রভু পরমেশ্বরের বিরুদ্ধে পাপ করেছিলেন।</div>
<div class="v" id="v21"><span class="vn">21</span> তিনি তাঁর পিতার পথ অনুসরণ করতেন এবং পিতার উপাস্য দেবতাদের প্রতিমা পূজা করতেন।</div>
<div class="v" id="v22"><span class="vn">22</span> তিনি তাঁর পূর্বপুরুষদের উপাস্য প্রভু পরমেশ্বরকে পরিত্যাগ করেছিলেন এবং প্রভুর আদেশ পালন করতেন না।</div>
<div class="v" id="v23"><span class="vn">23</span> <span class="br-p"><br><br></span>আমোনের পারিষদবর্গ তাঁর বিরুদ্ধে ষড়যন্ত্র করে রাজপ্রাসাদের মধ্যেই তাঁকে হত্যা করে।</div>
<div class="v" id="v24"><span class="vn">24</span> কিন্তু প্রজারা আমোনের হত্যাকারীদের হত্যা করে তাঁর পুত্র যোশিয়কে রাজপদে অভিষিক্ত করেন।</div>
<div class="v" id="v25"><span class="vn">25</span> <span class="br-p"><br><br></span>আমোনের সমস্ত কীর্তিকাহিনী যিহুদীয়ার রাজবংশের ইতিহাস গ্রন্থে লেখা আছে।</div>
<div class="v" id="v26"><span class="vn">26</span> আমোনকে উজ্জার বাগানের সমাধিগুহায় সমাহিত করা হয়। তাঁর পুত্র যোশিয় তাঁর সিংহাসনে বসেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:300 15:4'><!--endraw 1-->যির 15:4<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:100 7:13'><!--endraw 1-->২ শমু 7:13<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:110 9:3-5'><!--endraw 1-->১ রাজা 9:3-5<!--raw 1 bo --></a><!--endraw 1-->; <!--raw 1 bo --><a href='B:140 7:12-18'><!--endraw 1-->২ বংশা 7:12-18<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>