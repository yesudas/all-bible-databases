<html><head>
<meta http-equiv="Content-Type" content="text/html;charset=utf-8" />
<title>2Kgs 25 &ndash; দ্বিতীয় রাজাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Kgs', 25);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় রাজাবলি</b> &ndash; <a href="2Kgs_1.html">1</a> ... <a href="2Kgs_23.html">23</a> <a href="2Kgs_24.html">24</a> <b>25</b> </div><hr>
<h1>2Kgs 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেমের পতন</h2><h2>(<b>140 36:13-21</b>; <b>300 52:3-11</b>)</h2><span class="vn">1</span> <span class="br-p"><br><br></span>সেদেকিয়াহ্ ব্যাবিলনরাজের বিরুদ্ধে বিদ্রোহ করলেন। রাজা নেবুকাডনেজার তখন সেদেকিয়াহ্‌র রাজত্বের নবম বছরের দশম মাসের দশম দিনে সসৈন্যে এসে জেরুশালেম অবরোধ করলেন। নগরের বাইরে তাঁরা সৈন্য সমাবেশ করলেন এবং নগরের চারিদিকে নজরদারির জন্য কক্ষযুক্ত সুউচ্চ স্তম্ভ গড়ে তুললেন।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> সেদেকিয়াহ্‌র রাজত্বের একাদশ বছর পযর্ন্ত নগর অবরোধ করে রাখলেন।</div>
<div class="v" id="v3"><span class="vn">3</span> সেই বছরেরই চতুর্থ মাসের নবম দিনে নগরে দুর্ভিক্ষের অবস্থা এমন ভয়াবহ হল যে লোকদের খাবার বলতে কিছুই রইল না।</div>
<div class="v" id="v4"><span class="vn">4</span> ব্যাবিলনীয়রা নগরের চারিদিক ঘিরে রাখা সত্ত্বেও নগরের সৈন্যরা রাজার সঙ্গে রাতের অন্ধকারে প্রাচীর ভেঙ্গে পালিয়ে গেল। রাজোদ্যানের পথে দুই প্রাচীরের মাঝখানের দ্বার দিয়ে তারা জর্ডন উপত্যকার দিকে পালাল।<sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> কিন্তু ব্যাবিলনীয় সৈন্যরা রাজা সেদেকিয়াহ্‌র পিছনে তাড়া করে জেরিকোর সমতলভূমির কাছে তাঁকে ধরে ফেলল। তাঁর সৈন্যরা ছত্রভঙ্গ হয়ে গেল।</div>
<div class="v" id="v6"><span class="vn">6</span> সেদেকিয়াহ্‌কে রিব্‌লায় রাজা নেবুকাডনেজারের কাছে নিয়ে যাওয়া হল। রাজা তাঁকে দণ্ড দিলেন।</div>
<div class="v" id="v7"><span class="vn">7</span> সেদেকিয়াহ্‌র চোখের সামনেই তাঁর ছেলেদের হত্যা করা হল। তারপর নেবুকাডনেজারের আদেশে সেদেকিয়াহ্‌র চোখ উপড়ে ফেলা হল এবং তাঁকে শৃঙ্খলিত করে ব্যাবিলনে নিয়ে যাওয়া হল।<sup class="fnm"><a name="fnm3" href="#fn3">3</a></sup></div>
<div class="v" id="v8"><h2>মন্দির ধ্বংস</h2><h2>(<b>300 52:12-23</b>)</h2><span class="vn">8</span> <span class="br-p"><br><br></span>ব্যাবিলনরাজ নেবুকাডনেজারের রাজত্বের ঊনিশতম বছরের পঞ্চম মাসের সপ্তম দিনে ব্যাবিলনরাজের পরামশর্দাতা ও রাজার দেহরক্ষীদলের সেনাপতি নেবুজারদান জেরুশালেমে এলেন</div>
<div class="v" id="v9"><span class="vn">9</span> এবং প্রভু পরমেশ্বরের মন্দির, রাজপ্রাসাদ ও জেরুশালেমের বিশিষ্ট গণ্যমান্য লোকের সমস্ত ঘরবাড়ি পুড়িয়ে দিলেন।</div>
<div class="v" id="v10"><span class="vn">10</span> তাঁর সৈন্যবাহিনী নগরের প্রাচীর ভেঙ্গে ফেলল।</div>
<div class="v" id="v11"><span class="vn">11</span> তারপর নেবুজারদান জেরুশালেমের অবশিষ্ট কারিগর ও অধিবাসীদের এবং যারা ব্যাবিলনীয়দের পক্ষে যোগ দিয়েছিল, তাদের সকলকে ব্যাবিলনে নিয়ে গেলেন।</div>
<div class="v" id="v12"><span class="vn">12</span> কিন্তু তিনি যিহুদীয়ার দীনদরিদ্র সহায়-সম্বলহীন ভূমিহীন লোকদের রেখে গেলেন এবং সেখানকার আঙুর ক্ষেত ও ক্ষেতখামারের কাজে নিযুক্ত করে গেলেন।</div>
<div class="v" id="v13"><span class="vn">13</span> <span class="br-p"><br><br></span>প্রভু পরমেশ্বরের মন্দিরের ব্রোঞ্জের স্তম্ভগুলি, ব্রোঞ্জের গাড়ি এবং বিরাট জলাধারা তারা ভেঙ্গে ফেলল এবং সেগুলির সমস্ত ব্রোঞ্জ নিয়ে গেল।<sup class="fnm"><a name="fnm4" href="#fn4">4</a></sup></div>
<div class="v" id="v14"><span class="vn">14</span> বেদী পরিষ্কার করার ছাইদান, হাতা ও চিমটা, বাতির শল্‌তে ছাঁটা কাঁচি, বলিদানের রক্ত রাখার গামলা, ধূপদানি এবং মন্দিরে উপাসনার সময় ব্যবহৃত অন্যান্য সব ব্রোঞ্জের জিনিস তারা নিয়ে গেল।<sup class="fnm"><a name="fnm5" href="#fn5">5</a></sup></div>
<div class="v" id="v15"><span class="vn">15</span> তারা সোনা ও রূপোর সমস্ত জিনিস এমন কি জ্বলন্ত কয়লা নেবার জন্য সোনার ছোট ছোট পাত্রগুলিও নিয়ে গেল।</div>
<div class="v" id="v16"><span class="vn">16</span> রাজা শলোমন মন্দিরের জন্য যে দুটি ব্রোঞ্জের স্তম্ভ, জলাধার ও গাড়ী তৈরী করিয়েছিলেন, সেগুলি এত ভারী ছিল যে তা ওজন করা সম্ভব হয়নি।</div>
<div class="v" id="v17"><span class="vn">17</span> স্তম্ভ দুটির উচ্চতা ছিল আঠেরো হাত। এগুলির মাথায় তিনহাত উঁচু চূড়া বসানো ছিল। চূড়ার চারদিকে ব্রোঞ্জের ডালিম দিয়ে সাজানো ছিল।</div>
<div class="v" id="v18"><h2>যিহুদীয়ার অধিবাসীদের ব্যাবিলনে নির্বাসন</h2><h2>(<b>300 52:24-27</b>)</h2><span class="vn">18</span> <span class="br-p"><br><br></span>এছাড়াও প্রধান পুরোহিত সেরাইয়াকে, সহকারী পুরোহিত সফনিয়কে এবং মন্দিরের আরও তিনজন প্রধান কর্মচারীকে সেনাপতি নেবুজারদান বন্দী করে নিয়ে গেলেন।</div>
<div class="v" id="v19"><span class="vn">19</span> একজন সেনাপতিকে ও তাঁর সচিব তথা সামরিক দলিল রক্ষককে, রাজার পাঁচজন মন্ত্রণাদাতাকে, গণ্যমান্য ষাটজন নাগরিককে শহরে পেয়ে তিনি</div>
<div class="v" id="v20"><span class="vn">20</span> এঁদের হমাৎ-এর অন্তর্গত রিবলায় ব্যাবিলন রাজের কাছে নিয়ে গেলেন।</div>
<div class="v" id="v21"><span class="vn">21</span> রাজার আদেশে তাঁদের কশাঘাত করা হল এবং তারপর হত্যা করা হল। এইভাবে যিহুদীয়ার অধিবাসীরা নিজের দেশ থেকে নির্বাসিত হয়েছিল।</div>
<div class="v" id="v22"><h2>যিহুদীয়ার প্রশাসক গদলিয়</h2><h2>(<b>300 40:7-9</b>; <b>300 41:1-3</b>)</h2><span class="vn">22</span> <span class="br-p"><br><br></span>রাজা নেবুকাডনেজার অহিকামের পুত্র ও শাফনের পৌত্র গদলিয়কে যিহুদীয়ার অবশিষ্ট লোক, যাদের ব্যাবিলনে নির্বাসিত করা হয়নি, তাদের প্রশাসকরূপে নিযুক্ত করলেন।</div>
<div class="v" id="v23"><span class="vn">23</span> যিহুদীয়ার যে সমস্ত সেনাপতি ও সৈন্য আত্মসমর্পণ করে নি, তাঁরা এই সংবাদ শুনে মিস্‌পায় গদলিয়ের কাছে এসে জড়ো হলেন। নথনিয়ের পুত্র ইশ্মায়েল, করেয়ার পুত্র যোহানন নটোফা নিবাসী তান্‌হুমেথের পুত্র সেরায়াহ্ এবং মাকাহ্ নিবাসী যেজানিয়া তাঁদের অধীনস্থ সৈন্যসামন্ত নিয়ে এসেছিলেন।</div>
<div class="v" id="v24"><span class="vn">24</span> গদলিয় তাঁদের আশ্বাস দিয়ে বললেন, ব্যাবিলনের রাজকর্মচারীদের ভয় করার কোন কারণ নেই। তোমরা এদেশে বাস কর এবং ব্যাবিলনরাজের অধীনতা স্বীকার কর। তাহলে তোমাদের সর্বৈব মঙ্গল হবে।</div>
<div class="v" id="v25"><span class="vn">25</span> <span class="br-p"><br><br></span>কিন্তু সেই বছরেরই সপ্তম মাসে রাজপরিবারের এলিশামার পৌত্র তথা নথনিয়ের পুত্র ইশ্মায়েল দশজন লোককে নিয়ে মিস্‌পায় গিয়ে গদলিয়কে হত্যা করলেন। তাঁর দলে যে সব ইসরায়েলী ও ব্যাবিলনের লোক ছিল, তাদেরও হত্যা করলেন।</div>
<div class="v" id="v26"><span class="vn">26</span> তারপর ধনী-দরিদ্র নির্বিশেষে সেখানকার সমস্ত ইসরায়েলী ও তাদের সেনাপতিরা ব্যাবিলনীদের ভয়ে দেশ ছেড়ে মিশরে পালিয়ে গেল।<sup class="fnm"><a name="fnm6" href="#fn6">6</a></sup></div>
<div class="v" id="v27"><h2>কারাগার থেকে যিহোয়াখিনের মুক্তিলাভ</h2><h2>(<b>300 52:31-34</b>)</h2><span class="vn">27</span> <span class="br-p"><br><br></span>ইতিলমরোদক যে বছর ব্যাবিলনের রাজা হন, সেই বছর তিনি যিহুদীয়ারাজ যিহোয়াখিনের প্রতি দয়াপরবশ হয়ে তাঁকে কারাগার থেকে মুক্তি দেন। যিহোয়াখিনের বন্দী হওয়ার সাঁইত্রিশ বছর পরে দ্বাদশ মাসের সাতাশ দিনের দিন তিনি মুক্তিলাভ করেন।</div>
<div class="v" id="v28"><span class="vn">28</span> ইতিলমরোদক তাঁর প্রতি অত্যন্ত সদয় ছিলেন এবং অন্যান্য যে সমস্ত রাজা তাঁর সঙ্গে ব্যাবিলনে নির্বাসিত হয়েছিলেন, তাঁদের চেয়ে তাঁকে উচ্চতর মর্যাদার আসন দিয়েছিলেন।</div>
<div class="v" id="v29"><span class="vn">29</span> যিহোয়াখিনকে বন্দীর পোশাক পরিবর্তন করার অনুমতি দেওয়া হল এবং বাকী জীবন তাঁকে রাজার সঙ্গে খাওয়া-দাওয়ার অধিকার দেওয়া হল।</div>
<div class="v" id="v30"><span class="vn">30</span> যতদিন তিনি বেঁচেছিলেন, ততদিন তাঁকে দৈনিক প্রয়োজনের জন্য বৃত্তি দেওয়া হত।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:300 21:1-10'><!--endraw 1-->যির 21:1-10<!--raw 1 bo --></a><!--endraw 1-->; <!--raw 1 bo --><a href='B:300 34:1-5'><!--endraw 1-->34:1-5<!--raw 1 bo --></a><!--endraw 1-->; <!--raw 1 bo --><a href='B:330 24:2'><!--endraw 1-->যিহি 24:2<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:330 33:21'><!--endraw 1-->যিহি 33:21<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:330 12:13'><!--endraw 1-->যিহি 12:13<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:110 7:15-16'><!--endraw 1-->১ রাজা 7:15-16<!--raw 1 bo --></a><!--endraw 1-->; <!--raw 1 bo --><a href='B:140 3:15-17'><!--endraw 1-->২ বংশা 3:15-17<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:110 7:45'><!--endraw 1-->১ রাজা 7:45<!--raw 1 bo --></a><!--endraw 1-->; <!--raw 1 bo --><a href='B:140 4:16'><!--endraw 1-->২ বংশা 4:16<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:300 43:5-7'><!--endraw 1-->যির 43:5-7<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>