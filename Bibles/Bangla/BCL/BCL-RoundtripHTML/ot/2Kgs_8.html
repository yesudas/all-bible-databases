<html><head>
<meta http-equiv="Content-Type" content="text/html;charset=utf-8" />
<title>2Kgs 8 &ndash; দ্বিতীয় রাজাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Kgs', 8);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় রাজাবলি</b> &ndash; <a href="2Kgs_1.html">1</a> ... <a href="2Kgs_6.html">6</a> <a href="2Kgs_7.html">7</a> <b>8</b> <a href="2Kgs_9.html">9</a> <a href="2Kgs_10.html">10</a> ... <a href="2Kgs_25.html">25</a> </div><hr>
<h1>2Kgs 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শূনেমী মহিলা সম্পত্তি ফিরে পেলেন</h2><span class="vn">1</span> <span class="br-p"><br><br></span>নবী ইলিশায় শূনেমের যে মহিলার পুত্রকে পুনর্জীবিত করেছিলেন, তাঁকে তিনি বলেছিলেন, পরমেশ্বর দুর্ভিক্ষ পাঠাচ্ছেন। সাত বছর দুর্ভিক্ষ চলবে। কাজেই তুমি পরিবারের সকলকে নিয়ে অন্য কোথাও গিয়ে থাক।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> নবী ইলিশায়ের কথামত সেই মহিলা সপরিবারে বিদেশে, ফিলিস্তিয়ায় চলে গেলেন। সাত বৎসর সেখানে থাকলেন।</div>
<div class="v" id="v3"><span class="vn">3</span> <span class="br-p"><br><br></span>সাত বছর কেটে গেলে তিনি ফিলিস্তিয়া থেকে ইসরায়েল দেশে ফিরে এলেন এবং রাজার কাছে তাঁর ঘরবাড়ি ও জমিজমা ফেরৎ পাবার জন্য আবেদন জানাতে গেলেন।</div>
<div class="v" id="v4"><span class="vn">4</span> রাজার কাছে গিয়ে দেখলেন, ইলিশায়ের ভৃত্য গেহসির সঙ্গে রাজা কথা বলছেন। রাজা তাকে বলছেন, নবীর অলৌকিক কীর্তি কাহিনীর কথা আমাকে বল।</div>
<div class="v" id="v5"><span class="vn">5</span> ইলিশায় কি ভাবে মৃতকে পুনর্জীবন দান করেছিলেন, সেই কথা যখন গেহসি বলছিল, ঠিক সেই সময় এই মহিলা তাঁর ঘর-বাড়ি ও জমিজমা ফিরে পাওয়ার আবেদন নিয়ে উপস্থিত হলেন। গেহসি রাজাকে বরললেন, এই সেই মহিলা, যাঁর ছেলেকে ইলিশায় বাঁচিয়েছিলেন।</div>
<div class="v" id="v6"><span class="vn">6</span> রাজা তাঁকে এ বিষয়ে জিজ্ঞাসা করলে তিনি সেই ঘটনার কথা বললেন। রাজা তখন একজন কর্মচারীকে ডেকে বললেন, এঁর সমস্ত সম্পত্তি ফিরিয়ে দাও এবং যেদিন ইনি দেশ ত্যাগ করেছিলেন সেই দিন থেকে এ পর্যন্ত তাঁর জমি থেকে যা কিছু পাওনা হয়েছে—সব তাঁকে কড়ায়-গণ্ডায় ফিরিয়ে দাও।</div>
<div class="v" id="v7"><h2>ইলিশায় ও সিরিয়ার রাজা বেনহদদ</h2><span class="vn">7</span> <span class="br-p"><br><br></span>সিরিয়ার রাজা বেনহদদ একবার খুব অসুস্থ হয়ে পড়েন। সেই সময় ইলিশায় গিয়েছিলেন দামাসকাসে। ইলিশায়ের আগমন সংবাদ পেয়ে</div>
<div class="v" id="v8"><span class="vn">8</span> বেনহদদ হসায়েল নামে তাঁর এক কর্মচারীকে বললেন, তুমি কিছু উপহার নিয়ে নবীর কাছে যাও এবং আমি সুস্থ হব কিনা এ সম্বন্ধে পরমেশ্বরের কাছে জানার জন্য তাঁকে অনুরােধ কর।</div>
<div class="v" id="v9"><span class="vn">9</span> হসায়েল তখন দামাসকাসের সমস্ত সেরা জিনিস চল্লিশটা উটের পিঠে বােঝাই করে নবী ইলিশায়ের কাছে গেলেন। তাঁর সাথে দেখা করে হসায়েল বললেন, আপনার সেবক রাজা বেনহদদ আপনার কাছে আমাকে জানতে পাঠিয়েছেন যে তিনি সুস্থ হবেন কিনা?</div>
<div class="v" id="v10"><span class="vn">10</span> <span class="br-p"><br><br></span>ইলিশায় বললেন, তাঁকে গিয়ে বল, আপনি নিশ্চয়ই সুস্থ হবেন! তবে প্রভু পরমেশ্বর আমাকে জানিয়েছেন যে, তিনি মরবেন।</div>
<div class="v" id="v11"><span class="vn">11</span> এই বলে ইলিশায় এক দৃষ্টিতে তাঁর দিকে তাকিয়ে রইলেন। তাঁর এই মর্মভেদী দৃষ্টিতে হসায়েল অস্বস্তি বোধ করতে লাগলেন। নবী ইলিশায় তখন কাঁদতে লাগলেন।</div>
<div class="v" id="v12"><span class="vn">12</span> হসায়েল তাঁকে জিজ্ঞাসা করলেন, প্রভু আপনি কাঁদছেন কেন? ইলিশায় বললেন, আমি কাঁদছি, আমি জানি তুমি ইসরায়েলীদের কী ভয়ঙ্কর অনিষ্ট করবে। তাদের দুর্গগুলি পুড়িয়ে দেবে, যুবকদের হত্যা করবে, শিশুদের আছড়ে মেরে ফেলবে, গর্ভবতী নারীদের উদর চিরে ফেলবে।</div>
<div class="v" id="v13"><span class="vn">13</span> <span class="br-p"><br><br></span>হসায়েল বললেন, আমি একটা তুচ্ছ নগণ্য মানুষ মাত্র। এমন সাঙ্ঘাতিক কাজ করার ক্ষমতা আমার কি করে হবে? ইলিশায় বললেন, প্রভু পরমেশ্বর আমাকে দেখিয়েছেন যে তুমি সিরিয়ার রাজা হবে।<sup class="fnm"><a name="fnm2" href="#fn2">2</a></sup></div>
<div class="v" id="v14"><span class="vn">14</span> <span class="br-p"><br><br></span>হসায়েল তখন বেনহদদের কাছে ফিরে গেলেন। রাজা তাঁকে জিজ্ঞাসা করেলন, ইলিশায় তোমাকে কি বললেন? হসায়েল বললেন, তিনি বলেছেন, আপনি অবশ্যই সুস্থ হবেন।</div>
<div class="v" id="v15"><span class="vn">15</span> কিন্তু পরের দিনই হসায়েল একটা কম্বল জলে ভিজিয়ে রাজার মুখে চাপা দিয়ে তাঁকে মেরে ফেললেন। তারপর হসায়েল সিরিয়ার রাজা হলেন।</div>
<div class="v" id="v16"><h2>যিহুদীয়ার রাজা যিহোরাম</h2><h2>(<b>140 21:1-20</b>)</h2><span class="vn">16</span> <span class="br-p"><br><br></span>রাজা আহাবের পুত্র ইসরায়েলরাজ যোরামের রাজত্বের পঞ্চম বছরে যিহোশাফটের পুত্র যিহোরাম যিহুদীয়ার রাজা হন।</div>
<div class="v" id="v17"><span class="vn">17</span> তখন তাঁর বয়স ছিল বত্রিশ বছর। জেরুশালেমে তিনি আট বছর রাজত্ব করেন।</div>
<div class="v" id="v18"><span class="vn">18</span> তিনি আহাবের কন্যাকে বিবাহ করেছিলেন বলে আহাব কুলের ইসরায়েলী রাজাদের মত তিনিও মন্দ পথে চলতেন এবং প্রভু পরমেশ্বর যা ঘৃণা করেন, সেইসব কাজ তিনি করতেন।</div>
<div class="v" id="v19"><span class="vn">19</span> কিন্তু পরমেশ্বর যিহুদীয়াকে ধ্বংস করতে চাননি, কারণ তিনি তাঁর দাস দাউদের কাছে প্রতিজ্ঞা করেছিলেন যে, তাঁর কুলে বাতি দেবার লোকের অভাব কোনদিন হবে না।<sup class="fnm"><a name="fnm3" href="#fn3">3</a></sup></div>
<div class="v" id="v20"><span class="vn">20</span> <span class="br-p"><br><br></span>যিহোরামের রাজত্বকালে ইদোম যিহুদীয়ার বিরুদ্ধে বিদ্রোহ ঘোষণা করে স্বাধীন রাজ্য স্থাপন করল।<sup class="fnm"><a name="fnm4" href="#fn4">4</a></sup></div>
<div class="v" id="v21"><span class="vn">21</span> তখন যিহোরাম তাঁর সমস্ত রথীবাহিনী নিয়ে সায়ীরের বিরুদ্ধে যাত্রা করলেন। সেখানে ইদোমী সৈন্যরা তাঁকে ঘিরে ফেলল। রাত্রিবেলায় তিনি তাঁর রথী সেনাপতিদের নিয়ে ইদোমী সৈন্যদের বেষ্টনী ভেদ করে পালিয়ে গেলেন এবং তাঁর সৈন্যরা ছত্রভঙ্গ হয়ে যে যার বাড়ি পালিয়ে গেল।</div>
<div class="v" id="v22"><span class="vn">22</span> সেই থেকে ইদোম যিহুদীয়ার বিরুদ্ধে বিদ্রোহ করে চলেছে, নতি স্বীকার করেনি। লিব্‌নাও এই সময় বিদ্রোহ ঘোষণা করেছিল।</div>
<div class="v" id="v23"><span class="vn">23</span> <span class="br-p"><br><br></span>যিহোরামের সমস্ত কাজের বিবরণ যিহুদীয়ার রাজাদের ইতিহাস গ্রন্থে লেখা আছে।</div>
<div class="v" id="v24"><span class="vn">24</span> যিহোরামের মৃত্যুর পর তাঁকে দাউদ নগরে রাজপরিবারের সমাধিতে সমাহিত করা হয়। তারপর তাঁর সিংহাসনে বসলেন তাঁর পুত্র অহসিয়।</div>
<div class="v" id="v25"><h2>যিহুদীয়ার রাজা অহসিয়</h2><span class="vn">25</span> <span class="br-p"><br><br></span>রাজা আহাবের পুত্র ইসরায়েলরাজ যোরামের রাজত্বের দ্বাদশ বছরে যিহোরামের পুত্র অহসিয় যিহুদীয়ার রাজা হন।</div>
<div class="v" id="v26"><span class="vn">26</span> তখন তাঁর বয়স ছিল বাইশ বছর। তিনি মাত্র একবছর জেরুশালেমে রাজত্ব করেছিলেন। তাঁর জননী অথলিয় ছিলেন ইসরায়েলের রাজা অম্রির পৌত্রী।</div>
<div class="v" id="v27"><span class="vn">27</span> আহাব কুলের জামাতা হওয়ার দরুণ অহসিয়ও পরমেশ্বরের দৃষ্টিতে যা কিছু ঘৃণিত ছিল আহাব কুলের অনুসরণে তা-ই তিনি করতেন।</div>
<div class="v" id="v28"><span class="vn">28</span> <span class="br-p"><br><br></span>রাজা অহসিয় সিরিয়ার রাজা হসায়েলের বিরুদ্ধে যুদ্ধে রাজা যোরামের সঙ্গে যোগ দিলেন। রামোৎ-গিলিয়দে দুই দলের মধ্যে সংঘর্ষ হল।</div>
<div class="v" id="v29"><span class="vn">29</span> যোরাম যুদ্ধে আহত হয়ে শুশ্রূষার জন্য যিষ্‌রিয়েল নগরে গেলেন। অহসিয় তাঁকে দেখতে সেখানে গেলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:120 4:8-37'><!--endraw 1-->২ রাজা 4:8-37<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:110 19:15'><!--endraw 1-->১ রাজা 19:15<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:110 11:36'><!--endraw 1-->১ রাজা 11:36<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:10 27:40'><!--endraw 1-->আদি 27:40<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>