<html><head>
<meta http-equiv="Content-Type" content="text/html;charset=utf-8" />
<title>2Kgs 9 &ndash; দ্বিতীয় রাজাবলি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Kgs', 9);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় রাজাবলি</b> &ndash; <a href="2Kgs_1.html">1</a> ... <a href="2Kgs_7.html">7</a> <a href="2Kgs_8.html">8</a> <b>9</b> <a href="2Kgs_10.html">10</a> <a href="2Kgs_11.html">11</a> ... <a href="2Kgs_25.html">25</a> </div><hr>
<h1>2Kgs 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরায়েলের রাজপদে যেহুর অভিষেক</h2><span class="vn">1</span> <span class="br-p"><br><br></span>এদিকে ইলিশায় তাঁর একজন শিষ্য নবীকে বললেন, তুমি তৈরী হয়ে রামোৎ-গিলিয়দে যাও। জলপাই তেলের এই বোতলটি সঙ্গে নাও।</div>
<div class="v" id="v2"><span class="vn">2</span> সেখানে পৌঁছে নিমশির পৌত্র যিহোশাফটের পুত্র যেহুর খোঁজ করবে। তাকে তার সঙ্গীদের কাছ থেকে ডেকে নিয়ে যাবে বাড়ির ভেতরের ঘরে।</div>
<div class="v" id="v3"><span class="vn">3</span> সেখানে নিয়ে গিয়ে তার মাথায় এই বোতলের তেল ঢেলে দিয়ে বলবে, প্রভু পরমেশ্বর বলেছেন, তিনি তোমকে ইসরায়েলের রাজপদে অভিষিক্ত করেছেন, এই কথা বলেই তুমি যত তাড়াতাড়ি পার, দরজা খুলে পালিয়ে আসবে। দেরী করবে না।</div>
<div class="v" id="v4"><span class="vn">4</span> <span class="br-p"><br><br></span>তরুণ নবী তখন রামোৎ-গিলিয়দে চলে গেলেন।</div>
<div class="v" id="v5"><span class="vn">5</span> গিয়ে দেখলেন, সেনাপতিরা সকলে মন্ত্রণাসভায় বসে আছেন। তিনি তাঁদের কাছে গিয়ে বললেন, সেনাপতি মশাই, আপনার কাছে আমার কিছু বক্তব্য আছে। যেহু বললেন, আমাদের মধ্যে কার কাছে তোমার বক্তব্য? তিনি বললেন, আজ্ঞে,আপনারই কাছে।</div>
<div class="v" id="v6"><span class="vn">6</span> যেহু তখন উঠে এলেন এবং তাঁকে নিয়ে ঘরের ভেতরে গেলেন। তারপর সেই শিষ্য নবী তাঁর মাথায় তেল ঢেলে দিয়ে বললেন, ইসরায়েলের আরাধ্য ঈশ্বর প্রভু পরমেশ্বর বলেছেন, আমি আমার প্রজা ইসরায়েলীদের রাজা রূপে তোমাকে অভিষেক করলাম।<sup class="fnm"><a name="fnm1" href="#fn1">1</a></sup></div>
<div class="v" id="v7"><span class="vn">7</span> আহাবের সেই পুত্র, যে তোমার মনিব ও রাজা, তাকে তুমি হত্যা করবে যাতে আমি আমার নবী ও দাসদের হত্যা করার অপরাধে ঈষেবলের উপরে প্রতিশোধ নিতে পারি।</div>
<div class="v" id="v8"><span class="vn">8</span> আহাব কুল ধ্বংস হবে। তার বংশের শিশু-বৃদ্ধ নির্বিশেষে সমস্ত পুরুষকে আমি শেষ করে দেব।</div>
<div class="v" id="v9"><span class="vn">9</span> ইসরায়েলীদের রাজা যারবিয়াম ও বাশার যে অবস্থা আমি করেছি, আহাব কুলেরও সেই দশা করব।</div>
<div class="v" id="v10"><span class="vn">10</span> যিষ্‌রিযেল উপত্যকায় ঈষেবলের মৃতদেহ কুকুরে খাবে, তার কবর হবে না। এই কথা বলেই তরুণ নবী দরজা খুলে পালিয়ে গেল।<sup class="fnm"><a name="fnm2" href="#fn2">2</a></sup></div>
<div class="v" id="v11"><span class="vn">11</span> <span class="br-p"><br><br></span>যেহু তাঁর সহকর্মীদের কাছে ফিরে গেলে তাঁরা তাঁকে জিজ্ঞাসা করলেন, সব খবর ভাল তো? ঐ পাগলটা তোমার কাছে কেন এসেছিল? যেহু তাঁদের বললেন, তোমরা ওকে চেন এবং ও কি চায় তাও জান।</div>
<div class="v" id="v12"><span class="vn">12</span> <span class="br-p"><br><br></span>তাঁরা বললেন, না আমরা জানি না, তুমি বল ও কি বলেছে! তিনি বললেন, সে আমায় বলল, ‘প্রভু পরমেশ্বর বলেছেন, আমি তোমাকে ইসরায়েলের রাজপদে অভিষিক্ত করলাম।’</div>
<div class="v" id="v13"><span class="vn">13</span> <span class="br-p"><br><br></span>সঙ্গে সঙ্গে তাঁর সহকর্মীরা নিজেদের পোশাক খুলে সিঁড়ির উপর বিছিয়ে দিয়ে যেহুকে দাঁড় করালেন এবং তূরী বাজিয়ে ঘোষণা করলেন, রাজা যেহু জিন্দাবাদ!</div>
<div class="v" id="v14"><h2>ইসরায়েল রাজ যোরাম নিহত</h2><span class="vn">14</span> <span class="br-p"><br><br></span>সিরিয়ার রাজা হসায়েলের বিরুদ্ধে রামোৎ-গিলিয়দের যুদ্ধে আহত রাজা যোরাম যখন চিকিৎসার জন্য যিষ্‌রিয়েলে চলে গিয়েছিলেন, যেহু তখন ইসরায়েলের সেনাপতিরূপে সেখানে হসায়েলের আক্রমণ প্রতিরোধ করার জন্য সৈন্যবাহিনীর সঙ্গে ছিলেন। এই সুযোগে যেহু যোরামের বিরুদ্ধে ষড়যন্ত্র করতে লাগলেন। সহকর্মীদের বললেন, তোমরা যদি আমার পক্ষে থাক, তাহলে যিষ্‌রিয়েলের লোকদের কাছে এই খবর দেবার জন্য রামোৎ-গিলিয়দ থেকে একটা লোক যেন বাইরে যেতে না পারে।</div>
<div class="v" id="v16"><span class="vn">16</span> তারপর যেহু রথে চড়ে যিষ্‌রিয়েলের দিকে রওনা হলেন। যোরাম সেখানে তখনও অসুস্থ। যিহুদীয়ারাজ অহসিয় সেখানেই ছিলেন, তাঁকে দেখতে গিয়েছিলেন।</div>
<div class="v" id="v17"><span class="vn">17</span> <span class="br-p"><br><br></span>যিষ্‌রিয়েলের দুর্গ প্রাকারে যে প্রহরী ছিল, সে যেহুকে সদলবলে আসতে দেখে বলল, একদল লোককে এদিকে আসতে দেখা যাচ্ছে। <span class="br-p"><br><br></span>যোরাম বললেন, একজন অশ্বারোহীকে পাঠিয়ে খোঁজ নাও, ওরা মিত্র কিনা!</div>
<div class="v" id="v18"><span class="vn">18</span> <span class="br-p"><br><br></span>অশ্বারোহী দূত যেহুর কাছে গিয়ে জিজ্ঞাসা করল, রাজামশাই জানতে চান, আপনারা মিত্রভাবে আসছেন তো? যেহু বললেন, মিত্রভাবে কিনা, তা দিয়ে তোমার কী দরকার? তুমি আমার পিছনে এস। <span class="br-p"><br><br></span>প্রহরী রাজাকে জানাল যে অশ্বারোহী দূত ওদের কাছে গেল ঠিকই কিন্তু সে ফিরে আসছে না।</div>
<div class="v" id="v19"><span class="vn">19</span> তখন আর একজন দূতকে পাঠান হল। সে গিয়ে একই কথা জিজ্ঞাসা করল যেহুকে। যেহু তাকেও বললেন, মিত্রভাবে কিনা, তাতে তোমার কী দরকার! তুমি আমার পিছনে এস।</div>
<div class="v" id="v20"><span class="vn">20</span> <span class="br-p"><br><br></span>প্রহরী আবার জানাল, এই লোকটিও তাদের কাছে গেল ঠিকই কিন্তু আর ফিরছে না। আরও জানাল, যেহু যেমন রথ চালায়, তাদের নেতা ঠিক সেইভাবেই উন্মত্তের মত রথ চালাচ্ছে।</div>
<div class="v" id="v21"><span class="vn">21</span> <span class="br-p"><br><br></span>রাজা যোরাম বললেন, আমার রথ সাজাও। রথ সাজানো হলে তিনি এবং যিহুদীয়া রাজ অহসিয় নিজের নিজের রথে চড়ে যেহুর সঙ্গে দেখা করতে এগিয়ে গেলেন। যিষ্‌রিয়েলের নাবোতের জমিতে তাঁদের দেখা হল।</div>
<div class="v" id="v22"><span class="vn">22</span> যেহুকে দেখে যোরাম জিজ্ঞাসা করলেন, যেহু, তুমি কি মিত্রভাবে এসেছ? যেহু বললেন, মিত্রতা কি করে হয়? যতদিন আপনার মা ঈষেবলের প্রতিমাপূজা আর ডাকিনীতন্ত্র-মন্ত্র থাকবে ততদিন মিত্রতা সম্ভব নয়।</div>
<div class="v" id="v23"><span class="vn">23</span> <span class="br-p"><br><br></span>যোরাম রথের মুখ ঘুরিয়ে পালাতে লাগলেন এবং চীৎকার করে অহসিয়কে বললেন, রাজদ্রোহ! অহসিয় এ রাজদ্রোহ!</div>
<div class="v" id="v24"><span class="vn">24</span> যেহু তীর ধনুক হাতে নিয়ে সমস্ত শক্তি দিয়ে ধনুকের ছিলা টেনে তীর ছুঁড়লেন। তীরটা যোরামের পিঠ ফুঁড়ে হৃৎপিণ্ডে গিয়ে বিঁধে গেল। যোরাম রথের মধ্যে মুখ থুবড়ে পড়ে গেলেন।</div>
<div class="v" id="v25"><span class="vn">25</span> যেহু তাঁর অস্ত্রবাহক বিদকারকে বললেন, যাও, তুমি ওর মৃতদেহ তুলে নিয়ে নাবোতের জমিতে ফেলে দিয়ে এস। মনে আছে, তুমি আর আমি যেদিন ঘোড়ায় চড়ে ওর পিতা আহাবের পিছন পিছন যাচ্ছিলাম তখন প্রভু পরমেশ্বর আহাবের বিরুদ্ধে বলেছিলেন,</div>
<div class="v" id="v26"><span class="vn">26</span> গতকাল আমি নাবোত ও তার সন্তানদের রক্তপাত দেখেছি। তাই আমি প্রতিজ্ঞা করছি, তোমাকেও আমি এই একই ভূমিতে শাস্তি দেব। কাজেই তুমি ওকে নাবোতের জমিতে ফেলে এস। তাতে প্রভু পরমেশ্বরের প্রতিজ্ঞা পূর্ণ হবে।<sup class="fnm"><a name="fnm3" href="#fn3">3</a></sup></div>
<div class="v" id="v27"><h2>যিহুদীয়ারাজ অহসিয় নিহত</h2><span class="vn">27</span> <span class="br-p"><br><br></span>যিহুদীয়ারাজ অহসিয় এই ঘটনা দেখে রথ নিয়ে বেথ-হাগ্গানের দিকে পালাতে লাগলেন। যেহু তাঁর পিছনে তাড়া করতে লাগলেন এবং সৈন্যদের আদেশ দিলেন, ওকেও বধ কর। য়িবলিয়াম শহরের কাছে গুরের চড়াই পথে তারা তাঁকে রথের মধ্যেই তীরবিদ্ধ করল। এই অবস্থায় অহসিয় মেগিদ্দো পর্যন্ত গেলেন এবং সেখানেই তাঁর মৃত্যু হল।</div>
<div class="v" id="v28"><span class="vn">28</span> তাঁর রাজকর্মচারীরা রথে করে তাঁকে জেরুশালেমে নিয়ে গেল এবং দাউদ নগরে রাজকীয় সমাধিতে সমাধিস্থ করল।</div>
<div class="v" id="v29"><span class="vn">29</span> <span class="br-p"><br><br></span>আহাবের পুত্র যোরামের রাজত্বের একাদশ বছরে অহসিয় যিহুদীয়ার রাজা হয়েছিলেন।</div>
<div class="v" id="v30"><h2>রানী ঈষেবল হত্যা</h2><span class="vn">30</span> <span class="br-p"><br><br></span>যেহু যিষ্‌রিয়েলে এসে পৌঁছালেন। সেই খবর শুনে ইষেবল চোখে কাজল দিয়ে পরিপাটি করে চুল বেঁধে রাজপ্রাসাদের জানালার কাছে দাঁড়িয়ে নীচে রাস্তার দিকে দেখতে লাগলেন।</div>
<div class="v" id="v31"><span class="vn">31</span> নগরদ্বার দিয়ে যেহু ভেতরে আসতেই তিনি তাঁকে ডেকে বললেন, ওরে সিম্রি, খুনী কোথাকার! তুই এখানে কেন এসেছিস?</div>
<div class="v" id="v32"><span class="vn">32</span> <span class="br-p"><br><br></span>যেহু উপরে জানালার দিকে চেয়ে চীৎকার করে বললেন, কে আছ আমার পক্ষে? কে কে? রাজপ্রাসাদের দু-তিনজন কর্মচারী জানালা দিয়ে মুখ বাড়াতেই</div>
<div class="v" id="v33"><span class="vn">33</span> যেহু তাদের বললেন, ওকে নীচে ফেলে দাও। তারা ঈষেবলকে নীচে ফেলে দিল। তাঁর রক্ত প্রাসাদের দেওয়ালে ও ঘোড়াগুলোর গায়ে ছিটকে লাগল। যেহুর ঘোড়াগুলো ঈষেবলের দেহটাকে মাড়িয়ে দিল।</div>
<div class="v" id="v34"><span class="vn">34</span> তারপর যেহু রাজপ্রাসাদে গিয়ে খাওয়া-দাওয়া সারলেন। তারপর তিনি বললেন, ঐ অভিশপ্ত নারীর একটা গতি কর, ওকে কবর দাও। হাজার হলেও সে একজন রাজকন্যা।</div>
<div class="v" id="v35"><span class="vn">35</span> কিন্তু যারা তাঁকে কবর দিতে গেল তারা তাঁর মাথার খুলি ও হাত পায়ের হাড় ছাড়া আর কিছুই পেল না।</div>
<div class="v" id="v36"><span class="vn">36</span> ফিরে এসে যেহুকে তারা একথা জানালে তিনি বললেন, প্রভু পরমেশ্বরের কথাই আজ সফল হল। তিনি তাঁর সেবক এলিয়ের মুখে বলেছিলেন, যিষ্‌রিয়েলের এই মাটিতেই ঈষেবলের শব কুকুরে খাবে।<sup class="fnm"><a name="fnm4" href="#fn4">4</a></sup></div>
<div class="v" id="v37"><span class="vn">37</span> আর তার দেহাবশেষ যিষ্‌রিয়েলের মাটিতে সারে পরিণত হবে, কেউ জানবে না তার পরিচয়!</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:110 19:16'><!--endraw 1-->১ রাজা 19:16<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:110 21:23'><!--endraw 1-->১ রাজা 21:23<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:110 21:19'><!--endraw 1-->১ রাজা 21:19<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:110 21:23'><!--endraw 1-->১ রাজা 21:23<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>