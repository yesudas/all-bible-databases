<html><head>
<meta http-equiv="Content-Type" content="text/html;charset=utf-8" />
<title>2Sam 10 &ndash; শমুয়েলের দ্বিতীয় পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 10);">
<div id="navbar"><a href="../index.html">পবিএ বাইবেল CL Bible</a> &ndash; <b>শমুয়েলের দ্বিতীয় পুস্তক</b> &ndash; <a href="2Sam_1.html">1</a> ... <a href="2Sam_8.html">8</a> <a href="2Sam_9.html">9</a> <b>10</b> <a href="2Sam_11.html">11</a> <a href="2Sam_12.html">12</a> ... <a href="2Sam_24.html">24</a> </div><hr>
<h1>2Sam 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দাউদের হাতে আম্মোন ও সিরিয়ার পরাজয়</h2><h2>(<b>130 19:1-9</b>)</h2><span class="vn">1</span> <span class="br-p"><br><br></span>কিছুদিন পরে আম্মোন দেশের রাজা নাহশ মারা গেলেন। তাঁর পুত্র হানুন রাজা হলেন।</div>
<div class="v" id="v2"><span class="vn">2</span> রাজা দাউদ বললেন, হানুনের পিতা নাহশ যেমন আমায় দয়া করেছিলেন তেমনি আমিও হানুনের সঙ্গে বন্ধুত্বপূর্ণ ব্যবহার করব। সেইজন্য দাউদ তাঁর পিতৃশোকে সমবেদনা জানিয়ে দূত পাঠালেন। <span class="br-p"><br><br></span>দূতেরা আম্মোনে এসে পৌঁছালে</div>
<div class="v" id="v3"><span class="vn">3</span> আম্মোনী নেতারা হানুনকে গিয়ে বললেন, আপনি কি ভেবেছেন দাউদ আপনার পিতার প্রতি সম্মান দেখাবার জন্য আপনাকে সমবেদনা জানাতে দূত পাঠিয়েছেন? মোটেই নয়। দাউদ আপনার কাছে লোক পাঠিয়েছেন (আমাদের আক্রমণ করার জন্য।) রাজ্যের সমস্ত সুলুক-সন্ধান নিতে।</div>
<div class="v" id="v4"><span class="vn">4</span> হানুন তখন দাউদের দূতদের ধরে তাদের এক গালের দাড়ি কামিয়ে, নিতম্ব পর্যন্ত পরণের কাপড় কেটে বিদায় করে দিলেন।</div>
<div class="v" id="v5"><span class="vn">5</span> লজ্জায় তারা বাড়ীতে ফিরতে পারছিল না। এই ঘটনার কথা তারা দাউদের কাছে বলে পাঠালে রাজা লোক দিয়ে তাদের জানালেন যে, তাদের দাড়ি না বাড়া পর্যন্ত যেন তারা যিরিহোতেই থাকে। তারপর ফিরে আসবে।</div>
<div class="v" id="v6"><span class="vn">6</span> আম্মোনীরা বুঝল যে তারা দাউদকে তাদের শত্রু করে ফেলছে। তখন তারা বেথ রহোব ও সোবা থেকে সিরিয়ার কুড়ি হাজার পদাতিক সৈন্য এবং একহাজার সৈন্যসহ মাখার রাজাকে এবং টোব থেকে বারো হাজার সৈন্যকে ভাড়া করে আনল।</div>
<div class="v" id="v7"><span class="vn">7</span> এই সংবাদ পেয়ে দাউদ তাঁর পরাক্রান্ত সৈন্যবাহিনীসহ সেনাপতি যোয়াবকে পাঠালেন।</div>
<div class="v" id="v8"><span class="vn">8</span> আম্মোনী সৈন্যরা রাজধানী রব্বা নগরের তোরণদ্বারে ব্যূহ রচনা করল এবং সোবার সিরিয় সেনা আর রহোব, টোব ও মাখার সৈন্যদল খোলা মাঠে শৃঙ্খলাবদ্ধভাবে প্রস্তুত হয়ে থাকল।</div>
<div class="v" id="v9"><span class="vn">9</span> <span class="br-p"><br><br></span>যোয়াব দেখলেন, তাঁর শত্রু পক্ষ সামনে পিছনে দুদিক থেকেই তাঁকে আক্রমণ করার জন্য তৈরী হয়ে রয়েছে, তখন তিনি তাঁর ইসরায়েলী সৈন্যবাহিনীর বাছা বাছা সৈন্যদের নিয়ে সিরিয় সৈন্যদের সামনে ব্যূহ রচনা করলেন</div>
<div class="v" id="v10"><span class="vn">10</span> এবং তাঁর ভাই অবিশয়ের পরিচালনায় বাকী সৈন্যদের পাঠালেন আম্মোনী সেনাদলের সাথে মোকাবিলা করতে।</div>
<div class="v" id="v11"><span class="vn">11</span> যোয়াব তাঁর ভাইকে বললেন, যদি দেখ সিরিয় সেনাদল আমাকে হারিয়ে দিচ্ছে, তখন আমায় সাহায্য করতে এস। আর আম্মোনীরা যদি তোমায় হারিয়ে দেয় তাহলে আমি যাব তোমাকে সাহায্য করতে।</div>
<div class="v" id="v12"><span class="vn">12</span> সাহস কর। এস আমরা আমাদের জাতির জন্য এবং আমাদের ঈশ্বরের নগরীগুলির জন্য প্রাণপণে যুদ্ধ করি। পরম ঈশ্বর প্রভুর মঙ্গল ইচ্ছা পূর্ণ হোক।</div>
<div class="v" id="v13"><span class="vn">13</span> <span class="br-p"><br><br></span>যোযাব সসৈন্যে সিরিয় সেনাদের আক্রমণ করতে এগিয়ে চললেন। তারা ভয়ে পালিয়ে গেল।</div>
<div class="v" id="v14"><span class="vn">14</span> তাদের পালাতে দেখে আম্মোনীরাও অবিশয়ের সামনে থেকে নিজেদের নগরে পালিয়ে গেল। যোয়াব তখন যুদ্ধক্ষেত্র থেকে ফিরে গেলেন জেরুশালেমে।</div>
<div class="v" id="v15"><span class="vn">15</span> ইসরায়েলের কাছে পরাজিত হয়ে সিরিয়রা আবার একত্র হল।</div>
<div class="v" id="v16"><span class="vn">16</span> রাজা হদদেষর ইউফ্রেটিস নদীর পূর্বদিকের সিরিয় অধিবাসীদেরও ডেকে পাঠালেন। সোবার রাজা হদদেষরের সেনাপতি শোবকের নেতৃত্বে তারা এসে জড়ো হল হেলমে।</div>
<div class="v" id="v17"><span class="vn">17</span> <span class="br-p"><br><br></span>দাউদ একথা শুনে সমস্ত ইসরায়েলী সৈন্য একত্র করে, তাদের নিয়ে জর্ডন নদী পার হয়ে হেলমে গিয়ে পৌঁছালেন। সিরিয়ার সৈন্যদল সেখানে যুদ্ধের জন্য তৈরী। দুইদলে যুদ্ধ বেধে গেল।</div>
<div class="v" id="v18"><span class="vn">18</span> <span class="br-p"><br><br></span>সিরিয় সৈন্যদল ইসরায়লী সৈন্যদলের কাছে পরাজিত হয়ে পালাল। দাউদ সিরিয় সৈন্যদলের সাতশো রথী এবং চল্লিশ হাজার অশ্বারোহী সৈন্যকে বধ করলেন। সেনাপতি শোবকও আহত হলেন এবং যুদ্ধক্ষেত্রেই মারা গেলেন।</div>
<div class="v" id="v19"><span class="vn">19</span> হদদেষরের অধীন সামন্ত রাজারা ইসরায়েলের কাছে এভাবে পরাজিত হয়ে ইসরায়েলের সঙ্গে সন্ধি করলেন ও তাদের অধীনতা স্বীকার করলেন। সেই থেকে তাঁরা ভয়ে আর কোনদিন আম্মোনীদের সাহায্য করেন নি।</div>
</div>
<!-- PARSED ABOVE; EDITING MAY BREAK PARSER -->
</body></html>