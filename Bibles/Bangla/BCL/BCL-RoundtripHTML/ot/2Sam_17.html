<html><head>
<meta http-equiv="Content-Type" content="text/html;charset=utf-8" />
<title>2Sam 17 &ndash; শমুয়েলের দ্বিতীয় পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 17);">
<div id="navbar"><a href="../index.html">পবিএ বাইবেল CL Bible</a> &ndash; <b>শমুয়েলের দ্বিতীয় পুস্তক</b> &ndash; <a href="2Sam_1.html">1</a> ... <a href="2Sam_15.html">15</a> <a href="2Sam_16.html">16</a> <b>17</b> <a href="2Sam_18.html">18</a> <a href="2Sam_19.html">19</a> ... <a href="2Sam_24.html">24</a> </div><hr>
<h1>2Sam 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হুশয়ের পরামর্শে ভ্রান্ত অবশালোম</h2><span class="vn">1</span> <span class="br-p"><br><br></span>অহীথোফল অবশালোমকে আরও পরামর্শ দিয়ে বলল, আমাকে বারো হাজার সৈন্য বেছে নেবার অনুমতি দিন, আমি আজ রাতেই দাউদকে তাড়া করব।</div>
<div class="v" id="v2"><span class="vn">2</span> তিনি ক্লান্ত, অবসন্ন হয়ে পড়লে আমি তাঁকে আক্রমণ করে ব্যতিব্যস্ত করে তুলব। তাতে তাঁর সঙ্গীরা পালিয়ে যাবে। আমি তখন রাজাকে একলা পেয়ে হত্যা করব।</div>
<div class="v" id="v3"><span class="vn">3</span> এইভাবে সমস্ত ইসরায়েলী প্রজাকে তোমার পক্ষে এনে দেব। তাতে তোমার ইচ্ছামত শুধু একটি মানুষেরই মৃত্যু হবে এবং আর সকলে অক্ষত থাকবে।</div>
<div class="v" id="v4"><span class="vn">4</span> পরামর্শটা অবশালোম ও ইসরায়েলী নেতাদের খুব পছন্দ হল।</div>
<div class="v" id="v5"><h2>হুশয়ের পরামর্শ</h2><span class="vn">5</span> <span class="br-p"><br><br></span>তখন অবশালোম বলল, তাহলে হুশয়কেও ডাক, সে কি বলে শুনি।</div>
<div class="v" id="v6"><span class="vn">6</span> হুশয় এলে অবশালোম তাকে বলল, অহীথোফল তার বিবেচনায় যা ভাল বুঝেছে, বলেছে। আমরা কি তার কথামত কাজ করব? যদি না হয় তাহলে তুমিই বল কি করা উচিত।</div>
<div class="v" id="v7"><span class="vn">7</span> <span class="br-p"><br><br></span>হুশয় অবশালোমকে বলল, এবার অহীথোফল যে পরামর্শ দিয়েছে তা কিন্তু মোটেই ভাল নয়।</div>
<div class="v" id="v8"><span class="vn">8</span> আপনি আপনার পিতা ও তাঁর দলের লোকদের খুব ভাল করেই জানেন। তাঁরা শক্তিশালী বীর যোদ্ধা। উপরন্তু ভল্লুকীর কাছ থেকে তার বাচ্চাকে কেড়ে নিলে সে যেমন হিংস্র হয়ে থাকে, তারাও সেই রকম হিংস্র হয়ে আছে। তাছাড়া আপনার পিতা সুদক্ষ অভিজ্ঞ যোদ্ধা। তিনি কখনই দলের লোকদের সাথে রাত্রে থাকবেন না।</div>
<div class="v" id="v9"><span class="vn">9</span> তিনি নিশ্চয় এখন কোন গুহা বা আর কোন জায়গায় লুকিয়ে আছেন। তিনি যদি এদের প্রথমে আক্রমণ করেন, তাহলে যে একথা শুনবে সেই বলবে, অবশালোমের পক্ষের লোকেরা হেরে যাচ্ছে।</div>
<div class="v" id="v10"><span class="vn">10</span> তখন সিংহের মত সবচেয়ে সাহসী লোকও ভয় পেয়ে যাবে। কারণ ইসরায়েলীরা সকলেই জানে যে আপনার পিতা বিক্রমশালী বীর যোদ্ধা এবং তাঁর পক্ষের লোকেরাও শক্তিশালী নিপুণ যোদ্ধা।</div>
<div class="v" id="v11"><span class="vn">11</span> কাজেই, আমার পরামর্শ হচ্ছে, আপনি দেশের একপ্রান্ত থেকে অপর প্রান্তের দান থেকে বেরশেবা পর্যন্ত সমস্ত ইসরায়েলীকে, সাগরবেলার বালুকণার মত অসংখ্য লোককে এক জায়গায় জড়ো করুন এবং আপনি স্বয়ং তাদের যুদ্ধক্ষেত্রে পরিচালনা করুন।</div>
<div class="v" id="v12"><span class="vn">12</span> যেখানেই তিনি থাকুন, আমরা তাঁকে খুঁজে বের করব আর তিনি কিছু বুঝে ওঠার আগেই, শিশির যেমন ঝরে পড়ে তেমনি নিঃশব্দে আমরা তাঁর ওপর ঝাঁপিয়ে পড়ব। তাঁকে কিম্বা তাঁর দলের কাউকে বাকী রাখব না।</div>
<div class="v" id="v13"><span class="vn">13</span> যদি তিনি কোন নগরে গিয়ে আশ্রয় নেন, তাহলে ইসরায়েলীরা সেই নগর দড়ি দিয়ে বেঁধে টানতে টানতে নিয়ে গিয়ে নীচে উপত্যকায় ফেলে দেবে। একটা পাথরও রাখবে না।</div>
<div class="v" id="v14"><span class="vn">14</span> একথা শুনে অবশালোম ও ইসরায়েলী নেতারা বলল, অহীথোফলের চেয়ে অর্কনিবাসী হুশয়ের পরামর্শই বেশী ভাল। প্রভু পরমেশ্বর অবশালোমের অমঙ্গল ঘটাতে চেয়েছিলেন তাই অহীথোফলের সুপরামর্শ ব্যর্থ হল।</div>
<div class="v" id="v15"><h2>দাউদের সতর্কতা ও পলায়ন</h2><span class="vn">15</span> <span class="br-p"><br><br></span>অহীথোফল অবশালোম ও ইসরায়েলী নেতাদের যে পরামর্শ দিয়েছিল এবং হুশয় নিজে অবশালোমকে যে পরামর্শ দিয়েছিল - সব কথা হুশয় গিয়ে দুই পুরোহিত সাদোক ও অবিয়াথরকে জানাল।</div>
<div class="v" id="v16"><span class="vn">16</span> তারপর বলল, সুতরাং তাড়াতাড়ি দাউদের কাছে খবর পাঠাও। বল, আজ রাতে মরু প্রান্তরের পারঘাটায় আপনি থাকবেন না। এক্ষুণি জর্ডন পেরিয়ে ওপারে চলে যান। নইলে অবশালোম মহারাজকে ও আপনার দলের সবাইকে শেষ করে ফেলবে।</div>
<div class="v" id="v17"><span class="vn">17</span> <span class="br-p"><br><br></span>যোনাথন ও অহিমাশ এন-রোগেল-এর ঝরণার ধারে অপেক্ষা করত। পাছে কেউ দেখে ফেলে তাই শহরে ঢুকতে সাহস করত না। একজন দাসী তাদের সব খবর দিয়ে আসত।</div>
<div class="v" id="v18"><span class="vn">18</span> তারা আবার সেই খবর রাজা দাউদকে জানিয়ে আসত। কিন্তু একটি যুবক তাদের দেখতে পেয়ে অবশালোমকে বলে দেয়। তখন তারা দুজন দৌড়ে বহুরীমে গিয়ে একটি লোকের বাড়িতে ঢুকে পড়ে। তাদের উঠোনে ছিল একটি ইঁদারা। তারা সেই ইঁদারাতে নেমে পড়ল।</div>
<div class="v" id="v19"><span class="vn">19</span> বাড়ির বৌটি তখন ইঁদারার মুখটা ভাল করে ঢাকা দিয়ে দিল। আর তার ওপর শস্য মেলে দিল। তাতে আর কিছুই বোঝার উপায় রইল না।</div>
<div class="v" id="v20"><span class="vn">20</span> অবশালোমের ভৃত্যেরা সেই বাড়িতে এসে বৌটিকে জিজ্ঞাসা করল, অহিমাশ আর যোনাথন কোথায়? বৌটি বলল, ওরা নদীর ওপারে চলে গেছে। <span class="br-p"><br><br></span>লোকগুলি তাদের অনেক খোঁজাখুঁজি করল কিন্তু পেল না, তখন জেরুশালেমে ফিরে গেল।</div>
<div class="v" id="v21"><span class="vn">21</span> তারা চলে গেলে অহিমাশ ও যোনাথন ইঁদারা থেকে উঠে রাজা দাউদের কাছে চলে গেল এবং অহীথোফলের সমস্ত পরামর্শের কথা তাঁকে জানিয়ে বলল, শিগগির আপনি নদীর ওপারে চলে যান।</div>
<div class="v" id="v22"><span class="vn">22</span> দাউদ তখনই তাঁর সমস্ত দলবল নিয়ে ভোর হবার আগেই জর্ডন পেরিয়ে ওপারে চলে গেলেন।</div>
<div class="v" id="v23"><h2>অহীথোফলের আত্মহত্যা</h2><span class="vn">23</span> <span class="br-p"><br><br></span>অহীথোফল যখন দেখল, তার পরামর্শ মত কাজ হল না, তখন সে তার গাধার পিঠে চড়ে বাড়ি চলে গেল এবং বাড়ির দেখাশুনার সমস্ত ব্যবস্থা করল। তারপর গলায় দড়ি দিয়ে মারা গেল। তার বাবার করবে তাকে সমাধি দেওয়া হল।</div>
<div class="v" id="v24"><span class="vn">24</span> দাউদ মহনায়িমে গিয়ে পৌঁছালেন ইতিমধ্যে অবশালোম সমস্ত ইসরায়েলীদের নিয়ে জর্ডন নদী পার হয়ে এপারে এল।</div>
<div class="v" id="v25"><span class="vn">25</span> (অবশালোম যোয়াবের জায়গায় অমাসাকে ইসরায়েলের সেনাপতি পদে নিযুক্ত করেছিল। ইশ্মায়েলী<sup class="fnm"><a name="fnm1" href="#fn1">1</a></sup> যিথরোর পুত্র অমাসা। অমাসার মা অবীগল ছিলেন নাহশের কন্যা এবং যোয়াবের মা সরূয়ার বোন।)</div>
<div class="v" id="v26"><span class="vn">26</span> এবং গিলিয়দ দেশে দলবল নিয়ে শিবির সন্নিবেশ করলেন।</div>
<div class="v" id="v27"><span class="vn">27</span> দাউদ মহনায়িমে আসার পর আম্মোন দেশের রব্বা শহরনিবাসী নাহশের পুত্র শোবি, লো-দেবারের আম্মিয়েলের পুত্র মাখীব এবং গিলিয়দ দেশের রোগেলিম নিবাসী বর্সিল্লয়ের সঙ্গে দাউদের দেখা হল।</div>
<div class="v" id="v28"><span class="vn">28</span> তারা দাউদ ও তাঁর সঙ্গীদের জন্য বিছানাপত্র, গামলা, মাটির বাসন এবং গম, যব, সুজি, ভাজা শস্য, শিম, মসুর ডাল, মধু, দই, ভেড়া এবং গরুর দুধের পনীর ইত্যাদি খাদ্যদ্রব্য এনেছিল, কারণ তারা বুঝেছিল যে এই নির্জন মরুপ্রান্তরে দাউদ ও তাঁর দলের লোকেরা খিদেয়, তেষ্টায় ও ক্লান্তিতে কাতর হয়ে পড়েছেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> একটি প্রাচীন অনুবাদে ইশ্মায়েলী (দ্রষ্টব্য 1ম বংশ <!--raw 1 bo --><a href='B:100 2:17'><!--endraw 1-->2: 17<!--raw 1 bo --></a><!--endraw 1-->) হিব্রু: ইসরায়েলী</div>
</div>
<!-- PARSED ABOVE; EDITING MAY BREAK PARSER -->
</body></html>