<html><head>
<meta http-equiv="Content-Type" content="text/html;charset=utf-8" />
<title>2Sam 2 &ndash; শমুয়েলের দ্বিতীয় পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 2);">
<div id="navbar"><a href="../index.html">পবিএ বাইবেল CL Bible</a> &ndash; <b>শমুয়েলের দ্বিতীয় পুস্তক</b> &ndash; <a href="2Sam_1.html">1</a> <b>2</b> <a href="2Sam_3.html">3</a> <a href="2Sam_4.html">4</a> ... <a href="2Sam_24.html">24</a> </div><hr>
<h1>2Sam 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দাউদের রাজ্যভিষেক</h2><span class="vn">1</span> <span class="br-p"><br><br></span>দাউদ প্রভু পরমেশ্বরের কাছে জানতে চাইলেন, আমি কি যিহুদীয়ার কোনও শহরে গিয়ে তার পরিচালনার ভার নেব? প্রভু পরমেশ্বর তাঁকে সম্মতি জানালেন, দাউদ বললেন, কোন শহরে যাব? তিনি জানালেন, হিব্রোণ।</div>
<div class="v" id="v2"><span class="vn">2</span> কাজেই দাউদ তাঁর দুই স্ত্রী যিষরিয়েল দেশের মেয়ে অহিনোয়াম এবং কার্মেল নিবাসী নাবলের বিধবা অবিগলকে নিয়ে সেখানে চলে গেলেন।<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> তাছাড়াও সঙ্গে নিলেন তাঁর সঙ্গী অনুচরদের সকলকে তাদের পরিবার সমেত। তারা সকলে হিব্রোণের শহরগুলিতে ঘর বাঁধল।</div>
<div class="v" id="v4"><span class="vn">4</span> তারপর যিহুদীয়ার লোকেরা দাউদের কাছে এসে তাঁকে যিহুদাকুলের রাজারূপে বরণ করে অভিষেক দান করল। <span class="br-p"><br><br></span>দাউদ যখন শুনলেন, যাবেশ গিলিয়দের লোকেরা শৌলের কবর দিয়েছে<sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> তখন তিনি তাদের লোক মারফৎ বলে পাঠালেন, তোমাদের রাজার সমাধি দান করে তাঁর প্রতি তোমরা যে আনুগত্য দেখিয়েছ সেজন্য প্রভু পরমেশ্বর তোমাদের আশীর্বাদ করুন।</div>
<div class="v" id="v6"><span class="vn">6</span> তিনি কোনদিন তোমাদের প্রতি বিরূপ না হন, তোমরা তাঁর অনন্ত করুণা লাভ কর। এইজন্য আমিও তোমাদের প্রতি সদয় থাকব।</div>
<div class="v" id="v7"><span class="vn">7</span> শক্তিমান হও, সাহস কর। তোমাদের রাজা শৌলের মৃত্যু হয়েছে এবং যিহদীয়ার লোকেরা আমাকে তাদের রাজারূপে অভিষিক্ত করেছে।</div>
<div class="v" id="v8"><h2>ইসবোশেথের রাজ্যভিষেক</h2><span class="vn">8</span> <span class="br-p"><br><br></span>ওদিকে শৌলের সেনাপতি নেবের পুত্র অবনের শৌলের পুত্র ইসবোশেথকে নিয়ে জর্ডনের ওপারে মহনায়িমে পালিয়ে গেলেন।</div>
<div class="v" id="v9"><span class="vn">9</span> সেখানে অবনের ইসবোশেথকে গিলিয়দ, আশের, যিষরিয়েল ও ইসরায়েল রাজ্যের রাজা করলেন।</div>
<div class="v" id="v10"><span class="vn">10</span> রাজপদে অধিষ্ঠিত হবার সময় তাঁর বয়স চল্লিশ বছর। দুই বছর তিনি রাজত্ব করেন। <span class="br-p"><br><br></span>কিন্তু যিহুদা গোষ্ঠী দাউদের অনুগত ছিল।</div>
<div class="v" id="v11"><span class="vn">11</span> তিনি হিব্রোণে থেকে যিহুদীয়ার উপরে সাড়ে সাত বছর রাজত্ব করেন।</div>
<div class="v" id="v12"><h2>ইসরায়েল ও যিহুদার যুদ্ধ</h2><span class="vn">12</span> <span class="br-p"><br><br></span>একদিন অবনের এবং ইসবোশেথের রাজকর্মচারীরা মহনায়িম থেকে গিবিয়োনে গিয়েছিল।</div>
<div class="v" id="v13"><span class="vn">13</span> সরুয়ার ছেলে যোয়াব দাউদের কর্মচারীদের নিয়ে এগিয়েএল। দুই দলের দেখা হল একটা পুকুরের পাড়ে। পুকুরের দুই পাড়ে দুই দল বসল।</div>
<div class="v" id="v14"><span class="vn">14</span> অবনের যোয়াবকে বলল, আমাদের দুই দলের কিছু যুবক যুদ্ধ প্রতিযোগিতা করুক। যোয়াব বলল, ঠিক আছে।</div>
<div class="v" id="v15"><span class="vn">15</span> তখন ইসবোশেথ ও বিন্যামীন গোষ্ঠীর প্রতিনিধি হিসাবে বারোজন যুবক এবং দাউদের বারোজন দাস যুদ্ধ প্রতিযোগিতায় নেমে পড়ল।</div>
<div class="v" id="v16"><span class="vn">16</span> তারা নিজেদের প্রতিদ্বন্দীর মাথা চেপে ধরে পাঁজরে ছোরা চালিয়ে দিল। ফলে চল্লিশজনই মারা গেল। এই জন্য গিবিয়োনের এই জায়গার নাম হল হিলকাথ্-হাৎসুরিম অর্থাৎ ছুরিকাভূমি।</div>
<div class="v" id="v17"><span class="vn">17</span> তারপর বেধে গেল ভীষণ যুদ্ধ। অবনের ও ইসরায়েলীরা দাউদের সৈন্যদলের কাছে হেরে গেল।</div>
<div class="v" id="v18"><span class="vn">18</span> সেখানে সরুয়ার তিন পুত্র ছিলেনঃ যোয়াব, অবিশয়, আর অসাহেল। অসাহেল বুনো হরিণের মত দারুণ জোরে দৌড়াতে পারতেন।</div>
<div class="v" id="v19"><span class="vn">19</span> তিনি সোজা অবনেরের পিছনে ধাওয়া করেলন।</div>
<div class="v" id="v20"><span class="vn">20</span> অবনের পিছন ফিরে তাঁকে দেখে জিজ্ঞাসা করলন, তুমি কি অসাহেল? তিনি বললেন, হ্যাঁ।</div>
<div class="v" id="v21"><span class="vn">21</span> অবনের তাঁকে বললেন, তোমার আশেপাশের কোন সৈন্যের রণসাজ কেড়ে নিয়ে ধারণ কর। কিন্তু অসাহেল কোন দিকে না ফিরে তাঁর পিছনে দৌড়াতে লাগলেন।</div>
<div class="v" id="v22"><span class="vn">22</span> অবনের আবার অসাহেলকে বললেন, আমার পিছনে ধাওয়া করো না। তোমাকে মারতে বাধ্য করো না। তখন কি করে আমি তোমার ভাই যোয়াবের কাছে মুখ দেখাব?</div>
<div class="v" id="v23"><span class="vn">23</span> তবু তিনি তাঁর পিছু ছাড়লেন না। তখন অবনের এত জোরে তাঁর পেটে বর্শা গেঁথে দিলেন যে সেটা পিঠ ফুঁড়ে বেরিয়ে এল। অসাহেল মাটিতে পড়ে গেলেন, তাঁর মৃত্যু হল। সেখানে যত লোক ছিল সবাই মৃত অসাহেলের কাছে জড়ো হল, সবাই দাঁড়িয়ে রইল অনড় হয়ে।</div>
<div class="v" id="v24"><span class="vn">24</span> কিন্তু যোয়াব আর অবিশয় অবনেরকে তাড়া করতে শুরু করলেন। তখন সূর্য ডুবে গেছে, গিবিয়োন মরুপ্রান্তরের পথে গিআহ্-র পূর্ব দিকে আম্মাহ্ পাহাড়ের কাছে তাঁরা এসে পৌঁছালেন।</div>
<div class="v" id="v25"><span class="vn">25</span> বিন্যামীন গোষ্ঠীর লোকেরা আবার অবনেরের পিছনে দল বেঁধে একটা পাহাড়ের মাথায় গিয়ে দাঁড়াল।</div>
<div class="v" id="v26"><span class="vn">26</span> অবনের যোয়াবকে ডেকে বললেন, আমরা কি চিরদিন এভাবে যুদ্ধই করব? তুমি কি বুঝতে পারছ না, এর পরিণতি তিক্ততায় গিয়ে দাঁড়াবে? আমরা তোমাদের জাতভাই। কতদিন তোমরা আমাদের এভাবে তাড়িয়ে বেড়াবে? থামবার আদেশ দেবে না?</div>
<div class="v" id="v27"><span class="vn">27</span> <span class="br-p"><br><br></span>যোয়াব বললেন, আমি চিরজাগ্রত ঈশ্বরের নামে শপথ করে বলছি, তুমি যদি এখন একথা না বলতে, তাহলে আমার লোকেরা আগামীকাল সকাল পর্যন্ত তোমাদের তাড়া করে নিয়ে যেত।</div>
<div class="v" id="v28"><span class="vn">28</span> তারপর যোয়াব তূরী বাজালেন। যোয়াবের লোকেরা থেমে দাঁড়াল। যুদ্ধ থেমে গেল।</div>
<div class="v" id="v29"><span class="vn">29</span> <span class="br-p"><br><br></span>অবনের ও তাঁর লোকেরা জর্ডনের উপত্যকা আরাবার মধ্যে দিয়ে সারারাত ধরে হেঁটে জর্ডন নদী পার হলেন। পরের দিন সারা সকাল হেঁটে ফিরে গেলেন মহনায়িমে।</div>
<div class="v" id="v30"><span class="vn">30</span> যোয়াব অবনেরের পিছু ধাওয়া ছেড়ে নিজের লোকদের এক জায়গায় জড়ো করলেন। তখন দেখা গেল, দাউদের দাসদের মধ্যে ঊনিশজন এবং অসাহেল নেই।</div>
<div class="v" id="v31"><span class="vn">31</span> অপরপক্ষে দাউদের লোকেরা অবনেরের বিন্যামীন গোষ্ঠীর লোকদের মধ্যে তিনশো ষাট জনকে হত্যা করেছিল।</div>
<div class="v" id="v32"><span class="vn">32</span> তাঁরা অসাহেলের মৃতদেহ নিয়ে গিয়ে বেথলেহেমে তাঁর পিতার কবরে কবর দিলেন, তারপর তাঁরা রওনা হলেন। সারারাত হেঁটে সকালবেলায় হিব্রোণে পৌঁছালেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:90 25:42-43'><!--endraw 1-->১ শমু 25:42-43<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:90 31:11-13'><!--endraw 1-->১ শমু 31:11-13<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>