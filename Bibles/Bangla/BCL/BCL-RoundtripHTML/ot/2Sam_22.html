<html><head>
<meta http-equiv="Content-Type" content="text/html;charset=utf-8" />
<title>2Sam 22 &ndash; শমুয়েলের দ্বিতীয় পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 22);">
<div id="navbar"><a href="../index.html">পবিএ বাইবেল CL Bible</a> &ndash; <b>শমুয়েলের দ্বিতীয় পুস্তক</b> &ndash; <a href="2Sam_1.html">1</a> ... <a href="2Sam_20.html">20</a> <a href="2Sam_21.html">21</a> <b>22</b> <a href="2Sam_23.html">23</a> <a href="2Sam_24.html">24</a> </div><hr>
<h1>2Sam 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দাউদের স্তব</h2><h2>(<b>230 18</b>)</h2><span class="vn">1</span> <span class="br-p"><br><br></span>1 যেদিন প্রভু পরমেশ্বর শৌল ও অন্যান্য শত্রুদের হাত থেকে দাউদকে উদ্ধার করেছিলেন, সেদিন তিনি প্রভু পরমেশ্বরের উদ্দেশে এই স্তব নিবেদন</div>
<div class="v" id="v2"><span class="vn">2</span> করেনঃ <span class="br-p"><br><br></span><span class="br-ind"><br><span class="indent">&nbsp;</span></span>প্রভু পরমেশ্বরই আমার শৈল, <br><span class="br-ind"><br><span class="indent">&nbsp;</span></span>আমার দুর্গ আমার উদ্ধার কর্তা, <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমার ঈশ্বর, আমার সুদৃঢ শৈল, <br><span class="br-ind"><br><span class="indent">&nbsp;</span></span>আমি তাঁরই শরণাগত। <br><span class="br-ind"><br><span class="indent">&nbsp;</span></span>তিনিই আমার ঢাল, আমার পরিত্রাতা, <br><span class="br-ind"><br><span class="indent">&nbsp;</span></span>আমার সুউচ্চ নিরাপদ আশ্রয়। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি প্রভুকেই করব আবাহন <br><span class="br-ind"><br><span class="indent">&nbsp;</span></span>তিনিই স্তুতির যোগ্য, <br><span class="br-ind"><br><span class="indent">&nbsp;</span></span>শত্রুদের হাত থেকে <br><span class="br-ind"><br><span class="indent">&nbsp;</span></span>তাহলে আমি পাব উদ্ধার। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মৃত্যুর তরঙ্গ আমায় <br><span class="br-ind"><br><span class="indent">&nbsp;</span></span>ঘিরে রেখেছিল, <br><span class="br-ind"><br><span class="indent">&nbsp;</span></span>সর্বনাশের বন্যায় আমি বিধ্বস্ত হয়েছিলাম, <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>পাতাল পুরীর মরণ-পাশে <br><span class="br-ind"><br><span class="indent">&nbsp;</span></span>আমি বাঁধা পড়েছিলাম। <br><span class="br-ind"><br><span class="indent">&nbsp;</span></span>আমার সামনে পাতা ছিল মরণের ফাঁদ। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সেই সঙ্কটে আমি ডাকলাম <br><span class="br-ind"><br><span class="indent">&nbsp;</span></span>প্রভু পরমেশ্বরকে, <br><span class="br-ind"><br><span class="indent">&nbsp;</span></span>আমি ডাকলাম আমার ঈশ্বরকে। <br><span class="br-ind"><br><span class="indent">&nbsp;</span></span>তাঁর মন্দির থেকে তিনি শুনলেন আমার ডাক, <br><span class="br-ind"><br><span class="indent">&nbsp;</span></span>আমার কান্না পৌঁছাল তাঁর কানে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তখন জ্বলে উঠল তাঁর ক্রোধ <br><span class="br-ind"><br><span class="indent">&nbsp;</span></span>পৃথিবী টলতে লাগল, কাঁপতে লাগল <br><span class="br-ind"><br><span class="indent">&nbsp;</span></span>পর্বতমালার ভিত্তি দুলে উঠল, <br><span class="br-ind"><br><span class="indent">&nbsp;</span></span>কাঁপতে লাগল থর থর করে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাঁর নাসারন্ধ্র থেকে উদ্গীর্ণ হল ধূম, <br><span class="br-ind"><br><span class="indent">&nbsp;</span></span>মুখ থেকে বেরিয়ে আসতে লাগল <br><span class="br-ind"><br><span class="indent">&nbsp;</span></span>সর্বগ্রাসী অগ্নিশিখা, জ্বলন্ত অঙ্গার। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>গগনমণ্ডল অবনত করে তিনি নেমে এলেন <br><span class="br-ind"><br><span class="indent">&nbsp;</span></span>তাঁর পদতলে ছিল গাঢ় অন্ধকার। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>করূবপৃষ্ঠে আরোহণ করে <br><span class="br-ind"><br><span class="indent">&nbsp;</span></span>তিনি হলেন উড্ডীয়মান, <br><span class="br-ind"><br><span class="indent">&nbsp;</span></span>প্রভঞ্জনের পাখায় ভর করে <br><span class="br-ind"><br><span class="indent">&nbsp;</span></span>তিনি উড়ে এলেন। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তিনি অন্ধকারে নিজেকে ঢেকে ফেললেন, <br><span class="br-ind"><br><span class="indent">&nbsp;</span></span>আকাশের ঘোর ঘনঘটায় <br><span class="br-ind"><br><span class="indent">&nbsp;</span></span>রচনা করলেন আবরণ। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাঁর শ্রীমুখের তেজপুঞ্জ থেকে <br><span class="br-ind"><br><span class="indent">&nbsp;</span></span>জ্বলে উঠল অঙ্গার রাশি, <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>প্রভু পরমেশ্বর আকাশ থেকে <br><span class="br-ind"><br><span class="indent">&nbsp;</span></span>বজ্রনাদ করলেন, <br><span class="br-ind"><br><span class="indent">&nbsp;</span></span>বজ্রনির্ঘোষে ধ্বনিত হল <br><span class="br-ind"><br><span class="indent">&nbsp;</span></span>পরাৎপরের কন্ঠস্বর। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>শর নিক্ষেপ করে তিনি <br><span class="br-ind"><br><span class="indent">&nbsp;</span></span>শত্রুকুলকে করলেন ছত্রভঙ্গ, <br><span class="br-ind"><br><span class="indent">&nbsp;</span></span>অজস্র বিদ্যুৎ চমকে তারা হল <br><span class="br-ind"><br><span class="indent">&nbsp;</span></span>ইতঃস্তত বিক্ষিপ্ত। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>প্রভু পরমেশ্বরের হুঙ্কারে, <br><span class="br-ind"><br><span class="indent">&nbsp;</span></span>তাঁর প্রচণ্ড ফুৎকারে <br><span class="br-ind"><br><span class="indent">&nbsp;</span></span>সাগরের জল সরে গেল, <br><span class="br-ind"><br><span class="indent">&nbsp;</span></span>প্রকাশিত হল পৃথিবীর ভিত্তিমূল। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ঊর্ধ্ব থেকে হাত বাড়িয়ে <br><span class="br-ind"><br><span class="indent">&nbsp;</span></span>তিনি আমাকে ধারণ করলেন, <br><span class="br-ind"><br><span class="indent">&nbsp;</span></span>অথৈ জল থেকে, <br><span class="br-ind"><br><span class="indent">&nbsp;</span></span>আমায় তিনি টেনে তুললেন। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তিনি আমায় উদ্ধার করলেন <br><span class="br-ind"><br><span class="indent">&nbsp;</span></span>প্রবল শত্রুর কবল থেকে, <br><span class="br-ind"><br><span class="indent">&nbsp;</span></span>উদ্ধার করলেন আমার বিদ্বেষীদের হাত থেকে, <br><span class="br-ind"><br><span class="indent">&nbsp;</span></span>কারণ তারা ছিল আমার চেয়ে শক্তিমান। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>বিপদের দিনে তারা আমায় আক্রমণ করল <br><span class="br-ind"><br><span class="indent">&nbsp;</span></span>কিন্তু প্রভু পরমেশ্বর হলেন আমার সহায়। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তিনি আমাকে উদ্ধার করে <br><span class="br-ind"><br><span class="indent">&nbsp;</span></span>নিয়ে এলেন মুক্ত অঙ্গনে, <br><span class="br-ind"><br><span class="indent">&nbsp;</span></span>প্রসন্ন ছিলেন তিনি আমার উপর, <br><span class="br-ind"><br><span class="indent">&nbsp;</span></span>তাই আমায় আনলেন উদ্ধার করে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমার ন্যায়নিষ্ঠা অনুযায়ী প্রভু পরমেশ্বর <br><span class="br-ind"><br><span class="indent">&nbsp;</span></span>পুরস্কার দিলেন আমায়, <br><span class="br-ind"><br><span class="indent">&nbsp;</span></span>আমার কলঙ্কহীন হাতদুখানির জন্য <br><span class="br-ind"><br><span class="indent">&nbsp;</span></span>আবার আমায় দিলেন প্রতিষ্ঠা। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>প্রভু পরমেশ্বরের নির্দেশিত পথেই <br><span class="br-ind"><br><span class="indent">&nbsp;</span></span>আমি চলেছি, <br><span class="br-ind"><br><span class="indent">&nbsp;</span></span>মতিচ্ছন্ন হয়ে আমি পরিত্যাগ করি নি <br><span class="br-ind"><br><span class="indent">&nbsp;</span></span>আমার ঈশ্বরকে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তাঁর সমস্ত বিধান আমি পালন করেছি, <br><span class="br-ind"><br><span class="indent">&nbsp;</span></span>আমি অমান্য করি নি তাঁর অনুশাসন। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তিনি জানেন, আমি নির্দোষ, <br><span class="br-ind"><br><span class="indent">&nbsp;</span></span>অপরাধ থেকে আমি নিজেকে <br><span class="br-ind"><br><span class="indent">&nbsp;</span></span>দূরে রেখেছি। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তাই প্রভু পরমেশ্বর <br><span class="br-ind"><br><span class="indent">&nbsp;</span></span>আমার ন্যায়নিষ্ঠার পুরস্কার দিলেন। <br><span class="br-ind"><br><span class="indent">&nbsp;</span></span>কারণ তিনি জানেন <br><span class="br-ind"><br><span class="indent">&nbsp;</span></span>আমার হাত অমলিন। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তোমার প্রতি যারা একনিষ্ঠ <br><span class="br-ind"><br><span class="indent">&nbsp;</span></span>তাদের প্রতি তুমিও নিষ্ঠাবান <br><span class="br-ind"><br><span class="indent">&nbsp;</span></span>নিখুঁত মানুষের সাথে <br><span class="br-ind"><br><span class="indent">&nbsp;</span></span>খুঁতহীন তোমারও আচরণ। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>শুদ্ধাচারীর কাছে প্রকাশ কর <br><span class="br-ind"><br><span class="indent">&nbsp;</span></span>তুমি নিজের শুদ্ধতা, <br><span class="br-ind"><br><span class="indent">&nbsp;</span></span>কুটিলের কুটিলতা <br><span class="br-ind"><br><span class="indent">&nbsp;</span></span>তোমার কাছে হার মানে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>নত-নম্র মানুষকে তুমি উদ্ধার কর <br><span class="br-ind"><br><span class="indent">&nbsp;</span></span>কিন্তু গর্বোদ্ধতকে তুমি কর অবনমিত। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>হে প্রভু পরমেশ্বর, তুমিই আমার প্রদীপ, <br><span class="br-ind"><br><span class="indent">&nbsp;</span></span>তুমিই আমার ঈশ্বর, আমার আঁধারের আলো। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তুমি সহায় হলে আমি ধ্বংস করতে পারি <br><span class="br-ind"><br><span class="indent">&nbsp;</span></span>শত্রুসেনানী হে আমার ঈশ্বর, <br><span class="br-ind"><br><span class="indent">&nbsp;</span></span>তোমার শক্তিতে আমি <br><span class="br-ind"><br><span class="indent">&nbsp;</span></span>লঙ্ঘন করতে পারি বাধার প্রাচীর। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>ইনিই ঈশ্বর, এঁর পথ নির্ভুল <br><span class="br-ind"><br><span class="indent">&nbsp;</span></span>প্রভু পরমেশ্বরের প্রতিজ্ঞা নির্ভরযোগ্য, <br><span class="br-ind"><br><span class="indent">&nbsp;</span></span>তিনি তাঁর শরণাগতের ঢালস্বরূপ। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>প্রভু পরমেশ্বর ছাড়া ঈশ্বর আর কে আছে? <br><span class="br-ind"><br><span class="indent">&nbsp;</span></span>আমাদের ঈশ্বর ছাড়া <br><span class="br-ind"><br><span class="indent">&nbsp;</span></span>আশ্রয় শৈল আর কে আছে? <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>এই ঈশ্বরই আমার সুদৃঢ় দুর্গ, <br><span class="br-ind"><br><span class="indent">&nbsp;</span></span>তিনি নিরঙ্কুশ করেছেন আমার চলার পথ। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>তিনি আমার চরণযুগলে দিয়েছেন <br><span class="br-ind"><br><span class="indent">&nbsp;</span></span>হরিণীচরণের ক্ষিপ্রতা, <br><span class="br-ind"><br><span class="indent">&nbsp;</span></span>শৈল শিখরেও আমায় তিনি <br><span class="br-ind"><br><span class="indent">&nbsp;</span></span>নিরাপদে রাখেন।<sup class="fnm"><a name="fnm1" href="#fn1">1</a></sup> <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তিনি আমার এই হাতদুখানিকে <br><span class="br-ind"><br><span class="indent">&nbsp;</span></span>শিখিয়েছেন রণকৌশল <br><span class="br-ind"><br><span class="indent">&nbsp;</span></span>তাই আমার বাহুদ্বয় তাম্রনির্মিত <br><span class="br-ind"><br><span class="indent">&nbsp;</span></span>ধনুক নোয়াতে পারে। <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>তুমি আমায় দিয়েছ তোমার পরিত্রাণের ঢাল <br><span class="br-ind"><br><span class="indent">&nbsp;</span></span>তোমার অমায়িকতা আমায় করেছে মহান, <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>তুমি আমায় দিয়েছ চলার জন্য প্রশস্ত পথ <br><span class="br-ind"><br><span class="indent">&nbsp;</span></span>তাই স্খলিত হয় নি আমার চরণ। <br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>শত্রুরা পালিয়ে রক্ষা পায় নি <br><span class="br-ind"><br><span class="indent">&nbsp;</span></span>আমি ধ্বংস করেছি তাদের, <br><span class="br-ind"><br><span class="indent">&nbsp;</span></span>একেবারে শেষ না করে, <br><span class="br-ind"><br><span class="indent">&nbsp;</span></span>আসি নি ফিরে- <br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>আমি তাদের ধ্বংস করেছি, <br><span class="br-ind"><br><span class="indent">&nbsp;</span></span>সংহার করেছি সমূলে। <br><span class="br-ind"><br><span class="indent">&nbsp;</span></span>যাতে তারা আর মাথা তুলে <br><span class="br-ind"><br><span class="indent">&nbsp;</span></span>দাঁড়াতে না পারে, <br><span class="br-ind"><br><span class="indent">&nbsp;</span></span>তারা পরাজিত, শায়িত আমার পদতলে। <br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>কারণ তুমিই দিয়েছ আমায় যুদ্ধ করার শক্তি <br><span class="br-ind"><br><span class="indent">&nbsp;</span></span>আমায় যারা আক্রমণ করেছিল <br><span class="br-ind"><br><span class="indent">&nbsp;</span></span>তাদের উপর তুমি আমায় করেছ বিজয়ী। <br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>আমার শত্রুদের তুমি পলায়নে বাধ্য করেছ, <br><span class="br-ind"><br><span class="indent">&nbsp;</span></span>আমার বিদ্বেষীদের আমি করেছি নিধন। <br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>তারা সাহায্যের জন্য কেঁদেছিল <br><span class="br-ind"><br><span class="indent">&nbsp;</span></span>কিন্তু তাদের রক্ষা করতে কেউ আসে নি <br><span class="br-ind"><br><span class="indent">&nbsp;</span></span>তারা ডেকেছিল প্রভু পরমেশ্বরকে, <br><span class="br-ind"><br><span class="indent">&nbsp;</span></span>কিন্তু তিনিও দেন নি সাড়া। <br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>আমি তাদের গুঁড়িয়ে ধুলো করে দিলাম, <br><span class="br-ind"><br><span class="indent">&nbsp;</span></span>পথের কাদার মত পায়ে দলে <br><span class="br-ind"><br><span class="indent">&nbsp;</span></span>ছুঁড়ে ফেললাম। <br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>তুমি আমাকে বিদ্রোহী প্রজার <br><span class="br-ind"><br><span class="indent">&nbsp;</span></span>হাত থেকে রক্ষা করেছ, <br><span class="br-ind"><br><span class="indent">&nbsp;</span></span>জাতিবৃন্দের উপরে তুমি আমার <br><span class="br-ind"><br><span class="indent">&nbsp;</span></span>কর্তৃত্ব বজায় রেখেছ, <br><span class="br-ind"><br><span class="indent">&nbsp;</span></span>যাদের আমি চিনতাম না <br><span class="br-ind"><br><span class="indent">&nbsp;</span></span>তারা আমার বশ্যতা স্বীকার করেছে। <br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>বিদেশীরা আমার কাছে নতি স্বীকার করেছে, <br><span class="br-ind"><br><span class="indent">&nbsp;</span></span>আমার কথা শোনামাত্রই <br><span class="br-ind"><br><span class="indent">&nbsp;</span></span>তারা আমার আজ্ঞা পালন করে। <br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>তারা সাহস হারিয়েছে, <br><span class="br-ind"><br><span class="indent">&nbsp;</span></span>কাঁপতে কাঁপতে বেরিয়ে এসেছে <br><span class="br-ind"><br><span class="indent">&nbsp;</span></span>তাদের দুর্গ থেকে। <br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>প্রভু পরমেশ্বর চিরজাগ্রত। <br><span class="br-ind"><br><span class="indent">&nbsp;</span></span>ধন্য আমার আশ্রয়দুর্গ <br><span class="br-ind"><br><span class="indent">&nbsp;</span></span>আমার পরিত্রাতা ঈশ্বরের মহিমা হোক। <br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>তুমিই সেই ঈশ্বর, তুমি আমায় <br><span class="br-ind"><br><span class="indent">&nbsp;</span></span>শত্রুর ওপর বিজয়ী করেছ, <br><span class="br-ind"><br><span class="indent">&nbsp;</span></span>জাতিবৃন্দকে করেছ আমার পদানত। <br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>তুমিই সেই ঈশ্বর, তুমি আমায় <br><span class="br-ind"><br><span class="indent">&nbsp;</span></span>শত্রুর কবল থেকে উদ্ধার করে এনেছ, <br><span class="br-ind"><br><span class="indent">&nbsp;</span></span>বিপক্ষের উপরে করেছ আমায় বিজয়ী, <br><span class="br-ind"><br><span class="indent">&nbsp;</span></span>উদ্ধার করেছ আমায় দুর্বৃত্তের হাত থেকে। <br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>তাই আমি, হে প্রভু পরমেশ্বর, <br><span class="br-ind"><br><span class="indent">&nbsp;</span></span>জাতিবৃন্দের মাঝে কীর্তন করব <br><span class="br-ind"><br><span class="indent">&nbsp;</span></span>মহিমা তোমার! <br><span class="br-ind"><br><span class="indent">&nbsp;</span></span>স্তবগান, করব আমি তোমারই নামে।<sup class="fnm"><a name="fnm2" href="#fn2">2</a></sup> <br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>তিনি তাঁর রাজাকে ভূষিত করেন <br><span class="br-ind"><br><span class="indent">&nbsp;</span></span>মহাবিজয় গৌরবে। <br><span class="br-ind"><br><span class="indent">&nbsp;</span></span>তাঁর অভিষিক্তের প্রতি, <br><span class="br-ind"><br><span class="indent">&nbsp;</span></span>দাউদ ও তাঁর বংশের প্রতি <br><span class="br-ind"><br><span class="indent">&nbsp;</span></span>প্রদর্শন করেন তাঁর অবিচল প্রেম।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:420 3:19'><!--endraw 1-->হবক্ 3:19<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:520 15:9'><!--endraw 1-->রোমীয় 15:9<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>