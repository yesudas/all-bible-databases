<html><head>
<meta http-equiv="Content-Type" content="text/html;charset=utf-8" />
<title>2Sam 4 &ndash; শমুয়েলের দ্বিতীয় পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 4);">
<div id="navbar"><a href="../index.html">পবিএ বাইবেল CL Bible</a> &ndash; <b>শমুয়েলের দ্বিতীয় পুস্তক</b> &ndash; <a href="2Sam_1.html">1</a> <a href="2Sam_2.html">2</a> <a href="2Sam_3.html">3</a> <b>4</b> <a href="2Sam_5.html">5</a> <a href="2Sam_6.html">6</a> ... <a href="2Sam_24.html">24</a> </div><hr>
<h1>2Sam 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসবোশেথের প্রাণনাশ</h2><span class="vn">1</span> <span class="br-p"><br><br></span>শৌলের পুত্র ইসবোশেথ যখন শুনলেন যে, হিব্রোণে অবনের নিহত হয়েছেন তখন ভয় পেয়ে গেলেন এবং সমস্ত ইসরায়েলী প্রজারা ভয়ে সন্ত্রস্ত হয়ে উঠল।</div>
<div class="v" id="v2"><span class="vn">2</span> বানাহ্ ও রেকভ নামে ইসবোশেথের দুজন দলপতি ছিলেন। এঁদের বাবা রিম্মোন বিরোথের বিন্যামীন গোষ্ঠীর লোক ছিলেন। (বিরোথও বিন্যামীন গোষ্ঠীর এলাকার অন্তর্ভুক্ত ছিল।</div>
<div class="v" id="v3"><span class="vn">3</span> এখানকার আদি অধিবাসীর গিত্তয়িমে পালিয়ে গিয়েছিলেন এবং সেই থেকে এখনও সেখানেই আছেন।)</div>
<div class="v" id="v4"><span class="vn">4</span> <span class="br-p"><br><br></span>শৌলের পুত্র যোনাথনের মফিরোশত নামে একটি পুত্র ছিল। শৌল ও যোনাথন যখন নিহত হন তখন তার বয়স ছিল পাঁচ বছর। যিষরিয়েল শহর থেকে শৌল ও যোনাথনের মৃত্যু সংবাদ পৌঁছাবার সঙ্গে সঙ্গে শিশুটিকে নিয়ে তার ধাত্রী পালিয়ে গেল। পালাবার সময় তাড়াতাড়িতে শিশুটি হঠাৎ তার কোল থেকে পড়ে যায় এবং পা দুটিতে খুব আঘাত লাগে। ফলে পা দুটি খোঁড়া হয়ে যায়।<sup class="fnm"><a name="fnm1" href="#fn1">1</a></sup></div>
<div class="v" id="v5"><span class="vn">5</span> <span class="br-p"><br><br></span>এদিকে বিরোথী রিম্মোনের দুই পুত্র বানাহ্ ও রেখব ইসবাশেথের বাড়ির দিকে রওনা হলেন। তাঁরা গিয়ে পৌঁছালেন ভর দুপুরে। ইসবোশেথ তখন শোবার ঘরে। শয়নকক্ষে দিবানিদ্রায় মগ্ন।</div>
<div class="v" id="v6"><span class="vn">6</span> দ্বাররক্ষী রমণী তখন গম ঝাড়তে ঝাড়তে আলস্যে সেখানেই ঘুমিয়ে পড়লেন। সেই ফাঁকে বানাহ্ আর রেখব ঢুকে পড়লেন বাড়ির মধ্যে।</div>
<div class="v" id="v7"><span class="vn">7</span> সোজা চলে গেলেন ঘুমন্ত ইসবোশেথের শোবার ঘরে। তাঁকে হত্যা করে তাঁর মাথাটা কেটে নিয়ে বেরিয়ে পড়লেন এবং জর্ডনের উপত্যকা দিয়ে সারারাত হাঁটতে লাগলেন।</div>
<div class="v" id="v8"><span class="vn">8</span> হিব্রোণে দাউদের কাছে গিয়ে ইসবোশেথের মাথাটা তাঁকে দিয়ে বললেন, দেখুন, যিনি আপনার প্রাণনাশের চেষ্টা করেছিলেন, এটি আপনার সেই শত্রু শৌলের ছেলে ইসবোশেথের মাথা। পরমেশ্বর আজ শৌল ও তাঁর বংশধরকে আমার প্রভু মহারাজের উপর অন্যায়ের প্রতিফল দিলেন।</div>
<div class="v" id="v9"><span class="vn">9</span> দাউদ তাঁদের বললেন, জীবনের সমস্ত সঙ্কটে যিনি আমাকে রক্ষা করেছেন, সেই চির জাগ্রত পরমেশ্বরের শপথ নিয়ে বলছি,</div>
<div class="v" id="v10"><span class="vn">10</span> সিকলগে সেই লোকটি যখন আমাকে দারুণ সুসংবাদ দিচ্ছে মনে করে শৌলের মৃত্যু সংবাদ আমাকে দিয়েছিল, তখন সেই সংবাদের জন্য আমি তাকে কি পুরস্কার দিয়েছিলাম?<sup class="fnm"><a name="fnm2" href="#fn2">2</a></sup></div>
<div class="v" id="v11"><span class="vn">11</span> আমি তাকে মৃত্যু দণ্ড দিয়েছিলাম। তাহলে একজন নির্দোষ ব্যক্তিকে নিজের বাড়িতে ঘুমন্ত অবস্থায় যে দুরাচারীরা হত্যা করে, তাদের এর চেয়েও আরও কঠোর ব্যবস্থার প্রয়োজন, নয় কি? তোমরা দুরাচারীরা সেই কাজ করেছ। আমি তার প্রতিশোধ নেব এবং পৃথিবীর বুক থেকে তোমাদের মুছে ফেলব।</div>
<div class="v" id="v12"><span class="vn">12</span> <span class="br-p"><br><br></span>দাউদের আদেশে তাঁর সৈন্যেরা রেখব ও বানাহ্‌কে হত্যা করে তাদের হাত-পা কেটে হিব্রোণের এক পুকুরের কাছে ঝুলিয়ে দিল এবং হিব্রোণে অবনেরের সমাধিতে ইসবোশেথের মাথাটার কবর দিল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:100 9:3'><!--endraw 1-->২ শমু 9:3<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:100 1:1-16'><!--endraw 1-->২ শমু 1:1-16<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>