<html><head>
<meta http-equiv="Content-Type" content="text/html;charset=utf-8" />
<title>2Sam 6 &ndash; শমুয়েলের দ্বিতীয় পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 6);">
<div id="navbar"><a href="../index.html">পবিএ বাইবেল CL Bible</a> &ndash; <b>শমুয়েলের দ্বিতীয় পুস্তক</b> &ndash; <a href="2Sam_1.html">1</a> ... <a href="2Sam_4.html">4</a> <a href="2Sam_5.html">5</a> <b>6</b> <a href="2Sam_7.html">7</a> <a href="2Sam_8.html">8</a> ... <a href="2Sam_24.html">24</a> </div><hr>
<h1>2Sam 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেমে চুক্তিসিন্দুক আনয়ন</h2><h2>(<b>130 13:1-14</b>; <b>130 15:25-16:6</b>, <b>130 43</b>)</h2><span class="vn">1</span> <span class="br-p"><br><br></span>ইসরায়েলীদের মধ্যে সবচেয়ে সেরা সৈন্যদের দাউদ এক জায়গায় জড়ো করলেন। সংখ্যায় তারা তিরিশ হাজার।</div>
<div class="v" id="v2"><span class="vn">2</span> সকলকে নিয়ে তিনি গেলেন যিহুদীয়ার বায়লিতে<sup class="fnm"><a name="fnm1" href="#fn1">1</a></sup>। সেখান থেকে তাঁরা প্রভুর চুক্তিসিন্দুক আনবেন যিনি দূতদ্বয়ের মাঝে সিংহাসনে অধিষ্ঠিত।<sup class="fnm"><a name="fnm2" href="#fn2">2</a></sup></div>
<div class="v" id="v3"><span class="vn">3</span> পাহাড়ের উপরে অবীনাদবের বাড়ি থেকে তাঁরা চুক্তিসিন্দুকটি একটি নতুন গাড়িতে চড়িয়ে বাইরে নিয়ে এলেন। অবীনাদবের দুই ছেলে উজজাহ্ ও অহিয় নতুন গাড়িটাকে চালিয়ে নিয়ে গেল।<sup class="fnm"><a name="fnm3" href="#fn3">3</a></sup></div>
<div class="v" id="v4"><span class="vn">4</span> অহিয় চলল গাড়ির আগে আগে।</div>
<div class="v" id="v5"><span class="vn">5</span> দাউদ এবং মস্ত ইসরায়েলী প্রজা মনপ্রাণ ঢেলে প্রভুর জয়গান করতে করতে নাচতে নাচতে সাথে সাথে চলতে লাগল। বীণা, তবলা, খঞ্জনী, তূরী ভেরী সব বাজাতে লাগল নাচ গানের তালে তালে।</div>
<div class="v" id="v6"><span class="vn">6</span> <span class="br-p"><br><br></span>নাথানের খামারের কাছে পৌঁছালে গাড়ির বলদ দুটো হোঁচট খেল। সিন্দুকটা নড়ে উঠল। তাই উজজাহ্ হাত বাড়িয়ে চুক্তিসিন্দুকটা ধরে ফেলল।</div>
<div class="v" id="v7"><span class="vn">7</span> কিন্তু পরম ঈশ্বর প্রভু এতে উজজাহ্-এর উপর খুব রেগে গেলেন (কারণ তাঁর প্রতি অভক্তি প্রকাশ করা হয়েছে।) এই দোষের জন্য ঈশ্বর তাকে আঘাত করলেন। সে চুক্তি সিন্দুকের পাশে পড়ে মারা গেল।</div>
<div class="v" id="v8"><span class="vn">8</span> এইভাবে পরম ঈশ্বর প্রভু ক্রুদ্ধ হয়ে উজজাহকে শাস্তি দিলেন বলে দাউদ খুব অসন্তুষ্ট হলেন। তাই তিনি জায়গারটার নাম রাখলেন পেরস উজজাহ্। (উজজার দণ্ড)।</div>
<div class="v" id="v9"><span class="vn">9</span> <span class="br-p"><br><br></span>তারপর দাউদের মনে পরম ঈশ্বর প্রভুর সম্পর্কে ভয় জাগল। তিনি ভাবতে লাগলেন এখন কি করে প্রভুর এই চুক্তিসিন্দুক আমি এনে রাখব।</div>
<div class="v" id="v10"><span class="vn">10</span> শেষে তিনি ঠিক করলেন যে সিন্দুকটা জেরুশালেমে নিয়ে যাবেন না, তার পরিবর্তে রাস্তা পাল্টে গাৎ নিবাসী ওবেদ ইদোমের বাড়িতে রেখে দেবেন।</div>
<div class="v" id="v11"><span class="vn">11</span> ওবেদ ইদোমের বাড়িতে চুক্তিসিন্দুকটি তিনমাস থাকল। প্রভু পরমেশ্বর তাকে এবং তার পরিবারকে আশীর্বাদ করলেন।<sup class="fnm"><a name="fnm4" href="#fn4">4</a></sup></div>
<div class="v" id="v12"><span class="vn">12</span> চুক্তিসিন্দুক থাকার দরুণ প্রভু পরমেশ্বর ওবেদ ইদোমের পরিবার ও তার যাবতীয় সামগ্রীকে আশীর্বাদ করেছেন শুনে দাউদ মহা ধূমধাম ও আনন্দ উৎসব করতে করতে ওবেদের বাড়ি থেকে চুক্তিসিন্দুক জেরুশালেমে নিয়ে গেলেন।</div>
<div class="v" id="v13"><span class="vn">13</span> <span class="br-p"><br><br></span>বাহকেরা চুক্তিসিন্দুক নিয়ে ছয় পা এগোতেই দাউদ তাদের সেখানে থামিয়ে একটি বৃষ ও একটি হৃষ্টপুষ্ট বাছুর প্রভু পরমেশ্বরের উদ্দেশে বলিদান করলেন।</div>
<div class="v" id="v14"><span class="vn">14</span> দাউদের কোমরে শুধুমাত্র একটি রেশমী এফোদ জড়ান ছিল। প্রভু পরমেশ্বরের গৌরবের জন্য তিনি সমস্ত শক্তি উজাড় করে মহা উল্লাসে ঘুরে ঘুরে নাচতে লাগলেন।</div>
<div class="v" id="v15"><span class="vn">15</span> এইভাবে তিনি সমস্ত ইসরায়েলীদের নিয়ে শোভাযাত্রা করে তূরী, ভেরী বাজিয়ে জয়ধ্বনি করতে করতে চুক্তিসিন্দুকটিকে জেরুশালেমে নিয়ে এলেন।</div>
<div class="v" id="v16"><span class="vn">16</span> <span class="br-p"><br><br></span>শহরের মধ্যে চুক্তিসিন্দুক আনার সময় শৌলের কন্যা মীখল জানালা দিয়ে দেখলেন, রাজা দাউদ ভক্তির আবেগে ঘুরে ঘুরে লাফিয়ে লাফিয়ে নাচছেন। দেখে, মীখলের মনে তাঁর প্রতি ঘৃণা জাগল।</div>
<div class="v" id="v17"><span class="vn">17</span> চুক্তিসিন্দুক রাখার জন্য দাউদ যে তাম্বুর ব্যবস্থা করেছিলেন বাহকেরা সেই তাম্বুটির মধ্যে সেটি এনে রাখল। তারপর দাউদ হোমবলি ও স্বস্ত্যয়ন বলি উৎসর্গ করলেন পরম ঈশ্বর প্রভুর সামনে।</div>
<div class="v" id="v18"><span class="vn">18</span> বলি উৎসর্গের ক্রিয়াকর্ম শেষ হলে দাউদ সর্বাধিপতি পরমেশ্বরের নামে প্রজাদের আশীর্বাদ করলেন।</div>
<div class="v" id="v19"><span class="vn">19</span> এবং ইসরায়েলী প্রজাদের সবাইকে খাদ্য বিতরণ করলেন। নারী-পুরুষ নির্বিশেষে প্রত্যেককে দেওয়া হল একটা করে রুটি, এক টুকরো ঝলসানো মাংস আর কিসমিসের পিঠে। তারপর সকলে নিজের নিজের বাড়িতে ফিরে গেল।<sup class="fnm"><a name="fnm5" href="#fn5">5</a></sup></div>
<div class="v" id="v20"><span class="vn">20</span> <span class="br-p"><br><br></span>সবশেষে দাউদ ফিরে গেলেন নিজের বাড়িতে, পরিবারের সবাইকে আশীর্বাদ জানাতে। শৌলের কন্যা মিখল বেরিয়ে এলেন দাউদকে অভ্যর্থনা করতে। বললেন, ইসরায়েলের দাসীদের সামনে নির্লজ্জ একটা মূর্খের এত আপনি নিজেকে উলঙ্গ করে দেখালেন।</div>
<div class="v" id="v21"><span class="vn">21</span> <span class="br-p"><br><br></span>দাউদ মীখলকে বললেন, আমি সেই পরম ঈশ্বর প্রভুর সামনেই নেচেছি, যিনি তোমার পিতা ও তাঁর পরিবারের লোকদের পরিবর্তে আমাকেই তাঁর প্রজা ইসরায়েলীদের শাসকরূপে নিয়োগ করেছেন। কাজেই, আমি পরম ঈশ্বর প্রভুর জন্য আরও নাচব এবং</div>
<div class="v" id="v22"><span class="vn">22</span> এর চেয়েও নিজেকে আরও নীচে নামাব। তুমি আমাকে তুচ্ছ ভাবতে পার কিন্তু তুমি যে দাসীদের কথা বললে, তাদের কাছে আমার সম্মান এতে আরও বেড়ে যাবে।</div>
<div class="v" id="v23"><span class="vn">23</span> <span class="br-p"><br><br></span>শৌলের কন্যা মিখল সারাজীবন নিঃসন্তান হয়ে রইলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> পাঠান্তর: যোদ্ধাদের কাছ থেকে</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:20 25:22'><!--endraw 1-->যাত্রা 25:22<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:90 7:1-2'><!--endraw 1-->১ শমু 7:1-2<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:130 26:4-5'><!--endraw 1-->১ বংশা 26:4-5<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:130 16:43'><!--endraw 1-->১ বংশা 16:43<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>