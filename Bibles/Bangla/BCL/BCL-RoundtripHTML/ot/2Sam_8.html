<html><head>
<meta http-equiv="Content-Type" content="text/html;charset=utf-8" />
<title>2Sam 8 &ndash; শমুয়েলের দ্বিতীয় পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 8);">
<div id="navbar"><a href="../index.html">পবিএ বাইবেল CL Bible</a> &ndash; <b>শমুয়েলের দ্বিতীয় পুস্তক</b> &ndash; <a href="2Sam_1.html">1</a> ... <a href="2Sam_6.html">6</a> <a href="2Sam_7.html">7</a> <b>8</b> <a href="2Sam_9.html">9</a> <a href="2Sam_10.html">10</a> ... <a href="2Sam_24.html">24</a> </div><hr>
<h1>2Sam 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দাউদের রাজ্যবিস্তার</h2><h2>(<b>130 18:1-17</b>)</h2><span class="vn">1</span> <span class="br-p"><br><br></span>কিছুদিন পর দাউদ ফিলিস্তিনীদের যুদ্ধে পরাজিত করে তাদের দেশ<sup class="fnm"><a name="fnm1" href="#fn1">1</a></sup> অধিকার করলেন। তারপর আক্রমণ করলেন মোয়াব। তারাও পরাজিত হল।</div>
<div class="v" id="v2"><span class="vn">2</span> তিনি মোয়াবের বন্দীদের তিন ভাগ করে তিন সারিতে মাটিতে শোয়ালেন, দুভাগ লোককে হত্যা করলেন এবং একভাগ লোককে বাঁচিয়ে রাখলেন। তারাই দাউদের বশ্যতা স্বীকার করে তাঁকে কর দিতে লাগল।</div>
<div class="v" id="v3"><span class="vn">3</span> এবার দাউদ আক্রমণ করলেন রেহবের পুত্র, সোবার রাজা হদ্‌দেষরকে। তিনি যাচ্ছিলেন ইউফ্রেটিস নদীর তীরবর্তী অঞ্চলের উপর দখল কায়েম করতে। যুদ্ধে হদ্‌দেষর পরাজিত হলেন।</div>
<div class="v" id="v4"><span class="vn">4</span> দাউদ তাঁর এক হাজার রথ, সাতশো অশ্বারোহী সৈন্য এবং কুড়ি হাজার পদাতিক সৈন্যকে বন্দী করলেন। এগুলির মধ্যে তিনি একশোটি রথের ঘোড়াকে বাদ দিয়ে বাকী রথের ঘোড়াগুলির পায়ের শিরা কেটে পঙ্গু করে দিলেন।</div>
<div class="v" id="v5"><span class="vn">5</span> সোবার রাজা হদদেষরকে সাহায্য করার জন্য দামাস্কাস থেকে সিরিয়ার সৈন্যবাহিনী এগিয়ে এল। দাউদ তাদেরও পরাজিত করলেন। যুদ্ধে তাদের বাইশ হাজার সৈন্য নিহত হল।</div>
<div class="v" id="v6"><span class="vn">6</span> দাউদ দামাস্কাস এলাকায় সৈন্যদলের ছাউনি ফেললেন। <span class="br-p"><br><br></span>সিরিয়ার লোকেরা তাঁর বশ্যতা স্বীকার করল এবং কর দিতে লাগল। এইভাবে প্রভু পরমেশ্বর দাউদকে সর্বত্র বিজয়ী করতে লাগলেন।</div>
<div class="v" id="v7"><span class="vn">7</span> হদ্‌দেষরের সেনাপতিদের সোনার ঢালগলিও দাউদ নিয়ে নিলেন এবং জেরুশালেমে নিয়ে এলেন।</div>
<div class="v" id="v8"><span class="vn">8</span> সেইসাথে হদদেষরের অধীনস্থ শহর বেতাহ্ ও বেরোথাই থেকে দাউদ প্রচুর পরিমাণে ব্রোঞ্জ নিয়ে এলেন।</div>
<div class="v" id="v9"><span class="vn">9</span> হামাথের রাজা তোয়ি যখন শুনলেন যে দাউদ হদ্‌দেষরের সৈন্যবাহিনীকে পরাস্ত করেছেন,</div>
<div class="v" id="v10"><span class="vn">10</span> তখন তিনি নিজের ছেলে যোরামকে রাজা দাউদের কাছে পাঠালেন হদদেষরকে যুদ্ধে পরাজিত করার জন্য অভিনন্দন ও অভিবাদন জানাতে। এই হদদেষরের সঙ্গে বহুবার তাঁর যুদ্ধ হয়েছে। যোরাম দাউদকে উপহার দেবার জন্য সঙ্গে এনেছিলেন সোনা, রূপো আর ব্রোঞ্জের পাত্র।</div>
<div class="v" id="v11"><span class="vn">11</span> <span class="br-p"><br><br></span>রাজা দাউদ সেগুলি এবং যে সমস্ত জাতিকে পরাজিত করে তিনি পদানত করেছিলেন, সেই ইদোম, মোয়াব, ফিলিস্তিয়া, আম্মোন, অমালেক এবং হদদেষরের কাছ থেকে লুঠে আনা সমস্ত সোনা-রূপো পরমেশ্বরের কাছে উৎসর্গ করলেন।</div>
<div class="v" id="v13"><span class="vn">13</span> লবণ উপত্যকায় আঠেরো হাজার ইদোমীক যুদ্ধে নিহত করে ফিরে এলে দাউদের খ্যাতি আর বেড়ে গেল।<sup class="fnm"><a name="fnm2" href="#fn2">2</a></sup></div>
<div class="v" id="v14"><span class="vn">14</span> <span class="br-p"><br><br></span>সারা ইদোম দেশে তিনি সৈন্যশিবির স্থাপন করলেন এবং ইদোমীরা তাঁর অধীন প্রজা হল। প্রভু পরমেশ্বর সব জায়গায় তাঁকে বিজয়ী করতে লাগলেন।</div>
<div class="v" id="v15"><span class="vn">15</span> দাউদ সমগ্র ইসরায়েলের উপর রাজত্ব করতে লাগলেন। তাঁর শাসন শৃঙ্খলায় প্রজারা ন্যায় ও সুবিচার পেতে লাগল।</div>
<div class="v" id="v16"><span class="vn">16</span> <span class="br-p"><br><br></span>সরূয়ার পুত্র যোয়াব হলেন প্রধান সেনাপতি। অহীলুদের পুত্র যিহোশাফট হলেন তথ্য বিভাগের অধিকর্তা।</div>
<div class="v" id="v17"><span class="vn">17</span> <span class="br-p"><br><br></span>অহীটুবের পুত্র সাদোক ও অবিয়াথারের পুত্র অহিমেলক যাজক এবং সরায় ছিলেন রাজসভা প্রধান সচিব।</div>
<div class="v" id="v18"><span class="vn">18</span> যিহোয়াদার পুত্র বনায় ছিলেন দাউদের দেহরক্ষীদলের<sup class="fnm"><a name="fnm3" href="#fn3">3</a></sup> অধ্যক্ষ এবং দাউদের পুত্রেরা ছিলেন পুরোহিত।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু: মেথেগ-আম্মাহ= অর্থ অস্পষ্ট</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:230 60:1'><!--endraw 1-->গীত 60<!--raw 1 bo --></a><!--endraw 1--> (শিরোনাম)</div>
<div class="fn"><sup class="fnt"><a name="fn3" href="#fnm3">3</a></sup> হিব্রু: করেথীয় ও পলেথীয়দের</div>
</div>
<!-- PARSED ABOVE; EDITING MAY BREAK PARSER -->
</body></html>