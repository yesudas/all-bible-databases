<html><head>
<meta http-equiv="Content-Type" content="text/html;charset=utf-8" />
<title>2Sam 9 &ndash; শমুয়েলের দ্বিতীয় পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 9);">
<div id="navbar"><a href="../index.html">পবিএ বাইবেল CL Bible</a> &ndash; <b>শমুয়েলের দ্বিতীয় পুস্তক</b> &ndash; <a href="2Sam_1.html">1</a> ... <a href="2Sam_7.html">7</a> <a href="2Sam_8.html">8</a> <b>9</b> <a href="2Sam_10.html">10</a> <a href="2Sam_11.html">11</a> ... <a href="2Sam_24.html">24</a> </div><hr>
<h1>2Sam 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দাউদ ও মফিবোশত</h2><span class="vn">1</span> <span class="br-p"><br><br></span>একদিন দাউদ জানতে চাইলেন, শৌলের বংশের আর কি কেউ বেঁচে আছে? যদি থাকে যোনাথনের মুখ চেয়ে তার জন্য আমি কিছু করতে চাই।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> <span class="br-p"><br><br></span>সেখানে সিবা নামে শৌলের পরিবারের এক কর্মচারী ছিল। তাকে দাউদের কাছে ডেকে আনা হল। দাউদ তাকে জিজ্ঞাসা করলেন, তুমিই কি সিবা? সে বলল, আজ্ঞে হ্যাঁ মহারাজ, আমিই সেই।</div>
<div class="v" id="v3"><span class="vn">3</span> তখন তিনি তাকে জিজ্ঞাসা করলেন, শৌলের বংশের কেউ কি বেঁচে আছে, যার কোন উপকার করে আমি ঈশ্বরের ইচ্ছা পালন করতে পারি? সিবা রাজাকে বলল, যোনাথনের একটি ছেলে বেঁচে আছে, সে খোঁড়া।<sup class="fnm"><a name="fnm2" href="#fn2">2</a></sup></div>
<div class="v" id="v4"><span class="vn">4</span> রাজা জিজ্ঞাসা করলেন, সে কোথায়? সিবা বলল, তিনি লো-দেবারে আম্মীয়েলের পুত্র মাখীরের বাড়ীতে আছেন।</div>
<div class="v" id="v5"><span class="vn">5</span> দাউদ তখন লোক পাঠিয়ে মাখীরের বাড়ী থেকে তাঁকে আনালেন।</div>
<div class="v" id="v6"><span class="vn">6</span> শৌলের পৌত্র, যোনাথনের পুত্র দাউদের কাছে এসে পরম শ্রদ্ধায় উবুড় হয়ে তাঁকে প্রণাম করলেন। দাউদ বললেন, মফিবোশত! তিনি বললেন, যে আজ্ঞে মহারাজ! আমি আপনার দাস।</div>
<div class="v" id="v7"><span class="vn">7</span> <span class="br-p"><br><br></span>দাউদ তাঁকে বললেন, ভয় পেয়ো না, আমি তোমার পিতা যোনাথনের খাতিরে তোমার জন্য কিছু করতে চাই। তোমার পিতামহ শৌলের সমস্ত ভূ-সম্পত্তি তোমায় ফিরিয়ে দেব এবং তুমি প্রতিদিন তুমি আমার সঙ্গে বসে খাবে।</div>
<div class="v" id="v8"><span class="vn">8</span> মফিবোশত আবার তাঁকে প্রণাম করে বললেন, মহারাজ, আমি একটা মরা কুকুর, তার বেশি কিছু নই। আমার প্রতি আপনার এত করুণা?</div>
<div class="v" id="v9"><span class="vn">9</span> <span class="br-p"><br><br></span>রাজা তখন শৌলের কর্মচারী সিবাকে বললেন, আমি তোমার মনিবের নাতিকে শৌল ও তাঁর বংশের যা কিছু ছিল, সব ফিরিয়ে দিলাম।</div>
<div class="v" id="v10"><span class="vn">10</span> তুমি তোমার পুত্রদের এবং দাসদের নিয়ে তার হয়ে জমি চাষ করবে। যা কিছু ফসল হবে তোমার মনিবের পৌত্রের বাড়ির এনে দেবে। কিন্তু মফিবোশত প্রতিদিন আমার সাথে খাবে। (সিবার পনেরোটি ছেলে ও কুড়িজন দাস ছিল)।</div>
<div class="v" id="v11"><span class="vn">11</span> <span class="br-p"><br><br></span>সিবা বলল, যে আজ্ঞে মহারাজ, আপনার দাস আপনার আদেশ অক্ষরে অক্ষরে পালন করবে। তখন থেকে মফিবোশত রাজপুত্রের মতই রাজার সঙ্গে একসাথে বসে খেতেন।</div>
<div class="v" id="v12"><span class="vn">12</span> মফিবোশতের একটি ছোট ছেলে ছিল। তার নাম ছিল মীখা। সিবার বাড়ীতে সকলে মফিবোশতের কর্মচারী হয়ে রইল।</div>
<div class="v" id="v13"><span class="vn">13</span> মফিবোশত রইলেন জেরুশালেমে রাজপুত্রের মত। তাঁর দুটি পা-ই খোঁড়া ছিল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:90 20:15-17'><!--endraw 1-->১ শমু 20:15-17<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:100 4:4'><!--endraw 1-->২ শমু 4:4<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>