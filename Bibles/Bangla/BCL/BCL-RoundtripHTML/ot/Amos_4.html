<html><head>
<meta http-equiv="Content-Type" content="text/html;charset=utf-8" />
<title>Amos 4 &ndash; নবী আমোসের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 4);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী আমোসের পুস্তক</b> &ndash; <a href="Amos_1.html">1</a> <a href="Amos_2.html">2</a> <a href="Amos_3.html">3</a> <b>4</b> <a href="Amos_5.html">5</a> <a href="Amos_6.html">6</a> ... <a href="Amos_9.html">9</a> </div><hr>
<h1>Amos 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শমরীয়ার নারীকুল:</h2><span class="vn">1</span> <span class="br-p"><br><br></span>শোন হে শমরীয়ার গিরিবিহারিণী বাশানের গাভীরা,তোমরা যারা দরিদ্রদের নির্যাতন কর, দীনহীনদের কর শোষণ,যারা নিজেদের স্বামীদের সর্বদা বল: ‘আনো, আরও আনো, আরও সুরা চাই’, শুনে রাখ তোমরা,</div>
<div class="v" id="v2"><span class="vn">2</span> সর্বাধিপতি প্রভু পরমেশ্বর আপন পবিত্রতার দিব্য দিয়ে বলেছেন, ঘনিয়ে আসছে সেই দিন, যেদিন হাতে বেড়ি দিয়ে তোমাদের নিয়ে যাওয়া হবে, বড়শীতে গেঁথে নিয়ে যাওয়া হবে তোমাদের শেষ জন পর্যন্ত।</div>
<div class="v" id="v3"><span class="vn">3</span> ভাঙ্গা প্রাচীরের ফাঁক দিয়ে তোমাদের সকলকে সোজাসুজি বের করে নিয়ে যাওয়া হবে, তোমরা নিক্ষিপ্ত হবে আবর্জনাস্তূপে। প্রভু পরমেশ্বর বলেন এ কথা।</div>
<div class="v" id="v4"><h2>ইসরায়েলের অবাধ্যতা</h2><span class="vn">4</span> <span class="br-p"><br><br></span>তোমরা বেথেলের পীঠস্থানে গিয়ে বরং পাপ বাড়াও, গিল্‌গলের পীঠস্থানে যাও, আরও বৃদ্ধি করপাপের মাত্রা। প্রতিদিন প্রভাতে বলি উৎসর্গ কর, তিনদিন অন্তর নিবেদন কর তোমাদের আয়ের দশমাংশ।</div>
<div class="v" id="v5"><span class="vn">5</span> কৃতজ্ঞতার নিদর্শনরূপে নিবেদন করখামির মেশানো ভোগ, সাড়ম্বরে ঘোষণা কর তোমাদের স্বতঃস্ফূর্তঅর্ঘ্যের কথা। হে ইসরায়েলকুল! এই সব করতেই তোমরা ভালবাস। সর্বাধিপতি প্রভু পরমেশ্বর বলেন এ কথা।</div>
<div class="v" id="v6"><span class="vn">6</span> <span class="br-p"><br><br></span>এই জন্যই আমি তোমাদের নগরগুলিতেদাঁতে কাটার কুটাগাছটিও রাখিনি, তোমাদের প্রতিটি জনপদে দিয়েছি খাদ্যাভাব, কিন্তু তবুও তোমরা ফিরে এলে না আমার কাছে। প্রভু বলেন এ কথা।</div>
<div class="v" id="v7"><span class="vn">7</span> ফসল পাকার তিন মাস আগে আমি তোমাদের দেশে বৃষ্টি রোধ করলাম, এক নগরে অতিবর্ষণ, অন্য নগরে অনাবৃষ্টি দিলাম, কত ক্ষেত হল প্লাবিত, কোনটি বাখরায় গেল শুকিয়ে।</div>
<div class="v" id="v8"><span class="vn">8</span> পানীয় জলের জন্য দুই বা তিনটি নগরের লোক অতি কষ্টে জড়ো হত এক নগরে, কিন্তু তাদের তৃষ্ণা মিটত না, তবুও তোমরা ফিরে এলে না আমার কাছে। প্রভু বলেন এ কথা।</div>
<div class="v" id="v9"><span class="vn">9</span> <span class="br-p"><br><br></span>ক্ষয়রোগ ও ছত্রাকে গাছপালা ধ্বংস করে আমি তোমাদের দণ্ড দিলাম, তোমাদের উদ্যান ও দ্রাক্ষাকুঞ্জগুলিও আমি ধ্বংস করলাম। পঙ্গপালের গ্রাসে নিঃশেষ হয়েছেতোমাদের ডুমুর ও জলপাই গাছগুলি। তবুও তোমরা ফিরে এলে না আমার কাছে।প্রভু বলেন এ কথা।</div>
<div class="v" id="v10"><span class="vn">10</span> <span class="br-p"><br><br></span>মিশরের মত তোমাদের দেশেও আমি মহামারী সংক্রামিত করেছি, তরবারির আঘাতে তোমাদেরতরুণ যোদ্ধাদের আমি করেছি নিধন, অশ্বারোহী বাহিনীকে বন্দী করে নিয়ে গিয়েছি তোমাদের ছাউনিতে সৈন্যদের গলিত শবের দুর্গন্ধ সহ্য করতে আমি তোমাদের বাধ্য করেছি। তবুও তোমরা ফিরে এলে না আমার কাছে। প্রভু বলেন এ কথা।</div>
<div class="v" id="v11"><span class="vn">11</span> <span class="br-p"><br><br></span>সদোম ও ঘমোরা যেমন ধ্বংস হয়েছিল, তেমনি তোমাদের আরও কয়েকটি জনপদ আমি ধ্বংস করেছি। অগ্নিকুণ্ড থেকে উদ্ধার করে আনা। একখণ্ড পোড়া কাঠের মত হয়েছিল তোমাদের দশা, তবুও তোমরা ফিরে এলে না আমার কাছে।প্রভু বলেন এ কথা।<sup class="fnm"><a name="fnm1" href="#fn1">1</a></sup></div>
<div class="v" id="v12"><span class="vn">12</span> সেইজন্য হে ইসরায়েলকুল! আমি তোমাদের এই দশা করব।যেহেতু তোমাদের এই অবস্থা আমি করব, সেইহেতু হে ইসরায়েলকুল, তোমাদের ঈশ্বরের সম্মুখীন হওয়ার জন্য তোমরা প্রস্তুত হও।</div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>তিনি পর্বতের উৎপত্তি করেন, <br><span class="br-ind"><br><span class="indent">&nbsp;</span></span>তিনিই করেন ঝড়ের সঞ্চার, <br><span class="br-ind"><br><span class="indent">&nbsp;</span></span>মানুষের কাছে তিনি প্রকাশ করেন তাঁর পরিকল্পনা, <br><span class="br-ind"><br><span class="indent">&nbsp;</span></span>ঊষার আলোককে তিনিই করেন তমসাবৃত, <br><span class="br-ind"><br><span class="indent">&nbsp;</span></span>পৃথিবীর শীর্ষস্থানগুলি তাঁর পদানত, <br><span class="br-ind"><br><span class="indent">&nbsp;</span></span>সর্বাধিপতি তিনি, ‘ইয়াহ্‌ওয়ে’ তাঁর নাম।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:10 19:24'><!--endraw 1-->আদি 19:24<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>