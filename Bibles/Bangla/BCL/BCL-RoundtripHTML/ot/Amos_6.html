<html><head>
<meta http-equiv="Content-Type" content="text/html;charset=utf-8" />
<title>Amos 6 &ndash; নবী আমোসের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 6);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী আমোসের পুস্তক</b> &ndash; <a href="Amos_1.html">1</a> ... <a href="Amos_4.html">4</a> <a href="Amos_5.html">5</a> <b>6</b> <a href="Amos_7.html">7</a> <a href="Amos_8.html">8</a> <a href="Amos_9.html">9</a> </div><hr>
<h1>Amos 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ধিক্ তোমাদের। যারা সিয়োনে আরামে আয়েসে রয়েছে,শমরিয়ার শৈলশিখরে যারা নিরাপদ বোধ করছ, ইসরায়েল জাতির মধ্যে যারা অভিজাত ও বিশিষ্ট,জনগণ যাদের শরণাগত,</div>
<div class="v" id="v2"><span class="vn">2</span> তোমরা কাল্‌নে-তে গিয়ে দেখ সেখান থেকে হমাৎ-রাব্বাতে যাও, তারপর ফিলিস্তিয়ার জনপদ গাত্‌-এ যাও, এই রাজ্যগুলির চেয়ে তোমাদের রাজ্য কি ভাল? তাদের এলাকা কি তোমাদের এলাকার চেয়ে বড়?</div>
<div class="v" id="v3"><span class="vn">3</span> তোমরা যারা অশুভ দিনকে ঠেকিয়ে রাখতে চাও অথচ জুলুমবাজীর শাসনকে এগিয়ে আনছ,</div>
<div class="v" id="v4"><span class="vn">4</span> গজদন্তের পালঙ্কে যারা শুয়ে থাক, আরাম কেদারায় হেলান দিয়ে যারা কাল কাটাও, পাল থেকে ভেড়া আর বাথান থেকে বাছুর এনে যারা ভুরিভোজের আয়োজন কর,</div>
<div class="v" id="v5"><span class="vn">5</span> বীণা বাজিয়ে যারা বিকট সুরে গান কর,দাউদের মত যারা নানা বাদ্যযন্ত্রের উদ্ভাবন কর,</div>
<div class="v" id="v6"><span class="vn">6</span> যারা প্রচুর পরিমাণে সুরা পান কর, গায়ে মাখ দামী আতর, যোষেফকুলের দুর্দশায় যাদের কোনও দুঃখ নেই,</div>
<div class="v" id="v7"><span class="vn">7</span> তোমরাই প্রথমে যাবে নির্বাসনে, আরামপ্রিয় বিলাসীদের হৈ-হল্লা স্তব্ধ হবে চিরতরে।</div>
<div class="v" id="v8"><span class="vn">8</span> <span class="br-p"><br><br></span>জগদীশ্বর প্রভু নিজের দিব্য দিয়ে শপথ করেছেন, সর্বাধিপতি প্রভু পরমেশ্বর বলেছেনঃ যাকোবকুলের দম্ভ আমি ঘৃণা করি, তাদের প্রাসাদগুলিও আমার ঘৃণার বস্তু, তাদের নগর ও তার মধ্যে যা কিছু আছে সবই আমি শত্রুর হাতে সমর্পণ করব।</div>
<div class="v" id="v9"><span class="vn">9</span> <span class="br-p"><br><br></span>কোনও বাড়িতে দশজন লোক থাকলে, তারা সকলেই মরবে।</div>
<div class="v" id="v10"><span class="vn">10</span> কোনও মৃত ব্যক্তির আত্মীয় তার শবদাহ করার জন্য মৃতদেহ ঘর থেকে বাইরে আনতে গিয়ে যদি অন্তঃপুরে কাউকে জিজ্ঞাসা করে, ‘ঘরে আর কেউ আছে কি?’ <span class="br-p"><br><br></span>—তখন সে উত্তর দেবে, ‘না, কেউ নেই।’ <span class="br-p"><br><br></span>সেই আত্মীয় তখন বলবে, ‘চুপ্‌, প্রভুর নাম উচ্চারণ করো না।’</div>
<div class="v" id="v11"><span class="vn">11</span> <span class="br-p"><br><br></span>কারণ প্রভুর নির্দেশে বৃহৎ প্রাসাদ যেমন হবে বিধ্বস্ত, ক্ষুদ্র কুটিরও তেমনি হবে চূর্ণবিচূর্ণ।</div>
<div class="v" id="v12"><span class="vn">12</span> পাহাড়ের উপরে কি ঘোড় দৌড় করা যায়? সমুদ্রবক্ষে কি কেউ বলদ দিয়ে লাঙ্গল চষে? কিন্তু তোমরা বিচারপদ্ধতিকে বিষাক্ত করে তুলেছ, ন্যায়বিচারকে করেছ কলুষিত।</div>
<div class="v" id="v13"><span class="vn">13</span> <span class="br-p"><br><br></span>তেমরা যারা অলীক বস্তুতে আনন্দ কর, যারা গর্ব করে বল, ‘আমরা নিজেদের ক্ষমতায় প্রতিপত্তি লাভ করেছি,’ হে ইসরায়েলকুল! আমি সেই তোমাদের বিরুদ্ধে এক জাতির অভ্যুত্থান ঘটাব, তারা হমাতের প্রবেশপথ থেকে আরাবা উপত্যকার নদীতীর পর্যন্ত সর্বত্র তোমাদের উৎপীড়ন করবে। সর্বাধিপতি প্রভু পরমেশ্বর বলেছেন এ কথা।</div>
</div>
<!-- PARSED ABOVE; EDITING MAY BREAK PARSER -->
</body></html>