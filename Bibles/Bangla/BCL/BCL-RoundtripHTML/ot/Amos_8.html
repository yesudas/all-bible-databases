<html><head>
<meta http-equiv="Content-Type" content="text/html;charset=utf-8" />
<title>Amos 8 &ndash; নবী আমোসের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 8);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী আমোসের পুস্তক</b> &ndash; <a href="Amos_1.html">1</a> ... <a href="Amos_6.html">6</a> <a href="Amos_7.html">7</a> <b>8</b> <a href="Amos_9.html">9</a> </div><hr>
<h1>Amos 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এক ঝুড়ি গ্রীষ্মশেষের ফল</h2><span class="vn">1</span> <span class="br-p"><br><br></span>প্রভু পরমেশ্বর আমাকে আর একটি দৃশ্য দেখালেন। আমি দেখলাম এক ঝুড়ি গ্রীষ্মশেষের ফল। প্রভু বললেন, আমোস, তুমি কি কিছু দেখছ?</div>
<div class="v" id="v2"><span class="vn">2</span> আমি বললাম, এক ঝুড়ি গ্রীষ্মশেষের ফল। তখন তিনি আমাকে বললেন, আমার প্রজা ইসরায়েলীদেরও শেষের দিন ঘনিয়ে এসেছে। আমি আর তাদের ক্ষমা করব না।</div>
<div class="v" id="v3"><span class="vn">3</span> সেদিন প্রাসাদের সঙ্গীতধ্বনি হাহাকারেপরিণত হবেঅসংখ্য মৃতদেহ সর্বত্র ছড়িয়ে থাকবে—নীরব, নিঃসাড়।—প্রভু বলেছেন এ কথা।</div>
<div class="v" id="v4"><span class="vn">4</span> <span class="br-p"><br><br></span>তোমরা যারা দরিদ্রদের পদদলিত করছ, দেশের দীনদুঃখীদের উচ্ছেদ করছ,</div>
<div class="v" id="v5"><span class="vn">5</span> তোমরা যারা বল, অমাবস্যা তিথি কখন গত হবে? কখন আমরা ফসল বিক্রী করতে পারব? বিশ্রামদিন কখন শেষ হবে? কখন আমরা আবার গম বেচা-কেনাশুরু করব? তখন আমরা এফার মাপ ছোট আর শেকেলের ওজন বেশী করব। দাঁড়িপাল্লায়<sup class="fnm"><a name="fnm1" href="#fn1">1</a></sup>9 কম ওজনে জিনিস কেনা বেচা করে লোক ঠকাব।</div>
<div class="v" id="v6"><span class="vn">6</span> টাকা দিয়ে অভাবী লোকদের এবং একজোড়া জুতোর বিনিময়ে গরীবদের কিনে রাখব, আর চিটে গম বিক্রী করব তাদের কাছে—তোমরা শুনে রাখ,</div>
<div class="v" id="v7"><span class="vn">7</span> <span class="br-p"><br><br></span>যাকোবের গর্বস্থল প্রভু শপথ করছেনঃ আমি এদের আচরণের কথা কখনও ভুলব না।</div>
<div class="v" id="v8"><span class="vn">8</span> এর ফলে সারা দেশ কি কেঁপে উঠবে না? দেশের অধিবাসীরা কি শোকাকুল হবে না? সারা দেশ নীলনদের মত জোয়ারে উত্তাল হয়ে উঠবে, নীলনদের মতই আবারতার বুকে নামবে ভাটা।</div>
<div class="v" id="v9"><span class="vn">9</span> প্রভু পরমেশ্বর বলেছেনঃ সেদিন মধ্যাহ্নে আমি সূর্যাস্ত ঘটাব, প্রখর দিবালোকময় সারা পৃথিবীকে করব অন্ধকারাচ্ছন্ন।</div>
<div class="v" id="v10"><span class="vn">10</span> তোমাদের আনন্দোৎসবের দিনগুলিকে আমি পরিণত করব শোকদিবসে, তোমাদের রম্যগীতি পরিণত হবেশোক গাথায়। তোমাদের কটিদেশে আমি পরাব জীর্ণবসন, প্রত্যেকের মস্তক করব মুণ্ডিত। একমাত্র পুত্রের শোকে লোকে যেমন আকুল হয়,সারা দেশকে আমি তেমনই শোকাকুল করব, তীব্র দুঃখের মাঝে শেষ হবে সেই দিন।</div>
<div class="v" id="v11"><span class="vn">11</span> <span class="br-p"><br><br></span>প্রভু পরমেশ্বর বলেছেনঃ ঘনিয়ে আসছে সেই দিন যেদিন এই দেশে আমি এক দুর্ভিক্ষ সৃষ্টি করব, সেই দুর্ভিক্ষ অন্নের কিম্বা পানীয় জলের নয়, তা হবে এমন এক আকাল যখন প্রভুর বাণী শুনতে পাওয়া যাবে না।</div>
<div class="v" id="v12"><span class="vn">12</span> এক সমুদ্র থেকে আর এক সমুদ্রের তীরে, উত্তরাঞ্চল থেকে পূর্বাঞ্চল পর্যন্ত লোকে খুঁজে বেড়াবে, প্রভুর নির্দেশ জানার জন্য এখানে সেখানে তারা ছুটাছুটি করবে, কিন্তু কোথাও পাবে না।</div>
<div class="v" id="v13"><span class="vn">13</span> সুকোমলমতি তরুণ তরুণী সেদিন তৃষ্ণায় মূর্চ্ছা যাবে।</div>
<div class="v" id="v14"><span class="vn">14</span> শমরীয়ার ইষ্টদেবী আশিমার নামে শফত করে যারা বলে ‘হে দান, তোমার দেবতাদের<sup class="fnm"><a name="fnm2" href="#fn2">2</a></sup> দিব্য’ কিম্বা ‘বের-শেবার ইষ্ট দেবতার দিব্য’—তাদের আমি রেহাই দেব না,তাদের পতন হবেই, আর কখনও উঠবে না তারা।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:350 12:7'><!--endraw 1-->হোশেয় 12:7<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> হিব্রু: তীর্থপথ</div>
</div>
<!-- PARSED ABOVE; EDITING MAY BREAK PARSER -->
</body></html>