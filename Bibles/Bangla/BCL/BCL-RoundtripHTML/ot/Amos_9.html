<html><head>
<meta http-equiv="Content-Type" content="text/html;charset=utf-8" />
<title>Amos 9 &ndash; নবী আমোসের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 9);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী আমোসের পুস্তক</b> &ndash; <a href="Amos_1.html">1</a> ... <a href="Amos_7.html">7</a> <a href="Amos_8.html">8</a> <b>9</b> </div><hr>
<h1>Amos 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বেদীর পাশে প্রভু</h2><span class="vn">1</span> <span class="br-p"><br><br></span>আমি আবার দেখলাম প্রভু বেদীর পাশে দাঁড়িয়ে আছেন। তিনি বললেনঃ তুমি স্তম্ভের চূড়ায় আঘাত হানো যেন চৌকাঠগুলো কেঁপে ওঠে। চূড়া ভেঙ্গে সকলের মাথার উপরে নিক্ষেপ কর। অবশিষ্ট যারা থাকবে তাদের আমি তরবারির আঘাতে বধ করব। তাদের কেউ-ই পালাতে পারবে না, রক্ষা পাবে না একজনও।</div>
<div class="v" id="v2"><span class="vn">2</span> তারা যদি গর্ত খুঁড়ে পাতালে গিয়ে আশ্রয় নেয় আমার হাত সেখান থেকেও তাদের ধরে আনবে। যদি তারা আকাশে ওঠে সেখান থেকেও আমি তাদের টেনে নামাব।</div>
<div class="v" id="v3"><span class="vn">3</span> কার্‌মেল পাহাড়ের চূড়ায় গিয়ে যদি তারা লুকায় আমি সেখানেও সন্ধান করে তাদের ধরে আনব। আমার সম্মুখ থেকে পালিয়ে গিয়ে তারা যদি সমুদ্রের তলদেশেও আশ্রয় নেয়, আমার নির্দেশে মহানাগ সেখানে তাদের দংশন করবে।</div>
<div class="v" id="v4"><span class="vn">4</span> শত্রুহস্তে বন্দী হয়ে তারা যদি নির্বাসনে যায়, আমার নির্দেশে তরবারি সেখানে তাদের নিধন করবে। আমার দৃষ্টি তাদের উপরে থাকবে অমঙ্গলের জন্য, মঙ্গলের জন্য নয়।</div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>সর্বাধিপতি প্রভুর স্পর্শে ধরণী বিগলিত হয়, <br><span class="br-ind"><br><span class="indent">&nbsp;</span></span>মর্ত্যবাসী সকলেই হয় শোকে ম্রিয়মান, <br><span class="br-ind"><br><span class="indent">&nbsp;</span></span>সারা পৃথিবী নীলনদের মত হয়ে ওঠে উত্তাল, <br><span class="br-ind"><br><span class="indent">&nbsp;</span></span>নীলনদের মতই আবার স্তিমিত হয় ভাটার টানে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তিনি অন্তরীক্ষে নির্মাণ করেছেন সোপান শ্রেণী, <br><span class="br-ind"><br><span class="indent">&nbsp;</span></span>পৃথিবীর উপর স্থাপন করেছেন চন্দ্রাতপ, <br><span class="br-ind"><br><span class="indent">&nbsp;</span></span>সাগরের জলরাশিকে আহ্বান করে তিনি <br><span class="br-ind"><br><span class="indent">&nbsp;</span></span>ধরাকে করেন প্লাবিত,‘ইয়াহ্‌ওয়ে’ তাঁর নাম। <br></div>
<div class="v" id="v7"><span class="vn">7</span> <span class="br-p"><br><br></span>প্রভু বলছেনঃ হে ইসরায়েলকুল,তোমরা কি আমার দৃষ্টিতে সুদানবাসীদের<sup class="fnm"><a name="fnm1" href="#fn1">1</a></sup> মত নও? আমিই কি মিশর থেকে ইসরায়েলীদের, ক্রীট দ্বীপ<sup class="fnm"><a name="fnm2" href="#fn2">2</a></sup> থেকে ফিলিস্তিনীদের এবং কীর থেকে সিরীয়দের উদ্ধার করে আনিনি?</div>
<div class="v" id="v8"><span class="vn">8</span> দেখ, সর্বাধিপতি প্রভু পরমেশ্বরের দৃষ্টি এই পাপকলুষিত রাজ্যের প্রতিনিবদ্ধ রয়েছে। ধরাপৃষ্ঠ থেকে আমি এই রাজ্য নিশ্চিহ্ন করব, তবে যাকোবকুলকে নিঃশেষে উচ্ছেদ করব না। প্রভু বলেছেন এ কথা।</div>
<div class="v" id="v9"><span class="vn">9</span> <span class="br-p"><br><br></span>প্রভু বলেছেনঃ আমার নির্দেশ ঘোষিত হবে, দেখ, কুলাতে করে যেমন শস্য ঝাড়া হয় সর্বজাতির মাঝে আমি তেমনি করেই ইসরায়েলকুলকে ঝাড়াই করব, কিন্তু তাদের একটি কণাও মাটিতে পড়বে না।</div>
<div class="v" id="v10"><span class="vn">10</span> আমার প্রজাদের মধ্যে যারা পাপী, যারা বলে ‘কোনও অমঙ্গল আমাদের কাছে ঘেঁষবে না, আমাদের কোনও অনিষ্ট হবে না’—তারা সকলেই অসিমুখে প্রাণ হারাবে।</div>
<div class="v" id="v11"><h2>ইসরায়েলের ভাবী পুনরুদ্ধার</h2><span class="vn">11</span> <span class="br-p"><br><br></span>সেদিন আমি দাউদের ভেঙ্গে পড়া কুটিরআবার গড়ে তুলব, আবার গাঁথব তাদের ভাঙ্গা প্রাচীর। তার ধসে পড়া স্থানগুলি সারিয়ে দেব, আগের মতই সেগুলিকে আবার গড়ে তুলব,<sup class="fnm"><a name="fnm3" href="#fn3">3</a></sup></div>
<div class="v" id="v12"><span class="vn">12</span> যেন তারা অবশিষ্ট ইদোমী এবং অন্যান্য জাতি, যারা আমার প্রজা বলে পরিচিত, তাদের উপর জয়লাভ করতে পারে। যিনি এই সকল কার্য সাধন করবেন, সেই ‘ইয়াহ্‌ওয়ে'ই বলেছেন এ কথা।</div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>প্রভু বলেছেনঃ দেখ, এমন দিন ঘনিয়ে আসছে যখন ফসল কাটা শেষ না হতেই চাষের কাজ শুরু হবে, <br><span class="br-ind"><br><span class="indent">&nbsp;</span></span>আঙুর পেষাই শেষ হবার আগেই আঙুরবীজ বোনার মরশুম এসে যাবে। <br><span class="br-ind"><br><span class="indent">&nbsp;</span></span>শৈলচূড়া থেকে ঝরে পড়বে সুমিষ্ট মদিরা, <br><span class="br-ind"><br><span class="indent">&nbsp;</span></span>পাহাড়ের গা বেয়ে বইতে থাকবে দ্রাক্ষারসের ধারা। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সেদিন আমি আমার প্রজা ইসরায়েলীদের বন্দিত্ব মোচন করব, <br><span class="br-ind"><br><span class="indent">&nbsp;</span></span>তারা তাদের বিধ্বস্ত জনপদগুলি <br><span class="br-ind"><br><span class="indent">&nbsp;</span></span>পুনর্গঠন করে সেখানে বসতি করবে, <br><span class="br-ind"><br><span class="indent">&nbsp;</span></span>তারা দ্রাক্ষাকুঞ্জ তৈরী করে দ্রাক্ষারসপান করবে, <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাদের নিজেদের দেশে আমি তাদের প্রতিষ্ঠিত করব, <br><span class="br-ind"><br><span class="indent">&nbsp;</span></span>আর যে দেশ আমি তাদের দান করেছি সেখান থেকে তারা আর কখনও উৎখাত হবে না। <br><span class="br-ind"><br><span class="indent">&nbsp;</span></span>তোমাদের আরাধ্য ঈশ্বর প্রভু পরমেশ্বর বলেছেন এ কথা।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সুদানবাসী: মতান্তরে কুল জাতি।</div>
<div class="fn"><sup class="fnt"><a name="fn2" href="#fnm2">2</a></sup> ক্রীটের পুরানো নাম ‘কাফতোর'।</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:510 15:16-18'><!--endraw 1-->প্রেরিত 15:16-18<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>