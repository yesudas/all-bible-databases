<html><head>
<meta http-equiv="Content-Type" content="text/html;charset=utf-8" />
<title>Dan 1 &ndash; নবী দানিয়েলের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Dan', 1);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী দানিয়েলের পুস্তক</b> &ndash; <b>1</b> <a href="Dan_2.html">2</a> <a href="Dan_3.html">3</a> ... <a href="Dan_12.html">12</a> </div><hr>
<h1>Dan 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->ইহুদীরা যখন এক বিধর্মী রাজার নিদারুণ অত্যাচারে ভীষণভাবে নিপীড়িত হচ্ছিল, দানিয়েলের পুস্তকটি সেই সময় লেখা। কাহিনী ও দর্শনের বিবরণ দিয়ে লেখক তাঁর সমকালীন লোকদের মনে এই আশা ও ভরসা জাগিয়ে অনুপ্রেরণা দিয়েছিলেন যে, ঈশ্বর ঐ স্বৈরাচারীর পতন ঘটাবেন এবং ঈশ্বরের প্রজাদের সার্বভৌম অধিকার পুনরুদ্ধার করবেন। <!--raw 1 bo --><p/><!--endraw 1-->পুস্তকটির দুটি প্রধান ভাগ: (1) দানিয়েল ও তাঁর নির্বাসিত জীবনের কয়েকজন সঙ্গীর কাহিনী, যাঁরা ঈশ্বরের উপর অকুণ্ঠ বিশ্বাস ও বাধ্যতার গুণে তাঁদের শত্রুদের উপর জয়লাভে সমর্থ হয়েছিলেন। এই কাহিনীগুলি ব্যাবিলনীয় ও পারসিক সম্রাটদের রাজত্বকালের কাহিনী। (2) দানিয়েলের দেখা পর পর প্রতীকী দর্শনগুলি কতকগুলি সাম্রাজ্যের পর পর উত্থান ও পতনের পূর্বাভাস যা শুরু হবে ব্যাবিলন থেকে এবং বিধর্মী অত্যাচারী রাজার পতন হবে। ঈশ্বরের প্রজাবৃন্দ বিজয়লাভ করবে। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়বস্তুর রূপরেখা<!--raw 1 bo --></b><!--endraw 1--> <!--raw 1 bo --><p/><!--endraw 1-->• দানিয়েল ও তাঁর বন্ধুরা <!--raw 1 bo --><a href='B:340 1:1-6:28'><!--endraw 1-->1:1-6:28<!--raw 1 bo --></a><!--endraw 1--> <!--raw 1 bo --><br/><!--endraw 1-->• দানিয়েলের দর্শন <!--raw 1 bo --><a href='B:340 7:1-11:45'><!--endraw 1-->7:1-11:45<!--raw 1 bo --></a><!--endraw 1--> <!--raw 1 bo --><br/><!--endraw 1-->  ক. চারটি জন্তু <!--raw 1 bo --><a href='B:340 7:1-28'><!--endraw 1-->7:1-28<!--raw 1 bo --></a><!--endraw 1--> <!--raw 1 bo --><br/><!--endraw 1-->  খ. মেষ ও ছাগ <!--raw 1 bo --><a href='B:340 8:1-9:27'><!--endraw 1-->8:1-9:27<!--raw 1 bo --></a><!--endraw 1--> <!--raw 1 bo --><br/><!--endraw 1-->  গ. স্বর্গদূত <!--raw 1 bo --><a href='B:340 10:1-11:45'><!--endraw 1-->10:1-11:45<!--raw 1 bo --></a><!--endraw 1--> <!--raw 1 bo --><br/><!--endraw 1-->  ঘ. অন্তিমকাল <!--raw 1 bo --><a href='B:340 12:1-13'><!--endraw 1-->12:1-13<!--raw 1 bo --></a><!--endraw 1-->
</div>
<div class="biblehtmlcontent verses" id="verses">
<div class="v" id="v1"><h2>দানিয়েল ও তাঁর সঙ্গীদের বিবরণ</h2><h2>(<b>340 1:1-6:28</b>)</h2><h2>নেবুকাডনেজারের রাজসভায় কয়েকজন তরুণ</h2><span class="vn">1</span> <span class="br-p"><br><br></span>যিহুদীয়ারাজ যিহোয়াকিমের রাজত্বকালের তখন তৃতীয় বৎসর। এই সময়ে ব্যাবিলনরাজ নেবুকাডনেজার জেরুশালেম আক্রমণ করলেন। চারদিক থেকে ঘিরে ফেললেন নগর।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> তিনি যিহোয়াকীমকে বন্দী করলেন ও মন্দিরের কিছু মূল্যবান সম্পদ লুণ্ঠন করলেন। জগদীশ্বর প্রভু এইভাবে নেবুকাডনেজারের হাতে যিহোয়াকিমের পতন ঘটালেন। নেবুকাডনেজার ব্যাবিলনে তাঁর আরাধ্য দেবতাদের মন্দিরে কিছু বন্দীকে নিয়ে গেলেন আর লুণ্ঠিত সম্পদ সেই মন্দিরের কোষাগারে জমা রাখলেন।<sup class="fnm"><a name="fnm2" href="#fn2">2</a></sup></div>
<div class="v" id="v3"><span class="vn">3</span> <span class="br-p"><br><br></span>প্রধান সচিব অস্পনসকে রাজা ইসরায়েলী বন্দীদের মধ্যে থেকে রাজবংশজাত ও উচ্চবংশের কয়েকজন তরুণকে বেছে নিতে বললেন।</div>
<div class="v" id="v4"><span class="vn">4</span> আদেশ হল, এই তরুণদের সুদর্শন ও বুদ্ধিমান হওয়া চাই। তারা হবে সুশিক্ষিত ও জ্ঞানার্জনে পটু। শরীরে থাকবে না কোন খুঁত। তারা হবে রাজসভাসদ হবার উপযুক্ত পুরুষ। তাদের ব্যাবিলনীয়দের ভাষা ও সাহিত্য শেখাবার দায়িত্ব পড়ল অস্পনসের উপর।</div>
<div class="v" id="v5"><span class="vn">5</span> রাজা নির্দেশ দিলেন, রাজসভার পারিষদবর্গের জন্য যে আহার্য ধার্য করা আছে এই তরুণেরা প্রতিদিন সেই একই খাদ্য-পানীয় গ্রহণ করবে। তিন বৎসর এইভাবে তাদের শিক্ষা চলবে।</div>
<div class="v" id="v6"><span class="vn">6</span> যাদের বেছে নেওয়া হল তাদের মধ্যে ছিল দানিয়েল, হনানিয়, মীশায়েল ও অসরিয় নামে চারজন যিহুদা বংশীয় তরুণ।</div>
<div class="v" id="v7"><span class="vn">7</span> প্রধান সচিব তাদের নাম রাখলেন যথাক্রমে বেল্টশৎসর, শদ্রক, মৈশক ও অবেদনগো।</div>
<div class="v" id="v8"><span class="vn">8</span> <span class="br-p"><br><br></span>দানিয়েল স্থির করলেন রাজার দেওয়া এই আহার্য গ্রহণ করে তিনি নিজেকে অশুচি করবেন না। তিনি এই বিষয়ে অস্পনসের অনুমতি চাইলেন।</div>
<div class="v" id="v9"><span class="vn">9</span> ঈশ্বর অস্পনসকে দানিয়েলের প্রতি সদয় করলেন।</div>
<div class="v" id="v10"><span class="vn">10</span> কিন্তু অস্পনস রাজার আদেশ অমান্য করতে সাহস করলেন না। তিনি দানিয়েলকে বললেনঃ দেখুন, আপনার খাদ্যতালিকা রাজা নিজে ঠিক করে দিয়েছেন। আপনার স্বাস্থ্য যদি অন্য তরুণদের মত সুস্থ সবল না হয়, তবে রাজা আমাকে মৃত্যুদণ্ড দেবেন।</div>
<div class="v" id="v11"><span class="vn">11</span> <span class="br-p"><br><br></span>তখন দানিয়েল ও তাঁর তিন বন্ধুর তত্ত্বাবধানের জন্য যে ব্যক্তিকে অস্পনস নিযুক্ত করেছিলেন, দানিয়েল তাঁর শরণাপন্ন হলেন।</div>
<div class="v" id="v12"><span class="vn">12</span> বললেনঃ অনুগ্রহ করে আমাদের দিন দশেকের জন্য পরীক্ষা করে দেখুন। আমাদের শুধু নিরামিষ খাদ্য ও পানের জন্য জল দেবেন।</div>
<div class="v" id="v13"><span class="vn">13</span> তারপর যে তরুণেরা রাজ সভাসদদের জন্য নির্দিষ্ট খাদ্য-পানীয় গ্রহণ করবে, তাদের চেহারার সঙ্গে আমাদের চেহারা মিলিয়ে দেখবেন। দেখে আপনি তখন যা ভাল বুঝবেন তাই করবেন।</div>
<div class="v" id="v14"><span class="vn">14</span> <span class="br-p"><br><br></span>তিনি দশদিনের জন্য তাঁদের পরীক্ষা করতে রাজী হলেন।</div>
<div class="v" id="v15"><span class="vn">15</span> নির্দিষ্ট সময়ের পর দেখা গেল যে যাদের রাজকীয় আহার দেওয়া হয়েছিল তাদের চেয়ে এই চারজন বেশী স্বাস্থ্যবান ও সবল।</div>
<div class="v" id="v16"><span class="vn">16</span> এই দেখে তিনি রাজকীয় খাদ্য পানীয়ের পরিবর্তে তাঁদের নিরামিষ আহারেরই ব্যবস্থা করলেন।</div>
<div class="v" id="v17"><span class="vn">17</span> <span class="br-p"><br><br></span>ঈশ্বর এই চার তরুণকে সাহিত্য ও দর্শনশাস্ত্রে ব্যুৎপত্তি দান করলেন। আর দানিয়েলকে তিনি আর একটি বিশেষ ক্ষমতা দান করলেন—স্বপ্ন ও দিব্যদর্শন ব্যাখ্যা করার ক্ষমতা।</div>
<div class="v" id="v18"><span class="vn">18</span> <span class="br-p"><br><br></span>রাজনির্ধারিত তিন বৎসর পার হলে অস্পনস এই সব তরুণদের নেবুকাডনেজারের কাছে উপস্থিত করলেন।</div>
<div class="v" id="v19"><span class="vn">19</span> রাজা প্রত্যেকের সঙ্গে কথাবার্তা বললেন। এদের মধ্যে দানিয়েল, হনানিয়, মীশায়েল ও অসরিয়কেই সকলের চেয়ে রাজার বেশী ভাল লাগল। তাই তাঁরা রাজসভাসদ হিসাবে গৃহীত হলেন।</div>
<div class="v" id="v20"><span class="vn">20</span> রাজা যে প্রশ্নই জিজ্ঞাসা করেন বা যে কোন সমস্যাই উত্থাপন করেন, দেখা যায় যে রাজ্যের যে কোন ভবিষ্যৎ-বক্তা বা জাদুকরের চেয়ে এই চারজন সে বিষয়ে দশগুণ বেশী অবগত।</div>
<div class="v" id="v21"><span class="vn">21</span> পারস্য সম্রাট কোরস যখন ব্যাবিলনকে পদানত করেন সেই সময় পর্যন্ত দানিয়েল রাজসভা অলঙ্কৃত করেছিলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:120 24:1'><!--endraw 1-->২ রাজা 24:1<!--raw 1 bo --></a><!--endraw 1-->; <!--raw 1 bo --><a href='B:140 36:5-7'><!--endraw 1-->২ বংশা 36:5-7<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:120 20:17-18'><!--endraw 1-->২ রাজা 20:17-18<!--raw 1 bo --></a><!--endraw 1-->; <!--raw 1 bo --><a href='B:120 24:10-16'><!--endraw 1-->24:10-16<!--raw 1 bo --></a><!--endraw 1-->; <!--raw 1 bo --><a href='B:140 36:10'><!--endraw 1-->২ বংশা 36:10<!--raw 1 bo --></a><!--endraw 1-->; <!--raw 1 bo --><a href='B:290 39:7-8'><!--endraw 1-->যিশা 39:7-8<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>