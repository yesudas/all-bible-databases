<html><head>
<meta http-equiv="Content-Type" content="text/html;charset=utf-8" />
<title>Dan 9 &ndash; নবী দানিয়েলের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Dan', 9);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী দানিয়েলের পুস্তক</b> &ndash; <a href="Dan_1.html">1</a> ... <a href="Dan_7.html">7</a> <a href="Dan_8.html">8</a> <b>9</b> <a href="Dan_10.html">10</a> <a href="Dan_11.html">11</a> <a href="Dan_12.html">12</a> </div><hr>
<h1>Dan 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>স্বজাতির জন্য দানিয়েলের প্রার্থনা</h2><span class="vn">1</span> <span class="br-p"><br><br></span>জেরেক্সের পুত্র মিডিয়া নিবাসী দারাউসের রাজত্বকালের কথা। তিনি ব্যাবিলনের রাজা ছিলেন। তাঁর রাজত্বের প্রথম বছর চলছে।</div>
<div class="v" id="v2"><span class="vn">2</span> যিরমিয়ের কাছে পরমেশ্বরের ঘোষণা অনুযায়ী যে সত্তর বছর জেরুশালেম বিধ্বস্ত হয়ে পড়ে থাকবে, আমি দানিয়েল, সেই সময়ের হিসাব নিয়ে ভাবনা চিন্তায় মগ্ন ছিলাম। শাস্ত্র অনুসন্ধান করছিলাম।<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> তারপর অনুতাপের চিহ্ন হিসাবে চটের কাপড় পরে, গায়ে ভস্ম মেখে উপবাস ও প্রার্থনায় রত হলাম।</div>
<div class="v" id="v4"><span class="vn">4</span> অনুতপ্ত হৃদয়ে প্রভু পরমেশ্বরের কাছে এইভাবে প্রার্থনা করলাম: <span class="br-p"><br><br></span>পরম পবিত্র মহান প্রভু পরমেশ্বর, সর্বোচ্চ সম্মান তোমারই প্রাপ্য। তোমার একনিষ্ঠ ভক্তদের প্রতি, তোমার অনুশাসন যারা শিরোধার্য করে আছে, তাদের প্রতি তোমার প্রেম অবিচল, তোমার সন্ধি চুক্তির প্রতিশ্রুতি রক্ষায় তুমি চিরবিশ্বস্ত।</div>
<div class="v" id="v5"><span class="vn">5</span> <span class="br-p"><br><br></span>আমরা পাপ করেছি, মন্দ পথে চলেছি, অন্যায় আচরণ করেছি। অমান্য করেছি তোমার অনুশাসন। তোমার নির্দেশিত সত্য পথ পরিহার করেছি।</div>
<div class="v" id="v6"><span class="vn">6</span> তোমার দাস প্রবক্তা নবীদের মাধ্যমে তুমিই যে আমাদের রাজাদের, প্রশাসকবর্গকে, আমাদের পূর্বপুরুষদের তথা সমগ্র জাতিকে এই সব কথা বলেছ, তা জেনেও আমরা সেই কথায় কর্ণপাত করিনি।</div>
<div class="v" id="v7"><span class="vn">7</span> হে প্রভু পরমেশ্বর, তুমি ন্যায়বান, ন্যায়সঙ্গত তোমার প্রতিটি কাজ। আমাদের এই অধঃপতনের জন্য আমরা নিজেরাই দায়ী। এ কথা জেরুশালেম তথা সমগ্র যিহুদীয়ার মানুষ ও দেশ দেশান্তরে বিক্ষিপ্ত সমস্ত ইসরায়েলীদের পক্ষে প্রযোজ্য। ইসরায়েলীদের এই শাস্তির জন্য তোমার প্রতি তাদের অবিশ্বস্ততাই দায়ী।</div>
<div class="v" id="v8"><span class="vn">8</span> হে প্রভু পরমেশ্বর, আমরা, আমাদের রাজন্যবর্গ, শাসক গোষ্ঠী ও পূর্বপুরুষের—সকলেই তোমার বিরুদ্ধে পাপ করেছি। এই গর্হিত আচরণের জন্য আমরা লজ্জা বোধ করছি।</div>
<div class="v" id="v9"><span class="vn">9</span> তুমি দয়াময় ও ক্ষমাশীল। কিন্তু আমরাই তোমার বিরুদ্ধে বিদ্রোহ করেছি।</div>
<div class="v" id="v10"><span class="vn">10</span> তোমার প্রবক্তা নবীদের মুখে তোমার অনুশাসন পালন করতে তুমি আমাদের বার বার বলে পাঠিয়েছ। আমরা কিন্তু সে কথায় কান দিই নি।</div>
<div class="v" id="v11"><span class="vn">11</span> সমগ্র ইসরায়েল জাতি তোমার বিধি-ব্যবস্থা অমান্য করে বিপথে গিয়েছে। তোমার কথা শুনতে চায়নি। আমাদের এই পাপের জন্যই তোমার দাস মোশির ধর্মব্যবস্থা অনুসারে তুমি আমাদের উপর অভিশাপ এনেছ।</div>
<div class="v" id="v12"><span class="vn">12</span> নবীদের মাধ্যমে তুমি আমাদের ও আমাদের শাসকবর্গকে যে শাস্তি দেবে বলেছিলে, সেই অনুসারেই শাস্তি দিয়েছ। জেরুশালেমকে যে নির্মম শাস্তি তুমি দিয়েছ সে রকম শাস্তি পৃথিবীর আর কোন নগর পায়নি।</div>
<div class="v" id="v13"><span class="vn">13</span> মোশির বিধানে উল্লিখিত প্রত্যেকটি শাস্তি আমরা পেয়েছি। তা সত্ত্বেও, হে জগদীশ্বর, আমরা পাপের পথ থেকে ফিরিনি, তোমার সত্য পথ ধরে চলিনি। তোমাকে প্রসন্ন করার কোন চেষ্টাই আমরা করিনি।</div>
<div class="v" id="v14"><span class="vn">14</span> হে আমাদের প্রভু পরমেশ্বর, আমাদের উপর রুষ্ট হয়ে তুমি নিয়ে এসেছ আমাদের অমঙ্গল। এ বিচার তোমার ন্যায্য বিচার। কিন্তু তবুও আমরা তোমার কথায় মন দিইনি।</div>
<div class="v" id="v15"><span class="vn">15</span> <span class="br-p"><br><br></span>হে প্রভু, আপন বাহুবলে তুমি আমাদের মিশর থেকে তুলে এনেছ। তোমার সে কীর্তি কে না জানে? তা সত্ত্বেও আমরা পাপ করেছি, অন্যায় করেছি।</div>
<div class="v" id="v16"><span class="vn">16</span> ক্ষমাশীল তুমি। সম্বরণ কর জেরুশালেমের উপর থেকে তোমার মহাক্রোধ। এ তোমারই নগরী জেরুশালেম, পবিত্র পর্বত।<sup class="fnm"><a name="fnm2" href="#fn2">2</a></sup> আমাদের পাপ, আমাদের পিতৃপুরুষের অনাচারের এই ফল দেখে প্রতিবেশী রাজ্যের মানুষ জেরুশালেমকে অবজ্ঞা করে। তোমার প্রজাদের করে তাচ্ছিল্য।</div>
<div class="v" id="v17"><span class="vn">17</span> অতএব অনুনয় করি, হে জগদীশ্বত, আমার মিনতি ও প্রার্থনায় কর্ণপাত কর। বিধ্বস্ত তোমার এই মন্দির আবার গড়ে তোল, লোকে জানুক তোমার মাহাত্ম্য, জানুক যে তুমিই প্রভু পরমেশ্বর।</div>
<div class="v" id="v18"><span class="vn">18</span> আমাদের প্রার্থনা শোন, হে ঈশ্বর। আমাদের দিকে মুখ তুলে চাও। চেয়ে দেখ আমাদের দুর্দশা। দেখ তোমার নামাঙ্কিত নগরীর দৈন্য দশা। আপন পু্ণ্যবলে তোমার কাছে এই মিনতি করার সাহস করি না। কিন্তু তুমি করুণার আকর, তাই আমাদের এই প্রার্থনা।</div>
<div class="v" id="v19"><span class="vn">19</span> মিনতি করি, প্রভু, শোন। ক্ষমা কর আমাদের। আমাদের কাতর নিবেদন, তোমার ক্ষমতা প্রকাশে তৎপর হও, আর বিলম্ব করো না। যেন সকলে দেখে যে তুমিই ঈশ্বর। নগরী ও নগরবাসী তোমারই নামে পরিচিত।</div>
<div class="v" id="v20"><h2>দানিয়েলের প্রার্থনার উত্তর</h2><span class="vn">20</span> <span class="br-p"><br><br></span>ক্রমাগত প্রার্থনা করে চলেছি। প্রার্থনায় নিজের ও স্বজাতির পাপ স্বীকার করলাম। তাঁর পবিত্র মন্দির সংস্কারের জন্য প্রভু পরমেশ্বরের চরণে অনুনয় করতে থাকলাম।</div>
<div class="v" id="v21"><span class="vn">21</span> এমন সময়ে সেখানে এলেন গাব্রিয়েল। আমি যেখানে ছিলাম সেখানে উড়ে এলেন তিনি। তখন ছিল সান্ধ্য নৈবেদ্যের সময়। ইনি সেইজন যাঁকে আমি আগের দর্শনে দেখেছিলাম।<sup class="fnm"><a name="fnm3" href="#fn3">3</a></sup></div>
<div class="v" id="v22"><span class="vn">22</span> তিনি বললেন, দানিয়েল আমি তোমাকে প্রজ্ঞা ও বোধশক্তি দিতে এসেছি। ঈশ্বর তোমার অনুনয় শুনে উত্তর দিয়েছেন। তুমি তাঁর প্রিয়পাত্র। তাই সেই দর্শনের ব্যাখ্যা করে বুঝিয়ে দিতে এসেছি। মন দিয়ে শোন।</div>
<div class="v" id="v24"><span class="vn">24</span> <span class="br-p"><br><br></span>তোমার স্বজাতিকে ও পবিত্র নগরকে পাপ ও দুষ্কর্ম থেকে মুক্ত করার জন্য ঈশ্বর সত্তর সপ্তাহ সময় দিয়েছেন। এই সময় পাপ ক্ষমা করা হবে। অন্যায়, অবিচার দূর করা হবে চিরতরে। প্রতিষ্ঠিত হবে ন্যায় বিচার। যে দিব্য দর্শন তুমি দেখেছ ও যে ভাববাণী শুনেছ সেগুলি সত্য হবে। পবিত্র স্থান আবার উৎসর্গিত হবে প্রভুর উদ্দেশে।</div>
<div class="v" id="v25"><span class="vn">25</span> ভাল করে বুঝে নাও: জেরুশালেমের পুনর্গঠনের আদেশ জারী হওয়ার সময় থেকে জাতির কর্ণধাররূপে ঈশ্বরের অভিষিক্ত ব্যক্তির আবির্ভাবের সময় পর্যন্ত সাত সপ্তাহকাল অতিবাহিত হবে। পথঘাট, নগর রক্ষার জন্য পরিখা সমেত জেরুশালেম আবার গড়ে উঠতে সময় লাগবে বাষট্টি সপ্তাহ। সময়টি কিন্তু হবে সঙ্কটময়।</div>
<div class="v" id="v26"><span class="vn">26</span> এই কাল পূর্ণ হলে পর ঈশ্বরের মনোনীত সেই নেতাকে অন্যায়ভাবে বধ করা হবে। এক শক্তিশালী শাসকের সৈন্যবাহিনীর আক্রমণে নগর, মন্দির সব আকস্মাৎ ধূলিসাৎ হয়ে যাবে। প্রবল বন্যার মত অন্তিমকাল ঘনিয়ে আসবে। সঙ্গে নিয়ে আসবে যুদ্ধ ও প্রলয় তাণ্ডব। এ সবই ঈশ্বর নিরূপিত।</div>
<div class="v" id="v27"><span class="vn">27</span> ঐ শাসক বহু লোকের সঙ্গে এক সপ্তাহের জন্য সন্ধিচুক্তি স্থাপন করবে। কিন্তু ঐ সপ্তাহের মাঝামাঝি সময় বলিদান ও নৈবেদ্য উৎসর্গ নিষিদ্ধ করবে। মন্দিরের উচ্চতম স্থানে সে ঘৃণ্য এক অশুচি প্রতীক স্থাপন করবে। পরিণামে ঈশ্বরের অমোঘ বিধানে তার চরম বিনাশ হবে অনিবার্য।<sup class="fnm"><a name="fnm4" href="#fn4">4</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:300 25:11'><!--endraw 1-->যির 25:11<!--raw 1 bo --></a><!--endraw 1-->; <!--raw 1 bo --><a href='B:300 29:10'><!--endraw 1-->29:10<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> পবিত্র আত্মা: সিয়োন পর্বতে।</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:490 1:19'><!--endraw 1-->লুক 1:19<!--raw 1 bo --></a><!--endraw 1-->,<!--raw 1 bo --><a href='B:490 1:26'><!--endraw 1-->26<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:340 11:31'><!--endraw 1-->দানি 11:31<!--raw 1 bo --></a><!--endraw 1-->; <!--raw 1 bo --><a href='B:340 12:11'><!--endraw 1-->12:11<!--raw 1 bo --></a><!--endraw 1-->; <!--raw 1 bo --><a href='B:470 24:15'><!--endraw 1-->মথি 24:15<!--raw 1 bo --></a><!--endraw 1-->; <!--raw 1 bo --><a href='B:480 13:14'><!--endraw 1-->মার্ক 13:14<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>