<html><head>
<meta http-equiv="Content-Type" content="text/html;charset=utf-8" />
<title>Deut 26 &ndash; দ্বিতীয় বিবরণ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 26);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় বিবরণ</b> &ndash; <a href="Deut_1.html">1</a> ... <a href="Deut_24.html">24</a> <a href="Deut_25.html">25</a> <b>26</b> <a href="Deut_27.html">27</a> <a href="Deut_28.html">28</a> ... <a href="Deut_34.html">34</a> </div><hr>
<h1>Deut 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>উৎপন্ন ফসলের অগ্রিমাংশ দানের বিধি</h2><span class="vn">1</span> <span class="br-p"><br><br></span>তোমাদের আরাধ্য ঈশ্বর প্রভু পরমেশ্বর যে দেশের অধিকার তোমাদের দেবেন, সেই দেশে গিয়ে তোমরা যখন বসতি স্তাপন করবে,</div>
<div class="v" id="v2"><span class="vn">2</span> তখন তাঁর দেওয়া সেই দেশের ভূমিতে উৎপন্ন ফসলের এক অংশ তোমরা সংগ্রহ করে একটি ঝুড়িতে রাখবে। তারপর তোমরা তোমাদের আরাধ্য ঈশ্বর প্রভু পরমেশ্বরের উপাসনার জন্য তাঁর মনোনীত স্থানে যাবে<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> এবং সেই সময়ে যে পুরোহিত থাকবেন, তাঁর কাছে গিয়ে বলবে, ‘আমি আজ আপনার আরাধ্য ঈশ্বর প্রভু পরমেশ্বরের সাক্ষাতে ঘোষণা করছি যে প্রভু পরমেশ্বর আমার পিতৃপুরুষদের কাছে যে দেশ দেওয়ার প্রতিশ্রুতি দিয়েছিলেন সেই দেশে আমি প্রবেশ করেছি।’</div>
<div class="v" id="v4"><span class="vn">4</span> পুরোহিত তখন তোমার হাত থেকে সেই ঝুড়িটি নিয়ে তোমাদের আরাধ্য ঈশ্বর প্রভু পরমেশ্বরের বেদীর সম্মুখে রাখবে।</div>
<div class="v" id="v5"><span class="vn">5</span> তারপর তুমি তাঁর সাক্ষাতে এই কথা উচ্চারণ করবে: ‘আমার পূর্বপুরুষ ছিলেন এক যাযাবর অরামীয়, তিনি তাঁর ক্ষুদ্র পরিবার নিয়ে মিশর গিয়ে প্রবাসী হয়েছিলেন। সেখানে তাঁর জনসংখ্যা বৃদ্ধি পেয়ে বিরাট শক্তিশালী এক জাতিতে পরিণত হল।</div>
<div class="v" id="v6"><span class="vn">6</span> তখন মিশরীরা আমাদের সঙ্গে নির্দয় ব্যবহার শুরু করল এবং আমাদের পীড়ন করতে লাগল, আমাদের তারা কঠোর দাস্যকর্মে নিযুক্ত করল।</div>
<div class="v" id="v7"><span class="vn">7</span> তখন আমরা আমাদের পিতৃপুরুষদের আরাধ্য ঈশ্বর প্রভু পরমেশ্বরের কছে আর্ত নিবেদন জানালাম, আর তিনি আমাদের আবেদন শুনলেন ও আমাদের দুর্দশা,শ্রম ও আমাদের উপরে যে উৎপীড়ন চলছিল, সবই দেখলেন।</div>
<div class="v" id="v8"><span class="vn">8</span> তখন প্রভু পরমেশ্বর তাঁর পরাক্রমী বাহু প্রসারণ করে ভয়াবহ এবং অত্যাশ্চর্য কীর্তিকলাপ সাধন করে, মিশর থেকে আমাদের উদ্ধার করলেন,</div>
<div class="v" id="v9"><span class="vn">9</span> এবং এইখানে এনে সুজলা সুফলা প্রাচুর্যময় এই দেশ আমাদের দিলেন।</div>
<div class="v" id="v10"><span class="vn">10</span> এখন হে প্রভু পরমেশ্বর, যে ভূমি আমাকে তুমি দিয়েছ সেই ভূমিতে উৎপন্ন প্রথম ফসল আমি এনেছি’। এরপর তুমি সেই ফসল তোমার আরাধ্য ঈশ্বর প্রভু পরমেশ্বরের সাক্ষাতে রেখে প্রণিপাত করে তাঁর আরাধনা করবে।</div>
<div class="v" id="v11"><span class="vn">11</span> তোমার আরাধ্য ঈশ্বর প্রভু পরমেশ্বর তোমাকে এবং তোমার পরিবারে যা কিছু ভাল জিনিস দিয়েছেন তার জন্য লেবীয়, তোমার পরিবারে বসবাসকারী বিদেশী এবং পরিবারের সকলকে নিয়ে তুমি আনন্দোৎসব করবে।</div>
<div class="v" id="v12"><h2>দশমাংশ দানের বিধি</h2><span class="vn">12</span> <span class="br-p"><br><br></span>তৃতীয় বৎসরে অর্থাৎ দশমাংশ দান করার বৎসরে, তোমার সংগৃহীত ফসলের দশমাংশ তুমি লেবীয়, প্রবাসী, অনাথ ও বিধবা যারা তোমাদের নগরে বাস করে তাদের ভরণ পোষণের জন্য দেবে,<sup class="fnm"><a name="fnm2" href="#fn2">2</a></sup></div>
<div class="v" id="v13"><span class="vn">13</span> তারপর তুমি তোমার আরাধ্য ঈশ্বর প্রভু পরমেশ্বরের সম্মুখে এসে বলবে, ‘আমার ফসলের পবিত্র অংশ আমি আমার বাড়ি থেকে স্থানান্তরিত করেছি এবং তোমার নির্দেশ অনুযায়ী লেবীয়, প্রবাসী, অনাথ ও বিধবাদের জন্য দান করেছি। আমি তোমার কোন নির্দেশ লঙ্ঘন করি নি বা ভুলে যাই নি।</div>
<div class="v" id="v14"><span class="vn">14</span> সেই দশমাংশ থেকে আমি শোক পালনের সময়ে কিছু খাই নি বা অশৌচ অবস্থায় তার কিছু স্থানান্তরিত করি নি কিংবা মৃতের উদ্দেশে তার কোন অংশ আমি উৎসর্গ করি নি। আমার আরাধ্য ঈশ্বর প্রভু পরমেশ্বরের বাক্য আমি পালন করেছি এবং তোমার নির্দেশ মতই আমি সব কাজ করেছি।</div>
<div class="v" id="v15"><span class="vn">15</span> তোমার পবিত্র আবাস স্বর্গ থেকে তুমি দৃষ্টিপাত কর এবং তোমার প্রজা ইসরায়েলীদের ও সুজলা সুফলা প্রাচুর্যময় এই দেশ, যা আমাদের পূর্বপুরুষদের তুমি দেবে বলে প্রতিশ্রুতি দিয়েছিলে, সেই দেশের প্রতি আশীর্বাদ কর।’</div>
<div class="v" id="v16"><h2>প্রভু পরমেশ্বরের মনোনীত প্রজা</h2><span class="vn">16</span> <span class="br-p"><br><br></span>এই সমস্ত বিধি ও অনুশাসন মেনে চলার নির্দেশ তোমাদের আরাধ্য ঈশ্বর প্রভু পরমেশ্বর আজ তোমাদের দিলেন। তোমরা সর্বান্তঃকরণে এগুলি পালন করবে।</div>
<div class="v" id="v17"><span class="vn">17</span> প্রভু পরমেশ্বরের সম্পর্কে আজ তোমরা ঘোষণা করলে যে তিনিই তোমাদের ঈশ্বর। তোমরা তাঁর নির্দেশিত পথেই চলবে এবং তাঁর বিধি, অনুশাসন ও নির্দেশ পালন করবে।</div>
<div class="v" id="v18"><span class="vn">18</span> আর প্রভু পরমেশ্বরও তোমাদের সম্পর্কে ঘোষণা করেছেন যে তোমাদের প্রতি তাঁর প্রতিশ্রুতি অনুযায়ী তোমরা তাঁর মনোনীত বিশিষ্ট প্রজা। তোমরা তাঁর নির্দেশ মেনে চলবে,<sup class="fnm"><a name="fnm3" href="#fn3">3</a></sup></div>
<div class="v" id="v19"><span class="vn">19</span> এবং তিনি তাঁর সৃষ্ট সর্বজাতির ঊর্ধ্বে সম্মান, খ্যাতি ও গৌরবের আসনে তোমাদের প্রতিষ্ঠিত করবেন। তোমাদের আরাধ্য ঈশ্বর প্রভু পরমেশ্বরের বাক্য অনুসারে তোমরা হবে তাঁর উদ্দেশে মনোনীত পবিত্র এক জাতি।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:20 23:19'><!--endraw 1-->যাত্রা 23:19<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:50 14:28-29'><!--endraw 1-->দ্বি.বি. 14:28-29<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:20 19:5'><!--endraw 1-->যাত্রা 19:5<!--raw 1 bo --></a><!--endraw 1-->; <!--raw 1 bo --><a href='B:50 4:20'><!--endraw 1-->দ্বি.বি. 4:20<!--raw 1 bo --></a><!--endraw 1-->; <!--raw 1 bo --><a href='B:50 7:6'><!--endraw 1-->7:6<!--raw 1 bo --></a><!--endraw 1-->; <!--raw 1 bo --><a href='B:50 14:2'><!--endraw 1-->14:2<!--raw 1 bo --></a><!--endraw 1-->; <!--raw 1 bo --><a href='B:630 2:14'><!--endraw 1-->তীত 2:14<!--raw 1 bo --></a><!--endraw 1-->; <!--raw 1 bo --><a href='B:670 2:9'><!--endraw 1-->১ পিতর 2:9<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>