<html><head>
<meta http-equiv="Content-Type" content="text/html;charset=utf-8" />
<title>Deut 29 &ndash; দ্বিতীয় বিবরণ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 29);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় বিবরণ</b> &ndash; <a href="Deut_1.html">1</a> ... <a href="Deut_27.html">27</a> <a href="Deut_28.html">28</a> <b>29</b> <a href="Deut_30.html">30</a> <a href="Deut_31.html">31</a> ... <a href="Deut_34.html">34</a> </div><hr>
<h1>Deut 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>মোয়াব দেশে থাকতে ইসরায়েলীদের সঙ্গে সম্বন্ধ স্থাপন করে প্রভু পরমেশ্বর মোশিকে যে সব নির্দেশ দিয়েছিলেন সেগুলি ছাড়াও সিনাই পর্বতে প্রভু পরমেশ্বর ইসরায়েলীদের সঙ্গে যে সম্বন্ধ স্থাপন করেছিলেন, এ হল তারই বয়ান।</div>
<div class="v" id="v2"><h2>চতুর্থ বক্তৃতা</h2><h2>মোশির শেষ আবেদন</h2><span class="vn">2</span> <span class="br-p"><br><br></span>মোশি ইসরায়েলীদের সকলকে ডেকে বললেন, তোমরা মিশর দেশে থাকতে প্রভু পরমেশ্বর ফারাও, তাঁর সমস্ত কর্মচারী ও সমগ্র দেশের যে দুর্দশা করেছিলেন তা তোমরা স্বচক্ষে দেখেছ।</div>
<div class="v" id="v3"><span class="vn">3</span> সেই সব মহাপরীক্ষা, অলৌকিক কীর্তিকলাপ এ অদ্ভুত নিদর্শনও তোমরা দেখেছ,</div>
<div class="v" id="v4"><span class="vn">4</span> কিন্তু প্রভু পরমেশ্বর আজও তোমাদের উপলব্ধি করার মন, দেখার চোখ ও শোনার মত কান দেন নি।</div>
<div class="v" id="v5"><span class="vn">5</span> চল্লিশ বছর ধরে আমি প্রান্তরে তোমাদের পরিচালনা করেছি, এর মধ্যে তোমাদের বসন জীর্ণ হয় নি কিম্বা তোমাদের পায়ের জুতো পুরানো হয় নি।</div>
<div class="v" id="v6"><span class="vn">6</span> তোমরা রুটি খাও নি, সুরা কিম্বা উত্তেজক কোন পানীয় পান কর নি, আর এর দ্বারাই তোমাদের জানা উচিত যে আমিই তোমাদের আরাধ্য ঈশ্বর প্রভু পরমেশ্বর।</div>
<div class="v" id="v7"><span class="vn">7</span> <span class="br-p"><br><br></span>তোমরা এখানে আসার পর হিষবোণের রাজা সিহোন ও বাশানের রাজা ওগ আমাদের বিরুদ্ধে যুদ্ধ করতে এসেছিল কিন্তু আমরা তাদের পরাস্ত করেছি।<sup class="fnm"><a name="fnm1" href="#fn1">1</a></sup></div>
<div class="v" id="v8"><span class="vn">8</span> তাদের দেশ দখল করে আমরা রূবেণ ওগাদ গোষ্ঠী এবং মনঃশি গোষ্ঠীর অর্ধেক লোকজনের মধ্যে উত্তরাধিকার স্বরূপ বন্টন করে দিয়েছি।<sup class="fnm"><a name="fnm2" href="#fn2">2</a></sup></div>
<div class="v" id="v9"><span class="vn">9</span> সুতরাং তোমাদের সকল প্রচেষ্টায় সাফল্য অর্জনের জন্যই এই সম্বন্ধের সমস্ত শর্ত তোমরা সযত্নে পালন করবে।</div>
<div class="v" id="v10"><span class="vn">10</span> <span class="br-p"><br><br></span>আজ তোমরা সকলে তোমাদের আরাধ্য ঈশ্বর প্রভু পরমেশ্বরের সম্মুখে দাঁড়িয়ে আছ, তোমাদের গোষ্ঠীপতিরা প্রবীণ নেতৃবৃন্দ ও কর্মকর্তারা,</div>
<div class="v" id="v11"><span class="vn">11</span> ইসরায়েল কুলের সমস্ত পুরুষ, বালক-বালিকা ও তোমাদের পত্নীরা, তোমাদের ছাউনিতে বিদেশী যারা কাঠ কাটে ও জল বয়ে আনে সকলেই উপস্থিত আছে,</div>
<div class="v" id="v12"><span class="vn">12</span> এবং তোমাদের আরাধ্য ঈশ্বর প্রভু পরমেশ্বর তোমাদের সঙ্গে আজ যে সম্বন্ধের শর্ত স্থির করতে চলেছেন তোমরা শপথ করে তা গ্রহণ করতে রাজী আছ।</div>
<div class="v" id="v13"><span class="vn">13</span> এই সম্বন্ধের ফলে তোমরা আজ থেকে তাঁর প্রজা হবে এবং তিনি হবেন তোমাদের ঈশ্বর—এই প্রতিশ্রুতি তিনি তোমাদের দিয়েছিলেন এবং তোমাদের পিতৃপুরুষ অব্রাহম, ইস্‌হাক ও যাকোবের কাছে এই শপথই তিনি করেছিলেন।</div>
<div class="v" id="v14"><span class="vn">14</span> আমি যে শুধু তোমাদের সঙ্গেই এই সম্বন্ধ স্থাপন করছি ও তোমাদের কাছেই এই শপথ করছি তা নয়,</div>
<div class="v" id="v15"><span class="vn">15</span> কিন্তু যারা আজ আমাদের সঙ্গে আমাদের আরাধ্য ঈশ্বর প্রভু পরমেশ্বরের সম্মুখে দাঁড়িয়ে আছে এবং যারা আজ আমাদের সঙ্গে নেই,তাদেরও সকলের সঙ্গে করছি।</div>
<div class="v" id="v16"><span class="vn">16</span> <span class="br-p"><br><br></span>তোমরা জান মিশরে আমরা কিভাবে জীবন যাপন করতাম। বিভিন্ন জাতির মধ্য দিয়ে আসার সময়</div>
<div class="v" id="v17"><span class="vn">17</span> তাদের ঘৃণার্হ বস্তুগুলি—কাঠ, পাথর, রূপো ও সোনা দিয়ে তৈরী তাদের অসার প্রতিমাগুলি তোমরা দেখেছ।</div>
<div class="v" id="v18"><span class="vn">18</span> তোমাদের মধ্যে কোন পুরুষ কিম্বা কোন নারী, কোন পরিবার কিম্বা গোষ্ঠী যদি থাকে, যাদের চিত্ত আমাদের আরাধ্য ঈশ্বর প্রভু পরমেশ্বরের প্রতি বিমুখ হয়ে ঐ সমস্ত জাতির দেবতাদের পূজা করার জন্য উৎসুক হয়ে থাকে, যদি এই রকম তিক্ত ও বিষবৃক্ষের মূল তোমাদের মধ্যে থেকে থাকে,<sup class="fnm"><a name="fnm3" href="#fn3">3</a></sup></div>
<div class="v" id="v19"><span class="vn">19</span> তাহলে সে যখন এই শপথবাক্য শুনবে তখন হয়তো মনে মনে সে নিজের স্বস্তিবাচন করে বলবে, ‘দুরন্ত মনের বাসনা অনুযায়ী চললেও আমি নিরাপদেই থাকব।’— কিন্তু এর ফলে ভালো-মন্দ সকলেরই ধ্বংস ডেকে আনা হবে।</div>
<div class="v" id="v20"><span class="vn">20</span> প্রভু পরমেশ্বর তাকে ক্ষমা করবেন না, তাঁর তীব্র রোষানল সেই ব্যক্তির বিরুদ্ধে ধূমায়িত হয়ে উঠবে এবং এই পুস্তকে লিখিত সমস্ত অভিশাপ তার উপর বর্তাবে। পৃথিবীর বুক থেকে প্রভু পরমেশ্বর তার নাম মুছে ফেলবেন।</div>
<div class="v" id="v21"><span class="vn">21</span> এই বিধানপুস্তকে বর্ণিত সম্বন্ধ স্থাপনের শপথবাক্য অনুযায়ী সমস্ত অভিশাপ তার উপরে বর্ষণ করার জন্য প্রভু পরমেশ্বর ইসরায়েলীদের সকল গোষ্ঠীর মধ্য থেকে তাকে পৃথক করবেন।</div>
<div class="v" id="v22"><span class="vn">22</span> <span class="br-p"><br><br></span>পরবর্তী প্রজন্ম, তোমাদের ভাবী বংশধরেরা, এবং দূরবর্তী দেশ থেকে আগত বিদেশীরা এই দেশের দুর্দশা এবং এখানকার অধিবাসীদের প্রভু পরমেশ্বর যে ব্যাধি দ্বারা আক্রান্ত করেছেন সব দেখবে,</div>
<div class="v" id="v23"><span class="vn">23</span> প্রভু তাঁর রোষ ও ক্রোধে সদোম, ঘমোরা, আদ্‌মা ও সবোয়িম নগরগুলি যে ভাবে ধ্বংস করেছিলেন সেইভাবে এদেশেও জ্বলন্ত গন্ধক ও লবণ বর্ষণে এমন ভাবে দগ্ধ হবে যে এখানে কোন কিছু বপন করা যাবে না, কোন তৃণগুল্মও উৎপন্ন হবে না।<sup class="fnm"><a name="fnm4" href="#fn4">4</a></sup></div>
<div class="v" id="v24"><span class="vn">24</span> এসব দেখে তারা এবং সর্বজাতির লোকই তখন বলবে, প্রভু পরমেশ্বর এ দেশের এমন দশা কেন করলেন? কি কারণে প্রজ্বলিত হল তাঁর এমন ভয়ঙ্কর ক্রোধ?</div>
<div class="v" id="v25"><span class="vn">25</span> লোকে তখন বলবে এদের পিতৃপুরুষদের আরাধ্য ঈশ্বর প্রভু পরমেশ্বর মিশর থেকে তাদের উদ্ধার করে আনার পর তাদের সঙ্গে যে সম্বন্ধ স্থাপন করেছিলেন, সেই সম্বন্ধের শর্ত এরা অমান্য করেছিল, তার ফলে এই অবস্থা।</div>
<div class="v" id="v26"><span class="vn">26</span> এরা প্রভু পরমেশ্বরের নিষিদ্ধ অন্যান্য দেবতাদের পূজা করতে শুরু করেছিল, এই দেবতাদের তারা জানত না।</div>
<div class="v" id="v27"><span class="vn">27</span> তাই এই দেশের বিরুদ্ধে প্রভু পরমেশ্বরের ক্রোধ প্রজ্বলিত হয়েছিল এবং এই পুস্তকে বর্ণিত সমস্ত অভিশাপ তিনি এই দেশের উপর বর্ষণ করেছিলেন।</div>
<div class="v" id="v28"><span class="vn">28</span> প্রচণ্ড রোষ ও ক্রোধে প্রভু এদেশ থেকে এদের উৎপাটন করে অন্য দেশে নির্বাসিত করেছেন, আজ পর্যন্ত তারা সেখানেই আছে।</div>
<div class="v" id="v29"><span class="vn">29</span> <span class="br-p"><br><br></span>নিগূঢ় সমস্ত বিষয় আমাদের আরাধ্য ঈশ্বর প্রভু পরমেশ্বরের অধিকারভুক্ত, কিন্তু যা কিছু প্রকাশিত তার সব কিছুর উপরই আমাদের ও আমাদের সন্তান সন্ততিদের চিরকাল অধিকার থাকবে। এই বিধিব্যবস্থার সব কিছুই আমাদের পালন করতে হবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:40 21:21-35'><!--endraw 1-->গণনা 21:21-35<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:40 32:33'><!--endraw 1-->গণনা 32:33<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:650 12:15'><!--endraw 1-->হিব্রু 12:15<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:10 19:24-25'><!--endraw 1-->আদি 19:24-25<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>