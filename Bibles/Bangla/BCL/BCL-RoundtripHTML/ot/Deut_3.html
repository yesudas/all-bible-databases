<html><head>
<meta http-equiv="Content-Type" content="text/html;charset=utf-8" />
<title>Deut 3 &ndash; দ্বিতীয় বিবরণ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 3);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় বিবরণ</b> &ndash; <a href="Deut_1.html">1</a> <a href="Deut_2.html">2</a> <b>3</b> <a href="Deut_4.html">4</a> <a href="Deut_5.html">5</a> ... <a href="Deut_34.html">34</a> </div><hr>
<h1>Deut 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরায়েলীদের হাতে রাজা ওগ্ পরাজিত</h2><h2>(<b>40 21:31-35</b>)</h2><span class="vn">1</span> <span class="br-p"><br><br></span>তারপর আমরা সেখান থেকে ফিরে বাশানের পথে এগিয়ে চললাম। বাশানের রাজা ওগ্ তাঁর সমস্ত সৈন্যসামন্ত নিয়ে আমাদের সঙ্গে যুদ্ধ করার জন্য ইদ্রিয়ীতে এলেন।</div>
<div class="v" id="v2"><span class="vn">2</span> প্রভু পরমেশ্বর তখন আমাকে বললেন, তুমি ওকে ভয় করো না। এর সমস্ত প্রজা ও রাজ্যসমেত এতে আমি তোমাদের হাতে সমর্পণ করলাম। ইমোরীদের হিষ্‌বোণ নিবাসী রাজা সিহোনের যে দশা তোমরা করেছ, এরও সেই দশা করবে।</div>
<div class="v" id="v3"><span class="vn">3</span> এইভাবে আমাদের আরাধ্য ঈশ্বর প্রভু পরমেশ্বর বাশানের রাজা ওগ্ এবং তাঁর সমস্ত প্রজাবর্গকে আমাদের হাতে সমর্পণ করলেন। আমরা তাঁকে আক্রমণ করে তাঁর একজন লোককেও অবশিষ্ট রাখলাম না।</div>
<div class="v" id="v4"><span class="vn">4</span> সেই সময় আমরা তাঁর সমস্ত নগর অধিকার করে নিলাম। তাদের কোন নগর আমাদের অনধিকৃত রইল না। তাদের ষাটটি নগর, সমগ্র আর্গোব অঞ্চল, বাশানের রাজা ওগের রাজ্য আমরা অধিকার করলাম।</div>
<div class="v" id="v5"><span class="vn">5</span> এই নগরগুলি উঁচু প্রাচীর দিয়ে ঘেরা এবং দ্বার ও অর্গল দ্বারা সুরক্ষিত ছিল। এ ছাড়াও অরক্ষিত জনপদ অনেক ছিল।</div>
<div class="v" id="v6"><span class="vn">6</span> আমরা হিষ্‌বোণের রাজা সিহোনের প্রতি যেমন করেছিলাম তেমনি এদেরও নিঃশেষে সংহার করলাম। নরী পুরুষ ও শিশু নির্বিশেষে সকলকে হত্যা করে আমরা তাদের নগরগুলি ধ্বংস করলাম।</div>
<div class="v" id="v7"><span class="vn">7</span> কিন্তু পশুপাল এবং আমাদের অধিকৃত নগরগুলি থেকে লুন্ঠিত জিনিসপত্র আমরা নিজেদের জন্য রাখলাম।</div>
<div class="v" id="v8"><span class="vn">8</span> সেই সময়ে আমরা জর্ডনের পূর্বতীরে ইমোরীদের দুই রাজার অধীনস্থ আর্ণোন উপত্যকা থেকে হার্মোন পর্বত পর্যন্ত সমগ্র এলাকা অধিকার করে নিলাম।</div>
<div class="v" id="v9"><span class="vn">9</span> (সীদোনের লোকেরা হার্মোন পর্বতকে বলে সিরিয়োন এবং ইমোরীরা বলে সেনীর)।</div>
<div class="v" id="v10"><span class="vn">10</span> সমভূমির সমস্ত নগর, সল্‌খা ও ইদ্রিয়ী পর্যন্ত গিলিয়দ ও বাশানের সমগ্র অঞ্চল এবং বাশানের রাজা ওগের রাজ্যের অন্তর্গত সমস্ত নগর আমরা অধিকার করলাম।</div>
<div class="v" id="v11"><span class="vn">11</span> <span class="br-p"><br><br></span>(রফায়িমদের শেষ বংশধর একমাত্র বাশানের রাজা ওগ্‌ই অবশিষ্ট ছিলেন। তাঁর পালঙ্কটি ছিল লোহার। মানুষের হাতের মাপে সেটি ছিল নয় হাত লম্বা ও চার হাত চওড়া। আম্মোনীদের নগর রব্বায় সেটি এখনও আছে।)</div>
<div class="v" id="v12"><span class="vn">12</span> <span class="br-p"><br><br></span>সেই সময়ে আমরা এই দেশ অধিকার করে আর্ণোন উপত্যকার আরোয়ের পর্যন্ত এবং গিলিয়দ প্রদেশের অর্ধেক ও সেখানকার নগরগুলি আমি রূবেণ ও গাদের বংশধরদের দিলাম।</div>
<div class="v" id="v13"><span class="vn">13</span> আর গিলিয়দের অবশিষ্ট অংশ, সমগ্র বাশান অর্থাৎ ওগের রাজ্য এবং তার সঙ্গে আর্গোবের সমগ্র অঞ্চল আমি মনঃশি গোষ্ঠীর অর্ধেক লোকদের দিলাম। (সমগ্র বাশান রফায়িমদের দেশ বলে খ্যাত ছিল।</div>
<div class="v" id="v14"><span class="vn">14</span> মনঃশির বংশধর যায়ীর, গেশূরী ও মাখাথী উপজাতীয়দের সীমানা পর্যন্ত আর্গোব অঞ্চলের সমস্ত অঞ্চল অধিকার করে নিল এবং নিজের নামে বাশান প্রদেশের এই অঞ্চলের নাম রাখল হাব্বোৎ-যায়ীর। আজ পর্যন্ত সেই নামই প্রচলিত আছে।)</div>
<div class="v" id="v15"><span class="vn">15</span> মাখিরকে আমি গিলিয়দ প্রদেশ দিলাম,</div>
<div class="v" id="v16"><span class="vn">16</span> আর গিলিয়দ থেকে আর্ণোন উপত্যকা, উপত্যকার মাঝ বরাবর আম্মোনীদের সীমান্ত যাব্বোক নদী পর্যন্ত এলাকা আমি রূবেণ ও গাদ গোষ্ঠীকে দিলাম,</div>
<div class="v" id="v17"><span class="vn">17</span> এবং জর্ডন নদী সহ আরাবা উপত্যকা, কিন্নেরৎ থেকে পূর্বদিকে আরাবা সাগর অর্থাৎ পিস্‌গার পাহাড়তলীতে অবস্থিত মরুসাগর পর্যন্ত এলাকাও তাদের দিলাম।</div>
<div class="v" id="v18"><span class="vn">18</span> <span class="br-p"><br><br></span>সেই সময় আমি তোমাদের এই বলে নির্দেশ দিয়েছিলাম: তোমাদের আরাধ্য ঈশ্বর প্রভু পরমেশ্বর এই দেশের স্বত্বাধিকার তোমাদের দিয়েছেন। তোমাদের মধ্যে যারা যুদ্ধ করতে সমর্থ তারা সকলে অস্ত্রশস্ত্রে সজ্জিত হয়ে তোমাদের জ্ঞাতি ইসরায়েলীদের পুরোভাগে নদী পার হয়ে যাবে।</div>
<div class="v" id="v19"><span class="vn">19</span> আমি তোমাদের যে সব নগর দিয়েছি সেগুলিতে শুধু তোমাদের স্ত্রী ও শিশু সন্তানেরা এবং তোমাদের পশুপাল থাকবে। আমি জানি তোমাদের অনেক পশু রয়েছে।</div>
<div class="v" id="v20"><span class="vn">20</span> প্রভু পরমেশ্বর তোমাদের জ্ঞাতি ইসরায়েলীদের যখন তোমাদের মতই স্বস্তি ও নিরাপত্তা দান করবেন, জর্ডনের ওপারে যে দেশ তোমাদের আরাধ্য ঈশ্বর প্রভু পরমেশ্বর তাদের দিয়েছেন, সেই দেশের অধিকার তারা লাভ করার পর তোমরা আবার ফিরে এসে নিজ নিজ অধিকারভুক্ত সম্পত্তি, যা আমি তোমাদের দিয়েছি, ভোগ দখল করতে পারবে। <sup class="fnm"><a name="fnm1" href="#fn1">1</a></sup></div>
<div class="v" id="v21"><span class="vn">21</span> <span class="br-p"><br><br></span>সেই সময় আমি যিহোশূয়কে এই নির্দেশ দিয়েছিলাম: তোমাদের আরাধ্য ঈশ্বর প্রভু পরমেশ্বর ঐ দু রাজার যে দশা করেছেন তা তুমি স্বচক্ষে দেখেছ, তোমরা নদী পার হয়ে যে সব রাজ্যে যাবে সেগুলির দশাও প্রভু তেমনই করবেন।</div>
<div class="v" id="v22"><span class="vn">22</span> তোমরা তাদের ভয় করবে না, কারণ তোমাদের আরাধ্য ঈশ্বর প্রভু পরমেশ্বর স্বয়ং তোমাদের পক্ষ হয়ে যুদ্ধ করবেন।</div>
<div class="v" id="v23"><h2>মোশির প্রতি কনানে প্রবেশের নিষেধাজ্ঞা</h2><span class="vn">23</span> <span class="br-p"><br><br></span>সেই সময় আমি প্রভুর কাছে বিনতি করে বলেছিলাম,</div>
<div class="v" id="v24"><span class="vn">24</span> হে আমার প্রভু জীবনেশ্বর। তুমি তোমার এ দাসের কাছে তোমার মহিমা ও পরাক্রম প্রকাশের সূচনা করেছ, স্বর্গে বা মর্ত্যে তোমার মত কীর্তিমান ও পরাক্রমী ঈশ্বর আর কে আছে?</div>
<div class="v" id="v25"><span class="vn">25</span> দয়া করে আমাকে জর্ডমের ওপারে গিয়ে সেই উত্তম দেশ, রমণীয় গিরিশ্রেণী ও লেবানন প্রদেশের রূপরাশি দেখতে দাও।</div>
<div class="v" id="v26"><span class="vn">26</span> কিন্তু তোমাদের কারণে প্রভু পরমেশ্বর আমার উপর ক্রুদ্ধ হওয়াতে আমার বিনতি তিনি গ্রাহ্য করলেন না। প্রভু আমাকে বললেন, তোমার পক্ষে এ-ই যথেষ্ট, এই বিষয়ে তুমি আর আমাকে অনুরোধ করো না।</div>
<div class="v" id="v27"><span class="vn">27</span> <span class="br-p"><br><br></span>তুমি পিস্‌গার চূড়ায় আরোহণ কর এবং সেখান থেকে উত্তর, দক্ষিণ ও পূর্ব পশ্চিমে তাকাও, যতদূর দৃষ্টি যায় ততদূর ভাল করে দেখে নাও, কারণ জর্ডন নদী তুমি পার হতে পারবে না।<sup class="fnm"><a name="fnm2" href="#fn2">2</a></sup></div>
<div class="v" id="v28"><span class="vn">28</span> তুমি যিহোশূয়কে দায়িত্ব বুঝিয়ে দাও, তার মনে সাহস ও শক্তি সঞ্চার কর, কারণ তার নেতৃত্বেই এই লোকেরা নদী পার হয়ে যাবে এবং যে দেশ তুমি দেখতে পাবে সে দেশের অধিকারে সে-ই তাদের প্রতিষ্ঠিত করবে।</div>
<div class="v" id="v29"><span class="vn">29</span> এই কারণেই আমরা বেথ-পিয়োরের সম্মুখস্থ উপত্যকায় বাস করতে লাগলাম।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:60 1:12-15'><!--endraw 1-->যিহো 1:12-15<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:40 27:12-14'><!--endraw 1-->গণনা 27:12-14<!--raw 1 bo --></a><!--endraw 1-->; <!--raw 1 bo --><a href='B:50 32:48-52'><!--endraw 1-->দ্বি.বি. 32:48-52<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>