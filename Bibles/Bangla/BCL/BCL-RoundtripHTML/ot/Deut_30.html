<html><head>
<meta http-equiv="Content-Type" content="text/html;charset=utf-8" />
<title>Deut 30 &ndash; দ্বিতীয় বিবরণ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 30);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় বিবরণ</b> &ndash; <a href="Deut_1.html">1</a> ... <a href="Deut_28.html">28</a> <a href="Deut_29.html">29</a> <b>30</b> <a href="Deut_31.html">31</a> <a href="Deut_32.html">32</a> ... <a href="Deut_34.html">34</a> </div><hr>
<h1>Deut 30</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>যে সব আশীর্বাদ ও অভিশাপ আজ আমি তোমাদের সামনে উল্লেখ করেছি, সেগুলি তোমাদের জীবনে নেমে আসবে। তোমাদের আরাধ্য ঈশ্বর প্রভু পরমেশ্বর যে সব জাতির মাঝে তোমাদের বিতাড়িত করবেন সেখানে থেকে যদি তোমরা চেতনা লাভ কর,</div>
<div class="v" id="v2"><span class="vn">2</span> তোমরা ও তোমাদের সন্তানেরা যদি মনে প্রাণে তোমাদের আরাধ্য ঈশ্বর প্রভু পরমেশ্বরের কাছে ফিরে আস এবং আজ আমি তোমাদের যে সব নির্দেশ দিলাম, সর্বান্তঃকরণে যদি সেগুলি পালন কর,</div>
<div class="v" id="v3"><span class="vn">3</span> তাহলে তিনি তোমাদের দুর্দশার অবসান ঘটাবেন ও তোমাদের প্রতি করুণা প্রদর্শন করবেন। যে সব জাতির মধ্যে তোমাদের আরাধ্য ঈশ্বর প্রভু পরমেশ্বর তোমাদের বিক্ষিপ্ত করেছিলেন তাদের মধ্যে থেকে তিনি আবার তোমাদের সংগ্রহ করবেন।</div>
<div class="v" id="v4"><span class="vn">4</span> তোমরা যদি বিতাড়িত হয়ে পৃথিবীর প্রান্তে গিয়ে পড়, তাহলে সেখান থেকেও তোমাদের আরাধ্য ঈশ্বর প্রভু পরমেশ্বর তোমাদের সংগ্রহ করে আবার ফিরিয়ে আনবেন।</div>
<div class="v" id="v5"><span class="vn">5</span> তোমাদের পিতৃপুরুষেররা যে দেশ অধিকার করেছিল সেই দেশেই তিনি তোমাদের নিয়ে আসবেন। তোমরা সেই দেশ আবার অধিকার করবে, তিনি তোমাদের মঙ্গল করবেন, তোমাদের পিতৃপুরুষদের চেয়েও তিনি তোমাদের সংখ্যা বৃদ্ধি করবেন।</div>
<div class="v" id="v6"><span class="vn">6</span> তোমরা যাতে তোমাদের আরাধ্য ঈশ্বর প্রভু পরমেশ্বরকে সমগ্র মন-প্রাণ দিয়ে ভালবেসে জীবন লাভ করতে পার তার জন্য তিনি তোমাদের ও তোমাদের বংশধরদের হৃদয়ের সংস্কার সাধন করবেন।</div>
<div class="v" id="v7"><span class="vn">7</span> <span class="br-p"><br><br></span>যারা তোমাদের নির্যাতন করেছে তোমাদের সেই শত্রুদের উপরে তখন তোমাদের আরাধ্য ঈশ্বর প্রভু পরমেশ্বর এই সমস্ত অভিশাপ বর্ষণ করবেন।</div>
<div class="v" id="v8"><span class="vn">8</span> তোমরা আবার তাঁর বাধ্য হবে এবং তাঁর সমস্ত নির্দেশ যা আমি আজ তোমাদের দিলাম সব পালন করবে।</div>
<div class="v" id="v9"><span class="vn">9</span> তোমাদের সকল কর্মপ্রচেষ্টায়, তোমাদের সন্তান ও পশুপালের বংশ বৃদ্ধিতে ও জমির ফসলে তিনি তোমাদের প্রচুর পরিমাণে সমৃদ্ধিশালী করবেন। তোমাদের পূর্বপুরুষদের প্রতি তিনি যেমন প্রসন্ন ছিলেন, তেমনি তোমাদেরও কল্যাণ সাধনে তিনি প্রীতিলাভ করবেন,</div>
<div class="v" id="v10"><span class="vn">10</span> যদি তোমরা তাঁর বাধ্য হও, এই বিধান-পুস্তকে লিখিত তাঁর সমস্ত নির্দেশ ও অনুশাসন মেনে চল এবং মনে প্রাণে তোমাদের আরাধ্য ঈশ্বর প্রভু পরমেশ্বরকে ভালবাস।</div>
<div class="v" id="v11"><span class="vn">11</span> <span class="br-p"><br><br></span>আমি আজ তোমাদের যে নির্দেশ দিলাম তা তোমাদের পক্ষে দুঃসাধ্য নয় এবং তা তোমাদের আয়ত্তেরও বাইরে নয়।</div>
<div class="v" id="v12"><span class="vn">12</span> এটি স্বর্গে স্থাপিত নয় যে তোমরা বলবে, ‘আমাদের পক্ষে কে স্বর্গে গিয়ে এই নির্দেশ নিয়ে আসবে ও আমাদের কাছে ঘোষণা করবে যাতে আমরা তা পালন করতে পারি?’<sup class="fnm"><a name="fnm1" href="#fn1">1</a></sup></div>
<div class="v" id="v13"><span class="vn">13</span> <span class="br-p"><br><br></span>কিম্বা এ নির্দেশ সমুদ্রের ওপারে নেই যে তোমরা বলবে, ‘আমাদের পক্ষে কে সাগর পার হয়ে নিয়ে এসে আমাদের শোনাবে যাতে আমরা তা মেনে চলতে পারি?’</div>
<div class="v" id="v14"><span class="vn">14</span> <span class="br-p"><br><br></span>কিন্তু সেই বাক্য তোমাদের অত্যন্ত নিকটেই আছে, তোমাদের ওষ্ঠাগ্রে, তোমাদের অন্তরে রয়েছে যেন তোমরা তা পালন করতে পার।</div>
<div class="v" id="v15"><span class="vn">15</span> <span class="br-p"><br><br></span>দেখ, আজ আমি তোমাদের জীবন ও কল্যাণ এবং মৃত্যু ও অকল্যাণ বেছে নেওয়ার সুযোগ দিলাম।</div>
<div class="v" id="v16"><span class="vn">16</span> তোমরা যদি তোমাদের আরাধ্য ঈশ্বর প্রভু পরমেশ্বরকে ভালবাস, তাঁর পথে চল, তাঁর নির্দেশ যা আমি আজ তোমাদের দিচ্ছি, তাঁর বিধি ও অনুশাসন সব পালন কর, তাহলে তোমরা বাঁচবে ও বৃদ্ধিলাভ করবে। যে দেশ তোমরা অধিকার করতে যাচ্ছ সেখানে তোমাদের আরাধ্য ঈশ্বর প্রভু পরমেশ্বর তোমাদের আশীর্বাদ করবেন।</div>
<div class="v" id="v17"><span class="vn">17</span> <span class="br-p"><br><br></span>কিন্তু যদি তোমাদের চিত্ত বিমুখ হয়, তোমরা যদি তাঁর বাধ্য না হয়ে অন্য দেবতাদের পূজা অর্চনা কর,</div>
<div class="v" id="v18"><span class="vn">18</span> তাহলে আমি তোমাদের আজ জানিয়ে দিচ্ছি যে তোমরা ধ্বংস হয়ে যাবে, জর্ডন পার হয়ে তোমরা যে দেশ অধিকার করতে যাচ্ছ সেখানে তোমরা বেশীদিন স্থায়ী হবে না।</div>
<div class="v" id="v19"><span class="vn">19</span> স্বর্গ ও মর্ত্যকে সাক্ষী রেখে আমি আজ তোমাদের বলছি যে আমি আজ তোমাদের সামনে বেছে নেওয়ার জন্য জীবন ও মৃত্যু, আশীর্বাদ ও অভিশাপ রেখেছি। তোমরা জীবন বেছে নাও, তাহলে তোমরা ও তোমাদের সন্তানসন্ততিরা বাঁচবে।</div>
<div class="v" id="v20"><span class="vn">20</span> তোমাদের আরাধ্য ঈশ্বর প্রভু পরমেশ্বরকে ভালবাস, তাঁর বাধ্য হও, তাঁর প্রতি আসক্ত হও কেননা তিনিই তোমাদের জীবন। তাহলেই তোমাদের পূর্বপুরুষ অব্রাহাম, ইস্‌হাক ও যাকোবকে যে দেশ দেওয়ার প্রতিশ্রুতি প্রভু দিয়েছিলেন সেই দেশে তোমরা দীর্ঘকাল বাস করতে পারবে।<sup class="fnm"><a name="fnm2" href="#fn2">2</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:520 10:6-8'><!--endraw 1-->রোমীয় 10:6-8<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:10 12:7'><!--endraw 1-->আদি 12:7<!--raw 1 bo --></a><!--endraw 1-->; <!--raw 1 bo --><a href='B:10 26:3'><!--endraw 1-->26:3<!--raw 1 bo --></a><!--endraw 1-->; <!--raw 1 bo --><a href='B:10 28:13'><!--endraw 1-->28:13<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>