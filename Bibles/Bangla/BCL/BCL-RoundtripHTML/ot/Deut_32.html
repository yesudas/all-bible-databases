<html><head>
<meta http-equiv="Content-Type" content="text/html;charset=utf-8" />
<title>Deut 32 &ndash; দ্বিতীয় বিবরণ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 32);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় বিবরণ</b> &ndash; <a href="Deut_1.html">1</a> ... <a href="Deut_30.html">30</a> <a href="Deut_31.html">31</a> <b>32</b> <a href="Deut_33.html">33</a> <a href="Deut_34.html">34</a> </div><hr>
<h1>Deut 32</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মোশির গীত</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে আকাশ, শোন আমার কথা শুনুক পৃথিবীও আমার মুখের বাণী। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>বর্ষিত হোক বৃষ্টির মত আমার উপদেশ, <br><span class="br-ind"><br><span class="indent">&nbsp;</span></span>ঝরে পড়ুক আমার কথা শিশিরের মত, <br><span class="br-ind"><br><span class="indent">&nbsp;</span></span>নরম ঘাসের বুকে বিন্দু বিন্দু বৃষ্টিপাতের মত, <br><span class="br-ind"><br><span class="indent">&nbsp;</span></span>লতাপল্লবে ঝরে পড়া বারিধারার মত। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি প্রভু পরমেশ্বরের স্তবগান করব, <br><span class="br-ind"><br><span class="indent">&nbsp;</span></span>তাঁর প্রজাবৃন্দ করবে তাঁর মহিমা কীর্তন। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি পরম আশ্রয়গিরি ন্যায়ের আধার <br><span class="br-ind"><br><span class="indent">&nbsp;</span></span>সকল কর্মে তিনি অভ্রান্ত নির্ভুল। <br><span class="br-ind"><br><span class="indent">&nbsp;</span></span>প্রতিজ্ঞায় অটল তিনি সত্যে অবিচল, <br><span class="br-ind"><br><span class="indent">&nbsp;</span></span>ধর্মময় তিনি যথার্থ ঈশ্বর। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিন্তু ভ্রষ্টাচারী তোমরা, তোমাদের অবাধ্যতায় <br><span class="br-ind"><br><span class="indent">&nbsp;</span></span>হারিয়েছ তাঁর সন্তানের অধিকার, <br><span class="br-ind"><br><span class="indent">&nbsp;</span></span>প্রবঞ্চক তোমরা, কুটিলতায় ভরা <br><span class="br-ind"><br><span class="indent">&nbsp;</span></span>তোমাদের মন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে নির্বোধ জ্ঞানহীন জাতি! <br><span class="br-ind"><br><span class="indent">&nbsp;</span></span>এইভাবেই কি তোমরা <br><span class="br-ind"><br><span class="indent">&nbsp;</span></span>প্রভু পরমেশ্বরকে দেবে প্রতিদান? <br><span class="br-ind"><br><span class="indent">&nbsp;</span></span>তিনি কি পিতা নন তোমাদের? <br><span class="br-ind"><br><span class="indent">&nbsp;</span></span>জাতিরূপে তোমাদের সৃষ্টি ও প্রতিষ্ঠা <br><span class="br-ind"><br><span class="indent">&nbsp;</span></span>তাঁরই দ্বারা কি হয় নি সম্ভব? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>স্মরণ কর অতীতের দিনগুলি, <br><span class="br-ind"><br><span class="indent">&nbsp;</span></span>বিবেচনা কর পুরুষানুক্রমে অতিক্রান্ত <br><span class="br-ind"><br><span class="indent">&nbsp;</span></span>বছরগুলির কথা <br><span class="br-ind"><br><span class="indent">&nbsp;</span></span>জিজ্ঞাসা কর তোমার পিতা-মাতাকে <br><span class="br-ind"><br><span class="indent">&nbsp;</span></span>তারা তোমায় জানাবে সে কথা, <br><span class="br-ind"><br><span class="indent">&nbsp;</span></span>জানতে চাও প্রবীণদের কাছে, <br><span class="br-ind"><br><span class="indent">&nbsp;</span></span>তারা বলবে, তোমাদের অতীত কাহিনী। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>পরাৎপর ঈশ্বর যখন জাতিবৃন্দের <br><span class="br-ind"><br><span class="indent">&nbsp;</span></span>উত্তরাধিকার স্বরূপ ভূমি বন্টন করলেন, <br><span class="br-ind"><br><span class="indent">&nbsp;</span></span>মানব সন্তানদের যখন পৃথক করলেন <br><span class="br-ind"><br><span class="indent">&nbsp;</span></span>তিনিতখন ঈশ্বরের সন্তানদের সংখ্যানুপাতে <br><span class="br-ind"><br><span class="indent">&nbsp;</span></span>তিনি প্রত্যেক জাতির দেশের সীমানা <br><span class="br-ind"><br><span class="indent">&nbsp;</span></span>করলেন নির্দিষ্ট।<sup class="fnm"><a name="fnm1" href="#fn1">1</a></sup> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিন্তু যাকোবের বংশধরদের তিনি করলেন মনোনীত, <br><span class="br-ind"><br><span class="indent">&nbsp;</span></span>প্রজারূপে দিলেন তাদের আপন <br><span class="br-ind"><br><span class="indent">&nbsp;</span></span>উত্তরাধিকার। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি তাদের খুঁজে পেলেন মরুপ্রান্তরে <br><span class="br-ind"><br><span class="indent">&nbsp;</span></span>গর্জনমুখর জনহীন সেই উষর প্রান্তর, <br><span class="br-ind"><br><span class="indent">&nbsp;</span></span>তিনি তাকে রাখলেন, লালন করলেন, <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ঈগল যেমন নিজের বাসা নাড়া দিয়ে <br><span class="br-ind"><br><span class="indent">&nbsp;</span></span>শাবকদের বাইরে বার করে উড়তে শিখায়, <br><span class="br-ind"><br><span class="indent">&nbsp;</span></span>ডানার ঝাপটায় তাদের এগিয়ে নিয়ে যায়, <br><span class="br-ind"><br><span class="indent">&nbsp;</span></span>উড়তে অক্ষম হলে ডানা মেলে তুলে নেয় <br><span class="br-ind"><br><span class="indent">&nbsp;</span></span>বয়ে নিয়ে যায় উড়ন্ত ডানায়। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>প্রভু পরমেশ্বরও তেমনি একাই <br><span class="br-ind"><br><span class="indent">&nbsp;</span></span>নিয়ে গেলেন তাদের, <br><span class="br-ind"><br><span class="indent">&nbsp;</span></span>অন্য কোন দেবতা ছিল না তাঁর সঙ্গে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>পৃথিবীর নানা উচ্চভূমিতে তাদের <br><span class="br-ind"><br><span class="indent">&nbsp;</span></span>আরোহণ করালেন, দিলেন প্রতিষ্ঠা, <br><span class="br-ind"><br><span class="indent">&nbsp;</span></span>ক্ষেতের ফসল তারা করল ভোগ <br><span class="br-ind"><br><span class="indent">&nbsp;</span></span>শিলাবক্ষ থেকে তাদের মধুপান <br><span class="br-ind"><br><span class="indent">&nbsp;</span></span>করালেন তিনি, <br><span class="br-ind"><br><span class="indent">&nbsp;</span></span>প্রস্তরময় ভূমিতে দিলেন তৈলদায়ী বৃক্ষ <br><span class="br-ind"><br><span class="indent">&nbsp;</span></span>তাদের জন্য। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনি গরু ও মেষের পাল থেকে দিলেন <br><span class="br-ind"><br><span class="indent">&nbsp;</span></span>দুগ্ধ ও নবনী, <br><span class="br-ind"><br><span class="indent">&nbsp;</span></span>দিলেন নধরকান্তি ছাগ ও মেষের পাল, <br><span class="br-ind"><br><span class="indent">&nbsp;</span></span>তার সঙ্গে দিলেন তাদের সেরা গমের ফসল, <br><span class="br-ind"><br><span class="indent">&nbsp;</span></span>তৃপ্ত করলেন তাদের উত্তম দ্রাক্ষারসে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু যিশূরুণ<sup class="fnm"><a name="fnm2" href="#fn2">2</a></sup> হৃষ্টপুষ্ট হয়ে <br><span class="br-ind"><br><span class="indent">&nbsp;</span></span>করল পদাঘাত, <br><span class="br-ind"><br><span class="indent">&nbsp;</span></span>মেদবাহুল্যে সে হল স্থূল ও মসৃণ <br><span class="br-ind"><br><span class="indent">&nbsp;</span></span>আর তখন সে পরিত্যাগ করল <br><span class="br-ind"><br><span class="indent">&nbsp;</span></span>তার স্রষ্টা ঈশ্বরকে, <br><span class="br-ind"><br><span class="indent">&nbsp;</span></span>তার প্রাণশৈলকে করল উপহাস। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>অজানা দেবতাদের অনুগামী হয়ে <br><span class="br-ind"><br><span class="indent">&nbsp;</span></span>তারা উদ্রেক করল তাঁর ঈর্ষা <br><span class="br-ind"><br><span class="indent">&nbsp;</span></span>ঘৃণ্য আচরণের দ্বারা তাঁকে করল রুষ্ট। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তারা বলি উৎসর্গ করল অলীক অসার <br><span class="br-ind"><br><span class="indent">&nbsp;</span></span>অপদেবতাদের উদ্দেশে, <br><span class="br-ind"><br><span class="indent">&nbsp;</span></span>এমন দেবতাদের উদ্দেশে যাদের তারা জানত না, <br><span class="br-ind"><br><span class="indent">&nbsp;</span></span>নবলব্ধ সেই দেবতাদের উদ্দেশে <br><span class="br-ind"><br><span class="indent">&nbsp;</span></span>তোমাদের পিতৃপুরুষেরা যাদের <br><span class="br-ind"><br><span class="indent">&nbsp;</span></span>করে নি মান্য।<sup class="fnm"><a name="fnm3" href="#fn3">3</a></sup> <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাদের স্রষ্টা ও জনক ঈশ্বরের প্রতি <br><span class="br-ind"><br><span class="indent">&nbsp;</span></span>তারা হল উদাসীন <br><span class="br-ind"><br><span class="indent">&nbsp;</span></span>তাদের বিধাতা ঈশ্বরকে হল বিস্মৃত। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>প্রভু পরমেশ্বর তাঁর পুত্র-কন্যাদের এই <br><span class="br-ind"><br><span class="indent">&nbsp;</span></span>আচরণে বিরূপ হলেন, <br><span class="br-ind"><br><span class="indent">&nbsp;</span></span>প্রত্যাখ্যান করলেন তাদের। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>বললেন তিনি: <br><span class="br-ind"><br><span class="indent">&nbsp;</span></span>আমি এদের পরিত্যাগ করব, <br><span class="br-ind"><br><span class="indent">&nbsp;</span></span>দেখব এদের পরিণতি! <br><span class="br-ind"><br><span class="indent">&nbsp;</span></span>বিদ্রোহী প্রজন্ম এরা অবিশ্বস্ত সন্তান! <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যারা ঈশ্বর নয় তাদের অনুগামী হয়ে <br><span class="br-ind"><br><span class="indent">&nbsp;</span></span>এরা সৃষ্টি করেছে আমার অন্তর্দাহ, <br><span class="br-ind"><br><span class="indent">&nbsp;</span></span>এদের অলীক প্রতিমাগুলি <br><span class="br-ind"><br><span class="indent">&nbsp;</span></span>আমাকে করেছে কুপিত, <br><span class="br-ind"><br><span class="indent">&nbsp;</span></span>তাই আমিও এমন লোকদের দ্বারা এদের <br><span class="br-ind"><br><span class="indent">&nbsp;</span></span>ঈর্ষার উদ্রেক করব, <br><span class="br-ind"><br><span class="indent">&nbsp;</span></span>যারা জাতি হিসাবে নগণ্য, <br><span class="br-ind"><br><span class="indent">&nbsp;</span></span>সেই বর্বর জাতির দ্বারা <br><span class="br-ind"><br><span class="indent">&nbsp;</span></span>এদের করব প্ররোচিত।<sup class="fnm"><a name="fnm4" href="#fn4">4</a></sup> <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>এবার আমার রোষানল হয়েছে প্রজ্বলিত, <br><span class="br-ind"><br><span class="indent">&nbsp;</span></span>পাতালের তলদেশও জ্বলে উঠবে তার দহনে, <br><span class="br-ind"><br><span class="indent">&nbsp;</span></span>পৃথিবী ও তার সমস্ত ফসল পতিত হবে <br><span class="br-ind"><br><span class="indent">&nbsp;</span></span>তার গ্রাসে, <br><span class="br-ind"><br><span class="indent">&nbsp;</span></span>পর্বতশ্রেণীর মূলদেশও গ্রাস করবে সেই <br><span class="br-ind"><br><span class="indent">&nbsp;</span></span>ভয়াবহ অগ্নি। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তাদের উপর আমি চাপিয়ে দেব অন্তহীন <br><span class="br-ind"><br><span class="indent">&nbsp;</span></span>অমঙ্গলের বোঝা, <br><span class="br-ind"><br><span class="indent">&nbsp;</span></span>নিক্ষেপ করব আমার শরজাল <br><span class="br-ind"><br><span class="indent">&nbsp;</span></span>তাদের দিকে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>প্রচণ্ড দুর্ভিক্ষে শীর্ণ হবে তারা, <br><span class="br-ind"><br><span class="indent">&nbsp;</span></span>দারুণ দহনে, ভয়ঙ্কর মহামারীতে <br><span class="br-ind"><br><span class="indent">&nbsp;</span></span>তারা হবে আক্রান্ত। <br><span class="br-ind"><br><span class="indent">&nbsp;</span></span>আমি পাঠাব হিংস্র জন্তু ও বিষধর সরীসৃপদের, <br><span class="br-ind"><br><span class="indent">&nbsp;</span></span>তারা দংশন করবে তাদের। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>বাইরে খড়্গাঘাতে, ঘরে মহাত্রাসে <br><span class="br-ind"><br><span class="indent">&nbsp;</span></span>জর্জরিত হবে তারা, <br><span class="br-ind"><br><span class="indent">&nbsp;</span></span>তরুণ, তরুণী, পতিত হবে মৃত্যুর করাল গ্রাসে <br><span class="br-ind"><br><span class="indent">&nbsp;</span></span>দুগ্ধপোষ্য শিশু ও শুক্লকেশ বৃদ্ধ—কেউ <br><span class="br-ind"><br><span class="indent">&nbsp;</span></span>পাবে না নিস্তার। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আমি সঙ্কল্প করেছিলাম, <br><span class="br-ind"><br><span class="indent">&nbsp;</span></span>ওদের নিপাত করব, <br><span class="br-ind"><br><span class="indent">&nbsp;</span></span>মুছে দেব তাদের নাম মানব সমাজ থেকে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>কিন্তু ভাবলাম, ওদের শত্রুপক্ষ হয়তো <br><span class="br-ind"><br><span class="indent">&nbsp;</span></span>উপহাস করে, বলবে আমায়, <br><span class="br-ind"><br><span class="indent">&nbsp;</span></span>বলবে গর্বভরে: <br><span class="br-ind"><br><span class="indent">&nbsp;</span></span>একাজ হয়েছে সম্ভব আমাদেরই বাহুবলে <br><span class="br-ind"><br><span class="indent">&nbsp;</span></span>এ কীর্তি নয় প্রভু পরমেশ্বরের। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>কারণ ওরা নির্বোধ জাতি, <br><span class="br-ind"><br><span class="indent">&nbsp;</span></span>বুদ্ধি বিবেচনাহীন। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>জ্ঞানবান হলে ওরা নিশ্চয়ই বুঝতো এ কথা, <br><span class="br-ind"><br><span class="indent">&nbsp;</span></span>করত বিবেচনা নিজেদের পরিণাম, <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>একজন কি করে পিছু ধাওয়া করে সহস্রজনের, <br><span class="br-ind"><br><span class="indent">&nbsp;</span></span>দশসহস্রকে বিতাড়িত করে মাত্র দুজনে? <br><span class="br-ind"><br><span class="indent">&nbsp;</span></span>যদি না পরাক্রমী প্রভু পরমেশ্বর স্বয়ং <br><span class="br-ind"><br><span class="indent">&nbsp;</span></span>তাদের করতেন সমর্পণ শত্রু হস্তে। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>শত্রুরাও একথা মানে, <br><span class="br-ind"><br><span class="indent">&nbsp;</span></span>ইসরায়েলীদের ঈশ্বরের মত <br><span class="br-ind"><br><span class="indent">&nbsp;</span></span>শৈলপ্রতিম কোন ঈশ্বর নেই তাদের। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তাদের শত্রুকুল সদোম ও ঘমোরার মত দুরাচার, <br><span class="br-ind"><br><span class="indent">&nbsp;</span></span>সেই দ্রাক্ষাকুঞ্জের মত, <br><span class="br-ind"><br><span class="indent">&nbsp;</span></span>যে কুঞ্জের ফল তিক্ত ও বিষাক্ত। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>ওদের সুরা সাপের গরল <br><span class="br-ind"><br><span class="indent">&nbsp;</span></span>কালনাগিনীর তীব্র হলাহল। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>এ সবই রয়েছে সঞ্চিত আমার কাছে, <br><span class="br-ind"><br><span class="indent">&nbsp;</span></span>সংরক্ষিত আমার ভাণ্ডারে। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>প্রতিশোধ গ্রহণ ও প্রতিফল দান আমারই কর্ম, <br><span class="br-ind"><br><span class="indent">&nbsp;</span></span>ওদের পদস্খলনের সময় আসন্ন, <br><span class="br-ind"><br><span class="indent">&nbsp;</span></span>আসন্ন ওদের বিপত্তির দিন, <br><span class="br-ind"><br><span class="indent">&nbsp;</span></span>অবিলম্বে নেমে আসছে ওদের নিরূপিত দণ্ড।<sup class="fnm"><a name="fnm5" href="#fn5">5</a></sup> <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>প্রভু পরমেশ্বর প্রজাদের পক্ষে ন্যায়বিচার করবেন, <br><span class="br-ind"><br><span class="indent">&nbsp;</span></span>নিজ সেবকদের প্রতি হবেন সদয়, <br><span class="br-ind"><br><span class="indent">&nbsp;</span></span>কারণ তিনি দেখবেন, তাদের শক্তি নিঃশেষিত, <br><span class="br-ind"><br><span class="indent">&nbsp;</span></span>বন্দী অথবা মুক্ত, কেউ আর অবশিষ্ট নেই।<sup class="fnm"><a name="fnm6" href="#fn6">6</a></sup> <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>তিনি তখন বলবেন, <br><span class="br-ind"><br><span class="indent">&nbsp;</span></span>কোথায় ওদের দেবতারা? <br><span class="br-ind"><br><span class="indent">&nbsp;</span></span>কোথায় সেই শৈল যার শরণ নিয়েছিল ওরা? <br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>যারা ভোজন করত ওদের বলির মেদ <br><span class="br-ind"><br><span class="indent">&nbsp;</span></span>যারা পান করত ওদের পেয় নৈবেদ্যের দ্রাক্ষারস। <br><span class="br-ind"><br><span class="indent">&nbsp;</span></span>তারাই এখন উঠে তোমাদের সাহায্য করুক <br><span class="br-ind"><br><span class="indent">&nbsp;</span></span>তারাই দিক তোমাদের আশ্রয়। <br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>এখন দেখ, আমি—আমিই তিনি, <br><span class="br-ind"><br><span class="indent">&nbsp;</span></span>আমি ছাড়া নেই আর কোন ঈশ্বর, <br><span class="br-ind"><br><span class="indent">&nbsp;</span></span>আমি সংহার করি, আমিই করি জীবন দান, <br><span class="br-ind"><br><span class="indent">&nbsp;</span></span>আমিই আঘাত করি, আবার সুস্থও করিআমিই। <br><span class="br-ind"><br><span class="indent">&nbsp;</span></span>আমার হাত থেকে উদ্ধার করার শক্তি কারো নেই। <br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>স্বর্গের দিকে হাত তুলে আমি বলি: <br><span class="br-ind"><br><span class="indent">&nbsp;</span></span>আমি চির অনন্ত—এ যেমন ধ্রুব সত্য, <br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>তেমনি সত্য এ কথা— <br><span class="br-ind"><br><span class="indent">&nbsp;</span></span>আমার ঝল্‌সে ওঠা তরবারিতে <br><span class="br-ind"><br><span class="indent">&nbsp;</span></span>আমি যদি শান দিই <br><span class="br-ind"><br><span class="indent">&nbsp;</span></span>যদি বিচারের জন্য করি হস্তক্ষেপ <br><span class="br-ind"><br><span class="indent">&nbsp;</span></span>তাহলে আমার বিপক্ষদের অবশ্যই <br><span class="br-ind"><br><span class="indent">&nbsp;</span></span>দণ্ড দান করব, <br><span class="br-ind"><br><span class="indent">&nbsp;</span></span>আমার শত্রুদের নিশ্চয়ই দেব প্রতিফল। <br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>আমার শরসমূহকে কবর প্রমত্ত <br><span class="br-ind"><br><span class="indent">&nbsp;</span></span>নিহত ও বন্দীদের শোণিত পানে, <br><span class="br-ind"><br><span class="indent">&nbsp;</span></span>তাদের মাংস ভক্ষণ করবে আমার তরবারি, <br><span class="br-ind"><br><span class="indent">&nbsp;</span></span>শত্রু সেনানীর মস্তক করবে লেহন। <br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>হে জাতিবৃন্দ, জয়ধ্বনি কর <br><span class="br-ind"><br><span class="indent">&nbsp;</span></span>তাঁর প্রজাদের সঙ্গে, <br><span class="br-ind"><br><span class="indent">&nbsp;</span></span>কেননা নিজ সেবকদের রক্তপাতের প্রতিশোধ <br><span class="br-ind"><br><span class="indent">&nbsp;</span></span>গ্রহণ করবেন তিনি, <br><span class="br-ind"><br><span class="indent">&nbsp;</span></span>দণ্ড দেবেন তাঁর বিপক্ষদের। <br><span class="br-ind"><br><span class="indent">&nbsp;</span></span>তাঁর প্রজাদের স্বদেশের জন্য <br><span class="br-ind"><br><span class="indent">&nbsp;</span></span>করবেন প্রায়শ্চিত্ত সাধন।<sup class="fnm"><a name="fnm7" href="#fn7">7</a></sup> <br></div>
<div class="v" id="v44"><span class="vn">44</span> <span class="br-p"><br><br></span>এইভাবে মোশি ও নূনের পুত্র যিহোশূয় ইসরায়েলীদের কাছে গানের মাধ্যমে সমস্ত বিষয় ব্যক্ত করলেন।</div>
<div class="v" id="v45"><span class="vn">45</span> ইসরায়েলীদের কাছে মোশি সমস্ত কথা শেষ করে বললেন,</div>
<div class="v" id="v46"><span class="vn">46</span> তোমাদের সাবধান করে দেওয়ার জন্য আমি আজ যে সব কথা বললাম সেগুলির প্রতি মনোযোগ দিও। তোমাদের সন্তান-সন্ততিদের তোমরা নির্দেশ দিও যেন তারাও সযত্নে এই বিধানের সব কথা মেনে চল।</div>
<div class="v" id="v47"><span class="vn">47</span> এইগুলিকে তোমরা অর্থহীন কথা বলে মনে করো না, কারণ এতেই তোমাদের জীবন। জর্ডন পার হয়ে তোমরা যে দেশে যাচ্ছ সেখানে এগুলি পালন করেই তোমরা দীর্ঘ জীবন লাভ করতে পারবে।</div>
<div class="v" id="v48"><span class="vn">48</span> <span class="br-p"><br><br></span>সেইদিনই প্রভু পরমেশ্বর মোশিকে বললেন,<sup class="fnm"><a name="fnm8" href="#fn8">8</a></sup></div>
<div class="v" id="v49"><span class="vn">49</span> তুমি অবারিম পাহাড়ে অর্থাৎ যিরিহোর পূর্বদিকে মোয়াব দেশের নবো পাহাড়ে আরোহণ কর এবং সেখান থেকে ইসরায়েলীদের যে দেশ আমি দিতে মনস্থ করেছি, সেই কনান দেশ দর্শন কর।</div>
<div class="v" id="v50"><span class="vn">50</span> তোমার ভাই হারোণ হোর পাহাড়ে লোকান্তরিত হয়ে তার পিতৃপুরুষদের সঙ্গে সম্মিলিত হয়েছিল, তোমারও দেহাবসান হবে ঐ নবো পাহাড়ে এবং স্বজনদের সঙ্গে সম্মিলিত হবে।</div>
<div class="v" id="v51"><span class="vn">51</span> কারণ সীন প্রান্তরে কাদেশ-এর মরিবা জলস্রোতের কাছে ইসরায়েলীদের সামনে তোমরা আমার উপর বিশ্বাস রাখতে পার নি, ইসরায়েলীদের কাছে আমার পবিত্রতার মর্যাদা রক্ষা কর নি।</div>
<div class="v" id="v52"><span class="vn">52</span> তাই তুমি দূর থেকে সেই দেশ শুধু দেখবে কিন্তু ইসরায়েলীদের কাছে আমার প্রতিশ্রুত সেই দেশে প্রবেশ করতে পারবে না।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:510 17:26'><!--endraw 1-->প্রেরিত 17:26<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> হিব্রু: যিশুরূণ অর্থ বলবান ও ন্যায়পরায়ণ। এখানে = ইসরায়েল</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:530 10:20'><!--endraw 1-->১ করি 10:20<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:530 10:22'><!--endraw 1-->১ করি 10:22<!--raw 1 bo --></a><!--endraw 1-->; <!--raw 1 bo --><a href='B:520 10:19'><!--endraw 1-->রোমীয় 10:19<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:520 12:19'><!--endraw 1-->রোমীয় 12:19<!--raw 1 bo --></a><!--endraw 1-->; <!--raw 1 bo --><a href='B:650 10:30'><!--endraw 1-->হিব্রু 10:30<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:230 135:14'><!--endraw 1-->গীত 135:14<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a href='B:520 15:10'><!--endraw 1-->রোমীয় 15:10<!--raw 1 bo --></a><!--endraw 1-->; <!--raw 1 bo --><a href='B:730 19:2'><!--endraw 1-->প্রকা 19:2<!--raw 1 bo --></a><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><a href='B:40 27:12-14'><!--endraw 1-->গণনা 27:12-14<!--raw 1 bo --></a><!--endraw 1-->; <!--raw 1 bo --><a href='B:50 3:23-27'><!--endraw 1-->দ্বি.বি. 3:23-27<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>