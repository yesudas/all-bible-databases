<html><head>
<meta http-equiv="Content-Type" content="text/html;charset=utf-8" />
<title>Deut 33 &ndash; দ্বিতীয় বিবরণ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 33);">
<div id="navbar"><a href="../index.html">পবিএ বাইবেল CL Bible</a> &ndash; <b>দ্বিতীয় বিবরণ</b> &ndash; <a href="Deut_1.html">1</a> ... <a href="Deut_31.html">31</a> <a href="Deut_32.html">32</a> <b>33</b> <a href="Deut_34.html">34</a> </div><hr>
<h1>Deut 33</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরায়েলীদের প্রতি মোশির আশীর্বচন</h2><span class="vn">1</span> <span class="br-p"><br><br></span>মৃত্যুর পূর্বে ঈশ্বরভক্ত মোশি ইসরায়েলীদের উদ্দেশে এই আশীর্বাণী উচ্চারণ করলেনঃ</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>সিনাই পাহাড়ে হল প্রভুর আগমন, <br><span class="br-ind"><br><span class="indent">&nbsp;</span></span>সেয়ীরে তিনি উদিত হলেন আমাদের মাঝে <br><span class="br-ind"><br><span class="indent">&nbsp;</span></span>পারাণ পর্বতে তিনি প্রকাশ করলেন নিজেকে। <br><span class="br-ind"><br><span class="indent">&nbsp;</span></span>অগণিত পবিত্র বাহিনী <br><span class="br-ind"><br><span class="indent">&nbsp;</span></span>ছিল তাঁর সঙ্গে ছিল তাঁর দক্ষিণপার্শ্বে দীপ্যমান। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তিনি সত্যই ভালবাসেন তাঁর প্রজাদের <br><span class="br-ind"><br><span class="indent">&nbsp;</span></span>তাঁর উদ্দেশে যারা পবিত্রীকৃত তাদের তিনি <br><span class="br-ind"><br><span class="indent">&nbsp;</span></span>করেন আশীর্বাদ। <br><span class="br-ind"><br><span class="indent">&nbsp;</span></span>তাই এস আমরা তাঁর চরণে প্রণত হই, <br><span class="br-ind"><br><span class="indent">&nbsp;</span></span>গ্রহণ করি তাঁর উপদেশ। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যাকোবকুলের উত্তরাধিকার স্বরূপ যখন <br><span class="br-ind"><br><span class="indent">&nbsp;</span></span>মোশি আমাদের দিলেন বিধি বিধান, <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তখন জনতার নেতৃবৃন্দ সমবেত হল, <br><span class="br-ind"><br><span class="indent">&nbsp;</span></span>ইসরায়েলের সকল গোষ্ঠী হল একত্র <br><span class="br-ind"><br><span class="indent">&nbsp;</span></span>আর প্রভু হলেন যিশুরূণের রাজা <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মোশি বললেনঃ <br><span class="br-ind"><br><span class="indent">&nbsp;</span></span>বেঁচে থাক রূবেণ, সংখ্যায় অল্প হলেও <br><span class="br-ind"><br><span class="indent">&nbsp;</span></span>তার বংশ যেন লোপ না পায়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যিহুদা সম্পর্কে তিনি বললেনঃ <br><span class="br-ind"><br><span class="indent">&nbsp;</span></span>হে প্রভু পরমেশ্বর, যিহুদার আবেদন শোন, <br><span class="br-ind"><br><span class="indent">&nbsp;</span></span>তাকে নিয়ে এস তার স্বজনদের কাছে, <br><span class="br-ind"><br><span class="indent">&nbsp;</span></span>তুমি স্বয়ং তার পক্ষে কর সংগ্রাম, <br><span class="br-ind"><br><span class="indent">&nbsp;</span></span>শত্রুদের বিরুদ্ধে তুমিই হও তার সহায়। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>লেবি সম্পর্কে তিনি বললেনঃ <br><span class="br-ind"><br><span class="indent">&nbsp;</span></span>তোমার এই ভক্তদাসের কাছে রয়েছে <br><span class="br-ind"><br><span class="indent">&nbsp;</span></span>তোমার থুমিম ও উরীম <br><span class="br-ind"><br><span class="indent">&nbsp;</span></span>মাস্‌সাতে যাকে তুমি পরীক্ষা করে দেখেছ, <br><span class="br-ind"><br><span class="indent">&nbsp;</span></span>মরিবার জলকুণ্ডের কাছে যাব সঙ্গে <br><span class="br-ind"><br><span class="indent">&nbsp;</span></span>করেছ বিতর্ক।<sup class="fnm"><a name="fnm1" href="#fn1">1</a></sup> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সে নিজের পিতামাতার সম্বন্ধে বলেছিল, <br><span class="br-ind"><br><span class="indent">&nbsp;</span></span>‘আমি তাদের মানি না।’ <br><span class="br-ind"><br><span class="indent">&nbsp;</span></span>নিজের ভাইদের সে করেনি স্বীকার, <br><span class="br-ind"><br><span class="indent">&nbsp;</span></span>আপন সন্তানদেরও করেছে উপেক্ষা <br><span class="br-ind"><br><span class="indent">&nbsp;</span></span>কারণ এরা পালন করেছে তোমার বাক্য, <br><span class="br-ind"><br><span class="indent">&nbsp;</span></span>রক্ষা করেছে তোমার সঙ্গে সম্বন্ধের শর্ত। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>এরাই শিখাবে যাকোবকে তোমার অনুশাসন, <br><span class="br-ind"><br><span class="indent">&nbsp;</span></span>ইসরায়েলকে শিখাবে তোমার বিধান। <br><span class="br-ind"><br><span class="indent">&nbsp;</span></span>এরা তোমার সম্মুখে জ্বালবে ধূপ, <br><span class="br-ind"><br><span class="indent">&nbsp;</span></span>তোমার বেদীতে প্রদান করবে আহুতি। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে প্রভু পরমেশ্বর, <br><span class="br-ind"><br><span class="indent">&nbsp;</span></span>তার ক্ষমতাকে কর আশিস্‌পুত, <br><span class="br-ind"><br><span class="indent">&nbsp;</span></span>গ্রাহ্য কর তার হস্তকৃত কর্ম, <br><span class="br-ind"><br><span class="indent">&nbsp;</span></span>যারা তার বিরোধী, কটিদেশ চূর্ণ কর তাদের <br><span class="br-ind"><br><span class="indent">&nbsp;</span></span>যেন তার বিদ্বেষীরা আর উঠে দাঁড়াতে না পারে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>বিন্যামীন সম্পর্কে তিনি বললেনঃ <br><span class="br-ind"><br><span class="indent">&nbsp;</span></span>প্রভু পরমেশ্বরের প্রিয়পাত্র সে, <br><span class="br-ind"><br><span class="indent">&nbsp;</span></span>তাঁরই উপর নির্ভর করে সে <br><span class="br-ind"><br><span class="indent">&nbsp;</span></span>নিরাপদে বাস করবে, <br><span class="br-ind"><br><span class="indent">&nbsp;</span></span>তিনি তাকে ঘিরে রাখেন সারাক্ষণ <br><span class="br-ind"><br><span class="indent">&nbsp;</span></span>তাঁর বক্ষই তার আশ্রয়স্থল। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যোষেফ সম্পর্কে তিনি বললেনঃ <br><span class="br-ind"><br><span class="indent">&nbsp;</span></span>তার দেশকে প্রভু পরমেশ্বর করুন আশীর্বাদ <br><span class="br-ind"><br><span class="indent">&nbsp;</span></span>আকাশের বর্ষণ ও ভূতলের জলরাশি দিয়ে, <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সুপক্ক সুস্বাদু ফলের সম্ভারে <br><span class="br-ind"><br><span class="indent">&nbsp;</span></span>আর সকল ঋতুর উৎকৃষ্ট ফসলে, <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সুপ্রাচীন পর্বতসমূহের সর্বোৎকৃষ্ট উৎপাদনে <br><span class="br-ind"><br><span class="indent">&nbsp;</span></span>ও চিরস্থায়ী গিরিশ্রেণীর শ্রেষ্ঠ সম্ভারে <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>পৃথিবীর উত্তম দ্রব্যসামগ্রী ও <br><span class="br-ind"><br><span class="indent">&nbsp;</span></span>তার প্রাচুর্যের দ্বারা, <br><span class="br-ind"><br><span class="indent">&nbsp;</span></span>জ্বলন্ত গুল্মের অন্তরালে থাকেন যিনি <br><span class="br-ind"><br><span class="indent">&nbsp;</span></span>তাঁরই অনুগ্রহের দ্বারা। <br><span class="br-ind"><br><span class="indent">&nbsp;</span></span>এই সমস্ত আশিস্‌ বর্ষিত হোক <br><span class="br-ind"><br><span class="indent">&nbsp;</span></span>যোষেফের শিরে, <br><span class="br-ind"><br><span class="indent">&nbsp;</span></span>ভ্রাতাদের মধ্যে যে ছিল শ্রেষ্ঠ, নেতৃস্থানীয় <br><span class="br-ind"><br><span class="indent">&nbsp;</span></span>তারই ললাটে।<sup class="fnm"><a name="fnm2" href="#fn2">2</a></sup> <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>প্রথম গর্ভজাত বৃষের মতই তেজস্বী সে, <br><span class="br-ind"><br><span class="indent">&nbsp;</span></span>বন্যবৃষের শৃঙ্গের মত তার শৃঙ্গযুগল, <br><span class="br-ind"><br><span class="indent">&nbsp;</span></span>তার দ্বারা সর্বজাতিকে সে <br><span class="br-ind"><br><span class="indent">&nbsp;</span></span>পৃথিবীর প্রান্তসীমা পর্যন্ত করবে বিতাড়িত। <br><span class="br-ind"><br><span class="indent">&nbsp;</span></span>ইফ্রয়িম ও মনঃশি গোষ্ঠীর <br><span class="br-ind"><br><span class="indent">&nbsp;</span></span>অযুত সহস্র জনগণই সেই শৃঙ্গযুগল। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সবুলুন সম্পর্কে তিনি বললেনঃ <br><span class="br-ind"><br><span class="indent">&nbsp;</span></span>সবুলুন! উল্লাস কর অভিযান কালে <br><span class="br-ind"><br><span class="indent">&nbsp;</span></span>ইষাখর আনন্দ করে নিজের শিবিরে, <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>এরা এদের শৈল শিখরে আহ্বান করবে জাতিবৃন্দকে <br><span class="br-ind"><br><span class="indent">&nbsp;</span></span>সেখানে তারা উৎসর্গ করবে যথাসঙ্গত বলি। <br><span class="br-ind"><br><span class="indent">&nbsp;</span></span>কারণ তারা সমুদ্রের অতুল ঐশ্বর্য, <br><span class="br-ind"><br><span class="indent">&nbsp;</span></span>মরুভূমির গুপ্ত সম্পদ করবে আহরণ। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>গাদ সম্পর্কে তিনি বললেনঃ <br><span class="br-ind"><br><span class="indent">&nbsp;</span></span>গাদ তার বিস্তীর্ণ এলাকায় হোক আশীর্বাদযুক্ত, <br><span class="br-ind"><br><span class="indent">&nbsp;</span></span>সিংহের মত ওৎ পেতে থাকে গাদ <br><span class="br-ind"><br><span class="indent">&nbsp;</span></span>সে বিদীর্ণ করে বাহু ও শির, <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>নিজের জন্য শ্রেষ্ঠাংশ বেছে নিয়েছে সে, <br><span class="br-ind"><br><span class="indent">&nbsp;</span></span>নায়কের অধিকার তার জন্য নির্দিষ্ট <br><span class="br-ind"><br><span class="indent">&nbsp;</span></span>হয়েছিল সেখানে। <br><span class="br-ind"><br><span class="indent">&nbsp;</span></span>জননায়কদের সমাবেশে সে <br><span class="br-ind"><br><span class="indent">&nbsp;</span></span>প্রভু পরমেশ্বরের দৃষ্টিতে যা ন্যায্য <br><span class="br-ind"><br><span class="indent">&nbsp;</span></span>তাই করেছিল, পালন করেছিল <br><span class="br-ind"><br><span class="indent">&nbsp;</span></span>ইসরায়েলীদের জন্য নির্দিষ্ট তাঁর অনুশাসন। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>দান সম্পর্কে তিনি বললেনঃ <br><span class="br-ind"><br><span class="indent">&nbsp;</span></span>দান সিংহশাবক তুল্য, <br><span class="br-ind"><br><span class="indent">&nbsp;</span></span>উৎপত্তি তার বাশান থেকে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>নপ্তালি সম্পর্কে তিনি বললেনঃ <br><span class="br-ind"><br><span class="indent">&nbsp;</span></span>নপ্তালি! অনুগ্রহে পুষ্ট তুমি, <br><span class="br-ind"><br><span class="indent">&nbsp;</span></span>প্রভু পরমেশ্বরের আশীর্বাদে পরিপূর্ণ, <br><span class="br-ind"><br><span class="indent">&nbsp;</span></span>সাগর ও দক্ষিণসীমা অধিকার কর তুমি। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আশের সম্পর্কে তিনি বললেনঃ <br><span class="br-ind"><br><span class="indent">&nbsp;</span></span>সকলের মধ্যে আশের হোক সর্বাপেক্ষা আশিস্‌ধন্য <br><span class="br-ind"><br><span class="indent">&nbsp;</span></span>তার ভ্রাতাদের অনুগ্রহ ভাজন হোক সে <br><span class="br-ind"><br><span class="indent">&nbsp;</span></span>তৈলসিক্ত হবে তার চরণযুগল! <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>লৌহ ও পিতলের অর্গল হবে তোমার, <br><span class="br-ind"><br><span class="indent">&nbsp;</span></span>তোমার আয়ুর মতই স্থায়ী হবে তোমার শক্তি। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ইসরায়েলের ঈশ্বরের তুল্য আর কেউ নেই <br><span class="br-ind"><br><span class="indent">&nbsp;</span></span>তিনি তোমার সাহায্যের জন্য আকাশ পথে, <br><span class="br-ind"><br><span class="indent">&nbsp;</span></span>স্বপ্রতাপে মেঘের বাহনে আগমন করেন। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>সনাতন ঈশ্বরই তোমার আশ্রয়, <br><span class="br-ind"><br><span class="indent">&nbsp;</span></span>নিম্নে চিরস্থায়ী তাঁর বাহুযুগল <br><span class="br-ind"><br><span class="indent">&nbsp;</span></span>তিনি তোমার সম্মুখ থেকে শত্রুদের করলেন বিতাড়িত, <br><span class="br-ind"><br><span class="indent">&nbsp;</span></span>বললেন, ‘সংহার কর ওদের।’— <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তাই ইসরায়েল বাস করছে নিরাপদে, <br><span class="br-ind"><br><span class="indent">&nbsp;</span></span>যাকোবের বংশধরেরা হয়েছে স্বনির্ভর <br><span class="br-ind"><br><span class="indent">&nbsp;</span></span>শস্য ও দ্রাক্ষারসের দেশে <br><span class="br-ind"><br><span class="indent">&nbsp;</span></span>যেখানে আকাশ ঝরায় শিশির। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>হে ইসরায়েল! ধন্য তুমি, <br><span class="br-ind"><br><span class="indent">&nbsp;</span></span>তোমার তুল্য কে? <br><span class="br-ind"><br><span class="indent">&nbsp;</span></span>প্রভু পরমেশ্বরের দ্বারা উদ্ধারপ্রাপ্ত জাতি তুমি, <br><span class="br-ind"><br><span class="indent">&nbsp;</span></span>তিনিই তোমার রক্ষক-ঢাল, বিজয়-খড়্গ, <br><span class="br-ind"><br><span class="indent">&nbsp;</span></span>তোমার শত্রুরা করবে বশ্যতা স্বীকার। <br><span class="br-ind"><br><span class="indent">&nbsp;</span></span>যখন তারা আসবে অনুগ্রহ ভিক্ষা করতে <br><span class="br-ind"><br><span class="indent">&nbsp;</span></span>তখন তুমি তাদের করবে পদদলিত।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:20 17:7'><!--endraw 1-->যাত্রা 17:7<!--raw 1 bo --></a><!--endraw 1-->; <!--raw 1 bo --><a href='B:20 28:30'><!--endraw 1-->28:30<!--raw 1 bo --></a><!--endraw 1-->; <!--raw 1 bo --><a href='B:40 20:13'><!--endraw 1-->গণনা 20:13<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:20 3:2'><!--endraw 1-->যাত্রা 3:2<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>