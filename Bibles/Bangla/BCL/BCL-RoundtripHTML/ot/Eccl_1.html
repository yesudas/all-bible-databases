<html><head>
<meta http-equiv="Content-Type" content="text/html;charset=utf-8" />
<title>Eccl 1 &ndash; উপদেশক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 1);">
<div id="navbar"><a href="../index.html">পবিএ বাইবেল CL Bible</a> &ndash; <b>উপদেশক</b> &ndash; <b>1</b> <a href="Eccl_2.html">2</a> <a href="Eccl_3.html">3</a> ... <a href="Eccl_12.html">12</a> </div><hr>
<h1>Eccl 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->উপদেশের পুস্তকটি “দার্শনিক’’ দৃষ্টিভঙ্গী ও চিন্তাধারায় পরিপুষ্ট। মানবজীবনের পরিসর কত সীমিত, অথচ এরই মধ্যে কত পরস্পর বিরোধীতা এবং তারই সাথে তার রহস্যময় অবিচার ও ব্যর্থতার কথা গভীরভাবে উপলব্ধি করেছেন একজন ব্যক্তি, পরিশেষে তিনি উপদেশকের উপসংহারে বলেছেন “এ জীবন অসার।” তিনি মানুষের ভাগ্যনিয়ন্তা ঈশ্বরের কর্মপন্থার ধারা বুঝতে পারেন নি। তা সত্ত্বেও তিনি মানুষকে কঠোর পরিশ্রম করার এবং ঈশ্বরের দান যতদিন ও যত পরিমাণে পাওযা যায়, তাকে যথাসাধ্য যথাযোগ্যভাবে উপভোগ করার পরামর্শ দিয়েছেন। <!--raw 1 bo --><p/><!--endraw 1-->অনেক দাশর্নিক আছেন, যাঁদের চিন্তাধারা নেতিবাচক এবং হতাশাব্যঞ্জক। কিন্তু প্রকৃত পক্ষে বাইবেলের এই পুস্তকটি দেখায় যে বাইবেলে কথিত বিশ্বাস যথেষ্ট উদার। সেখানে এই ধরণের হতাশা ও সন্দেহকে স্থান দেওয়ার মত যথেষ্ট পরিসর আছে। উপদেশকের দর্পণে নিজের প্রতিবিম্ব দেখে অনেকেই সান্ত্বনা লাভ করেন এবং আবিষ্কার করেন যে, যে বাইবেলে এই চিন্তাধারা প্রতিফলিত হয়েছে, সেই বাইবেলেই ঈশ্বরের উপরে আশা ও ভরসা স্থাপন করার কথা বলা হয়েছে যা জীবনে আনে এক মহত্তর অর্থ।
</div>
<div class="biblehtmlcontent verses" id="verses">
<div class="v" id="v1"><h2>জীবনের রহস্য</h2><span class="vn">1</span> <span class="br-p"><br><br></span>উপদেশকের কথামালা। এই উপদেশক ছিলেন দাউদের পুত্র এবং জেরুশালেমের রাজা।</div>
<div class="v" id="v2"><span class="vn">2</span> <span class="br-p"><br><br></span>উপদেশক বলেনঃ সংসারে সবই দুর্বোধ্য, সব কিছুই হেঁয়ালি।</div>
<div class="v" id="v3"><span class="vn">3</span> সারাটি জীবন ধরে এত পরিশ্রম করে এ সংসারে কি পেলে তুমি?</div>
<div class="v" id="v4"><span class="vn">4</span> প্রজন্মের পর প্রজন্ম আসে, আবার চলেও যায়, কিন্তু জগত-সংসার যেমন ছিল তেমনই রয়ে যায়।</div>
<div class="v" id="v5"><span class="vn">5</span> সূর্য উদিত হয়, চলে যায় অস্তাচলে, আবার ফিরে আসে উদয়ের পথে।</div>
<div class="v" id="v6"><span class="vn">6</span> আপন প্রবাহ পথে বায়ু বয় উত্তর-দক্ষিণে, ঘুরে ঘুরে ফিরে আসে আবার আপন আবর্তে।</div>
<div class="v" id="v7"><span class="vn">7</span> নদী অবিরল ঢালে বারিধারা সাগরের বুকে, তবু তো সাগর হয় না পূর্ণ, আবার নদী ফেরে আপন উৎসমুখে।</div>
<div class="v" id="v8"><span class="vn">8</span> দেখে দেখে তবু নয়ন হয়নি ক্লান্ত, শত উপদেশেও শ্রবণ হয়নি শ্রান্ত। ভাষায় বোঝান যায় না এই গতানুগতিক ধারা।</div>
<div class="v" id="v9"><span class="vn">9</span> সংসারে যা ঘটেছিল, তা ঘটবে আবার, যা করা হয়েছিল, তা করবে পুনর্বার। এ বিশ্ব সংসারে, নতুন কিছুই নেই, সব পুরাতনই ফিরবে বারংবার।</div>
<div class="v" id="v10"><span class="vn">10</span> যদি বল, দেখ দেখ এ এক নতুন ব্যাপার! আমি বলব, ভুল, এ সবই ভুল। আদিকাল, থেকে ঘটছে এ সবই, নতুন কিছুই নেই।</div>
<div class="v" id="v11"><span class="vn">11</span> কেউ মনে রাখে না অতীতের স্মৃতি, রাখবে না মনে আগামীদিনের ঘটনাও, কোন কিছুই কাটবে না দাগ মানুষের মনে।</div>
<div class="v" id="v12"><h2>উপদেশকের অভিজ্ঞতা</h2><span class="vn">12</span> <span class="br-p"><br><br></span>আমি, উপদেশক, রাজধানী জেরুশালেম থেকে ইসরায়েলীদের উপর রাজত্ব করেছি।</div>
<div class="v" id="v13"><span class="vn">13</span> আমি সঙ্কল্প করেছিলাম, এ জগত-সংসারে যা কিছু ঘটে, সে সবের নিগূঢ় তত্ত্ব বহু অনুসন্ধানে আমি হব অবগত প্রজ্ঞার আলোকে।</div>
<div class="v" id="v14"><span class="vn">14</span> এ জগতের সব ঘটনাই আমি দেখেছি, বুঝেছি, সবই দুর্বোধ্য, সবই হেঁয়ালি।</div>
<div class="v" id="v15"><span class="vn">15</span> কোঁকড়া চুল কি সোজা করা যায়? যা নেই তা কি কখনও গোণা যায়?</div>
<div class="v" id="v16"><span class="vn">16</span> <span class="br-p"><br><br></span>মনে মনে ভাবলাম, মহাজ্ঞান আমি করেছি অর্জন। জেরুশালেমে আমার পূর্বসূরী যারা, তাঁদের চেয়েও আমি বিজ্ঞ; লাভ করেছি আমি পূর্ণ প্রজ্ঞা, পেয়েছি বহু অভিজ্ঞতা ও জ্ঞান।<sup class="fnm"><a name="fnm1" href="#fn1">1</a></sup></div>
<div class="v" id="v17"><span class="vn">17</span> আমি বোঝবার চেষ্টা করলাম, জ্ঞান ও অজ্ঞতায়, প্রজ্ঞা ও মূর্খতায় প্রভেদ কোথায়? আমি উপলব্ধি করলাম, বুঝলাম সবই দুর্বোধ্য, সব হেঁয়ালি, এ যেন আলেয়ার পিছনে ছোটা।</div>
<div class="v" id="v18"><span class="vn">18</span> জ্ঞানের বাহুল্যে দুঃখ বাড়ে প্রজ্ঞার আধিক্য আনে উদ্বেগের বিষম জ্বালা।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:110 4:29-31'><!--endraw 1-->১ রাজা 4:29-31<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>