<html><head>
<meta http-equiv="Content-Type" content="text/html;charset=utf-8" />
<title>Eccl 11 &ndash; উপদেশক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 11);">
<div id="navbar"><a href="../index.html">পবিএ বাইবেল CL Bible</a> &ndash; <b>উপদেশক</b> &ndash; <a href="Eccl_1.html">1</a> ... <a href="Eccl_9.html">9</a> <a href="Eccl_10.html">10</a> <b>11</b> <a href="Eccl_12.html">12</a> </div><hr>
<h1>Eccl 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জ্ঞানবানের কর্ম</h2><span class="vn">1</span> <span class="br-p"><br><br></span>বৈদেশিক বাণিজ্যে বিনিয়োগ কর তোমার অর্থ, ভবিষ্যতে তুমি তা থেকে লাভ করবে।</div>
<div class="v" id="v2"><span class="vn">2</span> বিভিন্ন ব্যবসায়ীর কাছে দাও তোমার পণ্য, কারণ তুমি জান না এ জগতে কখন কোথায় ঘটবে তোমার বিপত্তি।</div>
<div class="v" id="v3"><span class="vn">3</span> <span class="br-p"><br><br></span>উত্তর বা দক্ষিণ—যেদিকেই গাছ পড়ুক না কেন, যেদিকে পড়ে, সেদিকেই সেটা থাকে পড়ে। মেঘ জলকণায় পূর্ণ হয় যখন, বৃষ্টি হয়ে ঝরে পড়ে পৃথিবীরই বুকে।</div>
<div class="v" id="v4"><span class="vn">4</span> যে শুধু বাতাসের গতি আর মেঘের দিকে চেয়ে বসে থাকে, সে কখনও বুনতে পারে না বীজ, ফসলও তার কাটা হয় না কখনও।</div>
<div class="v" id="v5"><span class="vn">5</span> নারীর জঠরে কি ভাবে সঞ্চার হয় নতুন প্রাণের, তা যেমন তুমি জান না, তেমনি সর্বস্রষ্টা ঈশ্বর কাজ করেন কি ভাবে তাও তুমি বুঝতে পার না।</div>
<div class="v" id="v6"><span class="vn">6</span> সকালে বীজ বপন কর, সন্ধ্যাকালেও বসে থেক না হাত গুটিয়ে, কারণ তুমি তো জান না যে, তোমার সব প্রচেষ্টা সমান সার্থক হবে, কিম্বা একটির চেয়ে বেশি সফল হবে অন্যটি।</div>
<div class="v" id="v7"><span class="vn">7</span> <span class="br-p"><br><br></span>বেঁচে থেকে জীবন উপভোগের মধ্যেই মানুষের আনন্দ, অতএব যতদিন বাঁচবে কৃতজ্ঞতায় আনন্দে ভরে থেক।</div>
<div class="v" id="v8"><span class="vn">8</span> তবু মনে রেখ, মৃতলোক বাসের দিনগুলি, তোমার আরও বেশী হবে জীবনের দিনগুলির চেয়ে। এ রহস্য আমাদের বুদ্ধির অগম্য।</div>
<div class="v" id="v9"><h2>তরুণদের প্রতি উপদেশ</h2><span class="vn">9</span> <span class="br-p"><br><br></span>হে তরুণ, জীবনের এই নবীন ক্ষণটিকে হেলায় করো না নষ্ট, বরং তোমার বিচার-বিবেচনার আলোতে পথ চল। মনে রেখ, তুমি যা-ই কর না কেন, ঈশ্বর করবেন তার বিচার।</div>
<div class="v" id="v10"><span class="vn">10</span> <span class="br-p"><br><br></span>তোমার মনকে উদ্বেগে করো না ভারাক্রান্ত, সুস্থ ও সবল রেখ তোমার দেহ, জেন, যৌবন বেশি দিনের নয়।</div>
</div>
<!-- PARSED ABOVE; EDITING MAY BREAK PARSER -->
</body></html>