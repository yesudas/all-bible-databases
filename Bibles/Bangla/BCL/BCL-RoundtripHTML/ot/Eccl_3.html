<html><head>
<meta http-equiv="Content-Type" content="text/html;charset=utf-8" />
<title>Eccl 3 &ndash; উপদেশক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 3);">
<div id="navbar"><a href="../index.html">পবিএ বাইবেল CL Bible</a> &ndash; <b>উপদেশক</b> &ndash; <a href="Eccl_1.html">1</a> <a href="Eccl_2.html">2</a> <b>3</b> <a href="Eccl_4.html">4</a> <a href="Eccl_5.html">5</a> ... <a href="Eccl_12.html">12</a> </div><hr>
<h1>Eccl 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নির্দিষ্ট কাল</h2><span class="vn">1</span> <span class="br-p"><br><br></span>জগতের সব কিছুর জন্যই আছে নির্দিষ্ট কাল, সর্ব কর্মের জন্য রয়েছে নির্ধারিত সময়।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>জন্ম ও মৃত্যুর কাল নির্ধারিত আছে, <br><span class="br-ind"><br><span class="indent">&nbsp;</span></span>আছে রোপণ ও আহরণের কাল। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আছে হনন ও নিরাময়ের নির্দিষ্ট কাল, <br><span class="br-ind"><br><span class="indent">&nbsp;</span></span>ভাঙ্গা ও গড়ার কাল। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আছে হাসি-কান্নার কাল, শোক, <br><span class="br-ind"><br><span class="indent">&nbsp;</span></span>দুঃখ ও নৃত্যগীতের কাল। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আছে ছড়িয়ে দেওয়া ও কুড়িয়ে নেওয়ার কাল, <br><span class="br-ind"><br><span class="indent">&nbsp;</span></span>আছে মিলন ও বিরহের কাল। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আছে অন্বেষণ ও হারানোর কাল, <br><span class="br-ind"><br><span class="indent">&nbsp;</span></span>এবং আয় ও ব্যয়ের কাল। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আছে ছিঁড়ে ফেলা ও জোড়া দেওয়ার কাল, <br><span class="br-ind"><br><span class="indent">&nbsp;</span></span>নীরবতা ও মুখরতার কাল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আছে ভালবাসা ও ঘৃণ্য করার কাল, <br><span class="br-ind"><br><span class="indent">&nbsp;</span></span>এবং সংগ্রাম ও শান্তির কাল। <br></div>
<div class="v" id="v9"><span class="vn">9</span> <span class="br-p"><br><br></span>আবার ভাবি আমি, পরিশ্রম করে কি লাভ হয় মানুষের?</div>
<div class="v" id="v10"><span class="vn">10</span> বুঝলাম, কর্মের দায়িত্ব দিয়ে মানবকুলকে সচল রাখেন ঈশ্বর।</div>
<div class="v" id="v11"><span class="vn">11</span> ঈশ্বর সমস্ত বিষয়ের জন্য উপযুক্ত কাল নিরূপিত করেছেন। অতীত ও ভবিষ্যৎ সম্বন্ধে কিছু ধারণা দিলেও ঈশ্বরের কাজের আদি-অন্ত বোঝার ক্ষমতা মানুষকে দেওয়া হয় নি।</div>
<div class="v" id="v12"><span class="vn">12</span> আমি উপলব্ধি করলাম, মানুষের আয়ু যতদিন, ততদিন আনন্দে সৎজীবন যাপন করাই শ্রেয়।</div>
<div class="v" id="v13"><span class="vn">13</span> সুতরাং আমাদের উচিত পূর্ণ আনন্দে শ্রমফল ভোগ করা, এই-ই ঈশ্বরের অভিপ্রায়।</div>
<div class="v" id="v14"><span class="vn">14</span> <span class="br-p"><br><br></span>আমি জানি, ঈশ্বর যা কিছু করেন, সবই হয় চিরস্থায়ী, তার সঙ্গে কিছু যোগ করা যায় না, কিছু বাদ দেওয়াও যায় না তা থেকে। ঈশ্বর করেছেন এই ব্যবস্থা যেন মানুষ তাঁকে সসম্ভ্রমে স্মরণে রাখে।</div>
<div class="v" id="v15"><span class="vn">15</span> সংসারে যা কিছু ঘটে বা ঘটতে পারে, তা সবই ঘটে যাওয়া ঘটনার পুরনাবৃত্তি মাত্র, ঈশ্বরের এও এক আশ্চর্য বিধান।</div>
<div class="v" id="v16"><h2>জগতে অবিচার</h2><span class="vn">16</span> <span class="br-p"><br><br></span>এ ছাড়াও আমি আর একটি বিষয় লক্ষ্য করেছি, এ জগতে যেখানে আশা করা যায় ন্যায় ও সুবিচার, সেখানেই দেখি অবিচারের ঘন অন্ধকার।</div>
<div class="v" id="v17"><span class="vn">17</span> আমি তাই এই সিদ্ধান্তে এলাম: স্বয়ং ঈশ্বরই যখন সর্ববিষয় ও সর্ব কর্মের জন্য সময় নির্দিষ্ট করেছেন, তখন তিনিই যথা সময়ে করবেন ভালোমন্দের বিচার।</div>
<div class="v" id="v18"><span class="vn">18</span> আমি এলাম আরও এক সিদ্ধান্তে, নানান পরীক্ষার মধ্য দিয়ে ঈশ্বর আমাদের দেখাতে চান আমরা নিছক পশু মাত্র।</div>
<div class="v" id="v19"><span class="vn">19</span> কারণ মানুষের যে পরিণতি, পশুরও পরিণতি তাই-ই। উভয়েরই মৃত্যু হয় একই ভাবে, উভয়েই এক ধরণের জীব, পশুর চেয়ে কোন অংশেই মানুষ শ্রেয় নয়। এও এক বিরাট রহস্য!</div>
<div class="v" id="v20"><span class="vn">20</span> সকলেরই শেষ গতি এক, সকলেরই উৎপত্তি ধূলি থেকে, আবার ধূলিতেই মিলাবে সকলে।</div>
<div class="v" id="v21"><span class="vn">21</span> কে বলতে পারে, মানুষের আত্মা হবে ঊর্ধ্বগামী আর পশুর আত্মা যাবে পাতালে?</div>
<div class="v" id="v22"><span class="vn">22</span> বুঝলাম, আপন উপার্জিত ধন ভোগ করাই মানুষের সঙ্গত কর্ম। এই-ই তার জন্য নির্ধারিত, কারণ, তারপর কি ঘটবে তা কে বলতে পারে?</div>
</div>
<!-- PARSED ABOVE; EDITING MAY BREAK PARSER -->
</body></html>