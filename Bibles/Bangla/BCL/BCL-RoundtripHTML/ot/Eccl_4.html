<html><head>
<meta http-equiv="Content-Type" content="text/html;charset=utf-8" />
<title>Eccl 4 &ndash; উপদেশক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 4);">
<div id="navbar"><a href="../index.html">পবিএ বাইবেল CL Bible</a> &ndash; <b>উপদেশক</b> &ndash; <a href="Eccl_1.html">1</a> <a href="Eccl_2.html">2</a> <a href="Eccl_3.html">3</a> <b>4</b> <a href="Eccl_5.html">5</a> <a href="Eccl_6.html">6</a> ... <a href="Eccl_12.html">12</a> </div><hr>
<h1>Eccl 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>এ জগতে চলছে যে অন্যায় অত্যাচার তার কথা আমি ভাবতে লাগলাম, দেখলাম, কাঁদছে দলিত মানুষ, তাদের চোখের জল মুছে দেবার কেউ নেই, কেউ নেই তাদের পাশে দাঁড়াবার, কারণ ক্ষমতা রয়েছে অত্যাচারীর হাতে।</div>
<div class="v" id="v2"><span class="vn">2</span> মনে হচ্ছে আমার, যারা বেঁচে আছে তাদের চেয়ে যারা মরে গেছে তারাই বরং সুখী।</div>
<div class="v" id="v3"><span class="vn">3</span> কিন্তু এদের চেয়েও সুখী তারা যারা জন্মায় নি এখনও। কারণ জগতে যে সব দুষ্কর্ম ঘটছে তা তারা দেখেনি।</div>
<div class="v" id="v4"><span class="vn">4</span> <span class="br-p"><br><br></span>মানুষ কিসের জন্য এত পরিশ্রম করে, তা-ও জেনেছি আমি। এর কারণ প্রতিবেশীর সাথে মানুষের প্রতিদ্বন্দিতা। কিন্তু এ-ও তো অসার আলেয়ার পিছনে ছুটে চলা।</div>
<div class="v" id="v5"><span class="vn">5</span> মূর্খই বসে থাকে হাত গুটিয়ে এবং অনাহারে শুকিয়ে মরে।</div>
<div class="v" id="v6"><span class="vn">6</span> তবু দুহাতে পরিশ্রম করে আলেয়ার পিছনে ছুটে চলার চেয়ে শান্তিতে এক মুঠো সম্পদ ভোগ করা ভাল।</div>
<div class="v" id="v7"><span class="vn">7</span> <span class="br-p"><br><br></span>মানব জীবনে আমি আর একটি বিষয় দেখলাম, যা আমার মনে প্রশ্ন জাগায়।</div>
<div class="v" id="v8"><span class="vn">8</span> নিঃসঙ্গ এক ব্যক্তি, সংসারে সে একা, তার কোনও সন্তান নেই, ভাই বন্ধু কেউ নেই, তবুও শেষ নেই তার পরিশ্রমের, নেই তার ধনাসক্তির নিবৃত্তি। সে কখনও তো দেখে না ভেবে কার জন্যে সে নিজেকে বঞ্চিত করেছে, করে চলেছে এত পরিশ্রম? এ সবই আমার বোধের অতীত।</div>
<div class="v" id="v9"><span class="vn">9</span> <span class="br-p"><br><br></span>এক জনের চেয়ে দুজন ভাল, কারণ দুজনের মিলিত প্রচেষ্টা কার্যকরী হয় বেশী।</div>
<div class="v" id="v10"><span class="vn">10</span> তাদের একজন যদি অক্ষম হয়, তবে তাকে সাহায্য করতে পারবে অন্যজন। একান্ত অভাগা সে, জীবনে যে একা; যদি কখনও সে পড়েও যায়, তবে কেউ থাকে না তাকে তোলার।</div>
<div class="v" id="v11"><span class="vn">11</span> যদি দুজনে একত্রে শোয়, তবে অবশ্যই তারা গরমে থাকে, কিন্তু একা লোক উষ্ণতা পেতে পারে না।</div>
<div class="v" id="v12"><span class="vn">12</span> একা লোককে পরাস্ত করা যায় সহজেই, দুজন হলে একসাথে রুখে দাঁড়ায়, ত্রিগুণ রজ্জু সহজে যায় না ছেঁড়া।</div>
<div class="v" id="v13"><span class="vn">13</span> <span class="br-p"><br><br></span>কোন ব্যক্তি গরীব অবস্থা থেকে দেশের রাজা হতে পারে, কিম্বা উন্নীত হতে পারে কারাগার থেকে সিংহাসনে। কিন্তু সে যদি বৃদ্ধ বয়সে বুদ্ধি হারায়, কারও পরামর্শ নিতে না চায়, তাহলে তার চেয়ে একজন গরীব অথচ বুদ্ধিমান তরুণ অনেক ভাল।</div>
<div class="v" id="v15"><span class="vn">15</span> মানুষের স্বভাবের কথা আমি ভাবতে লাগলাম, মনে হল, কোনও এক যুবক হয়তো কোনও এক দেশের রাজা হবে,</div>
<div class="v" id="v16"><span class="vn">16</span> তার অধীনে থাকবে অসংখ্য অনুগামী প্রজা, কিন্তু যেদিন সে থাকবে না, সেদিন তার অবদানের কথা কেউ আর ভুলেও আনবে না মনে। এ-ও আমার বোধের অতীত।</div>
</div>
<!-- PARSED ABOVE; EDITING MAY BREAK PARSER -->
</body></html>