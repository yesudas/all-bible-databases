<html><head>
<meta http-equiv="Content-Type" content="text/html;charset=utf-8" />
<title>Eccl 5 &ndash; উপদেশক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 5);">
<div id="navbar"><a href="../index.html">পবিএ বাইবেল CL Bible</a> &ndash; <b>উপদেশক</b> &ndash; <a href="Eccl_1.html">1</a> ... <a href="Eccl_3.html">3</a> <a href="Eccl_4.html">4</a> <b>5</b> <a href="Eccl_6.html">6</a> <a href="Eccl_7.html">7</a> ... <a href="Eccl_12.html">12</a> </div><hr>
<h1>Eccl 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>পরমেশ্বরের মন্দিরে যাওয়ার সময় সতর্ক হও, সেখানে নির্বোধের মত বলিদান করতে যাওয়ার চেয়ে শিক্ষাগ্রহণ করতে যাওয়া অনেক ভাল। নির্বোধেরা জানে না যে তারা যা করছে, তা মন্দ।</div>
<div class="v" id="v2"><span class="vn">2</span> সেখানে গিয়ে বাচালতা করো না যেন, ঈশ্বরের সামনে যেন বলো না হঠকারী কোনও কথা। কারণ ঈশ্বর স্বর্গে আছেন আর মর্ত্যে রয়েছ তুমি, সুতরাং সংযত কর তোমার বাক্যালাপ।</div>
<div class="v" id="v3"><span class="vn">3</span> তোমার উদ্বেগ যত বেশী হবে, তত বেশী দুঃস্বপ্ন দেখবে তুমি। যত বেশী কথা বলবে মূর্খতা প্রকাশ করবে তত বেশী।</div>
<div class="v" id="v4"><span class="vn">4</span> ঈশ্বরের উদ্দেশে যা মানত করবে, তা যত শীঘ্র সম্ভব পূর্ণ করবে। কারণ ঈশ্বর প্রীত হন না নির্বোধের আচরণে। যে মানত তুমি করবে তা অবশ্যই করবে পূর্ণ।<sup class="fnm"><a name="fnm1" href="#fn1">1</a></sup></div>
<div class="v" id="v5"><span class="vn">5</span> মানত করার পর তা পূর্ণ না করার চেয়ে কোনও মানত না করাই ভাল।</div>
<div class="v" id="v6"><span class="vn">6</span> তোমার মুখের কথা যেন তোমাকে পাপের পথে টেনে না নিয়ে যায়, পুরোহিতের সামনে যেন তোমাকে বলতে না হয় যে তুমি ভুল করে প্রতিশ্রুতি দিয়েছ। কেন তুমি ঈশ্বরের রোষে পড়ে নষ্ট করবে নিজের শ্রমফল?</div>
<div class="v" id="v7"><span class="vn">7</span> বেশি স্বপ্ন দেখা, বেশি কথা বলা—কোনটাই কাজের নয়, বরং সম্ভ্রম কর ঈশ্বরকে।</div>
<div class="v" id="v8"><h2>জীবনটাই ধাঁধা</h2><span class="vn">8</span> <span class="br-p"><br><br></span>যদি দেখ, কোন রাজ্যে দরিদ্রেরা নিপীড়িত হচ্ছে, বঞ্চিত হচ্ছে ন্যায়বিচার ও ন্যায্যা অধিকার থেকে, তাহলে বিস্মিত হয়ো না—কারণ প্রত্যেক রাজকর্মচারীকে তাঁর ঊর্ধ্বতন কর্মচারী এবং তাঁকেও তাঁর ঊর্ধ্বতন কর্মচারী রক্ষা করে চলেন।</div>
<div class="v" id="v9"><span class="vn">9</span> <span class="br-p"><br><br></span>রাজাকেও নির্ভর করতে হয় শস্য উৎপাদনের উপর।<sup class="fnm"><a name="fnm2" href="#fn2">2</a></sup></div>
<div class="v" id="v10"><span class="vn">10</span> <span class="br-p"><br><br></span>ধনাসক্ত ব্যক্তি বহু ধনলাভেও তৃপ্ত হয় না কখনও সম্পদকামী ব্যক্তির সম্পদলাভের তৃষ্ণা কখনও মেটে না।</div>
<div class="v" id="v11"><span class="vn">11</span> মানুষের ধনবৃদ্ধি হলে খাওয়ার লোকের সংখ্যাও বৃদ্ধি পাবে। এ নিয়ে প্রশ্ন করে কোনও লাভ নেই, এ সত্য মেনে নিতেই হয়।</div>
<div class="v" id="v12"><span class="vn">12</span> শ্রমিকের পর্যাপ্ত আহার না-ও জুটতে পারে, তবু সে সুখেই ঘুমায়। কিন্তু ধনীর পর্যাপ্ত আহার থাকলেও নিদ্রা তার সুখকর নয়।</div>
<div class="v" id="v13"><span class="vn">13</span> <span class="br-p"><br><br></span>এ জগতে আমি দেখেছি এক অদ্ভূত ও বেদনাদায়ক ব্যাপার—মানুষ নিজেকে বঞ্চিত করে অর্থ সঞ্চয় করে।</div>
<div class="v" id="v14"><span class="vn">14</span> কিন্তু তার সেই অর্থ ব্যয়িত হয় বিপর্যয়ে, তার সন্তানদের জন্য থাকে না কিছুই।</div>
<div class="v" id="v15"><span class="vn">15</span> মানুষ ভূমিষ্ট হয় নগ্ন অবস্থায় আবার নগ্ন অবস্থাতেই তাকে চলে যেতে হয়। সে যা কিছু অর্জন করে সঙ্গে নিয়ে যেতে পারে না তার কিছুই। এও এক দুরূহ ব্যাপার, বোঝার চেষ্টা বৃথা।<sup class="fnm"><a name="fnm3" href="#fn3">3</a></sup></div>
<div class="v" id="v16"><span class="vn">16</span> মানুষ যেভাবে জগতে আসে সেই ভাবেই তাকে চলে যেতে হয় জগত ছেড়ে।</div>
<div class="v" id="v17"><span class="vn">17</span> দৈন্যের বেদনায়, বঞ্চনার হাহাকারে, রোগব্যাধি আর উদ্বেগের যাতনায়, ক্রোধের নিষ্ফল হুঙ্কারে আর হতাশার অকরুণ অন্ধকারে জীবন কাটিয়ে মানুষের কি লাভ?</div>
<div class="v" id="v18"><span class="vn">18</span> <span class="br-p"><br><br></span>বরং মানুষের পক্ষে উত্তম এবং করণীয় বলে আমি যা বুঝেছি, তা হচ্ছে এই: ঈশ্বর মানুষকে যে স্বল্প আয়ু দিয়েছেন, তার সেই সীমিত দিনগুলি শ্রমলব্ধ উপার্জনে সুখ-শান্তিতে অতিবাহিত করাই শ্রেয়। এই-ই ঈশ্বরের বিধান।</div>
<div class="v" id="v19"><span class="vn">19</span> ঈশ্বর যদি কাউকে ধনসম্পত্তি দেন এবং সুযোগ দেন তাকে তা ভোগ করার, তাহলে সে কৃতজ্ঞচিত্তে ভোগ করুক তার উপার্জন, কারণ এও ঈশ্বরের অনুগ্রহেরই দান।</div>
<div class="v" id="v20"><span class="vn">20</span> তাহলে, আয়ুর স্বল্পতার কথা ভেবে তার ক্ষুব্ধ হওয়া উচিত নয়।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:230 66:13-14'><!--endraw 1-->গীত 66:13-14<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> পদ-হিব্রু অস্পষ্ট</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:220 1:21'><!--endraw 1-->ইয়োব 1:21<!--raw 1 bo --></a><!--endraw 1-->; <!--raw 1 bo --><a href='B:230 49:17'><!--endraw 1-->গীত 49:17<!--raw 1 bo --></a><!--endraw 1-->; <!--raw 1 bo --><a href='B:610 6:7'><!--endraw 1-->১ তিম 6:7<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>