<html><head>
<meta http-equiv="Content-Type" content="text/html;charset=utf-8" />
<title>Eccl 6 &ndash; উপদেশক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 6);">
<div id="navbar"><a href="../index.html">পবিএ বাইবেল CL Bible</a> &ndash; <b>উপদেশক</b> &ndash; <a href="Eccl_1.html">1</a> ... <a href="Eccl_4.html">4</a> <a href="Eccl_5.html">5</a> <b>6</b> <a href="Eccl_7.html">7</a> <a href="Eccl_8.html">8</a> ... <a href="Eccl_12.html">12</a> </div><hr>
<h1>Eccl 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>এ জগতে আমি লক্ষ্য করেছি, আর একটি অশুভ ব্যাপার, মানুষের পক্ষে যা দুঃসহ।</div>
<div class="v" id="v2"><span class="vn">2</span> ঈশ্বর কাউকে ধন-সম্পদ, সম্মান যা কিছু তার কাম্য, সবই দেন তাকে, কিন্তু সে সব ভোগ করার ক্ষমতা সে পায় না, অপরে তা ভোগ করে। এ এক গভীর বেদনাদায়ক নিগূঢ় রহস্য।</div>
<div class="v" id="v3"><span class="vn">3</span> শতপুত্রের জনক হয়ে যদি কেউ দীর্ঘায়ু লাভ করে, অথচ সুখ না পায়, ব্যবস্থা যদি না হয় তার উপযুক্ত সমাধির, তাহলে আমি বলব, একটি মৃতজাত শিশু বরং অনেক সৌভাগ্যবান তার চেয়ে।</div>
<div class="v" id="v4"><span class="vn">4</span> অর্থহীন সেই শিশুর জন্ম, সে অন্ধকারে মিলিয়ে যায়, হারিয়ে যায় বিস্মৃতির অন্তরালে। সে সূর্যের আলো দেখে নি কখনও, জীবনের কোনও অভিজ্ঞতাই হয়নি তার, তবু সে পেয়েছে বিশ্রাম যা পায় নি ঐ (দীর্ঘায়ু) লোকটি।</div>
<div class="v" id="v6"><span class="vn">6</span> ঐ ব্যক্তি দুহাজার বছর বেঁচে থেকেও উপভোগ করতে পারে নি জীবনের কোনও আনন্দ। এদের দুজনেরই শেষ পরিণতি কি এক নয়?</div>
<div class="v" id="v7"><span class="vn">7</span> <span class="br-p"><br><br></span>অন্ন সংস্থানের জন্যই মানুষের যত পরিশ্রম, তবু তার ক্ষুধার নিবৃত্তি নেই।</div>
<div class="v" id="v8"><span class="vn">8</span> মূর্খের চেয়ে জ্ঞানবান এমন বেশী কি পায়? আদর্শ জীবন যাপন করেই বা কি লাভ হয় দরিদ্রের? এ-ই বা কেমন কথা!</div>
<div class="v" id="v9"><span class="vn">9</span> অতএব যা নেই, তার আকাঙ্ক্ষায় বিড়ম্বিত হওয়ার চেয়ে যা আছে তাতেই সন্তুষ্ট থাকা ভাল।</div>
<div class="v" id="v10"><span class="vn">10</span> <span class="br-p"><br><br></span>যা কিছু ঘটে, তা বহু আগেই হয়েছে নিরূপিত। এ কথা সকলে জানে যে, কোনও ব্যক্তি তার চেয়ে শক্তিশালী কোনও প্রতিপক্ষের সঙ্গে পেরে ওঠে না।</div>
<div class="v" id="v11"><span class="vn">11</span> বাচলতা বক্তব্যের অর্থ লঘু করে। এতে কি লাভ হয়?</div>
<div class="v" id="v12"><span class="vn">12</span> ছায়াসম বিলীয়মান এই ক্ষণস্থায়ী অসার জীবনে মানুষের পক্ষে মঙ্গলজনক কি, তা কে পারে বলতে? মানুষের মৃত্যুর পরে এ জগতে কি ঘটবে তা-ই বা কে বলতে পারে?</div>
</div>
<!-- PARSED ABOVE; EDITING MAY BREAK PARSER -->
</body></html>