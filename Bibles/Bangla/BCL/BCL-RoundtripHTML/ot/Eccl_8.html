<html><head>
<meta http-equiv="Content-Type" content="text/html;charset=utf-8" />
<title>Eccl 8 &ndash; উপদেশক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 8);">
<div id="navbar"><a href="../index.html">পবিএ বাইবেল CL Bible</a> &ndash; <b>উপদেশক</b> &ndash; <a href="Eccl_1.html">1</a> ... <a href="Eccl_6.html">6</a> <a href="Eccl_7.html">7</a> <b>8</b> <a href="Eccl_9.html">9</a> <a href="Eccl_10.html">10</a> ... <a href="Eccl_12.html">12</a> </div><hr>
<h1>Eccl 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>একমাত্র জ্ঞানবান ব্যক্তিই বুঝতে পারে সব বিষয়ের প্রকৃত মর্ম, প্রজ্ঞা হাসি ফোটায় তার মুখে, তার চিন্তা করে দূর।</div>
<div class="v" id="v2"><h2>রাজার প্রতি আনুগত্য</h2><span class="vn">2</span> <span class="br-p"><br><br></span>রাজার আদেশ পালন কর, যদি কোনও শপথ কর ঈশ্বরের কাছে, তবে তা হঠকারী ভাবে করো না।</div>
<div class="v" id="v3"><span class="vn">3</span> রাজা যা খুশী তা-ই করতে পারেন, সরে যাও তাঁর সম্মুখ থেকে, অপ্রীতিকর কোনও ব্যাপারে তাঁকে পীড়াপীড়ি করো না।</div>
<div class="v" id="v4"><span class="vn">4</span> রাজার আদেশ চূড়ান্ত, কেউ তাঁর কাজের সমালোচনা করতে পারে না।</div>
<div class="v" id="v5"><span class="vn">5</span> যে তাঁর আদেশ মেনে চলে, কোনও ক্ষতি হয় না তার। জ্ঞানী ব্যক্তি জানে, কখন কি ভাবে চলতে হয়।</div>
<div class="v" id="v6"><span class="vn">6</span> সব কাজেরই উপযুক্ত সময় ও পদ্ধতি আছে, কিন্তু আমরা সেই ব্যাপারে নিতান্তই অজ্ঞ।</div>
<div class="v" id="v7"><span class="vn">7</span> মানুষ জানে না ভবিষ্যতে কি ঘটবে, কেউ বলে দিতে পারে না তাকে ভবিষ্যতের কোনও কথা।</div>
<div class="v" id="v8"><span class="vn">8</span> প্রাণ বাঁচিয়ে রাখার ক্ষমতা কারও নেই, মৃত্যু দিনের উপর নেই কারও কর্তৃত্ব। কেউ এড়িয়ে যেতে পারে না এই সংগ্রাম, দুর্নীতিপরায়ণেরাও তাদের দুর্নীতির সাহায্যে উদ্ধার পায় না এর কবল থেকে।</div>
<div class="v" id="v9"><h2>দুর্জন এবং সজ্জন</h2><span class="vn">9</span> <span class="br-p"><br><br></span>জগতে যা কিছু ঘটে, সে সব বিচার-বিশ্লেষণ করার সময় আমি উপলব্ধি করেছি এই সত্য যে, মানুষ তার ক্ষমতার অপব্যবহার করে, নিপীড়ন করে মানুষকে।</div>
<div class="v" id="v10"><span class="vn">10</span> আমি দুষ্ট লোকদের আপন সমাধিতে সমাধিস্থ হতে দেখেছি। আরও দেখেছি তাদের দ্বারা উৎপীড়িত মানুষ তাদেরই প্রশংসায় মুখর। এ-ও এক অদ্ভুত ব্যাপার!</div>
<div class="v" id="v11"><span class="vn">11</span> <span class="br-p"><br><br></span>অন্যায়ের দণ্ডবিধান সময় মত হয় না বলেই মানুষ ইতস্ততঃ করে না অন্যায় করতে।</div>
<div class="v" id="v12"><span class="vn">12</span> দুর্জন শতসহস্র অপরাধ করেও সুখেই বেঁচে থাকে। যদিও জানি, ঈশ্বরের আদেশ পালন করলে জীবনে আসে মঙ্গল, অন্যথায় অমঙ্গল হয়।</div>
<div class="v" id="v13"><span class="vn">13</span> দুর্জনের জীবন ছায়ার মত, অকালমৃত্যু হবে তার, কারণ ঈশ্বরকে জানে না সে। এ সবই অর্থহীন কথা।</div>
<div class="v" id="v14"><span class="vn">14</span> এ জগতে আরও একটি অর্থহীন ব্যাপার ঘটে, কখনও দুষ্টদের প্রাপ্য লাভ করে ধার্মিকেরা, এবং দুষ্টেরা পায় ধার্মিকের প্রাপ্য পুরস্কার। আমার কাছে অতি দুর্বোধ্য এ ব্যাপার!</div>
<div class="v" id="v15"><span class="vn">15</span> <span class="br-p"><br><br></span>সুতরাং, ভাল ভাবে জীবন যাপন করাই মানুষের পক্ষে শ্রেয়! ঈশ্বরদত্ত এই জীবনে শ্রমলব্ধ উপার্জনে সুখে শান্তিতে সৎজীবন যাপন করার চেয়ে ভাল আর কি হতে পারে?</div>
<div class="v" id="v16"><span class="vn">16</span> <span class="br-p"><br><br></span>যখন আমি জ্ঞান আহরণে প্রবৃত্ত হলাম, পৃথিবীর তাবৎ বিষয় হৃদয়ঙ্গম করার চেষ্টা করলাম, তখনই বুঝলাম যে দিনরাত ভেবেও মানুষ কখনও ঈশ্বরের কীর্তিকলাপের মর্ম বুঝতে সক্ষম হবে না। মানুষ যত চেষ্টাই করুক না কেন, কখনও করতে পারবে না এ বিষয়ের কূল-কিনারা। জ্ঞানীরা তা জানেন বলে দাবী করতে পারেন, কিন্তু প্রকৃতপক্ষে তাঁরাও জানেন না কিছুই।</div>
</div>
<!-- PARSED ABOVE; EDITING MAY BREAK PARSER -->
</body></html>