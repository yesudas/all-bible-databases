<html><head>
<meta http-equiv="Content-Type" content="text/html;charset=utf-8" />
<title>Esth 1 &ndash; রাণী ইষ্টের &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Esth', 1);">
<div id="navbar"><a href="../index.html">পবিএ বাইবেল CL Bible</a> &ndash; <b>রাণী ইষ্টের</b> &ndash; <b>1</b> <a href="Esth_2.html">2</a> <a href="Esth_3.html">3</a> ... <a href="Esth_10.html">10</a> </div><hr>
<h1>Esth 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->এই সত্য কাহিনী রচিত হয়েছে ইহুদীকন্যা ইষ্টেরকে কেন্দ্র করে। শত্রুর কবল থেকে স্বজাতির জীবন রক্ষায় ইষ্টেরের অসম সাহস ও তাদের প্রতি গভীর অনুরাগ এই কাহিনীর মূল কথা। পারস্যসম্রাট তখন বাস করছিলেন তাঁর শীতকালীন প্রাসাদে। কাহিনীতে বর্ণিত ঘটনাগুলি ঘটেছিল এই সময়েই। ইহুদীজাতির অন্যতম প্রধান উৎসব পুরীম প্রচলনের পটভূমিকা ও তার অর্থের বিশদ ব্যাখ্যা এই পুস্তকে পাওয়া যায়। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়বস্তুর রূপরেখা<!--raw 1 bo --></b><!--endraw 1--> <!--raw 1 bo --><p/><!--endraw 1-->• ইষ্টেরের রাজমহিষীর মর্যাদালাভ <!--raw 1 bo --><a href='B:190 1:2-2:23'><!--endraw 1-->1:2-2:23<!--raw 1 bo --></a><!--endraw 1--> <!--raw 1 bo --><br/><!--endraw 1-->• হামানের ষড়যন্ত্র <!--raw 1 bo --><a href='B:190 3:1-5:14'><!--endraw 1-->3:1-5:14<!--raw 1 bo --></a><!--endraw 1--> <!--raw 1 bo --><br/><!--endraw 1-->• হামানের মৃত্যুদণ্ড <!--raw 1 bo --><a href='B:190 6:1-7:10'><!--endraw 1-->6:1-7:10<!--raw 1 bo --></a><!--endraw 1--> <!--raw 1 bo --><br/><!--endraw 1-->• ইহুদীদের কাছে শত্রুর পরাজয় <!--raw 1 bo --><a href='B:190 8:1-10:3'><!--endraw 1-->8:1-10:3<!--raw 1 bo --></a><!--endraw 1-->
</div>
<div class="biblehtmlcontent verses" id="verses">
<div class="v" id="v1"><h2>রাজা অহশ্বেরশের আদেশ ও রাণী বষ্টীর প্রত্যাখ্যান</h2><span class="vn">1</span> <span class="br-p"><br><br></span>পারস্য দেশের সম্রাট অহশ্বেরশের রাজধানী ছিল শুশন।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> তিনি ভারত থেকে সুদান পর্যন্ত একশো সাতাশটি প্রদেশের উপর রাজত্ব করতেন।</div>
<div class="v" id="v3"><span class="vn">3</span> <span class="br-p"><br><br></span>তাঁর রাজত্বকালের তৃতীয় বৎসরে তিনি সমস্ত অধ্যক্ষ ও রাজপুরুষদের জন্য ভোজের আয়োজন করলেন। পারস্য ও মিডিয়া দেশের সমস্ত সৈন্যাধ্যক্ষ, প্রদেশগুলির শাসনকর্তা এবং সম্ভ্রান্ত ব্যক্তিরা এই ভোজে উপস্থিত ছিলেন।</div>
<div class="v" id="v4"><span class="vn">4</span> একশো আশি দিন ধরে তিনি তাঁর সাম্রাজ্যের ধনসম্পদ, অতুল বৈভব ও ঐশ্বর্যের প্রদর্শনী করলেন।</div>
<div class="v" id="v5"><span class="vn">5</span> <span class="br-p"><br><br></span>এরপর সম্রাট রাজধানী শুশনের উচ্চনীচ, ধনীদরিদ্র নির্বিশেষে সমস্ত লোকের জন্য ভোজের ব্যবস্থা করলেন। রাজবাড়ীর বাগানে সাতদিন ধরে এই ভোজপর্ব চলল।</div>
<div class="v" id="v6"><span class="vn">6</span> বাগানের মাঝখানের চত্বরটি সাজানো হয়েছিল সাদা আর নীল রঙের সুতির পর্দায়। বেগুনী রঙের সুতো দিয়ে তৈরী পর্দার দড়িগুলি স্ফটিকস্তম্ভের উপরে রূপোর ছোট ছোট বালাতে আটকানো ছিল। মার্বেল ও নানারঙের মূল্যবান মণিমুক্তো দিয়ে মোজেইক করা মেঝের উপর সাজানো ছিল সোনা ও রূপোর আসনগুলি।</div>
<div class="v" id="v7"><span class="vn">7</span> রাজার জন্য প্রস্তুত উৎকৃষ্ট সুরা স্বর্ণপাত্রে নিমন্ত্রিতদের অপর্যাপ্তভাবে পরিবেশন করা হল। স্বর্ণপাত্র গুলির প্রত্যেকটির নকসা ও আকৃতি ছিল নানান ধরণের।</div>
<div class="v" id="v8"><span class="vn">8</span> রাজা তাঁর পরিচারকদের আদেশ দিলেন অতিথিদের সুরা পরিবেশনে যেন কোন কার্পণ্য করা না হয়।<sup class="fnm"><a name="fnm2" href="#fn2">2</a></sup></div>
<div class="v" id="v9"><span class="vn">9</span> <span class="br-p"><br><br></span>রাজমহিষী বষ্টীও প্রাসাদের অন্তঃপুরে মহিলাদের জন্য ভোজের আয়োজন করলেন।</div>
<div class="v" id="v10"><span class="vn">10</span> <span class="br-p"><br><br></span>ভোজের সপ্তম দিনে সুরাপানে মত্ত রাজা আনন্দে মেতে উঠলেন। সেই সময় তিনি সাতজন নপুংসককে ডেকে পাঠালেন। এরা ছিল তাঁর ব্যক্তিগত সেবক। এরা হলঃ মহমন, বিস্থা, হর্বোনা, বিগ্‌থা, অবগথ, সেথর, কর্ক্কস।</div>
<div class="v" id="v11"><span class="vn">11</span> রাজা তাদের আদেশ দিলেন যেন তারা রাণী বষ্টীকে রাজমুকুট পরিয়ে রাজার সামনে নিয়ে আসে। তাঁর ইচ্ছা, সমস্ত রাজপুরুষ ও অতিথিরা রাণীর অপরূপ রূপলাবণ্য দেখুক। রাজমহিষী বষ্টী ছিলেন প্রকৃতই পরমা সুন্দরী।</div>
<div class="v" id="v12"><span class="vn">12</span> নপুংসকদের কাছে রাজার আদেশ শুনেও রাণী বষ্টী রাজার সামনে আসতে সম্মত হলেন না। ফলে সম্রাটের বুকে জ্বলে উঠল ক্রোধের আগুন।</div>
<div class="v" id="v13"><span class="vn">13</span> <span class="br-p"><br><br></span>রাজা রীতি অনুসারে আইনশৃঙ্খলা বিষয়ে বিশেষজ্ঞদের মতামত জানার জন্য তাঁদের ডেকে পাঠালেন।</div>
<div class="v" id="v14"><span class="vn">14</span> এই বিশেষজ্ঞদের নাম ছিল: কর্শনা, শেথর, অদমাথা, তর্শীশ, মেরস, মর্সনা ও মমূখন-পারস্য ও মিডিয়া দেশের এই সাতজন রাজপুরুষ রাজ্যে উচ্চপদের অধিকারী ছিলেন।</div>
<div class="v" id="v15"><span class="vn">15</span> রাজা এই রাজপুরুষদের বললেনঃ আমি সম্রাট অহশ্বেরশ, রাজমহিষী বষ্টীর কাছে আমার পরিচারকদের মাধ্যমে একটি আদেশ পাঠিয়েছিলাম কিন্তু তিনি আমার আদেশ অমান্য করেছেন। এখন আইন অনুসারে তাঁর প্রতি আমাদের কি করা উচিত?</div>
<div class="v" id="v16"><span class="vn">16</span> <span class="br-p"><br><br></span>তখন মমুখন রাজা ও রাজপুরুষদেরর সামনে ঘোষণা করে বললেন, মহারাণী বষ্টী কেবলমাত্র রাজাকেই অপমান করেন নি, অপমান করেছেন তাঁর রাজকর্মচারীদের, এমন কি সাম্রাজ্যের সমস্ত প্রজাদের।</div>
<div class="v" id="v17"><span class="vn">17</span> মহারাণী যা করেছেন সে কথা শোনামাত্রই রাজ্যের সমস্ত মহিলা তাদের স্বামীদের তুচ্ছজ্ঞান করবে। তারা বলবে, সম্রাট অহশ্বেরশ মহারাণী বষ্টীকে তাঁর কাছে আসার আদেশ দিয়েছিলেন কিন্তু রাণী সেই আদেশ অমান্য করেছেন।</div>
<div class="v" id="v18"><span class="vn">18</span> যখন পারস্য ও মিডিয়ার রাজপুরুষদের স্ত্রীরা রাণীর এই আচরণের কথা শুনবে তখন তারাও তাদের স্বামীদের ঐ রকম কথা বলবে। এইভাবে স্ত্রীরা আর স্বামীদের সম্মান দেবে না এবং স্বামীরা স্ত্রীদের উপর ক্রুদ্ধ হয়ে উঠবে।</div>
<div class="v" id="v19"><span class="vn">19</span> হে মহারাজ, যদি আপনার সম্মতি থাকে তাহলে এই রাজাজ্ঞা ঘোষণা করুন যে বষ্টী আর কখনও রাজার সামনে আসতে পারবেন না। এই আদেশ যেন কখনও পরিবর্তিত না হয়। পারস্য ও মিডিয়ার শাসন ব্যবস্থায় এই আদেশ আইনরূপে গৃহীত ও লিপিবদ্ধ করা হোক এবং কোন<sup class="fnm"><a name="fnm3" href="#fn3">3</a></sup> শ্রেষ্ঠ মহিলাকে রাজমহিষীরূপে গ্রহণ করা হোক।</div>
<div class="v" id="v20"><span class="vn">20</span> আপনার এই রাজাজ্ঞা সমগ্র রাজ্যে ঘোষিত হলে ধনী বা দরিদ্র প্রত্যেক স্ত্রী তাদের স্বামীকে যথাযথ সম্মান দেবে।</div>
<div class="v" id="v21"><span class="vn">21</span> মমূখনের এই পরামর্শে রাজা ও রাজকর্মচারী সকলেই সম্মত হলেন।</div>
<div class="v" id="v22"><span class="vn">22</span> প্রত্যেক প্রদেশের ভাষা ও লিপি অনুসারে সাম্রাজ্যের সর্বত্র এই রাজাদেশ ঘোষিত হলঃ প্রত্যেক গৃহে স্বামীই হবে গৃহকর্তা ও গৃহের চূড়ান্ত ক্ষমতা থাকবে তারই হাতে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:150 4:6'><!--endraw 1-->ইষ্রা 4:6<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> অথবা কাউকে যেন সুরাপানে বাধ্য না করা হয়।</div>
<div class="fn"><sup class="fnt"><a name="fn3" href="#fnm3">3</a></sup> এবং অন্য কোন শ্রেষ্ঠ মহিলাকে</div>
</div>
<!-- PARSED ABOVE; EDITING MAY BREAK PARSER -->
</body></html>