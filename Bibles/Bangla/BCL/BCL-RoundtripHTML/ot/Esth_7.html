<html><head>
<meta http-equiv="Content-Type" content="text/html;charset=utf-8" />
<title>Esth 7 &ndash; রাণী ইষ্টের &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Esth', 7);">
<div id="navbar"><a href="../index.html">পবিএ বাইবেল CL Bible</a> &ndash; <b>রাণী ইষ্টের</b> &ndash; <a href="Esth_1.html">1</a> ... <a href="Esth_5.html">5</a> <a href="Esth_6.html">6</a> <b>7</b> <a href="Esth_8.html">8</a> <a href="Esth_9.html">9</a> <a href="Esth_10.html">10</a> </div><hr>
<h1>Esth 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>রাজা আর হামান ইষ্টেরের ভোজে যোগ দিতে গেলেন।</div>
<div class="v" id="v2"><span class="vn">2</span> সুরা পরিবেশনের সময় রাজা ইষ্টেরকে আবার জিজ্ঞাসা করলেন, রাণী ইষ্টের, তুমি কি চাও? তুমি যা বলবে, তোমার জন্য আমি তাই করব। এমনকি আমার সাম্রাজ্যের অর্ধেক অংশও আমি তোমাকে দিতে প্রস্তুত।</div>
<div class="v" id="v3"><span class="vn">3</span> <span class="br-p"><br><br></span>রাণী ইষ্টের বললেন, মহারাজ যদি প্রসন্ন হয়ে আমার বিনীত অনুরোধ রাখেন, তাহলে আমার এবং আমার স্বজাতির প্রাণরক্ষা করুন। আমাদের সমূলে নিধন করার চক্রান্ত করা হয়েছে।</div>
<div class="v" id="v4"><span class="vn">4</span> হত্যার জন্য আমাকে এবং আমার লোকদের শত্রুর হাতে তুলে দেওয়া হয়েছে। যদি ক্রীতদাস করার জন্য বিক্রী করা হত, তাহলে আমি কিছু বলতাম না আর আপনাকে বিরক্তও করতাম না। কিন্তু এখন আমাদের প্রাণসংশয়! আমাদের সম্পূর্ণভাবে নির্মূল করা হবে।</div>
<div class="v" id="v5"><span class="vn">5</span> <span class="br-p"><br><br></span>রাজা অহশ্বেরশ রাণী ইষ্টেরকে জিজ্ঞাসা করলেন, কার এমন স্পর্ধা? সে কোথায়?</div>
<div class="v" id="v6"><span class="vn">6</span> <span class="br-p"><br><br></span>ইষ্টের বললেন, আমাদের চরম শত্রু, আমাদের নির্যাতনকারী এই হামানই সেই পাষণ্ড। এই কথা শুনে হামান আতঙ্কিত হয়ে রাজা ও রাণীর দিকে ভয়ার্ত দৃষ্টিতে চেয়ে রইলেন।</div>
<div class="v" id="v7"><span class="vn">7</span> রাজা প্রচণ্ড ক্রোধে আসন ছেড়ে উঠে দাঁড়ালেন এবং ঝড়ের গতিতে কক্ষ থেকে প্রাসাদ উদ্যানে চলে গেলেন। হামান বুঝলেন, এর জন্য রাজা তাঁকে নিশ্চিত ভাবে শাস্তি দেবেন। তাই তিনি রাণীর কাছে নিজের প্রাণ ভিক্ষা করার জন্য সেখানে রয়ে গেলেন।</div>
<div class="v" id="v8"><span class="vn">8</span> সবেমাত্র তিনি করুণাভিক্ষার জন্য ইষ্টেরের আসনের কাছে অবনত হয়েছেন ঠিক তখনই রাজা উদ্যান থেকে ফিরে এসে সেই কক্ষে প্রবেশ করলেন। হামানকে ইষ্টেরের আসনের কাছে অবনত অবস্থায় দেখে রাজা চীৎকার করে বলে উঠলেন, এই পাষণ্ড কি আমারই প্রাসাদে আমারই সামনে আমার রাণীর মর্যাদা হরণ করতে চায়? <span class="br-p"><br><br></span>রাজা এ কথা উচ্চারণ করার সঙ্গে সঙ্গে প্রাসাদের নপুংসক প্রহরীরা ছুটে এসে ফাঁসির প্রস্তুতি স্বরূপ হামানের মাথা ঢেকে ফেলল।</div>
<div class="v" id="v9"><span class="vn">9</span> তারপর তাদের মধ্যে হার্বোণা নামে একজন বলল, মহারাজ, যে মর্দখয় আপনার জীবনরক্ষা করেছিলেন, তাঁকেই ফাঁসি দেবার জন্য হামান নিজের গৃহে এক ফাঁসির মঞ্চ পর্যন্ত তৈরী করিয়েছেন। সেই মঞ্চ পঞ্চাশ হাত উঁচু। <span class="br-p"><br><br></span>রাজা আদেশ করলেন, ঐ ফাঁসিকাঠেই হামানকে ফাঁসি দাও।</div>
<div class="v" id="v10"><span class="vn">10</span> <span class="br-p"><br><br></span>মর্দখয়ের জন্য যে ফাঁসিকাঠ হামান তৈরী করিয়েছিলেন তাতেই তাঁকে ফাঁসি দেওয়া হল। তারপর রাজার ক্রোধ প্রশমিত হল।</div>
</div>
<!-- PARSED ABOVE; EDITING MAY BREAK PARSER -->
</body></html>