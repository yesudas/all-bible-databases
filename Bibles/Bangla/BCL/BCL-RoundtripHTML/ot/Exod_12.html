<html><head>
<meta http-equiv="Content-Type" content="text/html;charset=utf-8" />
<title>Exod 12 &ndash; যাত্রাপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 12);">
<div id="navbar"><a href="../index.html">পবিএ বাইবেল CL Bible</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_10.html">10</a> <a href="Exod_11.html">11</a> <b>12</b> <a href="Exod_13.html">13</a> <a href="Exod_14.html">14</a> ... <a href="Exod_40.html">40</a> </div><hr>
<h1>Exod 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>তারণোৎসব পালনের নির্দেশ</h2><span class="vn">1</span> <span class="br-p"><br><br></span>প্রভু পরমেশ্বর মোশি ও হারোণকে বললেন,</div>
<div class="v" id="v2"><span class="vn">2</span> এই মাসই তোমাদের বৎসরের প্রথম মাস হিসাবে গণ্য হবে।</div>
<div class="v" id="v3"><span class="vn">3</span> সমগ্র ইসরায়েলী সমাজের কাছে তোমরা ঘোষণা কর: এই মাসের দশ তারিখে প্রত্যেক ব্যক্তি তার পরিবারের জন্য একটি মেষশাবক সংগ্রহ করবে। প্রত্যেক পরিবারের জন্য একটি করে মেষশাবক নির্দিষ্ট।</div>
<div class="v" id="v4"><span class="vn">4</span> কোন পরিবার যদি সম্পূর্ণ একটা মেষশাবকের মাংস আহার করে শেষ করতে না পারে তাহলে সেই পরিবারের কর্তা তার নিকটতম প্রতিবেশির সঙ্গে মিলে একটি মেষশাবক সংগ্রহ করবে। পরিবারের লোকসংখ্যা এবং প্রত্যেকের খাওয়ার পরিমাণ হিসেব করেই তারা মেষশাবকটি সংগ্রহ করবে।</div>
<div class="v" id="v5"><span class="vn">5</span> পশুটি নিখুঁত এবং এক বছর বয়সের পুংশাবক হওয়া চাই। মেষ কিংবা ছাগ শাবকের যে কোন একটি হলেই চলবে।</div>
<div class="v" id="v6"><span class="vn">6</span> সেই শাবকটিকে তোমরা এই মাসের চোদ্দ তারিখ পর্যন্ত সযত্নে পালন করবে এবং ঐ দিন সন্ধ্যায় সমগ্র ইসরায়েলী সমাজ সমবেতভাবে ঐ পশুগুলিকে বধ করবে।</div>
<div class="v" id="v7"><span class="vn">7</span> তারপর তার রক্ত কিছুটা নিয়ে তারা যে ঘরে বসে সেই মাংস খাবে, সেই ঘরের দরজার দুই বাজু এবং উপরের অংশে লাগাবে।</div>
<div class="v" id="v8"><span class="vn">8</span> সেই রাত্রে তারা সেই মাংস আগুনে ঝলসে খামিরবিহীন রুটি ও তেতো শাকের সঙ্গে খাবে।</div>
<div class="v" id="v9"><span class="vn">9</span> ঐ মাংস তোমরা কাঁচা বা জলে সেদ্ধ করে খাবে না, মাথা, পা সমেত সবশুদ্ধ পশুটিকে আগুনে ঝল্‌সে খাবে। তার কোন অংশ ফেলা যাবে না।</div>
<div class="v" id="v10"><span class="vn">10</span> তোমরা ঐ মাংসের কিছুই সকাল পর্যন্ত অবশিষ্ট রাখবে না। খাওয়ার পরে যা কিছু বাকী থাকবে সব আগুনে পুড়িয়ে ফেলবে।</div>
<div class="v" id="v11"><span class="vn">11</span> এইভাবে তোমরা আহার করবে: তোমরা শক্ত করে কটিবন্ধন করবে, পায়ে পরে নেবে পাদুকা এবং হাতে নেবে যষ্টি — এই অবস্থায় তোমরা তাড়াতাড়ি খেয়ে নেবে। এই হবে প্রভু পরমেশ্বরের তারণোৎসব।</div>
<div class="v" id="v12"><span class="vn">12</span> <span class="br-p"><br><br></span>ঐ রাত্রে আমি মিশরের মধ্য দিয়ে যাব এবং মিশরের মানুষ ও পশু নির্বিশেষে সকলের প্রথমজাত সন্তানকে সংহার করব। আমি প্রভু পরমেশ্বর এইভাবেই মিশরের দেবতাদের দণ্ডবিধান করব।</div>
<div class="v" id="v13"><span class="vn">13</span> তোমরা যে সব বাড়িতে বাস কর, সেগুলি এই রক্তের দ্বারা চিহ্নিত করবে। যে সব বাড়িতে রক্তের চিহ্ন দেখব সেগুলি আমি পরিহার করে যাব। মিশরের উপর আমি যে মারাত্মক আঘাত হানব তা তোমাদের স্পর্শ করবে না।</div>
<div class="v" id="v14"><span class="vn">14</span> তোমরা এই দিনটিকে স্মরণীয় দিনরূপে উদ্‌যাপন করবে এবং এই দিনে প্রভু পরমেশ্বরের উৎসব করবে। পুরুষানুক্রমে চিরকাল তোমরা এই রীতি পালন করবে।<sup class="fnm"><a name="fnm1" href="#fn1">1</a></sup></div>
<div class="v" id="v15"><span class="vn">15</span> সাত দিন তোমরা খামিরবিহীন রুটি খাবে। প্রথম দিনেই বাড়ি থেকে সমস্ত খামির সরিয়ে ফেলবে। প্রথম দিন থেকে সপ্তম দিনের মধ্যে যদি কেউ খামিরযুক্ত রুটি খায় তাহলে সে ইসরায়েলী সমাজ থেকে বিচ্যুত হবে।</div>
<div class="v" id="v16"><span class="vn">16</span> প্রথম ও সপ্তম দিনে পবিত্র সমাবেশের আয়োজন করবে। ঐ দুই দিন খাবার তৈরী করা ছাড়া আর কোন কাজ করা চলবে না।</div>
<div class="v" id="v17"><span class="vn">17</span> এই নির্দেশগুলি তোমরা যথাযথভাবে পালন করব কারণ মনে রেখ, এই দিনে আমি তোমাদের সমগ্র জাতিকে মিশর থেকে উদ্ধার করে এনেছিলাম। তোমরা পুরুষানুক্রমে চিরকাল উল্লিখিত বিধি অনুযায়ী এই দিবস উদ্‌যাপন করবে।</div>
<div class="v" id="v18"><span class="vn">18</span> <span class="br-p"><br><br></span>তোমরা প্রথম মাসের চোদ্দ তারিখের সন্ধ্যা থেকে আরম্ভ করে একুশ তারিখের সন্ধ্যা পর্যন্ত খামিরবিহীন রুটি খাবে।</div>
<div class="v" id="v19"><span class="vn">19</span> এই সাতদিন তোমরা ঘরে কোন খামির রাখবে না। এই সময়ে কেউ যদি খামিরযুক্ত কিছু খায়, তাহলে বিদেশী বা স্বজাতি, যেই হোক না কেন ইসরায়েলী সমাজে সে হবে পতিত।</div>
<div class="v" id="v20"><span class="vn">20</span> তোমরা খামিরযুক্ত কিছুই খাবে না, তোমাদের সকলের বাড়িতে শুধু খামিরবিহীন রুটি খাওয়া হবে।</div>
<div class="v" id="v21"><h2>প্রথম তারণোৎসব</h2><span class="vn">21</span> <span class="br-p"><br><br></span>মোশি ইসরায়েলীদের নেতৃস্থানীয় সকলকে ডেকে বললেন, তোমরা এখনই গিয়ে প্রত্যেক পরিবারের জন্য মেষশাবক জোগাড় করে তারণোৎসবের বলি উৎসর্গ কর।</div>
<div class="v" id="v22"><span class="vn">22</span> আর এক গোছা এসোব<sup class="fnm"><a name="fnm2" href="#fn2">2</a></sup> গামলায় রাখা রক্তে ডুবিয়ে দরজার দুই বাজু ও উপরেরর অংশে সেই রক্ত লেপন করে দাও। ভোর না হওয়া পর্যন্ত কেউ ঘর থেকে বার হবে না।</div>
<div class="v" id="v23"><span class="vn">23</span> প্রভু পরমেশ্বর মিশরীদের সংহার করার জন্য দেশের মধ্য দিয়ে যাবেন, তখন দরজার দুই বাজু ও উপরের অংশে রক্ত দেখলে তিনি সেই বাড়ি অতিক্রম করে যাবেন এবং তাঁর সংহারককে তোমাদের বাড়িতে ঢুকে আঘাত হানতে দেবেন না।<sup class="fnm"><a name="fnm3" href="#fn3">3</a></sup></div>
<div class="v" id="v24"><span class="vn">24</span> তোমরা ও তোমাদের বংশধরেরা চিরকাল এই বিধি পালন করবে।</div>
<div class="v" id="v25"><span class="vn">25</span> প্রভু পরমেশ্বর তাঁর প্রতিশ্রুতি অনুযায়ী যে দেশ তোমাদের দেবেন সেই দেশে গিয়েও তেমরা এই অনুষ্ঠান পালন করবে।</div>
<div class="v" id="v26"><span class="vn">26</span> তোমাদর সন্তানসন্ততিরা যখন জিজ্ঞাসা করবে, এই অনুষ্ঠানের অর্থ কি?</div>
<div class="v" id="v27"><span class="vn">27</span> তখন তোমরা তাদের বলবে, এ হচ্ছে প্রভু পরমেশ্বরের উদ্দেশে তারণোৎসবের বলিদান। মিশরদেশে তিনি যখন মিশরীদের সংহার করেছিলেন, তখন তিনি ইসরায়েলীদের বাড়িগুলি অতিক্রম করে গিয়েছিলেন এবং আমাদের পরিবারসমূহকে অব্যাহতি দিয়েছিলেন। <span class="br-p"><br><br></span>সমবেত জনতা তখন নত হয়ে প্রণিপাত করল।</div>
<div class="v" id="v28"><span class="vn">28</span> প্রভু পরমেশ্বর মোশি ও হারোণকে যে সব নির্দেশ দিয়েছিলেন ইসরায়েলীরা সব পালন করল।</div>
<div class="v" id="v29"><h2>প্রথমজাত সন্তানদের মৃত্যু</h2><span class="vn">29</span> <span class="br-p"><br><br></span>সেই দিন মধ্যরাত্রে প্রভু পরমেশ্বর মিশররাজ ফারাও-এর সিংহাসনের উত্তরাধিকারী তাঁর জ্যেষ্ঠপুত্র থেকে আরম্ভ করে কারাগারের কয়েদীর জ্যেষ্ঠ সন্তান পর্যন্ত মিশরের সমস্ত প্রথমজাত সন্তানকে সংহার করলেন। প্রথমজাত পশুগুলিও মারা গেল।</div>
<div class="v" id="v30"><span class="vn">30</span> ফারাও ও তাঁর পারিষদবর্গ এবং মিশরীরা সকলেই বাকী রাত জেগে কাটাল। সারা মিশরে তীব্র ক্রন্দনরোল উঠল, কারণ দেশে এমন একটি পরিবার ছিল না যেখানে কেউ মারা যায়নি।</div>
<div class="v" id="v31"><span class="vn">31</span> <span class="br-p"><br><br></span>সেই রাত্রেই ফারাও মোশি ও হারোণকে ডেকে এনে বললেন, ইসরায়েলীদের সকলকে নিয়ে তোমরা শিগ্‌গির আমার প্রজাদের কাছ থেকে চলে যাও। তোমরা যেমন চেয়েছিলে সেই ভাবেই গিয়ে প্রভু পরমেশ্বরের আরাধনা কর।</div>
<div class="v" id="v32"><span class="vn">32</span> তোমাদের কথামত গরু-ভেড়ার পালও সঙ্গে নিয়ে যাও, আর আমার জন্য প্রভু পরমেশ্বরের করুণা ভিক্ষা কর।</div>
<div class="v" id="v33"><span class="vn">33</span> <span class="br-p"><br><br></span>ইসরায়েলীরা যাতে তাড়াতাড়ি দেশ ছেড়ে চলে যায় সেই জন্য মিশরীরা তাদের খুব পীড়াপীড়ি করতে লাগল। তারা বলল, তা না হলে আমরা সকলেই মারা পড়ব।</div>
<div class="v" id="v34"><span class="vn">34</span> ইসরায়েলীরা তখন ময়দায় খামির না মিশিয়েই ময়দা শুদ্ধ বাসন চাদরে জড়িয়ে কাঁধে তুলে নিল।</div>
<div class="v" id="v35"><span class="vn">35</span> তারা মোশির কথা মত মিশরীদের কাছ থেকে সোনারূপার অলঙ্কার ও কাপড়চোপড় আগেই চেয়ে নিয়েছিল।<sup class="fnm"><a name="fnm4" href="#fn4">4</a></sup></div>
<div class="v" id="v36"><span class="vn">36</span> প্রভু পরমেশ্বর ইসরায়েলীদের জন্য মিশরীদের মনে প্রীতির সঞ্চার করেছিলেন, তাই তারা যা চেয়েছিল মিশরীরা তাদের সবই দিয়েছিল। এ ভাবেই তারা মিশরীদের ধনসম্পদ হস্তগত করল।</div>
<div class="v" id="v37"><h2>মিশর ছেড়ে ইসরায়েলীদের যাত্রা</h2><span class="vn">37</span> <span class="br-p"><br><br></span>ইসরায়েলীরা রামেসেস নগর থেকে সুক্কোতের দিকে যাত্রা করল। নারী ও শিশু বাদে তাদের দলে ছিল প্রায় ছয় লক্ষ পুরুষ।</div>
<div class="v" id="v38"><span class="vn">38</span> এ ছাড়াও বিভিন্ন জাতির অনেক লোক এবং গরু-ভেড়া ও ছাগলের বিরাট পাল তাদের সঙ্গে গেল।</div>
<div class="v" id="v39"><span class="vn">39</span> মিশর থেকে যে ময়দার তালগুলি তারা নিয়ে এসেছিল, সেগুলি দিয়ে তারা খামিরবিহীন রুটি তৈরী করল, কারণ তাদের কাছে খামির ছিল না। মিশর ছেড়ে তাদের এত তাড়াতাড়ি চলে আসতে হয়েছিল যে খাবার তৈরী করার সময়টুকুও তারা পায়নি।</div>
<div class="v" id="v40"><span class="vn">40</span> ইসরায়েলীরা চারশ ত্রিশ বছর মিশরে ছিল।<sup class="fnm"><a name="fnm5" href="#fn5">5</a></sup></div>
<div class="v" id="v41"><span class="vn">41</span> চারশ ত্রিশ বছর যে দিন পূর্ণ হল সেই দিনই প্রভু পরমেশ্বরের প্রজাবাহিনী মিশর ছেড়ে বেরিয়ে এল।</div>
<div class="v" id="v42"><span class="vn">42</span> এই রাত ছিল জাগরণের রাত, কারণ প্রভু পরমেশ্বর ইসরায়েলীদের মিশর থেকে উদ্ধার করে আনার জন্য এই রাত্রে ছিলেন অতন্দ্র প্রহরায়। সেই জন্যই ইসরায়েলীরা পুরুষানুক্রমে প্রভু পরমেশ্বরের উদ্দেশে এই জাগরণের রাত্রি পালন করে।</div>
<div class="v" id="v43"><h2>তারণোৎসব পালনের বিধি-নির্দেশ</h2><span class="vn">43</span> <span class="br-p"><br><br></span>প্রভু পরমেশ্বর মোশি ও হারোণকে বললেন, এই বিধি অনুযায়ী তোমরা তারণোৎসব পালন করবে: অন্য কোন জাতির লোক এই উৎসবের ভোজে অংশ গ্রহণ করবে না।</div>
<div class="v" id="v44"><span class="vn">44</span> কিন্তু অর্থমূল্যে ক্রীত দাসেরা সুন্নত সংস্কারের পরই ভোজে অংশ গ্রহণ করতে পারবে।</div>
<div class="v" id="v45"><span class="vn">45</span> অতিথি কিংবা বেতনভোগী মজুরেরাও এই ভোজ খেতে পারবে না।</div>
<div class="v" id="v46"><span class="vn">46</span> <span class="br-p"><br><br></span>একই ঘরে বসে সকলকে এই খাবার খেতে হবে, মাংসের কোন অংশ ঘরের বাইরে নিয়ে যাওয়া চলবে না এবং তার কোন হাড় ভাঙ্গতে পারবে না।<sup class="fnm"><a name="fnm6" href="#fn6">6</a></sup></div>
<div class="v" id="v47"><span class="vn">47</span> সমগ্র সমাজ এই উৎসব পালন করবে।</div>
<div class="v" id="v48"><span class="vn">48</span> তোমাদের মধ্যে বসবাসকারী কোন বিদেশী যদি প্রভু পরমেশ্বরের উদ্দেশে তারণোৎসব পালন করতে চায়, তাহলে তার পরিবারের সকল পুরুষকে সু্ন্নত করতে হবে, তারপর সে উৎসবে যোগদান করতে পারবে। তখন তাকে স্বজাতীয় বলে গণ্য করতে হবে। কিন্তু সুন্নত সংস্কারহীন কোন লোক ভোজে অংশগ্রহণ করতে পারবে না।</div>
<div class="v" id="v49"><span class="vn">49</span> ইসরায়েল কুলজাত কিম্বা তোমাদের সঙ্গে বসবাসকারী বিদেশী, সকলের জন্যই এক বিধি।</div>
<div class="v" id="v50"><span class="vn">50</span> প্রভু পরমেশ্বর মোশি ও হারোণকে যে নির্দেশ দিয়েছিলেন, ইসরায়েলীরা সকলেই সেই নির্দেশ যথাযথভাবে পালন করল।</div>
<div class="v" id="v51"><span class="vn">51</span> এই দিনেই প্রভু পরমেশ্বর ইসরায়েলীদের গোষ্ঠী অনুসারে দলে দলে ভাগ করে সকলকে মিশর থেকে উদ্ধার করে আনলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:20 23:15'><!--endraw 1-->যাত্রা 23:15<!--raw 1 bo --></a><!--endraw 1-->; <!--raw 1 bo --><a href='B:20 34:18'><!--endraw 1-->34:18<!--raw 1 bo --></a><!--endraw 1-->; <!--raw 1 bo --><a href='B:30 23:6-8'><!--endraw 1-->লেবীয় 23:6-8<!--raw 1 bo --></a><!--endraw 1-->; <!--raw 1 bo --><a href='B:40 28:17-25'><!--endraw 1-->গণনা 28:17-25<!--raw 1 bo --></a><!--endraw 1-->; <!--raw 1 bo --><a href='B:50 16:3-8'><!--endraw 1-->দ্বি.বি. 16:3-8<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> এসোব এক ধরনের সুগন্ধি লতা বিশেষ</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:650 11:28'><!--endraw 1-->হিব্রু 11:28<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:20 3:21-22'><!--endraw 1-->যাত্রা 3:21-22<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:10 15:13'><!--endraw 1-->আদি 15:13<!--raw 1 bo --></a><!--endraw 1-->; <!--raw 1 bo --><a href='B:550 3:17'><!--endraw 1-->গালা 3:17<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:40 9:12'><!--endraw 1-->গণনা 9:12<!--raw 1 bo --></a><!--endraw 1-->; <!--raw 1 bo --><a href='B:500 19:36'><!--endraw 1-->যোহন 19:36<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>