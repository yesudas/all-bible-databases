<html><head>
<meta http-equiv="Content-Type" content="text/html;charset=utf-8" />
<title>Exod 15 &ndash; যাত্রাপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 15);">
<div id="navbar"><a href="../index.html">পবিএ বাইবেল CL Bible</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_13.html">13</a> <a href="Exod_14.html">14</a> <b>15</b> <a href="Exod_16.html">16</a> <a href="Exod_17.html">17</a> ... <a href="Exod_40.html">40</a> </div><hr>
<h1>Exod 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরায়েলীদের বিজয় গাথা</h2><span class="vn">1</span> <span class="br-p"><br><br></span>মোশির সঙ্গে ইসরায়েলীরা তখন প্রভু পরমেশ্বরের উদ্দেশে গাইল এই গান: <span class="br-p"><br><br></span><span class="br-ind"><br><span class="indent">&nbsp;</span></span>মহাগৌরবে সমুন্নত প্রভু পরমেশ্বর তাঁর উদ্দেশে আমি গাইব এ গান, <br><span class="br-ind"><br><span class="indent">&nbsp;</span></span>অশ্বসমেত আরোহীদের তিনি <br><span class="br-ind"><br><span class="indent">&nbsp;</span></span>নিক্ষেপ করেছেন সাগরে।<sup class="fnm"><a name="fnm1" href="#fn1">1</a></sup> <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>প্রভুই আমার সহায় ও শক্তি, <br><span class="br-ind"><br><span class="indent">&nbsp;</span></span>তিনিই মুক্তিদাতা আমার, <br><span class="br-ind"><br><span class="indent">&nbsp;</span></span>তিনিই আমার ঈশ্বর, <br><span class="br-ind"><br><span class="indent">&nbsp;</span></span>আমি গাইব তাঁর জয়গান, <br><span class="br-ind"><br><span class="indent">&nbsp;</span></span>আমার পিতৃপুরুষের আরাধ্য ঈশ্বর তিনি, <br><span class="br-ind"><br><span class="indent">&nbsp;</span></span>আমি করব তাঁর গুণকীর্তন।<sup class="fnm"><a name="fnm2" href="#fn2">2</a></sup> <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>প্রভু অমিত বিক্রমী যোদ্ধা, <br><span class="br-ind"><br><span class="indent">&nbsp;</span></span>‘প্রভু’ তাঁর যর্থাথ নাম। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ফারাও-এর রথ ও সৈন্যসামন্ত <br><span class="br-ind"><br><span class="indent">&nbsp;</span></span>তিনি নিক্ষেপ করেছেন সাগরে, <br><span class="br-ind"><br><span class="indent">&nbsp;</span></span>লোহিত সাগরে হয়েছে নিমজ্জিত <br><span class="br-ind"><br><span class="indent">&nbsp;</span></span>ফারাও-এর শ্রেষ্ঠ সেনানীকুল। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>অতল জলধি তাদের করল গ্রাস, <br><span class="br-ind"><br><span class="indent">&nbsp;</span></span>প্রস্তরখণ্ডের মতই তলিয়ে গেল তারা <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে প্রভু পরমেশ্বর, মহাবলে বলীয়ান তোমার বাহু, <br><span class="br-ind"><br><span class="indent">&nbsp;</span></span>তোমারই বাহুবলে বিধ্বস্ত হয়েছে বৈরীদল। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মহাবিক্রমে তোমার ভূপাতিত হল বিদ্রোহীরা, <br><span class="br-ind"><br><span class="indent">&nbsp;</span></span>তৃণের মতই হল দগ্ধ তোমার রোষানলে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমার ক্রুদ্ধ নিঃশ্বাসে স্তূপাকার হল জলরাশি, <br><span class="br-ind"><br><span class="indent">&nbsp;</span></span>প্রচীরের মত স্থাণু হয়ে রইল, <br><span class="br-ind"><br><span class="indent">&nbsp;</span></span>বহমান জলস্রোত, <br><span class="br-ind"><br><span class="indent">&nbsp;</span></span>জমাট বেঁধে গেল সুগভীর সমুদ্রের তলদেশ। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>শত্রু বলেছিল: <br><span class="br-ind"><br><span class="indent">&nbsp;</span></span>ওদের তাড়া করব, ধরে ফেলব, <br><span class="br-ind"><br><span class="indent">&nbsp;</span></span>লুটে নেব ওদের ধনসম্পদ, <br><span class="br-ind"><br><span class="indent">&nbsp;</span></span>যা খুশী তাই করব ওদের নিয়ে, <br><span class="br-ind"><br><span class="indent">&nbsp;</span></span>খাপ খোলা তরবারির আঘাতে <br><span class="br-ind"><br><span class="indent">&nbsp;</span></span>নিঃশেষে ধ্বংস করব ওদের। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু তুমি আবার বহালে তোমার নিঃশ্বাস, <br><span class="br-ind"><br><span class="indent">&nbsp;</span></span>ডুবে গেল তারা সাগরজলে। <br><span class="br-ind"><br><span class="indent">&nbsp;</span></span>সীসার মতই তলিয়ে গেল <br><span class="br-ind"><br><span class="indent">&nbsp;</span></span>উত্তাল তরঙ্গের উচ্ছ্বাসে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে প্রভু পরমেশ্বর, দেবতাদের মাঝে <br><span class="br-ind"><br><span class="indent">&nbsp;</span></span>তোমার সমকক্ষ কে? <br><span class="br-ind"><br><span class="indent">&nbsp;</span></span>কে তোমার মত পবিত্র, গরীয়ান? <br><span class="br-ind"><br><span class="indent">&nbsp;</span></span>অলৌকিক কীর্তিমান, সম্ভ্রম ও স্তুতির যোগ্য? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি প্রসারণ করলে দক্ষিণ হস্ত, <br><span class="br-ind"><br><span class="indent">&nbsp;</span></span>আর মেদিনী তাদের করল গ্রাস। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যাদের তুমি মুক্তিমূল্যে করেছ ক্রয় <br><span class="br-ind"><br><span class="indent">&nbsp;</span></span>অপার করুণায় তুমিই তাদের করছ চালনা, <br><span class="br-ind"><br><span class="indent">&nbsp;</span></span>আপন পরাক্রমে নিয়ে চলেছ তাদের <br><span class="br-ind"><br><span class="indent">&nbsp;</span></span>তোমার পবিত্র পীঠস্থানে। <br></div>
<div class="v" id="v14"><span class="vn">14</span> <span class="br-p"><br><br></span>সকল জাতি একথা শুনে হল কম্পমান, <span class="br-p"><br><br></span><span class="br-ind"><br><span class="indent">&nbsp;</span></span>ফিলিস্তীয়াবাসীরা হল উদ্বেগে আকুল। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ইদোমের নেতারা বিহ্বল, <br><span class="br-ind"><br><span class="indent">&nbsp;</span></span>কম্পজর্জর মোয়াবের যত বীরপুরুষ, <br><span class="br-ind"><br><span class="indent">&nbsp;</span></span>কনান নিবাসী সকলে ভয়ে হল মুহ্যমান। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ভয় ও সন্ত্রাসে আচ্ছন্ন হল তারা, <br><span class="br-ind"><br><span class="indent">&nbsp;</span></span>মহাপরাক্রান্ত তোমার বাহুবলে <br><span class="br-ind"><br><span class="indent">&nbsp;</span></span>পাথরের মত হল নিশ্চল, <br><span class="br-ind"><br><span class="indent">&nbsp;</span></span>যতক্ষণ না হে প্রভু, পার হয়ে গেল <br><span class="br-ind"><br><span class="indent">&nbsp;</span></span>তোমার প্রজাকুল, <br><span class="br-ind"><br><span class="indent">&nbsp;</span></span>পার হয়ে গেল তোমার আপন জনেরা। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তুমিই তাদের তুলে এনেছ, <br><span class="br-ind"><br><span class="indent">&nbsp;</span></span>রোপণ করেছ তোমার আপন পর্বতে <br><span class="br-ind"><br><span class="indent">&nbsp;</span></span>তোমারই সৃষ্ট বাসভূমে হে প্রভু পরমেশ্বর, <br><span class="br-ind"><br><span class="indent">&nbsp;</span></span>আপন হাতে গড়া তোমার মন্দিরে <br><span class="br-ind"><br><span class="indent">&nbsp;</span></span>হে প্রভু তুমি তাদের করেছ সংস্থাপন। <br></div>
<div class="v" id="v18"><span class="vn">18</span> <span class="br-p"><br><br></span>প্রভুই করবেন রাজত্ব যুগে যুগে, চিরকাল।</div>
<div class="v" id="v19"><span class="vn">19</span> <span class="br-p"><br><br></span>অশ্ব, অশ্বারোহী, রথসহ ফারাও-এর সৈন্যসামন্ত সমুদ্রগর্ভে নেমে গিয়েছিল। প্রভু পরমেশ্বর তখন সমুদ্রের জলরাশি ফিরিয়ে এনে তাদের নিমজ্জিত করলেন। ইসরায়েলীরা কিন্তু শুকনো মাটির উপর দিয়ে হেঁটে সমুদ্র পার হয়ে গেল।</div>
<div class="v" id="v20"><span class="vn">20</span> <span class="br-p"><br><br></span>হারোণের বোন মিরিয়াম ছিলেন সত্যদ্রষ্টা নবী। তিনি একটি মৃদঙ্গ হাতে নিলেন এবং তাঁর পিছনে অন্যান্য রমণীরা মৃদঙ্গের তালে নাচতে নাচতে বেরিয়ে এলেন,</div>
<div class="v" id="v21"><span class="vn">21</span> মিরিয়াম গান গাইতে লাগলেন, <span class="br-p"><br><br></span><span class="br-ind"><br><span class="indent">&nbsp;</span></span>মহাগৌরবে সমুন্নত প্রভু পরমেশ্বর, <br><span class="br-ind"><br><span class="indent">&nbsp;</span></span>তাঁর উদ্দেশে গাও গান, <br><span class="br-ind"><br><span class="indent">&nbsp;</span></span>অশ্বসহ অশ্বারোহীদের তিনি <br><span class="br-ind"><br><span class="indent">&nbsp;</span></span>নিক্ষেপ করেছেন সাগরে <br></div>
<div class="v" id="v22"><h2>মারাহ্‌তে তিক্তজলের মিষ্ট জলে রূপান্তর</h2><span class="vn">22</span> <span class="br-p"><br><br></span>মোশি ইসরায়েলীদের লোহিত সাগর থেকে শুরু প্রান্তরের দিকে পরিচালিত করলেন। প্রান্তরে তিন দিন চলার পরেও তারা জলের সন্ধান পেলেন না।</div>
<div class="v" id="v23"><span class="vn">23</span> পরে তারা মারাহ্ নামে একটি জায়গায় এসে পৌঁছাল। কিন্তু সেখানকার জল তারা পান করতে পারল না কারণ সেই জল ছিল তেতো। সেই জন্যই সেই জায়গার নাম হয়েছিল মারাহ্<sup class="fnm"><a name="fnm3" href="#fn3">3</a></sup>।</div>
<div class="v" id="v24"><span class="vn">24</span> ইসরায়েলীরা বিক্ষুব্ধ হয়ে মোশিকে জিজ্ঞাসা করল, আমরা এখন কি পান করব?</div>
<div class="v" id="v25"><span class="vn">25</span> মোশি প্রভু পরমেশ্বরের কাছে বিনতি জানালেন, প্রভু তাঁকে একটি গাছ দেখিয়ে দিলেন। মোশি সেই গাছের ডাল জলে ফেলে দেওয়ার পর জল মিষ্টি হয়ে গেল। প্রভু পরমেশ্বর এইখানে ইসরায়েলীদের জন্য একটি স্থায়ী রীতি প্রবর্তন করলেন। এখানে তিনি তাদের পরীক্ষা করেও দেখলেন।</div>
<div class="v" id="v26"><span class="vn">26</span> তিনি বললেন, তোমরা যদি তোমাদের আরাধ্য ঈশ্বর প্রভু পরমেশ্বরের নির্দেশ সম্পূর্ণভাবে পালন কর, আমার দৃষ্টিতে যা ন্যায়সঙ্গত তা-ই কর, আমার নির্দেশ মেনে চল এবং আমার সমস্ত বিধি পালন কর, তা হলে মিশরীদের যে সব ব্যাধি দিয়ে আমি আঘাত করেছিলাম, সেই সব ব্যাধির আক্রমণ আমি তোমাদের উপর ঘটতে দেব না। আমি, প্রভু পরমেশ্বরই তোমাদের আরোগ্যদাতা।</div>
<div class="v" id="v27"><span class="vn">27</span> <span class="br-p"><br><br></span>এর পরে ইসরায়েলীরা এলিম-এ গিয়ে পৌঁছাল। সেখানে বারোটি ঝর্ণা ও সত্তরটি খেজুর গাছ ছিল। সেখানে জলের কাছাকাছি তারা শিবির স্থাপন করল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:730 15:3'><!--endraw 1-->প্রকা 15:3<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:230 118:14'><!--endraw 1-->গীত 118:14<!--raw 1 bo --></a><!--endraw 1-->; <!--raw 1 bo --><a href='B:290 12:2'><!--endraw 1-->যিশা 12:2<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> মারাহ্= তিক্ত ।</div>
</div>
<!-- PARSED ABOVE; EDITING MAY BREAK PARSER -->
</body></html>