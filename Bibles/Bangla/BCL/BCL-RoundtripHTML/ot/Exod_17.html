<html><head>
<meta http-equiv="Content-Type" content="text/html;charset=utf-8" />
<title>Exod 17 &ndash; যাত্রাপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 17);">
<div id="navbar"><a href="../index.html">পবিএ বাইবেল CL Bible</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_15.html">15</a> <a href="Exod_16.html">16</a> <b>17</b> <a href="Exod_18.html">18</a> <a href="Exod_19.html">19</a> ... <a href="Exod_40.html">40</a> </div><hr>
<h1>Exod 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শৈলনিঃসৃত বারিধারা</h2><h2>(<b>40 20:1-13</b>)</h2><span class="vn">1</span> <span class="br-p"><br><br></span>সমগ্র ইসরায়েলী সমাজ সীন প্রান্তর ছেড়ে প্রভু পরমেশ্বরের নির্দেশ অনুযায়ী ক্রমে ক্রমে এগিয়ে চলল। পরে রফিদীমে এসে তারা শিবির স্থাপন করল, কিন্তু সেখানে পানীয় জল ছিল না।</div>
<div class="v" id="v2"><span class="vn">2</span> ইসরায়েলীরা তখন মোশির সঙ্গে বচসা শুরু করল, বলল,আমাদের জন্য জল কোথায়? মোশি তোদের বললেন, তোমরা আমার সঙ্গে কেন এভাবে ঝগড়া করছ? কেনই বা প্রভু পরমেশ্বরের ক্ষমতায় সন্দেহ প্রকাশ করছ?</div>
<div class="v" id="v3"><span class="vn">3</span> তৃষ্ণার্ত জনতা তবুও মোশির বিরুদ্ধে ক্ষোভ জানাতে লাগল। তারা বলতে লাগল,আমাদের ছেলেমেয়ে ও পশুপালসমেত পিপাসায় মেরে ফেলার জন্যই তুমি মিশর থেকে আমাদের নিয়ে এসেছ।</div>
<div class="v" id="v4"><span class="vn">4</span> মোশি প্রভু পরমেশ্বরের কাছে কাতর নিবেদন জানিয়ে বললেন, এই লোকদের নিয়ে আমি এখন কি করব? এরা কখনই আমাকে পাথর ছুঁড়ে মারবে।</div>
<div class="v" id="v5"><span class="vn">5</span> প্রভু পরমেশ্বর মোশিকে বললেন, ইসরায়েলীদের কয়েকজন নেতৃস্থানীয় ব্যক্তিকে সঙ্গে নিয়ে তুমি এই লোকদের ছেড়ে এগিয়ে যাও। নীলনদের জলে যে লাঠিটা দিয়ে তুমি আঘাত করেছিলে, সেটাও সঙ্গে নাও।</div>
<div class="v" id="v6"><span class="vn">6</span> হোরেবের শিলাখণ্ডের উপর আমি তোমাকে দর্শন দেব। সেই শিলাখণ্ডে তুমি আঘাত করবে। তখন ঐ শিলা থেকে জলধারা বেরিয়ে আসবে। ইসরায়েলীরা সেই জল পান করবে। মোশি ইসরায়েলী নেতাদের সামনে সেইমত কাজ করলেন।</div>
<div class="v" id="v7"><span class="vn">7</span> তিনি সেই স্থানের নাম দিলেন ‘মাসাহ্’ কারণ প্রভু পরমেশ্বর তাদের সঙ্গে আছেন কিনা সে বিষয়ে ইসরায়েলীরা সন্দেহ প্রকাশ করেছিল। তিনি তার আর একটি নাম দিলেন ‘মেরিবা’ কারণ সেখানে ইসরায়েলীরা তাঁর সঙ্গে ঝগড়া করেছিল।</div>
<div class="v" id="v8"><h2>অমালেকীদের সঙ্গে যুদ্ধ</h2><span class="vn">8</span> <span class="br-p"><br><br></span>অমালেকী উপজাতির লোকেরা রফিদীমে এসে ইসরায়েলীদের আক্রমণ করল।</div>
<div class="v" id="v9"><span class="vn">9</span> মোশি যিহোশূয়কে বললেন, আমাদের মধ্য থেকে কিছু লোক বেছে নিয়ে তুমি আগামীকাল অমালেকীদের সঙ্গে যুদ্ধ কর। আমি দিব্যশক্তি সম্পন্ন লাঠিখানা নিয়ে পাহাড়ের চূড়ায় দাঁড়িয়ে থাকব।</div>
<div class="v" id="v10"><span class="vn">10</span> <span class="br-p"><br><br></span>যিহোশূয় মোশির নির্দেশ অনুযায়ী অমালেকীদের সঙ্গে যুদ্ধ করতে লাগলেন, আর মোশি, হারোণ ও হুর পাহাড়ের চূড়ায় উঠে গেলেন।</div>
<div class="v" id="v11"><span class="vn">11</span> মোশি যখন হাত তুলে রাখেন তখন ইসরাযেলীরা জয়লাভ করে, আর তিনি হাত নামালেই অমালেকীদের প্রবল হয়ে ওঠে।</div>
<div class="v" id="v12"><span class="vn">12</span> মোশির হাত অবশ হয়ে গেলে হারোণ ও হুর একটা পাথর এনে তার উপর মোশিকে বসালেন এবং তাঁরা দুপাশে দাঁড়িয়ে তাঁর হাত তুলে ধরলেন। সূর্যাস্ত পর্যন্ত মোশির হাত স্থির হয়ে রইল।</div>
<div class="v" id="v13"><span class="vn">13</span> এইভাবেই যিহোশূয় অমালেকীদের যুদ্ধে পরাস্ত করলেন এবং তাদের লোকজনকে বধ করলেন।</div>
<div class="v" id="v14"><span class="vn">14</span> <span class="br-p"><br><br></span>প্রভু পরমেশ্বর মোশিকে বললেন, এই ঘটনা স্মরণে রাখার জন্য এর বিবরণ একটি পুস্তকে লিপিবদ্ধ করে রাখ। যিহোশূয়কে তুমি বল যে ধরাপৃষ্ঠ থেকে অমালেকীদের স্মৃতিচিহ্ন আমি নিঃশেষে মুছে ফেলব।<sup class="fnm"><a name="fnm1" href="#fn1">1</a></sup></div>
<div class="v" id="v15"><span class="vn">15</span> মোশি সেখানে একটি বেদী প্রতিষ্ঠা করে তার নাম রাখেলন যিহোবা-নিস্‌সি (প্রভু পরমেশ্বরই আমার পতাকা)।</div>
<div class="v" id="v16"><span class="vn">16</span> তিনি বললেন, প্রভু পরমেশ্বরের পতাকা হাতে তুলে নাও, অমালেকীদের বিরুদ্ধে তিনিই চিরকাল যুদ্ধ করবেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:50 25:17-19'><!--endraw 1-->দ্বি.বি. 25:17-19<!--raw 1 bo --></a><!--endraw 1-->; <!--raw 1 bo --><a href='B:90 15:2-9'><!--endraw 1-->১ শমু 15:2-9<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>