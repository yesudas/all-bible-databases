<html><head>
<meta http-equiv="Content-Type" content="text/html;charset=utf-8" />
<title>Exod 23 &ndash; যাত্রাপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 23);">
<div id="navbar"><a href="../index.html">পবিএ বাইবেল CL Bible</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_21.html">21</a> <a href="Exod_22.html">22</a> <b>23</b> <a href="Exod_24.html">24</a> <a href="Exod_25.html">25</a> ... <a href="Exod_40.html">40</a> </div><hr>
<h1>Exod 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ন্যায়বিচার ও সদাচরণ সংক্রান্ত বিধি</h2><span class="vn">1</span> <span class="br-p"><br><br></span>তোমরা গুজব রটনা করবে না। দুর্জনের পক্ষে মিথ্যা সাক্ষ্য দিয়ে তার দুষ্কর্মের সহায়তা করবে না।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> সংখ্যাগরিষ্ঠ লোকজনের দ্বারা প্রভাবিত হয়ে তোমরা দুষ্কর্মে প্রবৃত্ত হবে না কিম্বা বিচার স্থলে সাক্ষ্য দেওয়ার সময় সংখ্যাগুরুদের পক্ষ অবলম্বন করে তোমরা ন্যায় বিচারে বিভ্রান্তি ঘটাবে না।</div>
<div class="v" id="v3"><span class="vn">3</span> বিচার স্থলে তোমরা দরিদ্রের প্রতিও পক্ষপাতিত্ব করবে না।<sup class="fnm"><a name="fnm2" href="#fn2">2</a></sup></div>
<div class="v" id="v4"><span class="vn">4</span> শত্রুর গরু কিম্বা গাধাকে পথ ভুলে অন্যদিকে যেতে দেখলে তোমরা সেটিকে তার কাছে ফিরিয়ে এনে দেবে।<sup class="fnm"><a name="fnm3" href="#fn3">3</a></sup></div>
<div class="v" id="v5"><span class="vn">5</span> যদি দেখ তোমার শত্রুর গাধাটি বোঝার নিচে চাপা পড়েছে, তা হলে ইচ্ছা না থাকলেও গাধাটিকে ভারমুক্ত করার জন্য ঐ ব্যক্তিকে তোমায় সাহায্য করতেই হবে।</div>
<div class="v" id="v6"><span class="vn">6</span> <span class="br-p"><br><br></span>দরিদ্রের বিবাদ নিষ্পত্তির সময় তোমরা সুবিচার থেকে তাকে বঞ্চিত করবে না।<sup class="fnm"><a name="fnm4" href="#fn4">4</a></sup></div>
<div class="v" id="v7"><span class="vn">7</span> মিথ্যা অভিযোগ থেকে দূরে থাকবে। নির্দোষ ও ন্যায়নিষ্ঠ লোকের প্রাণনাশ করো না, কারণ এই দুষ্কর্ম যে করবে তাকে আমি অব্যাহতি দেব না।</div>
<div class="v" id="v8"><span class="vn">8</span> তোমরা উৎকোচ নেবে না, কারণ উৎকোচ বিচক্ষণদের অন্ধ করে দেয় এবং সৎ ব্যক্তিরও কথায় অসঙ্গতি ঘটায়।</div>
<div class="v" id="v9"><span class="vn">9</span> তোমরা বিদেশীদের উপর কোন রকম অত্যাচার করবে না, কারণ তোমরাও মিশরে বিদেশী ছিলে, প্রবাস জীবনের অভিজ্ঞতা তোমাদের আছে।<sup class="fnm"><a name="fnm5" href="#fn5">5</a></sup></div>
<div class="v" id="v10"><h2>সপ্তম বর্ষ ও সপ্তম দিবস সংক্রান্ত বিধি</h2><span class="vn">10</span> <span class="br-p"><br><br></span>ছয় বছর তোমরা তোমাদের জমিজমা চাষবাস করবে এবং উৎপন্ন ফসল সংগ্রহ করবে।<sup class="fnm"><a name="fnm6" href="#fn6">6</a></sup></div>
<div class="v" id="v11"><span class="vn">11</span> কিন্তু সপ্তম বছরে তোমরা জমি পতিত রাখবে। আপনা থেকে জমিতে যা উৎপন্ন হবে তা গরীবেরা ভোগ করবে এবং বাকী যা থাকবে তা হবে বনের পশুদের খাদ্য। তোমাদের দ্রাক্ষা ও জলপাইয়ের বাগিচা সম্পর্কেও একই নিয়ম পালন করবে।</div>
<div class="v" id="v12"><span class="vn">12</span> <span class="br-p"><br><br></span>ছয়দিন তোমরা কাজ করবে, কিন্তু সপ্তম দিনে বিশ্রাম করবে। তাহলে তোমাদের বলদ ও গাধাগুলিও বিশ্রাম পাবে এবং তোমাদের পরিবারের দাস ও বিদেশী মজুরেরাও বিশ্রামের পর সতেজ হয়ে নতুন শক্তি লাভ করবে।<sup class="fnm"><a name="fnm7" href="#fn7">7</a></sup></div>
<div class="v" id="v13"><span class="vn">13</span> আমি তোমাদের যে সব নির্দেশ দিয়েছি, সযত্নে পালন করবে। অন্য কোন দেবতার নামে তোমরা প্রার্থনা করবে না, এমন কি মুখে উচ্চারণও করবে না।</div>
<div class="v" id="v14"><h2>বার্ষিক উৎসবসমূহ</h2><h2>(<b>20 34:18-26</b>; <b>50 16:1-17</b>)</h2><span class="vn">14</span> <span class="br-p"><br><br></span>আমার সম্মানে তোমরা বছরে তিনবার উৎসব করবে।</div>
<div class="v" id="v15"><span class="vn">15</span> তোমরা খামিরবিহীন রুটি ভোজনের পর্ব পালন করবে। আমার নির্দেশ অনুযায়ী সাতদিন তোমরা খামিরবিহীন রুটি খাবে। আবিব মাসের নির্দিষ্ট তারিখে তোমরা এই পর্ব পালন করবে, কারণ ঐ মাসেই তোমরা মিশর ছেড়ে বেরিয়ে এসেছিলে। শূন্য হাতে তোমরা কেউ আমার কাছে উপস্থিত হবে না।<sup class="fnm"><a name="fnm8" href="#fn8">8</a></sup></div>
<div class="v" id="v16"><span class="vn">16</span> <span class="br-p"><br><br></span>বীজ বপন করার পর জমি থেকে উৎপন্ন ফসল প্রথম যখন তোমরা সংগ্রহ করবে, তখন ফসল কাটার উৎসব পালন করবে। বছরের শেষে বাগিচার ফল যখন তোমরা ঘরে তুলবে তখন ফল তোলার উৎসব করবে।<sup class="fnm"><a name="fnm9" href="#fn9">9</a></sup></div>
<div class="v" id="v17"><span class="vn">17</span> তোমাদের মধ্যে পুরুষেরা সকলেই বছরে তিনবার তোমাদের আরাধ্য ঈশ্বর প্রভু পরমেশ্বরের পীঠস্থানে উপস্থিত হবে।</div>
<div class="v" id="v18"><span class="vn">18</span> <span class="br-p"><br><br></span>তোমরা বলির রক্তের সঙ্গে খামিরমিশ্রিত কোন দ্রব্য আমার উদ্দেশে উৎসর্গ করবে না। আমার সম্মানে অনুষ্ঠিত উৎসবে আহুতির মেদ তোমরা রাত কাটিয়ে ভোর পর্যন্ত রাখবে না।</div>
<div class="v" id="v19"><span class="vn">19</span> তোমাদের জমিতে উৎপন্ন প্রথম ফসলের সেরা অংশ তোমরা তোমাদের আরাধ্য ঈশ্বর প্রভু পরমেশ্বরের মন্দিরে নিয়ে আসবে। তোমরা ছাগবৎসের মাংস তারই মাতার দুগ্ধে সিদ্ধ করবে না।<sup class="fnm"><a name="fnm10" href="#fn10">10</a></sup></div>
<div class="v" id="v20"><h2>ঐশ্বরিক প্রতিশ্রুতি ও সম্বন্ধ</h2><span class="vn">20</span> <span class="br-p"><br><br></span>যাত্রাপথে তোমাদের রক্ষণাবেক্ষণের জন্য এবং তোমাদের জন্য যে স্থান আমি নির্দিষ্ট করে রেখেছি সেখানে নিয়ে যাওয়ার জন্য আমার দূতকে আমি তোমাদের অগ্রণী করে পাঠাচ্ছি।</div>
<div class="v" id="v21"><span class="vn">21</span> তাঁকে তোমরা শ্রদ্ধা কর, তাঁর কথা শুনো। তাঁর বিরুদ্ধাচরণ করো না, তাহলে তিনি তোমাদের অপরাধ ক্ষমা করবেন না। কারণ তিনি আমারই প্রেরিত দূত। আমার ক্ষমতা তাকে আমি অর্পণ করেছি।</div>
<div class="v" id="v22"><span class="vn">22</span> তোমরা যদি তাঁর কথা শুনে চল এবং আমার নির্দেশ পালন কর, তাহলে তোমাদের শত্রুরা হবে আমারই শত্রু। তোমাদের বিরোধিতা যারা করবে, আমি তাদের বিপক্ষে দাঁড়াব।</div>
<div class="v" id="v23"><span class="vn">23</span> আমার দূত তোমাদের অগ্রবর্তী হয়ে তোমাদের ইমোরীয়, হিত্তীয়, পেরিষীয়, কনানীয়, হিব্বীয়, যিবুষীয় প্রভৃতি জাতিসমূহের দেশে নিয়ে যাবেন এবং আমি তাদের ধ্বংস করব।</div>
<div class="v" id="v24"><span class="vn">24</span> তোমরা তাদের দেবতাদের সম্মুখে প্রণিপাত করবে না বা তাদের আরাধনা করবে না। তোমরা তাদের আচার-অনুষ্ঠান অনুকরণ করবে না। তাদের নিঃশেষে ধ্বংস করবে এবং ভেঙ্গে ফেলবে তাদের শিলাস্তম্ভগুলিও।</div>
<div class="v" id="v25"><span class="vn">25</span> তোমাদের ঈশ্বর প্রভু পরমেশ্বরের আরাধনা করবে তোমরা, তাহলে আমার আশীর্বাদে তোমাদের অন্নজলের সংস্থান হবে, তোমাদের সকল রোগব্যাধিও দূর করব আমি।</div>
<div class="v" id="v26"><span class="vn">26</span> তোমাদের দেশে কোন নারীর গর্ভপাত হবে না বা কেউ বন্ধ্যা হবে না। তোমাদের দীর্ঘায়ু দান করব আমি।</div>
<div class="v" id="v27"><span class="vn">27</span> তোমাদের পুরােভাগে থেকে আমি সকলের মনে ত্রাসের সঞ্চার করব। যাত্রাপথে যে সব জাতির সম্মুখীন হবে তোমরা, তাদের আমি ছত্রভঙ্গ করে দেব। তোমাদের শত্রুপক্ষকে পৃষ্ঠপ্রদর্শন করতে বাধ্য করব আমি।</div>
<div class="v" id="v28"><span class="vn">28</span> তোমাদের সামনে থেকে হিব্বীয়, কনানীয় ও হিত্তীয় জাতিদের বিতাড়িত করার জন্য তাদের মধ্যে আমি ভীমরুল পাঠিয়ে ত্রাসের সঞ্চার করব।</div>
<div class="v" id="v29"><span class="vn">29</span> <span class="br-p"><br><br></span>আমি এক বছরের মধ্যেই তাদের সকলকে উৎখাত করব না, তাহলে দেশ জনশূন্য হয়ে যাবে এবং বন্যজন্তুর সংখ্যা বৃদ্ধি পাবে ও তাদের উৎপাত বেড়ে যাবে।</div>
<div class="v" id="v30"><span class="vn">30</span> তোমাদের জনসংখ্যা বর্ধিত হয়ে গোটা দেশ দখল না করা পর্যন্ত আমি তাদের কিছু কিছু করে ক্রমান্বয়ে বিতাড়িত করব।</div>
<div class="v" id="v31"><span class="vn">31</span> লোহিত সাগর থেকে ভূমধ্য সাগর<sup class="fnm"><a name="fnm11" href="#fn11">11</a></sup> পর্যন্ত এবং প্রান্তর থেকে ইউফ্রেটিস নদী পর্যন্ত তোমাদের দেশের সীমা আমি নির্দিষ্ট করে দেব। এই দেশের অধিবাসীদের আমি তোমাদের হাতে সমর্পণ করব। তোমরা তাদের বিতাড়িত করবে।</div>
<div class="v" id="v32"><span class="vn">32</span> তাদের এবং তাদের দেবতাদের সঙ্গে তোমরা কোন সম্পর্ক রাখবে না।</div>
<div class="v" id="v33"><span class="vn">33</span> তারা যাতে আমার বিরুদ্ধে পাপাচরণে তোমাদের প্ররোচিত করতে না পারে, সেই জন্যই তোমাদের দেশে তাদের বাস করতে দেবে না। অন্যথায় তোমরা তাদের দেবতাদের পূজা অর্চনা করবে আর তা-ই হবে তোমাদের পতনের ফাঁদস্বরূপ।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:20 20:16'><!--endraw 1-->যাত্রা 20:16<!--raw 1 bo --></a><!--endraw 1-->; <!--raw 1 bo --><a href='B:30 19:11-12'><!--endraw 1-->লেবীয় 19:11-12<!--raw 1 bo --></a><!--endraw 1-->; <!--raw 1 bo --><a href='B:50 5:20'><!--endraw 1-->দ্বি.বি. 5:20<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:30 19:15'><!--endraw 1-->লেবীয় 19:15<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:50 22:1-4'><!--endraw 1-->দ্বি.বি. 22:1-4<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:30 19:15'><!--endraw 1-->লেবীয় 19:15<!--raw 1 bo --></a><!--endraw 1-->; <!--raw 1 bo --><a href='B:50 16:19'><!--endraw 1-->দ্বি.বি. 16:19<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:20 22:21'><!--endraw 1-->যাত্রা 22:21<!--raw 1 bo --></a><!--endraw 1-->; <!--raw 1 bo --><a href='B:30 19:33-34'><!--endraw 1-->লেবীয় 19:33-34<!--raw 1 bo --></a><!--endraw 1-->; <!--raw 1 bo --><a href='B:50 24:17-18'><!--endraw 1-->দ্বি.বি. 24:17-18<!--raw 1 bo --></a><!--endraw 1-->; <!--raw 1 bo --><a href='B:50 27:19'><!--endraw 1-->27:19<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:30 25:1-7'><!--endraw 1-->লেবীয় 25:1-7<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a href='B:20 20:9-11'><!--endraw 1-->যাত্রা 20:9-11<!--raw 1 bo --></a><!--endraw 1-->; <!--raw 1 bo --><a href='B:20 31:15'><!--endraw 1-->31:15<!--raw 1 bo --></a><!--endraw 1-->; <!--raw 1 bo --><a href='B:20 34:21'><!--endraw 1-->34:21<!--raw 1 bo --></a><!--endraw 1-->; <!--raw 1 bo --><a href='B:20 35:2'><!--endraw 1-->35:2<!--raw 1 bo --></a><!--endraw 1-->; <!--raw 1 bo --><a href='B:30 23:3'><!--endraw 1-->লেবীয় 23:3<!--raw 1 bo --></a><!--endraw 1-->; <!--raw 1 bo --><a href='B:50 5:13-14'><!--endraw 1-->দ্বি.বি. 5:13-14<!--raw 1 bo --></a><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><a href='B:20 12:14-20'><!--endraw 1-->যাত্রা 12:14-20<!--raw 1 bo --></a><!--endraw 1-->; <!--raw 1 bo --><a href='B:30 23:6-8'><!--endraw 1-->লেবীয় 23:6-8<!--raw 1 bo --></a><!--endraw 1-->; <!--raw 1 bo --><a href='B:40 28:17-25'><!--endraw 1-->গণনা 28:17-25<!--raw 1 bo --></a><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><a href='B:30 23:15-21'><!--endraw 1-->লেবীয় 23:15-21<!--raw 1 bo --></a><!--endraw 1-->,<!--raw 1 bo --><a href='B:30 23:39-43'><!--endraw 1-->39-43<!--raw 1 bo --></a><!--endraw 1-->; <!--raw 1 bo --><a href='B:40 28:26-31'><!--endraw 1-->গণনা 28:26-31<!--raw 1 bo --></a><!--endraw 1--></div>
<div class="fn"><sup class="fnt"><a name="fn10" href="#fnm10">10</a></sup> <!--raw 1 bo --><a href='B:20 34:26'><!--endraw 1-->যাত্রা 34:26<!--raw 1 bo --></a><!--endraw 1-->; <!--raw 1 bo --><a href='B:50 14:21'><!--endraw 1-->দ্বি.বি. 14:21<!--raw 1 bo --></a><!--endraw 1-->; <!--raw 1 bo --><a href='B:50 26:2'><!--endraw 1-->26:2<!--raw 1 bo --></a><!--endraw 1--></div>
<div class="fn"><sup class="fnt"><a name="fn11" href="#fnm11">11</a></sup> ফিলিস্তীয়া সাগর</div>
</div>
<!-- PARSED ABOVE; EDITING MAY BREAK PARSER -->
</body></html>