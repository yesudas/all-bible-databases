<html><head>
<meta http-equiv="Content-Type" content="text/html;charset=utf-8" />
<title>Exod 26 &ndash; যাত্রাপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 26);">
<div id="navbar"><a href="../index.html">পবিএ বাইবেল CL Bible</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_24.html">24</a> <a href="Exod_25.html">25</a> <b>26</b> <a href="Exod_27.html">27</a> <a href="Exod_28.html">28</a> ... <a href="Exod_40.html">40</a> </div><hr>
<h1>Exod 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সম্মিলন শিবির</h2><span class="vn">1</span> <span class="br-p"><br><br></span><sup class="fnm"><a name="fnm1" href="#fn1">1</a></sup> তুমি নীল, বেগুনী ও লাল রং-এর সূক্ষ্ম সুতোয় বোনা দশটি পর্দা দিয়ে একটি শিবির তৈরী করবে। এই পর্দাগুলিতে সূচীশিল্প দ্বারা স্বর্গদূতের মূর্তি<sup class="fnm"><a name="fnm2" href="#fn2">2</a></sup> চিত্রিত থাকবে।</div>
<div class="v" id="v2"><span class="vn">2</span> প্রত্যেকটি পর্দা হবে আটাশ হাত লম্বা ও চার হাত চওড়া। পর্দাগুলি একই মাপের হওয়া চাই।</div>
<div class="v" id="v3"><span class="vn">3</span> পাঁচটি করে পর্দা একসঙ্গে জোড়া লাগিয়ে দুই প্রস্থ পর্দা তৈরী করবে।</div>
<div class="v" id="v4"><span class="vn">4</span> জোড়া দেওয়া প্রত্যেক প্রস্থ পর্দার দুই প্রান্তের পর্দাগুলির ধারে নীলসুতোর কাজ করা ছিদ্র রাখবে।</div>
<div class="v" id="v5"><span class="vn">5</span> প্রথম প্রস্থ পর্দার প্রথমটিতে পঞ্চাশটি ছিদ্র এবং দ্বিতীয় প্রস্থ পর্দার শেষেরটিতে ফাঁস থাকবে। ঐ ফাঁসগুলি পরস্পরের মুখোমুখি থাকবে।</div>
<div class="v" id="v6"><span class="vn">6</span> পঞ্চাশটি সোনার আঙটা তৈরী করে সেগুলি দিয়ে দুই প্রস্থ পর্দার প্রান্তের ফাঁসগুলি জুড়ে দেবে, তাহলে সম্পূর্ণ একটি শিবির তৈরী হয়ে যাবে।</div>
<div class="v" id="v7"><span class="vn">7</span> <span class="br-p"><br><br></span>শিবিরের উপরে ছাউনির জন্য ছাগলের লোম দিয়ে এগারোটি পর্দা তৈরী করবে।</div>
<div class="v" id="v8"><span class="vn">8</span> প্রত্যেকটি পর্দা ত্রিশ হাত লম্বা ও চার হাত চওড়া হবে। এগারোটি পর্দা একই মাপের হওয়া চাই।</div>
<div class="v" id="v9"><span class="vn">9</span> এর পাঁচটি পর্দা পৃথকভাবে জুড়বে এবং বাকী ছয়টি পর্দাও পৃথক ভাবে জুড়বে। ষষ্ঠ পর্দাটি দুঁভাজ করে শিবিরের সামনের দিকে রাখবে।</div>
<div class="v" id="v10"><span class="vn">10</span> প্রথম প্রস্থ পর্দার শেষের পর্দাটির ধারে পঞ্চাশটি ফাঁস এবং দ্বিতীয় প্রস্থ পর্দার শেষেরটির ধারেও পঞ্চাশটি ফাঁস থাকবে।</div>
<div class="v" id="v11"><span class="vn">11</span> পঞ্চাশটি পিতলের আঙটা দিয়ে ঐ ছিদ্রগুলি পরস্পর জোড়া লাগাবে, তাহলে সম্পূর্ণ একটি ছাউনি তৈরী হবে।</div>
<div class="v" id="v12"><span class="vn">12</span> ছাউনির পর্দাগুলির বাড়তি অংশটুকু শিবিরের পিছন দিকে ঝুলে থাকবে।</div>
<div class="v" id="v13"><span class="vn">13</span> ছাউনির দুই পাশের পর্দাগুলি লম্বায় এক হাত করে বেশী থাকবে, সেগুলি শিবিরকে ঢেকে রাখার জন্য তার দুই পাশে ঝুলে থাকবে।</div>
<div class="v" id="v14"><span class="vn">14</span> তুমি শিবিরের চূড়া ঢাকার জন্য ভেড়ার পাকানো চামড়া ও শুশুকের চামড়া দিয়ে আচ্ছাদন তৈরী করবে।</div>
<div class="v" id="v15"><span class="vn">15</span> শিবিরের জন্য তুমি শিটিম কাঠের লম্বা তক্তা তৈরী করবে।</div>
<div class="v" id="v16"><span class="vn">16</span> প্রত্যেকটি তক্তা দশ হাত লম্বা ও দেড় হাত চওড়া হবে।</div>
<div class="v" id="v17"><span class="vn">17</span> প্রত্যেকটিতে দুটি করে পায়া লাগানো থাকবে। শিবিরের সব তক্তাই এইভাবে তৈরী করবে।</div>
<div class="v" id="v18"><span class="vn">18</span> সেগুলি তুমি এইভাবে সাজাবে: ডান দিকে দক্ষিণ মুখো করে কুড়িটি তক্তা ও</div>
<div class="v" id="v19"><span class="vn">19</span> কুড়িটি তক্তার নীচে লাগানোর জন্য তুমি চল্লিশটি রূপোর খাপ তৈরী করবে। প্রত্যেকটি তক্তার নীচে তার দুটি পায়ার জন্য দুটি করে খাপ থাকবে।</div>
<div class="v" id="v20"><span class="vn">20</span> তাঁবুর অন্য ধারে অর্থাৎ উত্তর দিকে কুড়িটি তক্তা</div>
<div class="v" id="v21"><span class="vn">21</span> এবং প্রত্যেকটির নীচে দুটি পায়ার জন্য চল্লিশটি রূপোর খাপ থাকবে।</div>
<div class="v" id="v22"><span class="vn">22</span> পশ্চিমে শিবিরের পিছন দিকের জন্য ছটি তক্তা তৈরী করবে।</div>
<div class="v" id="v23"><span class="vn">23</span> শিবিরের পিছনে দুই কোণের জন্য দুখানা তক্তা করবে।</div>
<div class="v" id="v24"><span class="vn">24</span> তক্তা দুটি তলায় ও মাথার দিকে একই রকমের হবে এবং একটি মাত্র আঙটা দিয়ে জোড়া থাকবে। একই ভাবে এই দুটি তক্তা তৈরী করবে এবং এগুলি হবে দুই কোণের জন্য।</div>
<div class="v" id="v25"><span class="vn">25</span> মোট আটখানা তক্তা এবং তাদের দুটি করে পায়ার জন্য ষোলটি রূপোর খাপ তৈরী করতে হবে।</div>
<div class="v" id="v26"><span class="vn">26</span> <span class="br-p"><br><br></span>তুমি শিটিম কাঠের খিল তৈরী করবে। শিবিরের একদিকের কাঠামোর জন্য পাঁচটি খিল এবং</div>
<div class="v" id="v27"><span class="vn">27</span> অন্য দিকের কাঠামোর জন্য পাঁচটি খিল। পশ্চিম শিবিরের পিছন দিকের কাঠামোর জন্য পাঁচটি খিল।</div>
<div class="v" id="v28"><span class="vn">28</span> মাঝখানের খিলটি তক্তাগুলির মাঝ বরাবর এক প্রান্ত থেকে অপর প্রান্ত পর্যন্ত যাবে।</div>
<div class="v" id="v29"><span class="vn">29</span> তক্তাগুলি তুমি সোনা দিয়ে মুড়বে। খিলগুলি লাগানোর জন্য সোনার আঙটা তৈরী করবে এবং খিলগুলিও সোনা দিয়ে মুড়বে।</div>
<div class="v" id="v30"><span class="vn">30</span> পাহাড়ের উপরে যে নকশা তোমাকে দেখানো হল সেই অনুযায়ী তুমি শিবিরটি স্থাপন করবে।</div>
<div class="v" id="v31"><span class="vn">31</span> <span class="br-p"><br><br></span>তুমি নীল, বেগুনী ও লাল রং-এর সূক্ষ্ম সুতো দিয়ে একটি পর্দা তৈরী করবে। সেটির উপরে সূচীশিল্প দ্বারা স্বর্গ দূতের মূর্তি চিত্রিত করবে।</div>
<div class="v" id="v32"><span class="vn">32</span> সোনা দিয়ে মোড়া শিটিম কাঠের চারটি থামের উপর তুমি সেই পর্দাটি টাঙ্গিয়ে দেবে। থামগুলিতে সোনার আঙটা লাগানো থাকবে এবং রূপোর তৈরী খাপের উপর থামগুলি বসাতে হবে।</div>
<div class="v" id="v33"><span class="vn">33</span> আঙটাগুলির নীচে পর্দাটি ঝুলিয়ে দেবে এবং চুক্তি সিন্দুকটি এনে পর্দার আড়ালে রাখবে। এই পর্দাটি তখন তোমাদের কাছে পবিত্রস্থান ও মহাপবিত্রস্থানের ব্যবধান সূচীত করবে।<sup class="fnm"><a name="fnm3" href="#fn3">3</a></sup></div>
<div class="v" id="v34"><span class="vn">34</span> মহাপবিত্রস্থানে চুক্তি সিন্দুকটির উপরে তার আবরণ স্থাপন করবে।</div>
<div class="v" id="v35"><span class="vn">35</span> পর্দার বাইরে শিবিরের উত্তর দিকে বেদীটি রাখবে, এবং বেদীর বিপরীতে শিবিরের দক্ষিণ দিকে দীপাধারটি স্থাপন করবে।</div>
<div class="v" id="v36"><span class="vn">36</span> শিবিরের প্রবেশ পথের জন্য তুমি নীল, বেগুনী ও লাল রং-এর সূক্ষ্ম সুতোয় বোনা নকশা কাটা একটা পর্দা তৈরী করবে।</div>
<div class="v" id="v37"><span class="vn">37</span> পর্দাটি টাঙ্গানোর জন্য শিটিম কাঠের পাঁচটি খুঁটি তৈরী করবে এবং সেগুলি সোনা দিয়ে মুড়বে। সেগুলির জন্য সোনার আঙটা এবং পাঁচটি পিতলের খাপ তৈরী করবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> রাজা শলোমন জেরুশালেমের বিখ্যাত মন্দির নির্মাণ করার পূর্ব পর্যন্ত ইসরায়েলীরা এই সম্মেলন শিবিরে তাদের আরাধ্য ঈশ্বর প্রভু পরমেশ্বরের উপাসনা করত।</div>
<div class="fn"><sup class="fnt"><a name="fn2" href="#fnm2">2</a></sup> হিব্রু: করূব মূর্তি</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:650 6:19'><!--endraw 1-->হিব্রু 6:19<!--raw 1 bo --></a><!--endraw 1-->; <!--raw 1 bo --><a href='B:650 9:3-5'><!--endraw 1-->9:3-5<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>