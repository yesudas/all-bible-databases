<html><head>
<meta http-equiv="Content-Type" content="text/html;charset=utf-8" />
<title>Exod 27 &ndash; যাত্রাপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 27);">
<div id="navbar"><a href="../index.html">পবিএ বাইবেল CL Bible</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_25.html">25</a> <a href="Exod_26.html">26</a> <b>27</b> <a href="Exod_28.html">28</a> <a href="Exod_29.html">29</a> ... <a href="Exod_40.html">40</a> </div><hr>
<h1>Exod 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হোম- বেদী</h2><h2>(<b>20 38:1-7</b>)</h2><span class="vn">1</span> <span class="br-p"><br><br></span>তুমি শিটিম কাঠের একটি বেদী নির্মাণ করবে। এটি হবে সমচতুর্ভূজ পাঁচ হাত লম্বা, পাঁচ হাত চওড়া এবং এর উচ্চতা হবে তিন হাত।</div>
<div class="v" id="v2"><span class="vn">2</span> এর চার কোণে শৃঙ্গ থাকবে এবং সেগুলি হবে বেদীর সঙ্গে অখণ্ডভাবে নির্মিত। পিতল দিয়ে তুমি বেদীটি মুড়বে।</div>
<div class="v" id="v3"><span class="vn">3</span> বেদী থেকে ভস্মাবশেষ সরিয়ে নেওয়ার জন্য পাত্র তৈরী করবে। হাতা,গামলা,শলাকা এবং আগুন রাখার পাত্র তৈরী করবে। বেদীর সমস্ত পাত্রই পিতল দিয়ে তৈরী করবে।</div>
<div class="v" id="v4"><span class="vn">4</span> বেদীর জন্য পিতলের একটি ঝাঁঝরি তৈরী করে তার চার কোণায় চারটি পিতলের আঙটা লাগিয়ে দেবে।</div>
<div class="v" id="v5"><span class="vn">5</span> বেদীর থাকের নীচে মাঝামাঝি জায়গায় ঝাঁঝরিটি লাগাবে।</div>
<div class="v" id="v6"><span class="vn">6</span> বেদীর জন্য শিটিম কাঠের দণ্ড তৈরী করে সেগুলি পিতল দিয়ে মুড়বে।</div>
<div class="v" id="v7"><span class="vn">7</span> বেদীটি বয়ে নিয়ে যাওয়ার সময় ঐ ডাণ্ডাগুলি বেদীর দুই পাশের আঙটায় মধ্যে ঢুকিয়ে দেবে।</div>
<div class="v" id="v8"><span class="vn">8</span> বেদীর মধ্যভাগ ফাঁকা থাকবে। এই পর্বতে তোমাকে যে নকশা দেখানো হল সেই অনুযায়ী তুমি বেদী নির্মাণ করবে।</div>
<div class="v" id="v9"><h2>শিবিরের চারিদিকের প্রাঙ্গণ</h2><h2>(<b>20 38:9-20</b>)</h2><span class="vn">9</span> <span class="br-p"><br><br></span>তুমি শিবিরের চারিদিকে প্রাঙ্গণ রচনা করবে। শিবিরের দক্ষিণ দিকে সূক্ষ্ম রেশমী সুতোয় বোনা একশো হাত লম্বা বেষ্টনী থাকবে।</div>
<div class="v" id="v10"><span class="vn">10</span> বেষ্টনী টাঙ্গানোর জন্য কুড়িটি খুঁটি এবং সেগুলির জন্য কুড়িটি পিতলের পায়া থাকবে। খুঁটিগুলির আঙটা ও শলা সবই রূপোর হবে।</div>
<div class="v" id="v11"><span class="vn">11</span> উত্তর দিকেও এই রকম একশো হাত লম্বা একটি বেষ্টনী থাকবে। সেটা টাঙ্গানোর জন্য কুড়িটি খুঁটি এবং সেগুলির জন্য কুড়িটি পিতলের পায়া থাকবে। খুঁটিগুলির আঙটা ও শলাকা সবই রূপোর হবে।</div>
<div class="v" id="v12"><span class="vn">12</span> প্রাঙ্গণের প্রস্থে পশ্চিম দিকের বেষ্টনী হবে পঞ্চাশ হাত লম্বা এবং এর জন্য থাকবে দশটা খুঁটি ও দশটা পায়া।</div>
<div class="v" id="v13"><span class="vn">13</span> পূর্বদিকের প্রাঙ্গণও হবে পঞ্চাশ হাত চওড়া</div>
<div class="v" id="v14"><span class="vn">14</span> প্রবেশ পথের একধারে পনেরো হাত লম্বা পর্দা এবং তার জন্য তিনটি খুঁটি ও তিনটি পায়া থাকবে।</div>
<div class="v" id="v16"><span class="vn">16</span> প্রাঙ্গণের প্রবেশ পথে নীল, বেগুনী ও লাল রঙের সূক্ষ্ম রেশমী সুতোয় বোনা এবং নকশা কাটা কুড়ি হাত লম্বা একটি পর্দা থাকবে। এর জন্য থাকবে চারটি খুঁটি ও চারটি পায়া।</div>
<div class="v" id="v17"><span class="vn">17</span> প্রাঙ্গণের চারিদিকের সব খুঁটির আঙটা এবং শলাগুলি হবে রূপোর আর পায়াগুলি হবে পিতলের।</div>
<div class="v" id="v18"><span class="vn">18</span> প্রাঙ্গণের দৈর্ঘ্য হবে একশো হাত, প্রস্থ পঞ্চাশ হাত এবং বেষ্টনীর উচ্চতা হবে পাঁচ হাত। পর্দাগুলি হবে সূক্ষ্ম রেশমী সুতোর এবং খুঁটির পায়াগুলি হবে পিতলের।</div>
<div class="v" id="v19"><span class="vn">19</span> শিবির স্থাপনের জন্য ব্যবহার্য সমস্ত সরঞ্জাম, শিবির ও প্রাঙ্গণের সমস্ত খুঁটি পিতল দিয়ে তৈরী করতে হবে।</div>
<div class="v" id="v20"><span class="vn">20</span> <span class="br-p"><br><br></span>তুমি ইসরায়েলীদের আদেশ দেবে যেন তারা সর্বক্ষণ প্রদীপ জ্বালিয়ে রাখার জন্য খাঁটি জলপাইয়ের তেল তোমার কাছে নিয়ে আসে।</div>
<div class="v" id="v21"><span class="vn">21</span> হারোণ এবং তার পুত্রেরা সম্মিলন শিবিরের মধ্যে চুক্তি সিন্দুকের সম্মুখে যে পর্দা থাকবে তার বাইরে সন্ধ্যা থেকে সকাল পর্যন্ত প্রভু পরমেশ্বরের উদ্দেশে প্রদীপ জ্বালিয়ে রাখবে। ইসরায়েলীরা বংশপরম্পরায় চিরকাল এই বিধি পালন করবে।</div>
</div>
<!-- PARSED ABOVE; EDITING MAY BREAK PARSER -->
</body></html>