<html><head>
<meta http-equiv="Content-Type" content="text/html;charset=utf-8" />
<title>Exod 28 &ndash; যাত্রাপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 28);">
<div id="navbar"><a href="../index.html">পবিএ বাইবেল CL Bible</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_26.html">26</a> <a href="Exod_27.html">27</a> <b>28</b> <a href="Exod_29.html">29</a> <a href="Exod_30.html">30</a> ... <a href="Exod_40.html">40</a> </div><hr>
<h1>Exod 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পুরোহিতের পরিধেয়</h2><h2>(<b>20 39:1-7</b>)</h2><span class="vn">1</span> <span class="br-p"><br><br></span>ইসরায়েলীদের মধ্যে থেকে তুমি তোমার ভাই হারোণ ও তার ছেলে নাদব, অবিহু, ইলিয়াসর ও ইথামরকে ডেকে আমার পুরোহিতরূপে নিয়োগ করবে।</div>
<div class="v" id="v2"><span class="vn">2</span> তোমার ভাই হারোণের মর্যাদা ও শোভার জন্য পবিত্র পোষাক তৈরী করবে।</div>
<div class="v" id="v3"><span class="vn">3</span> দক্ষ শিল্পীদের মধ্যে যাদের আমি নৈপুণ্য দান করেছি, তাদের তুমি নির্দেশ দাও যেন তারা আমার পৌরোহিত্যের পদে বরণের উদ্দেশ্যে হারোণের জন্য পোষাক তৈরী করে।</div>
<div class="v" id="v4"><span class="vn">4</span> বক্ষাবরণ, এফোদ,আলখাল্লা, রঙবেরঙের কাজ কার জামা, পাগড়ি ও কোমরবন্ধ—এই পোষাকগুলি তারা তৈরী করবে। আমার পৌরোহিত্য ক্রিয়া কর্মের জন্য প্রয়োজনীয় সমস্ত পবিত্র পরিধেয় তারা হারোণ ও তার ছেলেদের জন্য তৈরী করবে।</div>
<div class="v" id="v5"><span class="vn">5</span> এর জন্য তারা সোনা এবং নীল, বেগুনী, লাল ও সাদা সূক্ষ্ম সুতো ব্যবহার করবে।</div>
<div class="v" id="v6"><span class="vn">6</span> <span class="br-p"><br><br></span>তারা সোনা এবং নীল, বেগুনী, লাল ও সাদা রঙের সূক্ষ্ম সুতোয় বোনা ও সূচীশিল্প শোভিত কাপড় দিযে এফোদ তৈরী করবে।</div>
<div class="v" id="v7"><span class="vn">7</span> দুই কাঁধে দুটি পটি থাকবে, এই পটি দিয়ে এফোদটি জোড়া লাগাতে হবে।</div>
<div class="v" id="v8"><span class="vn">8</span> এর সঙ্গে যে কোমরবদ্ধ থাকবে সেটিও একই রকম শিল্পমণ্ডিত এবং এফোদের মত একই উপাদানে তৈরী হবে, অর্থাৎ সোনা এবং নীল, বেগুনী, লাল ও সাদা সূক্ষ্ম সুতো দিয়ে এটি তৈরী করতে হবে।</div>
<div class="v" id="v9"><span class="vn">9</span> <span class="br-p"><br><br></span>দুটি গোমেদ মণি নিয়ে তুমি তার উপরে ইসরায়েলের পুত্রদের নাম খোদাই করবে।</div>
<div class="v" id="v10"><span class="vn">10</span> তাদের জন্মের ক্রম অনুযায়ী তুমি একটি মণির উপরে ছয়জনের এবং অন্যটির উপরে বাকী ছয়জনের নাম খোদাই করবে।</div>
<div class="v" id="v11"><span class="vn">11</span> নিপুণ মণিকার যেভাবে নাম খোদাই করে, সেইভাবে তুমি ঐ মণিদুটির উপরে ইসরায়েল-তনয়দের নাম খোদাই করবে এবং সোনার খাপে সে দুটিকে বসাবে।</div>
<div class="v" id="v12"><span class="vn">12</span> ইসরায়েল-তনয়দের স্মরণিকারূপে ঐ মণি তুমি এফোদের কাঁধের পটির উপর বসাবে। প্রভু পরমেশ্বরের স্মরণের জন্য হারোণ তাদের নাম তার দুই কাঁধে বহন করবে।</div>
<div class="v" id="v13"><span class="vn">13</span> তুমি দুটি সোনার খাপ তৈরী করবে।</div>
<div class="v" id="v14"><span class="vn">14</span> খাঁটি সোনা দিয়ে দড়ির মত পাকিয়ে দুটি শিকল তৈরী করবে এবং সে দুটিকে তুমি ঐ দুটি খাপের সঙ্গে যুক্ত করবে।</div>
<div class="v" id="v15"><span class="vn">15</span> <span class="br-p"><br><br></span>তুমি একটি বুকপাটা তৈরী করবে, সেটি বুকের উপর ঝোলানো থাকবে ও বিচার নিষ্পত্তির জন্য ব্যবহৃত হবে। এফোদের মত এটিও হবে শিল্পকর্মশোভিত। সোনা এবং নীল, বেগুনী, লালা ও সাদা সূক্ষ্ম সুতো দিয়ে এটি তৈরী করবে।</div>
<div class="v" id="v16"><span class="vn">16</span> এটি হবে এক বিঘত লম্বা ও এক বিঘত চওড়া, সমচতুর্ভূজ ও দুঁভাজ করা।</div>
<div class="v" id="v17"><span class="vn">17</span> এর উপরে চারটি সারিতে বিভিন্ন মণি বসিয়ে দেবে। প্রথম সারিতে চুণী, পোখরাজ ও মরকত।</div>
<div class="v" id="v18"><span class="vn">18</span> দ্বিতীয় সারিতে পদ্মরাগ, নীলকান্ত ও হীরা।</div>
<div class="v" id="v19"><span class="vn">19</span> তৃতীয় সারিতে ফিরোজা, অকাক ও জামিরা।</div>
<div class="v" id="v20"><span class="vn">20</span> চতুর্থ সারিতে বৈদুর্য, গোমেদ ও সূর্যকান্ত। এগুলি সবই সোনার খাপে আঁটা থাকবে।</div>
<div class="v" id="v21"><span class="vn">21</span> ইসরায়েলের বারোটি পুত্রের প্রত্যেকের জন্য একটি মণি থাকবে এবং প্রত্যেকটি মণির উপর তাদের বারো গোষ্ঠীর একটির নাম খোদিত থাকবে।</div>
<div class="v" id="v22"><span class="vn">22</span> <span class="br-p"><br><br></span>বক্ষসংলগ্ন থলিটির জন্য তুমি খাঁটি সোনা দিয়ে দড়ির মত পাকানো শিকল তৈরী করবে।</div>
<div class="v" id="v23"><span class="vn">23</span> সোনার দুটি আঙটা তৈরী করে থলির উপরের দুই কোণে লাগিয়ে দেবে।</div>
<div class="v" id="v24"><span class="vn">24</span> তার দুই কোণের দুটি আঙটার সঙ্গে সোনার ঐ শিকল দুটি আটকে দেবে।</div>
<div class="v" id="v25"><span class="vn">25</span> শিকল দুটির অপর দুই প্রান্ত মণি বসানো সোনার খাপের সঙ্গে জুড়ে দেবে। এই ভাবে এফোদের সামনের দিকে বক্ষসংলগ্ন থলিটি কাঁধের পটির সঙ্গে আটকানো থাকবে।</div>
<div class="v" id="v26"><span class="vn">26</span> দুটি সোনার আঙটা তৈরী করে থলির নীচের দুই কোণে ভিতরের দিকে এমন ভাবে লাগিয়ে দেবে যেন তা এফোদের উপরে থাকে।</div>
<div class="v" id="v27"><span class="vn">27</span> সোনার আরও দুটি আঙটা তৈরী করে এফোদের কাঁধের পটি দুটির নীচে কোমরবন্ধের উপরে জোড়ের সঙ্গে লাগিয়ে দেবে।</div>
<div class="v" id="v28"><span class="vn">28</span> থলি এবং এফোদের আঙটাগুলি নীল ফিতে দিয়ে একসঙ্গে বাঁধতে হবে তাহলে বক্ষসংলগ্ন থলিটি কোমরবন্ধের উপরে আঁটা থাকবে, খুলে পড়বে না।</div>
<div class="v" id="v29"><span class="vn">29</span> হারোণ যখন পবিত্র স্থানে প্রবেশ করবে তখন সর্বদা সে বুকের উপরে ইসরায়েল-তনয়দের নামাঙ্কিত ও বিচার নিষ্পত্তির জন্য ব্যবহার্য থলিটি বহন করবে যেন প্রভু পরমেশ্বর তাদের নিত্য স্মরণে রাখেন।</div>
<div class="v" id="v30"><span class="vn">30</span> <span class="br-p"><br><br></span>বিচার নিষ্পত্তির জন্য ব্যবহার্য থলিতে তুমি উরিম ও থুম্মিম<sup class="fnm"><a name="fnm1" href="#fn1">1</a></sup> নামক পবিত্র পাশা দুটি রাখবে। হারোণ যখন প্রভু পরমেশ্বরের সম্মুখে যাবে তখন সেই দুটি তার বুকের উপরে থাকবে। প্রভু পরমেশ্বরের সাক্ষাতে ইসরায়েলীদের বিচার নিষ্পত্তির এই উপকরণ হারোণ সর্বদা বক্ষে ধারণ করবে।<sup class="fnm"><a name="fnm2" href="#fn2">2</a></sup></div>
<div class="v" id="v31"><span class="vn">31</span> <span class="br-p"><br><br></span>এফোদের উপরে পরার বহির্বাসটি তুমি নীল রঙের একখণ্ড কাপড় দিয়ে তৈরী করবে।</div>
<div class="v" id="v32"><span class="vn">32</span> এটির মাঝখানে মাথা গলাবার জন্য একটি ফাঁক থাকবে। গলাবন্ধের মতো এর চারিধারে হাতে বোনা পটি লাগানো থাকবে। তার ফলে এটি ছিঁড়বে না।</div>
<div class="v" id="v33"><span class="vn">33</span> বহির্বাসের চারিধারে নীল, বেগুনী, ও লাল সুতোয় তৈরী ডালিম এবং সেগুলির মাঝে সোনার ঘন্টি বসানো হবে।</div>
<div class="v" id="v34"><span class="vn">34</span> বহির্বাসের চারিধারে পর্যায়ক্রমে একটি ডালিম ও একটি ঘুন্টি বসাতে হবে।</div>
<div class="v" id="v35"><span class="vn">35</span> হারোণ যজন করার সময় এটি পরবে। সে যখন পবিত্র স্থানে প্রভু পরমেশ্বরের সম্মুখে যাবে বা সেখান থেকে বেরিয়ে আসবে তখন যেন ঘুন্টির শব্দ শোনা যায়, তা হলে সে মারা পড়বে না।</div>
<div class="v" id="v36"><span class="vn">36</span> <span class="br-p"><br><br></span>তুমি নিখাদ সোনার একটি চাকতির উপরে ‘প্রভু পরমেশ্বরের উদ্দেশে পূত’ এই কথাগুলি খোদিত করবে।</div>
<div class="v" id="v37"><span class="vn">37</span> নীল সুতো দিয়ে এটিকে তুমি পাগড়ির সামনের দিকে বেঁধে দেবে।</div>
<div class="v" id="v38"><span class="vn">38</span> এটি হারোণের কপালের উপরে থাকবে। ইসরায়েলীরা প্রভু পরমেশ্বরের উদ্দেশে যে নৈবেদ্য উৎসর্গ করবে, আনুষ্ঠানিকভাবে তার কোন ত্রুটি থাকলে হারোণ তার দায় বহন করবে। উৎসর্গিত নৈবেদ্য যাতে প্রভু পরমেশ্বরের দৃষ্টিতে গ্রাহ্য হয় তার জন্য হারোণ সর্বদা সোনার চাকতি শিরে ধারণ করবে।</div>
<div class="v" id="v39"><span class="vn">39</span> <span class="br-p"><br><br></span>তুমি রঙবেরঙের সূক্ষ্ম সূতো দিয়ে কাজ করা জামা ও পাগড়িটি তৈরী করবে। কোমরবন্ধটি হবে সূচীশিল্পশোভিত।</div>
<div class="v" id="v40"><span class="vn">40</span> হারোণের পুত্রদের শোভা ও মর্যাদার জন্য তুমি তাদের জামা, কোমরবন্ধ ও পাগড়ি তৈরী করিয়ে দেবে।</div>
<div class="v" id="v41"><span class="vn">41</span> <span class="br-p"><br><br></span>তোমার ভাই হারোণ ও তার পুত্রদের তুমি এই সব পোষাক পরিয়ে দেবে, তারপর তাদের অভিষেক করে আমার পৌরোহিত্যের পদে বরণ করবে।</div>
<div class="v" id="v42"><span class="vn">42</span> তুমি তাদের দেহ আচ্ছাদনের জন্য কোমর থেকে হাঁটু পর্যন্ত লম্বা সাদা কাপড়ের পায়জামা তৈরী করিয়ে দেবে।</div>
<div class="v" id="v43"><span class="vn">43</span> হারোণ ও তার পুত্রেরা যখন সম্মিলন শিবিরে প্রবেশ করবে কিংবা পবিত্র স্থানে বেদীর সম্মুখে উপাসনার ক্রিয়াকর্ম করতে যাবে তখন সর্বদা তারা ঐগুলি পরবে। তাহলে তাদের উপর দোষ বর্তাবে না এবং তারা মারা পড়বে না। হারোণ ও তার বংশধরদের এই রীতি চিরকাল পালন অবশ্যই করতে হবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> উরিম ও থুম্মিম: ঈশ্বরের ইচ্ছা জানার জন্য পুরোহিতেরা এই দুটি জিনিষ ব্যবহার করতেন।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:40 27:21'><!--endraw 1-->গণনা 27:21<!--raw 1 bo --></a><!--endraw 1-->; <!--raw 1 bo --><a href='B:50 33:8'><!--endraw 1-->দ্বি.বি. 33:8<!--raw 1 bo --></a><!--endraw 1-->; <!--raw 1 bo --><a href='B:150 2:63'><!--endraw 1-->ইষ্রা 2:63<!--raw 1 bo --></a><!--endraw 1-->; <!--raw 1 bo --><a href='B:160 7:65'><!--endraw 1-->নহি 7:65<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>