<html><head>
<meta http-equiv="Content-Type" content="text/html;charset=utf-8" />
<title>Exod 29 &ndash; যাত্রাপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 29);">
<div id="navbar"><a href="../index.html">পবিএ বাইবেল CL Bible</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_27.html">27</a> <a href="Exod_28.html">28</a> <b>29</b> <a href="Exod_30.html">30</a> <a href="Exod_31.html">31</a> ... <a href="Exod_40.html">40</a> </div><hr>
<h1>Exod 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হারোণ ও তাঁর পুত্রদের অভিষেক</h2><h2>(<b>30 8:1-36</b>)</h2><span class="vn">1</span> <span class="br-p"><br><br></span>হারোণ ও তাঁর পুত্রদের আমার পৌরোহিত্যে বরণ করার জন্য তুমি এই অনুষ্ঠান করবে: অল্প বয়সের নিখুঁত একটি বৃষ এবং দুটি মেষ সংগ্রহ করবে।</div>
<div class="v" id="v2"><span class="vn">2</span> রুটি ও তেলের ময়ান দেওয়া পিঠে এবং তেলে ভিজানো চাপাটি তৈরী করবে। এগুলি সবই খামির বিহীন মিহি ময়দায় তৈরী হওয়া চাই।</div>
<div class="v" id="v3"><span class="vn">3</span> এগুলি একটি ঝুড়িতে করে নিয়ে আসবে ঐ বৃষ ও মেষ দুটিকেও আনবে।</div>
<div class="v" id="v4"><span class="vn">4</span> হারোণ ও তার পুত্রদের সম্মিলন শিবিরের দ্বারে নিয়ে আসবে এবং সেখানে তাদের স্নান করাবে।</div>
<div class="v" id="v5"><span class="vn">5</span> <span class="br-p"><br><br></span>তারপর তাদের সাজপোষাক এনে হারোণকে জামা, এফোদের উপরের বহির্বাস বক্ষসংলগ্ন থলিসহ এফোদটি পরাবে। এফোদ এবং কোমরবন্ধটি তার গায়ে এঁটে দেবে।</div>
<div class="v" id="v6"><span class="vn">6</span> তার মাথায় পাগড়ি পরাবে এবং পাগড়ির উপরে প্রভু পরমেশ্বরের উদ্দেশে উৎসর্গের গোলাকার পবিত্র প্রতীকটি আটকে দেবে।</div>
<div class="v" id="v7"><span class="vn">7</span> তারপর অভিষেকের তেল নিয়ে তার মাথায় ঢেলে তাকে অভিষিক্ত করবে।</div>
<div class="v" id="v8"><span class="vn">8</span> <span class="br-p"><br><br></span>এর পরে হারোণের পুত্রদের সামনে এনে তুমি তাদের জন্য নির্দিষ্ট পোষাক পরিয়ে দেবে।</div>
<div class="v" id="v9"><span class="vn">9</span> তাদের মাথায় টুপি এবং কোমরবন্ধ পরিয়ে দেবে। আমার চিরস্থায়ী বিধিবলে তারা পৌরোহিত্যের পদে নিযুক্ত হবে। এইভাবে তুমি হারোণ ও তার পুত্রদের অভিষেক করবে।</div>
<div class="v" id="v10"><span class="vn">10</span> <span class="br-p"><br><br></span>তারপর সম্মিলন শিবিরের সম্মুখে তুমি বৃষটিকে নিয়ে আসবে, তারা তখন সেটির মাথায় হাত রাখবে</div>
<div class="v" id="v11"><span class="vn">11</span> সম্মিলন শিবিরের সম্মুখে প্রভু পরমেশ্বরের সাক্ষাতে তুমি বৃষটি বলি দেবে।</div>
<div class="v" id="v12"><span class="vn">12</span> আঙুলে করে ঐ বৃষের রক্ত কিছুটা নিয়ে তুমি বেদীর শৃঙ্গে লাগিয়ে দেবে। অবশিষ্ট রক্ত বেদীমূলে ঢেলে দেবে।</div>
<div class="v" id="v13"><span class="vn">13</span> তারপর তুমি অন্ত্র ও যকৃতের উপরের সমস্ত মেদসমেত বৃক্ক দুটি নিয়ে বেদীর উপর হোমানলে উৎসর্গ করবে।</div>
<div class="v" id="v14"><span class="vn">14</span> বৃষটির মাংস, চামড়া এবং নাড়িভুঁড়ি ইত্যাদি শিবির সন্নিবেশের বাইরে নিয়ে গিয়ে আগুনে পুড়িয়ে দেবে। এটি পাপস্খলনের বলি।</div>
<div class="v" id="v15"><span class="vn">15</span> এর পরে তুমি মেষদুটির একটিকে আনবে। হারোণ ও তার পুত্রেরা সেটির মাথায় হাত রাখবে।</div>
<div class="v" id="v16"><span class="vn">16</span> তুমি সেটিকে বলি দিয়ে তার রক্ত কিছুটা নিয়ে বেদীর গায়ে ছিটিয়ে দেবে।</div>
<div class="v" id="v17"><span class="vn">17</span> <span class="br-p"><br><br></span>মেষটিকে খণ্ড খণ্ড করে কেটে তার নাড়িভুঁড়ি ও পেছনের পাগুলি ধুয়ে ফেলবে তারপর সেগুলি এবং মাংসখণ্ডগুলি কাটা মাথার উপরে রাখবে।</div>
<div class="v" id="v18"><span class="vn">18</span> তারপর গোটা মেষটি বেদীর উপরে হোমানলে উৎসর্গ করবে। এটি হবে প্রভু পরমেশ্বরের উদ্দেশে সুরভিত পূর্ণাহুতি।<sup class="fnm"><a name="fnm1" href="#fn1">1</a></sup></div>
<div class="v" id="v19"><span class="vn">19</span> <span class="br-p"><br><br></span>তারপর তুমি দ্বিতীয় মেষটি আনবে। হারোণ ও তার পুত্রেরা সেটির মাথায় হাত রাখবে।</div>
<div class="v" id="v20"><span class="vn">20</span> তুমি সেটিকে বলি দিয়ে তার রক্ত কিছুটা নিয়ে হারোণ ও তার পুত্রদের ডান কানের লতিতে, ডান হাতের ও পায়ের বুড়ো আঙ্গুলে লাগিয়ে দেবে। অবশিষ্ট রক্ত তুমি বেদীর গায়ে ছিটিয়ে দেবে।</div>
<div class="v" id="v21"><span class="vn">21</span> বেদীর গায়ে ছিটানো রক্তের কিছুটা এবং অভিষেকের তেল কিছুটা নিয়ে তুমি হারোণ ও তার পুত্রদের গায়ে ও পোষাকের উপর ছিটিয়ে দেবে। এর দ্বারা হারোণ, তার পুত্রেরা ও তাদের পোষাক পরিচ্ছদ সবই পবিত্র হবে।</div>
<div class="v" id="v22"><span class="vn">22</span> <span class="br-p"><br><br></span>মেষটির সমস্ত মেদ, মেদ সমেত লেজটি, অন্ত্রাবরক মেদ, যকৃত ও মেদ সমেত বৃক্ক দুটি এবং ডান পাটি তুমি নেবে কারণ এটি হচ্ছে অভিষেক অনুষ্ঠানের মেষ।</div>
<div class="v" id="v23"><span class="vn">23</span> প্রভু পরমেশ্বরের সম্মুখে খামিরবিহীন রুটির যে ঝুড়ি থাকবে তা থেকে তুমি একটি রুটি, তেলে-ভাজা একটি পিঠে এবং একটি চাপাটি নেবে।</div>
<div class="v" id="v24"><span class="vn">24</span> এগুলি তুমি হারোণ ও তার পুত্রদের হাতে দেবে। তারা বিশেষ নৈবেদ্যরূপে এই ভোগ প্রভু পরমেশ্বরের উদ্দেশে নিবেদন করবে।</div>
<div class="v" id="v25"><span class="vn">25</span> পরে তুমি তাদের হাত থেকে এই ভোগ নিয়ে বেদীর হোমানলে উৎসর্গিত হোম-বলির উপরে প্রভু পরমেশ্বরের উদ্দেশে সুরভিত নৈবেদ্যরূপে আহুতি দেবে।</div>
<div class="v" id="v26"><span class="vn">26</span> তারপর তুমি হারোণের অভিষেক অনুষ্ঠানে উৎসর্গিত মেষটির বুকের অংশটুকু নিয়ে প্রভু পরমেশ্বরের উদ্দেশে নিবেদন করবে। এই অংশটুকু তোমার প্রাপ্য হবে।</div>
<div class="v" id="v27"><span class="vn">27</span> হারোণ ও তার পুত্রদের অভিষেক অনুষ্ঠানে উৎসর্গিত মেষটির বুকের অংশ এবং পুরোহিতদের জন্য সংরক্ষিত ঊরু নিয়ে তুমি প্রভু পরমেশ্বরের উদ্দেশে বিশেষ নৈবেদ্যরূপে নিবেদন করে পবিত্র করবে।</div>
<div class="v" id="v28"><span class="vn">28</span> আমার চিরস্থায়ী বিধিবলে ইসরায়েলীদের প্রদত্ত বলির এই অংশ হারোণ ও তার বংশধরদের প্রাপ্য হবে। ইসরায়েলীরা প্রভু পরমেশ্বরের উদ্দেশে যে স্বস্ত্যয়ন বলি উৎসর্গ করবে তার এক অংশ বিশেষ নৈবেদ্যরূপে নিবেদন করা হবে। এই অংশটুকু যাজকদের জন্য পৃথক করে রাখতে হবে।</div>
<div class="v" id="v29"><span class="vn">29</span> <span class="br-p"><br><br></span>হারোণের মৃত্যুর পর তার পোষাক পরিচ্ছদগুলি তার পুত্রদের হবে। সেইগুলি পরিয়ে তাদের অভিষেক ও পৌরোহিত্যের পদে বরণ করতে হবে।</div>
<div class="v" id="v30"><span class="vn">30</span> হারোণের পুত্রদের মধ্যে যে তার স্থলে পুরোহিত নিযুক্ত হবে, পবিত্র স্থানে পরিচর্যার জন্য যে সম্মিলন শিবিরে প্রবেশ করবে, সে সাতদিন ঐ পোষাকগুলি পরে থাকবে।</div>
<div class="v" id="v31"><span class="vn">31</span> <span class="br-p"><br><br></span>অভিষেক অনুষ্ঠানে উৎসর্গিত মেষটির মাংস তুমি কোন শুচিশুদ্ধ স্থানে নিয়ে গিয়ে পাক করবে।</div>
<div class="v" id="v32"><span class="vn">32</span> সম্মিলন শিবিরের দ্বারে বসে হারোণ ও তার পুত্রেরা সেই মাংস ও ঝুড়িতে রাখা রুটি ভোজন করবে।</div>
<div class="v" id="v33"><span class="vn">33</span> অভিষেক ও বরণানুষ্ঠানে তাদের জন্য যে সব দ্রব্য উৎসর্গ করা হবে তা তারা ভক্ষণ করবে। কেবলমাত্র যাজকেরাই এই পবিত্র বস্তু ভোজন করবে।</div>
<div class="v" id="v34"><span class="vn">34</span> পরের দিন সকাল পর্যন্ত যদি ঐ মাংস বা রুটির কিছু অবশিষ্ট থাকে তাহলে সব পুড়িয়ে ফেলতে হবে। ঐ খাবার আর খাওয়া চলবে না কারণ তা পবিত্র।</div>
<div class="v" id="v35"><span class="vn">35</span> হারোণ ও তার পুত্রদের সম্পর্কে আমার দেওয়া সমস্ত নির্দেশ তুমি পালন করবে। সাত দিন ধরে তুমি তাদের বরণের অনুষ্ঠান করবে।</div>
<div class="v" id="v36"><span class="vn">36</span> প্রতিদিন তুমি প্রায়শ্চিত্তের জন্য পাপস্খালনের বিল স্বরূপ একটি বৃষ বলিদান করবে। বেদীর উপরে পাপস্খালনের বলি উৎসর্গ করে তুমি সেটিকে পাপমুক্ত করবে এবং তারপর বেদী অভিষিক্ত করে পবিত্র করবে।</div>
<div class="v" id="v37"><span class="vn">37</span> সাতদিন তুমি বেদীর জন্য প্রায়শ্চিত্ত করে সেটিকে পবিত্র করবে। তখন তা হবে মহাপবিত্র বেদী। যা কিছু সেই বেদীর সংস্পর্শ লাভ করবে তা পূর্ত ও পবিত্র বলে গণ্য হবে।</div>
<div class="v" id="v38"><h2>প্রাত্যহিক নৈবেদ্য</h2><h2>(<b>40 28:1-8</b>)</h2><span class="vn">38</span> <span class="br-p"><br><br></span>বেদীর উপরে তুমি এই গুলি আহুতি দেবে: নিয়মিতভাবে প্রতিদিন একবছর বয়সের দুটি মেষশাবক।</div>
<div class="v" id="v39"><span class="vn">39</span> সকালে একটি এবং সন্ধ্যায় আর একটি উৎসর্গ করবে।</div>
<div class="v" id="v40"><span class="vn">40</span> প্রথম মেষশাবকটির সঙ্গে তুমি এক এফার<sup class="fnm"><a name="fnm2" href="#fn2">2</a></sup> দশ ভাগের এক ভাগ মিহি ময়দা এবং এক হিনের সিকি পরিমাণ<sup class="fnm"><a name="fnm3" href="#fn3">3</a></sup> খাঁটি জলপাইয়ের তেল উৎসর্গ করবে। এর সঙ্গে তুমি এক হিনের সিকি পরিমাণ দ্রাক্ষারস পানীয় নৈবেদ্যরূপে উৎসর্গ করবে।</div>
<div class="v" id="v41"><span class="vn">41</span> <span class="br-p"><br><br></span>দ্বিতীয় মেষশাবকটি তুমি সন্ধ্যায় উৎসর্গ করবে। এর সঙ্গে সকালের মতই ভোগ ও পানীয় নৈবেদ্য উৎসর্গ করবে। এ হবে প্রভু পরমেশ্বরের উদ্দেশে নিবেদিত সুরভিত ভোগ ও পানীয় নৈবেদ্যের হোম।</div>
<div class="v" id="v42"><span class="vn">42</span> সম্মিলন শিবিরের দ্বারে প্রভু পরমেশ্বরের সাক্ষাতে পুরুষানুক্রমে প্রতিদিন তোমরা এই হোম-বলি উৎসর্গ করবে। এখানেই আমি তোমাকে দর্শন দেব এবং তোমার সঙ্গে কথা বলব।</div>
<div class="v" id="v43"><span class="vn">43</span> আমি এখান থেকে ইসরায়েলীদের দর্শন দেব। আমার মহিমায় এই স্থান হবে পবিত্র।</div>
<div class="v" id="v44"><span class="vn">44</span> সম্মিলন শিবির ও বেদীটিকে আমি পবিত্র করব। হারোণ ও তার পুত্রদের আমি আমার পৌরোহিত্যের কাজে নিয়োগ করব।</div>
<div class="v" id="v45"><span class="vn">45</span> ইসরায়েলীদের মাঝে আমি বসতি করব এবং আমিই হব তাদের ঈশ্বর।</div>
<div class="v" id="v46"><span class="vn">46</span> তারা জানবে, আমি প্রভু পরমেশ্বর তাদের আরাধ্য ঈশ্বর, আমিই তাদের মিশর থেকে উদ্ধার করে এনেছি। আমি স্বয়ং প্রভু পরমেশ্বর, তাদের আরাধ্য ঈশ্বর।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:560 5:2'><!--endraw 1-->ইফি 5:2<!--raw 1 bo --></a><!--endraw 1-->; <!--raw 1 bo --><a href='B:570 4:18'><!--endraw 1-->ফিলি 4:18<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> এক এফা: 1 কিলোগ্রাম</div>
<div class="fn"><sup class="fnt"><a name="fn3" href="#fnm3">3</a></sup> 1 হিনের সিকি পরিমাণ = 1 লিটার</div>
</div>
<!-- PARSED ABOVE; EDITING MAY BREAK PARSER -->
</body></html>