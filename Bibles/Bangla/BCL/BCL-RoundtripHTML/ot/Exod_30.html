<html><head>
<meta http-equiv="Content-Type" content="text/html;charset=utf-8" />
<title>Exod 30 &ndash; যাত্রাপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 30);">
<div id="navbar"><a href="../index.html">পবিএ বাইবেল CL Bible</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_28.html">28</a> <a href="Exod_29.html">29</a> <b>30</b> <a href="Exod_31.html">31</a> <a href="Exod_32.html">32</a> ... <a href="Exod_40.html">40</a> </div><hr>
<h1>Exod 30</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ধূপ বেদী</h2><h2>(<b>20 37:25-28</b>)</h2><span class="vn">1</span> <span class="br-p"><br><br></span>তুমি ধূপ জ্বালানোর জন্য শিটিম কাঠের একটি বেদী নির্মাণ করবে।</div>
<div class="v" id="v2"><span class="vn">2</span> এটি হবে চারকোণা, এক হাত লম্বা, এক হাত চওড়া এবং দুহাত উঁচু। এর শৃঙ্গগুলি একই সাথে অখণ্ড ভাবে নির্মিত হবে।</div>
<div class="v" id="v3"><span class="vn">3</span> এর উপরিভাগে, চারিধার এবং শৃঙ্গগুলি তুমি খাঁটি সোনা দিয়ে মুড়ে দেবে। এর চারিধারে সোনার বেড় তৈরী করে দেবে।</div>
<div class="v" id="v4"><span class="vn">4</span> এটির জন্য তুমি দুই জোড়া সোনার আঙটা তৈরী করে বেড়ের নীচে দুই ধারে জুড়ে দেবে যেন এটিকে বয়ে নিয়ে যাওয়ার ডাণ্ডা দুটি ঐ আঙটার মধ্যে গলানো যায়।</div>
<div class="v" id="v5"><span class="vn">5</span> শিটিম কাঠের দুটি ডাণ্ডা তৈরী করে তুমি সেগুলি সোনা দিয়ে মুড়ে দেবে।</div>
<div class="v" id="v6"><span class="vn">6</span> চুক্তি সিন্দুকের সম্মুখে যে পর্দা থাকবে, তারই সামনে যেখানে আমি তোমার সঙ্গে সাক্ষাৎ করব সেখানে এই বেদীটি স্থাপন করবে।</div>
<div class="v" id="v7"><span class="vn">7</span> <span class="br-p"><br><br></span>এই বেদীর উপরে হারোণ সুগন্ধি ধূপ জ্বালাবে। প্রতিদিন সকালে প্রদীপগুলি পরিষ্কার করার সময় সুগন্ধি ধূপ জ্বালাবে।</div>
<div class="v" id="v8"><span class="vn">8</span> সন্ধ্যায় প্রদীপ জ্বালাবার সময় আবার সে ধূপ জ্বালাবে। প্রভু পরমেশ্বরের সম্মুখে বংশানুক্রমে এইভাবে চিরকাল নিয়মিত ধূপ জ্বালাতে হবে।</div>
<div class="v" id="v9"><span class="vn">9</span> এই বেদীর উপরে তোমরা কোন নির্দিষ্ট ধূপ জ্বালাবে না। হোম-বলি, ভোগ বা কোন পানীয় নৈবেদ্য উৎসর্গ করবে না।</div>
<div class="v" id="v10"><span class="vn">10</span> বছরে একবার হারোণ বেদীর শৃঙ্গে প্রায়শ্চিত্ত বলির রক্ত লেপন করে বেদীকে শুচি করবে। বার্ষিক প্রায়শ্চিত্ত বলির রক্ত দিয়ে সে বেদী শোধন করবে । প্রভু পরমেশ্বরের উদ্দেশে নিবেদিত এই বেদী মহাপবিত্র।</div>
<div class="v" id="v11"><h2>ব্যক্তিগত মুক্তিপণ</h2><span class="vn">11</span> <span class="br-p"><br><br></span>প্রভু পরমেশ্বর মোশিকে বললেন,</div>
<div class="v" id="v12"><span class="vn">12</span> তুমি যখন ইসরায়েলীদের সংখ্যা গণনা করবে তখন প্রত্যেক ব্যক্তি তার জীবনের জন্য প্রভু পরমেশ্বরের উদ্দেশে মুক্তিপণ দেবে যেন লোকগণনার সময় তাদের কোন বিপত্তি না ঘটে।</div>
<div class="v" id="v13"><span class="vn">13</span> তালিকাভুক্ত প্রত্যেক ব্যক্তি পবিত্র পীঠস্থানের শেকেলের মাপে আধ শেকেল প্রভু পরমেশ্বরের উদ্দেশে দান করবে (বিশ গেরায় এক শেকেল)।<sup class="fnm"><a name="fnm1" href="#fn1">1</a></sup></div>
<div class="v" id="v14"><span class="vn">14</span> বিশ বছর এবং তার বেশী বয়সের তালিকাভুক্ত প্রত্যেক লোক প্রভু পরমেশ্বরের উদ্দেশে এই পরিমাণ অর্থ দান করবে।</div>
<div class="v" id="v15"><span class="vn">15</span> প্রভু পরমেশ্বরকে ব্যক্তিগতভাবে মুক্তিপণ দেবার সময় যারা ধনী তারা এর চেয়ে বেশী দেবে না এবং যারা গরীব তারা কম দেবে না।</div>
<div class="v" id="v16"><span class="vn">16</span> এই মুক্তিপণ বাবদ যে অর্থ ইসরায়লীদের কাছ থেকে সংগৃহীত হবে তা তুমি সম্মিলন শিবিরের ক্রিয়াকর্মের জন্য ব্যয় করবে। তোমাদের জীবনের জন্য প্রায়শ্চিত্ত স্বরূপ এই মুক্তিপণ প্রভু পরমেশ্বরের কাছে ইসরায়েলীদের স্মারকস্বরূপ হবে।</div>
<div class="v" id="v17"><h2>প্রক্ষালন পাত্র</h2><span class="vn">17</span> <span class="br-p"><br><br></span>প্রভু পরমেশ্বর মোশিকে বললেন,</div>
<div class="v" id="v18"><span class="vn">18</span> তুমি পায়া সমেত একটি পিতলের গামলা তৈরী করবে। সম্মিলন শিবির ও বেদীর মাঝখানে সেটি স্থাপন করে জল পূর্ণ করবে।<sup class="fnm"><a name="fnm2" href="#fn2">2</a></sup></div>
<div class="v" id="v19"><span class="vn">19</span> হারোণ ও তার পুত্রেরা সেই জলে হাত-পা ধোবে।</div>
<div class="v" id="v20"><span class="vn">20</span> সম্মিলন শিবিরে প্রবেশ করার সময়, শিবিরের ভিতরে পরিচর্যা করার সময় কিম্বা প্রভু পরমেশ্বরের উদ্দেশে হোম-বলি উৎসর্গের জন্য বেদীর কাছে যাওয়ার সময়</div>
<div class="v" id="v21"><span class="vn">21</span> তারা সেই জলে হাত-পা ধোবে। অন্যথায় তারা মারা যাবে। হারোণ ও তার বংশধরদের চিরকাল এই রীতি অতি অবশ্যই পালন করতে হবে।</div>
<div class="v" id="v22"><h2>অভিষেকের তেল ও সুগন্ধি ধূপ</h2><span class="vn">22</span> <span class="br-p"><br><br></span>প্রভু পরমেশ্বর মোশিকে বললেন,<sup class="fnm"><a name="fnm3" href="#fn3">3</a></sup></div>
<div class="v" id="v23"><span class="vn">23</span> তুমি এই গন্ধ্যদ্রব্যগুলি সংগ্রহ করবে: পবিত্র পীঠস্থানের শেকেলের নির্দিষ্ট মান অনুযায়ী পাঁচশো শেকেল গন্ধরস,<sup class="fnm"><a name="fnm4" href="#fn4">4</a></sup> তার অর্ধেক পরিমাণ অর্থাৎ আড়াইশো শেকেল সুগন্ধি দারুচিনি,</div>
<div class="v" id="v24"><span class="vn">24</span> আড়াইশো শেকেল সুগন্ধি বচ, পাঁচশো শেকেল মিহি দারুচিনি ও এক হিন জলপাইয়ের তেল।</div>
<div class="v" id="v25"><span class="vn">25</span> এইগুলির সংমিশ্রণে তুমি গন্ধদ্রব্য প্রস্তুতকারকদের পদ্ধতি অনুযায়ী পবিত্র অভিষেকের তেল প্রস্তুত করবে।</div>
<div class="v" id="v26"><span class="vn">26</span> এই পবিত্র তেল দিয়ে তুমি সম্মিলন শিবির, চুক্তিসিন্দুক</div>
<div class="v" id="v27"><span class="vn">27</span> বেদী ও তার সমস্ত আসবাবপত্র, দীপাধার ও তার সব সরঞ্জাম, ধূপ বেদী,</div>
<div class="v" id="v28"><span class="vn">28</span> হোমের বেদী ও তার সমস্ত পাত্র, প্রক্ষালন পাত্র ও তার পায়াগুলি অভিসিঞ্চিত করবে।</div>
<div class="v" id="v29"><span class="vn">29</span> এইভাবে তুমি এগুলি শুদ্ধ করে, উৎসর্গ করবে। এগুলি হবে মহাপবিত্র বস্তু। এগুলির সঙ্গে কোন কিছুর সংস্পর্শ ঘটলে তা পূত ও পবিত্র বলে গণ্য হবে।</div>
<div class="v" id="v30"><span class="vn">30</span> <span class="br-p"><br><br></span>হারোণ ও তার পুত্রদের তুমি অভিষেক করে আমার পৌরোহিত্যের কাজের জন্য উৎসর্গ করবে।</div>
<div class="v" id="v31"><span class="vn">31</span> ইসরায়েলীদের বলবে যেন তারা বংশানুক্রমে এই পবিত্র অভিষেকের তেল আমার সেবায় ব্যবহার করে।</div>
<div class="v" id="v32"><span class="vn">32</span> কোন সাধারণ ব্যক্তির দেহে এই তেল ঢালবে না কিম্বা এর প্রকরণ অনুযায়ী এই ধরণের কোন তেল প্রস্তুত করবে না। এই তেল পবিত্র, একে তোমরা পূত ও স্বতন্ত্র বলে গণ্য করবে।</div>
<div class="v" id="v33"><span class="vn">33</span> যে ব্যক্তি এই ধরণের তেল প্রস্তুত করবে বা যে সাধারণ কোন লোকের দেহে এই তেল ঢালবে সে সমাজচ্যুত হবে।</div>
<div class="v" id="v34"><span class="vn">34</span> <span class="br-p"><br><br></span>প্রভু পরমেশ্বর মোশিকে বললেন, তুমি সমপরিমাণে এই সুগন্ধি দ্রব্যগুলি সংগ্রহ করবে, গুগ্‌গুল, নখী,<sup class="fnm"><a name="fnm5" href="#fn5">5</a></sup> কুন্দুরু ও খাঁটি ধূপ।</div>
<div class="v" id="v35"><span class="vn">35</span> এইগুলি একসঙ্গে মিশিয়ে তুমি গন্ধদ্রব্য প্রস্তুতকারকদের পদ্ধতি অনুযায়ী লবণ সহযোগে সুগন্ধি দ্রব্য প্রস্তুত করবে। এ হবে খাঁটি ও পবিত্র বস্তু।</div>
<div class="v" id="v36"><span class="vn">36</span> এর খানিকটা অংশ তুমি খুব মিহি করে গুঁড়ো করবে এবং তা সম্মিলন শিবিরের মধ্যে তোমার সঙ্গে আমার সাক্ষাৎ করার স্থানে অর্থাৎ চুক্তি সিন্দুকের সম্মুখে রাখবে। এই ধূপ তোমরা মহাপবিত্র বলে গণ্য হবে।</div>
<div class="v" id="v37"><span class="vn">37</span> <span class="br-p"><br><br></span>এই প্রকরণ অনুযায়ী কোন ধূপ তোমরা নিজেদের ব্যবহারের জন্য তৈরী করবে না একে তোমরা প্রভু পরমেশ্বরের উদ্দেশে পূত ও স্বতন্ত্র বস্তু বলে বিবেচনা করবে।</div>
<div class="v" id="v38"><span class="vn">38</span> যে ব্যক্তি নিজের ব্যবহারের জন্য এই ধরণের ধূপ প্রস্তুত করবে সে সমাজচ্যুত হবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:20 38:25-26'><!--endraw 1-->যাত্রা 38:25-26<!--raw 1 bo --></a><!--endraw 1-->; <!--raw 1 bo --><a href='B:470 17:24'><!--endraw 1-->মথি 17:24<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:20 38:8'><!--endraw 1-->যাত্রা 38:8<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:20 37:29'><!--endraw 1-->যাত্রা 37:29<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> আরব প্যালেস্টাইন প্রভৃতি অঞ্চলের একপ্রকার গুল্মের নির্যাস।</div>
<div class="fn"><sup class="fnt"><a name="fn5" href="#fnm5">5</a></sup> নখী: একপ্রকার সামুদ্রিক শামুকের খোলা। এই খোলা ভাঙ্গলে সুগন্ধ বার হয়।</div>
</div>
<!-- PARSED ABOVE; EDITING MAY BREAK PARSER -->
</body></html>