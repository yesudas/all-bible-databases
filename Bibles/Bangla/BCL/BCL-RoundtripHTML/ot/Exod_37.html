<html><head>
<meta http-equiv="Content-Type" content="text/html;charset=utf-8" />
<title>Exod 37 &ndash; যাত্রাপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 37);">
<div id="navbar"><a href="../index.html">পবিএ বাইবেল CL Bible</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_35.html">35</a> <a href="Exod_36.html">36</a> <b>37</b> <a href="Exod_38.html">38</a> <a href="Exod_39.html">39</a> <a href="Exod_40.html">40</a> </div><hr>
<h1>Exod 37</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>চুক্তি সিন্দুক নির্মাণ</h2><h2>(<b>20 25:12-22</b>)</h2><span class="vn">1</span> <span class="br-p"><br><br></span>বৎসলেল শিটিম কাঠের একটি সিন্দুক তৈরী করলেন। এটি ছিল আড়াই হাত লম্বা, দেড় হাত চওড়া এবং দেড় হাত উঁচু।</div>
<div class="v" id="v2"><span class="vn">2</span> এর ভিতরে ও বাইরে খাঁটি সোনা দিয়ে মুড়ে দেওয়া হল এবং চারিধারে সোনার বেড় গড়ে দেওয়া হল।</div>
<div class="v" id="v3"><span class="vn">3</span> তিনি এর চারটি পায়ার জন্য চারটি সোনার আঙটা ঢালাই করে তৈরী করলেন এবং দুটি করে আঙটা এর দুইপাশে লাগিয়ে দিলেন।</div>
<div class="v" id="v4"><span class="vn">4</span> সিন্দুকটি বয়ে নিয়ে যাওয়ার জন্য তিনি শিটিম কাঠের দুটি দণ্ড তৈরী করে সোনা দিয়ে মুড়লেন।</div>
<div class="v" id="v5"><span class="vn">5</span> সিন্দুকটি বয়ে নিয়ে যাওয়ার জন্য ঐ দণ্ড দুটি সিন্দুকের দুই পাশের আঙটার মধ্যে ঢুকিয়ে দেওয়া হল।</div>
<div class="v" id="v6"><span class="vn">6</span> <span class="br-p"><br><br></span>তিনি খাঁটি সোনা দিয়ে সিন্দুকের জন্য আড়াই হাত লম্বা ও দেড় হাত চওড়া একটি ঢাকনা তৈরী করলেন।</div>
<div class="v" id="v7"><span class="vn">7</span> পেটাই করা সোনা দিয়ে ঢাকনাটি দুই প্রান্তে দুটি করূব মূর্তি সমেত তৈরী করা হল।</div>
<div class="v" id="v9"><span class="vn">9</span> করূব মূর্তি দুটি উপরের দিকে পাখা বিস্তার করে ঢাকনাটি আড়াল করে রেখেছিল। মূর্তি দুটি মুখোমুখিভাবে স্থাপিত ছিল এবং তাদের দৃষ্টি ঢাকনার উপরে নিবন্ধ ছিল।</div>
<div class="v" id="v10"><h2>ঈশ্বরের কাছে নৈবেদ্যের রুটি রাখার বেদী</h2><h2>(<b>20 25:23-30</b>)</h2><span class="vn">10</span> <span class="br-p"><br><br></span>এর পরে বৎসলেল শিটিম কাঠের একটি বেদী তৈরী করলেন। এটি ছিল দুই হাত লম্বা, এক হাত চওড়া ও দেড় হাত উঁচু।</div>
<div class="v" id="v11"><span class="vn">11</span> তিনি নিখাদ সোনা দিয়ে বেদীটি মুড়ে দিলেন এবং তার চারি ধারে সোনার বেড় তৈরী করে দিলেন।</div>
<div class="v" id="v12"><span class="vn">12</span> টেবিলের চারিদিকে তিনি চার আঙ্গুল চওড়া কাঠের বেড় তৈরী করে দিলেন এবং সোনার পাত দিয়ে বেড়ের চারিধার মুড়ে দিলেন।</div>
<div class="v" id="v13"><span class="vn">13</span> তারপর সোনার চারটি আঙটা ঢালাই করে টেবিলের চার কোণে চারটি পায়ার সঙ্গে লাগিয়ে দিলেন।</div>
<div class="v" id="v14"><span class="vn">14</span> আঙটাগুলি বেড়ের কাছাকাছি লাগানো হল। বেদীটি বয়ে নিয়ে যাওয়ার দণ্ড দুটি ঢোকানোর জন্য এই আঙটাগুলি লাগানো হল।</div>
<div class="v" id="v15"><span class="vn">15</span> বেদীটি বয়ে নিয়ে যাওয়ার জন্য তিনি শিটিম কাঠের দুটি দণ্ড তৈরী করে সোনা দিয়ে মুড়ে দিলেন।</div>
<div class="v" id="v16"><span class="vn">16</span> <span class="br-p"><br><br></span>এর পরে বেদীর উপরে যে পাত্রগুলি রাখা হবে সেগুলি তৈরী করলেন। খাঁটি সোনা দিয়ে তিনি থালা, বাটি, কলসী ও পানীয় নৈবেদ্য ঢালবার জন্য গামলা ইত্যাদি তৈরী করলেন।</div>
<div class="v" id="v17"><h2>দীপাধার</h2><h2>(<b>20 25:31-40</b>)</h2><span class="vn">17</span> <span class="br-p"><br><br></span>তার পর তিনি পেটাই করা খাঁটি সোনা দিয়ে দীপাধার তৈরী করলেন। এর কাণ্ড, শাখা, কুঁড়ি ও ফুল এক সঙ্গে অখণ্ড ভাবে নির্মিত হল।</div>
<div class="v" id="v18"><span class="vn">18</span> দীপাধারের কাণ্ড থেকে দুই পাশে তিনটি করে মোট ছয়টি শাখা নির্গত ছিল।</div>
<div class="v" id="v19"><span class="vn">19</span> কাণ্ড থেকে নির্গত ছয়টি শাখার প্রত্যেকটিতে কুঁড়ি ও ফুল সমেত বাদাম ফুলের মত তিনটি পাত্র ছিল।</div>
<div class="v" id="v20"><span class="vn">20</span> দীপাধারের কাণ্ডে কুঁড়ি ও ফুল সমেত বাদাম ফুলের মত চারটি ফুল ছিল।</div>
<div class="v" id="v21"><span class="vn">21</span> দীপাধার থেকে নির্গত ছয়টি শাখার প্র্যতেক জোড়া শাখার নীচে একটি করে কুঁড়ি ছিল।</div>
<div class="v" id="v22"><span class="vn">22</span> শাখা ও কুঁড়িগুলি কাণ্ডের সঙ্গে অখণ্ডভাবে যুক্ত ছিল এবং সব কিছুই পেটাই করা খাঁটি সোনা দিয়ে তৈরী করা হয়েছিল।</div>
<div class="v" id="v23"><span class="vn">23</span> তিনি দীপাধারের জন্য খাঁটি সোনা দিয়ে সাতটি প্রদীপ, চিমটা ও অঙ্গারপাত্র তৈরী করলেন।</div>
<div class="v" id="v24"><span class="vn">24</span> এক তালন্ত পরিমাণ খাঁটি সোনা দিয়ে তিনি দীপাধার ও তার সরঞ্জামগুলি তৈরী করলেন।</div>
<div class="v" id="v25"><h2>ধূপবেদী নির্মাণ</h2><h2>(<b>20 30:1-5</b>)</h2><span class="vn">25</span> <span class="br-p"><br><br></span>এর পরে তিনি শিটিম কাঠের ধূপবেদী নির্মাণ করলেন। এই বেদীটি ছিল চৌকো, এক হাত লম্বা, এক হাত চওড়া এবং দুই হাত উঁচু। এর শৃঙ্গগুলি অখণ্ডভাবে একই সঙ্গে নির্মিত হয়েছিল।</div>
<div class="v" id="v26"><span class="vn">26</span> বেদীর উপরিভাগ, চারিধার ও শৃঙ্গগুলি তিনি খাঁটি সোনা দিয়ে মুড়ে দিলেন এবং চারপাশে সোনার বেড় তৈরী করে দিলেন।</div>
<div class="v" id="v27"><span class="vn">27</span> বেদীটি বয়ে নিয়ে যাওয়ার দণ্ড ঢোকানোর জন্য তিনি বেড়ের নীচে দুই পাশে দুই কোণে দুটি করে সোনার আঙটা লাগিয়ে দিলেন</div>
<div class="v" id="v28"><span class="vn">28</span> এবং এটি বয়ে নিয়ে যাওয়ার জন্য শিটিম কাঠের দুটি দণ্ড তৈরী করে সোনা দিয়ে মুড়ে দিলেন।</div>
<div class="v" id="v29"><h2>অভিষেকের তেল ও ধূপ</h2><h2>(<b>20 30:22-38</b>)</h2><span class="vn">29</span> <span class="br-p"><br><br></span>তারপর তিনি গন্ধদ্রব্য প্রস্তুতকারকদের পদ্ধতি অনুযায়ী অভিষেকের পবিত্র তেল ও সুগন্ধি ধূপ প্রস্তুত করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>