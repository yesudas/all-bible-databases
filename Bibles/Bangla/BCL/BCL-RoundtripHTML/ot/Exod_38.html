<html><head>
<meta http-equiv="Content-Type" content="text/html;charset=utf-8" />
<title>Exod 38 &ndash; যাত্রাপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 38);">
<div id="navbar"><a href="../index.html">পবিএ বাইবেল CL Bible</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_36.html">36</a> <a href="Exod_37.html">37</a> <b>38</b> <a href="Exod_39.html">39</a> <a href="Exod_40.html">40</a> </div><hr>
<h1>Exod 38</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হোম বেদী নির্মাণ</h2><h2>(<b>20 27:1-8</b>)</h2><span class="vn">1</span> <span class="br-p"><br><br></span>এর পরে তিনি হোমের জন্য শিটিম কাঠের বেদী নির্মাণ করলেন। এটি ছিল চৌকো, পাঁচ হাত লম্বা, পাঁচ হাত চওড়া এবং তিন হাত উঁচু।</div>
<div class="v" id="v2"><span class="vn">2</span> এর চার কোণের শৃঙ্গগুলি একই সঙ্গে অখণ্ডভাবে নির্মিত হল এবং তিনি বেদীটি পিতল দিয়ে মুড়ে দিলেন।</div>
<div class="v" id="v3"><span class="vn">3</span> তারপর তিনি বেদীর সমস্ত পাত্র অর্থাৎ হাঁড়ি, হাতা, গামলা, ত্রিশূল এবং অঙ্গার পাত্র ইত্যাদি সব কিছুই পিতল দিয়ে তৈরী করলেন।</div>
<div class="v" id="v4"><span class="vn">4</span> বেদীর বেড়ের নীচে তলা থেকে মাঝখান পর্যন্ত তিনি পিতলের ঝাঁঝরি তৈরী করলেন।</div>
<div class="v" id="v5"><span class="vn">5</span> বেদীটি বয়ে নিয়ে যাওয়ার দণ্ড ঢোকানোর জন্য তিনি পিতলের সেই ঝাঁঝরির চার কোণে চারটি আঙটা ঢালাই করে তৈরী করলেন।</div>
<div class="v" id="v6"><span class="vn">6</span> তারপর শিটিম কাঠের দণ্ড তৈরী করে সেগুলি পিতলে মুড়ে দিলেন।</div>
<div class="v" id="v7"><span class="vn">7</span> বেদীটি বয়ে নিয়ে যাওয়ার জন্য ঐ দণ্ডগুলি তিনি বেদীর গায়ে আঙটার মধ্যে ঢুকিয়ে দিলেন। বেদীর ভিতরটা ফাঁকা ছিল।</div>
<div class="v" id="v8"><h2>প্রক্ষালন পাত্র</h2><h2>(<b>20 30:18</b>)</h2><span class="vn">8</span> <span class="br-p"><br><br></span>সম্মিলন শিবিরের দ্বারে যে মহিলারা পরিচর্যার কাজে নিযুক্ত হয়েছিলেন, তাঁদের পিতলের আয়নাগুলি দিয়ে তিনি প্রক্ষালন পাত্র ও তার পায়া তৈরী করলেন।</div>
<div class="v" id="v9"><h2>সম্মিলন শিবিরের প্রাঙ্গণ</h2><h2>(<b>20 27:9-19</b>)</h2><span class="vn">9</span> <span class="br-p"><br><br></span>তারপর তিনি সম্মিলন শিবিরের প্রাঙ্গণ রচনা করলেন। প্রাঙ্গণের দক্ষিণ দিকে সূক্ষ্ম রেশমী সুতোয় বোনা একশো হাত লম্বা একটি পর্দা টাঙ্গানে হল।</div>
<div class="v" id="v10"><span class="vn">10</span> এর জন্য তিনি কুড়িটি খুঁটি এবং কুড়িটি পিতলের খাপ তৈরী করলেন। খুঁটির আঙটা ও বালাগুলি সবই ছিল রূপোর।</div>
<div class="v" id="v11"><span class="vn">11</span> প্রাঙ্গণের উত্তর দিকের পর্দাটি ছিল একশো হাত লম্বা। সেটির জন্যও ছিল কুড়িটি খুঁটি ও পিতলের কুড়িটি খাপ। খুঁটির আঙটা ও বালাগুলো সবই ছিল রূপোর।</div>
<div class="v" id="v12"><span class="vn">12</span> <span class="br-p"><br><br></span>পশ্চিম দিকের পর্দাটি ছিল পঞ্চাশ হাত লম্বা এবং সেটির জন্য ছিল দশটি খুঁটি ও দশটি খাপ। খুঁটির আঙটা ও বালাগুলি ছিল রূপোর।</div>
<div class="v" id="v13"><span class="vn">13</span> প্রাঙ্গণের পূর্ব দিকের দৈর্ঘ্য ছিল পঞ্চাশ হাত।</div>
<div class="v" id="v14"><span class="vn">14</span> প্রাঙ্গণের প্রবেশ পথের দুপাশেই পর্দা ছিল। এক পাশের পর্দাটি ছিল পনেরো হাত লম্বা এবং তার জন্য ছিল তিনটি খুঁটি ও তিনটি খাপ।</div>
<div class="v" id="v15"><span class="vn">15</span> <span class="br-p"><br><br></span>অন্য পাশের পর্দাটিও ছিল পনেরো হাত লম্বা এবং তার জন্যও ছিল তিনটি খুঁটি ও তিনটি খাপ।</div>
<div class="v" id="v16"><span class="vn">16</span> প্রাঙ্গণের চারপাশের পর্দাগুলি ছিল সূক্ষ্ম রেশমী সুতোয় তৈরী।</div>
<div class="v" id="v17"><span class="vn">17</span> <span class="br-p"><br><br></span>খুঁটির খাপগুলি ছিল পিতলের আর আঙটা ও বালাগুলি ছিল রূপোর। খুঁটিগুলির মাথা রূপো দিয়ে মুড়ে দেওয়া হয়েছিল। প্রাঙ্গণের সবগুলি খুঁটিই রূপোর বালা দিয়ে জোড়া দেওয়া ছিল।</div>
<div class="v" id="v18"><span class="vn">18</span> প্রাঙ্গণের প্রবেশ পথের পর্দাটি ছিল নীল, বেগুনী, লাল ও সাদা রেশমী সুতোয় তৈরী এবং তার উপর সূচী শিল্পের কাজ। এটি ছিল কুড়ি হাত লম্বা এবং প্রাঙ্গণের অন্যান্য পর্দাগুলির মত এটিরও উচ্চতা ছিল পাঁচ হাত।</div>
<div class="v" id="v19"><span class="vn">19</span> এর জন্য ছিল চারটি খুঁটি ও চারটি পিতলের খাপ। খুঁটিগুলির আঙটা ও বালা ছিল রূপোর এবং সেগুলির মাথা রূপো দিয়ে মুড়ে দেওয়া হয়েছিল।</div>
<div class="v" id="v20"><span class="vn">20</span> শিবিরের ও প্রাঙ্গণের চারিদিকের খোঁটা গুলো সবই ছিল পিতলের।</div>
<div class="v" id="v21"><h2>সম্মিলন শিবির নির্মাণের উপাদান</h2><span class="vn">21</span> <span class="br-p"><br><br></span>দশ অনুশাসন সংবলিত পাষাণ ফলক যেখানে রাখা হয়েছিল, সেই শিবিরের নির্মাণকার্যে ব্যবহৃত ধাতু দ্রব্যাদির পরিমাণ এই: মোশির নির্দেশে পুরোহিত হারোণের পুত্র ইথামরের তত্ত্বাবধানে লেবীয়েরা এই দ্রব্যসামগ্রীর পরিমাপ করেছিল।</div>
<div class="v" id="v22"><span class="vn">22</span> প্রভু পরমেশ্বর মোশিকে যে নির্দেশ দিয়েছিলেন সেই অনুযায়ী যিহুদা গোষ্ঠীর হুরের পৌত্র ও উরের পুত্র বৎসলেল সব কিছুই তৈরী করেছিলেন।</div>
<div class="v" id="v23"><span class="vn">23</span> দান গোষ্ঠীর অহিষামকের পুত্র অহলিয়াব ছিলেন তাঁর সহকারী। ইনি খোদাইয়ের কাজ, সূচীশিল্পের কাজ, নীল, বেগুনী, লাল ও সূক্ষ্ম রেশমী কাপড় বোনার কাজে পারদর্শী ছিলেন।</div>
<div class="v" id="v24"><span class="vn">24</span> <span class="br-p"><br><br></span>পবিত্র শিবির নির্মাণের কাজে উপহার স্বরূপ যে সোনা প্রদত্ত হয়েছিল তা-ই শুধু ব্যবহার করা হয়েছিল। তার পরিমাণ ছিল পবিত্র পীঠস্থানের শেকেলের মাপে ঊনত্রিশ তালন্ত সাতশো ত্রিশ শেকেল।</div>
<div class="v" id="v25"><span class="vn">25</span> <span class="br-p"><br><br></span>ইসরায়েলী সমাজের আদমসুমারীর সময় যে রূপো সংগৃহীত হয়েছিল পবিত্র পীঠস্থানের শেকেলের মাপে তার পরিমাণ ছিল একশো তালন্ত এক হাজার সাতশো পঁচাত্তর শেকেল।<sup class="fnm"><a name="fnm1" href="#fn1">1</a></sup></div>
<div class="v" id="v26"><span class="vn">26</span> <span class="br-p"><br><br></span>আদমসুমারীতে তালিকাভুক্ত অর্থাৎ যাদের বয়স কুড়ি এবং তার বেশী ছিল, সেই ছয় লক্ষ তিন হাজার পাঁচশো পঞ্চাশ জন লোকের প্রত্যেকের জন্য এক বেকা হিসাবে রূপো দিতে হয়েছিল। পবিত্র পীঠস্থানের শেকেলের মাপে এই পরিমাণ ছিল অর্ধ শেকেলের সমান।<sup class="fnm"><a name="fnm2" href="#fn2">2</a></sup></div>
<div class="v" id="v27"><span class="vn">27</span> <span class="br-p"><br><br></span>শিবির ও পর্দার জন্য প্রয়োজনীয় খাপগুলি তৈরীর জন্য একশো তালন্ত রূপো ঢালাই করা হয়েছিল। একশোটি খাপের জন্য একশো তালন্ত, অর্থাৎ এক একটি খাপের জন্য এক এক তালন্ত রূপো ব্যবহার করা হয়েছিল।</div>
<div class="v" id="v28"><span class="vn">28</span> এক হাজার সাতশো পঁচাত্তর শেকেল রূপো দিয়ে তিনি খুঁটিগুলির আঙটা ও বালা তৈরী করেছিলেন এবং সব খুঁটির মাথা রূপো দিয়ে মুড়ে দিয়েছিলেন।</div>
<div class="v" id="v29"><span class="vn">29</span> উপহারস্বরূপ প্রাপ্ত পরিমাণ ছিল সত্তর তালন্ত দুহাজার চারশো শেকেল।</div>
<div class="v" id="v30"><span class="vn">30</span> এর দ্বারা তিনি সম্মিলন শিবিরের দরজার খাপ, পিতলের বেদী ও তার পিতলের ঝাঁঝরি, বেদীর সমস্ত পাত্র, প্রাঙ্গণের চারিদিকের খাপ, প্রাঙ্গণের দরজার খাপ এবং শিবির ও প্রাঙ্গণের সমস্ত খোঁটা তৈরী করেছিলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:20 30:11-16'><!--endraw 1-->যাত্রা 30:11-16<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:470 17:24'><!--endraw 1-->মথি 17:24<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>