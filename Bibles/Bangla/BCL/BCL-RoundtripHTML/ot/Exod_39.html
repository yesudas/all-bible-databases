<html><head>
<meta http-equiv="Content-Type" content="text/html;charset=utf-8" />
<title>Exod 39 &ndash; যাত্রাপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 39);">
<div id="navbar"><a href="../index.html">পবিএ বাইবেল CL Bible</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_37.html">37</a> <a href="Exod_38.html">38</a> <b>39</b> <a href="Exod_40.html">40</a> </div><hr>
<h1>Exod 39</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পুরোহিতদের পরিধেয় বসন</h2><h2>(<b>20 28:1-14</b>)</h2><span class="vn">1</span> <span class="br-p"><br><br></span>নীল, বেগুনী ও লাল রং-এর মিহি সুতো দিয়ে তাঁরা প্রভু পরমেশ্বরের পীঠস্থানের যাজকদের এবং হারোণের জন্য পবিত্র পোষাক তৈরী করলেন। প্রভু পরমেশ্বর মোশিকে যেমন নির্দেশ দিয়েছিলেন সেই অনুযায়ী এগুলি করা হল।</div>
<div class="v" id="v2"><span class="vn">2</span> <span class="br-p"><br><br></span>তাঁরা সোনা এবং নীল, বেগুনী, লাল ও সাদা মিহি রেশমী সুতো দিয়ে এফোদ তৈরী করলন।</div>
<div class="v" id="v3"><span class="vn">3</span> সেটিকে শিল্পকর্মশেভিত করার জন্য তাঁরা পেটাই করা সোনার পাত কেটে সরু তার তৈরী করলেন এবং নীল, বেগুনী, লাল ও সাদা রেশমী সুতোর সঙ্গে সেগুলি বোনা হল।</div>
<div class="v" id="v4"><span class="vn">4</span> এফোদটি জোড়া লাগানোর জন্য তাঁরা দুটি কাঁধের পটি তৈরী করে দুই কাঁধে সেই দুটি জুড়ে দিলেন।</div>
<div class="v" id="v5"><span class="vn">5</span> এফোদের উপরে বাঁধার জন্য কোমরবন্ধটিও এফোদের মতই একই উপাদানে তৈরী করা হল। প্রভু পরমেশ্বর মোশিকে যেমন নির্দেশ দিয়েছিলেন সেই মতই সোনা এবং নীল, বেগুনী, লাল ও সাদা মিহি রেশমী সুতো দিয়ে এটি তৈরী করা হল।</div>
<div class="v" id="v6"><span class="vn">6</span> <span class="br-p"><br><br></span>6 মোশিকে দেওয়া প্রভু পরমেশ্বরের নির্দেশ অনুযায়ী তাঁরা সোনার খাপে দুটি গোমেদ মণি বসিয়ে তার উপরে ইসরায়েলের পুত্রদের নাম উৎকীর্ণ করলেন।</div>
<div class="v" id="v7"><span class="vn">7</span> এফোদের দুই কাঁধের পটির উপরে ইসরায়েলের পুত্রদের স্মারক স্বরূপ সেই মণি দুটি বসিয়ে দেওয়া হল।</div>
<div class="v" id="v8"><span class="vn">8</span> <span class="br-p"><br><br></span>এর পরে তাঁরা এফোদের মত সোনা এবং নীল, বেগুনী, লাল ও সাদা রেশমী সুতো দিয়ে কারুকার্যখচিত বক্ষসংলগ্ন থলিটি তৈরী করলেন।</div>
<div class="v" id="v9"><span class="vn">9</span> এটি ছিল চৌকো, এক বিঘত লম্বা ও এক বিঘত চওড়া। তাঁরা দুভাঁজ করে এটি তৈরী করলেন।</div>
<div class="v" id="v10"><span class="vn">10</span> এর চারটি সারিতে তাঁরা বিভিন্ন মণি বসিয়ে দিলেন। প্রথম সারিতে চুণী, পোখরাজ ও মরকত।</div>
<div class="v" id="v11"><span class="vn">11</span> দ্বিতীয় সারিতে পদ্মরাগ, নীলকান্ত ও হীরা।</div>
<div class="v" id="v12"><span class="vn">12</span> তৃতীয় সারিতে ফিরোজা, অকাক ও জামিরা,</div>
<div class="v" id="v13"><span class="vn">13</span> এবং চতুর্থ সারিতে বৈদূর্য গোমেদ ও সূর্যকান্ত মণি বসানো হল।</div>
<div class="v" id="v14"><span class="vn">14</span> ইসরায়েলের বারোজন পুত্রের জন্য এই বারোটি মণি বসানো হল। প্রত্যেকটি মণির উপরে দ্বাদশ গোষ্ঠীর প্রতীক স্বরূপ তাঁদের এক একজনের নাম উৎকীর্ণ করা হল।</div>
<div class="v" id="v15"><span class="vn">15</span> <span class="br-p"><br><br></span>বক্ষসংলগ্ন থলিটির উপরে তাঁরা খাঁটি সোনা দিয়ে দড়ির মত পাকানো দুটি শিকল তৈরী করলেন।</div>
<div class="v" id="v16"><span class="vn">16</span> তাঁরা সোনার দুটি খাপ এবং দুটি আঙটা তৈরী করে বক্ষসংলগ্ন থলিটির দুধারে আঙটা দুটি লাগিয়ে দিলেন,</div>
<div class="v" id="v17"><span class="vn">17</span> আর দুধারের আঙটার সঙ্গে সোনার শিকল দুটি জুড়ে দিলেন।</div>
<div class="v" id="v18"><span class="vn">18</span> শিকলের দুই প্রান্ত খাপ দুটির সঙ্গে জুড়ে এফোদের সম্মুখে কাঁধের পটি দুটির উপরে রাখা হল।</div>
<div class="v" id="v19"><span class="vn">19</span> সোনার দুটি আঙটা তৈরী করে তাঁরা বক্ষসংলগ্ন থলিটির ভিতরের দিকের দুই প্রান্তে এফোদের নীচে জুড়ে দিলেন।</div>
<div class="v" id="v20"><span class="vn">20</span> সোনার আরও দুটি আঙটা তৈরী করে তাঁরা এফোদের সামনের দিকে কোমরবন্ধের উপরে কাঁধের পটি দুটির নীচে জোড়ের জায়গায় লাগিয়ে দিলেন।</div>
<div class="v" id="v21"><span class="vn">21</span> বক্ষসংলগ্ন থলিটি যাতে এফোদ থেকে খুলে না যায়, কোমরবন্ধের সঙ্গে আঁটা থাকে সে জন্য তাঁরা নীল সুতো দিয়ে এফোদ ও বক্ষসংলগ্ন থলিটির আঙটাগুলি বেঁধে দিলেন। প্রভু পরমেশ্বর মোশিকে এই রকমই নির্দেশ দিয়েছিলেন।</div>
<div class="v" id="v22"><span class="vn">22</span> <span class="br-p"><br><br></span>এর পর তিনি এফোদের উপরে পরার গাত্রাবরণটি নীল সুতোয় বোনা একখণ্ড কাপড় দিয়ে তৈরী করলেন।</div>
<div class="v" id="v23"><span class="vn">23</span> গাত্রাবরণটির মাঝখানে বর্মের গলদেশের মত একটি ছিদ্র ছিল। সেটি যাতে ছিঁড়ে না যায় সেজন্য গলদেশের ছিদ্রের চারিদিকে পটি লাগানো ছিল।</div>
<div class="v" id="v24"><span class="vn">24</span> গাত্রাবরণটির প্রান্তদেশে নীল, বেগুনী, লাল ও মিহি সাদা সুতোয় ডালিম তৈরী করে জুড়ে দেওয়া হয়েছিল।</div>
<div class="v" id="v25"><span class="vn">25</span> তারপর তাঁরা খাঁটি সোনা দিযে ঘুন্টি তৈরী করে সেগুলি গাত্রাবরণের প্রান্তে ডালিমগুলির মাঝে মাঝে বসিয়ে দিলেন।</div>
<div class="v" id="v26"><span class="vn">26</span> যজন কর্মে পরিধেয় বসনের প্রান্তে চারিদিকে তাঁরা পর্যায়ক্রমে একটি ডালিম ও একটি ঘুন্টি সারি করে জুড়ে দিলেন। প্রভু পরমেশ্বর মোশিকে এই রকমই নির্দেশ দিয়েছিলেন।</div>
<div class="v" id="v27"><span class="vn">27</span> <span class="br-p"><br><br></span>এর পরে তাঁরা হারোণ ও তাঁর পুত্রদের জন্য মিহি সুতোয় বোনা জামা তৈরী করলেন।</div>
<div class="v" id="v28"><span class="vn">28</span> সাদা মিহি রেশমী সুতো দিয়ে তাঁরা উষ্ণীষ, টুপি ও অর্ন্তবাস তৈরী করলেন।</div>
<div class="v" id="v29"><span class="vn">29</span> আর সাদা রেশমী সুতো এবং নীল, বেগুনী ও লাল সুতো দিয়ে সূচের কাজ করা কোমরবন্ধ তৈরী করলেন। প্রভু পরমেশ্বর মোশিকে এই রকমই নির্দেশ দিয়েছিলেন।</div>
<div class="v" id="v30"><span class="vn">30</span> তারপর তাঁরা উৎসর্গীকরণের পুণ্য প্রতীক স্বরূপ খাঁটি সোনার একটি পাত তৈরী করে তার উপরে ‘প্রভু পরমেশ্বরের উদ্দেশে উৎসর্গিত’— এই কথাগুলি খোদাই করলেন</div>
<div class="v" id="v31"><span class="vn">31</span> এবং নীল সুতো দিয়ে সেটিকে পাগড়ির উপরে বেঁধে দিলেন। প্রভু পরমেশ্বর মোশিকে এই রকমই নির্দেশ দিয়েছিলেন।</div>
<div class="v" id="v32"><span class="vn">32</span> <span class="br-p"><br><br></span>এই ভাবে সম্মিলন শিবির নির্মাণের সমস্ত কাজ সম্পন্ন হল। মোশিকে দেওয়া প্রভু পরমেশ্বরের নির্দেশে অনুযায়ী ইসরায়েলীরা সব কাজ করল।</div>
<div class="v" id="v33"><span class="vn">33</span> তারপর তারা ঐ শিবিরটি মোশির কাছে নিয়ে এল। শিবির এবং তার যাবতীয় সরঞ্জাম, ঘুন্টি, তক্তা, খিল, থাম ও খাপগুলি,</div>
<div class="v" id="v34"><span class="vn">34</span> ভেড়ার পাকানো চামড়ার তৈরী ছাদ ও উৎকৃষ্ট চামড়ার তৈরী ছাউনি, ব্যবধানসূচক পর্দা,</div>
<div class="v" id="v35"><span class="vn">35</span> চুক্তিসিন্দুক ও তার বহনদণ্ডগুলি, চুক্তিসিন্দুকের আচ্ছাদন,</div>
<div class="v" id="v36"><span class="vn">36</span> বেদী ও তার সমস্ত আসবাবপত্র, ঈশ্বরের উদ্দেশে নিবেদিত রুটি,</div>
<div class="v" id="v37"><span class="vn">37</span> নিখাদ সোনার তৈরী দীপাধার ও তার প্রদীপসমূহ, সারিবদ্ধভাবে জ্বালাবার প্রদীপমালা ও সেগুলির যাবতীয় সরঞ্জাম, প্রদীপের তেল,</div>
<div class="v" id="v38"><span class="vn">38</span> সোনার বেদী, অভিষেকের তেল, সুগন্ধি ধূপ, শিবিরদ্বারের পর্দা,</div>
<div class="v" id="v39"><span class="vn">39</span> পিতলের বেদী ও তার পিতলের ঝাঁঝরি ও তার বহনদণ্ডগুলি এবং সমস্ত আসবাবপত্র, প্রক্ষালনপাত্র ও তার পায়া,</div>
<div class="v" id="v40"><span class="vn">40</span> প্রাঙ্গণের পর্দা এ সেগুলির খুঁটি ও খাপ। প্রাঙ্গণদ্বারের পর্দা, তার দড়ি, খোঁটা ও সম্মিলন শিবিরের কাজকর্মের জন্য প্রয়োজনীয় সমস্ত পাত্র,</div>
<div class="v" id="v41"><span class="vn">41</span> পবিত্র স্থানে যজনের জন্য প্রয়োজনীয় শিল্পকর্মশোভিত পোষাক পরিচ্ছদ, পুরোহিত হারোণের পবিত্র পরিচ্ছদ ও যজনকর্মের সময় তাঁর পুত্রদের পরিধেয় পোষাক।</div>
<div class="v" id="v42"><span class="vn">42</span> <span class="br-p"><br><br></span>মোশিকে দেওয়া প্রভু পরমেশ্বরের নির্দেশ অনুযায়ী ইসরায়েলীরা সব কিছু তৈরী করল।</div>
<div class="v" id="v43"><span class="vn">43</span> মোশি তাদের সমস্ত কাজকর্ম পর্যবেক্ষণ করে দেখলেন যে তারা প্রভুর নির্দেশ মতই সব কিছু করেছে। তিনি তখন তাদের আশীর্বাদ করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>