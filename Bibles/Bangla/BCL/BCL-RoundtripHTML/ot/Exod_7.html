<html><head>
<meta http-equiv="Content-Type" content="text/html;charset=utf-8" />
<title>Exod 7 &ndash; যাত্রাপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 7);">
<div id="navbar"><a href="../index.html">পবিএ বাইবেল CL Bible</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_5.html">5</a> <a href="Exod_6.html">6</a> <b>7</b> <a href="Exod_8.html">8</a> <a href="Exod_9.html">9</a> ... <a href="Exod_40.html">40</a> </div><hr>
<h1>Exod 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>প্রভু পরমেশ্বর মোশিকে বললেন, দেখ, আমি ফারাও-এর কাছে তোমাকে ঈশ্বরস্বরূপ করেছি, আর তোমার ভাই হারোণকে করেছি তোমার মুখপাত্র।</div>
<div class="v" id="v2"><span class="vn">2</span> আমি তোমাকে যে সব নির্দেশ দেব, সব তুমি হারোণকে জানাবে। সে ফারাওকে সেই কথা বলবে যেন ফারাও ইসরায়েলীদের মিশর ছেড়ে চলে যেতে দেয়।</div>
<div class="v" id="v3"><span class="vn">3</span> কিন্তু আমি ফারাও-এর হৃদয় কঠিন করে তুলব। মিশরে আমি নানাপ্রকার অলৌকিক নিদর্শন ও কীতি প্রদর্শন করা সত্ত্বেও<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> ফারাও তোমাদের কথায় কান দেবে না। তখন আমি মিশরের উপরে আঘাত হানব এবং মিশরীদের চরম দণ্ড বিধান করে আমার প্রজাবাহিনী ইসরায়েলীদের মিশর থেকে উদ্ধার করে আনব।</div>
<div class="v" id="v5"><span class="vn">5</span> আমি যখন মিশরের বিরুদ্ধে আঘাত হেনে ইসরায়েলীদের সেই দেশ থেকে উদ্ধার করব, তখন মিশরীরাও জানতে পারবে যে আমিই সেই নিত্যসত্তা প্রভু পরমেশ্বর</div>
<div class="v" id="v6"><span class="vn">6</span> <span class="br-p"><br><br></span>মোশি ও হারোণ প্রভু পরমেশ্বরের নির্দেশ যথাযথভাবে পালন করলেন।</div>
<div class="v" id="v7"><span class="vn">7</span> ফারাও-এর সঙ্গে এ বিষয়ে কথাবার্তা বলার সময় মোশির বয়স হয়েছিল আশী বছর এবং হারোণের তিরাশী বছর।</div>
<div class="v" id="v8"><h2>হারোণের প্রথম অলৌকিক কাজ</h2><span class="vn">8</span> <span class="br-p"><br><br></span>প্রভু পরমেশ্বর মোশি ও হারোণকে বললেন,</div>
<div class="v" id="v9"><span class="vn">9</span> ফারাও যদি তোমাদের কোন অলৌকিক নিদর্শন দেখাতে বলে, তাহলে তুমি হারোণকে বলবে ফারাও-এর সম্মুখে তার লাঠিটা ফেলে দিতে, সেটা তখন সাপ হয়ে যাবে।</div>
<div class="v" id="v10"><span class="vn">10</span> মোশি ও হারোণ ফারাও-এর দরবারে গিয়ে প্রভু পরমেশ্বরের নির্দেশ মতই কাজ করলেন। ফারাও এবং তাঁর অমাত্যবর্গের সামনে হারোণ তাঁর লাঠিটা ফেলে দিলেন আর সেটা সঙ্গে সঙ্গে সাপ হয়ে গেল।</div>
<div class="v" id="v11"><span class="vn">11</span> তখন ফারাও তাঁর দরবারের গুণিন ও জাদুকরদের ডেকে পাঠালেন আরা তারাও তাদের মন্ত্রতন্ত্রের দ্বারা সেই রকম কাজ করল।</div>
<div class="v" id="v12"><span class="vn">12</span> তারা তাদের লাঠিগুলো মাটিতে ফেলে দিল এবং সেগুলি সাপ হয়ে গেল, কিন্তু হারোণের লাঠি সেগুলিকে গিলে ফেলল।</div>
<div class="v" id="v13"><span class="vn">13</span> প্রভু পরমেশ্বর যেমন বলেছিলেন, ফারাও-এর হৃদয় তেমনই কঠিন হয়ে রইল। তিনি মোশি ও হারোণের কথায় কান দিলেন না।</div>
<div class="v" id="v14"><h2>মিশরের উপরে দশ আঘাত</h2><h2>(1) নীলনদের জল রক্তে পরিণত</h2><span class="vn">14</span> <span class="br-p"><br><br></span>প্রভু পরমেশ্বর তখন মোশিকে বললেন, ফারাও-এর বুদ্ধি লোপ পেয়েছে, সে ইসরায়েলীদের মুক্তি দিতে অস্বীকার করেছে।</div>
<div class="v" id="v15"><span class="vn">15</span> ফারাও যখন সকালে নদীতে স্নান করতে যাবে তখন তার সঙ্গে গিয়ে দেখা কর। তুমি নদীতীরে তার জন্য অপেক্ষা করবে এবং যে লাঠিটা সাপে পরিণত হয়েছিল সেটা সঙ্গে নেবে।</div>
<div class="v" id="v16"><span class="vn">16</span> ফারাওকে তুমি বলবে, ইসরায়েলীদের আরাধ্য ঈশ্বর প্রভু পরমেশ্বর, আমাকে আপনার কাছে এই কথা বলতে পাঠিয়েছেন, তাঁর প্রজারা প্রান্তরে গিয়ে তাঁর উপাসনা করবে, আপনি তাদের ছেড়ে দিন। এ পর্যন্ত আপনি তাঁর কথা গ্রাহ্য করেন নি।</div>
<div class="v" id="v17"><span class="vn">17</span> দেখুন, আমার হাতে এই লাঠি দিয়ে আমি নীলনদের জলে আঘাত করব আর সঙ্গে সঙ্গে এর জল রক্ত হয়ে যাবে। নদীর সব মাছ মরে যাবে এবং জলে এত দুর্গন্ধ হবে যে মিশরীরা সেই জল আর পান করতে পারবে না। এতেই আপনি বুঝতে পারবেন যে তিনিই ‘নিত্যসত্তা প্রভুপরমেশ্বর’।<sup class="fnm"><a name="fnm2" href="#fn2">2</a></sup></div>
<div class="v" id="v19"><span class="vn">19</span> প্রভু পরমেশ্বর মোশিকে বললেন, তুমি হারোণকে বলো যেন সে মিশরের সমস্ত নদী, জলাশয়, খাল, বিল, পুকুর ইত্যাদির উপরে তার হাতের লাঠি বাড়িয়ে ধরে, তাহলে সেগুলির জল রক্ত হয়ে যাবে। সারা মিশরের জল রক্তে পরিণত হবে, এমন কি কাঠ ও পাথরের পাত্রে রাখা জলও রক্ত হয়ে যাবে।</div>
<div class="v" id="v20"><span class="vn">20</span> <span class="br-p"><br><br></span>মোশি ও হারোণ প্রভু পরমেশ্বরের নির্দেশ মত কাজ করলেন। ফারাও ও তাঁর সভাসদ্‌দের সাক্ষাতে মোশি লাঠি তুলে নীলনদের জলে আঘাত করলেন আর নদীর জল রক্ত হয়ে গেল।</div>
<div class="v" id="v21"><span class="vn">21</span> নদীর সব মাছ মরে গেল, জলে এত দুর্গন্ধ হল যে মিশরীরা নীলনদের জল আর পান করতে পারল না। মিশর দেশের সর্বত্র জল রক্ত হয়ে গেল।</div>
<div class="v" id="v22"><span class="vn">22</span> তখন মিশরের জাদুকরেরাও মন্ত্রতন্ত্রের দ্বারা সেই রকম করল আর প্রভু পরমেশ্বর যেমন বলেছিলেন, ফারাও-এর হৃদয় তেমনই কঠিন হয়ে রইল। মোশি ও হারোণের কথা তিনি গ্রাহ্য করলেন না।</div>
<div class="v" id="v23"><span class="vn">23</span> ফারাও তাঁর প্রাসাদে ফিরে গেলেন, এই ঘটনা তাঁর মনে কোন রেখাপাত করল না।</div>
<div class="v" id="v24"><span class="vn">24</span> নীলনদের জল পানের অযোগ্য হওয়ায় মিশরীরা নদীতীরে ও আশেপাশে পানীয় জলের খোঁজে গর্ত খুঁড়তে লাগল।</div>
<div class="v" id="v25"><span class="vn">25</span> নীলনদের জলে প্রভু পরমেশ্বর আঘাত হানার পর এই ভাবে সাত দিন কেটে গেল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:510 7:36'><!--endraw 1-->প্রেরিত 7:36<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:730 16:4'><!--endraw 1-->প্রকা 16:4<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>