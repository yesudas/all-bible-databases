<html><head>
<meta http-equiv="Content-Type" content="text/html;charset=utf-8" />
<title>Exod 9 &ndash; যাত্রাপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 9);">
<div id="navbar"><a href="../index.html">পবিএ বাইবেল CL Bible</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_7.html">7</a> <a href="Exod_8.html">8</a> <b>9</b> <a href="Exod_10.html">10</a> <a href="Exod_11.html">11</a> ... <a href="Exod_40.html">40</a> </div><hr>
<h1>Exod 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>(5) পশুদের মধ্যে মড়ক</h2><span class="vn">1</span> <span class="br-p"><br><br></span>প্রভু পরমেশ্বর মোশিকে বললেন, তুমি ফারাও-এর কাছে গিয়ে বল, ইসরায়েলীদের আরাধ্য ঈশ্বর প্রভু পরমেশ্বর বলেছেন, আমার আরাধনা করার জন্য আমার প্রজাদের ছেড়ে দাও।</div>
<div class="v" id="v2"><span class="vn">2</span> যদি তাদের ছেড়ে না দাও, এখনও আটক করে রাখ,</div>
<div class="v" id="v3"><span class="vn">3</span> তাহলে তোমাদের ঘোড়া, গাধা, উট, গরু, ভেড়া ইত্যাদি যে পশুপাল মাঠে চরছে সেগুলিকে তিনি সাংঘাতিক এক মড়ক পাঠিয়ে বিনাশ করবেন।</div>
<div class="v" id="v4"><span class="vn">4</span> প্রভু পরমেশ্বর ইসরায়েলীদের পশুপাল ও তোমাদের পশুপালের মধ্যে প্রভেদ রাখবেন, ইসরায়েলীদের কোন পশু মারবেন না।</div>
<div class="v" id="v5"><span class="vn">5</span> প্রভু পরমেশ্বর সময় নির্দিষ্ট করে বলেছেন, আগামী কাল আমি সারা দেশে এই ঘটনা ঘটাব।</div>
<div class="v" id="v6"><span class="vn">6</span> পরের দিন প্রভুর আঘাত নেমে এল, মিশরীদের সমস্ত পশু মহামারীতে মারা গেল কিন্তু ইসরায়েলীদের একটি পশুও মরল না।</div>
<div class="v" id="v7"><span class="vn">7</span> <span class="br-p"><br><br></span>ফারাও খবর নিয়ে জানতে পারলেন যে ইসরায়েলীদের একটি পশুও মারা যায় নি, কিন্তু তা সত্ত্বেও তিনি কঠোর হয়ে রইলেন ইসরায়েলীদের মুক্তি দিলেন না।</div>
<div class="v" id="v8"><h2>(6) বিষাক্ত ফোড়ার প্রাদুর্ভাব</h2><span class="vn">8</span> <span class="br-p"><br><br></span>তখন প্রভু পরমেশ্বর মোশি ও হারোণকে বললেন, কোন একটা চুল্লী থেকে কয়েক মুঠো ছাই নাও। ফারাও-এর সামনে গিয়ে মোশি সেই ছাই আকাশের দিকে ছুড়ে দেবে।</div>
<div class="v" id="v9"><span class="vn">9</span> সূক্ষ্ম ধূলিকণার মত সেই ছাই তখন সারা মিশরে ছড়িয়ে পড়বে এবং দেশের সর্বত্র তা মানুষ ও পশুর দেহে বিষাক্ত ফোনা সৃষ্টি করবে।</div>
<div class="v" id="v10"><span class="vn">10</span> তাঁরা একটা চুল্লী থেকে ছাই নিয়ে ফারাও-এর সামনে গিয়ে দাঁড়ালেন। মোশি সেই ছাই আকাশের দিকে উড়িয়ে দিলেন, ফলে মানুষ ও পশুর দেহে বিষ ফোড়া উৎপন্ন হল।<sup class="fnm"><a name="fnm1" href="#fn1">1</a></sup></div>
<div class="v" id="v11"><span class="vn">11</span> জাদুকরেরা আর মোশির সামনে দাঁড়াতে পারল না কারণ অন্যান্য মিশরীদের মত তারাও ফোড়ায় আক্রান্ত হল।</div>
<div class="v" id="v12"><span class="vn">12</span> কিন্তু প্রভু পরমেশ্বর মোশিকে যেমন বলেছিলেন সেই মতই ফারাও-এর বুদ্ধি-ভ্রংশ হল। তিনি তাঁদের কথায় কান দিলেন না।</div>
<div class="v" id="v13"><h2>(7) প্রবল শিলাবৃষ্টি</h2><span class="vn">13</span> <span class="br-p"><br><br></span>প্রভু পরমেশ্বর মোশিকে বললেন, তুমি খুব ভোরে উঠে ফারাও-এর সঙ্গে দেখা করে তাকে বল, ইসরায়েলীদের আরাধ্য ঈশ্বর প্রভু পরমেশ্বর বলেছেন,</div>
<div class="v" id="v14"><span class="vn">14</span> আমার আরাধনা করার জন্য আমার প্রজাদের তুমি মুক্তি দাও। এবারে আমি তোমাকে, তোমার অমাত্যবর্গ ও প্রজাদের আমার সর্বপ্রকার দণ্ডে এমনভাবে জর্জরিত করব যে তুমি জানতে পারবে সারা পৃথিবীতে আমার তুল্য আর কেউ নেই।</div>
<div class="v" id="v15"><span class="vn">15</span> আমি যদি সর্বশক্তি প্রয়োগ করে তোমাকে এবং তোমার প্রজাদের মহামারীর দ্বারা আঘাত করতাম তা হলে তোমরা পৃথিবী থেকে নিশ্চিহ্ন হয়ে যেতে।</div>
<div class="v" id="v16"><span class="vn">16</span> কিন্তু তোমার কাছে আমার শক্তির পরিচয় দেওয়ার জন্য এবং সারা পৃথিবীতে আমার নাম মাহাত্ম্য প্রচারের জন্যই আমি তোমাকে বাঁচিয়ে রেখেছি।<sup class="fnm"><a name="fnm2" href="#fn2">2</a></sup></div>
<div class="v" id="v17"><span class="vn">17</span> কিন্তু তুমি এখনও আমার প্রজাদের বাধা দিচ্ছ, তাদের মুক্তি দাও নি,</div>
<div class="v" id="v18"><span class="vn">18</span> তাই আগামী কাল এমনি সময়ে আমি ভীষণ শিলাবৃষ্টি ঘটাব, যা মিশরের পত্তন থেকে আজ অবধি আর কখনও হয় নি।</div>
<div class="v" id="v19"><span class="vn">19</span> <span class="br-p"><br><br></span>তুমি এখন নির্দেশ দাও যেন তোমাদের পশুপাল এবং অন্যান্য যা কিছু মাঠে রয়েছে, সবই যেন ছাউনির নীচে আনা হয়। মানুষ কিংবা পশু যা কিছু বাইরে অরক্ষিত অবস্থায় থাকবে তাদের সকলের উপরে শিলাবর্ষণ হবে এবং সকলেই মারা পড়বে।</div>
<div class="v" id="v20"><span class="vn">20</span> <span class="br-p"><br><br></span>ফারাও-এর পারিষদবর্গের কয়েকজন প্রভু পরমেশ্বরের এই কথা শুনে ভীত হল। তারা তাদের ক্রীতদাস ও পশুগুলিকে তাড়াতাড়ি ঘরে নিয়ে এল।</div>
<div class="v" id="v21"><span class="vn">21</span> অন্যেরা অবশ্য প্রভু পরমেশ্বরের কথা গ্রাহ্য করল না। তারা তাদের পশুপাল ও ক্রীতদাসদের বাইরে খোলা মাঠেই থাকতে দিল।</div>
<div class="v" id="v22"><span class="vn">22</span> <span class="br-p"><br><br></span>প্রভু পরমেশ্বর মোশিকে বললেন, আকাশের দিকে হাত বাড়াও, তাহলে সারা মিশর দেশ মানুষ, পশু ও শস্যক্ষেত্রের উপরে শিলাবৃষ্টি শুরু হবে।</div>
<div class="v" id="v23"><span class="vn">23</span> মোশি তাঁর লাঠি আকাশের দিকে তুলে ধরলেন আর প্রভু পরমেশ্বর শিলাবৃষ্টি করতে লাগলেন। বজ্রপাত হতে লাগল, আর এই ভাবেই তিনি সারা মিশর দেশে শিলাবৃষ্টি ঘটালেন।</div>
<div class="v" id="v24"><span class="vn">24</span> ভীষণ শিলাবৃষ্টির সঙ্গে ঘন ঘন বজ্রপাত হতে লাগল। মিশরী জাতির পত্তন অবধি সারা মিশর দেশে এমনটি আর কখনও ঘটে নি।<sup class="fnm"><a name="fnm3" href="#fn3">3</a></sup></div>
<div class="v" id="v25"><span class="vn">25</span> সারা দেশব্যাপী মানুষ, পশু এবং যা কিছু বাইরে খোলা মাঠে ছিল, তাদের সকলের উপরে শিলাবৃষ্টি হল। ক্ষেতের শস্য সমস্ত ও তৃণগুল্ম নষ্ট হল, গাছপালাও বিধ্বস্ত হল।</div>
<div class="v" id="v26"><span class="vn">26</span> ইসরায়েলীদের বাসভূমি গোশেন প্রদেশই ছিল একমাত্র স্থান যেখানে শিলাবৃষ্টি হয় নি।</div>
<div class="v" id="v27"><span class="vn">27</span> তখন ফারাও মোশি ও হারোণকে ডেকে এনে বললেন, এবারে স্বীকার করছি, আমি অপরাধ করেছি, তোমাদের প্রভু পরমেশ্বরই ন্যায়বান, আমি ও আমার প্রজারা দোষী।</div>
<div class="v" id="v28"><span class="vn">28</span> বজ্রপাত ও শিলাবৃষ্টি যথেষ্ট হয়েছে, এর অবসানের জন্য তোমরা এখন তাঁর কাছে প্রার্থনা নিবেদন কর। আমি তোমাদের মুক্তি দেব, তোমাদের আর এখানে থাকতে হবে না।</div>
<div class="v" id="v29"><span class="vn">29</span> <span class="br-p"><br><br></span>মোশি তাঁকে বললেন, আমি এই নগর থেকে বেরিয়ে গিয়ে প্রভু পরমেশ্বরের কাছে একান্তভাবে বিনতি জানাব যেন বজ্রপাত বন্ধ হয় আর শিলাবৃষ্টিও থেমে যায়। আপনারা তখন জানতে পারবেন যে প্রভু পরমেশ্বরই এই পৃথিবীর অধীশ্বর।</div>
<div class="v" id="v30"><span class="vn">30</span> কিন্তু আমি জানি, আপনি ও আপনার পারিষদবৃন্দ প্রভু পরমেশ্বরকে এখনও সমীহ করেন না।</div>
<div class="v" id="v31"><span class="vn">31</span> <span class="br-p"><br><br></span>শিলাবৃষ্টির ফলে শণ ও যবের খন্দ নষ্ট হয়েছিল, কারণ তখন যবের শীষ বার হয়েছিল এবং শণের ফুল এসেছিল।</div>
<div class="v" id="v32"><span class="vn">32</span> গম ও বাজরা খন্দের দেরী থাকায় তার কোন ক্ষতি হল না।</div>
<div class="v" id="v33"><span class="vn">33</span> মোশি ফারাও-এর কাছ থেকে বিদায় নিয়ে নগরের বাইরে চলে গেলেন এবং একান্তভাবে প্রভুর কাছে প্রার্থনা নিবেদন করলেন। তখন বজ্রপাত ও শিলাবৃষ্টি থেমে গেল।</div>
<div class="v" id="v34"><span class="vn">34</span> বিপদ কেটে গেছে দেখে ফারাও আবার দুষ্কর্মে লিপ্ত হলেন, তিনি ও তাঁর পারিষদবর্গ আবার নির্বুদ্ধিতার পরিচয় দিলেন।</div>
<div class="v" id="v35"><span class="vn">35</span> মোশির কাছে প্রভু পরমেশ্বর যেমন বলেছিলেন, ফারাও-এর হৃদয় তেমনই কঠিন হয়ে রইল। ইসরায়েলীদের তিনি মুক্তি দিলেন না।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:730 16:2'><!--endraw 1-->প্রকা 16:2<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:520 9:17'><!--endraw 1-->রোমীয় 9:17<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:730 8:7'><!--endraw 1-->প্রকা 8:7<!--raw 1 bo --></a><!--endraw 1-->; <!--raw 1 bo --><a href='B:730 16:21'><!--endraw 1-->16:21<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>