<html><head>
<meta http-equiv="Content-Type" content="text/html;charset=utf-8" />
<title>Ezek 1 &ndash; নবী যিহিষ্কেলের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 1);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিহিষ্কেলের পুস্তক</b> &ndash; <b>1</b> <a href="Ezek_2.html">2</a> <a href="Ezek_3.html">3</a> ... <a href="Ezek_48.html">48</a> </div><hr>
<h1>Ezek 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->নবী যিহিষ্কেল ব্যাবিলনে নির্বাসিত হয়েছিলেন। জেরুশালেমের পতনের পূর্বেই তাঁর নির্বাসন হয় এবং খ্রীষ্টপূর্ব 586 সালে জেরুশালেমের পতনের পরবর্তীকালেও সেখানে তাঁকে নির্বাসিত জীবন কাটাতে হয়। ব্যাবিলনে নির্বাসিত জনগণ ও জেরুশালেমবাসীর উদ্দেশে তাঁর এই সমাচার উচ্চারিত হয়েছিল। যিহিষ্কেলের পুস্তকের ছয়টি ভাগ: (1) ঈশ্বরের মুখপাত্র ও নবী হবার জন্য যিহিষ্কেলের কাছে ঈশ্বরের আহ্বান, (2) ঈশ্বরের আসন্ন শাসনদণ্ড সম্বন্ধে মানুষকে সতর্ক করে চেতনা দান, জেরুশালেমের পতন ও বিনাশ সম্বন্ধে ভবিষ্যদ্বাণী,(3) যে সমস্ত জাতি প্রভু পরমেশ্বরের প্রজাদের বিপথে পরিচালনা করেছে এবং তাদের নিপীড়ন করেছে, তাদের উপর তাঁর আসন্ন বিচারের অমোঘ দণ্ড সম্বন্ধে প্রভু পরমেশ্বরের কাছ থেকে আগত সংবাদ, (4) জেরুশালেমের পতনের পর, ইসরায়েল জাতিকে সাচ্ছন্দ্যদান এবং উজ্জ্বল ভবিষ্যতের প্রতিশ্রুতি, (5) গোগ-এর বিরুদ্ধে ভবিষ্যদ্বাণী এবং (6) পুনরুদ্ধার প্রাপ্ত মন্দির ও জাতি সম্বন্ধে যিহিষ্কেলের মানসচিত্র। <!--raw 1 bo --><p/><!--endraw 1-->যিহিষ্কেল ছিলেন অত্যন্ত কল্পনাপ্রবণ ও ঈশ্বরে গভীর বিশ্বাসী। অর্ন্তদৃষ্টির আলোয় উদ্ভাসিত বহু কল্পনা দিব্যদর্শনের রূপ নিয়ে তাঁর সামনে এসে দাঁড়িয়েছে, তাঁর বহু বক্তব্য (messages) প্রতীকধর্মী কার্যকলাপের মধ্যে দিয়ে ফুটে উঠেছে। যিহিষ্কেল মন ও আত্মার আভ্যন্তরীণ নবায়নের প্রয়োজন এবং প্রত্যেকের নিজের পাপের জন্য ব্যক্তিগত দায়িত্বের উপর বেশি জোর দিতেন। <!--raw 1 bo --><p/><!--endraw 1-->জাতির জীবনের মোড় একদিন ফিরবেই, পরিবর্তন আসবেই, এ সম্বন্ধে তিনি আশা পোষণ করতেন। পুরোহিত তথা নবী হিসেবে মন্দির এবং মন্দিরের পবিত্রতা রক্ষার প্রয়োজনীয়তা সম্বন্ধে তাঁর বিশেষ মনোযোগ বা আগ্রহ ছিল। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়বস্তুর রূপরেখা<!--raw 1 bo --></b><!--endraw 1--> <!--raw 1 bo --><p/><!--endraw 1-->• যিহিষ্কেলের আহ্বান <!--raw 1 bo --><a href='B:330 1:1-3:27'><!--endraw 1-->1:1-3:27<!--raw 1 bo --></a><!--endraw 1--> <!--raw 1 bo --><br/><!--endraw 1-->• জেরুশালেমের পতনের ভবিষ্যদ্বাণী <!--raw 1 bo --><a href='B:330 4:1-24:27'><!--endraw 1-->4:1-24:27<!--raw 1 bo --></a><!--endraw 1--> <!--raw 1 bo --><br/><!--endraw 1-->• জাতিবৃন্দের উপর ঈশ্বরের শাসনদণ্ড <!--raw 1 bo --><a href='B:330 25:1-32:32'><!--endraw 1-->25:1-32:32<!--raw 1 bo --></a><!--endraw 1--> <!--raw 1 bo --><br/><!--endraw 1-->• নিজের প্রজাদের কাছে ঈশ্বরের প্রতিশ্রুতি <!--raw 1 bo --><a href='B:330 33:1-37:28'><!--endraw 1-->33:1 -37:28<!--raw 1 bo --></a><!--endraw 1--> <!--raw 1 bo --><br/><!--endraw 1-->• গোগ-এর বিরুদ্ধে ভবিষ্যদ্বাণী <!--raw 1 bo --><a href='B:330 38:1-39:29'><!--endraw 1-->38:1-39:29<!--raw 1 bo --></a><!--endraw 1--> <!--raw 1 bo --><br/><!--endraw 1-->• মন্দির ও দেশের ভবিষ্যৎ সম্পর্কে দর্শন <!--raw 1 bo --><a href='B:330 40:1-48:35'><!--endraw 1-->40:1-48:35<!--raw 1 bo --></a><!--endraw 1-->
</div>
<div class="biblehtmlcontent verses" id="verses">
<div class="v" id="v1"><h2>যিহিষ্কেলের প্রথম দিব্যদর্শন</h2><h2>(<b>330 1:1-7:27</b>)</h2><h2>ঈশ্বরের সিংহাসন</h2><span class="vn">1</span> <span class="br-p"><br><br></span>ত্রিশ বছর<sup class="fnm"><a name="fnm1" href="#fn1">1</a></sup> চার মাস পাঁচ দিনের দিন, আমি, বুষির পুত্র, পুরোহিত যিহিষ্কেল–ব্যাবিলনে কিবার নদীর তীরে নির্বাসিত ইহুদীদের মধ্যে ছিলাম। সেই সময় আমি স্বর্গের দিকে চেয়ে দেখলাম, ঈশ্বরের দর্শন লাভ করলাম।<sup class="fnm"><a name="fnm2" href="#fn2">2</a></sup></div>
<div class="v" id="v2"><span class="vn">2</span> (তখন রাজা যিহোয়াখিনের নির্বাসনের পঞ্চম বছর চলছে)<sup class="fnm"><a name="fnm3" href="#fn3">3</a></sup></div>
<div class="v" id="v3"><span class="vn">3</span> ব্যাবিলনের কিবার নদী তীরে প্রভু পরমেশ্বর আমার সাথে কথা বললেন এবং আমি অনুভব করলাম তাঁর পরমাশক্তি।</div>
<div class="v" id="v4"><span class="vn">4</span> <span class="br-p"><br><br></span>আমি উপর দিকে চেয়ে দেখলাম, উত্তর দিক থেকে প্রবল বেগে ছুটে আসছে ঝড়, তার সাথে আকাশ জোড়া মেঘ। চারপাশে তার উজ্জ্বল আলো, তার মধ্যে ঘন ঘন বিদ্যুৎ ঝলসে উঠছে। সেই বিদ্যুতের আগুনের মাঝখানে উজ্জ্বল পিতলের মত কি যেন জ্বলজ্বল করছিল।</div>
<div class="v" id="v5"><span class="vn">5</span> এই ঝঞ্ঝালীলার একেবারে কেন্দ্রবিন্দুতে দেখা গেল চারটি প্রাণীকে। দেখতে ওরা মানুষেরই মত।<sup class="fnm"><a name="fnm4" href="#fn4">4</a></sup></div>
<div class="v" id="v6"><span class="vn">6</span> কিন্তু প্রত্যেকের চারটি মুখ আর চারটি ডানা।</div>
<div class="v" id="v7"><span class="vn">7</span> তাদের পা সোজা ও পায়ে গরুর পায়ের মত খুর। মাজা পিতলের মত তাদের দেহ ঝকঝক করছে।</div>
<div class="v" id="v8"><span class="vn">8</span> প্রত্যেকের ডানার তলায় যেন মানুষের মত হাত।</div>
<div class="v" id="v9"><span class="vn">9</span> প্রত্যেকটি প্রাণীর ডানার শেষপ্রান্ত পরস্পরের ডানার শেষপ্রান্তকে ছুঁয়েছে। ফলে একটা চতুষ্কোণ সৃষ্টি হয়েছিল। এগিয়ে যাবার সময় সকলে একসঙ্গে দলগতভাবেই এগোচ্ছে, দেহ তাদের একটুও এদিক-ওদিক ঘুরছে না।</div>
<div class="v" id="v10"><span class="vn">10</span> <span class="br-p"><br><br></span>প্রত্যেকটি প্রাণীর চারটি করে মুখ। চারটি চার রকমের মুখ: সামনের গুলি মানুষের মত, ডানদিকেরগুলি সিংহের মুখ, বাঁ দিকের গুলি ষাঁড়ের এবং পিছন দিকেরগুলি ঈগল পাখির মুখ।<sup class="fnm"><a name="fnm5" href="#fn5">5</a></sup></div>
<div class="v" id="v11"><span class="vn">11</span> প্রত্যেকটি প্রাণীর দুটি ডানা<sup class="fnm"><a name="fnm6" href="#fn6">6</a></sup> উপরদিকে তোলা যাতে পাশের প্রাণীর ডানার শেষ প্রান্ত ছুঁতে পারে এবং অপর ডানা দুটি দিয়ে তাদের দেহ ঢাকা।</div>
<div class="v" id="v12"><span class="vn">12</span> প্রত্যেকটি প্রাণীই চর্তুমুখ-চারিদিকে চারটি মুখ, যাতে দলবদ্ধভাবে তারা যেদিকে যেতে চাইবে, সেইদিকেই যেন যেতে পারে, অন্যদিকে যাবার জন্য পিছন ফিরে মোড় নিতে হবে না।</div>
<div class="v" id="v13"><span class="vn">13</span> <span class="br-p"><br><br></span>প্রাণীগুলোর মাঝখানে জ্বলন্ত অঙ্গারের মত এমন কিছু একটা আছে যা থেকে বের হচ্ছিল বিদ্যুতের ঝলক। সেটি মশালের মত প্রাণীগুলির মধ্যে ঘুরছিল।</div>
<div class="v" id="v15"><span class="vn">15</span> <span class="br-p"><br><br></span>তারপর দেখি, প্রাণীগুলির পাশে একটি করে চাকা মাটি ছুঁয়ে আছে।<sup class="fnm"><a name="fnm7" href="#fn7">7</a></sup></div>
<div class="v" id="v16"><span class="vn">16</span> চারটে চাকাই একই রকম দেখতে। প্রত্যেকটি চাকা উজ্জ্বল মণির মত জ্বলজ্বল করছে। আবার চাকাগুলির মধ্যে আড়াআড়ি ভাবে লাগান আর একটি চাকা।</div>
<div class="v" id="v17"><span class="vn">17</span> যেন যেদিকে প্রয়োজন, সেইদিকেই যেতে পারে।</div>
<div class="v" id="v18"><span class="vn">18</span> চাকাগুলির বেড়ের গায়ে অসংখ্য চোখ বসান<sup class="fnm"><a name="fnm8" href="#fn8">8</a></sup>।<sup class="fnm"><a name="fnm9" href="#fn9">9</a></sup></div>
<div class="v" id="v19"><span class="vn">19</span> প্রাণীগুলি যখন যেখানে যায়, চাকাগুলিও তাদের সঙ্গে চলে। তারা মাটি ছেড়ে উপরে উঠলে চাকাগুলিও তাদের সাথে উপরে ওঠে। কারণ চাকাগুলি তাদের নিয়ন্ত্রণে, তাদের ইচ্ছামতই সেগুলি চলে।</div>
<div class="v" id="v21"><span class="vn">21</span> সুতরাং প্রাণীগুলি যখনই কোথাও যায় বা থামে কিম্বা আকাশে ওড়ে, চাকাগুলিও ঠিক তাই করে।</div>
<div class="v" id="v22"><span class="vn">22</span> <span class="br-p"><br><br></span>প্রাণীগুলির মাথার উপর স্ফটিকের তৈরী উজ্জ্বল গম্বুজের মত কি যেন একটা আছে।<sup class="fnm"><a name="fnm10" href="#fn10">10</a></sup></div>
<div class="v" id="v23"><span class="vn">23</span> সেই গম্বুজের তলায় দাঁড়িয়ে তারা প্রত্যেকে নিজেদের ডানা দুটি দুদিকে মেলে দিয়েছে পাশের জনের দিকে এবং অপর দুটি ডানা দিয়ে নিজেদের দেহ ঢেকে রেখেছে।</div>
<div class="v" id="v24"><span class="vn">24</span> ওড়ার সময় তাদের ডানার আওয়াজ আমি শুনেছি। সে আওয়াজ সাগর গর্জনের মত, বিশাল জনতার কোলাহলের মত, সর্বশক্তিমান ঈশ্বরের বজ্র গম্ভীর কণ্ঠস্বরের মত। ওড়া বন্ধ করলে তারা ডানা দুটি মুড়ে রাখে।<sup class="fnm"><a name="fnm11" href="#fn11">11</a></sup></div>
<div class="v" id="v25"><span class="vn">25</span> কিন্তু তারা থেমে গেলেও তাদের মাথার উপরের গম্বুজ থেকে ক্রমাগত আওয়াজ বার হতে থাকে।</div>
<div class="v" id="v26"><span class="vn">26</span> <span class="br-p"><br><br></span>সেই গম্বুজের উপর নীলকান্তমণি দিয়ে তৈরী সিংহাসনের মত কি যেন একটা আছে। সেই সিংহাসনে বসে আছেন একজন, যাঁর আকার মানুষের মত।<sup class="fnm"><a name="fnm12" href="#fn12">12</a></sup></div>
<div class="v" id="v27"><span class="vn">27</span> আগুনের মাঝখানে জ্বলন্ত ধাতুর মত আভা বিচ্ছুরিত হচ্ছে তাঁর দেহ থেকে। সেই আভায় চারিদিক আলোকিত হয়ে উঠেছে,<sup class="fnm"><a name="fnm13" href="#fn13">13</a></sup></div>
<div class="v" id="v28"><span class="vn">28</span> আলোর মাঝে ফুটে উঠেছে মেঘধনুকের বর্ণালী। আমি অনুভব করলাম প্রভু পরমেশ্বরের দিব্য বিভূতি।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ত্রিশ বছর: এ কথা বলতে কোন বছরকে বোঝান হয়েছে তা জানা যায় না।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:730 19:11'><!--endraw 1-->প্রকা 19:11<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:120 24:10-16'><!--endraw 1-->২ রাজা 24:10-16<!--raw 1 bo --></a><!--endraw 1-->; <!--raw 1 bo --><a href='B:140 36:9-10'><!--endraw 1-->২ বংশা 36:9-10<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:730 4:6'><!--endraw 1-->প্রকা 4:6<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:330 10:14'><!--endraw 1-->যিহি 10:14<!--raw 1 bo --></a><!--endraw 1-->; <!--raw 1 bo --><a href='B:730 4:7'><!--endraw 1-->প্রকা 4:7<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> কোন কোন প্রাচীন অনুবাদে দুটি ডানা, হিব্রু: তাদের মুখ, তাদের ডানা।</div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a href='B:330 10:9-13'><!--endraw 1-->যিহি 10:9-13<!--raw 1 bo --></a><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> ছিদ্র: হিব্রু: চোখ</div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><a href='B:730 4:8'><!--endraw 1-->প্রকা 4:8<!--raw 1 bo --></a><!--endraw 1--></div>
<div class="fn"><sup class="fnt"><a name="fn10" href="#fnm10">10</a></sup> <!--raw 1 bo --><a href='B:730 4:6'><!--endraw 1-->প্রকা 4:6<!--raw 1 bo --></a><!--endraw 1--></div>
<div class="fn"><sup class="fnt"><a name="fn11" href="#fnm11">11</a></sup> <!--raw 1 bo --><a href='B:730 1:15'><!--endraw 1-->প্রকা 1:15<!--raw 1 bo --></a><!--endraw 1-->; <!--raw 1 bo --><a href='B:730 19:6'><!--endraw 1-->19:6<!--raw 1 bo --></a><!--endraw 1--></div>
<div class="fn"><sup class="fnt"><a name="fn12" href="#fnm12">12</a></sup> <!--raw 1 bo --><a href='B:330 10:1'><!--endraw 1-->যিহি 10:1<!--raw 1 bo --></a><!--endraw 1-->; <!--raw 1 bo --><a href='B:730 4:2-3'><!--endraw 1-->প্রকা 4:2-3<!--raw 1 bo --></a><!--endraw 1--></div>
<div class="fn"><sup class="fnt"><a name="fn13" href="#fnm13">13</a></sup> <!--raw 1 bo --><a href='B:330 8:2'><!--endraw 1-->যিহি 8:2<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>