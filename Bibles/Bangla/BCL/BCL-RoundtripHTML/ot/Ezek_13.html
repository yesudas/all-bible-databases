<html><head>
<meta http-equiv="Content-Type" content="text/html;charset=utf-8" />
<title>Ezek 13 &ndash; নবী যিহিষ্কেলের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 13);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিহিষ্কেলের পুস্তক</b> &ndash; <a href="Ezek_1.html">1</a> ... <a href="Ezek_11.html">11</a> <a href="Ezek_12.html">12</a> <b>13</b> <a href="Ezek_14.html">14</a> <a href="Ezek_15.html">15</a> ... <a href="Ezek_48.html">48</a> </div><hr>
<h1>Ezek 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ভণ্ড নবী (পুরুষ)</h2><span class="vn">1</span> <span class="br-p"><br><br></span>প্রভু পরমেশ্বর আমাকে বললেন,</div>
<div class="v" id="v2"><span class="vn">2</span> হে মর্ত্যমানব, ইসরায়েলের নবীদের প্রকাশ্যে ধিক্কার দাও। তারা নিজের মনগড়া কথাকে দৈববাণী বলে চালায়। প্রভু পরমেশ্বরের কথায় তাদের কান দিতে বল।</div>
<div class="v" id="v3"><span class="vn">3</span> <span class="br-p"><br><br></span>প্রভু পরমেশ্বর এই কথা বলেনঃ ধিক্ এই মূর্খ নবীদের! প্রকৃত পক্ষে তারা কোন দৈব দর্শনই পায় না। নিজেদের ভাবের ঘোরে কল্পনায় যা দেখে, তাকেই দর্শন বলে চালায়।</div>
<div class="v" id="v4"><span class="vn">4</span> হে ইসরায়েল জাতি, বিধ্বস্ত নগরীর ভগ্নাবশেষের মধ্যে যে শিয়ালগুলো থাকে, তোমাদের নবীরা তাদের মতই অপদার্থ।</div>
<div class="v" id="v5"><span class="vn">5</span> নগর প্রাকারের ভাঙ্গা জায়গাগুলোর দিকে তাদের নজর নেই, সেগুলি মেরামত করার চেষ্টাও তারা করে না। তাই, প্রভুর নির্দিষ্ট দিনে ইসরায়েল বহিঃশত্রুর আক্রমণ প্রতিরোধ করেত পারবে না।</div>
<div class="v" id="v6"><span class="vn">6</span> তারা দর্শন পেয়েছে বলে যা দাবী করে তা ভূয়ো ও তাদের ভবিষ্যদ্বাণী মিথ্যা আমার নামে তারা ভাবোক্তি করে কিন্তু আমি তাদের পাঠাইনি। তবুও তারা আশা করে যে তাদের কথা সত্যি হবে।</div>
<div class="v" id="v7"><span class="vn">7</span> আমি তাদের বলছি: তোমরা যে দর্শন পেয়েছ তা ভুয়ো আর যে ভবিষ্যদ্বাণী করেছ, তা মিথ্যা। তোমরা যে কথাগুলি আমার নামে চালাও সে সব কথা আমি মোটেই বলি নি।</div>
<div class="v" id="v8"><span class="vn">8</span> <span class="br-p"><br><br></span>সর্বাধিপতি প্রভু তাদের বলেনঃ তোমাদের কথা সম্পূর্ণ মিথ্যা এবং তোমাদের পাওয়া দর্শন অলীক। এইজন্য আজ আমি তোমাদের ঘোর বিরোধী।</div>
<div class="v" id="v9"><span class="vn">9</span> কল্পনায় দেখা মিথ্যা দর্শনকে যারা সত্যি বলে দাবী করে, আর মনরাখা ভাবোক্তি করে, সেই নবীদের আমি কঠোর শাস্তি দেব। আমার প্রজামণ্ডলীর সভায় তাদের স্থান হবে না। ইসরায়েলী প্রজাবৃন্দের তালিকায় তাদের নাম থাকবে না এবং ইসরায়েল ভূমিতে তারা প্রবেশাধিকার হারাবে। এ থেকে তারা বুঝবে যে, আমিই সর্বাধিপতি প্রভু।</div>
<div class="v" id="v10"><span class="vn">10</span> <span class="br-p"><br><br></span>সব ঠিক আছে—এই বলে নবীরা আমার প্রজাদের বিপথে পরিচালিত করছে। কিন্তু কিছুই ঠিক নেই! আমার প্রজারা মশলা না দিয়ে শুধু পাথরের উপর পাথর সাজিয়ে প্রাচীর বানিয়েছে, আর ঐ নবীরা তার ওপর চূণকাম করে সব ফাঁক ঢেকে দিয়েছে।<sup class="fnm"><a name="fnm1" href="#fn1">1</a></sup></div>
<div class="v" id="v11"><span class="vn">11</span> ঐ নবীদের বল যে, সেই প্রাচীর অচিরেই ভেঙ্গে পড়বে। আমি তার উপর মুষলধারে বর্ষণ ঘটাব, প্রচণ্ড শিলাবৃষ্টি আর প্রবল ঝড় বয়ে যাবে তার উপর দিয়ে।</div>
<div class="v" id="v12"><span class="vn">12</span> দেওয়াল ভেঙ্গে পড়বে। সকলে তখন তোমাদের জিজ্ঞাসা করবে, এই তোমার চূণকামের কারিগরি?</div>
<div class="v" id="v13"><span class="vn">13</span> <span class="br-p"><br><br></span>সর্বাধিপতি প্রভু বলেছেনঃ আমি তোমার উপর ভীষণ ক্রুদ্ধ। প্রবল ঝঞ্ঝা, মুষলধারে বর্ষণ ও প্রচণ্ড শিলাবৃষ্টি পাঠিয়ে তোমাদের ঐ প্রাচীর আমি ধূলিসাৎ করব।</div>
<div class="v" id="v14"><span class="vn">14</span> আমি ওদের ঐ চূণকাম করা প্রাচীর ভেঙ্গে চূরমার করে দেব, তারপর দেখিয়ে দেব তোমাদের ভিতরে আসল চেহারা। ধসে পড়া প্রাচীর চাপা পড়ে তোমরা শেষ হয়ে যাবে। আর তখনই সকলে জানবে যে আমিই প্রভু পরমেশ্বর।</div>
<div class="v" id="v15"><span class="vn">15</span> <span class="br-p"><br><br></span>এমনি করেই তাদের তৈরী প্রাচীর আর যারা ঐ প্রাচীর চূণকাম করে সব ফাঁকি ঢেকে দিয়েছিল, তাদের উপর আমার নির্মম ক্রোধ নেমে আসবে। তারপর আমি তোমাদের বলব: সেই দেওয়াল আর নেই। আর চূণকাম করে দেওয়ালের ফাঁকি যারা ঢেকে দিয়েছিল,</div>
<div class="v" id="v16"><span class="vn">16</span> অর্থাৎ জেরুশালেমের অবস্থা ভাল না থাকা সত্ত্বেও যে নবীরা বলেছিল, ‘সব ঠিক আছে’—তারাও নেই! সর্বাধিপতি প্রভু এই কথা বলেছেন।</div>
<div class="v" id="v17"><h2>ভণ্ড নবী (নারী)</h2><span class="vn">17</span> <span class="br-p"><br><br></span>প্রভু পরমেশ্বর বললেন, মর্ত্যমানব, এবার দেখ তোমার জাতির মধ্যে ঐ নারীদের দিকে, যারা ঈশ্বরের মুখপাত্ররূপে নিজেদের জাহির করে এবং মনগড়া ভবিষ্যদ্বাণী করে। ধিক্কার দাও তাদের।</div>
<div class="v" id="v18"><span class="vn">18</span> সর্বাধিপতি প্রভু তাদের কি বলেছেন, সেই কথা তাদের বল: <span class="br-p"><br><br></span>ধিক্ তোমাদের হে নারীবৃন্দ! তোমরা প্রত্যেকের হাতে মন্ত্রপড়া তাবিজ-কবচ বেঁধে দাও, প্রত্যেকের মাথা ঢাকার জন্য মন্ত্রপড়া উড়ুনী তৈরী কর, যাতে তোমরা লোকদের বশীকরণ করে নিজেদের হাতের মুঠোয় আনতে পার। নিজেদের সুবিধার জন্য তোমরা আমার প্রজাদের জীবন ও মৃত্যুর উপরও প্রভাব বিস্তার করতে চাও। তাদের নিয়ন্ত্রণ করতে চাও।</div>
<div class="v" id="v19"><span class="vn">19</span> এক মুঠো অন্নের জন্য, কয়েক টুকরো রুটির জন্য আমারই প্রজার সামনে আমাকেই তোমরা অপমান কর। যাদের বাঁচার কথা তাদের তোমরা হত্যা করেছ আর যাদের মরার কথা তাদের তোমরা বাঁচিয়ে রাখছ। তোমরা আমার প্রজাদের মিথ্যা বলে প্রবঞ্চনা কর এবং তারাও তোমাদের বিশ্বাস করে।</div>
<div class="v" id="v20"><span class="vn">20</span> এখন শোন, সর্বাধিপতি প্রভু কি বলছেন। জীবন ও মৃত্যুকে নিয়ন্ত্রণ করার জন্য তোমরা যে তাবিজ-কবচ ব্যবহার কর, তা আমি দারুণ ঘৃণা করি। আমি তাদের হাত থেকে ওগুলো ছিঁড়ে ফেলে দেব এবং তোমাদের হাত থেকে আমার প্রজাদের চিরকালের জন্য মুক্ত করে দেব।</div>
<div class="v" id="v21"><span class="vn">21</span> আমি তোমাদের দেওয়া উড়ুনী ছিঁড়ে ফেলে দেব এবং আমার প্রজাদের চিরকালের জন্য তোমাদের কবল থেকে মুক্ত করে দেব। তখন তোমরা জানবে যে, আমিই প্রভু পরমেশ্বর।</div>
<div class="v" id="v22"><span class="vn">22</span> <span class="br-p"><br><br></span>তোমাদের প্রবঞ্চনা আমার সেই সরল সৎ প্রজাদের হতোদ্যম করেছে যাদের আমি আঘাত করতে চাই না। মন্দ লোকেরা মন্দ পথ ত্যাগ করে বাঁচতে চাইলে তাদের তোমরা বাধা দাও।</div>
<div class="v" id="v23"><span class="vn">23</span> কাজেই, এবার তোমাদের মনগড়া দিব্যদর্শন আর বিভ্রান্তকারী ভবিষ্যদ্বাণীর দিন শষে। আমি তোমাদের কুহকিনী মায়াজাল থেকে আমার প্রজাদের উদ্ধার করব, যাতে তোমরা বুঝতে পার যে, আমিই প্রভু পরমেশ্বর।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:300 6:14'><!--endraw 1-->যির 6:14<!--raw 1 bo --></a><!--endraw 1-->; <!--raw 1 bo --><a href='B:300 8:11'><!--endraw 1-->8:11<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>