<html><head>
<meta http-equiv="Content-Type" content="text/html;charset=utf-8" />
<title>Ezek 15 &ndash; নবী যিহিষ্কেলের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 15);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিহিষ্কেলের পুস্তক</b> &ndash; <a href="Ezek_1.html">1</a> ... <a href="Ezek_13.html">13</a> <a href="Ezek_14.html">14</a> <b>15</b> <a href="Ezek_16.html">16</a> <a href="Ezek_17.html">17</a> ... <a href="Ezek_48.html">48</a> </div><hr>
<h1>Ezek 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দ্রাক্ষালতার রূপক</h2><span class="vn">1</span> <span class="br-p"><br><br></span>প্রভু পরমেশ্বর আমাকে বললেন,</div>
<div class="v" id="v2"><span class="vn">2</span> হে মর্ত্যমানব, একটি দ্রাক্ষালতাকে একটি বৃক্ষের সঙ্গে তুলনা করা যায় কি? অরণ্যের বৃক্ষের চেয়ে দ্রাক্ষালতার শাখা কি কোন অংশে ভাল হতে পারে?</div>
<div class="v" id="v3"><span class="vn">3</span> এটি কি কোন জিনিস তৈরীর কাজে লাগে? কোন কিছু ঝোলানোর জন্য এ দিয়ে নিদেনপক্ষে কোন খোঁটাও কি তৈরী করা যায়?</div>
<div class="v" id="v4"><span class="vn">4</span> এ দিয়ে শুধু আগুনই জ্বালানো যায়। শেষে পড়ে থাকে শুধু পোড়া কাঠ।</div>
<div class="v" id="v5"><span class="vn">5</span> পোড়ানোর আগে যেমন ছিল, পোড়ানোর পরে বরং আরও বেশি অকেজো হয়ে যায়। এ দিয়ে কিছুই হয় না।</div>
<div class="v" id="v6"><span class="vn">6</span> <span class="br-p"><br><br></span>সর্বাধিপতি প্রভু পরমেশ্বর এই কথা বলেন, বন থেকে দ্রাক্ষালতা নিয়ে এসে যেমন পোড়ানো হয় ঠিক তেমনই জেরুশালেমের অধিবাসীদের নিয়ে এসে</div>
<div class="v" id="v7"><span class="vn">7</span> আমি শাস্তি দেব। তারা একবার আগুনের কাছে থেকে পালালেও আগুন তাদের ছাড়বে না, গ্রাস করবেই। তাদের যখন আমি শাস্তি দেব, তখনই তোমরা জানবে যে আমিই প্রভু পরমেশ্বর।</div>
<div class="v" id="v8"><span class="vn">8</span> তারা আমার সঙ্গে বিশ্বাসঘাতকতা করেছে, তাই আমি ঐ দেশ মরু প্রান্তরে পরিণত করব। —এই কথা সর্বাধিপতি প্রভু বলেন।</div>
</div>
<!-- PARSED ABOVE; EDITING MAY BREAK PARSER -->
</body></html>