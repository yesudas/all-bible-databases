<html><head>
<meta http-equiv="Content-Type" content="text/html;charset=utf-8" />
<title>Ezek 18 &ndash; নবী যিহিষ্কেলের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 18);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিহিষ্কেলের পুস্তক</b> &ndash; <a href="Ezek_1.html">1</a> ... <a href="Ezek_16.html">16</a> <a href="Ezek_17.html">17</a> <b>18</b> <a href="Ezek_19.html">19</a> <a href="Ezek_20.html">20</a> ... <a href="Ezek_48.html">48</a> </div><hr>
<h1>Ezek 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>কৃতকর্মের ফল</h2><span class="vn">1</span> <span class="br-p"><br><br></span>প্রভু পরমেশ্বর আমাকে বললেন,</div>
<div class="v" id="v2"><span class="vn">2</span> বাপ-মা খেয়েছে টক আঙুর আর দাঁত টকেছে ছেলে-মেয়ের।<sup class="fnm"><a name="fnm1" href="#fn1">1</a></sup> ইসরায়েল দেশের মানুষ প্রায়ই এই প্রবাদ ব্যবহার করে থাকে। কিন্তু কেন?</div>
<div class="v" id="v3"><span class="vn">3</span> <span class="br-p"><br><br></span>আমি সদাজাগ্রত ঈশ্বর, একথা যেমন সত্য, তেমনি এও ধ্রুব সত্য যে, এই প্রবাদ ইসরায়েল দেশে আর কেউ ব্যবহার করবে না।</div>
<div class="v" id="v4"><span class="vn">4</span> প্রতিটি মানুষের জীবনের অধিকর্তা আমিই। পিতামাতারা যেমন আমার, তাদের সন্তানেরাও তেমনি আমার। যে পাপ করবে, সে-ই মরবে।</div>
<div class="v" id="v5"><span class="vn">5</span> <span class="br-p"><br><br></span>মনে কর, কোন এক ব্যক্তি প্রকৃতই সৎ, ন্যায়নিষ্ঠ ও ধর্মভীরু।</div>
<div class="v" id="v6"><span class="vn">6</span> সে কখনও ইসরায়েলীদের পূজিত মূর্তির আরাধনা করেনা অথবা নিষিদ্ধ দেবস্থানে উৎসর্গিত বলির মাংস গ্রহণ করেনা। প্রতিবেশীর স্ত্রীকে ভ্রষ্ট করেনা অথবা রজঃস্বলা নারীকে স্পর্শ করে না,</div>
<div class="v" id="v7"><span class="vn">7</span> সে কাউকে প্রতারণা করে না, চুরিও করে না। খাতকের বন্ধকী জিনিস ফেরৎ দেয়। ক্ষুধার্তকে অন্ন দেয়, বস্ত্রহীনকে বস্ত্র দেয়।</div>
<div class="v" id="v8"><span class="vn">8</span> দুষ্কর্ম করে না। সে বিনা সুদে ঋণে দেয়। কলহ-বিবাদে সে সুপরামর্শ দিয়ে সমাধনের পথ দেখিয়ে দেয়।</div>
<div class="v" id="v9"><span class="vn">9</span> এইরকম লোকই আমার আদেশ পালন করে এবং আমার অনুশাসন মেনে চলে।<sup class="fnm"><a name="fnm2" href="#fn2">2</a></sup></div>
<div class="v" id="v10"><span class="vn">10</span> <span class="br-p"><br><br></span>এবার মনে কর, এই ব্যক্তিরই ছেলে চুরি করে, নরহত্যা করে এবং</div>
<div class="v" id="v11"><span class="vn">11</span> তার বাবা যে সমস্ত কাজ কখনও করেনি, সে সেই সমস্ত কাজই করে। নিষিদ্ধ দেবস্থানে উৎসর্গিত বলির প্রসাদ গ্রহণ করে, প্রতিবেশীর স্ত্রীকে ভ্রষ্ট করে।</div>
<div class="v" id="v12"><span class="vn">12</span> দরিদ্রকে প্রতারণা করে, চুরি করে, বন্ধকী জিনিস আত্মসাৎ করে নেয়। নিষিদ্ধ মন্দিরে যায় ও অলীক মূর্তির পূজা করে,</div>
<div class="v" id="v13"><span class="vn">13</span> সুদের কারবার করে। সে কি পার পাবে? না, কখনও নয়। সে এই সমস্ত গর্হিত কদাচার করেছে, তাকে মরতেই হবে এবং তার মৃত্যুর জন্য সে নিজেই দায়ী।</div>
<div class="v" id="v14"><span class="vn">14</span> <span class="br-p"><br><br></span>এবার মনে কর এই দ্বিতীয় লোকটির একটি ছেলে আছে। সে তার বাবার এই সমস্ত পাপাচরণ দেখে কিন্তু তাকে অনুসরণ করে না,</div>
<div class="v" id="v15"><span class="vn">15</span> ইসরায়েলীদের পূজিত মূর্তির পূজা করে না অথবা নিষিদ্ধ মূর্তির কাছে নিবেদিত বলির মাংস খায় না। পরস্ত্রীকে বিপথে নিয়ে যায় না</div>
<div class="v" id="v16"><span class="vn">16</span> অথবা কাউকে নিপীড়ন করেনা বা কারো কিছু অপহরণ করেনা।</div>
<div class="v" id="v17"><span class="vn">17</span> সে অন্যায় পরিহার করে চলে, সে সুদের কারবারও করেনা। সে আমার আদেশ পালন করে ও অনুশাসন মেনে চলে। অতএব তার বাবার পাপের দায় তার উপরে কোন অবস্থাতেই বর্তাবে না।</div>
<div class="v" id="v18"><span class="vn">18</span> কিন্তু তার বাবা সারাজীবন চুরি-জোচ্চুরি, প্রতারণা ও অন্যায়-উৎপীড়ন করে কাটালো এবং তার মৃত্যুও হল। এই মৃত্যুর জন্য সে নিজেই দায়ী।</div>
<div class="v" id="v19"><span class="vn">19</span> <span class="br-p"><br><br></span>এখন প্রশ্ন হলঃ বাবার পাপের দায় ছেলের উপর কেন বর্তাবে না? এর উত্তর: যা কিছু সৎ এবং ন্যায্যা—তার ছেলে তাই-ই করেছে। সে আমার অনুশাসন পালন করেছে এবং নিখুঁতভাবে সেগুলি মেনে চলেছে। এই জন্যই সে বেঁচে যাবে।</div>
<div class="v" id="v20"><span class="vn">20</span> অতএব যে পাপ করবে, তার মৃত্যু অনিবার্য। পিতার পাপে পুত্র বা পুত্রের পাপে পিতার দণ্ড কখনই হবে না। সৎ ব্যক্তি তার সৎকর্মের জন্য পুরস্কৃত হবে এবং অসৎ ব্যক্তি তার অসৎ কর্মের জন্য দণ্ডিত হবে।<sup class="fnm"><a name="fnm3" href="#fn3">3</a></sup></div>
<div class="v" id="v21"><span class="vn">21</span> <span class="br-p"><br><br></span>যদি কোন অসৎ ব্যক্তি অসৎ কর্ম পরিহার করে, আমার অনুশাসন পালন করে এবং যা কিছু সৎ এবং ন্যায্য, তারই অনুশীলন করে, তাহলে তার মৃত্যু হবে না, সে অবশ্যই বাঁচবে।</div>
<div class="v" id="v22"><span class="vn">22</span> তার সমস্ত পাপ ক্ষমা করা হবে এবং সে জীবন লাভ করবে কারণ সে ন্যায্য কাজই করেছে।</div>
<div class="v" id="v23"><span class="vn">23</span> তোমাদের কাছে সর্বাধিপতি প্রভুর প্রশ্নঃ তোমরা কি ভাবো যে একজন পাপাচারীর মৃত্যুতে আমি আনন্দিত হই? না, তাকে আমি বরং অনুতপ্ত হয়ে জীবনলাভ করতে দেখতে চাই।</div>
<div class="v" id="v24"><span class="vn">24</span> <span class="br-p"><br><br></span>কিন্তু যদি একজন সৎব্যক্তি সৎকর্ম পরিহার করে মন্দ ও জঘন্য অনাচারে লিপ্ত হয়, সে কি জীবনলাভ করবে? না। তার কোন সৎকর্মই এক্ষেত্রে বিবেচনা করা হবে না। তার অবিশ্বস্ততা ও পাপের ফল সে পাবেই তার মৃত্যু হবে।</div>
<div class="v" id="v25"><span class="vn">25</span> <span class="br-p"><br><br></span>কিন্তু তোমরা বল, ‘প্রভু পরমেশ্বর যা করছেন তা ন্যায্যা নয়’। হে ইসরায়েলীবৃন্দ, শোন আমার কথা, তোমরা কি ভাব আমার কর্মপন্থা সঠিক নয়? আমি বলি তোমরাই বরং ন্যায়ের পথে চল না।</div>
<div class="v" id="v26"><span class="vn">26</span> যখন কোন ধর্মনিষ্ঠ ব্যক্তি ন্যায্য কাজে বিরত হয় এবং অন্যায় কাজে লিপ্ত হয়, তখন তার মৃত্যু হয়। তার দুষ্কর্ম তার মৃত্যু ডেকে আনে।</div>
<div class="v" id="v27"><span class="vn">27</span> কোন দুর্জন ব্যক্তি যখন পাপাচরণ ত্যাগ করে সৎ ও ন্যায্য কাজ করে, তখন সে নিজের জীবন রক্ষা করে।</div>
<div class="v" id="v28"><span class="vn">28</span> সে যে কী করছে, সে যখন তা বুঝতে পারে এবং পাপাচরণ পরিত্যাগ করে, তখন সে নিশ্চয়ই বাঁচবে, মরবে না।</div>
<div class="v" id="v29"><span class="vn">29</span> কিন্তু তবুও তোমরা, ইসরায়েলীরা বল যে, ‘প্রভু পরমেশ্বর যা করছেন, তা ন্যায্য নয়’। তোমরা কি ভাব, ন্যায়ের পথে আমি চলি না? তোমরাই বরং সঠিক পথে চল না।</div>
<div class="v" id="v30"><span class="vn">30</span> <span class="br-p"><br><br></span>এখন আমি সর্বাধিপতি প্রভু, তোমাদের বলছি যে, আমি তোমদের প্রত্যেকের কর্ম অনুযায়ী বিচার করব। অতএব যে পাপাচরণ তোমরা করছ, তা বর্জন কর। তোমাদের পাপকে তোমাদের সর্বনাশ ডেকে আনতে দিও না।</div>
<div class="v" id="v31"><span class="vn">31</span> সমস্ত অন্যায় পরিত্যাগ কর। নতুনভাবে সঞ্জীবিত কর তোমাদের হৃদয় মন। হে ইসরায়েলীবৃন্দ, কেন তোমরা মরবে?</div>
<div class="v" id="v32"><span class="vn">32</span> আমি কিন্তু তোমাদের কারও মৃত্যু চাই না। তোমরা পাপের পথ থেকে ফিরে এস এবং বাঁচো।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> যিরমিয়31:29</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:30 18:5'><!--endraw 1-->লেবীয় 18:5<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:50 24:16'><!--endraw 1-->দ্বি.বি. 24:16<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>