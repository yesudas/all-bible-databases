<html><head>
<meta http-equiv="Content-Type" content="text/html;charset=utf-8" />
<title>Ezek 19 &ndash; নবী যিহিষ্কেলের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 19);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিহিষ্কেলের পুস্তক</b> &ndash; <a href="Ezek_1.html">1</a> ... <a href="Ezek_17.html">17</a> <a href="Ezek_18.html">18</a> <b>19</b> <a href="Ezek_20.html">20</a> <a href="Ezek_21.html">21</a> ... <a href="Ezek_48.html">48</a> </div><hr>
<h1>Ezek 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শোক গাথা</h2><span class="vn">1</span> <span class="br-p"><br><br></span>ইসরায়েলের দুজন রাজার জন্য প্রভু পরমেশ্বর আমাকে এই শোকগাথা গাইতে বললেনঃ</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>সিংহদলের মাঝে ধন্য তোমার সিংহ-জননী! <br><span class="br-ind"><br><span class="indent">&nbsp;</span></span>হিংস্র সিংহদলের মাঝে সে পালন করেছে তার শাবককে, <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>লালন করেছে তাকে, সযত্নে শিখিয়েছে শিকার করতে! <br><span class="br-ind"><br><span class="indent">&nbsp;</span></span>সে হয়ে উঠেছে নরখাদক। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সমস্ত জাতি জানল তার কথা, সচকিত হল, <br><span class="br-ind"><br><span class="indent">&nbsp;</span></span>ফাঁদ পেতে ধরল তাকে। <br><span class="br-ind"><br><span class="indent">&nbsp;</span></span>শৃঙ্খলিত করে টেনে নিয়ে গেল মিশরে, <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সিংহজননী তার আশায় পথ চেয়ে রইল। <br><span class="br-ind"><br><span class="indent">&nbsp;</span></span>শেষে ব্যর্থ হয়ে আর একটি শাবককে গড়ে তুলল, <br><span class="br-ind"><br><span class="indent">&nbsp;</span></span>সেও পরিণত হল বলবান এক হিংস্র সিংহে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>পূর্ণ পরিণত হয়ে সে তখন সিংহ দলের সাথে <br><span class="br-ind"><br><span class="indent">&nbsp;</span></span>মিশতে লাগল সেও শিখল শিকার করতে, <br><span class="br-ind"><br><span class="indent">&nbsp;</span></span>তারপর সেও হয়ে উঠল নরখাদক। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সে বিধ্বস্ত করতে লাগল নানা দুর্গ,<sup class="fnm"><a name="fnm1" href="#fn1">1</a></sup> <br><span class="br-ind"><br><span class="indent">&nbsp;</span></span>ধ্বংস করতে লাগল শহর-নগর, <br><span class="br-ind"><br><span class="indent">&nbsp;</span></span>তার ভয়াল গর্জনে সন্ত্রস্ত হয়ে উঠল দেশবাসী। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>জাতিবৃন্দ তার বিরুদ্ধে একত্র হল <br><span class="br-ind"><br><span class="indent">&nbsp;</span></span>সমস্ত দেশ থেকে লোকেরা এগিয়ে এল, <br><span class="br-ind"><br><span class="indent">&nbsp;</span></span>শিকারীরা জাল বিছিয়ে রাখল চারিদিকে, <br><span class="br-ind"><br><span class="indent">&nbsp;</span></span>ফাঁদ পেতে ধরল তাকে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তারা তাকে খাঁচায় বন্দী করল <br><span class="br-ind"><br><span class="indent">&nbsp;</span></span>নিয়ে গেল ব্যাবিলনরাজের কাছে। <br><span class="br-ind"><br><span class="indent">&nbsp;</span></span>পাহারা দিয়ে রাখা হল তাকে যাতে ইসরায়েলের পাহাড়-পর্বতে <br><span class="br-ind"><br><span class="indent">&nbsp;</span></span>আর যেন তার গর্জন শোনা না যায়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমার জননী ছিলেন<sup class="fnm"><a name="fnm2" href="#fn2">2</a></sup> ঝরণার ধারে রোপিত এক দ্রাক্ষালতার মত, <br><span class="br-ind"><br><span class="indent">&nbsp;</span></span>প্রচুর জল ছিল সেখানে। <br><span class="br-ind"><br><span class="indent">&nbsp;</span></span>তাই সেই দ্রাক্ষালতা ছেয়ে থাকত পাতায় পাতায়, <br><span class="br-ind"><br><span class="indent">&nbsp;</span></span>অজস্র ফলসম্ভারে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তার শাখাগুলি ছিল শক্ত, মজবুত, <br><span class="br-ind"><br><span class="indent">&nbsp;</span></span>রাজদণ্ড হওয়ার উপযুক্ত। <br><span class="br-ind"><br><span class="indent">&nbsp;</span></span>দ্রাক্ষালতাটি বাড়তে বাড়তে মেঘচুম্বী হল <br><span class="br-ind"><br><span class="indent">&nbsp;</span></span>সকলে দেখল পত্রাচ্ছাদিত দীর্ঘতম সেই লতাটিকে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কিন্তু ক্রুদ্ধ আক্রোশে তাকে উপড়ে ফেলা হল, <br><span class="br-ind"><br><span class="indent">&nbsp;</span></span>ছুঁড়ে ফেলা হল একান্তে। <br><span class="br-ind"><br><span class="indent">&nbsp;</span></span>পূবালী মরু বাতাসে শুকিয়ে গেল তার ফলগুলি। <br><span class="br-ind"><br><span class="indent">&nbsp;</span></span>ভাঙ্গা হল তার ডাল-পালা, শুকিয়ে গেল সব, <br><span class="br-ind"><br><span class="indent">&nbsp;</span></span>আগুন তাকে গ্রাস করল। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>এবার তাকে রোপণ করল ঊষর মরুতে, <br><span class="br-ind"><br><span class="indent">&nbsp;</span></span>জলহীন এক প্রান্তরে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সেই গাছের গুঁড়িতে একদিন আগুন লাগল, <br><span class="br-ind"><br><span class="indent">&nbsp;</span></span>পুড়ে গেল তার ডালপালা, পুড়ে গেল ফলমূল। <br><span class="br-ind"><br><span class="indent">&nbsp;</span></span>তার শাখা আর কখনও সুদৃঢ় হবে না, <br><span class="br-ind"><br><span class="indent">&nbsp;</span></span>এ দিয়ে তৈরী হবে না রাজদণ্ড। <br> <span class="br-p"><br><br></span>এ হল দুঃখের গান—বার বার এ গান গাওয়া হবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> প্রাচীন অনুবাদে পাওয়া যায়। হিব্রু অস্পষ্ট।</div>
<div class="fn"><sup class="fnt"><a name="fn2" href="#fnm2">2</a></sup> হিব্রুতে একটি অতিরিক্ত শব্দ আছে, যার অর্থ অস্পষ্ট।</div>
</div>
<!-- PARSED ABOVE; EDITING MAY BREAK PARSER -->
</body></html>