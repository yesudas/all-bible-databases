<html><head>
<meta http-equiv="Content-Type" content="text/html;charset=utf-8" />
<title>Ezek 2 &ndash; নবী যিহিষ্কেলের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 2);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিহিষ্কেলের পুস্তক</b> &ndash; <a href="Ezek_1.html">1</a> <b>2</b> <a href="Ezek_3.html">3</a> <a href="Ezek_4.html">4</a> ... <a href="Ezek_48.html">48</a> </div><hr>
<h1>Ezek 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নবীরূপে মনোনয়ন</h2><span class="vn">1</span> <span class="br-p"><br><br></span>ঈশ্বরের এই বিভূতিদর্শন আমি সসম্ভ্রমে সাষ্টাঙ্গে প্রণত হলাম। শুনলাম গুরুগম্ভীর কন্ঠস্বর: মর্ত্যমানব, উঠে দাঁড়াও। মন দিয়ে আমার কথা শোন।</div>
<div class="v" id="v2"><span class="vn">2</span> এ কথা শুনতে শুনতে আমার অন্তরে ঈশ্বরের আত্মা সঞ্চারিত হলেন এবং আমাকে দাঁড় করিয়ে দিলেন। শুনলাম:</div>
<div class="v" id="v3"><span class="vn">3</span> হে মর্ত্য মানব ইসরায়েলীদের কাছে তোমায় আমি পাঠাচ্ছি, তুমি যাও। তারা বিদ্রোহী, তাদের পিতৃপুরুষদের মত আজও তারা আমার বিরুদ্ধে বিদ্রোহ করে চলেছে।</div>
<div class="v" id="v4"><span class="vn">4</span> তারা একগুঁয়ে, জেদী। আমাকে মানে না। তুমি গিয়ে তাদের বল, যে প্রভু পরমেশ্বর এই কথা বলেন’–—</div>
<div class="v" id="v5"><span class="vn">5</span> তাহলে তারা শুনুক বা না শুনুক, জানবে যে তাদের মাঝখানে একজন স্রষ্টা নবী উপস্থিত।</div>
<div class="v" id="v6"><span class="vn">6</span> <span class="br-p"><br><br></span>তুমি তাদের ভয় পেয়ো না, তাদের কথায় বিচলিত হয়ো না। তারা তোমার কথা শুনবে না, তোমাকে তুচ্ছ-তাচ্ছিল্য করবে। বিষাক্ত পরিস্থিতির মধ্যে তোমায় পড়তে হবে, দারুণ সঙ্কট তোমায় ঘিরে ধরবে—তবুও ভয় পেয়ো না।</div>
<div class="v" id="v7"><span class="vn">7</span> তারা শুনুক আর না শুনুক, আমি তোমায় যা বলতে বলেছি, তুমি তাদের তাই-ই বলো। মনে রেখো, ওরা চির বিদ্রোহী।</div>
<div class="v" id="v8"><span class="vn">8</span> <span class="br-p"><br><br></span>শোন মর্ত্যমানব, যা বলি শোন। ওদের মত বিদ্রোহী হয়ো না। এবার হাঁ কর, যা দিচ্ছি, খেয়ে নাও।</div>
<div class="v" id="v9"><span class="vn">9</span> দেখলাম, একখানি হাত আমার দিকে এগিয়ে এল। সেই হাতে একটি গুটানো পুঁথি।<sup class="fnm"><a name="fnm1" href="#fn1">1</a></sup></div>
<div class="v" id="v10"><span class="vn">10</span> সেই হাত আমার সামনে পুঁথিখানি মেলে ধরল। দেখলাম, পুঁথিখানির দুপিঠেই লেখা। সেখানে লেখা আছে হাহাকার ও বিলাপের কথা, শোক ও আর্তনাদের কথা।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:730 5:1'><!--endraw 1-->প্রকা 5:1<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>