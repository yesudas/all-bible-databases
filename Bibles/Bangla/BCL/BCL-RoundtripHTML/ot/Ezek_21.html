<html><head>
<meta http-equiv="Content-Type" content="text/html;charset=utf-8" />
<title>Ezek 21 &ndash; নবী যিহিষ্কেলের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 21);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিহিষ্কেলের পুস্তক</b> &ndash; <a href="Ezek_1.html">1</a> ... <a href="Ezek_19.html">19</a> <a href="Ezek_20.html">20</a> <b>21</b> <a href="Ezek_22.html">22</a> <a href="Ezek_23.html">23</a> ... <a href="Ezek_48.html">48</a> </div><hr>
<h1>Ezek 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরের দণ্ড</h2><span class="vn">1</span> <span class="br-p"><br><br></span>প্রভু পরমেশ্বর আমাকে বললেন,</div>
<div class="v" id="v2"><span class="vn">2</span> হে মর্ত্যমানব, জেরুশালেমকে প্রকাশ্যে অভিযুক্ত কর, যেখানে লোকে উপাসনা করে। সেখানকার পীঠস্থানগুলিকে প্রকাশ্যে অভিযুক্ত কর। ইসরায়েল দেশের বিরুদ্ধে ভবিষ্যদ্বাণী কর,</div>
<div class="v" id="v3"><span class="vn">3</span> তাদের বল যে আমি, প্রভু পরমেশ্বর তোমাদের শত্রু। ভাল-মন্দ নির্বিশেষে তোমাদের সকলকে আমি আমার কোষ মুক্ত তরবারি দিয়ে সংহার করব।</div>
<div class="v" id="v4"><span class="vn">4</span> উত্তর থেকে দক্ষিণ পর্যন্ত সবাইকে আমি আমার তরবারি দিয়ে সংহার করব।</div>
<div class="v" id="v5"><span class="vn">5</span> প্রত্যেকে জানবে যে আমি প্রভু পরমেশ্বর আমার তরবারি কোষমুক্ত করেছি, এ তরবারি আমি কোষবদ্ধ করব না।</div>
<div class="v" id="v6"><span class="vn">6</span> <span class="br-p"><br><br></span>হে মর্ত্যমানব, তুমি আর্তনাদ কর যেন হতাশায় তোমার বুক ভেঙ্গে গেছে! দুঃখের দারুণ তীব্রতায় এমনভাবে আর্তনাদ কর যেন সকলের দৃষ্টি তোমার প্রতি আকৃষ্ট হয়।</div>
<div class="v" id="v7"><span class="vn">7</span> যখন তারা তোমায় জিজ্ঞাসা করবে, কেন তুমি আর্তনাদ করছ? তখন তুমি বলবে, আগামী দিনের ঘটনার কথা শুনে আমি আর্তনাদ করছি। এ ঘটনা যেদিন ঘটবে সেদিন তারা প্রত্যেকে আতঙ্কিত হয়ে পড়বে, তাদের হাত অবশ হয়ে যাবে, তারা সাহস হারিয়ে ফেলবে, পা থর থর করে কাঁপবে। সেই লগ্ন আসন্ন। সর্বাধিপতি প্রভু এ কথা বলেছেন।</div>
<div class="v" id="v8"><span class="vn">8</span> <span class="br-p"><br><br></span>প্রভু পরমেশ্বর আমাকে বললেন,</div>
<div class="v" id="v9"><span class="vn">9</span> হে মর্ত্যমানব, ভবিষ্যদ্বাণী কর। বল, আমি, প্রভু পরমেশ্বর বলছি: <span class="br-p"><br><br></span><span class="br-ind"><br><span class="indent">&nbsp;</span></span>দেখ, একটি শাণিত তরবারি, পালিশ করে তাকে ঝকঝকে করা হয়েছে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>বধ করার জন্যই তারে শাণিত করা হয়েছে। <br><span class="br-ind"><br><span class="indent">&nbsp;</span></span>বিদ্যুতের মত ঝলসে ওঠার জন্যই পালিশ করা হয়েছে। <br><span class="br-ind"><br><span class="indent">&nbsp;</span></span>সেদিন সেখানে উল্লাসের লেশমাত্র থাকবে না <br><span class="br-ind"><br><span class="indent">&nbsp;</span></span>কারণ আমার প্রজারা আমার প্রতিটি <br><span class="br-ind"><br><span class="indent">&nbsp;</span></span>সতর্কবাণী ও দণ্ডের অমর্যাদা করেছে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>পালিশ করা হচ্ছে তরবারি প্রস্তুত করা হচ্ছে <br><span class="br-ind"><br><span class="indent">&nbsp;</span></span>ব্যবহারের জন্য শাণিত তরবারি ঘাতকের হাতে <br><span class="br-ind"><br><span class="indent">&nbsp;</span></span>তুলে দেওয়ার জন্য প্রস্তুত করা হয়েছে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে মর্ত্যমানব, হাহাকার কর বেদনায়, <br><span class="br-ind"><br><span class="indent">&nbsp;</span></span>বল—এ তরবারি আমারই প্রজাদের বিরুদ্ধে উদ্যত হয়েছে, <br><span class="br-ind"><br><span class="indent">&nbsp;</span></span>হয়েছে উদ্যত ইসরায়েলের নেতৃকুলের বিরুদ্ধেও আমার প্রজাদের সাথে তারাও <br><span class="br-ind"><br><span class="indent">&nbsp;</span></span>নিহত হতে চলেছে। আক্ষেপে তুমি বক্ষে করাঘাত কর। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যদি তারা অনুতাপ করতে না চায় এইসব ঘটনা ঘটবে তাদের উপর।<sup class="fnm"><a name="fnm1" href="#fn1">1</a></sup> <br></div>
<div class="v" id="v14"><span class="vn">14</span> <span class="br-p"><br><br></span>হে মর্ত্যমানব ভবিষ্যদ্বাণী কর। আনন্দে করতালি দাও কারণ ঐ ন্যায়ের তরবারি এসে আঘাত হানবে বারংবার। এ তরবারি আঘাত হানে, এ তরবারি ভীতি জাগায়,<sup class="fnm"><a name="fnm2" href="#fn2">2</a></sup> সংহার করে।</div>
<div class="v" id="v15"><span class="vn">15</span> এ তরবারি আমার প্রজাদের মনোবল ভেঙ্গে দেবে, তারা ভূলুন্ঠিত হবে। বিদ্যুত ঝলকের মত সংহারে উদ্যত তরবারি দিয়ে আমি তাদের নগরীতে সন্ত্রাস<sup class="fnm"><a name="fnm3" href="#fn3">3</a></sup> সৃষ্টি করছি।</div>
<div class="v" id="v16"><span class="vn">16</span> হে শাণিত তরবারি, আঘাত কর ডাইনে বাঁয়ে! যেদিকে ফিরবে সেইদিকেই আঘাত করবে।<sup class="fnm"><a name="fnm4" href="#fn4">4</a></sup></div>
<div class="v" id="v17"><span class="vn">17</span> আমিও করতালি দেব এবং তখনই হব আমি শান্ত। আমি, প্রভু পরমেশ্বর বলছি এ কথা।</div>
<div class="v" id="v18"><h2>ব্যাবিলনরাজের তরবারি</h2><span class="vn">18</span> <span class="br-p"><br><br></span>প্রভু পরমেশ্বর আমাকে বললেন,</div>
<div class="v" id="v19"><span class="vn">19</span> হে মর্ত্যমানব, দুটি পথ চিহ্নিত কর, যে পথ দিয়ে তরবারি হাতে ব্যাবিলনরাজ আসতে পারে। একই দেশ থেকে বার হয়েছে পথ দুটি। যেখান থেকে পথ দুটি ভাগ হয়ে দুদিকে<sup class="fnm"><a name="fnm5" href="#fn5">5</a></sup> চলে গেছে সেইখানে একটি পথ নির্দেশক স্তম্ভ স্থাপন কর।</div>
<div class="v" id="v20"><span class="vn">20</span> এই পথ নির্দেশক রাজাকে দেখিয়ে দেবে রব্বার আম্মোন নগরীর পথ, দেখিয়ে দেবে যিহুদীয়ার প্রাচীর বেষ্টিত নগরী জেরুশালেমের পথ।</div>
<div class="v" id="v21"><span class="vn">21</span> ব্যাবিলন রাজ দাঁড়িয়ে আছে পথনির্দেশক স্তম্ভের কাছে। কোন পথে সে যাবে—সেই সিদ্ধান্ত নিতে সে তার বাণগুলিকে ঝাঁকাচ্ছে<sup class="fnm"><a name="fnm6" href="#fn6">6</a></sup>, দেবদেবীর কাছে শুভাশুভ জেনে নিচ্ছে এবং বলির পশুর যকৃত নিরীক্ষণ<sup class="fnm"><a name="fnm7" href="#fn7">7</a></sup> করছে।</div>
<div class="v" id="v22"><span class="vn">22</span> ঐ দেখ! এবার তার ডান হাতে ধরা রয়েছে একটি বাণ—তাতে লেখা আছে ‘জেরুশালেম’। এর থেকে সে সদম্ভে জেরুশালেমের দিকে এগিয়ে যাবার নির্দেশ পেয়েছে। সেখানে মাটির টিলা ও বুরুজ তৈরী করার, যুদ্ধের জন্য হুঙ্কার তোলার ও পরিখা খনন করার নির্দেশ পেয়েছে।</div>
<div class="v" id="v23"><span class="vn">23</span> জেরুশালেমের লোকেরা এই ভবিষ্যদ্বাণী বিশ্বাস করবে না কারণ তারা শপথবদ্ধ হয়েছিল। কিন্তু এই ভবিষ্যদ্বাণী করা হচ্ছে তাদের কৃত পাপের কথা স্মরণ করিয়ে দেবার জন্য এবং তারা যে ভবিষ্যতে এর জন্যই বন্দী হবে সে সম্বন্ধে সাবধান করে দেবার জন্য।</div>
<div class="v" id="v24"><span class="vn">24</span> এইজন্যই আমি, সর্বাধিপতি প্রভু বলছি, তোমাদের পাপ ধরা পড়ে গেছে। সকলেই জেনে গেছে যে কি দারুণ অপরাধই না তোমরা করেছ। তোমাদের প্রতিটি কাজেই ধরা পড়ছে তোমাদের পাপ। তোমরা অপরাধী সাব্যস্ত হয়েছ। দণ্ডস্বরূপ আমি তোমাদের শত্রুর হাতে তুলে দেব।</div>
<div class="v" id="v25"><span class="vn">25</span> <span class="br-p"><br><br></span>আর তুমি, হে অভিশপ্ত নরাধম ইসরায়েল নরপতি, তোমারও দিন ঘনিয়ে এসেছে, এবার তোমায় চরম দণ্ড পেতে হবে সেইদিন আসন্ন।</div>
<div class="v" id="v26"><span class="vn">26</span> আমি সর্বাধিপতি প্রভু বলছি, তোমার মুকুট ও উষ্ণীষ তোমার মাথায় আর থাকবে না, দারুণ ওলোট-পালট হয়ে যাবে সব। অবনত-উপেক্ষিত ক্ষমতার উচ্চাসনে বসবে। শাসককুলকে নামিয়ে আনা হবে নীচে!</div>
<div class="v" id="v27"><span class="vn">27</span> ধ্বংস, ধ্বংস—ধ্বংস করে দেব সব। হ্যাঁ, এ নগরীকে আমি ধ্বংসস্তূপে পরিণত করব, কিন্তু এ নগরীর দণ্ড বিধানের জন্য আমি যাকে মনোনীত করেছি, সে না আসা পর্যন্ত এসব কিছুই ঘটবে না। সে এলে আমি তার হাতেই সব তুলে দেব।</div>
<div class="v" id="v28"><h2>একটি তরবারি ও আম্মোননিবাসী</h2><span class="vn">28</span> <span class="br-p"><br><br></span>হে মর্ত্যমানব, ভবিষ্যদ্বাণী কর। যে আম্মোন নিবাসীরা ইসরায়েলীদের অপমান করছে, আমি, সর্বাধিপতি প্রভু সেই আম্মোন নিবাসীদের যা বলছি—ঘোষণা কর: <span class="br-p"><br><br></span><span class="br-ind"><br><span class="indent">&nbsp;</span></span>একটি তরবারি সংহারের জন্য উদ্যত, <br><span class="br-ind"><br><span class="indent">&nbsp;</span></span>বিদ্যুতের মত ঝলসে উঠে হত্যার জন্য শাণিত।<sup class="fnm"><a name="fnm8" href="#fn8">8</a></sup> <br></div>
<div class="v" id="v29"><span class="vn">29</span> <span class="br-p"><br><br></span>তোমরা পেয়ে থাক অলীক দর্শন, উচ্চারণ কর মিথ্যা ভবিষ্যদ্বাণী। তোমরা দুষ্ট, নরাধম, তোমাদের চরম দণ্ডের দিন সমাসন্ন। ঐ তরবারি তোমাদের মুণ্ডুচ্ছেদ করার জন্য এগিয়ে চলেছে।</div>
<div class="v" id="v30"><span class="vn">30</span> <span class="br-p"><br><br></span>কোষবদ্ধ কর তোমার তরবারি, যে দেশে তুমি ভূমিষ্ঠ হয়েছিলে, তোমার সেই জন্মভূমিতেই আমি তোমার বিচার করব।</div>
<div class="v" id="v31"><span class="vn">31</span> সেদিন তুমি বুঝবে আমার ক্রোধের জ্বালা, সেজিন সেই ক্রোধ জ্বলন্ত অগ্নির মত তোমাদের উপর দাউ দাউ করে জ্বলে উঠবে। ক্রুর, নৃশংস লোকদের হাতে আমি তোমাদের তুলে দেব, যারা ধ্বংস করার কাজে সিদ্ধহস্ত।</div>
<div class="v" id="v32"><span class="vn">32</span> আগুন তোমাদের গ্রাস করবে। স্বদেশেই তোমাদের রক্তপাত ঘটাবে, কেউ আর কোনদিন তোমাদের স্মরণে আনবে না—প্রভু পরমেশ্বর বলেছেন এই কথা।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> 13 পদ-হিব্রু অস্পষ্ট।</div>
<div class="fn"><sup class="fnt"><a name="fn2" href="#fnm2">2</a></sup> কিছু প্রাচীন অনুবাদ-ভীতি জাগায়। হিব্রু অস্পষ্ট।</div>
<div class="fn"><sup class="fnt"><a name="fn3" href="#fnm3">3</a></sup> তরবারি...সন্ত্রাস: হিব্রু অস্পষ্ট</div>
<div class="fn"><sup class="fnt"><a name="fn4" href="#fnm4">4</a></sup> 16 পদ-হিব্রু অস্পষ্ট।</div>
<div class="fn"><sup class="fnt"><a name="fn5" href="#fnm5">5</a></sup> দু'দিকে-হিব্রু অস্পষ্ট।</div>
<div class="fn"><sup class="fnt"><a name="fn6" href="#fnm6">6</a></sup> বাণগুলিকে ঝাঁকাচ্ছে-প্রাচীন কালে লোকেরা কোন ব্যাপারে সঠিক সিদ্ধান্ত নেবার জন্য এক গোছা তীর বা বাণ হাতে নিয়ে ছুঁড়ে ফেলতো মাটিত। সেগুলির মাটিতে পড়ার ভঙ্গী দেখে তারা তাদের কর্তব্য নির্ধারণ করত।</div>
<div class="fn"><sup class="fnt"><a name="fn7" href="#fnm7">7</a></sup> যকৃত নিরীক্ষণ-প্রাচীন কালের সিদ্ধান্ত নেওয়ার রীতি বিশেষ।</div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><a href='B:300 49:1-6'><!--endraw 1-->যির 49:1-6<!--raw 1 bo --></a><!--endraw 1-->; <!--raw 1 bo --><a href='B:330 25:1-7'><!--endraw 1-->যিহি 25:1-7<!--raw 1 bo --></a><!--endraw 1-->; <!--raw 1 bo --><a href='B:370 1:3-15'><!--endraw 1-->আমোস 1:3-15<!--raw 1 bo --></a><!--endraw 1-->; <!--raw 1 bo --><a href='B:430 2:8-11'><!--endraw 1-->সফ 2:8-11<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>