<html><head>
<meta http-equiv="Content-Type" content="text/html;charset=utf-8" />
<title>Ezek 24 &ndash; নবী যিহিষ্কেলের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 24);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিহিষ্কেলের পুস্তক</b> &ndash; <a href="Ezek_1.html">1</a> ... <a href="Ezek_22.html">22</a> <a href="Ezek_23.html">23</a> <b>24</b> <a href="Ezek_25.html">25</a> <a href="Ezek_26.html">26</a> ... <a href="Ezek_48.html">48</a> </div><hr>
<h1>Ezek 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অপরিচ্ছন্ন রন্ধন পাত্র</h2><span class="vn">1</span> <span class="br-p"><br><br></span>আমাদের নির্বাসনের নবম বৎসরের দশম মাসের দশম দিনে প্রভু পরমেশ্বর আমাকে বললেন,</div>
<div class="v" id="v2"><span class="vn">2</span> হে মর্ত্যমানব, আজকের তারিখটা লিখে রাখ। কারণ আজকের এই দিনেই ব্যাবিলনের রাজা জেরুশালেম অবরোধ করেছেন।<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> আমি সর্বাধিপতি প্রভু যে রূপক কাহিনী বলছি, আমার অবাধ্য প্রজাদের কাছে গিয়ে এই কাহিনী বল। উনুনে হাঁড়ি চড়াও, জল ভরে দাও তাতে।</div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>সবচেয়ে ভাল ভাল মাংসের টুকরো দিয়ে ভরে দাও হাঁড়ি। <br><span class="br-ind"><br><span class="indent">&nbsp;</span></span>মাংস নেবে ঘাড় থেকে, পা থেকে, <br><span class="br-ind"><br><span class="indent">&nbsp;</span></span>বাছা বাছা হাড় যুক্ত মাংসও নেবে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মাংসের জন্য ভেড়াটা সবচেয়ে ভাল হওয়া চাই। <br><span class="br-ind"><br><span class="indent">&nbsp;</span></span>উনুনে অনেক কাঠ<sup class="fnm"><a name="fnm2" href="#fn2">2</a></sup> দিয়ে জ্বাল দাও। <br><span class="br-ind"><br><span class="indent">&nbsp;</span></span>ফুটতে দাও জল, <br><span class="br-ind"><br><span class="indent">&nbsp;</span></span>সিদ্ধ হতে দাও হাড় আর মাংস। <br></div>
<div class="v" id="v6"><span class="vn">6</span> <span class="br-p"><br><br></span>সর্বাধিপতি প্রভু বলেন, নরঘাতকের এই নগরীর বিনাশ আসন্ন। এ নগরী অপরিচ্ছন্ন কালিমাখা একটি রন্ধন পাত্রের মত। একটি একটি করে সব মাংসের টুকরো তার থেকে তুলে নেওয়া হয়েছে, একটাও পড়ে নেই।</div>
<div class="v" id="v7"><span class="vn">7</span> নগরে হত্যা লীলা চলেছে কিন্তু এক ফোঁটা রক্তও মাটিতে পড়েনি, যাতে ধূলোয় ঢাকা পড়ে। কিন্তু রক্তপাত হয়েছে উন্মুক্ত পাথরের উপরে।</div>
<div class="v" id="v8"><span class="vn">8</span> আমি সেখানেই সেই রক্ত চিহ্ন রেখে দিয়েছি যাতে তা ঢাকা না পড়ে, কিন্তু প্রতিশোধের দাবীতে সোচ্চার হয়।</div>
<div class="v" id="v9"><span class="vn">9</span> <span class="br-p"><br><br></span>সর্বাধিপতি প্রভু বলেন, নরঘাতকের এই নগরীর বিনাশ আসন্ন। আমি নিজের হাতে জ্বালানী কাঠ এনে সাজাব।</div>
<div class="v" id="v10"><span class="vn">10</span> আরও কাঠ আন, আগুনের তেজ বাড়িয়ে দাও। মাংস সিদ্ধ কর! সব ঝোল শুকিয়ে ফেল। পুড়ে যাক সব হাড়।</div>
<div class="v" id="v11"><span class="vn">11</span> এবার শূন্য তাম্র-পাত্র বসিয়ে দাও জ্বলন্ত অঙ্গারের উপরে, সেটা গরম হয়ে লাল হয়ে যাক। তকন সমস্ত ক্লেদ ও কলঙ্ক পুড়ে যাবে, আবার শুদ্ধ হবে সেই পাত্র।</div>
<div class="v" id="v12"><span class="vn">12</span> যদিও অগ্নিশিখায় সমস্ত কলঙ্ক উঠবে না।<sup class="fnm"><a name="fnm3" href="#fn3">3</a></sup></div>
<div class="v" id="v13"><span class="vn">13</span> জেরুশালেম তোমার ভ্রষ্টাচার তোমাকে অশুচি করেছে। যদিও আমি অনেক চেষ্টা করেছি তোমাকে শুচি করতে, তবুও তুমি অশুচিই রয়ে গেলে। যতক্ষণ না তুমি আমার চরম ক্রোধের জ্বালা অনুভব করতে পারছ ততক্ষণ তুমি শুচি হবে না।</div>
<div class="v" id="v14"><span class="vn">14</span> আমি সর্বাধিপতি প্রভু এই কথা বলছি। এবার আমার সক্রিয় হবার সময় হয়েছে। আমি আর তোমার পাপ ক্ষমা করব না। আমার করুণা তুমি পাবে না, আর তোমায় মায়া মমতা আমি দেখাব না। তোমার কৃতকর্মের দণ্ড তুমি পাবেই। সর্বাধিপতি প্রভু একথা বলেন।</div>
<div class="v" id="v15"><h2>ঋষি পত্নীর মৃত্যু</h2><span class="vn">15</span> <span class="br-p"><br><br></span>প্রভু পরমেশ্বর আমাকে বললেন,</div>
<div class="v" id="v16"><span class="vn">16</span> হে মর্ত্যমানব, একটি আঘাতে তোমার একান্ত প্রিয়জনকে তোমার কাছ থেকে কেড়ে নেব। তুমি কিন্তু অভিযোগ করতে পারবে না, কাঁদতে পারবে না, চোখের জলও ফেলতে পারবে না।</div>
<div class="v" id="v17"><span class="vn">17</span> তোমার কান্নার সামান্যতম গুমরানিও যেন শোনা না যায়। শোকের চিহ্নস্বরূপ খোলা মাথায়, খালি পায়ে তুমি হাঁটবে না। মুখ ঢাকতে না অথবা হবিষ্যি করবে না।</div>
<div class="v" id="v18"><span class="vn">18</span> <span class="br-p"><br><br></span>সেদিন সকালে আমি কয়েকজনের সঙ্গে আলাপ করছিলাম। সেইদিনই বিকেলে আমার স্ত্রী মারা গেল। পরের দিন আমি প্রভু পরমেশ্বরের আদেশ, অনুযায়ী কাজ করলাম।</div>
<div class="v" id="v19"><span class="vn">19</span> লোকে আমাকে জিজ্ঞাসা করল, তুমি এই রকম আচরণ কেন করছ?</div>
<div class="v" id="v20"><span class="vn">20</span> <span class="br-p"><br><br></span>আমি তাদের বললাম, প্রভু পরমেশ্বর আমাকে এই রকমই করতে বলেছেন এবং</div>
<div class="v" id="v21"><span class="vn">21</span> ইসরায়েলীদের এই কথা বলতে বলেছেনঃ তোমাদের শক্তির উৎস এই মন্দিরের জন্য তোমরা গর্বিত। এই মন্দিরকে দুচোখ ভরে দেখতে তোমরা ভালবাস, সেখানে যাওয়াতে তোমাদের পরম আনন্দ। কিন্তু প্রভু এই মন্দির অশুচি করবেন। তোমাদের যে বংশধরদের জেরুশালেমে রেখে এসেছ, তারা যুদ্ধে নিহত হবে।</div>
<div class="v" id="v22"><span class="vn">22</span> এখন আমি যা করছি, তোমরাও তখন তা-ই করবে। তোমারও তখন নিজেদের মুখ ঢাকবে না, হবিষ্যি করবে না।</div>
<div class="v" id="v23"><span class="vn">23</span> তোমরাও খোলা মাথায় ও খালি পায়ে হাঁটবে না কিম্বা শোকে বিলাপ করবে না বা কাঁদবে না। নিজেদের পাপের কথা স্মরণ করে অনুশোচনায় তোমাদের দেহমন ভেঙ্গে পড়বে, মনোকষ্টে তোমরা গুমরে মরবে।</div>
<div class="v" id="v24"><span class="vn">24</span> আমিই হলাম তোমাদের আগামী দিনের অবস্থার প্রতীক স্বরূপ। আমি যা করছি, তোমরাও ঠিক তা-ই করবে। প্রভু পরমেশ্বর বলেছেন, এইসব ঘটনা যখন ঘটবে, তখনই তোমরা জানবে যে তিনিই সর্বাধিপতি প্রভু।</div>
<div class="v" id="v25"><span class="vn">25</span> <span class="br-p"><br><br></span>প্রভু পরমেশ্বর বলেছেন, হে মর্ত্যমানব, তাদের শক্তির উৎস ঐ মন্দির আমি তাদের কাছ থেকে কেড়ে নেব, যে মন্দির ছিল তাদের একান্ত গর্ব ও আনন্দস্বরূপ, যে মন্দির তারা দুচোখ ভরে দেখত, যেখানে যেতে তারা ভালবাসত। আমি কেড়ে নেব তাদের ছেলে মেয়েদের।</div>
<div class="v" id="v26"><span class="vn">26</span> যেদিন আমি এ সব ঘটনা ইসরায়েলের উপর ঘটাব, সেদিন সেখান থেকে কোনরকমে একজন লোক পালিয়ে এসে এ সম্বন্ধে তোমাকে খবর দেবে।</div>
<div class="v" id="v27"><span class="vn">27</span> সেইদিন তুমি আর মৌন থাকবে না। খোলাখুলি কথা বলতে পারবে। এই ভাবে লোকদের কাছে তুমি হবে এক প্রত্যক্ষ চিহ্ন স্বরূপ এবং তখনই তারা জানবে যে আমিই প্রভু পরমেশ্বর।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:120 25:1'><!--endraw 1-->২ রাজা 25:1<!--raw 1 bo --></a><!--endraw 1-->; <!--raw 1 bo --><a href='B:300 52:4'><!--endraw 1-->যির 52:4<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> কাঠ-হিব্রু: হাড়।</div>
<div class="fn"><sup class="fnt"><a name="fn3" href="#fnm3">3</a></sup> হিব্রু: অস্পষ্ট।</div>
</div>
<!-- PARSED ABOVE; EDITING MAY BREAK PARSER -->
</body></html>