<html><head>
<meta http-equiv="Content-Type" content="text/html;charset=utf-8" />
<title>Ezek 27 &ndash; নবী যিহিষ্কেলের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 27);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিহিষ্কেলের পুস্তক</b> &ndash; <a href="Ezek_1.html">1</a> ... <a href="Ezek_25.html">25</a> <a href="Ezek_26.html">26</a> <b>27</b> <a href="Ezek_28.html">28</a> <a href="Ezek_29.html">29</a> ... <a href="Ezek_48.html">48</a> </div><hr>
<h1>Ezek 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>টায়ারের জন্যে বিলাপ</h2><span class="vn">1</span> <span class="br-p"><br><br></span>প্রভু পরমেশ্বর আমাকে বললেন,</div>
<div class="v" id="v2"><span class="vn">2</span> হে মর্ত্যমানব, টায়ার নগরীর জন্য বিলাপ কর</div>
<div class="v" id="v3"><span class="vn">3</span> যে নগরী সাগর উপকুলে অবস্থিত এবং উপকুলবাসীর সঙ্গে সে ব্যবসা-বাণিজ্য করে। সর্বাধিপতি প্রভুর বাণী তার কাছে উচ্চারণ কর: <span class="br-p"><br><br></span><span class="br-ind"><br><span class="indent">&nbsp;</span></span>হে টায়ার, তুমি তোমার অনিন্দ্যনীয় রূপের জন্য অহঙ্কার করতে, <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সমুদ্র তোমার বাসভূমি, <br><span class="br-ind"><br><span class="indent">&nbsp;</span></span>তোমার শিল্পীরা তোমায় গড়েছে অপরূপ এক তরীর রূপসজ্জায়। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হারমোন পর্বত থেকে ফার গাছ এনে তক্তা বানিয়েছে তোমার জন্য, <br><span class="br-ind"><br><span class="indent">&nbsp;</span></span>লেবানন থেকে সীডার কাঠ এনেছে তোমার মাস্তুল করবে বলে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমার দাঁড় তৈরীর জন্য বাশান থেকে এনেছে ওক গাছ। <br><span class="br-ind"><br><span class="indent">&nbsp;</span></span>সাইপ্রাসের পাইন কাঠ দিয়ে তৈরী করেছে তোমার অন্তঃপুর, <br><span class="br-ind"><br><span class="indent">&nbsp;</span></span>সাজিয়ে দিয়েছে গজদন্তের সুশোভন কারুকার্যে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মিশরের সূচীশিল্পে শোভিত রেশমী বস্ত্রে তৈরী করেছে তোমার পাল, <br><span class="br-ind"><br><span class="indent">&nbsp;</span></span>বহুদূর থেকে চেনা যায় সহজেই। <br><span class="br-ind"><br><span class="indent">&nbsp;</span></span>তোমার আচ্ছাদন রচিত হয়েছে সাইপ্রাস দ্বীপের সূক্ষ্ম বেগুনী কাপড়ে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সীদোন ও আরবাদের লোকেরা টানত তোমার দাঁড়। <br><span class="br-ind"><br><span class="indent">&nbsp;</span></span>তোমার নাবিকেরা ছিল অত্যন্ত নিপুণ। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তরীর ছুতোর মিস্ত্রিরা ছিল বিবলসের সুশিক্ষিত নিপুণ শিল্পী। <br><span class="br-ind"><br><span class="indent">&nbsp;</span></span>সমুদ্রগামী প্রত্যেকটি বাণিজ্যতরীর বণিক তোমারই হাটে বেসাতি করত। <br></div>
<div class="v" id="v10"><span class="vn">10</span> <span class="br-p"><br><br></span>পারস্য, লিডিয়া ও লিবিয়ার সৈনিকেরা তোমার সৈন্যদলে কাজ করত। তারা তাদের ঢাল ও শিরস্ত্রাণ টাঙ্গিয়ে রাখত তোমার সৈন্য শিবিরে। এরাই তোমার জন্য গৌরব ও মর্যাদা জয় করে এনে ভূষিত করেছে তোমাকে।</div>
<div class="v" id="v11"><span class="vn">11</span> আরবাদের সেনানীরা রক্ষা করেছে তোমার নগর প্রাকার, গামাদের সেনানীরা রক্ষা করেছে তোমার সমূহ মিনার। তারা তোমার প্রাকারের গায়ে ঝুলিয়ে রেখেছে তাদের ঢাল। এরাই তোমায় করেছে রূপবতী।</div>
<div class="v" id="v12"><span class="vn">12</span> <span class="br-p"><br><br></span>স্পেনের সঙ্গে তুমি ব্যবসা-বাণিজ্য করতে, তোমার অতুল পণ্যের বিনিময়ে তুমি নিয়ে আসতে রূপো, লোহা, টিন আর সীসে।</div>
<div class="v" id="v13"><span class="vn">13</span> তোমার ব্যবসা চলত গ্রীস, তুবল ও মেশেকের সঙ্গে। তোমার পণ্যসম্ভারের বিনিময়ে নিয়ে আসতে ক্রীতদাস ও পেতলের বাসনপত্র।</div>
<div class="v" id="v14"><span class="vn">14</span> বেথ টোগারমা থেকে তোমার পণ্যের বিনিময়ে কিনে আনতে ঘোড়া, যুদ্ধের ঘোড়া আর খচ্চর।</div>
<div class="v" id="v15"><span class="vn">15</span> রোডস দ্বীপের লোকেরা তোমার সঙ্গে ব্যবসা-বাণিজ্য করত, সমুদ্রের উপকূলবর্তী দেশগুলির বহু লোক তোমায় গজদন্ত আর আবলুস কাঠ দিয়ে কিনে নিয়ে যেত তোমার পণ্যসম্ভার।</div>
<div class="v" id="v16"><span class="vn">16</span> সিরিয়ার লোকেরা কিনে নিয়ে যেত তোমার পণ্যসম্ভার, তোমার বহুতর উৎপাদিত দ্রব্য। বিনিময়ে মূল্য রূপে তারা দিন পান্না, চুণি, প্রবাল, মিহি রেশমী বস্ত্র, বেগুনী কাপড় এবং সূচীশিল্পমণ্ডিত বস্ত্রাদি।</div>
<div class="v" id="v17"><span class="vn">17</span> যিহুদীয়া তোমার পণ্যের বিনিময় মূল্যস্বরূপ দিত গম,<sup class="fnm"><a name="fnm1" href="#fn1">1</a></sup> মধু, জলপাই তেল এবং মশলা।</div>
<div class="v" id="v18"><span class="vn">18</span> দামাসকাসের লোকেরা তোমার পণ্য ও উৎপাদিত দ্রব্যসম্ভার কিনে নিয়ে যেত এবং মূল্যস্বরূপ দিয়ে যেত হেলবোনের সুরা এবং সাহার<sup class="fnm"><a name="fnm2" href="#fn2">2</a></sup> -এর পশম। তোমার পণ্যের বিনিময়ে তারা তোমাকে দিত পেটা লোহা আর মশলা।</div>
<div class="v" id="v20"><span class="vn">20</span> দেদান ঘোড়ার জিনের কাপড় দিয়ে কিনে নিয়ে যেত তোমার পণ্য।</div>
<div class="v" id="v21"><span class="vn">21</span> আরববাসীরা আর কেদরের দলপতিরা ছাগল, ভেড়া ও ভেড়ার বাচ্চা তোমায় যোগান দিত, বিনিময়ে নিয়ে যেত তোমার পণ্যসম্ভার,</div>
<div class="v" id="v22"><span class="vn">22</span> শেবা ও রামাহ্‌র বণিকেরা তোমার পণ্যের বিনিময়ে তোমাকে দিয়ে যেত মণিমাণিক, সোনা আর সেরা মশলা।</div>
<div class="v" id="v23"><span class="vn">23</span> হারাণ, কান্নেহ্ এবং এদনের সমস্ত শহর, শেবার বণিকেরা, অশুর এবং কিলমাদ্-এর সমস্ত শহরের সঙ্গে চলত তোমার ব্যবসা-বাণিজ্য।</div>
<div class="v" id="v24"><span class="vn">24</span> তারা তোমার কাছে বিক্রি করত দামী কাপড়, বেগুনী কাপড় এবং সূচের কারুকার্য করা কাপড়, রংবেরং-এর গালিচা, শক্ত মজবুত দড়ি এবং কাছি।</div>
<div class="v" id="v25"><span class="vn">25</span> মালবাহী জাহাজে বোঝাই করে কিনে নিয়ে যেত তোমার পণ্যসম্ভার। <span class="br-p"><br><br></span><span class="br-ind"><br><span class="indent">&nbsp;</span></span>হে টায়ার, তুমি ছিলে সমুদ্রের মাঝে যেন এক <br><span class="br-ind"><br><span class="indent">&nbsp;</span></span>বাণিজ্যতরী পরিপূর্ণ পণ্য সম্ভারে।<sup class="fnm"><a name="fnm3" href="#fn3">3</a></sup> <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তোমার মাঝি মাল্লারা যখন তোমায় নিয়ে এল মাঝ দরিয়ায় <br><span class="br-ind"><br><span class="indent">&nbsp;</span></span>সুদূর ভূখণ্ড থেকে ছুটে এল দারুণ পূবালী ঝড় চূরমান করে দিল তোমায়। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তোমার সমস্ত পণ্য সম্ভারের ঐশ্বর্য, <br><span class="br-ind"><br><span class="indent">&nbsp;</span></span>তোমার মাঝি-মাল্লা, লোক-লস্কর, নাবিক-কাপ্তান, <br><span class="br-ind"><br><span class="indent">&nbsp;</span></span>তোমার বাণিজ্যতরীর সমস্ত ছুতোর মিস্ত্রি এবং তোমার ব্যবসায়ী বণিকেরা, <br><span class="br-ind"><br><span class="indent">&nbsp;</span></span>তরীর সমস্ত সৈনিকেরা হারিয়ে গেল সাগরের বুকে <br><span class="br-ind"><br><span class="indent">&nbsp;</span></span>তীরখানি ভেঙ্গে যাবার সাথে সাথে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ডুবন্ত যাত্রীদের আকুল আর্তনাদ <br><span class="br-ind"><br><span class="indent">&nbsp;</span></span>সাগর উপকূল প্রতিধ্বনি তোলে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>প্রত্যেকটি তরী এখন পরিত্যক্ত <br><span class="br-ind"><br><span class="indent">&nbsp;</span></span>যাত্রীরা ফিরে গেচে উপকুলে। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তারা তোমার জন্য বুক ফাটা কান্নায় ভেঙ্গে পড়ে <br><span class="br-ind"><br><span class="indent">&nbsp;</span></span>তোমার শোকে তারা মাথায় ধুলো মাখে ছাই-এ গড়াগড়ি দেয়। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>তোমার শোকে তারা মস্তক মুণ্ডন করে বসন ছেড়ে পরে চট। <br><span class="br-ind"><br><span class="indent">&nbsp;</span></span>তারা যখন কাঁদে, হৃদয় তাদের বেদনায় মথিত হয়ে ওঠে। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তারা তোমার জন্য শোক গাথা উচ্চারণ করে, <br><span class="br-ind"><br><span class="indent">&nbsp;</span></span>টায়ারের সঙ্গে কার তুলনা চলে, <br><span class="br-ind"><br><span class="indent">&nbsp;</span></span>যে টায়ার আজ সলিল সমাধিতে চিরস্তব্ধ। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>যখন তোমার বাণিজ্যের পণ্যসম্ভার যেত দেশ-বিদেশে তখন তুমি <br><span class="br-ind"><br><span class="indent">&nbsp;</span></span>প্রতিটি জাতির প্রয়োজন মিটিয়েছ। <br><span class="br-ind"><br><span class="indent">&nbsp;</span></span>তোমার পণ্যসম্ভারের প্রাচুর্যে নৃপতিরা হয়েছে ঐশ্বর্যবান। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>এখন তুমি বিধ্বস্ত , চূর্ণবিচূর্ণ সমুদ্রবক্ষে, <br><span class="br-ind"><br><span class="indent">&nbsp;</span></span>সাগরের অতল গভীরে তুমি নিমজ্জিত <br><span class="br-ind"><br><span class="indent">&nbsp;</span></span>তোমার সমগ্র পণ্যসম্ভার ও তোমার নাবিকেরা <br><span class="br-ind"><br><span class="indent">&nbsp;</span></span>তোমারই সাথে অদৃশ্য হয়েছে সাগর গর্ভে। <br></div>
<div class="v" id="v35"><span class="vn">35</span> <span class="br-p"><br><br></span>উপকূলবাসী সকলে তোমার এই দুর্ভাগ্যের আকস্মিক আঘাতে বিমূঢ়, বিচলিত। এমনকি নৃপতিবৃন্দও আতঙ্কে বিহ্বল, তাদের মুখে ভীতির ছাপ সুস্পষ্ট।</div>
<div class="v" id="v36"><span class="vn">36</span> তুমি শেষ হয়ে গেলে চিরতরে! সারা পৃথিবীর মহাজনেরা ভীত,সন্ত্রস্ত এই কথা ভেবে যে তোমার মত দুর্ভাগ্য তাদের জন্যও অপেক্ষা করে আছ।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গম: হিব্রুতে দুটি অতিরিক্ত শব্দ আছে, যার অর্থ অস্পষ্ট।</div>
<div class="fn"><sup class="fnt"><a name="fn2" href="#fnm2">2</a></sup> সাহার: হিব্রুতে তিনটি অতিরিক্ত শব্দ আছে, যার অর্থ অস্পষ্ট।</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:730 18:11-19'><!--endraw 1-->প্রকা 18:11-19<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>