<html><head>
<meta http-equiv="Content-Type" content="text/html;charset=utf-8" />
<title>Ezek 31 &ndash; নবী যিহিষ্কেলের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 31);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিহিষ্কেলের পুস্তক</b> &ndash; <a href="Ezek_1.html">1</a> ... <a href="Ezek_29.html">29</a> <a href="Ezek_30.html">30</a> <b>31</b> <a href="Ezek_32.html">32</a> <a href="Ezek_33.html">33</a> ... <a href="Ezek_48.html">48</a> </div><hr>
<h1>Ezek 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সীডার বৃক্ষের সঙ্গে মিশরের তুলনা</h2><span class="vn">1</span> <span class="br-p"><br><br></span>আমাদের নির্বাসনের একাদশ বৎসরের তৃতীয় মাসের প্রথম দিনে প্রভু পরমেশ্বর আমাকে বললেন,</div>
<div class="v" id="v2"><span class="vn">2</span> হে মর্ত্যমানব, মিশররাজ ও তার সমগ্র প্রজাবৃন্দকে বল: তুমি কত শক্তিধর! কার সাথে আমি তোমার তুলনা দেব?</div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>তুমি লেবাননের সীডার বৃক্ষের মত, মনোরম<sup class="fnm"><a name="fnm1" href="#fn1">1</a></sup>, <br><span class="br-ind"><br><span class="indent">&nbsp;</span></span>ঘনছায়ায় ঘেরা তার শাখাগুলি, <br><span class="br-ind"><br><span class="indent">&nbsp;</span></span>মেঘচুম্বী তার উন্নত চূড়া। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তার বৃদ্ধির জন্য সেখানে ছিল অবারিত জলধারা, <br><span class="br-ind"><br><span class="indent">&nbsp;</span></span>তার পুষ্টির জন্য ছিল অন্তঃসলিলা স্রোতধারা। <br><span class="br-ind"><br><span class="indent">&nbsp;</span></span>এই বৃক্ষরাজি যেখানে জন্ম নিয়েছিল <br><span class="br-ind"><br><span class="indent">&nbsp;</span></span>সেই ভূমিতে জলসিঞ্চন করত তারা এবং বনভূমির <br><span class="br-ind"><br><span class="indent">&nbsp;</span></span>সমস্ত বৃক্ষের কাছে প্রেরণ করত স্রোতধারা। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>প্রচুর জলসিঞ্চন এই বৃক্ষটিকে <br><span class="br-ind"><br><span class="indent">&nbsp;</span></span>অন্যান্য বৃক্ষের চেয়ে করেছিল উচ্চতর। <br><span class="br-ind"><br><span class="indent">&nbsp;</span></span>তার শাখাগুলি হয়েছিল পুষ্ট ও সুবিস্তৃত। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তার শাখায় শাখায় পাখিরা বেঁধেছিল নীড় <br><span class="br-ind"><br><span class="indent">&nbsp;</span></span>তার ঘন শাখার আশ্রয়ে বন্যজন্তুরা শাবক প্রসব করত, <br><span class="br-ind"><br><span class="indent">&nbsp;</span></span>সারা পৃথিবীর জাতিবৃন্দ বাস করত তার আশ্রয়ে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কী অপরূপ সেই বৃক্ষ সুউন্নত, সুবিস্তৃত তার শাখাগুলি। <br><span class="br-ind"><br><span class="indent">&nbsp;</span></span>তার মূলগুলি মাটির গভীরে বয়ে চলা <br><span class="br-ind"><br><span class="indent">&nbsp;</span></span>স্রোতধারায় গিয়ে শাখা মেলেছে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ঈশ্বরের উদ্যানের কোন সীডার তার কাছে কিছুই নয় <br><span class="br-ind"><br><span class="indent">&nbsp;</span></span>এমন সুন্দর পল্লব শাখা কোন ফার গাছেরও নেই। <br><span class="br-ind"><br><span class="indent">&nbsp;</span></span>শাখায়-পল্লবে, রূপের সুষমায় এর সাথে কোন গাছেরই তুলনা চলে না। <br><span class="br-ind"><br><span class="indent">&nbsp;</span></span>ঈশ্বরের উদ্যানেরও কোন বৃক্ষ এমন অপরূপ নয়।<sup class="fnm"><a name="fnm2" href="#fn2">2</a></sup> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সুবিস্তৃত শাখা-প্রশাখায় আমিই তাকে অপরূপ সুন্দর করেছিলাম, <br><span class="br-ind"><br><span class="indent">&nbsp;</span></span>ঈশ্বরের উদ্যান, এদনের বৃক্ষরাজির কাছে সে ছিল ঈর্ষার পাত্র। <br></div>
<div class="v" id="v10"><span class="vn">10</span> <span class="br-p"><br><br></span>কাজেই এখন, আমি সর্বাধিপতি প্রভু তোমাকে বলব, এই মেঘচুম্বী বৃক্ষের অমোঘ নিয়তির কথা। উন্নত শীর্ষের জন্য সে অত্যন্ত গর্বিত হয়েছে,</div>
<div class="v" id="v11"><span class="vn">11</span> সেইজন্য তাকে আমি পরিত্যাগ করেছি, বিদেশী রাজশক্তির হাতে তাকে আমি তুলে দেব। সে সেই বৃক্ষকে তার শঠতার যোগ্য প্রাপ্যই দেবে।</div>
<div class="v" id="v12"><span class="vn">12</span> নির্মম বিদেশীরা তাকে ছেদন করে ফেলে রেখে যাবে। তার শাখা-প্রশাখা ও ছিন্ন পল্লব দেশের সর্বত্র পর্বত-উপত্যকায় পড়ে থাকবে। যে সমস্ত জাতি তার ছায়ায় বাস করতো, তারা চলে যাবে।</div>
<div class="v" id="v13"><span class="vn">13</span> পাখিরা এসে সেই পতিত বৃক্ষে বাসা বাঁধবে, বন্য জন্তুরা তার ডালে ডালে ঘুরে বেড়াবে।</div>
<div class="v" id="v14"><span class="vn">14</span> তাই এখন থেকে কোন বৃক্ষ সে যতই জলসিঞ্চিত হোক না কেন—আর কখনও অত উঁচু হতে পারবে না বা মেঘের সীমানা ছাড়িয়ে অত উঁচুতে মাথা তুলতেও পারবে না। মরণশীল মানুষের মতই মৃত্যু হবে তাদের অনিবার্য পরিণতি। মৃত্যুলোকে মৃতদের সাথে মিলিত হতে যাওয়াই হবে তাদের শেষ পরিণাম।</div>
<div class="v" id="v15"><span class="vn">15</span> <span class="br-p"><br><br></span>সর্বাধিপতি প্রভু এই কথা বলেনঃ ঐ বৃক্ষ যেদিন মৃত্যুলোকে গমন করবে, সেইদিন শোকের চিহ্নরূপে ভূগর্ভের জলস্রোতকে আমি রুদ্ধ করে দেব, রোধ করব নদীর উৎসমুখ, বন্ধ করে দেব ঝরণার প্রবাহ। কারণ বৃক্ষটি মারা গেছে। লেবাননের পর্বতমালার ওপর নেমে আসবে অন্ধকার, বনভূমির সমস্ত গাছপালা শুকিয়ে যাবে।</div>
<div class="v" id="v16"><span class="vn">16</span> যখন আমি তাকে মৃত্যুলোকে প্রেরণ করব, তখন তার পতনের ঘোর শব্দে জাতিবৃন্দ কেঁপে উঠবে। এদনের সমস্ত বৃক্ষ এবং লেবাননের জলসিঞ্চিত সমস্ত উৎকৃষ্ট বৃক্ষরাজি, যারা পাতালে চলে গেছে, তারা তার পতনে আনন্দিত হবে।</div>
<div class="v" id="v17"><span class="vn">17</span> তারাও তার সাথে মৃত্যুলোকে যাবে তাদের সঙ্গে মিলিত হতে, যারা আগেই চলে গেছে। এবং যারা তার আশ্রয়ে বাস করত তারা ছড়িয়ে পড়বে নানা জাতির<sup class="fnm"><a name="fnm3" href="#fn3">3</a></sup> মাঝে।</div>
<div class="v" id="v18"><span class="vn">18</span> <span class="br-p"><br><br></span>মিশররাজ ও তার প্রজাবৃন্দ হল সেই বৃক্ষ। এদনের বৃক্ষরাজি পর্যন্ত এক উচ্চ ও আকর্ষণীয় ছিল না। কিন্তু এখন, এদনের বৃক্ষরাজির মত সে চলে যাবে মৃতলোকে যুদ্ধে নিহত অধার্মিক লোকদের সঙ্গে মিলিত হতে। আমার এ কথা সুনিশ্চিত। সর্বাধিপতি প্রভু বলেছেন এ কথা।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু আসিরিয়া।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:10 2:9'><!--endraw 1-->আদি 2:9<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> নানা জাতির: সম্ভাব্য পাঠ: সকল জাতি। হিব্রু: অস্পষ্ট।</div>
</div>
<!-- PARSED ABOVE; EDITING MAY BREAK PARSER -->
</body></html>