<html><head>
<meta http-equiv="Content-Type" content="text/html;charset=utf-8" />
<title>Ezek 35 &ndash; নবী যিহিষ্কেলের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 35);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিহিষ্কেলের পুস্তক</b> &ndash; <a href="Ezek_1.html">1</a> ... <a href="Ezek_33.html">33</a> <a href="Ezek_34.html">34</a> <b>35</b> <a href="Ezek_36.html">36</a> <a href="Ezek_37.html">37</a> ... <a href="Ezek_48.html">48</a> </div><hr>
<h1>Ezek 35</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইদোমের প্রতি ঈশ্বরের দণ্ড</h2><span class="vn">1</span> <span class="br-p"><br><br></span>প্রভু পরমেশ্বর আমাকে বললেন,</div>
<div class="v" id="v2"><span class="vn">2</span> হে মর্ত্যমানব, ইদোম দেশকে ধিক্কার দাও।</div>
<div class="v" id="v3"><span class="vn">3</span> আমি সর্বাধিপতি প্রভু যে কথা বলি, জানিয়ে দাও সেই কথা সেখানকার অধিবাসীদের। তাদের বল: আমি তোমার শত্রু হে ইদোমের পর্বতরাজি! আমি তোমাকে বিধ্বস্ত এক পতিত স্থানে পরিণত করব।</div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>তোমার সমস্ত নগরীকে আমি ধ্বংসস্তূপের মধ্যে ফেলে দেব, <br><span class="br-ind"><br><span class="indent">&nbsp;</span></span>তুমি উচ্ছন্নে যাবে তখনই তুমি জানবে যে আমিই প্রভু পরমেশ্বর। <br></div>
<div class="v" id="v5"><span class="vn">5</span> <span class="br-p"><br><br></span>তুমি ছিলে ইসরায়েলের চির শত্রু। তার বিপদের দিনে তাকে তুমি হত্যাকারীদের মুখে ঠেলে দিয়েছ। ঠেলে দিয়েছ তাকে পাপের চরম বিচারের মুখে।</div>
<div class="v" id="v6"><span class="vn">6</span> অতএব, আমি সর্বাধিপতি প্রভু, সদাজাগ্রত ঈশ্বর, একথা যেমন সত্য—তেমনি একথাও ধ্রুব সত্য যে, মৃত্যুই তোমার অমোঘ নিয়তি, এর হাত থেকে তোমার নিস্তার নেই। তুমি নরহত্যার অপরাধে অপরাধী, নরহত্যা তোমাকে অনুসরণ করবে।</div>
<div class="v" id="v7"><span class="vn">7</span> ইদোমের পাহাড়ী দেশকে আমি বিধ্বস্ত পতিতভূমিতে পরিণত করব এবং সেখান দিয়ে যারা যাতায়াত করবে, তাদের প্রত্যেককে হত্যা করব।</div>
<div class="v" id="v8"><span class="vn">8</span> আমি সমস্ত গিরি-পর্বত শবে পূর্ণ করব এবং যুদ্ধে নিহতদের মৃতদেহে ঢেকে দেব সমস্ত পাহাড়-পর্বত, উপত্যকা।</div>
<div class="v" id="v9"><span class="vn">9</span> চিরদিনের জন্য আমি তোমাকে নির্জন ও পতিত ভূমিতে পর্যবসিত করব। তোমার শহর-নগরে কেউ আর বসবাস করবে না। তখনই তুমি জানবে যে আমিই প্রভু পরমেশ্বর।</div>
<div class="v" id="v10"><span class="vn">10</span> <span class="br-p"><br><br></span>তুমি বলেছিলে যে যিহুদা ও ইসরায়েল—এই দুটি জাতি তাদের দেশসহ তোমারই অধীন, তুমিই তাদের মালিক, যদিও আমি, প্রভু পরমেশ্বরই তাদের প্রকৃত ঈশ্বর।</div>
<div class="v" id="v11"><span class="vn">11</span> তাই, আমি সর্বাধিপতি প্রভু, সদাজাগ্রত ঈশ্বর, একথা যেমন সত্য, তেমনি একথাও ধ্রুব সত্য যে আমার প্রজাদের প্রতি তোমার ক্রোধ, তোমার ঈর্ষা ও তোমারই ঘৃণা দিয়ে তোমার প্রতিশোধ নেব। তারা জানবে যে তাদের প্রতি তোমরা যা করেছ তারই প্রতিশোধে আমি তোমাদের শাস্তি দিচ্ছি।</div>
<div class="v" id="v12"><span class="vn">12</span> তখনই তোমরা জানবে যে আমি প্রভু পরমেশ্বর, তোমাদের প্রচণ্ড ঘৃণাভরে বলতে শুনেছি যে ইসরায়েলের পাহাড়-পর্বত জনশূন্য। সেগুলি আত্মসাৎ করার জন্য তোমাদের দেওয়া হয়েছে।</div>
<div class="v" id="v13"><span class="vn">13</span> আমার বিরুদ্ধে তোমরা যে সব বড় বড় স্পর্ধার কথা বলেছ, সব আমি শুনেছি।</div>
<div class="v" id="v14"><span class="vn">14</span> <span class="br-p"><br><br></span>সর্বাধিপতি প্রভু বলেন, আমি তোমাকে এমন জনশূন্য পরিত্যক্ত স্থানে পরিণত করব যে সারা পৃথিবী তোমার পতনে উল্লাসিত হবে।</div>
<div class="v" id="v15"><span class="vn">15</span> ইসরায়েলের বিপর্যয়ে তুমি যে ভাবে উল্লসিত হয়েছিলে, তোমার নিজের দশাও ঠিক সেই রকমই হবে। সেইর-এর পর্বতমালা তথা সারা ইদোম ধ্বংস হয়ে যাবে। তখন সকলে জানবে যে আমিই প্রভু পরমেশ্বর।</div>
</div>
<!-- PARSED ABOVE; EDITING MAY BREAK PARSER -->
</body></html>