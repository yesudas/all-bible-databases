<html><head>
<meta http-equiv="Content-Type" content="text/html;charset=utf-8" />
<title>Ezek 39 &ndash; নবী যিহিষ্কেলের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 39);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিহিষ্কেলের পুস্তক</b> &ndash; <a href="Ezek_1.html">1</a> ... <a href="Ezek_37.html">37</a> <a href="Ezek_38.html">38</a> <b>39</b> <a href="Ezek_40.html">40</a> <a href="Ezek_41.html">41</a> ... <a href="Ezek_48.html">48</a> </div><hr>
<h1>Ezek 39</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>গোগের পরাজয়</h2><span class="vn">1</span> <span class="br-p"><br><br></span>সর্বাধিপতি প্রভু বললেন, হে মর্ত্যমানব, মেশেক ও তুবলের মুখ্য শাসক গোগকে ধিক্কার দাও। তাকে বল, আমি তার শত্রু।</div>
<div class="v" id="v2"><span class="vn">2</span> যতক্ষণ না সে ইসরায়েলের পর্বতমালার কাছে এসে পৌঁছায়, আমি তাকে এক নতুন পথে সুদূর উত্তর থেকে টেনে নিয়ে আসব।</div>
<div class="v" id="v3"><span class="vn">3</span> তারপর এক আঘাতে তার বাঁ হাত থেকে ধনুক এবং ডান হাত থেকে সমস্ত বাণ ফেলে দেব।</div>
<div class="v" id="v4"><span class="vn">4</span> সৈন্যবাহিনীসহ গোগ ও তার মিত্রপক্ষ ইসরায়েলের পার্বত্যভূমিতে মারা পড়বে। তাদের মৃতদেহ পাখি ও বন্যজন্তুর আহার হবে।</div>
<div class="v" id="v5"><span class="vn">5</span> খোলা মাঠের মধ্যে তারা মরবে। আমি, সর্বাধিপতি প্রভু এই কথা বলছি।</div>
<div class="v" id="v6"><span class="vn">6</span> মাগোগ দেশে আমি আগুন লাগিয়ে দেব। সমস্ত উপকুলবাসী, যারা নিরাপদে নির্বিঘ্নে বসবাস করে, তারা প্রত্যেকে জানবে যে আমিই প্রভু পরমেশ্বর।</div>
<div class="v" id="v7"><span class="vn">7</span> একথা সুনিশ্চিত, আমার প্রজা ইসরায়েল জানবে আমার পবিত্র নাম। আমার নামে কলঙ্ক লেপন করতে আমি আর দেব না, তখন সমস্ত জাতি জানবে যে আমিই প্রভু পরমেশ্বর, ইসরায়েলের পবিত্র ঈশ্বর।</div>
<div class="v" id="v8"><span class="vn">8</span> <span class="br-p"><br><br></span>সর্বাধিপতি প্রভু বললেন, যে দিনের কথা আমি বলেছি, সেই দিন আসবেই।</div>
<div class="v" id="v9"><span class="vn">9</span> ইসরায়েলের নগর-জনপদের অধিবাসীরা বাইরে গিয়ে পরিত্যক্ত অস্ত্র-শস্ত্র কুড়িয়ে এনে জ্বালানি করবে। তারা তীর, ধনুক, ঢাল, বর্শা-সড়কি-সব পোড়াবে এবং সাত বছর ধরে এতেই তাদের যথেষ্ট জ্বালানির কাজ চলবে।</div>
<div class="v" id="v10"><span class="vn">10</span> মাঠে জ্বালানি কাঠ কুড়াতে বা বনে-জঙ্গলে জ্বালানির জন্য গাছ কাটতে তাদের আর যেতে হবে না কারণ তাদের জ্বালানির জন্য পরিত্যক্ত যথেষ্ট অস্ত্র-শস্ত্র জমা করে রাখা আছে। যারা তাদের আক্রমণ করেছিল তারা আক্রান্ত হবে, যারা লুঠ করেছিল তারাই এবার লুন্ঠিত হবে। একথা সর্বাধিপতি প্রভু বলেছেন।</div>
<div class="v" id="v11"><h2>গোগের শেষকৃত্য</h2><span class="vn">11</span> <span class="br-p"><br><br></span>প্রভু পরমেশ্বর বললেন, যখন এইসব ঘটনা ঘটবে তখন ইসরায়েল দেশে মরুসাগরের<sup class="fnm"><a name="fnm1" href="#fn1">1</a></sup> পূর্ব দিকে পর্যটকদের উপত্যকায় আমি গোগকে একটি সমাধিস্থান দেব। গোগ ও তার সৈন্যবাহিনী সেখানে সমাহিত হবে এবং ঐ উপত্যকার নাম হবে ‘গোগের সৈন্যবাহিনীর উপত্যকা’।</div>
<div class="v" id="v12"><span class="vn">12</span> সমস্ত মৃতদেহ কবর দিয়ে দেশ পরিষ্কার করে তুলতে ইসরায়েলীদের সাত মাস লাগবে।</div>
<div class="v" id="v13"><span class="vn">13</span> তাদের কবর দেওয়ার কাজে দেশের প্রত্যেকটি লোক সাহায্য করবে এবং আমার বিজয়ের দিনটি তাদের কাছে স্মরণীয় হয়ে থাকবে। আমি, সর্বাধিপতি প্রভু এই কথা বললাম।</div>
<div class="v" id="v14"><span class="vn">14</span> সাত মাস কেটে গেলে কিছু লোককে মনোনীত করা হবে, যারা সারা দেশ ঘুরে ঘুরে খুঁজে দেখবে, কোথাও কোন মৃতদেহ তখনও পড়ে আছে কি না? সেগুলিকে খুঁজে এনে তারা কবর দেবে এবং এইভাবে দেশকে পরিষ্কার-পরিচ্ছন্ন করবে।</div>
<div class="v" id="v15"><span class="vn">15</span> সারা দেশে অনুসন্ধান চালাবার সময় প্রতিবারই তারা মানুষের অস্থি পাবে। সেই অস্থির পাশে তারা চিহ্ন করে রাখবে যাতে কবর খোঁড়ার কাজে নিযুক্ত লোকেরা সেই অস্থি তুলে নিয়ে গিয়ে ‘গোগের সৈন্যবাহিনীর উপত্যকা’য় কবর দিতে পারে। (</div>
<div class="v" id="v16"><span class="vn">16</span> এরা কাছেই একটি শহর থাকবে, সৈন্যবাহিনীর নামেই এর নামকরণ হবে।) এইভাবে দেশটি আবার শুচি-শুদ্ধ হয়ে উঠবে।</div>
<div class="v" id="v17"><span class="vn">17</span> <span class="br-p"><br><br></span>সর্বাধিপতি প্রভু আমাকে বললেন, হে মর্ত্যমানব, সমস্ত পশু-পাখিকে ডাক। আমি তাদের জন্য যে যজ্ঞের আয়োজন করেছি, চারিদিক থেকে তারা এসে জমা হোক, গ্রহণ করুক খাদ্য। ইসরায়েলের পর্বতমালায় অনুষ্ঠিত হবে মহাযজ্ঞ। এখানে তারা রক্ত ও মাংস দুই-ই খেতে পারে।<sup class="fnm"><a name="fnm2" href="#fn2">2</a></sup></div>
<div class="v" id="v18"><span class="vn">18</span> এখানে তারা খাবে সৈনিকদের মৃতদেহ এবং পান করবে পৃথিবীর অধিপতিদের রক্ত। গরু-ছাগল ভেড়ার মত, তারা সকলে নিহত হবে এখানে।</div>
<div class="v" id="v19"><span class="vn">19</span> বলির পশুর মত আমি যখন এদের হত্যা করব, তখন সমস্ত পশুপাখি পেটভরে চর্বি খাবে, আকন্ঠ রক্ত পান করে মাতাল হয়ে যাবে।</div>
<div class="v" id="v20"><span class="vn">20</span> আমার ভোজ সভায় তারা অশ্ব, অশ্বারোহী, সৈন্যবাহিনী ও যোদ্ধাদের মাংস প্রাণভরে খাবে। আমি, সর্বাধিপতি প্রভু এই কথা বললাম।</div>
<div class="v" id="v21"><h2>ইসরায়েলের পুনরুদ্ধার</h2><span class="vn">21</span> <span class="br-p"><br><br></span>প্রভু পরমেশ্বর বললেন, সমস্ত জাতিকে আমি দেখাব আমার মহিমার ঐশ্বর্য। তাদের দেখিয়ে দেব, কি ভাবে আমি আমার ন্যায়ের বিধান কার্যকরী করার জন্য ক্ষমতার ব্যবহার করে থাকি।</div>
<div class="v" id="v22"><span class="vn">22</span> ইসরায়েলীরা তখনই জানবে যে, আমিই তাদের প্রভু পরমেশ্বর।</div>
<div class="v" id="v23"><span class="vn">23</span> জাতিবৃন্দ জানবে যে ইসরায়েলীরা আমার অবমাননা করে যে অন্যায় করেছিল, তারই শাস্তিস্বরূপ তাদের নির্বাসনে যেতে হয়েছিল। আমি তাদের দিক থেকে মুখ ফিরিয়ে নিয়েছিলাম, শত্রুদের হাতে সমর্পণ করেছিলাম এবং যুদ্ধে তাদের নিহত হতে দিয়েছিলেন।</div>
<div class="v" id="v24"><span class="vn">24</span> তাদের দুষ্কর্ম ও অশুচিতার যোগ্য প্রাপ্যই তাদের দিয়েছিলাম এবং তাদের কাছ থেকে মুখ লুকিয়েছিলাম।</div>
<div class="v" id="v25"><span class="vn">25</span> <span class="br-p"><br><br></span>সর্বাধিপতি প্রভু বলেন, কিন্তু এবার যাকোবের বংশধর, ইসরায়েলী প্রজাদের প্রতি আমি কৃপা করব, আবার তাদের শ্রীবৃদ্ধি করব। আমার পবিত্র নামের মর্যাদা অক্ষুন্ন রাখব।</div>
<div class="v" id="v26"><span class="vn">26</span> তারা নিজেদের দেশে আবার নিরাপদে, শান্তিতে বসবাস করবে, কেউ আর তাদের হুমকি দিতে আসবে না। তখনই তারা আমাকে অবমাননা করায় প্রতারণার দায়ে কীভাবে অপদস্থ হয়েছিল—সেই লজ্জার স্মৃতি তাদের মন থেকে মুছে যাবে।</div>
<div class="v" id="v27"><span class="vn">27</span> আমি মহাপবিত্র—সর্বজাতির কাছে এ কথা সপ্রমাণ করার জন্যই আমি আমার প্রজাদের সমস্ত শত্রু দেশ থেকে ফিরিয়ে আনব।</div>
<div class="v" id="v28"><span class="vn">28</span> তখন আমার প্রজারা জানবে যে, আমিই প্রভু পরমেশ্বর। তারা একথা জানবে, যে আমিই তাদের নির্বাসনে পাঠিয়েছিলাম এবং আমিই ফিরিয়ে এনেছি তাদের আপন দেশে, একজনকেও ফেলে আসিনি।</div>
<div class="v" id="v29"><span class="vn">29</span> আমি ইসরায়েলী প্রজাদের উপর আমার আত্মা সঞ্চারিত করব, আর কোন দিন তাদের দিক থেকে মুখ ফিরিয়ে নেব না। আমি, সর্বাধিপতি প্রভু, এই কথা বললাম।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রুতে চারটি অতিরিক্ত শব্দ আছে, যার অর্থ অস্পষ্ট।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:730 19:17-18'><!--endraw 1-->প্রকা 19:17-18<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>