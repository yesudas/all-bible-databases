<html><head>
<meta http-equiv="Content-Type" content="text/html;charset=utf-8" />
<title>Ezek 4 &ndash; নবী যিহিষ্কেলের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 4);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিহিষ্কেলের পুস্তক</b> &ndash; <a href="Ezek_1.html">1</a> <a href="Ezek_2.html">2</a> <a href="Ezek_3.html">3</a> <b>4</b> <a href="Ezek_5.html">5</a> <a href="Ezek_6.html">6</a> ... <a href="Ezek_48.html">48</a> </div><hr>
<h1>Ezek 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেম নগরীর প্রতীকী অবরোধ</h2><span class="vn">1</span> <span class="br-p"><br><br></span>ঈশ্বর বললেনঃ হে মর্ত্যমানব, একটা মাটির ফলক নিয়ে এস। তার উপরে জেরুশালেমের ছবি আঁক।</div>
<div class="v" id="v2"><span class="vn">2</span> তারপর অবরোধের ঘটনা দেখানোর জন্য তার চারিদিকে পরিখা, বুরুজ (মাটির উঁচু ঢিবি), শিবির এবং প্রাচীর ভাঙ্গার যন্ত্রপাতি আঁক।</div>
<div class="v" id="v3"><span class="vn">3</span> এবার একটা লোহার পাত নিয়ে তোমার ও জেরুশালেমের ছবির মাঝখানে প্রাচীরের মত স্থাপন কর এবং তার দিকে মুখ করে থাক। এতে বোঝা যাবে, নগর অবরুদ্ধ হয়েছে, তুমিই যেন তার অবরোধকারী। ইসরায়েল জাতির কাছে এ হবে প্রতীক চিহ্ন।</div>
<div class="v" id="v4"><span class="vn">4</span> <span class="br-p"><br><br></span>এবার বাঁ দিকে কাত হয়ে শোও। আমি তোমার উপর ইসরায়েল জাতির অপরাধ বর্তাব। 390 দিন তুমি সেইভাবেই থাকবে এবং তাদের অপরাধের এক একটি বছরের জন্য এক একটি দিন দণ্ডভোগ করবে।</div>
<div class="v" id="v6"><span class="vn">6</span> এই পর্ব শেষ হলে তুমি ডান দিকে ফিরে শোবে। এবার তোমাকে যিহুদীয়ার অপরাধের জন্য চল্লিশ দিন দণ্ডভোগ করতে হবে। তাদের জন্য দণ্ডভোগের একটি বছর হবে একটি দিনের সমান।</div>
<div class="v" id="v7"><span class="vn">7</span> <span class="br-p"><br><br></span>জেরুশালেমের অবরোধের চিত্রের দিকে চেয়ে থাক। নগরীর দিকে মুষ্টিবদ্ধ হাত আন্দোলিত কর এবং নগরীর বিরুদ্ধে ভবিষ্যদ্বাণী কর।</div>
<div class="v" id="v8"><span class="vn">8</span> অবরোধের পালা শেষ না হওয়া পর্যন্ত আমি তোমাকে বেঁধে রাখব যাতে তুমি পাশ ফিরতে না পার।</div>
<div class="v" id="v9"><span class="vn">9</span> <span class="br-p"><br><br></span>এবার কিছু গম, যব, মাষকলাই, মুসুরী, জোয়ার-বাজরার আটা নিয়ে একসঙ্গে মেখে রুটি তৈরী কর। যখন তুমি 390 দিন ধরে বাঁ দিকে কাত হয়ে শুয়ে থাকবে তখন এই-ই হবে তোমার আহার্য।</div>
<div class="v" id="v10"><span class="vn">10</span> সারাদিনে কুড়ি শেকেল<sup class="fnm"><a name="fnm1" href="#fn1">1</a></sup> ওজনের রুটি তোমার জন্য বরাদ্দ হবে</div>
<div class="v" id="v11"><span class="vn">11</span> এবং জল খাবে এক হিনের ছয়ভাগের এক ভাগ<sup class="fnm"><a name="fnm2" href="#fn2">2</a></sup>।</div>
<div class="v" id="v12"><span class="vn">12</span> মানুষের শুকনো বিষ্ঠা দিয়ে আগুন জ্বেলে তুমি রুটি তৈরী করে খাবে। এমন জায়গায় এ কাজ করবে যেন সবাই তোমায় দেখতে পায়।</div>
<div class="v" id="v13"><span class="vn">13</span> <span class="br-p"><br><br></span>ইসরায়েল জাতিকে আমি যখন নানা দেশে ছড়িয়ে দেব তখন তাদের এমনি অশুচি ও শাস্ত্র বিরুদ্ধভাবে খাওয়া-দাওয়া করতে হবে।</div>
<div class="v" id="v14"><span class="vn">14</span> <span class="br-p"><br><br></span>আমি তখন বললাম: হে প্রভু পরমেশ্বর, এভাবে আমি নিজেকে অশুচি করতে পারব না। শিশুকাল থেকে আমি কখনও মরা জন্তু বা অন্য পশুর মারা জন্তুর মাংস খাইনি। অশুচি কোন খাবার আমি কোনদিন খাইনি।</div>
<div class="v" id="v15"><span class="vn">15</span> <span class="br-p"><br><br></span>ঈশ্বর তখন বললেনঃ ঠিক আছে। তাহলে গোবরের ঘুঁটের আগুনে রুটি তৈরী করে খাওয়ার অনুমতি আমি তোমায় দিলাম।</div>
<div class="v" id="v16"><span class="vn">16</span> <span class="br-p"><br><br></span>শোন মর্ত্যমানব, জেরুশালেমে খাবারের যোগান আমি বন্ধ করে দেব। সেখানকার মানুষ দুর্দশায় জর্জরিত হবে। ভয়ে, সংশয়ে রুটি, জল মেপে মেপে খাবে।</div>
<div class="v" id="v17"><span class="vn">17</span> তারপর একসময় তাদের খাদ্য পানীয় সব শেষ হয়ে যাবে। হতাশায় তারা বিমূঢ় হয়ে পড়বে। পাপের ফলে এমনি করে একদিন তারা শুকিয়ে মরে যাবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> বর্তমান হিসাব:230 গ্রাম।</div>
<div class="fn"><sup class="fnt"><a name="fn2" href="#fnm2">2</a></sup> বর্তমান হিসাব: 0:6 লিটার অথবা 2 পেয়ালা।</div>
</div>
<!-- PARSED ABOVE; EDITING MAY BREAK PARSER -->
</body></html>