<html><head>
<meta http-equiv="Content-Type" content="text/html;charset=utf-8" />
<title>Ezek 40 &ndash; নবী যিহিষ্কেলের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 40);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিহিষ্কেলের পুস্তক</b> &ndash; <a href="Ezek_1.html">1</a> ... <a href="Ezek_38.html">38</a> <a href="Ezek_39.html">39</a> <b>40</b> <a href="Ezek_41.html">41</a> <a href="Ezek_42.html">42</a> ... <a href="Ezek_48.html">48</a> </div><hr>
<h1>Ezek 40</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মন্দিরের ভবিষ্যৎ সম্পর্কে দর্শন</h2><h2>(<b>330 40:1-48:35</b>)</h2><h2>দ্রষ্টা নবী যিহিষ্কেলকে জেরুশালেমে আনয়ন</h2><span class="vn">1</span> <span class="br-p"><br><br></span>আমাদের নির্বাসনে যাওয়ার পঁচিশ বছর পরের কথা। সেদিন ছিল নববর্ষের দশম দিন। আজ থেকে চোদ্দ বছর আগে এই দিনেই জেরুশালেম অধিকৃত হয়েছিল। সেই দিন আমি প্রভু পরমেশ্বরের তেজদীপ্ত প্রত্যক্ষ উপস্থিতি অনুভব করলাম।</div>
<div class="v" id="v2"><span class="vn">2</span> দিব্যদর্শনে তিনি আমাকে ইসরায়েল দেশে নিয়ে গেলেন এবং একটি উঁচু পর্বতের উপরে আমাকে রাখলেন। আমি দেখলাম, সামনে<sup class="fnm"><a name="fnm1" href="#fn1">1</a></sup> অনেক ঘর-বাড়ি রয়েছে, শহরের মত দেখাচ্ছে।<sup class="fnm"><a name="fnm2" href="#fn2">2</a></sup></div>
<div class="v" id="v3"><span class="vn">3</span> তিনি আমাকে আরও কাছে নিয়ে এলেন। আমি দেখলাম, একটি মানুষ। দেহ তাঁর মাজা পেতলের মত চক্‌চক্‌ করছে। তাঁর হাতে রয়েছে একটি গজ ফিতে আর একটি মাপকাঠি। তিনি দাঁড়িয়ে আছেন দেউড়ির পাশে।<sup class="fnm"><a name="fnm3" href="#fn3">3</a></sup></div>
<div class="v" id="v4"><span class="vn">4</span> <span class="br-p"><br><br></span>তিনি আমাকে বললেন, হে মর্ত্যমানব, লক্ষ্য কর। মন দিয়ে শোন এবং যা কিছু আমি তোমাকে দেখাচ্ছি, সব গভীর মনোযোগ দিয়ে দেখ কারণ এই জন্যই আমি তোমাকে এখানে এনেছি। যা তুমি দেখবে, সব ইসরায়েলীদের গিয়ে বলবে।</div>
<div class="v" id="v5"><h2>পূর্ব দ্বার</h2><span class="vn">5</span> <span class="br-p"><br><br></span>আমি দেখলাম, মন্দিরের চারিদিকে রয়েছে একটি দেওয়াল। সেই মানুষটি তাঁর ছ-হাত লম্বা মাপকাঠি দিয়ে দেওয়ালটা মাপলেন।<sup class="fnm"><a name="fnm4" href="#fn4">4</a></sup> দেওয়ালটি ছিল ছহাত উঁচু আর ছহাত পুরু।<sup class="fnm"><a name="fnm5" href="#fn5">5</a></sup></div>
<div class="v" id="v6"><span class="vn">6</span> তারপর তিনি গেলেন পূর্বদিকের দেউড়িতে। সিঁড়ি দিয়ে উঠে একেবারে উপরের প্রবেশ পথটা মাপলেন, তার দেওয়াল ছহাত পুরু।</div>
<div class="v" id="v7"><span class="vn">7</span> সেটি পেরিয়ে দেখলাম, একটি অলিন্দ। অলিন্দের দুদিকে ছিল তিনটি করে ঘর। প্রত্যেকটি ঘর দৈর্ঘ্যে প্রস্থে ছ-হাত করে—একেবারে চারকোণা। ঘরের মাঝখানের দেওয়ালগুলি ছিল পাঁচ হাত পুরু। এই ঘরগুলির পরে ছিল ছ-হাত লম্বা আর একটা অলিন্দ, সেটা শেষ হয়েছে একটা বড় ঘরের কাছে গিয়ে। ঘরের মুখ মন্দিরের দিকে।</div>
<div class="v" id="v8"><span class="vn">8</span> তিনি ঘরটি মাপলেন। দেখা গেল, ঘরটি প্রস্থে আট হাত। এটি ছিল দেউড়ির শেষ প্রান্তে। এর পরেই মন্দির। এর অপর প্রান্ত যে দেওয়ালের কাছে গিয়ে শেষ হয়েছে সেই দেওয়ালগুলির দুহাত পুরু।</div>
<div class="v" id="v10"><span class="vn">10</span> (অলিন্দের দুপাশের কামরাগুলি ছিল একই মাপের এবং দুই কামরার মাঝখানের দেওয়ালগুলিও ছিল একই মাপের।)</div>
<div class="v" id="v11"><span class="vn">11</span> <span class="br-p"><br><br></span>তারপর সেই মানুষটি প্রবেশ পথের অলিন্দ মাপলেন, প্রস্থে হল তেরো হাত এবং দেউড়ির প্রস্থ দশ হাত।</div>
<div class="v" id="v12"><span class="vn">12</span> প্রহরীদের প্রত্যেকটি ঘরের সামনে একহাত উঁচু ও একহাত পুরু দেওয়াল ছিল। (ঘরগুলি ছিল দৈর্ঘ্যে-প্রস্থে ছ-হাত।)</div>
<div class="v" id="v13"><span class="vn">13</span> তারপর তিনি মাপলেন এক একটি ঘরের পিছনের দেওয়াল থেকে অলিন্দের বিপরীত দিকের ঘরের পিছনের দেওয়ালের দূরত্ব। মেপে হল পঁচিশ হাত।</div>
<div class="v" id="v14"><span class="vn">14</span> একেবারে শেষের দিকে ছিল একটি ঘর, তার পরেই প্রাঙ্গণ। এই ঘরটি তিনি মাপলেন, ঘরটির প্রস্থ ছিল কুড়ি হাত।<sup class="fnm"><a name="fnm6" href="#fn6">6</a></sup></div>
<div class="v" id="v15"><span class="vn">15</span> বাইরের সদর দেউড়ির প্রবেশপথ থেকে শুরু করে ভিতরের শেষ কামরাটি পর্যন্ত সবশুদ্ধ দৈর্ঘ্য ছিল পঞ্চাশ হাত।</div>
<div class="v" id="v16"><span class="vn">16</span> সবগুলি কামরার পিছনের বাইরের দিকের দেওয়ালে জানালা বসান ছিল, আবার দুই ঘরের মাঝখানেও জানালা বসান ছিল। অলিন্দের ভিতরের দিকের দেওয়ালে খেজুর গাছ খোদাই করা ছিল।</div>
<div class="v" id="v17"><h2>বহিরঙ্গণ</h2><span class="vn">17</span> <span class="br-p"><br><br></span>সেই মানুষটি আমাকে সদর দেউড়ি দিয়ে ভিতরে উঠোনে নিয়ে গেলেন। সেখানে বাইরের দেওয়ালের গায়ে লাগোয়া ত্রিশটি কামরা ছিল। কামরাগুলির সামনের কিছুটা জায়গা ছিল পাথর-বাঁধান।</div>
<div class="v" id="v18"><span class="vn">18</span> বাঁধান অংশটি উঠোনের দিকে বাড়ানো ছিল। ভিতরের উঠোনের চেয়ে বাইরের এই উঠোনটা ছিল নীচু।</div>
<div class="v" id="v19"><span class="vn">19</span> <span class="br-p"><br><br></span>সেইখানে ছিল আর একটি প্রবেশপথ, সেটি দিয়ে ভিতরের প্রাঙ্গণে যাওয়া যায়। তিনি বাইরের সদর দেউড়ি থেকে ভিতরের দেউড়ি পর্যন্ত দূরত্ব মাপলেন। দূরত্ব হল একশো হাত।<sup class="fnm"><a name="fnm7" href="#fn7">7</a></sup></div>
<div class="v" id="v20"><h2>উত্তর দ্বার</h2><span class="vn">20</span> <span class="br-p"><br><br></span>তারপর সেই মানুষটি উত্তরের সদর দেউড়ি থেকে যে পথটি বাইরের প্রাঙ্গণে এসে পৌঁছেছে, সেই পথটি মাপলেন।</div>
<div class="v" id="v21"><span class="vn">21</span> সেখানেও প্রহরীদের জন্য অলিন্দের দুপাশে মুখোমুখি তিনটি করে কামরা। কামরাগুলির মাঝখানের দেওয়াল ও প্রবেশ কক্ষের মাপ পূর্বদ্বারের মতই একই মাপের। সদর দেউড়ি থেকে প্রবেশ পথটির দৈর্ঘ্য পঞ্চাশ হাত এবং প্রস্থে পঁচিশ হাত।</div>
<div class="v" id="v22"><span class="vn">22</span> প্রবেশ কক্ষ, জানালা এবং খেজুর গাছ খোদাই করা দেওয়াল ইত্যাদি সবই অবিকল পূর্বদ্বারের মত। এখানে সদর দেউড়ি পর্যন্ত সাত ধাপ সিঁড়ি এবং প্রবেশকক্ষটি রয়েছে একেবারে শেষে, উঠোনের দিকে তার মুখ।</div>
<div class="v" id="v23"><span class="vn">23</span> উত্তরের এই সদর দেউড়ির পথ দিয়ে উঠোন পেরিয়ে অন্দরের উঠোনে যাবার আর একটি দেউড়ি পর্যন্ত সমস্ত মাপ পূর্বদ্বারের মাপের মতই। ঐ মানুষটি দুটি দেউড়ির মাঝখানের পথটি মাপলেন। মাপা হল একশো হাত।</div>
<div class="v" id="v24"><h2>দক্ষিণ দ্বার</h2><span class="vn">24</span> <span class="br-p"><br><br></span>তারপর তিনি আমাকে নিয়ে গেলেন দক্ষিণ দিকে। সেখানে দেখলাম আর একটি দেউড়ি। তিনি তার ভিতরের দেওয়াল এবং প্রবেশ কক্ষটি মাপলেন। তার দৈর্ঘ্য পঞ্চাশ হাত, প্রস্থ পঁচিশ হাত। অন্যগুলির মত সেটারও একই মাপ হল।</div>
<div class="v" id="v25"><span class="vn">25</span> এই দেউড়ির ঘরগুলিতেও অন্য ঘরগুলির মত জানালা ছিল।</div>
<div class="v" id="v26"><span class="vn">26</span> এখানেও সাত ধাপের একটি সিঁড়ি রয়েছে ভিতরের উঠোনে যাবার দুয়ার পর্যন্ত এবং উঠোনমুখী বড় একটি কামরা রয়েছে শেষপ্রান্তে। অলিন্দের মুখোমুখি ভিতরের দেওয়ালের গায়ে খেজুর গাছ খোদাই করা রয়েছে।</div>
<div class="v" id="v27"><span class="vn">27</span> এখানেও ভিতরের উঠোনে যাবার জন্য একটি দেউড়ি আছে। মানুষটি দ্বিতীয় দেউড়ির দূরত্ব মাপলেন, মাপ হল একশো হাত।</div>
<div class="v" id="v28"><h2>ভিতরের উঠোনঃ দক্ষিণ দেউড়ি</h2><span class="vn">28</span> <span class="br-p"><br><br></span>মানুষটি আমাকে দক্ষিণ দেউড়ি দিয়ে ভিতরের উঠোনে নিয়ে গেলেন। এই প্রবেশ পথটিও তিনি মাপলেন। দেখা গেল, এটির দূরত্বও বাইরের প্রাচীরের দেউড়ির পথের সমান।</div>
<div class="v" id="v29"><span class="vn">29</span> এখানকার প্রহরীদের কামরা, প্রবেশ কক্ষ এবং ভিতরের দেওয়ালের মাপ অন্যদিকের মত একই। এই প্রবেশ দ্বারের ঘরগুলিতে জানালা ছিল। এখানকার সবশুদ্ধ মাপ ছিল দৈর্ঘ্যে পঞ্চাশ হাত ও প্রস্থে পঁচিশ হাত।</div>
<div class="v" id="v31"><span class="vn">31</span> এখানেও উঠোনমুখী প্রবেশকক্ষ, খেজুর গাছ খোদাই করা দেওয়াল আছে এবং এই দেউড়িতে উঠে গেছে আট ধাপের একটি সিঁড়ি।</div>
<div class="v" id="v32"><h2>ভিতরের উঠোনঃ পূর্ব দ্বার</h2><span class="vn">32</span> <span class="br-p"><br><br></span>তিনি আমাকে পূর্বদ্বার দিয়ে নিয়ে গেলেন ভিতরের উঠোনে। প্রবেশ পথটি তিনি মাপলেন, এরও মাপ অন্যগুলির সমান।</div>
<div class="v" id="v33"><span class="vn">33</span> এখানকার প্রহরীদের কক্ষ, প্রবেশ কক্ষ, ঘরের ভিতরের দেওয়াল—সবকিছুরই মাপ অন্য দেউড়ির ঘরগুলির সমান। সেখানে চারিদিকে আছে জানালা এবং প্রবেশ কক্ষটিতেও জানলা আছে। এরও মোট দৈর্ঘ্য পঞ্চাশ হাত এবং প্রস্থ পঁচিশ হাত।</div>
<div class="v" id="v34"><span class="vn">34</span> প্রবেশকক্ষটির মুখ বাইরের উঠোনের দিকে। অলিন্দের দেওয়ালগুলির গায়ে খেজুর গাছ খোদাই করা, প্রবেশ মুখ পর্যন্ত আট ধাপের একটি সিঁড়ি উঠে গেছে।</div>
<div class="v" id="v35"><h2>ভিতরের উঠোনঃ উত্তর দ্বার</h2><span class="vn">35</span> <span class="br-p"><br><br></span>এরপর তিনি আমাকে নিয়ে গেলেন উত্তর দ্বারে। এটিও মাপা হল এবং অন্যগুলির মত এর মাপও একই হল।</div>
<div class="v" id="v36"><span class="vn">36</span> অন্যগুলির মত এখানেও আছে প্রহরীকক্ষ, অলিন্দের সুসজ্জিত দেওয়াল, একটি প্রবেশকক্ষ এবং চারিদিকে জানালা। এর মোট দৈর্ঘ্য পঞ্চাশ হাত এবং প্রস্থ পঁচিশ হাত।</div>
<div class="v" id="v37"><span class="vn">37</span> প্রবেশকক্ষটির<sup class="fnm"><a name="fnm8" href="#fn8">8</a></sup> মুখ বাইরের উঠোনের দিকে। আট ধাপের একটি সিঁড়ি দেউড়ির দিকে উঠে গেছে।</div>
<div class="v" id="v38"><h2>উত্তর দ্বারের কাছে ইমারত</h2><span class="vn">38</span> <span class="br-p"><br><br></span>বাইরের প্রাঙ্গণে উত্তর দিকের ভিতরের দেউড়িতে প্রবেশকক্ষ সংলগ্ন একটি দরজা ছিল। দরজাটি খুললেই পাওয়া যাবে উঠোনমুখী একটি বড় ঘর। ঘরটিতে বলি দেওয়া পশুদের হোমের জন্য ধোয়া হত।</div>
<div class="v" id="v39"><span class="vn">39</span> এই বড় ঘরটিতে চারটি টেবিল ছিল। ঘরের ভিতরে রাখা দুদিকে দুটো করে টেবিলে হোমবলি, পাপাস্খলন বলি ও মানত পূরণের বলির পশু বধ করা হত।</div>
<div class="v" id="v40"><span class="vn">40</span> ঘরের বাইরে ঐ রকমই আরো চারটি টেবিল উত্তর দেউড়িতে প্রবেশ পথের দুদিকে দুটো করে রাখা আছে।</div>
<div class="v" id="v41"><span class="vn">41</span> সেখানে সবশুদ্ধ আটটা টেবিল ছিল। বলির পশুদের এগুলির উপরেই বধ করা হত। চারটে টেবিল ছিল ভিতরে আর চারটে ছিল বাইরে উঠোনে।</div>
<div class="v" id="v42"><span class="vn">42</span> সংলগ্ন কক্ষটিতে যে চারটি টেবিল ছিল, তার উপরে হোমবলি উৎসর্গ করে নৈবেদ্য প্রস্তুত করার জন্য রাখা আছে। সেগুলি পাথর কেটে তৈরী করা হয়েছিল। টেবিলগুলো উচ্চতায় এক হাত এবং উপরের অংশটা দৈর্ঘ্যে-প্রস্থে দেড় হাত। বলির পশু বধ করার সমস্ত হাতিয়ার এই টেবিলগুলোর উপরে রাখা আছে।</div>
<div class="v" id="v43"><span class="vn">43</span> টেবিলের চারিদিক এক বিঘৎ উঁচু করে ঘেরা। ঐ টেবিলে রাখা হবে হোমের জন্য বলির মাংস<sup class="fnm"><a name="fnm9" href="#fn9">9</a></sup>।</div>
<div class="v" id="v44"><span class="vn">44</span> <span class="br-p"><br><br></span>তারপর তিনি আমাকে নিয়ে গেলেন ভিতরের উঠোনে। সেখানে ভিতরের দেউড়ির মুখে রয়েছে দুটো ঘর। উত্তরের দেউড়ির পাশে দক্ষিণমুখী একটা ঘর, দক্ষিণ দেউড়ির পাশে উত্তরমুখী আর একটা ঘর<sup class="fnm"><a name="fnm10" href="#fn10">10</a></sup>।</div>
<div class="v" id="v45"><span class="vn">45</span> তিনি আমাকে বললেন, দক্ষিণমুখী ঘরটাতে মন্দিরের তত্ত্বাবধায়ক পুরোহিতেরা থাকবে,</div>
<div class="v" id="v46"><span class="vn">46</span> আর উত্তরমুখী ঘরটাতে বেদীর সেবায়েতরা থাকবে। সমস্ত পুরোহিতই হবে সাদোকের বংশধর। লেবী গোষ্ঠীর মধ্যে শুধু তারাই হবে প্রভু পরমেশ্বরের সামনে গিয়ে তাঁর সেবা করার অধিকারী।</div>
<div class="v" id="v47"><h2>ভিতরের প্রাঙ্গণ ও মন্দির</h2><span class="vn">47</span> <span class="br-p"><br><br></span>তিনি ভিতরের উঠোনটা মাপলেন। এটি ছিল সমভূজ চতুষ্কোণ, দৈর্ঘ্যে-প্রস্থে সমান একশো হাত। মন্দিরটি ছিল পশ্চিমদিকে, তার সামনে ছিল বেদী।</div>
<div class="v" id="v48"><span class="vn">48</span> তারপর তিনি আমাকে নিয়ে গেলেন মন্দিরের প্রবেশ কক্ষে। কক্ষটির মাপ নিলেন তিনি। তার মাপ ছিল ভিতরের দিকে পাঁচ হাত আর পাশের দিকে চোদ্দ হাত<sup class="fnm"><a name="fnm11" href="#fn11">11</a></sup>। দুপাশে তিন হাত পুরু দেওয়াল।</div>
<div class="v" id="v49"><span class="vn">49</span> প্রবেশ কক্ষে যাবার জন্য একটি সিঁড়ি রয়েছে। তার দশটা ধাপ। প্রবেশকক্ষটি কুড়ি হাত লম্বা এবং বারো হাত চওড়া। প্রবেশ পথের দুদিকে রয়েছে দুটি থাম।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> প্রাচীন অনুবাদ: সামনে। হিব্রু: দক্ষিণে।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:730 21:10'><!--endraw 1-->প্রকা 21:10<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:730 11:1'><!--endraw 1-->প্রকা 11:1<!--raw 1 bo --></a><!--endraw 1-->; <!--raw 1 bo --><a href='B:730 21:15'><!--endraw 1-->21:15<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> এক হাত বলতে-এক হাত চার আঙ্গুল বোঝান হচ্ছে।</div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:110 6:1-38'><!--endraw 1-->১ রাজা 6:1-38<!--raw 1 bo --></a><!--endraw 1-->; <!--raw 1 bo --><a href='B:140 3:1-9'><!--endraw 1-->২ বংশা 3:1-9<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> 14 পদ: হিব্রু অস্পষ্ট।</div>
<div class="fn"><sup class="fnt"><a name="fn7" href="#fnm7">7</a></sup> হিব্রুতে দুটি অতিরিক্ত শব্দ আছে। তার অর্থ অস্পষ্ট।</div>
<div class="fn"><sup class="fnt"><a name="fn8" href="#fnm8">8</a></sup> কোন কোন অনুবাদে প্রবেশ কক্ষ। হিব্রু: ভেতরের দেওয়াল।</div>
<div class="fn"><sup class="fnt"><a name="fn9" href="#fnm9">9</a></sup> 43 পদ-হিব্রু অস্পষ্ট।</div>
<div class="fn"><sup class="fnt"><a name="fn10" href="#fnm10">10</a></sup> একটি প্রাচীন অনুবাদ: তারপর…আর একটা ঘর। 44 পদহিব্রু অস্পষ্ট।</div>
<div class="fn"><sup class="fnt"><a name="fn11" href="#fnm11">11</a></sup> একটি প্রাচীন অনুবাদ: চোদ্দ হাচ। হিব্রুতে: এই কথাগুলি নাই।</div>
</div>
<!-- PARSED ABOVE; EDITING MAY BREAK PARSER -->
</body></html>