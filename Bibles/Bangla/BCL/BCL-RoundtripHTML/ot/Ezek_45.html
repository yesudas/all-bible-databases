<html><head>
<meta http-equiv="Content-Type" content="text/html;charset=utf-8" />
<title>Ezek 45 &ndash; নবী যিহিষ্কেলের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 45);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিহিষ্কেলের পুস্তক</b> &ndash; <a href="Ezek_1.html">1</a> ... <a href="Ezek_43.html">43</a> <a href="Ezek_44.html">44</a> <b>45</b> <a href="Ezek_46.html">46</a> <a href="Ezek_47.html">47</a> <a href="Ezek_48.html">48</a> </div><hr>
<h1>Ezek 45</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দেশের উপর প্রভু পরমেশ্বরের অধিকারের অংশ</h2><span class="vn">1</span> <span class="br-p"><br><br></span>দেশের ভূমি বিভাজন করে প্রত্যেক গোষ্ঠীকে এক একটি অংশ দেবার সময় প্রভু পরমেশ্বরের উদ্দেশে একটি অংশ উৎসর্গ করতে হবে। এই অংশটির দৈর্ঘ্য হবে পঁচিশ হাজার হাত এবং প্রস্থ হবে পঁচিশ হাজার হাত। সমগ্র এলাকাটি পবিত্ররূপে চিহ্নিত হবে।</div>
<div class="v" id="v2"><span class="vn">2</span> এই পবিত্র এলাকার মধ্যে মন্দিরের জন্য থাকবে একটি চতুষ্কোণ ভূমি যার চারদিকই হবে দৈর্ঘ্যে-প্রস্থে পাঁচশো হাত। এর চারিদিক ঘিরে থাকবে পঞ্চাশ হাত চওড়া খোলা জায়গা।</div>
<div class="v" id="v3"><span class="vn">3</span> এলাকাটির মধ্যে দৈর্ঘ্যে পঁচিশ হাজার হাত এবং প্রস্থে দশ হাজার হাত জায়গা মেপে আলাদা করে নিতে হবে। এখানেই নির্মিত হবে মন্দির—পবিত্রতম স্থান।</div>
<div class="v" id="v4"><span class="vn">4</span> এটি হবে দেশের মধ্যে পুণ্য স্থান যা প্রভু পরমেশ্বরের সেবায় নিয়োজিত পুরোহিতবর্গের জন্য সংরক্ষিত। এই ভূমিতে থাকবে তাদের বাসগৃহ এবং মন্দিরের জন্য নির্দিষ্ট স্থান।</div>
<div class="v" id="v5"><span class="vn">5</span> এই ভূমির অপর অর্ধাংশ থাকবে লেবীয়দের অধিকারে, যারা মন্দিরের সেবায়েত। এদের বসবাসের জন্য এখানে একটি শহর<sup class="fnm"><a name="fnm1" href="#fn1">1</a></sup> নির্মিত হবে।</div>
<div class="v" id="v6"><span class="vn">6</span> <span class="br-p"><br><br></span>এই পুণ্যভূমির পাশে, অপর অংশে পঁচিশ হাজার হাত দীর্ঘ এবং পাঁচ হাজার হাত প্রশস্ত স্থানটিতে একটি নগরী নির্মিত হবে। এখানে ইসরায়েলীরা এসে বসবাস করতে পারবে,</div>
<div class="v" id="v7"><h2>রাজার জন্য ভূমি নিরূপণ</h2><span class="vn">7</span> <span class="br-p"><br><br></span>শাসনকর্তার জন্যও ভূমি নিরূপণ করতে হবে। এই ভূমি পুণ্যভূমির পশ্চিম প্রান্ত থেকে পশ্চিমে ভূমধ্যসাগরের দিকে এবং পূর্ব প্রান্ত থেকে দেশের পূর্ব সীমান্ত পর্যন্ত বিস্তৃত হবে, যাতে এই ভূমিখণ্ড প্রত্যেক গোষ্ঠীর জন্য নিরূপিত ভূখণ্ডের সমপরিমাণ হয়।</div>
<div class="v" id="v8"><span class="vn">8</span> ইসরায়েল ভূমিতে এই এলাকা শাসনকর্তার জন্য নিরূপিত হবে যাতে তিনি কখনও প্রজাদের উৎপীড়ন না করেন কিন্তু দেশের বাকী অংশের উপর, ইসরায়েল গোষ্ঠীর অধিকার স্থাপনে সাহায্য করেন।</div>
<div class="v" id="v9"><h2>শাসনকর্তাদের জন্য আইন-কানুন</h2><span class="vn">9</span> <span class="br-p"><br><br></span>সর্বাধিপতি প্রভু বলেন, হে ইসরায়েলের শাসকবর্গ, দীর্ঘকাল ধরে তোমরা পাপ করে চলেছ! তোমাদের দৌরাত্ম ও উৎপীড়ন বন্ধ কর। প্রতিষ্ঠা কর ন্যায় ও ধর্ম। আমার প্রজাদের আর কখনও দেশছাড়া করো না। আমি, সর্বাধিপতি প্রভু, তোমাদের এই কথা বলছি।</div>
<div class="v" id="v10"><span class="vn">10</span> <span class="br-p"><br><br></span>প্রত্যেককে ন্যায্য দাঁড়িপাল্লা ব্যবহার করতে হবে।<sup class="fnm"><a name="fnm2" href="#fn2">2</a></sup></div>
<div class="v" id="v11"><span class="vn">11</span> <span class="br-p"><br><br></span>শুকনো জিনিস মাপার ‘এফা’ আর তরল জিনিস মাপার ‘বাথ’ এক হওয়া চাই। ‘হোমের’<sup class="fnm"><a name="fnm3" href="#fn3">3</a></sup> হবে এর মানদণ্ড। মাপের অনুপাত নীচে দেওয়া হলঃ <span class="br-p"><br><br></span>1 হোমের = 10 এফা = 10 বাথ</div>
<div class="v" id="v12"><span class="vn">12</span> <span class="br-p"><br><br></span>তোমাদের মাপের হিসাব নীচে দেওয়া হলঃ <span class="br-p"><br><br></span>20 গেরা = 1 শেকেল<sup class="fnm"><a name="fnm4" href="#fn4">4</a></sup> <span class="br-p"><br><br></span>60 শেকেল = 1 মিনা</div>
<div class="v" id="v13"><span class="vn">13</span> <span class="br-p"><br><br></span>নিম্নলিখিত মাপের ভিত্তিতে তোমাদের নৈবেদ্য উৎসর্গ করতে হবে: <span class="br-p"><br><br></span>গম: মোট ফসলের 1/60 ভাগ <span class="br-p"><br><br></span>বার্লি: মোট ফসলের 1/60 ভাগ <span class="br-p"><br><br></span>জলপাই তেল: গাছ থেকে সংগৃহীত <span class="br-p"><br><br></span>ফলের 1/60 ভাগ (‘বাথ’ দিয়ে এই তেল মাপবে: <span class="br-p"><br><br></span>10 বাথ = 1 হোমের = 1 কোর) <span class="br-p"><br><br></span>ভেড়া: ইসরায়েলের চারণভূমি থেকে প্রতি 200টি থেকে 1টি ভেড়া। <span class="br-p"><br><br></span>তোমাদের আনতে হবে শস্য নৈবেদ্য, হোমবলির ও স্বস্ত্যয়ন বলির জন্য পশু, যাতে তোমাদের পাপ মার্জনা হয়। আমি সর্বাধিপতি প্রভু এই আদেশ করছি।</div>
<div class="v" id="v16"><span class="vn">16</span> <span class="br-p"><br><br></span>দেশের সমস্ত প্রজাকে এই সমস্ত নৈবেদ্য ইসরায়েলের শাসনকর্তার কাছে নিয়ে যেতে হবে<sup class="fnm"><a name="fnm5" href="#fn5">5</a></sup>।</div>
<div class="v" id="v17"><span class="vn">17</span> প্রতি অমাবস্যায়, সাব্বাথে ও অন্যান্য সমস্ত উৎসবে, পালা-পার্বণে এই শাসকের কর্তব্য হবে, হোমবলির পশু, শস্য নৈবেদ্য ও পানীয় নৈবেদ্যের উপকরণ যোগান দেওয়া। তাঁকে দিতে হবে প্রায়শ্চিত্তের নৈবেদ্য, শস্য নৈবেদ্য এবং হোমবলি ও স্বস্ত্যয়ন বলির নৈবেদ্যের উপকরণ, যাতে সমগ্র ইসরায়েলী প্রজার পাপের স্খালন হয়।</div>
<div class="v" id="v18"><h2>উৎসব—পালা পার্বণ</h2><h2>(<b>20 12:1-20</b>; <b>30 23:33-43</b>)</h2><span class="vn">18</span> <span class="br-p"><br><br></span>সর্বাধিপতি প্রভু বললেন, মাসের প্রথম দিনে একটি নিখুঁত বৃষ বলি দিয়ে মন্দিরকে শুচি করবে।</div>
<div class="v" id="v19"><span class="vn">19</span> পুরোহিত এই প্রায়শ্চিত্তের বলির কিছুটা রক্ত নিয়ে মন্দিরের দরজার বাজুতে, বেদীর চারকোণের চারটি খুঁটিতে এবং ভিতরের প্রাঙ্গণে যাবার দেউড়ির থামগুলিতে মাখিয়ে দেবে।</div>
<div class="v" id="v20"><span class="vn">20</span> যারা ভুল করে বা অজ্ঞতার বশে নিয়মভঙ্গ করে ফেলে, তাদের জন্য মাসের সপ্তম দিনে একইভাবে প্রায়শ্চিত্তের ক্রিয়া সম্পাদন করবে। এইভাবে তোমরা মন্দিরকে পবিত্র রাখবে।</div>
<div class="v" id="v21"><span class="vn">21</span> <span class="br-p"><br><br></span>প্রথম মাসের চতুর্দশ দিনে তোমরা শুরু করবে তারণোৎসব। সাতদিন ধরে প্রত্যেকে খামির বিহীন রুটি খাবে।<sup class="fnm"><a name="fnm6" href="#fn6">6</a></sup></div>
<div class="v" id="v22"><span class="vn">22</span> উৎসবের প্রথম দিনে দেশের শাসনকর্তাকে তার নিজের পাপের জন্য ও প্রজাবৃন্দের পাপের জন্য একটি বৃষ বলি দিতে হবে।</div>
<div class="v" id="v23"><span class="vn">23</span> উৎসবের সাতটি দিনই প্রভু পরমেশ্বরের উদ্দেশে সাতটা নিখুঁত বৃষ ও সাতটা নিখুঁত মেষ হোমবলিরূপে তাকে উৎসর্গ করতে হবে। এছাড়াও তাকে প্রায়শ্চিত্তের বলিরূপে প্রতিদিন একটি করে ছাগ বলি দিতে হবে।</div>
<div class="v" id="v24"><span class="vn">24</span> বলির জন্য প্রত্যেকটি বৃষ এবং প্রত্যেকটি মেষ পিছু এক এফা<sup class="fnm"><a name="fnm7" href="#fn7">7</a></sup> করে শস্য নৈবেদ্য এবং এফা প্রতি এক হিন<sup class="fnm"><a name="fnm8" href="#fn8">8</a></sup> জলপাই তেল দিতে হবে।</div>
<div class="v" id="v25"><span class="vn">25</span> <span class="br-p"><br><br></span>সপ্তম মাসের পঞ্চদশ দিনে শুরু হয় কুটীর উৎসব। এই উৎসবে সাতদিনের প্রতিদিনই প্রায়শ্চিত্ত ও হোমবলির জন্য এবং শস্য ও তেল উৎসর্গের জন্য একই রীতিতে অনুষ্ঠান প্রক্রিয়া সম্পন্ন করতে হবে।<sup class="fnm"><a name="fnm9" href="#fn9">9</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> প্রাচীন অড়ুবাদ: শহর। হিব্রু: কুড়িটি কক্ষ।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:30 19:36'><!--endraw 1-->লেবীয় 19:36<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> হোমের: শুষ্ক বা তরল জিনিস মাপার পাত্র বিশেষ, গ্রাম 175 লিটার।</div>
<div class="fn"><sup class="fnt"><a name="fn4" href="#fnm4">4</a></sup> শেকেল: যিহিষ্কেলরে সময়ে এই মাপের পরিমাণ ছিল প্রায় <!--raw 1 bo --><a href='B:330 11:4'><!--endraw 1-->11:4<!--raw 1 bo --></a><!--endraw 1--> গ্রাম।</div>
<div class="fn"><sup class="fnt"><a name="fn5" href="#fnm5">5</a></sup> হিব্রু: অস্পষ্ট।</div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:20 12:1-20'><!--endraw 1-->যাত্রা 12:1-20<!--raw 1 bo --></a><!--endraw 1-->; <!--raw 1 bo --><a href='B:40 28:16-25'><!--endraw 1-->গণনা 28:16-25<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> এফা: 1 এফা =1:75 লিঃ</div>
<div class="fn"><sup class="fnt"><a name="fn8" href="#fnm8">8</a></sup> হিনঃ 1হিন = 3 লিটার</div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><a href='B:30 23:33-36'><!--endraw 1-->লেবীয় 23:33-36<!--raw 1 bo --></a><!--endraw 1-->; <!--raw 1 bo --><a href='B:40 29:12-38'><!--endraw 1-->গণনা 29:12-38<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>