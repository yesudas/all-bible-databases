<html><head>
<meta http-equiv="Content-Type" content="text/html;charset=utf-8" />
<title>Ezek 5 &ndash; নবী যিহিষ্কেলের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 5);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিহিষ্কেলের পুস্তক</b> &ndash; <a href="Ezek_1.html">1</a> ... <a href="Ezek_3.html">3</a> <a href="Ezek_4.html">4</a> <b>5</b> <a href="Ezek_6.html">6</a> <a href="Ezek_7.html">7</a> ... <a href="Ezek_48.html">48</a> </div><hr>
<h1>Ezek 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিহিষ্কেলের মস্তক মুণ্ডন</h2><span class="vn">1</span> <span class="br-p"><br><br></span>প্রভু পরমেশ্বর বললেন, মর্ত্যমানব শোন, একটা ধারালো ক্ষুর দিয়ে তোমার চুল-দাড়ি সব কামিয়ে ফেল। তারপর সেগুলি ওজন করে তিনভাগ কর।</div>
<div class="v" id="v2"><span class="vn">2</span> শহরের অবরোধ শেষ হলে একভাগ চুল শহরের মধ্যেই পুড়িয়ে ফেলবে। আর এক ভাগ চুল শহরের বাইরে ক্ষুর দিয়ে কুচিয়ে ফেলে দেবে এবং বাকী অংশ বাতাসের মুখে চারিদিকে উড়িয়ে দেবে। আমি সেগুলির পিছনে তরোয়াল নিয়ে ধাওয়া করব।</div>
<div class="v" id="v3"><span class="vn">3</span> তার থেকে খানিকটা চুল তুমি কাপড়ের খুঁটে বেঁধে রেখো।</div>
<div class="v" id="v4"><span class="vn">4</span> তার থেকে আবার কয়েকটা চুল নিয়ে আগুনে ফেলে দেবে। সেগুলি পুড়ে যাবে। ঐ আগুন সারা ইসরায়েল জাতিকে গ্রাস করবে।</div>
<div class="v" id="v5"><span class="vn">5</span> সর্বাধিপতি ঈশ্বর বললেন, জেরুশালেমের দিকে চেয়ে দেখ। আমি তাকে জাতিবৃন্দের কেন্দ্রস্থলে স্থাপন করেছি। তাকে ঘিরে আছে বহু দেশ ও জাতি।</div>
<div class="v" id="v6"><span class="vn">6</span> কিন্তু এই জেরুশালেমই আমার বিরুদ্ধে বিদ্রোহী হয়েছে। তাকে ঘিরে যে সব জাতি আছে, তাদের চেয়েও সে দুষ্ট। সে তাদের চেয়েও অবাধ্য। সে আমার বিধি-বিধান, অনুশাসন কিছুই মানে না।</div>
<div class="v" id="v7"><span class="vn">7</span> আমার বিধি-বিধান ও অনুশাসন লঙ্ঘন করে অত্যন্ত অবাধ্যতার পরিচয় দিয়েছে এবং তার চারিদিকের অন্যান্য জাতির চেয়েও বেশি উচ্ছৃঙ্খলতা ও সমস্যার সৃষ্টি করেছে। তারা অন্যান্য জাতির কুপ্রথা ও আচার-অনুষ্ঠান ইত্যাদি অনুকরণ করে চলে<sup class="fnm"><a name="fnm1" href="#fn1">1</a></sup>।</div>
<div class="v" id="v8"><span class="vn">8</span> তাই, আমি সর্বাধিপতি প্রভু, তোমায় বলছি, আজ থেকে আমি জেরুশালেমের শত্রু। সর্বজাতির সমক্ষে আমি জেরুশালেমকে দণ্ড দেব।</div>
<div class="v" id="v9"><span class="vn">9</span> আমি যা ঘৃণা করি সেইসব কাজের জন্য জেরুশালেমকে এমন চরম দণ্ড দেব যা মানুষের কল্পনার বাইরে।</div>
<div class="v" id="v10"><span class="vn">10</span> জেরুশালেমের মানুষ তখন নিজের সন্তানের মাংস খাবে, সন্তানেরা মা-বাপের মাংস খাবে। এখানেই শেষ নয়। এর পরও যারা বেঁচে যাবে তাদের ছত্রভঙ্গ করে ছাড়ব।<sup class="fnm"><a name="fnm2" href="#fn2">2</a></sup></div>
<div class="v" id="v11"><span class="vn">11</span> <span class="br-p"><br><br></span>জেরুশালেমের মানুষের জঘন্য কাজ আমার পবিত্র মন্দিরকে কলুষিত করেছে, তাই আমি নির্মমভাবে তাদের সংহার করব—আমি জাগ্রত প্রভু পরমেশ্বর, দিব্য করে বলছি—এই-ই আমার সঙ্কল্প।</div>
<div class="v" id="v12"><span class="vn">12</span> এক তৃতীয়াংশ লোক শহরের ভেতরেই মরবে মহামারী আর দুর্ভিক্ষে, এক তৃতীয়াংশ লোক শহরের বাইরে যুদ্ধে মারা পড়বে, আর এক তৃতীয়াংশ লোককে ছত্রভঙ্গ করে চারিদিকে ছড়িয়ে দিয়ে খোলা তরোয়াল নিয়ে তাদের পিছনে ধাওয়া করব।</div>
<div class="v" id="v13"><span class="vn">13</span> <span class="br-p"><br><br></span>তখন তোমরা বুঝতে পারবে কী দুর্দমনীয় আমার ক্রোধ। যতক্ষণ না এ ক্রোধ পরিতৃপ্ত হয়, ততক্ষণ এর প্রচণ্ডতা প্রশমিত হবে না। এসব যখন ঘটবে তখনই বুঝবে যে, আমি, প্রভু পরমেশ্বরই এ সম্বন্ধে বলেছিলাম কারণ তোমাদের অবিশ্বস্ততা আমাকে ভয়ঙ্কর ক্রুদ্ধ করেছিল।</div>
<div class="v" id="v14"><span class="vn">14</span> তোমার চারিদিকে যে সব জাতি বাস করে তারা তোমায় দেখে উপহাস করবে আর তোমার কাছ থেকে দূরে দূরে থাকবে।</div>
<div class="v" id="v15"><span class="vn">15</span> <span class="br-p"><br><br></span>তোমার উপর ক্রোধে যখন আমি ভয়ঙ্কর রূপ ধারণ করব, তোমায় যখন শাস্তি দেব তখন তোমার প্রতিবেশী জাতিবৃন্দ ভয়ে কাঁপবে। তারা তোমায় ঘৃণা করবে, উপহাসে জর্জরিত করবে।</div>
<div class="v" id="v16"><span class="vn">16</span> আমি তোমায় খাদ্যের সরবরাহ বন্ধ করে দেব, আমি তোমায় অনাহারে শুকিয়ে মারব। তুমি তখন মর্মে মর্মে উপলব্ধি করবে, ক্ষুধার কি জ্বালা! এ জ্বালায় তুমি ধ্বংস হবে।</div>
<div class="v" id="v17"><span class="vn">17</span> আমি তোমার সন্তানদের হত্যা করার জন্য ক্ষুধা পাঠাব, পাঠাব বন্য জন্তু। আর তোমাদের হত্যা করার জন্য পাঠাব রোগ-তাপ, হিংসার সন্ত্রাস, যুদ্ধ-বিগ্রহ। জেনো, আমি, প্রভু পরমেশ্বরই বলছি একথা।<sup class="fnm"><a name="fnm3" href="#fn3">3</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> পাঠান্তর:….চলে না।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:310 4:10'><!--endraw 1-->বিলাপ 4:10<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:730 6:8'><!--endraw 1-->প্রকা 6:8<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>