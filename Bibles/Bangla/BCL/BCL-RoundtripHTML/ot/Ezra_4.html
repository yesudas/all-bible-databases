<html><head>
<meta http-equiv="Content-Type" content="text/html;charset=utf-8" />
<title>Ezra 4 &ndash; ইষ্রা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezra', 4);">
<div id="navbar"><a href="../index.html">পবিএ বাইবেল CL Bible</a> &ndash; <b>ইষ্রা</b> &ndash; <a href="Ezra_1.html">1</a> <a href="Ezra_2.html">2</a> <a href="Ezra_3.html">3</a> <b>4</b> <a href="Ezra_5.html">5</a> <a href="Ezra_6.html">6</a> ... <a href="Ezra_10.html">10</a> </div><hr>
<h1>Ezra 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মন্দির পুনর্নির্মাণের বিরোধিতা</h2><span class="vn">1</span> <span class="br-p"><br><br></span>যিহুদা এবং বিন্যামীনের বিপক্ষেরা শুনতে পেল যে, যারা নির্বাসন থেকে ফির এসেছে, তারা ইসরায়েলের আরাধ্য ঈশ্বর প্রভু পরমেশ্বরের মন্দির নর্মাণ করছে। তাই তারা</div>
<div class="v" id="v2"><span class="vn">2</span> সরুব্বাবিল এবং গোষ্ঠীপতিদের সঙ্গে দেখা করে বলল, আমরাও তোমাদের সঙ্গে মন্দির নির্মাণের কাজে যোগ দিতে চাই। তোমরা যে ঈশ্বরের আরাধনা কর আমরাও সেই একই ঈশ্বরের আরাধনা করি এবং আসিরিয়ার সম্রাট এসরহদ্দন যেদিন থেকে এখানে বসবাস করতে আমাদের পাঠিয়েছেন, সেই দিন থেকেই তাঁরই উদ্দেশ্যে আমরা হোমবলি উৎসর্গ করে আসছি।<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> <span class="br-p"><br><br></span>সরুব্বাবিল, যেশূয় এবং গোষ্ঠীপতিরা তাদের বললেন, আমাদের প্রভু পরমেশ্বরের মন্দির নির্মাণের কাজে তোমাদের যোগ দেবার কোন প্রয়োজন নেই। পারস্যের সম্রাট সাইরাসের অনুমতি আমরা পেয়েছি, আমরা নিজেরাই মন্দির তৈরী করব।</div>
<div class="v" id="v4"><span class="vn">4</span> <span class="br-p"><br><br></span>তখন স্থানীয় লোকেরা নির্মাণের কাজ থেকে ইহুদীদের বিরত ও নিরুৎসাহ করার জন্য তাদের ভয় দেখাতে লাগল।</div>
<div class="v" id="v5"><span class="vn">5</span> তারা পারস্যের সরকারী কর্মচারীদেরও উৎকোচ দিল যেন তারা ইহুদীদের কাজের বিরোধিতা করে। পারস্য সম্রাট সাইরাসের সমগ্র শাসনকাল এবং সম্রাট দারায়ুসের<sup class="fnm"><a name="fnm2" href="#fn2">2</a></sup> রাজত্বকাল পর্যন্ত এই চক্রান্তে তারা নিজেদের লিপ্ত রেখেছিল।</div>
<div class="v" id="v6"><h2>জেরুশালেম নগরী পুনর্নির্মাণের বিরোধিতা</h2><span class="vn">6</span> <span class="br-p"><br><br></span>সম্রাট অহশ্বেরশের রাজত্বকালের প্রারম্ভে যিহুদীয়া ও জেরুশালেমে বসবাসকারী ইসরায়েলীদের বিরুদ্ধে স্থানীয় লোকেরা লিখিত অভিযোগ আনল।<sup class="fnm"><a name="fnm3" href="#fn3">3</a></sup></div>
<div class="v" id="v7"><span class="vn">7</span> <span class="br-p"><br><br></span>তারপর পারস্য সম্রাট অর্তক্ষস্তের রাজত্বকালেও বিশ্লম, মিত্রদাত, টাবেল ও তাদের সঙ্গীরা সম্রাটের কাছে আবার একটি অভিযোগপত্র লেখে, পত্রখানি অরামীয়<sup class="fnm"><a name="fnm4" href="#fn4">4</a></sup> ভাষায় লেখা হয়েছিল এবং সেটি পড়ার সময় তর্জমা করতে হয়েছিল।</div>
<div class="v" id="v8"><span class="vn">8</span> <span class="br-p"><br><br></span>রাজ্যপাল রহুম এবং ঐ প্রদেশের সচিব শিমশয়ও জেরুশালেম সম্পর্কে নিম্নলিখিত পত্রিট পাঠালেন।</div>
<div class="v" id="v9"><span class="vn">9</span> <span class="br-p"><br><br></span>রাজ্যপাল রহুম, প্রদেশসচিব শিমশয় ও তাঁদের সহযোগিগণ, বিচারপতিগণ এবং অন্যান্য সকল রাজকর্মচারী পত্রটি প্রেরণ করেছিলেন। এঁরা ছিলেন পারস্য, এরেক, ব্যাবিলন এবং শুশনে বসবাসকারী এলমের অধিবাসী</div>
<div class="v" id="v10"><span class="vn">10</span> এবং তাদের সঙ্গে ছিল অন্যান্যেরা, যাদের মহাপরাক্রান্ত অসুরবাণীপাল<sup class="fnm"><a name="fnm5" href="#fn5">5</a></sup> ইউফ্রেটিস নদীর পশ্চিম পারে অবস্থিত বিভিন্ন স্থানে এবং শমরিয়ায় নির্বাসন দিয়েছিলেন।</div>
<div class="v" id="v11"><span class="vn">11</span> <span class="br-p"><br><br></span>পত্রখানির মূল বক্তব্য: <span class="br-p"><br><br></span>‘মহামহিম সম্রাট অর্তক্ষস্ত সমীপে তাঁর সেবকবৃন্দ, ইউফ্রেটিসের পশ্চিম প্রদেশের জনগণের পক্ষ থেকে–—</div>
<div class="v" id="v12"><span class="vn">12</span> <span class="br-p"><br><br></span>সম্রাট সমীপে বিনীত নিবেদন এই, যে সমস্ত ইহুদী এই জেরুশালেমে স্থায়ীভাবে বসবাস করছে, তারা সেই কুখ্যাত ও বিদ্রোহী নগরী পুনর্নির্মাণ করছে। তারা প্রাচীর সংস্কার ও মন্দিরের ভিত্তি সংস্কারের কাজ আরম্ভ করেছে এবং শীঘ্রই সমাপ্ত করবে।</div>
<div class="v" id="v13"><span class="vn">13</span> মহারাজ, এই নগরী যদি পুনর্নির্মিত হয় এবং এর প্রাচীর সংস্কারের কাজ যদি সমাপ্ত হয়, তবে প্রজারা কর দেওয়া বন্ধ করবে, ফলে আপনার রাজস্ব আদায়ে ঘাটতি দেখা দেবে।</div>
<div class="v" id="v14"><span class="vn">14</span> আমরা মহারাজের অধীন, আমরা চাই না যে এরকম কোন ঘটনা ঘটুক, তাই আপনাকে জানানো বিহিত মনে করলাম।</div>
<div class="v" id="v15"><span class="vn">15</span> আমাদের নিবেদন, আপনার পূর্বপুরুষের ইতিহাস পুস্তক অনুসন্ধান করতে আজ্ঞা দিন। তাহলে জানতে পারবেন যে এই নগরী সর্বদাই বিদ্রোহ করেছে এবং প্রাচীনকাল থেকে রাজা ও রাজ্যপালদের কাজে বিঘ্ন সৃষ্টি করেছে। এই নগরীর নাগরিকদের শাসন করা দুরূহ ব্যাপার। সেই জন্যই নগরীটিকে ধ্বংস করা হয়েছিল।</div>
<div class="v" id="v16"><span class="vn">16</span> সুতরাং আমরা স্থির নিশ্চিত যে যদি এই নগরী পুনর্নির্মিত হয় এবং এর প্রাচীরের সংস্কারের কাজ সমাপ্ত হয়, তবে হে মহারাজ, এই পশ্চিম ইউফ্রেটিস প্রদেশটিকে অধীনে রাখা আপনার পক্ষে অসম্ভব হয়ে পড়বে।</div>
<div class="v" id="v17"><span class="vn">17</span> <span class="br-p"><br><br></span>রাজা উত্তর দিলেন—রাজ্যপাল রহুম, প্রদেশসচিব শিমশয়, তাদের সঙ্গীসাথী যারা শমরিয়া ও ইউফ্রেটিসের পশ্চিমাংশে বাস করে তাদের কুশল হোক।</div>
<div class="v" id="v18"><span class="vn">18</span> <span class="br-p"><br><br></span>তোমরা যে পত্রখানি পাঠিয়েছ তার অনুবাদ আমার কাছে পাঠ করা হয়েছে।</div>
<div class="v" id="v19"><span class="vn">19</span> আমি অনুসন্ধানের জন্য আদেশ দিয়েছিলাম এবং বাস্তবিক দেখা গিয়েছে পুরাকাল থেকেই জেরুশালেম রাজদ্রোহিতা করে আসছে। এই নগরী বিদ্রোহ ও বিক্ষোভে পূর্ণ।</div>
<div class="v" id="v20"><span class="vn">20</span> সেখানে পরাক্রমী রাজারা রাজত্ব করেছেন, সমগ্র পশ্চিম ইউফ্রেটিস প্রদেশ শাসন করে কর ও রাজস্ব আদায় করেছেন।</div>
<div class="v" id="v21"><span class="vn">21</span> সুতরাং আমি অনুমতি না দেওয়া পর্যন্ত ঐ নগরী পুনর্নির্মাণের কাজ বন্ধ রাখতে আদেশ জারি কর।</div>
<div class="v" id="v22"><span class="vn">22</span> কালবিলম্ব করো না। দেখো, যেন রাজ সরকারের আরও বেশী ক্ষতি না হয়।</div>
<div class="v" id="v23"><span class="vn">23</span> <span class="br-p"><br><br></span>অর্তক্ষস্ত রাজার এই পত্র রাজ্যপাল রহুম, প্রদেশসচিব শিমশয় এবং তাদের সহযোগিদের কাছে পাঠ করা মাত্র তারা কালবিলম্ব না করে জেরুশালেমে গিয়ে নগরী পুনর্নির্মাণের কাজ বন্ধ করে দিল।</div>
<div class="v" id="v24"><h2>মন্দিরের কাজ পুনরায় শুরু</h2><span class="vn">24</span> <span class="br-p"><br><br></span>মন্দিরের কাজ বন্ধ হয়ে গেল এবং পারস্য সম্রাট দারায়ুসের রাজত্বের দ্বিতীয় বছর পর্যন্ত সব কাজ বন্ধ রইল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:120 17:24-41'><!--endraw 1-->২ রাজা 17:24-41<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> দারায়ুস–এই ঘটনার বিবরণ <!--raw 1 bo --><a href='B:150 4:24'><!--endraw 1-->4:24<!--raw 1 bo --></a><!--endraw 1--> পদে আছে। <!--raw 1 bo --><a href='B:150 4:6-23'><!--endraw 1-->4:6-23<!--raw 1 bo --></a><!--endraw 1--> পদে যে ঘটনার উল্লেখ আছে সেটা প্রায় এক শতাব্দী পরের ঘটনা।</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:190 1:1'><!--endraw 1-->ইষ্টের 1:1<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> অরামীয়–পারস্য সাম্রাজ্যের সরকারী ভাষা ছিল অরামীয় এবং এই ভাষাতেই <!--raw 1 bo --><a href='B:150 4:8-6:18'><!--endraw 1-->4:8-6:18<!--raw 1 bo --></a><!--endraw 1--> রচিত হয়েছিল।</div>
<div class="fn"><sup class="fnt"><a name="fn5" href="#fnm5">5</a></sup> অসুরবাণীপাল–হিব্রু ভাষায়: অসনাপ্পার। 2 রাজাবালি 17:24</div>
</div>
<!-- PARSED ABOVE; EDITING MAY BREAK PARSER -->
</body></html>