<html><head>
<meta http-equiv="Content-Type" content="text/html;charset=utf-8" />
<title>Gen 14 &ndash; আদিপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 14);">
<div id="navbar"><a href="../index.html">পবিএ বাইবেল CL Bible</a> &ndash; <b>আদিপুস্তক</b> &ndash; <a href="Gen_1.html">1</a> ... <a href="Gen_12.html">12</a> <a href="Gen_13.html">13</a> <b>14</b> <a href="Gen_15.html">15</a> <a href="Gen_16.html">16</a> ... <a href="Gen_50.html">50</a> </div><hr>
<h1>Gen 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>লোটের বন্দিদশা ও উদ্ধার</h2><span class="vn">1</span> <span class="br-p"><br><br></span>শিনার দেশের রাজা অম্রাফেল, এল্লাসয়ের রাজা অরিয়োক, এলামের রাজা কেদার-লায়েমের এবং গোয়িমের রাজা তিদিয়লের আমলে উক্ত নৃপতিবৃন্দ সদোমের রাজা বিরা,</div>
<div class="v" id="v2"><span class="vn">2</span> ঘমোরার রাজা বির্শা, আদমার রাজা শিনাব্, জেবোয়িমের রাজা শেমেবার এবং বলার অর্থাৎ জোয়ার-এর রাজার বিরুদ্ধে যুদ্ধে অবতীর্ণ হলেন।</div>
<div class="v" id="v3"><span class="vn">3</span> এঁরা সকলেই সিদ্দিম উপত্যকায় (বর্তমান লবণসাগর)<sup class="fnm"><a name="fnm1" href="#fn1">1</a></sup> একত্র হলেন।</div>
<div class="v" id="v4"><span class="vn">4</span> বারো বছর এঁরা কেদার-লায়োমের-এর অধীন ছিলেন। তের বছরের সময় এঁরা বিদ্রোহ করেন। পরে চৌদ্দ বছরের সময় কেদার-লায়োমের ও</div>
<div class="v" id="v5"><span class="vn">5</span> তাঁর সহযোগী রাজারা এসে অস্তারোৎ-কর্ণায়িমে রেফায়িমকে হাম-এ জুজিমকে,</div>
<div class="v" id="v6"><span class="vn">6</span> শাবিকিরিয়াথায়িমে এমিমকে এবং প্রান্তরের সীমান্তে এলপারাণ পর্যন্ত সেয়ীর পর্বতনিবাসী হোরী উপজাতির লোকদের আক্রমণ করে পরাস্ত করলেন।</div>
<div class="v" id="v7"><span class="vn">7</span> পরে সেখান থেকে ঘুরে গিয়ে তাঁরা এনমিশপট অর্থাৎ কাদেশ-এ গিয়ে অমালেকী উপজাতিদের সমগ্র অঞ্চল বিধ্বস্ত করলেন এবং হাজাজোনতামার নিবাসী ইমোরী উপজাতির লোকদের আক্রমণ করলেন।</div>
<div class="v" id="v8"><span class="vn">8</span> তখন সদোম, ঘমোরা, আদমা, জেবোয়িম এবং বেলা অর্থাৎ জোয়ার-এর নৃপতিবৃন্দ বেরিয়ে এসে সিদ্দিম উপত্যকায় এলামের রাজা কেদেরলায়োমের,</div>
<div class="v" id="v9"><span class="vn">9</span> গোয়িমের রাজা তিদিয়ল, শিনারের রাজা অম্রাফেল এবং এল্লাসরের রাজা অরিয়োকের বিরুদ্ধে সৈন্য সমাবেশ করলেন। পাঁচজন রাজার বিরুদ্ধে চারজন রাজা যুদ্ধ ঘোষণা করলেন। সিদ্দিম উপত্যকায় খনিজ তেলের অনেক কূপ ছিল</div>
<div class="v" id="v10"><span class="vn">10</span> সদোম ও ঘমোরার রাজারা পালাবার সময় অনেকেই কূপের মধ্যে পড়ে গেলেন, বাকী লোকজন পাহাড় অঞ্চলে পালিয়ে গেল।</div>
<div class="v" id="v11"><span class="vn">11</span> শত্রুপক্ষ তখন সদোম ও ঘমোরার সমস্ত ধনসম্পদ ও খাদ্যসম্ভার লুঠ করে নিয়ে গেল।</div>
<div class="v" id="v12"><span class="vn">12</span> তারা অব্রামের ভ্রাতুষ্পুত্র লোট, যিনি সদোমে বাস করছিলেন, তাঁকে এবং তাঁর সমস্ত সম্পদ সঙ্গে নিয়ে চলে গেল।</div>
<div class="v" id="v13"><span class="vn">13</span> <span class="br-p"><br><br></span>ইব্রীয় অব্রামের কাছে একজন পলাতক এসে সেই সংবাদ জানাল। অব্রাম তখম ইমােরীয় মাম্রের ওক বনের কাছে বাস করছিলেন। মাম্রে ছিলেন এশকোল ও আনের-এর ভাই। এঁরা সকলেই ছিলেন অব্রামের মিত্রপক্ষ।</div>
<div class="v" id="v14"><span class="vn">14</span> অব্রাম তাঁর আত্মীয় বন্দী হয়েছেন শুনে তাঁর পরিবারে জাত তিনশো আঠার জন রণনিপুণ দাসকে সঙ্গে নিয়ে দান পর্যন্ত তাড়া করে গেলেন।</div>
<div class="v" id="v15"><span class="vn">15</span> রাত্রিকালে তিনি তাঁর লোকজনসহ শত্রুদের ঘেরাও করে হঠাৎ আক্রমণ করলেন এবং দামাস্কাসের উত্তরে হোবা পর্যন্ত তাদের তাড়া করে নিয়ে গেলেন।</div>
<div class="v" id="v16"><span class="vn">16</span> তিনি সমস্ত দ্রব্যসম্ভার, ধনসম্পদ, নারীপুরুষ লোকজনসহ তাঁর আত্মীয় লোটকে উদ্ধার করে ফিরিয়ে আনলেন।</div>
<div class="v" id="v17"><span class="vn">17</span> <span class="br-p"><br><br></span>অব্রাম কেদারলায়োমের ও তাঁর সহযোগী রাজাদের পরাস্ত করে ফিরে আসার পর সদোমের রাজা শাবী উপত্যকায় অর্থাৎ রাজ উপত্যকায় তাঁর সঙ্গে সাক্ষাৎ করতে এলেন।</div>
<div class="v" id="v18"><span class="vn">18</span> শালেমের রাজা মেলকিসেদেকও রুটি এবং আঙুরের নির্যাস নিয়ে এলেন। তিনি ছিলেন পরাৎপর ঈশ্বরের পুরোহিত।<sup class="fnm"><a name="fnm2" href="#fn2">2</a></sup></div>
<div class="v" id="v19"><span class="vn">19</span> মেল্‌কিসেদেক অব্রামকে আশীর্বাদ করে বললেন, <span class="br-p"><br><br></span><span class="br-ind"><br><span class="indent">&nbsp;</span></span>স্বর্গ ও মর্ত্যের স্রষ্টা পরাৎপর ঈশ্বর <br><span class="br-ind"><br><span class="indent">&nbsp;</span></span>অব্রামকে করুন আশীর্বাদ, <br></div>
<div class="v" id="v20"><span class="vn">20</span> <span class="br-p"><br><br></span>ধন্য পরাৎপর ঈশ্বর, <span class="br-p"><br><br></span><span class="br-ind"><br><span class="indent">&nbsp;</span></span>যিনি তোমার বিপক্ষদের তোমার হাতে করেছেন সমর্পণ। <br> <span class="br-p"><br><br></span>অব্রাম সমস্ত দ্রব্যসম্ভারের এক দশমাংশ তাঁকে দিলেন। সদোমের রাজা অব্রামকে বললেন,</div>
<div class="v" id="v21"><span class="vn">21</span> আমার লোকজন শুধু আমাকে ফিরিয়ে দিন, দ্রব্যসামগ্রী যা কিছু আছে, সব আপনিই গ্রহণ করুন।</div>
<div class="v" id="v22"><span class="vn">22</span> কিন্তু অব্রাম সদোমরাজকে বললেন, স্বর্গ ও মর্ত্যের স্রষ্টা পরাৎপর ঈশ্বর প্রভুর কাছে আমি এই শপথ করেছি যে আমি আপনার কিছুই নেব না,</div>
<div class="v" id="v23"><span class="vn">23</span> এমনকি একগাছি সূতো বা জুতোর ফিতেও নয়, পরে যেন আপনি বলতে না পারেন, ‘আমিই অব্রামকে ধনবান করেছি’।</div>
<div class="v" id="v24"><span class="vn">24</span> কেবল আমার লোকজন যা খেয়েছে এবং আমার সঙ্গে যারা এসেছে তাদের প্রাপ্য অংশ ছাড়া আর কিছুই আমি নেব না। আনের, এশ্‌কোল ও মাম্রে তাঁদের প্রাপ্য অংশ গ্রহণ করুন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অর্থাৎ মরুসাগর</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:650 7:1-10'><!--endraw 1-->হিব্রু 7:1-10<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>