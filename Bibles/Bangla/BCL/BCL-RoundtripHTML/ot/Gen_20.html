<html><head>
<meta http-equiv="Content-Type" content="text/html;charset=utf-8" />
<title>Gen 20 &ndash; আদিপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 20);">
<div id="navbar"><a href="../index.html">পবিএ বাইবেল CL Bible</a> &ndash; <b>আদিপুস্তক</b> &ndash; <a href="Gen_1.html">1</a> ... <a href="Gen_18.html">18</a> <a href="Gen_19.html">19</a> <b>20</b> <a href="Gen_21.html">21</a> <a href="Gen_22.html">22</a> ... <a href="Gen_50.html">50</a> </div><hr>
<h1>Gen 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অব্রাহামের বিদেশ যাত্রা</h2><span class="vn">1</span> <span class="br-p"><br><br></span>পরে অব্রাহাম মাম্রে থেকে দক্ষিণে নেগেব অঞ্চলে রওনা হলেন। তিনি কাদেশ ও শূর-এর মাঝামাঝি অঞ্চলে এসে বাস করতে লাগলেন।</div>
<div class="v" id="v2"><span class="vn">2</span> গেরার অঞ্চলে প্রবাসকালে অব্রাহাম তাঁর স্ত্রী সারার পরিচয় দিলেন নিজের বোন বলে। তাই গেরারের রাজা অবিমেলক লোক পাঠিয়ে সারাকে নিজের কাছে নিয়ে গেলেন।<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> কিন্তু রাত্রে ঈশ্বর স্বপ্নে অবিমেলককে দর্শন দিয়ে বললেন, ঐ নারীকে গ্রহণ করার জন্য তোমার মৃত্যদনণ্ড হবে, কারণ সে অন্য লোকের স্ত্রী।</div>
<div class="v" id="v4"><span class="vn">4</span> অবিমেলক তখনও সারার কাছে যান নি, তাই তিনি বললেন, হে প্রভু পরমেশ্বর নির্দোষকেও কি আপনি সংহার করবেন?</div>
<div class="v" id="v5"><span class="vn">5</span> ঐ ব্যক্তি নিজেই আমাকে বলেছে, এ আমার বোন, আর সেই নারীও বলেছে, ইনি আমার ভাই। আমি সরল মনে নিষ্কলঙ্কভাবেই এ কাজ করেছি।</div>
<div class="v" id="v6"><span class="vn">6</span> ঈশ্বর তাঁকে স্বপ্নে বললেন, তুমি যে সরল মনে এ কাজ করেছ তা আমি জানি। তাই আমিই তোমাকে আমার বিরুদ্ধে পাপাচরণ থেকে নিবৃত্ত করেছি। আমি তোমাকে সেই নারীর অঙ্গ স্পর্শ করতে দিই নি।</div>
<div class="v" id="v7"><span class="vn">7</span> তুমি এখন সেই ব্যক্তির কাছে তার স্ত্রীকে ফিরিয়ে দাও। সে একজন নবী, সে তোমার জন্য বিনতি করলে তোমার প্রাণ রক্ষা হবে, কিন্তু যদি তাকে ফিরিয়ে না দাও, তাহলে নিশ্চিত জেন, তুমি ও তোমার লোকজন সকলেই মরবে।</div>
<div class="v" id="v8"><span class="vn">8</span> <span class="br-p"><br><br></span>অবিমেলক খুব ভোরে উঠে তাঁর সব অমাত্যদের ডেকে পাঠালেন এবং তাদের কাছে এ সব কথা বললেন। তাতে তাঁর লোকেরা খুব ভীত হয়ে পড়ল। অবিমেলক তখন অব্রাহামকে ডেকে এনে বললেন,</div>
<div class="v" id="v9"><span class="vn">9</span> আপনি আমাদের সঙ্গে এ কি রকম ব্যবহার করলেন? আমি আপনার কাছে কি দোষ করেছি যে আপনি আমাকে এবং আমার রাজ্যকে এই মহাপাতকে লিপ্ত করলেন? আপনি আমার সঙ্গে অত্যন্ত অসঙ্গত আচরণ করেছেন। অবিমেলক অব্রাহামকে আরও বললেন, আপনি কি ভেবে এমন কাজ করলেন?</div>
<div class="v" id="v10"><span class="vn">10</span> অব্রাহাম বললেন,</div>
<div class="v" id="v11"><span class="vn">11</span> আমি ভেবেছিলাম যে এখানে কেউ ঈশ্বরকে সম্ভ্রম করে না, তাই হয়তো এখানকার লোকেরা আমার স্ত্রীর লোভে আমাকে হত্যা করবে।</div>
<div class="v" id="v12"><span class="vn">12</span> আর তাছাড়া সে আমার বোন একথাও সত্য, কারণ সে আমার পিতার কন্যা, কিন্তু মাতার গর্ভজাত নয়। পরে সে আমার স্ত্রী হয়েছে। ঈশ্বর যখন আমাকে</div>
<div class="v" id="v13"><span class="vn">13</span> পৈতৃক বাসভূমি থেকে বার করে আনলেন তখন আমি তাকে বলেছিলাম, আমার প্রতি এই অনুগ্রহটুকু করবে, যে আমরা যেখানেই যাই না কেন, সেখানে তুমি আমাকে তোমার ভাই বলে পরিচয় দেবে।</div>
<div class="v" id="v14"><span class="vn">14</span> <span class="br-p"><br><br></span>অবিমেলক তখন অব্রাহামকে গরু, ভেড়া ও দাসদাসী দান করলেন এবং তাঁর স্ত্রী সারাকেও ফিরিয়ে দিলেন। অবিমেলক বললেন,</div>
<div class="v" id="v15"><span class="vn">15</span> দেখুন, আপনার সামনেই আমার দেশ রয়েছে, আপনি যেখানে খুশী সেখানে বসবাস করুন। আর সারাকে তিনি বললেন, আপনার ভাইকে আমি এক হাজার রৌপ্য মুদ্রা দিচ্ছি,</div>
<div class="v" id="v16"><span class="vn">16</span> আপনার আত্মীয় স্বজন সকলের কাছে প্রমাণিত হোক যে আপনি নির্দোষ! আপনি যে কোন অপরাধ করেন নি, একথা সকলে জানুক।</div>
<div class="v" id="v17"><span class="vn">17</span> তখন অব্রাহাম ঈশ্বরের কাছে বিনতি জানালেন আর ঈশ্বর অবিমেলক, তাঁর স্ত্রী ও দাসীদের সুস্থ করে দিলেন এবং তাঁরা সন্তান ধারণের ক্ষমতা লাভ করল।</div>
<div class="v" id="v18"><span class="vn">18</span> কারণ অব্রাহামের স্ত্রী সারার জন্যই প্রভু অবিমেলকের পরিবারের সকল নারীর গর্ভরোধ করেছিলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:10 12:13'><!--endraw 1-->আদি 12:13<!--raw 1 bo --></a><!--endraw 1-->; <!--raw 1 bo --><a href='B:10 26:7'><!--endraw 1-->26:7<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>