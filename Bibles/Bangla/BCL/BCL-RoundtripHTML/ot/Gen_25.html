<html><head>
<meta http-equiv="Content-Type" content="text/html;charset=utf-8" />
<title>Gen 25 &ndash; আদিপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 25);">
<div id="navbar"><a href="../index.html">পবিএ বাইবেল CL Bible</a> &ndash; <b>আদিপুস্তক</b> &ndash; <a href="Gen_1.html">1</a> ... <a href="Gen_23.html">23</a> <a href="Gen_24.html">24</a> <b>25</b> <a href="Gen_26.html">26</a> <a href="Gen_27.html">27</a> ... <a href="Gen_50.html">50</a> </div><hr>
<h1>Gen 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অব্রাহামের অন্যান্য বংশধরেরা</h2><h2>(<b>130 1:32-33</b>)</h2><span class="vn">1</span> <span class="br-p"><br><br></span>অব্রাহাম কেটুরা নামে আর একজন নারীকে পত্নীরূপে গ্রহণ করলেন।</div>
<div class="v" id="v2"><span class="vn">2</span> তাঁর গর্ভে জিমরান, যক্‌ষন,মদান, মিদিয়ন, যিশবাক ও গুহা নামে অব্রাহামের অন্যান্য সন্তানেরা জন্মগ্রহণ করল।</div>
<div class="v" id="v3"><span class="vn">3</span> যক্‌ষনের পুত্র শেবা ও দদান। আশুরী, লাটুশী ও লিয়ুম্মি উপজাতির লোকেরা দদানের বংশধর।</div>
<div class="v" id="v4"><span class="vn">4</span> এফা, এফের, হানোক, অবিদা ও এল্‌দায়া—এরা হল মিদিয়নের সন্তান।</div>
<div class="v" id="v5"><span class="vn">5</span> এদের, সকলেরই আদি মাতা ছিলেন কেটুরা। অব্রাহাম তাঁর সমস্ত সম্পত্তি ইস্‌হাককে দান করলেন।</div>
<div class="v" id="v6"><span class="vn">6</span> অব্রাহাম তাঁর জীবদ্দশাতেই তাঁর উপপত্নীদের সন্তানদের বিভিন্ন দানসামগ্রী দিয়ে ইস্‌হাকের কাছ থেকে পৃথক করে পূর্বাঞ্চলের দিকে পাঠিয়ে দিয়েছিলেন।</div>
<div class="v" id="v7"><h2>অব্রাহামের মৃত্যু ও সমাধি</h2><span class="vn">7</span> <span class="br-p"><br><br></span>অব্রাহাম একশো পঁচাত্তর বছর জীবিত ছিলেন।</div>
<div class="v" id="v8"><span class="vn">8</span> বৃদ্ধ অবস্থায় পূর্ণ পরিণত বয়সে অব্রাহাম ইহলোক ত্যাগ করে তাঁর পূর্বপুরুষদের সঙ্গে মিলিত হলেন।</div>
<div class="v" id="v9"><span class="vn">9</span> তাঁর পুত্র ইস্‌হাক ও ইশ্মায়েল মাম্রের পূর্ব দিকে হিত্তীয় উপজাতির লোক সোহরের পুত্র এফ্রোণের জমিতে, মক্‌পেলা গুহায় অব্রাহামকে সমাধিস্থ করলেন।</div>
<div class="v" id="v10"><span class="vn">10</span> অব্রাহাম হিত্তীয় উপজাতির লোকদের কাছ থেকে ঐ জমি কিনে নিয়েছিলেন। এখানেই অব্রাহাম ও তাঁর স্ত্রী সারার কবর দেওয়া হয়।<sup class="fnm"><a name="fnm1" href="#fn1">1</a></sup></div>
<div class="v" id="v11"><span class="vn">11</span> অব্রাহামের মৃত্যুর পর ঈশ্বর তাঁর পুত্র ইস্‌হাককে আশীর্বাদ করলেন আর ইসহাক বের-লাহয়-রোয়ীর<sup class="fnm"><a name="fnm2" href="#fn2">2</a></sup> কাছে বসবাস করতে লাগলেন।</div>
<div class="v" id="v12"><h2>ইশ্মায়েলের বংশতালিকা</h2><h2>(<b>130 1:28-31</b>)</h2><span class="vn">12</span> <span class="br-p"><br><br></span>অব্রাহামের পুত্র ইশ্মায়েলের বংশ তালিকা নিম্নরূপ: সারার মিশরী দাসী হাগারের গর্ভে অব্রাহামের এই সন্তানের জন্ম হয়।</div>
<div class="v" id="v13"><span class="vn">13</span> জন্মের ক্রম অনুসারে ইশ্মায়েলের সন্তানদের নাম-ইশ্মায়েলের জ্যেষ্ঠ পুত্র প্রবায়োৎ, তারপর কেদার, আদ্‌বেল, মিব্‌সাম, মিস্‌মা, দুমা, মাসা, হাদাদ,</div>
<div class="v" id="v14"><span class="vn">14</span> তেমা,</div>
<div class="v" id="v15"><span class="vn">15</span> যেতুর, নাফিশ ও কেদেমা।</div>
<div class="v" id="v16"><span class="vn">16</span> এরা সকলেই ইশ্মায়েলের সন্তান, এদের বারোজন কুলপতি পল্লীনিবাস ও শিবির সংস্থান অনুযায়ী এদের পরিচয় উক্তরূপ।</div>
<div class="v" id="v17"><span class="vn">17</span> ইশ্মায়েল একশো সাঁইত্রিশ বছর বয়সে শেষ নিঃশ্বাস ত্যাগ করেন এবং পূর্বপুরুষের সঙ্গে মিলিত হন।</div>
<div class="v" id="v18"><span class="vn">18</span> তাঁর বংশধরগণ হবীলা থেকে আরম্ভ করে আসিরিয়ার দিকে মিশরের পূর্বে শূর পর্যন্ত এলাকায় বসতি স্থাপন করল। তারা জ্ঞাতিভাইদের কাছ থেকে দূরে বসবাস করত।</div>
<div class="v" id="v19"><h2>এষৌও যাকোবের জন্ম</h2><span class="vn">19</span> <span class="br-p"><br><br></span>অব্রাহামের পুত্র ইস্‌হাকের বংশতালিকা নিম্নরূপ: ইস্‌হাকের পিতা অব্রাহাম।</div>
<div class="v" id="v20"><span class="vn">20</span> চল্লিশ বছর বয়সে ইসহাক অরামনিবাসী বথুয়েলের কন্যা ও লাবণের ভগিনী রেবেকাকে পদ্দন-অরাম থেকে আনিয়ে বিবাহ করেছিলেন। বথুয়েল ও লাবণ ছিলেন অরামী জাতির লোক।</div>
<div class="v" id="v21"><span class="vn">21</span> ইস্‌হাকের স্ত্রী বন্ধ্যা হওয়ায় তিনি তাঁর জন্য প্রভু পরমেশ্বরের কাছে বিনতি করলেন। প্রভু পরমেশ্বর তাঁর বিনতি গ্রাহ্য করলেন, তাঁর স্ত্রী রেবেকা গর্ভবতী হলেন।</div>
<div class="v" id="v22"><span class="vn">22</span> তাঁর গর্ভে যমজ সন্তান এল। কিন্তু গর্ভমধ্যেই তাদের বিরোধ শুরু হয়ে গেল। রেবেকা বললেন, এই যদি অবস্থা হয় তবে আমার বেঁচে থেকে কি লাভ? তিনি প্রভু পরমেশ্বরের কাছে এই ব্যাপারে জানতে চাইলেন।</div>
<div class="v" id="v23"><span class="vn">23</span> প্রভু তাঁকে বললেন, <span class="br-p"><br><br></span><span class="br-ind"><br><span class="indent">&nbsp;</span></span>তোমার গর্ভে রয়েছে দুটি জাতি, <br><span class="br-ind"><br><span class="indent">&nbsp;</span></span>তোমার গর্ভজাত এই দুই জাতি <br><span class="br-ind"><br><span class="indent">&nbsp;</span></span>পরস্পর থেকে বিচ্ছিন্ন হবে, <br><span class="br-ind"><br><span class="indent">&nbsp;</span></span>একজাতি হবে অন্যের চেয়ে শক্তিমান, <br><span class="br-ind"><br><span class="indent">&nbsp;</span></span>আর জ্যৈষ্ঠ হবে কনিষ্ঠের দাস।<sup class="fnm"><a name="fnm3" href="#fn3">3</a></sup> <br></div>
<div class="v" id="v24"><span class="vn">24</span> <span class="br-p"><br><br></span>পরে তাঁর গর্ভকাল সম্পূর্ণ হলে দেখা গেল, তাঁর গর্ভে যমজ সন্তান রয়েছে।</div>
<div class="v" id="v25"><span class="vn">25</span> প্রথমে যে সন্তান ভূমিষ্ঠ হল সে রক্তবর্ণ।</div>
<div class="v" id="v26"><span class="vn">26</span> তার সর্বাঙ্গ পশমের জামার মত লোমে আবৃত ছিল। তার নাম রাখা হল এষৌ। পরে তার ভাই ভূমিষ্ঠ হল, তার হাত এষৌর পায়ের গোড়ালি ধরে ছিল, তাই তার নাম রাখা হল যাকোব (চরণধারী)<sup class="fnm"><a name="fnm4" href="#fn4">4</a></sup>। ইস্‌হাকের ষাট বছর বয়সে এই দুই পুত্রের জন্ম হয়।</div>
<div class="v" id="v27"><h2>এষৌর জ্যেষ্ঠাধিকার বিক্রয়</h2><span class="vn">27</span> <span class="br-p"><br><br></span>শিশু দুটি বড় হলে, এষৌ হলেন নিপুণ শিকারী ও প্রান্তরবাসী। কিন্তু যাকোব ছিলেন শান্তশিষ্ট, তিনি তাঁবুতেই থাকতেন।</div>
<div class="v" id="v28"><span class="vn">28</span> ইস্‌হাক এষৌকে বেশি ভালবাসতেন কারণ তাঁর শিকার করে আনা পশুর মাংস তিনি খেতেন।</div>
<div class="v" id="v29"><span class="vn">29</span> কিন্তু রেবেকা ভালবাসতেন যাকোবকে। একদিন যাকোব ডাল রান্না করছিলেন, এমন সময়ে এষৌ প্রান্তর থেকে ক্ষুধা তৃষ্ণায় ক্লান্ত হয়ে ফিরলেন।</div>
<div class="v" id="v30"><span class="vn">30</span> তিনি যাকোবকে বললেন ঐ লাল রঙের সুপ আমাকে খেতে দাও, আমি বড় ক্ষুধিত। এই কারণেই তাঁর নাম হল ইদোম (লাল)।</div>
<div class="v" id="v31"><span class="vn">31</span> <span class="br-p"><br><br></span>যাকোব তাঁকে বললেন, আগে তুমি আমার আছে তোমার জ্যেষ্ঠ পুত্রের অধিকার বিক্রি কর।</div>
<div class="v" id="v32"><span class="vn">32</span> এষৌ বললেন, দেখ আমি মরতে চলেছি, জন্মগত অধিকার নিয়ে আমি কি করব?</div>
<div class="v" id="v33"><span class="vn">33</span> যাকোব বললেন, তাহলে আজ তুমি আমার কাছে শপথ কর। এষৌ তাঁর কাছে শপথ করে নিজের জন্মস্বত্ব যাকোবের কাছে বিক্রি করে দিলেন।<sup class="fnm"><a name="fnm5" href="#fn5">5</a></sup></div>
<div class="v" id="v34"><span class="vn">34</span> যাকোব তখন এষৌকে রুটি ও মসুর ডাল খেতে দিলেন। খাওয়াদাওয়া সেরে এষৌ চলে গেলেন। এইভাবেই এষৌ তাঁর উত্তরাধিকার অবহেলা করলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:10 23:3-16'><!--endraw 1-->আদি 23:3-16<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:10 16:14'><!--endraw 1-->আদি 16:14<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:520 9:12'><!--endraw 1-->রোমীয় 9:12<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> অথবা প্রবঞ্চক।</div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:650 12:16'><!--endraw 1-->হিব্রু 12:16<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>