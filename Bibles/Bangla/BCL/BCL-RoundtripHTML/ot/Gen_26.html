<html><head>
<meta http-equiv="Content-Type" content="text/html;charset=utf-8" />
<title>Gen 26 &ndash; আদিপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 26);">
<div id="navbar"><a href="../index.html">পবিএ বাইবেল CL Bible</a> &ndash; <b>আদিপুস্তক</b> &ndash; <a href="Gen_1.html">1</a> ... <a href="Gen_24.html">24</a> <a href="Gen_25.html">25</a> <b>26</b> <a href="Gen_27.html">27</a> <a href="Gen_28.html">28</a> ... <a href="Gen_50.html">50</a> </div><hr>
<h1>Gen 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্‌হাকের সমৃদ্ধি</h2><span class="vn">1</span> <span class="br-p"><br><br></span>অতীতে অব্রাহামের সময়ে দেশে যে রকম দুর্ভিক্ষ হয়েছিল আবার তেমনি এক দুর্ভিক্ষ দেখা দিল। ইস্‌হাক তখন ফিলিস্তিনী নৃপতি অবিমেলকের কাছে,</div>
<div class="v" id="v2"><span class="vn">2</span> গরারে চলে গেলেন। প্রভু পরমেশ্বর তাঁকে দর্শন দিয়ে বললেন, তুমি মিশরে যেও না, আমি তোমাকে যে দেশের কথা বলব, তুমি সেখানে বাস কর।</div>
<div class="v" id="v3"><span class="vn">3</span> এই দেশে তুমি প্রবাসী হয়ে থাক, আমি তোমার সঙ্গে থাকব, তোমাকে আশীর্বাদ করব। আমি তোমাকে ও তোমার বংশধরদের এই সমগ্র দেশটিই দান করব। তোমার পিতা অব্রাহামের কাছে আমি যে শপথ করেছিলাম,<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> পূর্ণ করব সেই শপথ। আকাশের নক্ষত্ররাজির মত আমি তোমার বংশবৃদ্ধি করব, তোমার বংশধরদের এই সমস্ত দেশ দেব এবং তোমার বংশের মাধ্যমেই পৃথিবীর সকল জাতি আশীর্বাদ লাভ করবে।</div>
<div class="v" id="v5"><span class="vn">5</span> কারণ অব্রাহাম আমার কথা শুনেছে এবং আমার সমস্ত আদেশ-নির্দেশ, অনুজ্ঞা, অনুশাসন ও বিধি সবই পালন করেছে।</div>
<div class="v" id="v6"><span class="vn">6</span> <span class="br-p"><br><br></span>ইস্‌হাক গরারে বাস করতে লাগলেন। সেখানকার লোকেরা তাঁকে স্ত্রীর বিষয়ে জিজ্ঞাসাবাদ করলে তিনি তাঁকে নিজের বোন বলে পরিচয় দিলেন। তাঁর আসল পরিচয় দিতে ভয় পেলেন, কারণ তিনি মনে করলেন সেখানকার লোকেরা রেবেকার জন্য তাঁকে হত্যা করবে কারণ রেবেকা ছিলেন রূপসী।<sup class="fnm"><a name="fnm2" href="#fn2">2</a></sup></div>
<div class="v" id="v8"><span class="vn">8</span> এইভাবে সেখানে অনেকদিন কাটলো। ফিলিস্তিনীদের রাজা অবিমেলক একদিন বাতায়নপথে ইস্‌হাক ও তাঁর স্ত্রী রেবেকার দাম্পত্যক্রীড়া দেখতে পেলেন।</div>
<div class="v" id="v9"><span class="vn">9</span> অবিমেলক তখন ইস্‌হাককে ডেকে এনে বললেন, ঐ মহিলা নিশ্চয়ই আপনার স্ত্রী। তবে কেন আপনি আপনার বোন বলে তাঁর পরিচয় দিলেন? ইস্‌হাক বললেন, আমি ভেবেছিলাম হয়তো তাঁর জন্য আমাকে হত্যা করা হবে।</div>
<div class="v" id="v10"><span class="vn">10</span> অবিমেলক বললেন, আপনি আমাদের সঙ্গে এরকম ব্যবহার করলেন কেন? যে কোন লোক অনায়াসে আপনার স্ত্রীকে শয্যাসঙ্গিনী করতে পারত আর তার ফলে আপনার জন্যই আমাদের উপর অপরাধের বোঝা চাপত।</div>
<div class="v" id="v11"><span class="vn">11</span> অবিমেলক তখন সকলকে এই নির্দেশ দিলেন, এই ব্যক্তি বা তাঁর স্ত্রীকে যে স্পর্শ করবে তার প্রাণদণ্ড হবে।</div>
<div class="v" id="v12"><span class="vn">12</span> <span class="br-p"><br><br></span>ইস্‌হাক সেই দেশে চাষবাস করলেন এবং সে বছর শতগুণ বেশী ফসল পেলেন, আর প্রভু পরমেশ্বর তাঁকে আশীর্বাদ করলেন।</div>
<div class="v" id="v13"><span class="vn">13</span> তিনি উত্তরোত্তর সমৃদ্ধি লাভ করে অতিশয় ধনবান হলেন।</div>
<div class="v" id="v14"><span class="vn">14</span> তিনি গরু ও ভেড়ার পাল এবং অনেক দাসদাসীর মালিক হলেন, ফলে ফিলিস্তিনীরা তাঁকে ঈর্ষা করতে লাগল।</div>
<div class="v" id="v15"><span class="vn">15</span> তাঁর পিতা অব্রাহামের সময়ে তাঁর দাসেরা যে সব কূপ খনন করেছিল, ফিলিস্তিনীরা সেগুলি মাটি ফেলে বুঁজিয়ে দিয়েছিল।</div>
<div class="v" id="v16"><span class="vn">16</span> <span class="br-p"><br><br></span>অবিমেলক তখন ইস্‌হাককে বললেন, আপনি আমাদের চেয়ে অনেক বেশী ক্ষমতাশালী হয়েছেন। এবার আপনি আমাদের কাছ থেকে চলে যান।</div>
<div class="v" id="v17"><span class="vn">17</span> ইস্‌হাক সেখান থেকে বিদায় নিয়ে গরারের উপত্যকায় গিয়ে শিবির স্থাপন করে বাস করতে লাগলেন।</div>
<div class="v" id="v18"><span class="vn">18</span> তাঁর পিতা অব্রাহামের আমলে যে সব কূপ খনন করা হয়েছিল তিনি সেগুলি আবার খনন করালেন, কারণ ফিলিস্তিনীরা অব্রাহামের মৃত্যুর পর সেগুলি বুঁজিয়ে ফেলেছিল। তাঁর পিতা বিভিন্ন কূপের যে সব নাম রেখেছিলেন তিনিও সেই সব নামই রাখলেন।</div>
<div class="v" id="v19"><span class="vn">19</span> <span class="br-p"><br><br></span>ইস্‌হাকের দাসেরা সেই উপত্যকায় খনন কালে একটি জলের উৎসের সন্ধান পেল।</div>
<div class="v" id="v20"><span class="vn">20</span> তখন গরারের পশু পালকেরা ইস্‌হাকের পশু পালকদের সঙ্গে ঝগড়া শুরু করল, বলল, এই জল আমাদের। তাদের সঙ্গে বিবাদ হয়েছিল বলে—তিনি ঐ কূপের নাম রাখলেন এষেক (বিবাদ)।</div>
<div class="v" id="v21"><span class="vn">21</span> এর পরে তাঁর দাসেরা আর একটি কূপ খনন করল। সেই লোকগুলি এটির জন্যও ঝগড়া বাধাল, সেই জন্য তিনি সেটির নাম রাখলেন সিট্‌না (শত্রুতা)।</div>
<div class="v" id="v22"><span class="vn">22</span> পরে তিনি সেখান থেকে সরে গিয়ে আর একটি কূপ খনন করালেন, এটির জন্য তারা আর বিবাদ করল না, তাই তিনি সেটির নাম রাখলেন রহবোৎ (প্রশস্ত স্থান)। তিনি বললেন, এবারে প্রভু পরমেশ্বর আমাদের প্রশস্ত স্থান দিয়েছেন, এখানে আমরা প্রজাবন্ত হব।</div>
<div class="v" id="v23"><span class="vn">23</span> <span class="br-p"><br><br></span>সেখান থেকে তিনি আবার বের-শেবায় চলে গেলেন।</div>
<div class="v" id="v24"><span class="vn">24</span> সেই রাতে প্রভু পরমেশ্বর তাঁকে দর্শন দিয়ে বললেন, আমি তোমার পিতা অব্রাহামের আরাধ্য ঈশ্বর, তুমি ভয় করো না, আমি তোমার সঙ্গে আছি। আমার দাস অব্রাহামের মুখ চেয়ে আমি তোমাকে আশীর্বাদ করব ও তোমার বংশবৃদ্ধি করব।</div>
<div class="v" id="v25"><span class="vn">25</span> ইস্‌হাক তখন সেখানে একটি বেদী নিমার্ণ করে প্রভু পরমেশ্বরের আরাধনা করলেন এবং সেখানেই শিবির স্থাপন করলেন। ইস্‌হাকের দাসেরা সেখানে আর একটি কূপ খনন করল।</div>
<div class="v" id="v26"><h2>ইস্‌হাকের সঙ্গে অবিমেলকের সন্ধিস্থাপন</h2><span class="vn">26</span> <span class="br-p"><br><br></span>পরে এক সময়ে অবিমেলক তাঁর মন্ত্রী আহুষৎ ও সেনাপতি ফিকোলকে সঙ্গে নিয়ে গরার থেকে ইস্‌হাকের কাছে গেলেন।<sup class="fnm"><a name="fnm3" href="#fn3">3</a></sup></div>
<div class="v" id="v27"><span class="vn">27</span> ইস্‌হাক তাঁদের বললেন, আপনারা কেন আমার কাছে এসেছেন? আপনারা তো হিংসা করে আপনাদের দেশ থেকে আমাকে তাড়িয়ে দিয়েছিলেন।</div>
<div class="v" id="v28"><span class="vn">28</span> তাঁরা বললেন, আমরা স্পষ্টই বুঝতে পেরেছি যে প্রভু পরমেশ্বর আপনার সঙ্গে আছেন। তাই আমরা আপনার কাছে সন্ধির প্রস্তাব নিয়ে এসেছি।</div>
<div class="v" id="v29"><span class="vn">29</span> আমরা যেমন আপনাকে স্পর্শ করি নি, আপনার মঙ্গল ছাড়া কোন অমঙ্গল করি নি এবং আপনাকে শান্তিতেই বিদায় দিয়েছি, তেমনি আপনিও আমাদের কোন ক্ষতি করবেন না।</div>
<div class="v" id="v30"><span class="vn">30</span> আপনি প্রভু পরমেশ্বররের আশীর্বাদ লাভ করুন। ইস্‌হাক তাঁদের জন্য ভোজের আয়োজন করলেন আর তাঁরাও খাওয়া দাওয়া করলেন।</div>
<div class="v" id="v31"><span class="vn">31</span> ভোরে উঠে তাঁরা পরস্পর শপথ গ্রহণ করলেন। তারপর ইস্‌হাক তাঁদের বিদায় সম্ভাষণ জানালেন, তাঁরা তাঁদের কাছ থেকে বিদায় নিয়ে শান্তিতে চলে গেলেন।</div>
<div class="v" id="v32"><span class="vn">32</span> সেই দিনই ইস্‌হাকের দাসেরা এসে তারা যে কূপ খনন করেছিল তার সংবাদ তাঁকে জানিয়ে বলল, আমরা জলের সন্ধান পেয়েছি।</div>
<div class="v" id="v33"><span class="vn">33</span> ইস্‌হাক তখন সেই কূপের নাম রাখলেন শেবাহ্ (শপথ)<sup class="fnm"><a name="fnm4" href="#fn4">4</a></sup>। এই জন্যই আজ পর্যন্ত সেই নগর বেরশেবা (শপথের কূপ) নামে অভিহিত।</div>
<div class="v" id="v34"><span class="vn">34</span> এষৌ চল্লিশ বছর বয়সে হিত্তীয় উপজাতির লোক বেরির কন্যা যিহুদিৎ ও এলোনের কন্যা বাসেমাৎকে বিবাহ করলেন।</div>
<div class="v" id="v35"><span class="vn">35</span> এই দুজন হিত্তীয় নারী ইস্‌হাক ও রেবেকার জীবন তিক্ত-বিরক্ত করে তুলেছিল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:10 22:16-18'><!--endraw 1-->আদি 22:16-18<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:10 12:13'><!--endraw 1-->আদি 12:13<!--raw 1 bo --></a><!--endraw 1-->; <!--raw 1 bo --><a href='B:10 20:2'><!--endraw 1-->20:2<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:10 21:22'><!--endraw 1-->আদি 21:22<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> অথবা সপ্তম। <!--raw 1 bo --><a href='B:10 21:31'><!--endraw 1-->আদি 21:31<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>