<html><head>
<meta http-equiv="Content-Type" content="text/html;charset=utf-8" />
<title>Gen 27 &ndash; আদিপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 27);">
<div id="navbar"><a href="../index.html">পবিএ বাইবেল CL Bible</a> &ndash; <b>আদিপুস্তক</b> &ndash; <a href="Gen_1.html">1</a> ... <a href="Gen_25.html">25</a> <a href="Gen_26.html">26</a> <b>27</b> <a href="Gen_28.html">28</a> <a href="Gen_29.html">29</a> ... <a href="Gen_50.html">50</a> </div><hr>
<h1>Gen 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যাকোবকে ইস্‌হাকের আশীর্বাদ</h2><span class="vn">1</span> <span class="br-p"><br><br></span>বৃদ্ধ বয়সে ইস্‌হাকের চোখ নিস্তেজ হয়ে যাওয়ায় তিনি আর দেখতে পেতেন না। একদিন তিনি তাঁর জ্যেষ্ঠপুত্র এষৌকে ডেকে বললেন, বৎস এষৌ!</div>
<div class="v" id="v2"><span class="vn">2</span> এষৌ উত্তর দিলেন, আদেশ করুন। ইস্‌হাক বললেন, দেখ আমি বৃদ্ধ হয়ে পড়েছি, কবে মারা যাব জানি না।</div>
<div class="v" id="v3"><span class="vn">3</span> তোমার অস্ত্রশস্ত্র,তীর-ধনুক নিয়ে প্রান্তরে যাও, আমার জন্য পশু শিকার করে আন।</div>
<div class="v" id="v4"><span class="vn">4</span> আর আমি যেমন ভালবাসি তেমনি সুস্বাদু মাংস রান্না করে আমাকে খাওয়াও, যেন মরবার আগে আমি তোমাকে আশীর্বাদ করে যেতে পারি।</div>
<div class="v" id="v5"><span class="vn">5</span> <span class="br-p"><br><br></span>ইস্‌হাক তাঁর প্রিয় পুত্র এষৌকে এই সব কথা যখন বলছিলেন, রেবেকা সব শুনলেন। এষৌ শিকার করার জন্য প্রান্তরে চলে গেলে</div>
<div class="v" id="v6"><span class="vn">6</span> রেবেকা তাঁর প্রিয় পুত্র যাকোবকে ডেকে বললেন, দেখ, আমি শুনলাম, তোমার বাবা তোমার ভাই এষৌকে বলেছেন,</div>
<div class="v" id="v7"><span class="vn">7</span> তুমি আমার জন্য পশু শিকার করে এনে সুস্বাদু খাবার তৈরী কর, আমি তা খেয়ে মৃত্যুর আগে প্রভু পরমেশ্বরের সাক্ষাতে তোমাকে আশীর্বাদ করব।</div>
<div class="v" id="v8"><span class="vn">8</span> শোন পুত্র, এখন আমি যা বলি তা-ই কর। তুমি বাথানে গিয়ে ভাল দেখে দুটি মেষ শাবক নিয়ে এস। তোমার পিতা যেমনটি ভালবাসেন তেমনই সু্স্বাদু করে ঐ ভেড়ার মাংস আমি রান্না করে দিচ্ছি।</div>
<div class="v" id="v10"><span class="vn">10</span> তুমি সেই মাংস নিয়ে গিয়ে তোমার পিতাকে খাওয়াও। তাহলে মৃত্যুর আগে তিনি তোমাকে আশীর্বাদ করবেন।</div>
<div class="v" id="v11"><span class="vn">11</span> যাকোব তাঁর মা রেবেকাকে বললেন, দেখ, আমার ভাই এষৌ লোমশ, আর আমি নির্লোম।</div>
<div class="v" id="v12"><span class="vn">12</span> পিতা যদি আমার গায়ে হাত বুলান, তাহলেই আমার প্রতারণা ধরে ফেলবেন আর তখন আমাকে প্রতারক বুঝতে পেরে আশীর্বাদের বদলে আমাকে অভিশাপ দেবেন।</div>
<div class="v" id="v13"><span class="vn">13</span> তাঁর মা বললেন, পুত্র, সে অভিশাপ আমার উপরেই পড়ুক। তুমি আমার কথা শোন, যাও মেষ শাবক নিয়ে এস।</div>
<div class="v" id="v14"><span class="vn">14</span> যাকোব তখন গিয়ে মেষ শাবক এনে তাঁর মাকে দিলেন। তাঁর মা তখন তাঁর বাবার পছন্দমত সুস্বাদু খাবার তৈরী করলেন।</div>
<div class="v" id="v15"><span class="vn">15</span> তাঁর কাছে বড় ছেলে এষৌর যে ভাল পোষাকটি ছিল, রেবেকা সেইটি তাঁর ছোট ছেলে যাকোবকে পরিয়ে দিলেন।</div>
<div class="v" id="v16"><span class="vn">16</span> আর ভেড়ার বাচ্চা দুটির চামড়া নিয়ে যাকোবের হাত ও গলার লোমহীন জায়গায় জড়িয়ে দিলেন।</div>
<div class="v" id="v17"><span class="vn">17</span> তারপর তাঁর তৈরী করা সুস্বাদু ব্যঞ্জন ও রুটি যাকোবের হাতে দিলেন।</div>
<div class="v" id="v18"><span class="vn">18</span> <span class="br-p"><br><br></span>যাকোব তাঁর বাবার কাছে গিয়ে ডাকলেন, বাবা! তিনি উত্তর দিলেন, এই যে বাবা, কে তুমি? যাকোব তাঁর বাবাকে বললেন, আমি আপনার বড় ছেলে এষৌ।</div>
<div class="v" id="v19"><span class="vn">19</span> আমি আপনার আদেশ পালন করেছি। দয়া করে আপনি উঠে বসুন, আর আমার শিকার করে আনা মাংস ভোজন করুন, তারপর আমাকে আশীর্বাদ করবেন।</div>
<div class="v" id="v20"><span class="vn">20</span> কিন্তু ইস্‌হাক তাঁকে বললেন, বৎস, এত তাড়াতাড়ি তুমি কেমন করে শিকার করলে? যাকোব বললেন, প্রভু পরমেশ্বর, যিনি আপনার আরাধ্য ঈশ্বর, তিনিই আমাকে এই শিকার দিয়েছেন।</div>
<div class="v" id="v21"><span class="vn">21</span> ইস্‌হাক তখন যাকোবকে বললেন, বৎস, কাছে এস, আমি তোমার গায়ে হাত বুলিয়ে দেখি, তুমি সত্যই আমার পুত্র এষৌ কিনা! যাকোব তখন ইস্‌হাকের কাছে গেলেন।</div>
<div class="v" id="v22"><span class="vn">22</span> আর তিনি তাঁকে স্পর্শ করে বললেন, কন্ঠস্বর যাকোবের মত, কিন্তু হাত তো এষৌর। ইস্‌হাক তাঁকে চিনতে পারলেন না,</div>
<div class="v" id="v23"><span class="vn">23</span> কারণ তাঁর ভাই এষৌর হাতের মত তাঁর হাতও লোমশ ছিল। তাই তিনি তাঁকে আশীর্বাদ করলেন। তবুও তিনি জিজ্ঞেস করলেন,</div>
<div class="v" id="v24"><span class="vn">24</span> তুমি কি সত্যিই আমার পুত্র এষৌ? যাকোব বললেন, আজ্ঞে হ্যাঁ।</div>
<div class="v" id="v25"><span class="vn">25</span> ইস্‌হাক তখন বললেন, তবে নিয়ে এস, আমি আমার পুত্রের শিকার করা মাংস ভোজন করব আর তাকে আশীর্বাদ করব। যাকোব তখন মাংস এনে ইস্‌হাককে দিলেন এবং তিনি ভোজন করলেন। তারপর সুরা এনে দিলে তিনি সুরা পান করলেন। তারপর ইস্‌হাক তাঁকে বললেন, কাছে এস পুত্র, আমাকে চুম্বন কর।</div>
<div class="v" id="v26"><span class="vn">26</span> যাকোব তাঁর কাছে গিয়ে তাঁকে চুম্বন করলেন। ইস্‌হাক তাঁর পোশাকের গন্ধ আঘ্রাণ করে</div>
<div class="v" id="v27"><span class="vn">27</span> তাঁকে এই বলে আশীর্বাদ করে বললেনঃ <span class="br-p"><br><br></span>দেখ, আমার পুত্রের সৌরভ <span class="br-p"><br><br></span>প্রভু পরমেশ্বরের আশিস্‌ধন্য ভূমির <span class="br-p"><br><br></span>সৌরভের মত।<sup class="fnm"><a name="fnm1" href="#fn1">1</a></sup></div>
<div class="v" id="v28"><span class="vn">28</span> <span class="br-p"><br><br></span>ঈশ্বর তোমাকে আকাশের <span class="br-p"><br><br></span>শিশির দান করে <span class="br-p"><br><br></span>তোমার ভূমির উর্বরতা বৃদ্ধি করুন, <span class="br-p"><br><br></span>দান করুন প্রচুর শস্য ও দ্রাক্ষারস।</div>
<div class="v" id="v29"><span class="vn">29</span> <span class="br-p"><br><br></span>জাতিবৃন্দ তোমার দাস্যবৃত্তি করবে, <span class="br-p"><br><br></span>জাতিবৃন্দ করবে প্রণিপাত <span class="br-p"><br><br></span>তোমার কাছে। <span class="br-p"><br><br></span>জাতিবর্গের উপর তুমি কর্তৃত্ব করবে, <span class="br-p"><br><br></span>তোমার সহোদরগণ হবে তোমার অধীন, <span class="br-p"><br><br></span>তোমাকে যে শাপ দেবে <span class="br-p"><br><br></span>সে হবে অভিশপ্ত, <span class="br-p"><br><br></span>আর যে তোমাকে করবে আশীর্বাদ <span class="br-p"><br><br></span>সে হবে আশিস্‌ধন্য।<sup class="fnm"><a name="fnm2" href="#fn2">2</a></sup></div>
<div class="v" id="v30"><span class="vn">30</span> <span class="br-p"><br><br></span>ইস্‌হাকের আশীর্বাদ দান শেষ হলে যাকোব চলে গেলেন আর ঠিক সেই সময়েই তাঁর ভাই এষৌ শিকার করে ফিরে এলেন। তিনিও সুস্বাদু খাবার তৈরী করে পিতার কাছে এলে বললেন,</div>
<div class="v" id="v31"><span class="vn">31</span> পিতা, আপনি এবার উঠে বসে আমার শিকার করা মাংস ভোজন করুন আর আমাকে আশীর্বাদ করুন। ইস্‌হাক বললেন, তুমি কে?</div>
<div class="v" id="v32"><span class="vn">32</span> তিনি উত্তর দিলেন, আমি আপনার জ্যেষ্ঠপুত্র এষৌ। ইস্‌হাক তখন অত্যন্ত বিচলিত হয়ে কাঁপতে কাঁপতে বললেন,</div>
<div class="v" id="v33"><span class="vn">33</span> তবে শিকার করা মাংস আমার কাছে যে এনেছিল সে কে? তোমার আসার আগেই আমি তা ভোজন করে তাকে আশীর্বাদ করেছি, আর তাই-ই হবে চূড়ান্ত। পিতার মুখে এ কথা শুনে এষৌ তীব্র তিক্ত কন্ঠে চীৎকার করে বললেন, বাবা,</div>
<div class="v" id="v34"><span class="vn">34</span> তাহলে আমার কি হবে?</div>
<div class="v" id="v35"><span class="vn">35</span> আমাকেও আশীর্বাদ করুন। ইস্‌হাক বললেন, তোমার ভাই এসে ছলনা করে তোমার আশীর্বাদ হরণ করে নিয়ে গেছে।</div>
<div class="v" id="v36"><span class="vn">36</span> এষৌ বললেন, সে প্রতারক, যাকোব-ই তার উপযুক্ত নাম। সে দুবার আমাকে প্রতারণা করল। এর আগে আমার জ্যেষ্ঠাধিকার সে হরণ করেছে, আর এখন সে আমার আশীর্বাদও ঠকিয়ে নিল। তিনি আরও বললেন, আপনি কি আমার জন্য কোন আশীর্বাদ রাখেন নি? ইস্‌হাক তাঁকে বললেন, দেখ,<sup class="fnm"><a name="fnm3" href="#fn3">3</a></sup></div>
<div class="v" id="v37"><span class="vn">37</span> আমি তাকে তোমার উপরে আধিপত্য করতে দিয়েছি, তোমার আত্মীয়স্বজন সকলকেই তার দাস করেছি, আমি তার জন্য শস্য ও দ্রাক্ষারসের সংস্থান করেছি। বৎস, তোমার জন্য এখন আমি আর কি করতে পারি? এষৌ আবার তাঁর পিতাকে বললেন, বাবা,</div>
<div class="v" id="v38"><span class="vn">38</span> আপনার কি কেবল ঐ একটি আশীর্বাদই ছিল। বাবা, আমাকেও আশীর্বাদ করুন, এই বলে এষৌ তীব্র মনোবেদনায় কাঁদতে লাগলেন।<sup class="fnm"><a name="fnm4" href="#fn4">4</a></sup></div>
<div class="v" id="v39"><span class="vn">39</span> তখন ইস্‌হাক তাঁকে বললেন, <span class="br-p"><br><br></span><span class="br-ind"><br><span class="indent">&nbsp;</span></span>দেখ, ঊষর বন্ধ্যা ভূমিতে <br><span class="br-ind"><br><span class="indent">&nbsp;</span></span>হবে তোমার বসতি, <br><span class="br-ind"><br><span class="indent">&nbsp;</span></span>ঊর্ধ্বাকাশ থেকে শিশিরপাত <br><span class="br-ind"><br><span class="indent">&nbsp;</span></span>হবে না সেখানে। <br><span class="br-ind"><br><span class="indent">&nbsp;</span></span>তুমি হবে অসিজীবি,<sup class="fnm"><a name="fnm5" href="#fn5">5</a></sup> <br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>আপন ভ্রাতার দাস, <br><span class="br-ind"><br><span class="indent">&nbsp;</span></span>কিন্তু যখন তুমি হবে দুর্দম <br><span class="br-ind"><br><span class="indent">&nbsp;</span></span>তখন তোমার কাঁধ থেকে <br><span class="br-ind"><br><span class="indent">&nbsp;</span></span>ভেঙ্গে পড়বে তার জোয়াল।<sup class="fnm"><a name="fnm6" href="#fn6">6</a></sup> <br></div>
<div class="v" id="v41"><h2>যাকোবের হারাণে পলায়ন</h2><span class="vn">41</span> <span class="br-p"><br><br></span>যাকোব পিতার আশীর্বাদ লাভ করেছিলেন বলে তাঁর প্রতি এষৌর মনে আক্রোশ জন্মাল। তিনি নিজের মনে বললেন, পিতার মৃত্যুর দিন ঘনিয়ে এসেছে। তাঁর মৃত্যু হলেই আমি যাকোবকে হত্যা করব।</div>
<div class="v" id="v42"><span class="vn">42</span> জ্যেষ্ঠপুত্র এষৌর এই সঙ্কল্পের কথা জানতে পেরে রেবেকা লোক পাঠিয়ে কনিষ্ঠ পুত্র যাকোবকে ডেকে এনে বললেন, দেখ, তোমার ভাই এষৌ তোমাকে হত্যা করে প্রতিশোধ নেওয়ার সঙ্কল্প করেছে।</div>
<div class="v" id="v43"><span class="vn">43</span> <span class="br-p"><br><br></span>এখন তুমি আমার কথা শোন, হারাণে আমার ভাই লাবণের কাছে তুমি পালিয়ে যাও।</div>
<div class="v" id="v44"><span class="vn">44</span> যতদিন তোমার ভাইয়ের রাগ না পড়ে, ততদিন তার কাছে থাক।</div>
<div class="v" id="v45"><span class="vn">45</span> তুমি তার সঙ্গে যে ব্যবহার করেছ সেই কথা সে ভুলে গেলে, আমি লোক পাঠিয়ে তোমাকে সেখান থেকে ফিরিয়ে আনব। আমি একই সঙ্গে তোমাদের দুজনকে হারাতে চাই না।</div>
<div class="v" id="v46"><span class="vn">46</span> <span class="br-p"><br><br></span>রেবেকা তখন ইস্‌হাককে বললেন, এই হিত্তীয় মেয়েরা আমার জীবন অতিষ্ঠ করে তুলেছে। যাকোবও যদি এদের মত কোন হিত্তীয় মেয়েকে কিম্বা এখানকার কোন মেয়েকে বিয়ে করে, তা হলে আমার আর বেঁচে থেকে কি লাভ?</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:650 11:20'><!--endraw 1-->হিব্রু 11:20<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:10 12:3'><!--endraw 1-->আদি 12:3<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:10 25:29-34'><!--endraw 1-->আদি 25:29-34<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:650 12:17'><!--endraw 1-->হিব্রু 12:17<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:650 11:20'><!--endraw 1-->হিব্রু 11:20<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:10 36:8'><!--endraw 1-->আদি 36:8<!--raw 1 bo --></a><!--endraw 1-->; <!--raw 1 bo --><a href='B:120 8:20'><!--endraw 1-->২ রাজা 8:20<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>