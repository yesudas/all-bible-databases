<html><head>
<meta http-equiv="Content-Type" content="text/html;charset=utf-8" />
<title>Gen 29 &ndash; আদিপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 29);">
<div id="navbar"><a href="../index.html">পবিএ বাইবেল CL Bible</a> &ndash; <b>আদিপুস্তক</b> &ndash; <a href="Gen_1.html">1</a> ... <a href="Gen_27.html">27</a> <a href="Gen_28.html">28</a> <b>29</b> <a href="Gen_30.html">30</a> <a href="Gen_31.html">31</a> ... <a href="Gen_50.html">50</a> </div><hr>
<h1>Gen 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যাকোবের লাবণের গৃহে আগমন</h2><span class="vn">1</span> <span class="br-p"><br><br></span>যাকোব সেখান থেকে পূর্বদিকে যাত্রা করলেন।</div>
<div class="v" id="v2"><span class="vn">2</span> সেখানে তিনি প্রান্তরের মধ্যে একটি কূপ দেখতে পেলেন, কূপের ধারে তিনটি ভেড়ার পাল শুয়েছিল, কারণ সেই কূপ থেকেই ভেড়াগুলিকে জল খাওয়ানো হত।</div>
<div class="v" id="v3"><span class="vn">3</span> কূপটির মুখে মস্ত বড় একটা পাথর চাপা দেওয়া ছিল। সেখানে সব ভেড়ার পাল একত্র করা হলে মেষপালকেরা কূপের মুখ থেকে সেই পাথরখানা সরিয়ে ভেড়াদের জল খাওয়াতো, তার পর আবার সেই পাথরটি কূপের মুখে যথাস্থানে রেখে দিত।</div>
<div class="v" id="v4"><span class="vn">4</span> যাকোব সেই লোকদের জিজ্ঞাসা করলেন, ভাইসব তোমরা কোথাকার লোক? তারা বলল, আমরা হারাণ থেকে আসছি।</div>
<div class="v" id="v5"><span class="vn">5</span> তিনি বললেন, তোমরা কি নাহোরের পৌত্র লাবণকে চেন? তারা বলল, হ্যাঁ চিনি।</div>
<div class="v" id="v6"><span class="vn">6</span> তিনি তাঁদের বললেন, তাঁর খবর সব ভাল তো? তারা বলল হ্যাঁ, ভালই, ঐ দেখুন তাঁর মেয়ে রাহেল ভেড়ার পাল নিয়ে আসছে। যাকোব বললেন,</div>
<div class="v" id="v7"><span class="vn">7</span> এখনও অনেক বেলা আছে। পালগুলোকে একত্র করার সময় এখনো হয়নি। তোমরা ভেড়াগুলোকে জল খাইয়ে আবার চরাতে নিয়ে যাও।</div>
<div class="v" id="v8"><span class="vn">8</span> তারা বলল, সবগুলো ভেড়ার পাল একত্র করে কুয়োর মুখ থেকে পাথরখানা সরানো না হলে আমরা তা করতে পারি না। তার পরেই আমরা</div>
<div class="v" id="v9"><span class="vn">9</span> ভেড়াগুলোকে জল খাওয়াই। যাকোব তাদের সঙ্গে এই সব কথা বলছেন, এমন সময়ে রাহেল তাঁর বাবার ভেড়ার পাল নিয়ে উপস্থিত হলেন। তিনি সেই পাল চরাতেন।</div>
<div class="v" id="v10"><span class="vn">10</span> যাকোব তাঁর মামা লাবণের মেয়ে রাহেলকে ও তাঁর ভেড়ার পাল দেখে কাছে গিয়ে কূপের মুখ থেকে পাথরখানা সরিয়ে দিলেন ও তাঁর মামা লাবণের ভেড়াগুলোকে জল খাওয়ালেন।</div>
<div class="v" id="v11"><span class="vn">11</span> তারপর যাকোব রাহেলকে চুম্বন করে আবেগে আকুল হয়ে কাঁদতে লাগলেন।</div>
<div class="v" id="v12"><span class="vn">12</span> পরে যাকোব রাহেলকে বললেন যে তিনি তাঁর পিতার আত্মীয় এবং রেবেকার পুত্র। রাহেল দৌড়ে গিয়ে তাঁর বাবাকে এই সংবাদ জানালেন।</div>
<div class="v" id="v13"><span class="vn">13</span> লাবণ তাঁর ভাগনে যাকোবের খবর শুনে দৌড়ে তাঁর সঙ্গে দেখা করতে এলেন, আর তাঁকে জড়িয়ে ধরে চুম্বন করলেন। তারপর তিনি তাঁকে নিজের বাড়ীতে নিয়ে গেলেন। বাড়ীতে গিয়ে যাকোব তাঁকে সব বৃত্তান্ত জানালেন।</div>
<div class="v" id="v14"><span class="vn">14</span> তখন লাবণ তাঁকে অভ্যর্থনা করে বললেন, তুমি আমার পরমাত্মীয়। যাকোব তাঁর কাছে মাসখানেক বাস করলেন।</div>
<div class="v" id="v15"><h2>রাহেল ও লেয়ার জন্য যাকোবের শ্রমদান</h2><span class="vn">15</span> <span class="br-p"><br><br></span>পরে লাবণ যাকোবকে বললেন, তুমি আমার আত্মীয় বলেই কি বিনা মজুরীতে আমার কাজ করবে? বল, তুমি কি বেতন চাও?</div>
<div class="v" id="v16"><span class="vn">16</span> লাবণের দুটি মেয়ে ছিল, বড়টির নাম লেয়া আর ছোটটির নাম রাহেল।</div>
<div class="v" id="v17"><span class="vn">17</span> লেয়ার চোখ দুটি ছিল সুন্দর<sup class="fnm"><a name="fnm1" href="#fn1">1</a></sup> কিন্তু রাহেল ছিলেন সুন্দরী, লাবণ্যময়ী।</div>
<div class="v" id="v18"><span class="vn">18</span> যাকোব রাহেলকে ভালবেসে ছিলেন, তাই তিনি বললেন, আপনার ছোট মেয়ে রাহেলের জন্য আমি সাত বছর আপনার কাজ করব।</div>
<div class="v" id="v19"><span class="vn">19</span> লাবণ বললেন, অন্য কোন পাত্রের চেয়ে তোমার হাতেই ওকে দেওয়া ভাল। তাহলে তুমি আমার কাছেই থাক।</div>
<div class="v" id="v20"><span class="vn">20</span> <span class="br-p"><br><br></span>এ কথার পর যাকোব রাহেলের জন্য সাত বছর কাজ করে দিলেন। কিন্তু রাহেলের প্রতি অনুরাগের জন্য সেই বছরগুলি তাঁর কাছে সামান্য কয়েকদিন বলে মনে হল।</div>
<div class="v" id="v21"><span class="vn">21</span> পরে যাকোব লাবণকে বললেন, আমার কাজের মেয়াদ শেষ হয়েছে, এবার আমার ভাবী বধূর সঙ্গে আমার বিবাহের আয়োজন করুন।</div>
<div class="v" id="v22"><span class="vn">22</span> লাবণ তখন স্থানীয় লোকজনকে সমবেত করে একটি ভোজের আয়োজন করলেন।</div>
<div class="v" id="v23"><span class="vn">23</span> সন্ধ্যা হলে তিনি তাঁর কন্যা লেয়াকে এনে যাকোবের হাতে সম্প্রদান করলেন। যাকোব তাঁকে বধূরূপে গ্রহণ করলেন।</div>
<div class="v" id="v24"><span class="vn">24</span> লাবণ সিল্‌পা নামে তাঁর এক দাসীকে লেয়ার দাসীরূপে যৌতুক দিলেন,</div>
<div class="v" id="v25"><span class="vn">25</span> সকাল হলে যাকোব লেয়াকে দেখতে পেলেন। তখন তিনি লাবণকে বললেন, আপনি আমার সঙ্গে এ কি রকম ব্যবহার করলেন? আমি রাহেলের জন্যই তো আপনার দাস্যবৃত্তি করেছি। তবে কেন আপনি আমাকে বঞ্চনা করলেন?</div>
<div class="v" id="v26"><span class="vn">26</span> লাবণ বললেন, আমাদের দেশে বড় মেয়ের আগে ছোট মেয়ের বিবাহ দেওয়ার প্রথা নেই।</div>
<div class="v" id="v27"><span class="vn">27</span> তুমি সপ্তাহকাল এর সঙ্গে বসবাস কর, তাহলে আরও সাতবছর আমার কাজ করার শর্তে আমার ঐ মেয়েটিকেও তোমার হাতে সঁপে দেব।</div>
<div class="v" id="v28"><span class="vn">28</span> যাকোব সেই কথামতই কাজ করলেন। তিনি সপ্তাহকাল লেয়ার সঙ্গে বসবাস করলেন, তখন লাবণ তাঁর সঙ্গে রাহেলের বিয়ে দিলেন।</div>
<div class="v" id="v29"><span class="vn">29</span> তিনি বিল্‌হা নামে তাঁর এক দাসীকে রাহেলের দাসীরূপে যৌতুক দিলেন।</div>
<div class="v" id="v30"><span class="vn">30</span> যাকোব রাহেলের সঙ্গে মিলিত হলেন এবং লেয়ার চেয়ে রাহেলের প্রতিই বেশি অনুরক্ত হলেন। তিনি আরও সাতবছর লাবণের দাস্যবৃত্তি করলেন।</div>
<div class="v" id="v31"><h2>যাকোবের বংশধর</h2><span class="vn">31</span> <span class="br-p"><br><br></span>প্রভু পরমেশ্বর লেয়াকে উপেক্ষিতা দেখে তাঁকে সন্তানবতী করলেন কিন্তু রাহেল বন্ধ্যা হয়ে থাকলেন।</div>
<div class="v" id="v32"><span class="vn">32</span> কিছুদিন পরে লেয়া একটি পুত্রসন্তানের জননী হলেন। তার নাম রাখলেন রূবেণ (পুত্র দর্শন কর)। তিনি বললেন, প্রভু পরমেশ্বর আমার দুর্দশা দূর করেছেন, এবার আমি আমার স্বামীর ভালবাসা পাব।</div>
<div class="v" id="v33"><span class="vn">33</span> তিনি আবার আর একটি পুত্রসন্থানের জন্ম দিলেন এবং বললেন, প্রভু পরমেশ্বর শুনেছেন যে আমি অবজ্ঞার পাত্রী, তাই তিনি আমাকে এই পুত্রটিও দিলেন। তিনি তার নাম রাখলেন শিমিয়োন (শ্রবণ)।</div>
<div class="v" id="v34"><span class="vn">34</span> এরপর তৃতীয় বার তিনি আর একটি পুত্রের জন্ম দিলেন এবং বললেন, এবার আমার স্বামী আমার প্রতি আসক্ত হবেন, কারণ আমি তাঁর তিনটি পুত্রের জননী হয়েছি। তাই তার নাম রাখা হল লেবি (আসক্ত)।</div>
<div class="v" id="v35"><span class="vn">35</span> পরে তিনি চতুর্থবার আর একটি পুত্রসন্তানের জননী হলেন। তিনি বললেন, এখন আমি প্রভু পরমেশ্বরের স্তব করব। এই জন্য তিনি তার নাম রাখলেন যিহূদা (প্রভু পরমেশ্বরের স্তুতি)। এর পরে তাঁর আর সন্তান হল না।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা ভাবলেশহীন</div>
</div>
<!-- PARSED ABOVE; EDITING MAY BREAK PARSER -->
</body></html>