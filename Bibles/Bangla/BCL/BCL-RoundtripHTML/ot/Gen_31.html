<html><head>
<meta http-equiv="Content-Type" content="text/html;charset=utf-8" />
<title>Gen 31 &ndash; আদিপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 31);">
<div id="navbar"><a href="../index.html">পবিএ বাইবেল CL Bible</a> &ndash; <b>আদিপুস্তক</b> &ndash; <a href="Gen_1.html">1</a> ... <a href="Gen_29.html">29</a> <a href="Gen_30.html">30</a> <b>31</b> <a href="Gen_32.html">32</a> <a href="Gen_33.html">33</a> ... <a href="Gen_50.html">50</a> </div><hr>
<h1>Gen 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হারাণ থেকে যাকোবের পলায়ন</h2><span class="vn">1</span> <span class="br-p"><br><br></span>যাকোব শুনতে পেলেন লাবণের ছেলেরা বলাবলি করছে, যাকোব আমাদের পৈতৃক সম্পত্তি সব হরণ করে নিয়েছে, আমাদের পৈতৃক সম্পত্তি থেকেই সে এই সব ধনসম্পদ লাভ করেছে।</div>
<div class="v" id="v2"><span class="vn">2</span> যাকোব লাবণের হাবভাব দেখেও বুঝলেন যে তাঁর প্রতি লাবণের মনোভাব আর আগের মত নেই।</div>
<div class="v" id="v3"><span class="vn">3</span> <span class="br-p"><br><br></span>প্রভু পরমেশ্বর যাকোবকে বললেন, তুমি তোমার পিতৃভূমিতে আত্মীয়-স্বজনের কাছে ফিরে যাও, আমি তোমার সঙ্গে থাকব।</div>
<div class="v" id="v4"><span class="vn">4</span> যাকোব তখন লোক পাঠিয়ে প্রান্তরে যেখানে তাঁর পশুপাল ছিল সেখানে রাহেল ও লেয়াকে ডেকে আনলেন।</div>
<div class="v" id="v5"><span class="vn">5</span> তিনি তাঁদের বললেন, আমি তোমাদের পিতার মুখ দেখে বুঝতে পারছি আমার প্রতি তাঁর মনোভাব আর আগের মত নেই। কিন্তু আমার পিতার আরাধ্য ঈশ্বর আমার সঙ্গেই আছেন।</div>
<div class="v" id="v6"><span class="vn">6</span> তোমরা জান যে আমার সাধ্যমত আমি তোমাদের পিতার সেবা করেছি।</div>
<div class="v" id="v7"><span class="vn">7</span> কিন্তু তা সত্ত্বেও তিনি আমাকে ঠকিয়েছেন। দশবার তিনি আমার বেতন পরিবর্তন করেছেন,</div>
<div class="v" id="v8"><span class="vn">8</span> কিন্তু ঈশ্বর তাঁর দ্বারা আমার কোন ক্ষতি হতে দেন নি। যখন তিনি বলতেন, গায়ে ফুটকিওয়ালা পশুগুলি হবে তোমার বেতন, তখন পালের সব পশুরই ফুটকিওয়ালা বাচ্চা হত। আর যখন তিনি বলতেন, ডোরাকাটা পশুগুলি তোমার বেতন হবে তখন পালের সবগুলি পশুর ডোরাকাটা বাচ্চা হত।</div>
<div class="v" id="v9"><span class="vn">9</span> আর এ ভাবেই ঈশ্বর তোমাদের পিতার পশুপাল আমাকে দিয়েছেন।</div>
<div class="v" id="v10"><span class="vn">10</span> পশুগুলির পাল নেওয়ার মরশুমে আমি স্বপ্নে দেখলাম পালের স্ত্রী পশুগুলির সঙ্গে যে পুরুষ পশুগুলি মিলিত হচ্ছে, সেগুলি সবই ডোরাকাটা ফুটকিওয়ালা এবং রঙবেরঙের।</div>
<div class="v" id="v11"><span class="vn">11</span> তখন ঈশ্বরের দূত স্বপ্নে আমাকে বললেন, শোন যাকোব। আমি উত্তর দিলাম, আদেশ করুন প্রভু!</div>
<div class="v" id="v12"><span class="vn">12</span> তিনি বললেন, তুমি চোখ মেলে দেখ, স্ত্রী পশুগুলির সঙ্গে যে পুরুষ পশুগুলি মিলিত হচ্ছে, সেগুলি সব ডোরাকাটা, ফুটকিওয়ালা ও রঙবেরঙের। লাবণ তোমার সঙ্গে যে ব্যবহার করেছে, সবই আমি দেখেছি।</div>
<div class="v" id="v13"><span class="vn">13</span> আমি বেথেলের ঈশ্বর, যেখানে তুমি একটি স্তম্ভ প্রতিষ্ঠা করে আমার উদ্দেশে মানত করেছ। এবার তুমি ওঠ, এদেশ ছেড়ে নিজের জন্মভূমিতে ফিরে যাও।<sup class="fnm"><a name="fnm1" href="#fn1">1</a></sup></div>
<div class="v" id="v14"><span class="vn">14</span> রাহেল ও লেয়া তাঁকে বললেন, পিতৃগৃহে আমাদের কোন অংশ বা অধিকার নেই।</div>
<div class="v" id="v15"><span class="vn">15</span> তিনি আমাদের পরদেশীর মতই দেখেন। তিনি তো আমাদের বিক্রি করেই দিয়েছেন এবং আমাদের বিনিময়ে যে টাকাকড়ি পেয়েছেন তা সবই ভোগ করেছেন।</div>
<div class="v" id="v16"><span class="vn">16</span> আমাদের পৈতৃক সম্পত্তি যা কিছু ঈশ্বর আমাদের পিতার কাছ থেকে নিয়ে নিয়েছেন সে সবই আমাদের ও আমাদের সন্তান-সন্ততিদের। সুতরাং ঈশ্বর তোমাকে যা করতে বলেছেন, তুমি তা-ই কর।</div>
<div class="v" id="v17"><span class="vn">17</span> <span class="br-p"><br><br></span>তখন যাকোব তাঁর পুত্রকন্যা ও স্ত্রীদের উটের পিঠে চড়ালেন এবং নিজের অর্জিত পশুধন, অর্থাৎ পদ্দন-অরামে তিনি যে পশুপাল ও ধনসম্পত্তি অর্জন করেছিলেন, সব সঙ্গে নিয়ে কনান দেশে তাঁর পিতা ইস্‌হাকের কাছে যাওয়ার জন্য রওনা হলেন।</div>
<div class="v" id="v19"><span class="vn">19</span> লাবণ তখন ভেড়ার লোম ছাঁটাই করার জন্য বাড়ী চলে গিয়েছিলেন। এই সুযোগে রাহেল তাঁর পিতার পারিবারিক বিগ্রহগুলি চুরি করে নিলেন।</div>
<div class="v" id="v20"><span class="vn">20</span> যাকোব অরাম নিবাসী লাবণকে তাঁর পালিয়ে যাওয়ার কোন সংবাদ না দিয়ে তাঁকে বুদ্ধিকৌশলে পরাস্ত করলেন।</div>
<div class="v" id="v21"><span class="vn">21</span> তিনি তাঁর সমস্ত ধনসম্পদসহ ফরাৎ নীদ পার হয়ে গিলিয়দ প্রদেশের পার্বত্য অঞ্চলের দিকে যেতে লাগলেন।</div>
<div class="v" id="v22"><span class="vn">22</span> তিনদিন পরে লাবণ যাকোবের পলায়নের সংবাদ পেলেন।</div>
<div class="v" id="v23"><span class="vn">23</span> তিনি তখন তাঁর আত্মীয় স্বজনদের সঙ্গে নিয়ে সাতদিন যাকোবের পিছনে তাড়া করে গেলেন। গিলিয়দ পর্বতে গিয়ে তিনি তাঁর সংবাদ পেলেন।</div>
<div class="v" id="v24"><span class="vn">24</span> কিন্তু ঈশ্বর রাত্রে অরাম নিবাসী লাবণকে স্বপ্নে দেখা দিয়ে বললেন, সাবধান, যাকোবকে ভালমন্দ কোন কথাই বলবে না।</div>
<div class="v" id="v25"><span class="vn">25</span> <span class="br-p"><br><br></span>পরে লাবণ যাকোবের দেখা পেলেন। যাকোব তখন পার্বত্য অঞ্চলে তাঁবু ফেলেছিলেন। লাবণও তাঁর আত্মীয় স্বজনদের নিয়ে গিলিয়দের পার্বত্য অঞ্চলে তাঁবু ফেললেন। লাবণ যাকোবকে বললেন, তুমি কেন এমন কাজ করলে?</div>
<div class="v" id="v26"><span class="vn">26</span> তুমি আমার সঙ্গে প্রবঞ্চনা করে কেন আমার মেয়েদের লুঠ করে বন্দীর মত ধরে নিয়ে এল?</div>
<div class="v" id="v27"><span class="vn">27</span> তুমি কেন আমাকে ঠকিয়ে গোপনে পালিয়ে এলে? কেন আমাকে সংবাদ দিলে না? তাহলে তো আমি আমোদ আহ্লাদ করে, গান গেয়ে তবল ও বীণা বাজিয়ে তোমাকে বিদায় দিতাম।</div>
<div class="v" id="v28"><span class="vn">28</span> তুমি আমার কন্যা ও তাদের সন্তানদের বিদায় দেওয়ার আগে চুম্বন করতেও দিলে না, তুমি নির্বোধের মত এ কাজ করেছ? তোমার অনিষ্ট করার ক্ষমতা আমার আছে,</div>
<div class="v" id="v29"><span class="vn">29</span> কিন্তু গত রাত্রে তোমার পিতার আরাধ্য ঈশ্বর আমাকে বলেছেন, সাবধান, যাকোবকে ভালমন্দ কিছুই বলো না।</div>
<div class="v" id="v30"><span class="vn">30</span> তোমার পৈতৃক নিবাসে ফিরে যাওয়ার জন্য ব্যাকুল হয়ে তুমি চলে এসেছ, কিন্তু আমার বিগ্রহগুলি তুমি চুরি করে আনলে কেন?</div>
<div class="v" id="v31"><span class="vn">31</span> যাকোব লাবণকে বললেন, আমি ভয় পেয়েছিলাম, ভেবেছিলাম আপনি হয়তো জোর করে আপনার কন্যাদের আমার কাছ থেকে কেড়ে নেবেন। কিন্তু আপনি আমাদের মধ্যে যার কাছে আপনার বিগ্রহগুলি পাবেন তার প্রাণদণ্ড হবে।</div>
<div class="v" id="v32"><span class="vn">32</span> আমার কাছে আপনার কি আছে তা আমাদের জ্ঞাতিবর্গের সাক্ষাতে খুঁজে বার করুন এবং নিয়ে নিন। যাকোব জানতেন না যে রাহেল বিগ্রহগুলি চুরি করেছিলেন।</div>
<div class="v" id="v33"><span class="vn">33</span> <span class="br-p"><br><br></span>লাবণ তখন যাকোব ও লেয়ার তাঁবুতে ঢুকলেন, পরে দুই দাসীর তাঁবুতেও ঢুকলেন কিন্তু সেগুলি কোথাও খুঁজে পেলেন না। তিনি লেয়ার তাঁবু থেকে বেরিয়ে রাহেলের তাঁবুতে ঢুকলেন। রাহেল সেই বিগ্রহগুলি উটের পিঠে গদীতে লাগানো খুলির মধ্যে লুকিয়ে রেখেছিলেন এবং সেই খুলির উপর বসেছিলেন।</div>
<div class="v" id="v34"><span class="vn">34</span> সেই জন্য লাবণ তাঁর তাঁবুর সব জায়গা হাতড়েও সেগুলি পেলেন না।</div>
<div class="v" id="v35"><span class="vn">35</span> রাহেল তাঁর পিতাকে বললেন, বাবা, আপনার সামনে উঠে দাঁড়াতে পারছি না বলে আমার উপর রাগ করবেন না, কারণ আমার এখন ঋতু কাল চলছে। লাবণ অনেক খোজাখুঁজি করেও পারিবারিক বিগ্রহগুলি পেলেন না।</div>
<div class="v" id="v36"><span class="vn">36</span> যাকোব তখন রেগে গিয়ে লাবণকে বকাবকি করতে লাগলেন। লাবণকে তিনি বললেন, কি আমার অপরাধ? আমি কি পাপ করেছি যে আপনি উন্মাদের মত আমার পিছনে ছুটে এসেছেন?</div>
<div class="v" id="v37"><span class="vn">37</span> আপনি আমার সমস্ত জিনিসপত্র অনুসন্ধান করে দেখেছেন, আপনার বাড়ীর কোন জিনিসপত্র যদি তার মধ্যে পেয়ে থাকেন তাহলে সেগুলি আমার ও আপনার জ্ঞাতিবর্গের সামনে রাখুন, তাঁরাই উভয়পক্ষের বিচার করুন।</div>
<div class="v" id="v38"><span class="vn">38</span> আমি বিশ বছর আপনার কাছে আছি, কিন্তু এর মধ্যে আপনার কোন ছাগী বা মেষীর গর্ভপাত হয় নি এবং আমি আপনার পালের কোন মেষ খাইনি।</div>
<div class="v" id="v39"><span class="vn">39</span> বনের পশুদের দ্বারা ছিন্নভিন্ন করা কোন মেষ আমি আপনার কাছে নিয়ে যাই নি, সে ক্ষতি আমি নিজেই স্বীকার করেছি। দিনে বা রাতে যা কিছু চুরি হয়ে যেত তার বদলে আপনি আমার কাছ থেকে ক্ষতিপূরণ নিয়েছেন।</div>
<div class="v" id="v40"><span class="vn">40</span> দিনে গরম ও রাতে ঠাণ্ডা সহ্য করেছি আমি, আমার কাছ থেকে ঘুম পালিয়ে গিয়েছিল, এই ছিল আমার অবস্থা।</div>
<div class="v" id="v41"><span class="vn">41</span> বিশ বছর আমি আপনার পরিবারে থেকেছি। আপনার দুই কন্যার জন্য চৌদ্দ বছর আর পশুপালের জন্য ছয় বছর আপনার দাসত্ব করেছি, আর এর মধ্যে আপনি দশ বার আমার বেতন পরিবর্তন করেছেন।</div>
<div class="v" id="v42"><span class="vn">42</span> আমার পিতার আরাধ্য ঈশ্বর, অব্রাহামের আরাধ্য ঈশ্বর, যিনি ইস্‌হাকের ত্রাসস্বরূপ, তিনি যদি আমার পক্ষে না থাকতেন, তা হলে আপনি আমাকে শূন্য হাতেই বিদায় দিতেন। কিন্তু ঈশ্বর আমার দুঃখকষ্ট ও পরিশ্রম দেখেছেন, তাই তিনি গতরাত্রে আপনাকে তিরস্কার করেছেন।</div>
<div class="v" id="v43"><span class="vn">43</span> <span class="br-p"><br><br></span>লাবণ তখন যাকোবকে বললেন, এরা আমারই কন্যা, এদের সন্তানেরা আমারই সন্ততি। আর এই পশুপালও আমার। যা কিছু দেখছো সবই আমার, কিন্তু এখন আমি আমার কন্যাদের ও তাদের সন্তানদের নিয়ে কি করব? বরং এস, তুমি ও আমি উভয়ে মিলে একটা চুক্তি করি,</div>
<div class="v" id="v44"><span class="vn">44</span> আর তাই হোক তোমার ও আমার সাক্ষী। তখন যাকোব একখণ্ড পাথর নিয়ে স্তম্ভ রূপে স্থাপন করলেন।</div>
<div class="v" id="v45"><span class="vn">45</span> তিনি তাঁর জ্ঞাতিদের বললেন, আপনারাও পাথর নিয়ে আসুন।</div>
<div class="v" id="v46"><span class="vn">46</span> তাঁরা সকলে পাথর এনে এক জায়গায় জড়ো করে একটা স্তূপ তৈরী করলেন এবং সেই স্তূপের কাছে বসে তাঁরা খাওয়াদাওয়া করলেন।</div>
<div class="v" id="v47"><span class="vn">47</span> লাবণ সেই স্তূপের নাম রাখলেন যিগর-সাহদুথা (সাক্ষ্যস্তূপ) অরামীয় ভাষা<sup class="fnm"><a name="fnm2" href="#fn2">2</a></sup> কিন্তু যাকোব তার নাম দিলেন গাল-এদ্<sup class="fnm"><a name="fnm3" href="#fn3">3</a></sup> (সাক্ষ্যস্তূপ)।</div>
<div class="v" id="v48"><span class="vn">48</span> <span class="br-p"><br><br></span>লাবণ বললেন, এই স্তূপ হল তোমার ও আমার সাক্ষী।</div>
<div class="v" id="v49"><span class="vn">49</span> এই কারণে তিনি সেই জায়গার নাম দিলেন গাল-এদ্ এবং মিসপা<sup class="fnm"><a name="fnm4" href="#fn4">4</a></sup>। তিনি বললেন, আমরা যখন পরস্পরের কাছে থাকব না তখন প্রভু পরমেশ্বরই তোমার ও আমার উপর লক্ষ্য রাখবেন।</div>
<div class="v" id="v50"><span class="vn">50</span> তুমি যদি আমার কন্যাদের কষ্ট দাও এবং আমার কন্যাদের ছাড়া অন্য কাউকে বিবাহ কর তাহলে কোন মানুষ আমাদের কাছে না থাকলেও, জেন, ঈশ্বর তোমার ও আমার কাজের সাক্ষী থাকবেন।</div>
<div class="v" id="v51"><span class="vn">51</span> <span class="br-p"><br><br></span>লাবণ যাকোবকে আরও বললেন, এই যে স্তূপ ও স্তম্ভ দেখছ, এগুলি আমি তোমার ও আমার মাঝখানে স্থাপন করলাম।</div>
<div class="v" id="v52"><span class="vn">52</span> এই স্তূপ ও স্তম্ভ এ কথার সাক্ষী থাকল যে আমি তোমার ক্ষতি করার জন্য এই স্তূপ পেরিয়ে তোমার এলাকায় যাব না এবং তুমিও এই স্তম্ভ পেরিয়ে আমার এলাকায় আসবে না।</div>
<div class="v" id="v53"><span class="vn">53</span> অব্রাহামের আরাধ্য ঈশ্বর, নাহোরের আরাধ্য ঈশ্বর ও তাঁদের পিতৃপুরুষের আরাধ্য ঈশ্বরই আমাদের বিচার করবেন। তখন যিনি ইস্‌হাকের ত্রাসস্বরূপ তাঁর নামে যাকোব শপথ করলেন।</div>
<div class="v" id="v54"><span class="vn">54</span> পরে যাকোব পাহাড়ের উপরে বলি উৎসর্গ করে তাঁর জ্ঞাতিকুটুম্বদের ভোজে আপ্যায়িত করলেন। তাঁরা খাওয়াদাওয়া করে পাহাড়ের উপরেই রাত্রিযাপন করলেন।</div>
<div class="v" id="v55"><span class="vn">55</span> পরদিন ভোরে লাবণ তাঁর মেয়েদের ও নাতিনাতনীদের চুম্বন করে আশীর্বাদ করলেন, তারপর তাদের কাছ থেকে বিদায় নিয়ে নিজের বাড়িতে ফিরে গেলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:10 18:18-22'><!--endraw 1-->আদি 18:18-22<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> অরামীয় ভাষা</div>
<div class="fn"><sup class="fnt"><a name="fn3" href="#fnm3">3</a></sup> হিব্রু ভাষা</div>
<div class="fn"><sup class="fnt"><a name="fn4" href="#fnm4">4</a></sup> মিসপা: প্রহরা মিনার।</div>
</div>
<!-- PARSED ABOVE; EDITING MAY BREAK PARSER -->
</body></html>