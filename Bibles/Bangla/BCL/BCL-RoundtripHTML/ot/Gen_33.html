<html><head>
<meta http-equiv="Content-Type" content="text/html;charset=utf-8" />
<title>Gen 33 &ndash; আদিপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 33);">
<div id="navbar"><a href="../index.html">পবিএ বাইবেল CL Bible</a> &ndash; <b>আদিপুস্তক</b> &ndash; <a href="Gen_1.html">1</a> ... <a href="Gen_31.html">31</a> <a href="Gen_32.html">32</a> <b>33</b> <a href="Gen_34.html">34</a> <a href="Gen_35.html">35</a> ... <a href="Gen_50.html">50</a> </div><hr>
<h1>Gen 33</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এষৌর সঙ্গে যাকোবের সাক্ষাৎকার</h2><span class="vn">1</span> <span class="br-p"><br><br></span>যাকোব দেখলেন এষৌ চারশো লোক সঙ্গে নিয়ে এগিয়ে আসছেন। তিনি তখন তাঁর ছেলেদের লেয়া, রাহেল ও দুই দাসীর মধ্যে ভাগ করে দিলেন।</div>
<div class="v" id="v2"><span class="vn">2</span> ঐ দুই দাসী ও তাদের ছেলেদের তিনি সামনের সারিতে, তার পরে লেয়া ও তাঁর ছেলেদের এবং সকলের পিছনে রাহেল ও যোষেফকে দাঁড় করিয়ে দিলেন।</div>
<div class="v" id="v3"><span class="vn">3</span> তারপর তিনি তাদের ছেড়ে এগিয়ে গেলেন এবং মাটিতে সাতবার প্রণিপাত করতে করতে তাঁর ভাইয়ের কাছে গিয়ে উপস্থিত হলেন।</div>
<div class="v" id="v4"><span class="vn">4</span> <span class="br-p"><br><br></span>এষৌ তাঁর সঙ্গে সাক্ষাৎ করার জন্য দৌড়ে এলেন এবং যাকোবকে সাদরে আলিঙ্গন ও চুম্বন করলেন। তাঁরা দুজনেই কাঁদতে লাগলেন। পরে এষৌ যাকোবের স্ত্রী ও সন্তানদের দেখে জিজ্ঞাসা করলেন,</div>
<div class="v" id="v5"><span class="vn">5</span> তোমার সঙ্গে এরা কারা? যাকোব বললেন, ঈশ্বর অনুগ্রহ করে আপনার দাসকে এই সন্তান সন্ততি দিয়েছেন।</div>
<div class="v" id="v6"><span class="vn">6</span> তখন দাসীরা তাদের সন্তানদের নিয়ে কাছে এসে এষৌকে প্রণাম করল। তারপর লেয়া ও তাঁর ছেলেরাও কাছে এসে প্রণাম করলেন।</div>
<div class="v" id="v7"><span class="vn">7</span> সবার শেষে রাহেল ও যোষেফ এসে প্রণাম করলেন। এষৌ তখন জিজ্ঞাসা করলেন,</div>
<div class="v" id="v8"><span class="vn">8</span> তোমরা যে দলবলের সঙ্গে আমার দেখা হল তাদের কেন পাঠিয়েছ? যাকোব বললেন, আপনার কৃপাদৃষ্টি লাভের আশাতেই এই ব্যবস্থা করা হয়েছে।</div>
<div class="v" id="v9"><span class="vn">9</span> এষৌ বললেন,</div>
<div class="v" id="v10"><span class="vn">10</span> আমার যথেষ্ট আছে ভাই, তোমার যা কিছু সব তোমারই থাকুক। যাকোব বললেন, আমি যদি আপনার অনুগ্রহ লাভ করে থাকি তা হলে দয়া করে আমার এই সামান্য উপহার গ্রহণ করুন। কারণ আমি ঈশ্বরের মুখ দর্শন করার মতই আপনার শ্রীমুখ দর্শন করলাম, আর আপনিও আমার প্রতি প্রসন্ন হয়েছেন।</div>
<div class="v" id="v11"><span class="vn">11</span> অতএব আপনার জন্য যে উপহার এনেছি দয়া করে গ্রহণ করুন। ঈশ্বরের অনুগ্রহে আমার সব কিছুই আছে। যাকোবের অনুরোধে এষৌ শেষপর্যন্ত সেই উপহার গ্রহণ করলেন। <span class="br-p"><br><br></span>তারপর এষৌ বললেন, চল, এবার আমরা রওনা হই।</div>
<div class="v" id="v12"><span class="vn">12</span> আমি তোমার আগে আগে যাব। যাকোব তাঁকে বললেন, হুজুর, আপনি তো জানেন,</div>
<div class="v" id="v13"><span class="vn">13</span> এই ছেলেমেয়েরা দুর্বল, তাছাড়া আমার সঙ্গে দুগ্ধবতী গাভী ও ভেড়ার পাল রয়েছে। একদিনও যদি এদের জোরে হাঁটানো হয় তাহলে পালের সবগুলি পশুই মারা পড়বে।</div>
<div class="v" id="v14"><span class="vn">14</span> হুজুর, আমার অনুরোধ, আপনি এ দাসের আগেই বরং চলে যান। আমি ছেলেমেয়েদের ও পশুপালের চলার ক্ষমতা অনুযায়ী তাদের নিয়ে ধীরে ধীরে সেয়ীরে আপনার কাছে গিয়ে পৌঁছাব।</div>
<div class="v" id="v15"><span class="vn">15</span> এষৌ বললেন, তা হলে আমার সঙ্গী লোকজনের কয়েকজনকে তোমার কাছে রেখে যাই। যাকোব বললেন, তারই বা দরকার কি? আপনার কৃপাদৃষ্টি আমার উপর থাকলেই যথেষ্ট।</div>
<div class="v" id="v16"><span class="vn">16</span> এষৌ সেই দিনই সেয়ীরের পথে ফিরে গেলেন।</div>
<div class="v" id="v17"><span class="vn">17</span> আর যাকোব সুক্কোতের দিকে রওনা হলেন এবং সেখানে পৌঁছে নিজের থাকার জন্য ঘর এবং পশুপালের জন্য কয়েকটি চালা তৈরী করলেন। এই জন্যই সেই জায়গার নাম হলো সুক্কোত (চালাঘর)।</div>
<div class="v" id="v18"><h2>যাকোবের শেখেমে বসতি</h2><span class="vn">18</span> <span class="br-p"><br><br></span>যাকোব পদ্দন-অরাম থেকে যাত্রা করে নিরাপদে কনান দেশের শেখেম নগরে এসে উপস্থিত হলেন এবং নগরের উপকন্ঠে শিবির স্থাপন করলেন।</div>
<div class="v" id="v19"><span class="vn">19</span> তিনি যেখানে শিবির স্থাপন করেছিলেন সেই জায়গাটুকু তিনি শেখেমের পিতা হামোরের বংশধরদের কাছ থেকে একশো রৌপ্যমুদ্রার বিনিময়ে কিনে নিলেন।<sup class="fnm"><a name="fnm1" href="#fn1">1</a></sup></div>
<div class="v" id="v20"><span class="vn">20</span> সেখানে তিনি একটি বেদী প্রতিষ্ঠা করে তার নাম রাখলেন ‘এল্-এলোহে-ইসরায়েল’,(ঈশ্বর ইসরায়েলের ঈশ্বর)।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:60 24:32'><!--endraw 1-->যিহো 24:32<!--raw 1 bo --></a><!--endraw 1-->; <!--raw 1 bo --><a href='B:500 4:5'><!--endraw 1-->যোহন 4:5<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>