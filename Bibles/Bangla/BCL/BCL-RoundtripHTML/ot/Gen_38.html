<html><head>
<meta http-equiv="Content-Type" content="text/html;charset=utf-8" />
<title>Gen 38 &ndash; আদিপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 38);">
<div id="navbar"><a href="../index.html">পবিএ বাইবেল CL Bible</a> &ndash; <b>আদিপুস্তক</b> &ndash; <a href="Gen_1.html">1</a> ... <a href="Gen_36.html">36</a> <a href="Gen_37.html">37</a> <b>38</b> <a href="Gen_39.html">39</a> <a href="Gen_40.html">40</a> ... <a href="Gen_50.html">50</a> </div><hr>
<h1>Gen 38</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>তামরের কাহিনী</h2><span class="vn">1</span> <span class="br-p"><br><br></span>এই সময়ে যিহুদা তাঁর ভাইদের ছেড়ে হীরা নামে আদুল্লামনিবাসী এক ব্যক্তির কাছে গিয়ে বাস করতে লাগলেন।</div>
<div class="v" id="v2"><span class="vn">2</span> সেখানে তিনি শুয়া নামে একজন কনানরী কন্যাকে দেখে তাকে বিবাহ করলেন।</div>
<div class="v" id="v3"><span class="vn">3</span> সেই কন্যার একটি পুত্র জন্ম গ্রহণ করল, তার নাম রাখল য়ের।</div>
<div class="v" id="v4"><span class="vn">4</span> তার আবার একটি পুত্রসন্তান হল এবং সে তার নাম রাখল ওনান।</div>
<div class="v" id="v5"><span class="vn">5</span> তার তৃতীয় পুত্র জন্মগ্রহণ করল, তার নাম সে রাখল শেলা। এই ছেলেটির জন্মের সময় যিহুদা ছিলেন কষীবে।</div>
<div class="v" id="v6"><span class="vn">6</span> যিহুদা তামর নামে একটি মেয়ের সঙ্গে তাঁর জ্যেষ্ঠ পুত্রের বিবাহ দিলেন।</div>
<div class="v" id="v7"><span class="vn">7</span> কিন্তু প্রভু পরমেশ্বরের দৃষ্টিতে যিহুদার জ্যেষ্ঠ পুত্র য়ের ছিল অসৎ প্রকৃতির, তাই প্রভু তার প্রাণনাশ করলেন।</div>
<div class="v" id="v8"><span class="vn">8</span> যিহুদা তখন ওনানকে তার ভ্রাতৃবধূর সঙ্গে সহবাস করতে বললেন, দেবর হিসাবে তার ভাইয়ের বংশরক্ষার জন্য ভ্রাতৃবধূর প্রতি এই ছিল তার কর্তব্য।</div>
<div class="v" id="v9"><span class="vn">9</span> কিন্তু ওনান জানত যে সেই সন্তান তার হবে না, তার ভাইয়ের জন্য যাতে তাকে সন্তান উৎপাদন করতে না হয় সেই জন্য সে তার ভ্রাতৃবধূর সঙ্গে সহবাসের সময় ভূমিতে রেতঃপাত করত।</div>
<div class="v" id="v10"><span class="vn">10</span> প্রভু পরমেশ্বরের দৃষ্টিতে তার এই কাজ মন্দ বলে বিবেচিত হল, তাই তিনি তারও প্রাণনাশ করলেন।</div>
<div class="v" id="v11"><span class="vn">11</span> <span class="br-p"><br><br></span>যিহুদা তখন তাঁর পুত্রবধূ তামরকে বললেন, যতদিন আমার পুত্র শেলা বড় না হয় ততদিন তুমি তোমার পিতৃগৃহে বৈধব্য পালন কর। যিহুদা ভেবেছিলেন তাঁর এই পুত্রটিও হয়তো তার ভাইদের মতই মারা যাবে। তামর তাই তার পিতৃগৃহে গিয়ে বাস করতে লাগল।</div>
<div class="v" id="v12"><span class="vn">12</span> <span class="br-p"><br><br></span>এর পর অনেক দিন কেটে গেল এবং ইতিমধ্যে শূয়ার কন্যা যিহুদার স্ত্রীর মৃত্যু হল। যিহুদা তার জন্য কিছুদিন শোকপ্রকাশ করলেন, তারপর তিনি তাঁর আদুল্লামনিবাসী বন্ধু হীরার সঙ্গে ভেড়ার লোম ছাঁটাই করতে তিম্‌নাতে চলে গেলেন। তামর শুনতে পেল যে তার</div>
<div class="v" id="v13"><span class="vn">13</span> শ্বশুর ভেড়ার লোম ছাঁটাই করতে তিম্‌নাতে আসছেন।</div>
<div class="v" id="v14"><span class="vn">14</span> সে তখন বিধবার বেশ পরিত্যাগ করে প্রসাধন করল এবং ওড়নায় মুখ ঢেকে তিমনার অভিমুখে এনায়িমের প্রবেশ পথের ধারে বসে রইল। সে দেখেছিল যে শেলা বড় হওয়া সত্ত্বেও তার সঙ্গে তার বিবাহ দেওয়া হল না। যিহুদা তাকে দেখে বারবণিতা বলে মনে করলেন,</div>
<div class="v" id="v15"><span class="vn">15</span> কারণ তার মুখ ওড়নায় ঢাকা ছিল।</div>
<div class="v" id="v16"><span class="vn">16</span> তিনি তামরের কাছে গিয়ে বললেন, আমি তোমার ঘরে যাব। তিনি তাঁর পুত্রবধূকে চিনতে পারলেন না। তামর বলল, আমার ঘরে যাওয়ার জন্য আমাকে কি দেবেন?</div>
<div class="v" id="v17"><span class="vn">17</span> যিহুদা বললেন, আমি পাল থেকে একটা ছাগ শিশু তোমার জন্য পাঠিয়ে দেব। তামর বলল, কিন্তু সেটা পাঠানো পর্যন্ত একটা কিছু জমা রাখতে হবে।</div>
<div class="v" id="v18"><span class="vn">18</span> যিহুদা বললেন, কি জমা রাখতে চাও তুমি?তামর বলল, আপনার সীলমোহর, ফিতা ও হাতের লাঠিটা চাই। যিহুদা তাকে সেগুলি দিলেন এবং তারপর তার সঙ্গে সহবাস করলেন। এর ফলে তামরের গর্ভ সঞ্চার হল।</div>
<div class="v" id="v19"><span class="vn">19</span> তামর বাড়ি ফিরে গেল এবং ওড়না খুলে ফেলে আবার বিধবার বেশ পরল।</div>
<div class="v" id="v20"><span class="vn">20</span> <span class="br-p"><br><br></span>এদিকে যিহুদা তাঁর গচ্ছিত জিনিসগুলি ফেরত নেওয়ার জন্য তাঁর আদুল্লামনিবাসী বন্ধুর হাতে একটি ছাগশিশু সেই মেয়েটির কাছে পাঠিয়ে দিলেন। কিন্তু সে তাকে খুঁজে পেল না।</div>
<div class="v" id="v21"><span class="vn">21</span> সে তখন স্থানীয় লোকদের জিজ্ঞাসা করল, এখানে তেমাথায় পথের ধারে যে বারবণিতাটি বসে থাকত সে কোথায়? তারা বলল, এখানে সেই রকম কেউ নেই।</div>
<div class="v" id="v22"><span class="vn">22</span> সে তখন যিহুদার কাছে ফিরে গিয়ে বলল, আমি তাকে খুঁজে পেলাম না, আর সেখানকার লোকেরা বলল, সেখানে কোন বারাঙ্গনা নেই।</div>
<div class="v" id="v23"><span class="vn">23</span> যিহুদা তখন বললনে, গচ্ছিত জিনিসগুলো তাহলে মেয়েটির কাছেই থাকুক, তা না হলে আমরা লজ্জায় পড়ব। আমি তো ছাগ শিশুটি তার কাছে পাঠিয়েছিলাম, কিন্তু তুমি তাকে খুঁজে পেলে না।</div>
<div class="v" id="v24"><span class="vn">24</span> <span class="br-p"><br><br></span>তিন মাস পরে যিহুদা খবর পেলেন যে তাঁর পুত্রবধূ তামর ভ্রষ্টা হয়েছে এবং তার ফলে সে গর্ভবতী হয়েছে। যিহুদা তখন তামরকে বাড়ি থেকে বের করে এনে পুড়িয়ে মারার নির্দেশ দিলেন।</div>
<div class="v" id="v25"><span class="vn">25</span> কিন্তু তামরকে বাড়ি থেকে বের করে তার শ্বশুরের কাছে আনা হলে সে বলল, এই জিনিসগুলো যার তার দ্বারাই আমি গর্ভবতী হয়েছি। দেখুন, এই সীলমোহর, ফিতে আর লাঠিখানা চিনতে পারেন কি না?</div>
<div class="v" id="v26"><span class="vn">26</span> যিহুদা সেগুলি চিনতে পেরে বললেন, এ আমার চেয়ে সৎ। আমি আমার পুত্র শেলার সঙ্গে এর বিবাহ না দিয়ে অন্যায় করেছি। এর পরে তিনি আর তার সঙ্গে সহবাস করলেন না।</div>
<div class="v" id="v27"><span class="vn">27</span> তামরের গর্ভধারণের কাল সম্পূর্ণ হলে দেখা গেল তার জঠরে যমজ সন্তান রয়েছে।</div>
<div class="v" id="v28"><span class="vn">28</span> জন্মের সময় তাদের একজন হাত বের করল। ধাত্রী তখন এক টুকরো লাল সূতো তার হাতে বেঁধে দিয়ে বলল, এইটি আগে হল।</div>
<div class="v" id="v29"><span class="vn">29</span> কিন্তু সে হাত ভিতরে টেনে নিতেই তার ভাই ভূমিষ্ঠ হল। তা দেখে ধাত্রী বলল, আরে, তুমি কি করে আগেই ভেদ করে বেরিয়ে এলে? এই জন্যই তার নাম দেওয়া হল পেরেস (ভেদী) কিছুক্ষণ পরে তার ভাই ভূমিষ্ঠ হল, তার হাতে বাঁধা ছিল লাল সুতো সেই জন্য তার নাম রাখা হল জেরাহ (রাঙ্গা)।</div>
</div>
<!-- PARSED ABOVE; EDITING MAY BREAK PARSER -->
</body></html>