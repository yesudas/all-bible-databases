<html><head>
<meta http-equiv="Content-Type" content="text/html;charset=utf-8" />
<title>Gen 45 &ndash; আদিপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 45);">
<div id="navbar"><a href="../index.html">পবিএ বাইবেল CL Bible</a> &ndash; <b>আদিপুস্তক</b> &ndash; <a href="Gen_1.html">1</a> ... <a href="Gen_43.html">43</a> <a href="Gen_44.html">44</a> <b>45</b> <a href="Gen_46.html">46</a> <a href="Gen_47.html">47</a> ... <a href="Gen_50.html">50</a> </div><hr>
<h1>Gen 45</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যোষেফের আত্মপরিচয় দান</h2><span class="vn">1</span> <span class="br-p"><br><br></span>যোষেফ তাঁর কর্মচারীদের সামনে আর আত্মসংবরণ করতে পারলেন না। তিনি চীৎকার করে বলে উঠলেন, আমার সামনে থেকে সব লোকজনকে সরিয়ে দাও। তাঁর কাছে কেউ যখন আর রইল না তখন যোষেফ ভাইদের কাছে নিজের পরিচয় দিলেন।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> তিনি এত জোরে কাঁদতে লাগলেন যে মিশরীরা ও ফারাও-এর প্রাসাদের লোকেরা তাঁর কান্না শুনতে পেল।</div>
<div class="v" id="v3"><span class="vn">3</span> যোষেফ তাঁর ভাইদের বললেন, আমি যোষেফ, পিতা কি এখনও বেঁচে আছেন? ভাইয়েরা তাঁর সাক্ষাতে বিহ্বল হয়ে পড়ল, কোন কথা বলতে পারল না।</div>
<div class="v" id="v4"><span class="vn">4</span> যোষেফ তাদের বললেন, তোমরা আমার কাছে এস। তারা তাঁর কাছে গেল। তিনি বললেন, আমি যোষেফ, তোমাদের ভাই, যাকে তোমরা মিশরযাত্রী বণিকদের কাছে বিক্রি করে দিয়েছিলে।</div>
<div class="v" id="v5"><span class="vn">5</span> যাই হোক, আমাকে বিক্রি করে দিয়েছিলে বলে তোমরা এখন দুঃখ করো না বা নিজেদের ধিক্কার দিও না, কেননা তোমাদের প্রাণ রক্ষা করার জন্যই ঈশ্বর তোমাদের আগে আমাকে এখানে পাঠিয়েছেন।</div>
<div class="v" id="v6"><span class="vn">6</span> দেশে এই দুই বছর দুর্ভিক্ষ চলছে এবং আরও পাঁচ বছর চাষবাস বা ফসল কাটা হবে না।</div>
<div class="v" id="v7"><span class="vn">7</span> পৃথিবীতে তোমাদের জন্য এবং তোমাদের বংশধরদের প্রাণ রক্ষা করার জন্য ঈশ্বরই তোমাদের আগে আমাকে এখানে পাঠিয়েছেন।</div>
<div class="v" id="v8"><span class="vn">8</span> সুতরাং তোমরা যে আমাকে এখানে পাঠিয়েছ তা নয় ঈশ্বরই পাঠিয়েছেন এবং তিনিই আমাকে ফারাও-এর উপদেষ্টা, তাঁর সমগ্র পরিবারের কর্তা এবং সারা মিশর দেশের শাসনকর্তা করেছেন। তোমরা আর দেরী করো না, শীঘ্র পিতার কাছে চলে যাও।</div>
<div class="v" id="v9"><span class="vn">9</span> তাঁকে গিয়ে বল, আপনার পুত্র যোষেফ এই কথা বলেছে: ঈশ্বর আমাকে সমগ্র মিশর দেশের কর্তা করেছেন। আপনি এখন আমার কাছে চলে আসুন, দেরী করবেন না।<sup class="fnm"><a name="fnm2" href="#fn2">2</a></sup></div>
<div class="v" id="v10"><span class="vn">10</span> আপনি পুত্র ও পৌত্র, গরুভেড়া ইত্যাদি যথা সর্বস্ব সঙ্গে নিয়ে এসে আমার কাছে গোশেন প্রদেশে বাস করুন।</div>
<div class="v" id="v11"><span class="vn">11</span> সেখানে আমিই আপনাকে প্রতিপালন করব যাতে আপনার পরিবারবর্গ ও লোকজন দুর্ভিক্ষে না পড়েন, কারণ আরও পাঁচ বছর এই দুর্ভিক্ষ থাকবে।</div>
<div class="v" id="v12"><span class="vn">12</span> তোমরা এবং আমার সহোদর বিন্যামীন সকলেই স্বচক্ষে দেখছ যে আমি স্বয়ং তোমাদের সঙ্গে কথা বলছি।</div>
<div class="v" id="v13"><span class="vn">13</span> মিশরে আমার প্রভাব প্রতিপত্তি যা তোমরা দেখছ তা সবই গিয়ে পিতাকে জানাবে এবং তাঁকে সত্বর এখানে নিযে আসবে।</div>
<div class="v" id="v14"><span class="vn">14</span> এই বলে যোষেফ তাঁর সহোদর বিন্যামীনের গলা জড়িয়ে ধরে কাঁদতে লাগলেন। বিন্যামীনও তাঁর গলা জড়িয়ে ধরে কাঁদতে লাগল।</div>
<div class="v" id="v15"><span class="vn">15</span> যোষেফ তাঁর অন্য ভাইদেরও চুম্বন করলেন ও তাদের গলা জড়িয়ে ধরে কাঁদলেন। পরে তাঁর ভাইয়েরা তাঁর সঙ্গে কথাবার্তা বলতে লাগল।</div>
<div class="v" id="v16"><span class="vn">16</span> <span class="br-p"><br><br></span>ফারাও-এর প্রাসাদে যোষেফের ভাইদের আসার সংবাদ পৌঁছলে ফারাও ও তাঁর অমাত্যবর্গ সকলেই খুব সন্তুষ্ট হলেন।</div>
<div class="v" id="v17"><span class="vn">17</span> ফারাও যোষেফকে বললেন, তুমি তোমার ভাইদের বল তারা যেন পশুগুলির পিঠে শস্য বোঝাই করে কনান দেশে চলে যায় এবং</div>
<div class="v" id="v18"><span class="vn">18</span> তোমাদের পিতাকে ও তাদের পরিবার পরিজনকে আমার কাছে নিয়ে আসে। আমি তাদের মিশরের সেরা জিনিসপত্র দেব এবং তারা মিশরের উৎকৃষ্ট ফসল ভোগ করবে।</div>
<div class="v" id="v19"><span class="vn">19</span> তাদের আরও বল যে তারা যেন তাদের স্ত্রী ও সন্তানদের নিয়ে আসার জন্য মিশর থেকে গাড়ি নিয়ে যায় এবং তাদের সকলকে ও তোমাদের পিতাকে নিয়ে আসে।</div>
<div class="v" id="v20"><span class="vn">20</span> তারা যেন নিজেদের সম্পত্তির জন্য দুশ্চিন্তা না করে, কারণ মিশরের যাবতীয় উৎকৃষ্ট দ্রব্য তাদের দেওয়া হবে।</div>
<div class="v" id="v21"><span class="vn">21</span> <span class="br-p"><br><br></span>ইসরায়েলের পুত্রেরা তাই করলেন। ফারাও-এর নির্দেশ অনুযায়ী যোষেফ তাদের গাড়ি ও পাথেয় দিলেন। তিনি তাদের প্রত্যেককে এক প্রস্থ করে পোষাক দিলেন,</div>
<div class="v" id="v22"><span class="vn">22</span> কিন্তু বিন্যামীনকে তিনি দিলেন তিনশো রূপোর টাকা এবং পাঁচ প্রস্থ পোষাক।</div>
<div class="v" id="v23"><span class="vn">23</span> আর তাঁর পিতার জন্য তিনি পাঠালেন দশটি গর্দভের পিঠে বোঝাই করা মিশরের সব সেরা জিনিসপত্র এবং তাঁর পাথেয়ের জন্য দশটি গর্দভীর পিঠে বোঝাই করা শস্য, রুটি এবং অন্যান্য খাদ্যদ্রব্য।</div>
<div class="v" id="v24"><span class="vn">24</span> এইভাবে তিনি তাঁর ভাইদের বিদায় দিলে তারা চলে গেল। যোষেফ তাদের পথে ঝগড়াবিবাদ করতে নিষেধ করে দিলেন।</div>
<div class="v" id="v25"><span class="vn">25</span> <span class="br-p"><br><br></span>তারা মিশর থেকে রওনা হয়ে কনান দেশে তাদের পিতার কাছে এসে উপস্থিত হল। তারা তাঁকে বলল, যোষেফ এখনও বেঁচে আছে, সে সারা মিশর দেশের শাসনকর্তা হয়েছে।</div>
<div class="v" id="v26"><span class="vn">26</span> এ কথা শুনে যাকোব হতবুদ্ধি হয়ে গেলেন, তিনি তাদের কথা বিশ্বাস করতে পারলেন না।</div>
<div class="v" id="v27"><span class="vn">27</span> <span class="br-p"><br><br></span>কিন্তু যোষেফ তাদের যেসব কথা বলেছিলেন সেসব কথা যখন তারা তাঁকে বলল এবং তাঁকে নিয়ে যাওয়ার জন্য যে গরুর গাড়িগুলি পাঠিয়েছিলেন সেগুলি যখন তিনি দেখলেন তখন তাঁর সংবিৎ ফিরে এল।</div>
<div class="v" id="v28"><span class="vn">28</span> ইসরায়েল তখন বললেন, আমার পুত্র যোষেফ যে এখনও বেঁচে আছে তা-ই যথেষ্ট। মৃত্যুর আগে আমি আবশ্যই গিয়ে তাকে দেখব।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:510 7:13'><!--endraw 1-->প্রেরিত 7:13<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:510 7:14'><!--endraw 1-->প্রেরিত 7:14<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>