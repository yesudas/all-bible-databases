<html><head>
<meta http-equiv="Content-Type" content="text/html;charset=utf-8" />
<title>Gen 48 &ndash; আদিপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 48);">
<div id="navbar"><a href="../index.html">পবিএ বাইবেল CL Bible</a> &ndash; <b>আদিপুস্তক</b> &ndash; <a href="Gen_1.html">1</a> ... <a href="Gen_46.html">46</a> <a href="Gen_47.html">47</a> <b>48</b> <a href="Gen_49.html">49</a> <a href="Gen_50.html">50</a> </div><hr>
<h1>Gen 48</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইফ্রয়িম ও মনঃশির প্রতি যাকোবের আশীর্বাদ</h2><span class="vn">1</span> <span class="br-p"><br><br></span>এর কিছুকাল পরে যোষেফ সংবাদ পেলেন যে তাঁর পিতা অসুস্থ হয়ে পড়েছেন। তিনি তখন তাঁর দুই পুত্র মনঃশি ও ইফ্রয়িমকে সঙ্গে নিয়ে তাঁর পিতাকে দেখতে গেলেন।</div>
<div class="v" id="v2"><span class="vn">2</span> যাকোব শুনলেন যে যোষেফ তাঁকে দেখতে এসেছেন, তিনি তখন অতি কষ্টে বিছানায় উঠে বসলেন।</div>
<div class="v" id="v3"><span class="vn">3</span> যাকোব যোষেফকে বললেন, কনান দেশে লুস নামক স্থানে সর্বশক্তিমান ঈশ্বর আমাকে দর্শন দিয়ে আশীর্বাদ করেছিলেন,</div>
<div class="v" id="v4"><span class="vn">4</span> তিনি আমাকে বলেছিলেন, আমি তোমাকে অনেক সন্তান দান করব, তোমার বংশধরেরা বহু জাতিতে পরিণত হবে। তোমার বংশধরদের আমি এই দেশে চিরস্থায়ী স্বত্ব দান করব।<sup class="fnm"><a name="fnm1" href="#fn1">1</a></sup></div>
<div class="v" id="v5"><span class="vn">5</span> আমি এখানে তোমার কাছে আসার আগে তোমার যে দুটি পুত্র মিশরে জন্মগ্রহণ করেছে তারাও আমার সন্তান বলে গণ্য হবে। রূবেণ ও শিমিয়োন যেমন, ইফ্রিয়িম ও মনঃশিও তেমনি আমার সন্তান। এদের পরে যে সন্তানেরা জন্মাবে তারা তোমার হবে।</div>
<div class="v" id="v6"><span class="vn">6</span> তাদের উত্তরাধিকার তাদের এই দুই ভাইয়ের নামে থাকবে।</div>
<div class="v" id="v7"><span class="vn">7</span> পদ্দন থেকে আসার সময় কনান দেশে ইফ্রাতের কিছু দূরে তোমার মা রাহেল আমার চোখের সামনে মারা গেলেন। ইফ্রাত অর্থাৎ বেথলেহেমে যাওয়ার পথের ধারেই আমি তাঁকে কবর দিয়েছিলাম।<sup class="fnm"><a name="fnm2" href="#fn2">2</a></sup></div>
<div class="v" id="v8"><span class="vn">8</span> ইসরায়েল যোষেফের ছেলেদের দেখে জিজ্ঞাসা করলেন, এরা কারা? যোষেফ বললেন, এরা আমার সন্তান, এদেশে ঈশ্বর আমাকে এদের দিয়েছেন।</div>
<div class="v" id="v9"><span class="vn">9</span> ইসরায়েল বললেন, ওদের আমার কাছে নিয়ে এস, আমি আশীর্বাদ করব।</div>
<div class="v" id="v10"><span class="vn">10</span> <span class="br-p"><br><br></span>বার্ধক্যের দরুণ ইসরায়েলের দৃষ্টিশক্তি ক্ষীণ হয়ে গিয়েছিল, তিনি দেখতে পেতেন না। যোষেফ তাঁর পুত্রদের তাঁর কাছে নিয়ে গেলে তিনি তাদের জড়িয়ে ধরে চুম্বন করলেন।</div>
<div class="v" id="v11"><span class="vn">11</span> ইসরায়েল যোষেফকে বললেন, আমি ভেবেছিলাম, তোমাকে আমি আর দেখতে পাব না, কিন্তু ঈশ্বর তোমার পুত্রদেরও আমাকে দেখতে দিলেন।</div>
<div class="v" id="v12"><span class="vn">12</span> যোষেফ তখন তাদের ইসরায়েলের কোল থেকে নামিয়ে দিলেন এবং মাটিতে নত হয়ে প্রণিপাত করলেন।</div>
<div class="v" id="v13"><span class="vn">13</span> তারপর যোষেফ তাঁর দুই পুত্রকে, ডান হাতে ইফ্রয়িমকে ধরে ইসরায়েলের বাঁ দিকে এবং বাঁ হাতে মনঃশিকে ধরে ইসরায়েলের ডান দিকে নিয়ে গেলেন।</div>
<div class="v" id="v14"><span class="vn">14</span> কিন্তু ইসরায়েল আড়াআড়ি ভাবে হাত বড়িয়ে ডান হাত কনিষ্ঠ পুত্র ইফ্রয়িমের মাথায় রাখলেন আর বাঁ হাত রাখলেন মনঃশির মাথায়। যদিও মনঃশিই ছিল প্রথম সন্তান।</div>
<div class="v" id="v15"><span class="vn">15</span> ইসরায়েল তাদের<sup class="fnm"><a name="fnm3" href="#fn3">3</a></sup> এই বলে আশীর্বাদ করলেন: আমার পিতৃপুরুষ অব্রাহাম ও ইস্‌হাক যে ঈশ্বরের সাক্ষাতে জীবনযাপন করে গিয়েছেন, প্রথম থেকে আজ অবধি যে ঈশ্বর আমাকে পালন করেছেন,</div>
<div class="v" id="v16"><span class="vn">16</span> যে দিব্য পুরুষ সমস্ত সঙ্কট থেকে আমাকে উদ্ধার করেছেন, তিনিই এই বালকদের আশীর্বাদ করুন। আমার এবং আমার পিতৃপুরুষ অব্রাহাম ওই ইস্‌হাকের নাম এদের মাধ্যমেই হবে বিখ্যাত। পৃথিবীতে এদের বংশ হোক বহুবিস্তৃত।</div>
<div class="v" id="v17"><span class="vn">17</span> যোষেফ দেখলেন তাঁর পিতা ডান হাত রেখেছেন ইফ্রিয়িমের মাথায়। এটা তাঁর খারাপ লাগল। তিনি তাঁর পিতার হাত ইফ্রয়িমের মাথা থেকে সরিয়ে মনঃশির মাথায় রাখতে চাইলেন।</div>
<div class="v" id="v18"><span class="vn">18</span> যোষেফ তাঁর বাবাকে বললেন, পিতা এটা ঠিক হচ্ছে না, এ-ই হচ্ছে বড়, আপনার ডান হাত এর মাথায় রাখুন।</div>
<div class="v" id="v19"><span class="vn">19</span> কিন্তু তাঁর পিতা তাতে রাজী না হয়ে বললেন, আমি তা জানি পুত্র। আমি জানি এ-ও এক জাতির জনক হবে, এ-ও হবে মহান, কিন্তু এর ছোট ভাই এর চেয়েও বড় হবে এবং তার বংশধরেরা বহু জাতিতে পরিণত হবে।</div>
<div class="v" id="v20"><span class="vn">20</span> সেদিন তিনি তাদের আশীর্বাদ করে বললেন: ইসরায়েলীরা কাউকে আশীর্বাদ করার সময় তোমাদের নাম উল্লেখ করে বলবে, ঈশ্বর তোমাকে ইফ্রয়িম ও মনঃশির মত করুন। এইভাবে তিনি মনঃশির চেয়ে ইফ্রয়িমকে প্রাধান্য দিলেন। তারপর ইসরায়েল যোষেফকে বললেন, দেখ,<sup class="fnm"><a name="fnm4" href="#fn4">4</a></sup></div>
<div class="v" id="v21"><span class="vn">21</span> আমার মৃত্যু আসন্ন। ঈশ্বর তোমার সঙ্গে থাকবেন এবং তিনিই তোমাকে পিতৃপুরুষদের দেশে ফিরিয়ে নিয়ে যাবেন।</div>
<div class="v" id="v22"><span class="vn">22</span> আর আমি তোমাকে তোমার ভাইদের চেয়ে সম্পত্তির এক অংশ বেশী হিসাবে একটি উৎকৃষ্ট স্থান (শেখেম) দিলাম। আমি নিজে যুদ্ধ করে এটি ইমোরীদের কাছ থেকে দখল করেছিলাম।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:10 28:13-14'><!--endraw 1-->আদি 28:13-14<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:10 35:16-19'><!--endraw 1-->আদি 35:16-19<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> হিব্রু: যোষেফকে। গ্রীক ও অন্যান্য পাণ্ডুলিপি: তাদের</div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:650 12:21'><!--endraw 1-->হিব্রু 12:21<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>