<html><head>
<meta http-equiv="Content-Type" content="text/html;charset=utf-8" />
<title>Gen 49 &ndash; আদিপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 49);">
<div id="navbar"><a href="../index.html">পবিএ বাইবেল CL Bible</a> &ndash; <b>আদিপুস্তক</b> &ndash; <a href="Gen_1.html">1</a> ... <a href="Gen_47.html">47</a> <a href="Gen_48.html">48</a> <b>49</b> <a href="Gen_50.html">50</a> </div><hr>
<h1>Gen 49</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পুত্রদের সম্বন্ধে যাকোবের ভবিষ্যদ্বাণী ও আশীর্বাদ</h2><span class="vn">1</span> <span class="br-p"><br><br></span>যাকোব পুত্রদের ডেকে বললেন, তোমরা একত্র হও, ভবিষ্যতে তোমাদের জীবনে যা ঘটবে আমি তা বলে দিচ্ছি।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>যাকোবের পুত্রগণ, সমবেত হও, শোন <br><span class="br-ind"><br><span class="indent">&nbsp;</span></span>তোমাদের পিতা ইসরায়েলের কথায় <br><span class="br-ind"><br><span class="indent">&nbsp;</span></span>কর্ণপাত কর। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>রূবেণ, তুমি আমার প্রথম সন্তান <br><span class="br-ind"><br><span class="indent">&nbsp;</span></span>আমার যৌবনের প্রথম ফসল, <br><span class="br-ind"><br><span class="indent">&nbsp;</span></span>গৌরবে তুমি সবার প্রধান, <br><span class="br-ind"><br><span class="indent">&nbsp;</span></span>পরাক্রমে প্রবলতম, <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>বন্যার মত দুর্বার, <br><span class="br-ind"><br><span class="indent">&nbsp;</span></span>তবুও প্রাধান্য লাভ করবে না তুমি <br><span class="br-ind"><br><span class="indent">&nbsp;</span></span>কারণ তুমি উঠেছিলে তোমার পিতার পালঙ্কে, <br><span class="br-ind"><br><span class="indent">&nbsp;</span></span>কলুষিত করেছ আমার শয্যা। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>শিমিয়োন ও লেবি দুই সহোদর, <br><span class="br-ind"><br><span class="indent">&nbsp;</span></span>দৌরাত্ম্যের জন্যই তাদের অস্ত্রধারণ। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি শুনব না ওদের গোপন পরামর্শ, <br><span class="br-ind"><br><span class="indent">&nbsp;</span></span>যোগ দেব না ওদের দলে। <br><span class="br-ind"><br><span class="indent">&nbsp;</span></span>ক্রোধের বশে ওরা করেছে নরহত্যা। <br><span class="br-ind"><br><span class="indent">&nbsp;</span></span>খেলার ছলে বৃষকে করেছে পঙ্গু। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>অভিশপ্ত হোক ওদের ক্রোধ, <br><span class="br-ind"><br><span class="indent">&nbsp;</span></span>যা এত প্রচণ্ড, <br><span class="br-ind"><br><span class="indent">&nbsp;</span></span>শাপগ্রস্ত হোক ওদের রোষ <br><span class="br-ind"><br><span class="indent">&nbsp;</span></span>যা এত নিষ্ঠুর। <br><span class="br-ind"><br><span class="indent">&nbsp;</span></span>আমি তাদের ছড়িয়ে দেব যাকোবের দেশে, <br><span class="br-ind"><br><span class="indent">&nbsp;</span></span>ইসরায়েলীদের মাঝে তাদের করব বিক্ষিপ্ত। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যিহুদা, তোমার ভাইয়েরা করবে <br><span class="br-ind"><br><span class="indent">&nbsp;</span></span>তোমার স্তুতি, <br><span class="br-ind"><br><span class="indent">&nbsp;</span></span>শত্রুদের তুমি রাখবে বশে, <br><span class="br-ind"><br><span class="indent">&nbsp;</span></span>তোমার ভাইয়েরা নত হবে তোমার কাছে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সিংহশাবক যিহুদা, <br><span class="br-ind"><br><span class="indent">&nbsp;</span></span>বৎস, শিকার করে ফিরেছ তুমি, <br><span class="br-ind"><br><span class="indent">&nbsp;</span></span>সিংহের মতই তুমি ওৎ পেতে আছ। <br><span class="br-ind"><br><span class="indent">&nbsp;</span></span>সুপ্তা সিংহীর মত সে, কে তাকে জাগাবে?<sup class="fnm"><a name="fnm1" href="#fn1">1</a></sup> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যিহুদার হাত থেকে রাজদণ্ড, <br><span class="br-ind"><br><span class="indent">&nbsp;</span></span>তার ক্রোড় থেকে শাসনদণ্ড <br><span class="br-ind"><br><span class="indent">&nbsp;</span></span>কখনও হবে না বিচ্যুত <br><span class="br-ind"><br><span class="indent">&nbsp;</span></span>যতদিন না হয় প্রকৃত অধিকারীর আগমন <br><span class="br-ind"><br><span class="indent">&nbsp;</span></span>তাঁরই বশ্যতা স্বীকার করবে জাতিবৃন্দ। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>দ্রাক্ষালতায় সে বেঁধে রাখবে আপন গর্দভ, <br><span class="br-ind"><br><span class="indent">&nbsp;</span></span>সেরা দ্রাক্ষাকুঞ্জে বাঁধা থাকবে তার গর্দভশাবক। <br><span class="br-ind"><br><span class="indent">&nbsp;</span></span>দ্রাক্ষারসে ধৌত তার বসন <br><span class="br-ind"><br><span class="indent">&nbsp;</span></span>রক্তিম দ্রাক্ষানির্যাসে সিক্ত তার পরিচ্ছদ। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>দ্রাক্ষামদিরার চেয়ে রক্তিম তার আঁখি,<sup class="fnm"><a name="fnm2" href="#fn2">2</a></sup> <br><span class="br-ind"><br><span class="indent">&nbsp;</span></span>দুগ্ধের চেয়ে শুভ্র তার দন্তরাজি। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সবুলুনের বসতি হবে সমুদ্র উপকূলে, <br><span class="br-ind"><br><span class="indent">&nbsp;</span></span>তার বেলাভূমি হবে সাগরগামী জাহাজের বন্দর, <br><span class="br-ind"><br><span class="indent">&nbsp;</span></span>সীদোন পর্যন্ত বিস্তৃত হবে তার সীমানা। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ইষাখর যেন বলিষ্ঠ গর্দভ, <br><span class="br-ind"><br><span class="indent">&nbsp;</span></span>খোঁয়াড়ের মধ্যে শুয়ে থাকে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সে দেখল তার বিশ্রামের জায়গাটি <br><span class="br-ind"><br><span class="indent">&nbsp;</span></span>বড় আরামের, দেশটিও বেশ মনোরম <br><span class="br-ind"><br><span class="indent">&nbsp;</span></span>তাই সে বোঝা বইবার জন্য পেতে দিল কাঁধ, <br><span class="br-ind"><br><span class="indent">&nbsp;</span></span>সে হল শ্রমজীবী ক্রীতদাস। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ইসরায়েলীদের অন্যান্য গোষ্ঠীর মতই <br><span class="br-ind"><br><span class="indent">&nbsp;</span></span>দান হবে তার প্রজাদের বিচারপতি। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>দান পথের পাশে পড়ে থাকা সাপের মত, <br><span class="br-ind"><br><span class="indent">&nbsp;</span></span>রাস্তার ধারে লুকিয়ে থাকা বিষধর সে, <br><span class="br-ind"><br><span class="indent">&nbsp;</span></span>ছোবল মারে সে ঘোড়ার খুরে, <br><span class="br-ind"><br><span class="indent">&nbsp;</span></span>ঘোড়সওয়ার উলটে পড়ে পিছন দিকে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>হে প্রভু পরমেশ্বর তোমার পরিত্রাণের <br><span class="br-ind"><br><span class="indent">&nbsp;</span></span>প্রতীক্ষায় রয়েছি আমি। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>গাদ আক্রান্ত হবে দস্যুদের দ্বারা, <br><span class="br-ind"><br><span class="indent">&nbsp;</span></span>কিন্তু সেও তাদের আক্রমণ করবে পিছন থেকে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আশের উৎপাদন করবে উৎকৃষ্ট খাদ্য সম্ভার, <br><span class="br-ind"><br><span class="indent">&nbsp;</span></span>সরবরাহ করবে সে রাজকীয় ভোজ্যবস্তু। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>নপ্তালি প্রসারণশীল তার্পিন তরু, <br><span class="br-ind"><br><span class="indent">&nbsp;</span></span>মনোরম শাখা বিস্তার করে সে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যোষেফ ঝর্ণার ধারে ফলন্ত বৃক্ষ, <br><span class="br-ind"><br><span class="indent">&nbsp;</span></span>প্রাচীর ডিঙিয়ে যায় তার শাখাগুলি। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তীরন্দাজদের নিষ্ঠুর আক্রমণের লক্ষ্য হল <br><span class="br-ind"><br><span class="indent">&nbsp;</span></span>সে শরাঘাতে হল জর্জরিত <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কিন্তু তার ধনুক রইল অটুট <br><span class="br-ind"><br><span class="indent">&nbsp;</span></span>বাহুতে হল শক্তির সঞ্চার, <br><span class="br-ind"><br><span class="indent">&nbsp;</span></span>যাকোবের আরাধ্য বীরেশ্বর <br><span class="br-ind"><br><span class="indent">&nbsp;</span></span>ইসরায়েলের যিনি পালক ও আশ্রয়গিরি, <br><span class="br-ind"><br><span class="indent">&nbsp;</span></span>তাঁরই পরাক্রমে <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমার পিতার আরাধ্য ঈশ্বরের দ্বারা, <br><span class="br-ind"><br><span class="indent">&nbsp;</span></span>সর্বশক্তিমান ঈশ্বরের দ্বারা, <br><span class="br-ind"><br><span class="indent">&nbsp;</span></span>তিনি হবেন তোমার সহায়। <br><span class="br-ind"><br><span class="indent">&nbsp;</span></span>তিনিই করবেন তোমাকে আশীর্বাদ- <br><span class="br-ind"><br><span class="indent">&nbsp;</span></span>ঊর্ধ্বে আকাশ থেকে বর্ষিত, <br><span class="br-ind"><br><span class="indent">&nbsp;</span></span>নিম্নে বিস্তৃত জলধি থেকে উৎসারিত, <br><span class="br-ind"><br><span class="indent">&nbsp;</span></span>স্তন ও গর্ভ থেকে নিঃসৃত সকল আশিসে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তোমার পিতার আশীর্বাদ <br><span class="br-ind"><br><span class="indent">&nbsp;</span></span>শাশ্বত গিরিশ্রেণীর আশিসের চেয়ে, <br><span class="br-ind"><br><span class="indent">&nbsp;</span></span>চিরস্থায়ী পর্বতমালার সম্পদের চেয়েও শ্রেয়। <br><span class="br-ind"><br><span class="indent">&nbsp;</span></span>সে সবই বর্ষিত হবে যোষেফের শিরে <br><span class="br-ind"><br><span class="indent">&nbsp;</span></span>ভ্রাতৃগণের মধ্যে পৃথক ভাবে উৎসর্গিত যে <br><span class="br-ind"><br><span class="indent">&nbsp;</span></span>তারই ললাটে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>বিন্যামীন যেন হিংস্র নেকড়ে বাঘ <br><span class="br-ind"><br><span class="indent">&nbsp;</span></span>সকালে সে গ্রাস করে শিকার, <br><span class="br-ind"><br><span class="indent">&nbsp;</span></span>সন্ধ্যায় ভাগ করে নেয় লুঠের অংশ। <br></div>
<div class="v" id="v28"><span class="vn">28</span> <span class="br-p"><br><br></span>এরাই হচ্ছে ইসরায়েলীদের বারো গোষ্ঠী। তাদের পিতা আশীর্বাদ করার সময় তাদের সম্পর্কে এই সব কথা বলেছিলেন। তিনি প্রত্যেককে যথাযোগ্য আশীর্বাদ করছিলেন।</div>
<div class="v" id="v29"><h2>যাকোবের মৃত্যু</h2><span class="vn">29</span> <span class="br-p"><br><br></span>এর পরে তিনি তাদের নির্দেশ দিলেন, আমি আমার পিতৃপুরুষদের সঙ্গে মিলিত হতে চলেছি।</div>
<div class="v" id="v30"><span class="vn">30</span> হিত্তীয় এফ্রোনের জমিতে যে গুহায় আমার পিতৃপুরুষদের কবর আছে সেখানে আমাকে কবর দিও। কনান দেশে মাম্রের পূর্ব দিকে মক্‌পেলার প্রান্তরে সেই গুহা।<sup class="fnm"><a name="fnm3" href="#fn3">3</a></sup></div>
<div class="v" id="v31"><span class="vn">31</span> অব্রাহাম সমাধিভূমির জন্য জমিসমেত ঐ গুহাটি হিত্তীয় এফ্রোনের কাছ থেকে কিনেছিলেন। অব্রাহাম ও তাঁর স্ত্রী সারাকে সেখানে কবর দেওয়া হয়েছিল। ইস্‌হাক ও তাঁর স্ত্রী রেবেকাকেও সেখানে কবর দেওয়া হয়েছে। আমি লেয়াকে সেখানে কবর দিয়েছি।<sup class="fnm"><a name="fnm4" href="#fn4">4</a></sup></div>
<div class="v" id="v32"><span class="vn">32</span> সেখানকার জমি ও গুহাটি হিত্তীয়দের কাছ থেকে কিনে নেওয়া হয়েছিল।</div>
<div class="v" id="v33"><span class="vn">33</span> <span class="br-p"><br><br></span>যাকোব তাঁর পুত্রদের উক্ত নির্দেশ দিয়ে শয্যা গ্রহণ করলেন ও শেষ নিঃশ্বাস ত্যাগ করে পূর্বপুরুষদের সঙ্গে মিলিত হলেন।<sup class="fnm"><a name="fnm5" href="#fn5">5</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:40 24:9'><!--endraw 1-->গণনা 24:9<!--raw 1 bo --></a><!--endraw 1-->; <!--raw 1 bo --><a href='B:730 5:5'><!--endraw 1-->প্রকা 5:5<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> দ্রাক্ষামদিরা … দন্তরাজি = অথবা দ্রাক্ষামদিরা পানে রক্তিম তার আঁখি/দুগ্ধ পানে শুভ্র তার দন্তরাজি।</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:10 23:3-20'><!--endraw 1-->আদি 23:3-20<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:10 25:9-10'><!--endraw 1-->আদি 25:9-10<!--raw 1 bo --></a><!--endraw 1-->; <!--raw 1 bo --><a href='B:10 35:29'><!--endraw 1-->35:29<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:510 7:15'><!--endraw 1-->প্রেরিত 7:15<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>