<html><head>
<meta http-equiv="Content-Type" content="text/html;charset=utf-8" />
<title>Gen 50 &ndash; আদিপুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 50);">
<div id="navbar"><a href="../index.html">পবিএ বাইবেল CL Bible</a> &ndash; <b>আদিপুস্তক</b> &ndash; <a href="Gen_1.html">1</a> ... <a href="Gen_48.html">48</a> <a href="Gen_49.html">49</a> <b>50</b> </div><hr>
<h1>Gen 50</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তখন যোষেফ পিতার বুকে লুটিয়ে পড়ে কাঁদতে লাগলেন ও তাঁর মুখে চুম্বন করতে লাগলেন।</div>
<div class="v" id="v2"><span class="vn">2</span> পরে তিনি তাঁর পিতার দেহ ক্ষয়নিবারক আরক দিয়ে মালিশ করার জন্য তাঁর চিকিৎসক-কর্মচারীদের আদেশ দিলেন। চিকিৎসকরা ইসরায়েলের দেহ ক্ষয়নিবারক আরক দিয়ে মালিশ করল।</div>
<div class="v" id="v3"><span class="vn">3</span> এই কাজে তাদের চল্লিশ দিন লাগল, কারণ চল্লিশ দিন ধরে ঐ আরক মালিশ করতে হত। মিশরীরা তাঁর জন্য সত্তর দিন শোক পালন করল।</div>
<div class="v" id="v4"><span class="vn">4</span> শোকের কাল উত্তীর্ণ হয়ে যাওয়ার পর যোষেফ ফারাও-এর সভাসদ্‌দের বললেন, আমার উপর যদি আপনাদের প্রসন্ন দৃষ্টি থাকে তাহলে আপনারা দয়া করে ফারাও-কে বলুন,</div>
<div class="v" id="v5"><span class="vn">5</span> মৃত্যুর আগে পিতা আমাকে শপথ করিয়ে বলেছিলেন, কনান দেশে তিনি নিজের জন্য যে সমাধি তৈরী করিয়ে রেখেছিলেন সেই সমাধিতেই আমি যেন তাঁকে সমাধিস্থ করি। আমার নিবেদন, তিনি যেন দয়া করে আমাকে যাওয়ার অনুমতি দেন, পিতার সমাধির পর আমি আবার ফিরে আসব।<sup class="fnm"><a name="fnm1" href="#fn1">1</a></sup></div>
<div class="v" id="v6"><span class="vn">6</span> ফারাও বললেন, যাও, তোমার পিতা তোমাকে যেমন শপথ করিয়েছিলেন, সেই মতই তুমি তাঁর সমাধির ব্যবস্থা কর।</div>
<div class="v" id="v7"><span class="vn">7</span> যোষেফ তখন তাঁর পিতাকে সমাধি দেওয়ার জন্য রওনা হলেন। ফারাও-এর পারিষদববর্গ, তাঁর দরবারের প্রবীণেরা এবং মিশরের প্রবীণ নেতৃবৃন্দ যোষেফের পরিবার, তাঁর ভাইয়েদের ও তাঁর পিতার পরিবারের সকলে তাঁর সঙ্গে গেলেন।</div>
<div class="v" id="v8"><span class="vn">8</span> তাঁরা শুধু শিশুদের ও গরুভেড়ার পাল গোশেন প্রদেশে রেখে গেলেন।</div>
<div class="v" id="v9"><span class="vn">9</span> অনেক রথ ও অশ্বরোহীসহ বিরাট এক জনতা তাঁর সঙ্গী হল।</div>
<div class="v" id="v10"><span class="vn">10</span> তাঁরা জর্ডন নদীর অপর পারে আটাদ-এর খামারে গিয়ে পৌঁছালেন এবং সেখানে কান্নাকাটি করে শোক পালন করলেন। যোষেফ সেখানে তাঁর পিতার জন্য সাতদিন শোক পালন করলেন।</div>
<div class="v" id="v11"><span class="vn">11</span> আটাদ-এর খামারে তাঁদের এই ভাবে শোক প্রকাশ করতে দেখে সেখানকার অধিবাসী কনানীরা বলল, মিশরীরা নিদারুণ শোকে সন্তপ্ত হয়েছে। এই জন্য তারা জর্ডন নদীর অপর পারের সেই স্থানটির নাম রাখল আবেল-মিসরায়িম (মিশরীদের শোক)।</div>
<div class="v" id="v12"><span class="vn">12</span> যাকোব তাঁর পুত্রদের যেমন নির্দেশ দিয়েছিলেন সেই মতই তাঁরা তাঁর সৎকার করলেন।</div>
<div class="v" id="v13"><span class="vn">13</span> তাঁর পুত্রেরা তাঁকে কনানদেশে নিয়ে গেলেন এবং মাম্রের পূর্বদিকে মকপেলার প্রান্তরে যে গুহা রয়েছে সেখানেই সমাধি দিলেন। অব্রাহাম সমাধিভূমির জন্য জমিসমেত সেই গুহা হিত্তীয় এফ্রোণের কাছ থেকে কিনে নিয়েছিলেন। পিতার সমাধির পর যোষেফ,<sup class="fnm"><a name="fnm2" href="#fn2">2</a></sup></div>
<div class="v" id="v14"><span class="vn">14</span> তাঁর ভাইয়েরা এবং যত লোক তাঁর সঙ্গে গিয়েছিলেন সকলেই মিশরে ফিরে এলেন।</div>
<div class="v" id="v15"><h2>ভ্রাতাদের প্রতি যোষেফের আশ্বাসবাণী</h2><span class="vn">15</span> <span class="br-p"><br><br></span>পিতার মৃত্যুর পর যোষেফের ভাইয়েরা আলোচনা করতে লাগলেন, যোষেফ হয়তো এবার আমাদের সঙ্গে দুর্ব্যবহার করবে। আমরা তার যে অনিষ্ট করেছিলাম সে হয়তো এবার তার প্রতিশোধ নেবে।</div>
<div class="v" id="v16"><span class="vn">16</span> তখন তারা যোষেফের কাছে বলে পাঠালেন: মৃত্যুর আগে পিতা আমাদের বলেছিলেন,</div>
<div class="v" id="v17"><span class="vn">17</span> তোমরা যোষেফকে গিয়ে বল যে আমি তাকে বলেছি, তোমার ভাইয়েরা তোমার অপকার করছে, কিন্তু আমার অনুরোধ, তুমি তাদের সেই পাপ ও অধর্ম ক্ষমা কর। আমরা তাই এখন তোমাকে অনুনয় করছি, আমাদের অপরাধ মার্জনা কর, কারণ আমরা তোমার পিতার আরাধ্য ঈশ্বরেরই সেবক। তাঁদের এই কথা শুনে যোষেফ কাঁদলেন।</div>
<div class="v" id="v18"><span class="vn">18</span> পরে তাঁর ভাইয়েরা নিজেরাই তাঁর কাছে গিয়ে প্রণিপাত করে বললেন, আমরা তোমার দাসত্ব স্বীকার করছি।</div>
<div class="v" id="v19"><span class="vn">19</span> যোষেফ তাঁদের বললেন, তোমরা ভয় করো না, আমি ঈশ্বরের স্থলাভিষিক্ত নই।</div>
<div class="v" id="v20"><span class="vn">20</span> তোমরা আমার অনিষ্ট করার পরিকল্পনা করেছিলে সত্য কিন্তু ঈশ্বর তা মঙ্গলে পরিণত করেছেন। আজ তোমরা দেখছ যে এর দ্বারা ঈশ্বর বহু লোকের জীবন রক্ষা করেছেন।</div>
<div class="v" id="v21"><span class="vn">21</span> তোমরা এখন ভয় করো না, আমি পোষ্যবর্গসহ তোমাদের প্রতিপালন করব। এই কথা বলে তিনি তাঁদের সান্ত্বনা দিলেন ও আশ্বস্ত করলেন।</div>
<div class="v" id="v22"><h2>যোষেফের মৃত্যু</h2><span class="vn">22</span> <span class="br-p"><br><br></span>যোষেফ ও তাঁর পিতৃকুলের সকলে মিশরে বসবাস করতে লাগলেন।</div>
<div class="v" id="v23"><span class="vn">23</span> যোষেফের বয়স হয়েছিল একশো দশ বছর। তিনি ইফ্রয়িমের পৌত্রদেরও দেখেছিলেন। মনঃশির পুত্র মাখিরের সন্তানেরাও যোষেফের বংশধররূপে পরিগণিত হল।</div>
<div class="v" id="v24"><span class="vn">24</span> পরে যোষেফ তার ভাইদের বললেন, দেখ, আমার মৃত্যুকাল আসন্ন। কিন্তু ঈশ্বর নিশ্চয়ই তোমাদের তত্ত্বাবধান করবেন। অব্রাহাম, ইস্‌হাক ও যাকোবকে তিনি যে দেশ দান করার প্রতিশ্রুতি দিয়েছিলেন, এখান থেকে তিনি তোমাদের সেই দেশে নিশ্চয়ই নিয়ে যাবেন।</div>
<div class="v" id="v25"><span class="vn">25</span> যোষেফ ইসরায়েলীদের শপথ করিয়ে এই নির্দেশ দিলেন, ঈশ্বর নিশ্চয়ই তোমাদের তত্ত্বাবধান করবেন। তোমরা যখন এখান থেকে চলে যাবে তখন আমার অস্থি সঙ্গে নিয়ে যেও।<sup class="fnm"><a name="fnm3" href="#fn3">3</a></sup></div>
<div class="v" id="v26"><span class="vn">26</span> যোষেফ একশো দশ বছর বয়সে মারা গেলেন। লোকেরা তাঁর দেহে ক্ষয়নিবারক আরক লেপন করে মিশর দেশেই একটি শবাধারের মধ্যে রেখে দিল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:10 47:29-31'><!--endraw 1-->আদি 47:29-31<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:510 7:16'><!--endraw 1-->প্রেরিত 7:16<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:20 13:19'><!--endraw 1-->যাত্রা 13:19<!--raw 1 bo --></a><!--endraw 1-->; <!--raw 1 bo --><a href='B:60 24:32'><!--endraw 1-->যিহো 24:32<!--raw 1 bo --></a><!--endraw 1-->; <!--raw 1 bo --><a href='B:650 11:12'><!--endraw 1-->হিব্রু 11:12<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>