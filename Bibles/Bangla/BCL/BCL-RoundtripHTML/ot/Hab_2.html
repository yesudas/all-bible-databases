<html><head>
<meta http-equiv="Content-Type" content="text/html;charset=utf-8" />
<title>Hab 2 &ndash; নবী হবক্‌কুকের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hab', 2);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী হবক্‌কুকের পুস্তক</b> &ndash; <a href="Hab_1.html">1</a> <b>2</b> <a href="Hab_3.html">3</a> </div><hr>
<h1>Hab 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আমি প্রহরীর মত প্রতীক্ষায় থাকব, দেখি, প্রভু পরমেশ্বর আমায় কি বার্তা দেন, কি উত্তর দেন তিনি আমার অভিযোগের!</div>
<div class="v" id="v2"><h2>ঈশ্বরের উত্তর</h2><span class="vn">2</span> <span class="br-p"><br><br></span>প্রভু পরমেশ্বর বললেনঃ আমি তোমায় যা বলি, লিখে রাখ। এমনভাবে লেখ যেন সকলে একনজরে পড়তে পারে।</div>
<div class="v" id="v3"><span class="vn">3</span> লিখে রাখ, কারণ এসব ঘটনা ঘটার সময় আসেনি এখনও। তবে, আর দেরী নেই! যা আমি তোমায় বলছি, সত্য হবে সে কথা। অপেক্ষা কর, এখনই না হলেও এ ঘটনা ঘটবেই, অধিক বিলম্ব হবে না তার।<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> দেখ, দুষ্টের পতন হবে, কিন্তু রক্ষা পাবে ন্যায়পরায়ণ ব্যক্তি, কারণ সে যে পরমেশ্বরের অনুরক্ত।<sup class="fnm"><a name="fnm2" href="#fn2">2</a></sup></div>
<div class="v" id="v5"><h2>সর্বনাশের পাঁচটি মূল</h2><span class="vn">5</span> <span class="br-p"><br><br></span>সুরা প্রতারণা করে, ধন সম্পদও প্রতারক, ধনমদে মত্ত মানুষ বিলুপ্ত হবে, কারণ পাতালের মত অতল তার লালসা, মৃত্যুর মতই অতৃপ্ত তার লোভ। তাই সে গ্রাস করে জাতির পর জাতিকে, করায়ত্ত করে সর্বশ্রেণীর মানুষকে।</div>
<div class="v" id="v6"><span class="vn">6</span> কিন্তু বিজিত জাতি তাকে বিদ্রূপ করে বলবে: ধিক্‌ সে, যে পরের ধন ছিনিয়ে নিয়ে ধনী হয়, ঋণীকে শোষণ করে হয় সমৃদ্ধ। কিন্তু মনে রেখো, আর বেশিদিন নয়, তার সর্বনাশ অনিবার্য।</div>
<div class="v" id="v7"><span class="vn">7</span> <span class="br-p"><br><br></span>তোমার কাছে আজ যারা ঋণী তারা মাথা চাড়া দিয়ে উঠবে তুমি বোঝার আগেই, তারাও ছিনিয়ে নেবে তোমার সর্বস্ব। তোমার হৃদ্‌কম্প জাগাবে তারা, পরে তুমিই হবে তাদের শিকার।</div>
<div class="v" id="v8"><span class="vn">8</span> তুমি বহু জাতির সর্বস্ব লুটে নিয়েছ, তাই তাদের মধ্যে রক্ষা পেয়েছে যারা, তারাই তার শোধ নেবে এবার। কারণ তুমি হত্যা করেছ অসংখ্য মানুষকে, পৃথিবীর মানুষ জর্জরিত হয়েছে তোমার নির্মম অত্যাচারে, ধ্বংস করেছ তুমি কত নগর জনপদ।</div>
<div class="v" id="v9"><span class="vn">9</span> <span class="br-p"><br><br></span>তোমার সর্বনাশ অনিবার্য! লুণ্ঠিত দ্রব্যে তুমি আপন পরিজনকে করেছ সমৃদ্ধ, সুরক্ষিত করেছ তোমার গৃহ, নিরাপদ হয়েছে তোমার পরিবার।</div>
<div class="v" id="v10"><span class="vn">10</span> কিন্তু তোমার এসব কর্ম কলঙ্কিত করেছে তোমার কুল, বহুজাতিকে ধ্বংস করে তুমি নিজের বিনাশ ডেকে এনেছ।</div>
<div class="v" id="v11"><span class="vn">11</span> দেওয়ালের ইঁটগুলি পর্যন্ত চীৎকার করবে তোমার বিরুদ্ধে, ছাদের কড়িকাঠগুলিও তার প্রতিধ্বনি করবে।</div>
<div class="v" id="v12"><span class="vn">12</span> <span class="br-p"><br><br></span>তোমার সর্বনাশ অনিবার্য! অন্যায়ের উপর তুমি স্থাপন করেছ নগরীর ভিত্তি, হত্যার রক্তে প্রতিষ্ঠা করেছ নগর জনপদ।</div>
<div class="v" id="v13"><span class="vn">13</span> তোমাদের যুদ্ধ-বন্দীরা প্রাণপাত করে যা কিছু গড়ে তুলেছে, সবই যাবে অগ্নির করাল গ্রাসে, ব্যর্থ হবে সব পরিশ্রম। সর্বাধিপতি প্রভুর নির্ধারিত এই-ই তোমাদের বিধিলিপি!</div>
<div class="v" id="v14"><span class="vn">14</span> সমুদ্র যেমন জলে পরিপূর্ণ, তেমনই পূর্ণ হবে মানুষের হৃদয় পরমেশ্বরের ক্ষমতা ও মহিমার উপলব্ধিতে।<sup class="fnm"><a name="fnm3" href="#fn3">3</a></sup></div>
<div class="v" id="v15"><span class="vn">15</span> <span class="br-p"><br><br></span>তোমার সর্বনাশ অনিবার্য! চূড়ান্ত ঔদ্ধত্যে তুমি চরম অবমাননা করেছ তোমার প্রতিবেশী রাজ্যের মানুষের। তোমার অমানুষিক অত্যাচারে তারা হয়েছে অনাবৃত, বিপর্যস্ত। এবার তোমার পালা।</div>
<div class="v" id="v16"><span class="vn">16</span> সম্মানের পরিবর্তে আসবে এবার লজ্জা ও অপমান। এর হাত থেকে রেহাই নেই তোমার। প্রভু পরমেশ্বর স্বয়ং তোমায় সমুচিত দণ্ড দেবেন। গৌরব-সম্ভ্রম হারিয়ে তোমার লজ্জা রাখার কোনও উপায় থাকবে না।</div>
<div class="v" id="v17"><span class="vn">17</span> লেবাননের বৃক্ষরাজিকে তুমি যেভাবে ধ্বংস করেছ, সেইভাবে ধ্বংস হবে তুমিও। সেখানকার বন্যপশুদের তুমি হত্যা করেছ, এবার তুমিও বিহ্বল হবে বন্য জন্তুর আতঙ্কে। পৃথিবী জুড়ে যে হত্যালীলা ও উৎপীড়ন তুমি চালিয়েছ, এ হল তারই প্রতিশোধ।</div>
<div class="v" id="v18"><span class="vn">18</span> <span class="br-p"><br><br></span>মানুষের হাতে গড়া মূর্তির আছে কি কোনও মূল্য? সে তো অসার মাত্র, অলীক মহিমায় আবৃত! কারিগর মূক প্রতিমা নির্মাণ করে, নির্ভর করে তার নিজের সৃষ্ট বস্তুরই উপর। কি লাভ এইসব অসার বস্তুতে?</div>
<div class="v" id="v19"><span class="vn">19</span> তার সর্বনাশ অনিবার্য, যে কাষ্ঠখণ্ডকে সম্বোধন করে বলে, ‘তুমি জাগ্রত হও’, মূক পাষাণ মূর্তিকে বলে, ‘ওঠ’। এই প্রতিমা কি প্রকাশ করতে পারে পরম জ্ঞান? সোনা-রূপোয় মোড়া হলেও প্রাণবায়ু নেই তার মধ্যে।</div>
<div class="v" id="v20"><span class="vn">20</span> <span class="br-p"><br><br></span>কিন্তু প্রভু পরমেশ্বর নিজ পবিত্র মন্দিরে অধিষ্ঠিত, তাঁর সম্মুখে স্তব্ধ হোক বিশ্ব চরাচর।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:650 10:37'><!--endraw 1-->হিব্রু 10:37<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:520 1:17'><!--endraw 1-->রোমীয় 1:17<!--raw 1 bo --></a><!--endraw 1-->; <!--raw 1 bo --><a href='B:550 3:11'><!--endraw 1-->গালা 3:11<!--raw 1 bo --></a><!--endraw 1-->; <!--raw 1 bo --><a href='B:650 10:38'><!--endraw 1-->হিব্রু 10:38<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:290 11:9'><!--endraw 1-->যিশা 11:9<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>