<html><head>
<meta http-equiv="Content-Type" content="text/html;charset=utf-8" />
<title>Hag 2 &ndash; নবী হগয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hag', 2);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী হগয়ের পুস্তক</b> &ndash; <a href="Hag_1.html">1</a> <b>2</b> </div><hr>
<h1>Hag 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নবনির্মিত মন্দিরের রূপগৌরব</h2><span class="vn">1</span> <span class="br-p"><br><br></span>সপ্তম মাসের একুশ তারিখে প্রভু পরমেশ্বর নবী হগয়ের মাধ্যমে লোকদের বললেন,</div>
<div class="v" id="v2"><span class="vn">2</span> জেরুব্বাবেল, যিহোশূয় এবং আর সবাইকে বল:</div>
<div class="v" id="v3"><span class="vn">3</span> তোমরা যারা আগের মন্দিরের রূপ দেখেছ, তাদের কাছে এখানকার রূপ নিতান্ত তুচ্ছ বলে মনে হচ্ছে।<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> কিন্তু তবুও জেরুব্বাবেল, সাহস কর। প্রধান পুরোহিত যিহোশূয়, তুমিও সাহস কর। দেশের সমগ্র জনতা, তোমরাও সাহস কর এবং কাজ কর। আমি তোমাদের সঙ্গে আছি।</div>
<div class="v" id="v5"><span class="vn">5</span> মিশর থেকে বেরিয়ে আসার সময় আমি তোমাদের যে প্রতিশ্রুতি দিয়েছিলাম সেই অনুযায়ী আমার আত্মা তোমাদের মাঝে অধিষ্ঠান করেন, সুতরাং তোমরা ভয় করো না।<sup class="fnm"><a name="fnm2" href="#fn2">2</a></sup></div>
<div class="v" id="v6"><span class="vn">6</span> <span class="br-p"><br><br></span>কারণ আর কিছুকাল পরে আমি আর একবার জল-স্থল, স্বর্গ-মর্ত্যকে কাঁপিয়ে তুলব।<sup class="fnm"><a name="fnm3" href="#fn3">3</a></sup></div>
<div class="v" id="v7"><span class="vn">7</span> কাঁপিয়ে তুলব আমি সর্বজাতিকে। সর্বজাতির ধন-সম্পদ এখানে আসবে, আর আমি এই মন্দির গৌরবে পরিপূর্ণ করব।</div>
<div class="v" id="v8"><span class="vn">8</span> রূপো আমার, সোনাও আমার।</div>
<div class="v" id="v9"><span class="vn">9</span> এই মন্দিরের রূপ গৌরব আগের চেয়ে ও বেশী হবে। এই স্থানে আমি দান করব শান্তি ও সমৃদ্ধি।</div>
<div class="v" id="v10"><h2>অশুচিতার প্রতি ঈশ্বরের বিরাগ</h2><span class="vn">10</span> <span class="br-p"><br><br></span>রাজা দারাউসের রাজত্বকালের দ্বিতীয় বছরের নবম মাসের চব্বিশ তারিখে নবী হগয়ের মাধ্যমে প্রভু পরমেশ্বরের বাণী পুরোহিতদের কাছে ব্যক্ত হল। হগয় তাঁদের বললেন,</div>
<div class="v" id="v11"><span class="vn">11</span> সর্বাধিপতি প্রভু জিজ্ঞাসা করেছেন,</div>
<div class="v" id="v12"><span class="vn">12</span> কেউ যদি পবিত্র মাংস কোঁচড়ে করে নিয়ে যায় এবং রুটি, সিদ্ধ করা শাক-সব্জি, সুরা, তেল বা অন্য কোন খাদ্য বস্তুতে সেই কাপড়ের ছোঁয়া লাগে, তাহলে সেই সব বস্তু কি পবিত্র হবে? এ সম্পর্কে বিধান কি? <span class="br-p"><br><br></span>পুরোহিতেরা বললেন, পবিত্র হবে না।</div>
<div class="v" id="v13"><span class="vn">13</span> <span class="br-p"><br><br></span>হগয় বললেন, মৃতদেহের সংস্পর্শে অশুচি কোন ব্যক্তি যদি এই সব দ্রব্যের কোন একটি স্পর্শ করে তাহলে তা কি অশুচি হবে?<sup class="fnm"><a name="fnm4" href="#fn4">4</a></sup> <span class="br-p"><br><br></span>পুরোহিতেরা বললেন, হ্যাঁ, তা অশুচি হবে।</div>
<div class="v" id="v14"><span class="vn">14</span> <span class="br-p"><br><br></span>হগয় তখন বললেন, প্রভু বলেছেন, ঐ সব লোক এবং জাতি2 আমার কাছে সেই রকম অশুচি। তাদের সমস্ত কর্মও অশুচি। তারা মন্দিরে যে নৈবেদ্য উৎসর্গ করে তা-ও অশুচি।</div>
<div class="v" id="v15"><h2>ঈশ্বরের প্রসন্নতা</h2><span class="vn">15</span> <span class="br-p"><br><br></span>যেদিন আমার মন্দিরের পাথরগুলি গাঁথা হয়নি, তখনকার সেই দিনগুলির কথা বিবেচনা করে দেখ,</div>
<div class="v" id="v16"><span class="vn">16</span> তখন তোমাদের অবস্থা কি ছিল? তখন কেউ বিশ ধামা শস্য আছে মনে করে কোন শস্য স্তূপের কাছে গেলে সেখানে সে পেত মাত্র দশ ধামা। কেউ পঞ্চাশ কলসী দ্রাক্ষারস পাবার আশা করে কোন দ্রাক্ষাকুঞ্জের কাছে গেলে পেত মাত্র কুড়ি কলসী।</div>
<div class="v" id="v17"><span class="vn">17</span> তোমরা পরিশ্রম করে ফসল উৎপন্ন করতে, তাতে আমি শস্য বিধ্বংসী রোগ, ছত্রাক ও শিলাবৃষ্টি দিয়ে আঘাত হানতাম, কিন্তু তোমরা আমার কাছে ফিরে এলে না।</div>
<div class="v" id="v18"><span class="vn">18</span> কিন্তু প্রভুর মন্দিরের ভিত্তি যেদিন স্থাপন করা হয়েছে, সেই নবম মাসের চব্বিশ তারিখের পরের দিনগুলির কথা বিবেচনা কর।</div>
<div class="v" id="v19"><span class="vn">19</span> তোমাদের গোলার সব বীজ বোনা হয়ে গেছে। কিছু আর পড়ে নেই। দ্রাক্ষালতা, ডুমুর, ডালিম কিম্বা জলপাই গাছ এখন ফলবন্ত হয়ে উঠেছে। ঐ দিন থেকেই আমি তোমাদের আশীর্বাদ করব।</div>
<div class="v" id="v20"><h2>ঈশ্বরের দাসরূপে জেরুব্বাবেলের মনোনয়ন</h2><span class="vn">20</span> <span class="br-p"><br><br></span>ঐ দিন প্রভু পরমেশ্বরের নির্দেশ দ্বিতীয়বার হগয়ের কাছে ব্যক্ত হলঃ</div>
<div class="v" id="v21"><span class="vn">21</span> তুমি যিহুদীয়ার শাসনকর্তা জেরুব্বাবেলকে বল, আমি আকাশ ও পৃথিবীকে কম্পান্বিত করতে উদ্যত হয়েছি।</div>
<div class="v" id="v22"><span class="vn">22</span> আমি সমস্ত রাজসিংহাসন উৎপাটন করব, বিজাতীয় রাজ্যগুলির শক্তি ধ্বংস করব। রথসহ রথীদের আমি উল্টে ফেলব। অশ্ব এবং অশ্বারোহী–উভয়ের পতন হবে। তারা প্রত্যেকে পরস্পরের অস্ত্রাঘাতে নিহত হবে।</div>
<div class="v" id="v23"><span class="vn">23</span> সেই দিন, হে আমার দাস জেরুব্বাবেল, শল্টিয়েলের পুত্র, আমি তোমাকে গ্রহণ করব। আমি তোমাকে মুদ্রাঙ্কিত করার অঙ্গুরীয়স্বরূপ করব, কারণ আমি তোমাকে মনোনীত করেছি।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:150 3:12'><!--endraw 1-->ইষ্রা 3:12<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:20 29:45-46'><!--endraw 1-->যাত্রা 29:45-46<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:650 12:26'><!--endraw 1-->হিব্রু 12:26<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:40 19:11-12'><!--endraw 1-->গণনা 19:11-12<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>