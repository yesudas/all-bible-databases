<html><head>
<meta http-equiv="Content-Type" content="text/html;charset=utf-8" />
<title>Hos 10 &ndash; নবী হোশেয়র পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 10);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী হোশেয়র পুস্তক</b> &ndash; <a href="Hos_1.html">1</a> ... <a href="Hos_8.html">8</a> <a href="Hos_9.html">9</a> <b>10</b> <a href="Hos_11.html">11</a> <a href="Hos_12.html">12</a> ... <a href="Hos_14.html">14</a> </div><hr>
<h1>Hos 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ইসরায়েল ফলভারে সমৃদ্ধ এক দ্রাক্ষালতার মত, ফলের উৎপাদন তার যত বেড়েছে, ততই সে নির্মাণ করেছে বেদী; তার দেশ যত সমৃদ্ধ হয়েছে, ততই উৎকর্ষ লাভ করেছে তার শিলাস্তম্ভগুলি।</div>
<div class="v" id="v2"><span class="vn">2</span> তাদের হৃদয় কপট, তাই এখন তারা তাদের অপরাধের দণ্ডভোগ করবে। প্রভু তাদের বেদীগুলি চূর্ণ করবেন, ধ্বংস করবেন তাদের শিলাস্তম্ভগুলি।</div>
<div class="v" id="v3"><span class="vn">3</span> <span class="br-p"><br><br></span>তারা হয়ত এখন বলবে, ‘আমাদের কোনও রাজা নেই, কারণ প্রভু পরমেশ্বরকে আমরা ভয়ভক্তি করি না, রাজা আমাদের জন্য কি আর করতে পারেন?</div>
<div class="v" id="v4"><span class="vn">4</span> তারা অযথা কথা বলে, মিথ্যা শপথ নিয়ে চুক্তি করে, তাই সে আজ ক্ষেতে জন্মানো আগাছার মত। অন্যায় আজ ন্যায়ের স্থান দখল করেছে।</div>
<div class="v" id="v5"><span class="vn">5</span> <span class="br-p"><br><br></span>শমরিয়ার অধিবাসীরা বেথেল-এ স্বর্ণবৃষ হারিয়ে শোকে মুহ্যমান, তার জন্য তাদের উপাসকেরা শোকার্ত হবে, বিলাপ করবে তাদের ভাবী পুরোহিতেরা, কারণ স্বর্ণবৃষের স্বর্ণসম্ভার খুলে নেওয়া হচ্ছে।</div>
<div class="v" id="v6"><span class="vn">6</span> সম্রাটের কাছে উপঢৌকনস্বরূপ সেটাকে পাঠানো হবে আসিরিয়ায়। ইসরায়েল অপদস্থ হবে, তার অবাধ্যতার জন্য হবে লজ্জিত।</div>
<div class="v" id="v7"><span class="vn">7</span> জলের উপর ভাসমান কাষ্ঠের মত ভাসিয়ে নিয়ে যাওয়া হবে তার রাজাকে।</div>
<div class="v" id="v8"><span class="vn">8</span> ইসরায়েলের পাপস্বরূপ আবেনের<sup class="fnm"><a name="fnm1" href="#fn1">1</a></sup> পীঠস্থানগুলি ধ্বংস হবে, যেখানে তারা অলীক প্রতিমার পূজা করে। তাদের বেদীগুলির উপরে আগাছা ও কাঁটাঝোপ জন্মাবে। তারা পর্বতমালাকে বলবে ‘আমাদের লুকিয়ে রাখ’, পাহাড়গুলিকে বলবে, ‘আমাদের ঢেকে রাখ।’<sup class="fnm"><a name="fnm2" href="#fn2">2</a></sup></div>
<div class="v" id="v9"><h2>ইসরায়েলের প্রতি প্রভু পরমেশ্বরের বিচারের রায় ঘোষণা</h2><span class="vn">9</span> <span class="br-p"><br><br></span>প্রভু পরমেশ্বর বলেন, ইসরায়েলকুল গিবিয়াতে আমার বিরুদ্ধে যা পাপাচরণ শুরু করেছিল, আজও তা ক্ষান্ত হয়নি। অতএব গিবিয়ার যুদ্ধেই তারা পরাস্ত হবে।<sup class="fnm"><a name="fnm3" href="#fn3">3</a></sup></div>
<div class="v" id="v10"><span class="vn">10</span> এই পাপাচারীদের আমি আক্রমণ করব, দণ্ডদান করব তাদের। জাতিবৃন্দ তাদের বিরুদ্ধে ঐক্যবদ্ধ হবে, শাস্তি দেওয়া হবে তাদের বহুতর পাপের জন্য।</div>
<div class="v" id="v11"><span class="vn">11</span> <span class="br-p"><br><br></span>ইসরায়েল যেন এক পোষমানা গাভী শস্য মাড়াই-এর জন্য স্বেচ্ছায় এগিয়ে এসেছে। আমি তার সুন্দর কাঁধকে রেহাই দিয়েছি, কিন্তু যিহুদা অবশ্যই লাঙ্গল টানবে আর ইসরায়েল জমিতে মই দেবে।</div>
<div class="v" id="v12"><span class="vn">12</span> আমি বললাম, তোমরা নিজেদের জন্য নতুন জমিতে লাঙ্গল দাও, বপন কর ন্যায়নিষ্ঠতার বীজ এবং আমার উদ্দেশে তোমাদের উপাসনা দিয়ে উৎপন্ন আশীর্বাদ স্বরূপ ফসল কাট। তোমাদের প্রভু পরমেশ্বরের কাছে ফিরে আসার এই-ই তো সময়, আমি এসে তোমাদের উপরবর্ষণ করব আমার পরিত্রাণ।<sup class="fnm"><a name="fnm4" href="#fn4">4</a></sup></div>
<div class="v" id="v13"><span class="vn">13</span> কিন্তু তোমরা তার পরিবর্তে দুষ্কর্মের চাষ করেছ, আহরণ করেছ অন্যায়ের ফসল, ভক্ষণ করেছ মিথ্যার ফল। যেহেতু তোমরা নির্ভর করেছ তোমাদের রথ<sup class="fnm"><a name="fnm5" href="#fn5">5</a></sup> ও বিশাল সেনাবাহিনীর উপর,</div>
<div class="v" id="v14"><span class="vn">14</span> সেই হেতু তোমাদের জাতির বিরুদ্ধে বেজে উঠবে রণদামামা, তোমাদের দুর্গসমূহ হবে বিধ্বস্ত। শাল্‌মন যেমন যুদ্ধের সময় বেথ্‌-আরবেল নগরীকে বিধ্বস্ত করেছিল, সন্তানসমেত মায়েদের যেমন আছ্‌ড়ে মেরে ফেলা হয়েছিল,</div>
<div class="v" id="v15"><span class="vn">15</span> হে বেথেল, তোমার মহাদুষ্কর্মের জন্য তোমার দশাও তেমনই করা হবে। যুদ্ধ শুরু হবার সঙ্গে সঙ্গেই মৃত্যু হবে ইসরায়েলের রাজার।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> আবেনের পীঠস্থানঃ অথবা বেথেলের পীঠস্থান (<!--raw 1 bo --><a href='B:350 4:15'><!--endraw 1-->4:15<!--raw 1 bo --></a><!--endraw 1--> পদ দ্রষ্টব্য)।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:490 23:30'><!--endraw 1-->লুক 23:30<!--raw 1 bo --></a><!--endraw 1-->; <!--raw 1 bo --><a href='B:730 6:16'><!--endraw 1-->প্রকা 6:16<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:70 19:1-30'><!--endraw 1-->বিচার 19:1-30<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:300 4:3'><!--endraw 1-->যির 4:3<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> রথ: (হিব্রু) পথ।</div>
</div>
<!-- PARSED ABOVE; EDITING MAY BREAK PARSER -->
</body></html>