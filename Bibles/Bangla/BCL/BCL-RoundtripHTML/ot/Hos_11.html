<html><head>
<meta http-equiv="Content-Type" content="text/html;charset=utf-8" />
<title>Hos 11 &ndash; নবী হোশেয়র পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 11);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী হোশেয়র পুস্তক</b> &ndash; <a href="Hos_1.html">1</a> ... <a href="Hos_9.html">9</a> <a href="Hos_10.html">10</a> <b>11</b> <a href="Hos_12.html">12</a> <a href="Hos_13.html">13</a> <a href="Hos_14.html">14</a> </div><hr>
<h1>Hos 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরায়েলের প্রতি ঈশ্বরের বাৎসল্য</h2><span class="vn">1</span> <span class="br-p"><br><br></span>প্রভু পরমেশ্বর বলেন, <span class="br-p"><br><br></span><span class="br-ind"><br><span class="indent">&nbsp;</span></span>ইসরায়েলকে তার অতি শৈশবকাল থেকেই আমি ভালবেসেছি। <br><span class="br-ind"><br><span class="indent">&nbsp;</span></span>মিশর থেকে আমার পুত্ররূপে আমি আহ্বান করে এনেছিলাম তাদের।<sup class="fnm"><a name="fnm1" href="#fn1">1</a></sup> <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কিন্তু আমি যতই তাদের কাছে ডেকেছি ততই তারা দূরে সরে গেছে আমার কাছ থেকে। তারা বেলদেবের উদ্দেশে বলিদান,প্রতিমার কাছে ধূপ নিবেদন করেই চলেছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি ইসরায়েলকে হাঁটতে শিখিয়েছিলাম, কোলে তুলে নিয়েছিলাম তাদের, কিন্তু তারা বুঝল না যে, আমিই লালন পালন করেছি তাদের। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>স্নেহের ডোরে, ভালবাসার বাঁধনে বেঁধে আমিই তাদের আমার কাছে টেনে এনেছি, তাদের কুড়িয়ে এনে ঠাঁই দিয়েছি আমার বুকে। আমিই অবনত হয়ে তাদের মুখে জুগিয়েছি অন্ন। <br></div>
<div class="v" id="v5"><span class="vn">5</span> <span class="br-p"><br><br></span>তবু তারা আমার কাছে ফিরে আসতে চাইল না। তাই তাদের আবার মিশরে ফিরে যেতে হবে, এবং আসিরিয়া হবে তাদের অধিপতি।</div>
<div class="v" id="v6"><span class="vn">6</span> তাদের নগরসমূহের বিরুদ্ধে আন্দোলিত হবে তরবারি, ধ্বংস করবে তাদের তোরণের অর্গলগুলি, কারণ তারা স্বেচ্ছাচারী।</div>
<div class="v" id="v7"><span class="vn">7</span> আমার প্রজারা আমার কাছ থেকে দূরে সরে যেতে বদ্ধপরিকর, তারা জোয়ালে বদ্ধ হয়ে কাঁদবে কিন্তু কেউ তা সরিয়ে দিতে পারবে না।</div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>হে ইসরায়েল কি করে তোমায় আমি ত্যাগ করব? <br><span class="br-ind"><br><span class="indent">&nbsp;</span></span>কি করে আমি সরে যাব তোমার কাছ থেকে? <br><span class="br-ind"><br><span class="indent">&nbsp;</span></span>আমি কি আদমার<sup class="fnm"><a name="fnm2" href="#fn2">2</a></sup> মত তোমাকে ধ্বংস করতে পারি? <br><span class="br-ind"><br><span class="indent">&nbsp;</span></span>কিম্বা সেবোয়িমের প্রতি যেমন করেছি তোমার প্রতি কি তেমনই আচরণ করতে পারি? <br><span class="br-ind"><br><span class="indent">&nbsp;</span></span>আমার অন্তর আলোড়িত, <br><span class="br-ind"><br><span class="indent">&nbsp;</span></span>করুণায় কোমলও বিগলিত।<sup class="fnm"><a name="fnm3" href="#fn3">3</a></sup> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ক্রোধের বশবর্তী হয়ে আমি তোমাকে দণ্ড দেব না, <br><span class="br-ind"><br><span class="indent">&nbsp;</span></span>ধ্বংস করব না আর ইসরায়েলকে, <br><span class="br-ind"><br><span class="indent">&nbsp;</span></span>কারণ আমি ঈশ্বর, মানুষ নই। আমি সেই পরম সত্তা, <br><span class="br-ind"><br><span class="indent">&nbsp;</span></span>তোমাদেরই মাঝে বিরাজমান, <br><span class="br-ind"><br><span class="indent">&nbsp;</span></span>ক্রোধভরে হবে না আমার আগমন। <br></div>
<div class="v" id="v10"><span class="vn">10</span> <span class="br-p"><br><br></span>যখন আমি তাদের শত্রুর বিরুদ্ধে তেজদৃপ্ত কণ্ঠে সিংহের মত হুঙ্কার দেব, তখন আমার প্রজাবৃন্দ আমার অনুসরণ করবে। তখন পশ্চিম থেকে কম্পিত পদে ছুটে আসবে আমার সন্তানেরা।</div>
<div class="v" id="v11"><span class="vn">11</span> মিশর থেকে পাখির মত, আসিরিয়া থেকে কপোতের মত উড়ে আসবে তারা, আমিই তাদের ফিরিয়ে আনব তাদের আপন দেশে। প্রভু পরমেশ্বর বলেন এ কথা।</div>
<div class="v" id="v12"><h2>ইসরায়েলের পূর্ব অভিজ্ঞতা</h2><span class="vn">12</span> <span class="br-p"><br><br></span>ইসরায়েল<sup class="fnm"><a name="fnm4" href="#fn4">4</a></sup> ছলনায় ও প্রতারণায় আমাকে ঘিরে রেখেছে, যিহুদা এখনও ঈশ্বর সম্বন্ধে অস্থিরমতি, তার বিশ্বস্ত ও পবিত্র ঈশ্বরের বিরুদ্ধাচরণ করেছে সে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:20 4:22'><!--endraw 1-->যাত্রা 4:22<!--raw 1 bo --></a><!--endraw 1-->; <!--raw 1 bo --><a href='B:470 2:15'><!--endraw 1-->মথি 2:15<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> আদমা: <!--raw 1 bo --><a href='B:50 29:23'><!--endraw 1-->দ্বি.বি. 29:23<!--raw 1 bo --></a><!--endraw 1--> পদ দ্রষ্টব্য।</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:50 29:23'><!--endraw 1-->দ্বি.বি. 29:23<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> বা ইফ্রয়িম।</div>
</div>
<!-- PARSED ABOVE; EDITING MAY BREAK PARSER -->
</body></html>