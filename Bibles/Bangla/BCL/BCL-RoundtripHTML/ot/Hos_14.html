<html><head>
<meta http-equiv="Content-Type" content="text/html;charset=utf-8" />
<title>Hos 14 &ndash; নবী হোশেয়র পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 14);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী হোশেয়র পুস্তক</b> &ndash; <a href="Hos_1.html">1</a> ... <a href="Hos_12.html">12</a> <a href="Hos_13.html">13</a> <b>14</b> </div><hr>
<h1>Hos 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অনুতাপ, ক্ষমা ও উদ্ধার</h2><span class="vn">1</span> <span class="br-p"><br><br></span>হে ইসরায়েল, ফিরে এস তোমাদের প্রভু পরমেশ্বরের কাছে, কারণ অধর্মাচরণের ফলে তোমাদেরপতন হয়েছে।</div>
<div class="v" id="v2"><span class="vn">2</span> আবেদনসহ তোমরা ফিরে এস, ফিরে এস প্রভু পরমেশ্বরের কাছে,তাঁর কাছে বল:আমাদের সব অপরাধ মার্জনা কর, আমাদের যা ভাল তা-ই গ্রহণ কর, আমাদের ওষ্ঠাধর নিবেদন করবে তোমার স্তুতি।</div>
<div class="v" id="v3"><span class="vn">3</span> অসিরিয়া আমাদের উদ্ধার করতে পারবে না, অশ্বারোহী বাহিনীও পারবে না আমাদের রক্ষা করতে। আমাদের হাতে গড়া মূর্তিকে সম্বোধন করে আর আমরা বলব না, ‘হে আমাদের ঈশ্বর’ কারণ পিতৃহীনেরা তোমার কাছেই পায় দয়া।</div>
<div class="v" id="v4"><span class="vn">4</span> <span class="br-p"><br><br></span>আসিরিয়ার প্রজাদের অবিশ্বস্ততা ঘুচিয়ে <span class="br-p"><br><br></span><span class="br-ind"><br><span class="indent">&nbsp;</span></span>আমি ফিরিয়ে আনব আমার কাছে, <br><span class="br-ind"><br><span class="indent">&nbsp;</span></span>সর্বান্তঃকরণে আমি তাদের ভালবাসব, <br><span class="br-ind"><br><span class="indent">&nbsp;</span></span>কারণ তাদের প্রতি আর আমার ক্রোধ নেই। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ইসরায়েলের কাছে আমি হব শিশিরের মত, <br><span class="br-ind"><br><span class="indent">&nbsp;</span></span>লিলিফুলের মত সে প্রস্ফূটিত হবে, <br><span class="br-ind"><br><span class="indent">&nbsp;</span></span>দেবদারু বৃক্ষের মত দৃঢ় হবে তার মূল। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সে শাখা বিস্তার করবে, <br><span class="br-ind"><br><span class="indent">&nbsp;</span></span>তার শোভা হবে জলপাইয়ের মত, <br><span class="br-ind"><br><span class="indent">&nbsp;</span></span>লেবাননের মত হবে তার সৌরভ। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তারা ফিরে এসে আমার ছায়ায় বাস করবে, <br><span class="br-ind"><br><span class="indent">&nbsp;</span></span>তারা শস্য উৎপাদন করবে, <br><span class="br-ind"><br><span class="indent">&nbsp;</span></span>দ্রাক্ষাকুঞ্জের মত সমৃদ্ধ হবে তারা, <br><span class="br-ind"><br><span class="indent">&nbsp;</span></span>লেবাননের মদিরার মত হবে তাদের খ্যাতি। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ইসরায়েল আর অলীক প্রতিমা নিয়ে মত্ত হবে না, <br><span class="br-ind"><br><span class="indent">&nbsp;</span></span>আমি তাদের প্রার্থনার উত্তর দেব, গ্রহণ করব তাদের সমস্ত ভার। <br><span class="br-ind"><br><span class="indent">&nbsp;</span></span>আমি সতেজ মহীরুহের মত তাদের আশ্রয় হব, <br><span class="br-ind"><br><span class="indent">&nbsp;</span></span>তাদের সমস্ত আশীর্বাদের আকর হব। <br></div>
<div class="v" id="v9"><span class="vn">9</span> <span class="br-p"><br><br></span>জ্ঞানবান যে, সে-ই বুঝবে এই সমস্ত বিষয়, বিচক্ষণ ব্যক্তি উপলব্ধি করবে এ কথা। কারণ প্রভু পরমেশ্বরের পথ সরল, ধার্মিকেরা সেই পথে চলে ও সফল হয়, কিন্তু অধর্মাচারীরা উছোট খায় সেই পথে, এবং শেষে তাদের পতন হয়।</div>
</div>
<!-- PARSED ABOVE; EDITING MAY BREAK PARSER -->
</body></html>