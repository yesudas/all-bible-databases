<html><head>
<meta http-equiv="Content-Type" content="text/html;charset=utf-8" />
<title>Hos 3 &ndash; নবী হোশেয়র পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 3);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী হোশেয়র পুস্তক</b> &ndash; <a href="Hos_1.html">1</a> <a href="Hos_2.html">2</a> <b>3</b> <a href="Hos_4.html">4</a> <a href="Hos_5.html">5</a> ... <a href="Hos_14.html">14</a> </div><hr>
<h1>Hos 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিবাহবন্ধনের পবিত্রতা</h2><span class="vn">1</span> <span class="br-p"><br><br></span>প্রভু পরমেশ্বর আমাকে বললেন, ‘তুমি যাও, আবার গিয়ে সেই রমণীকে ভালবাস, যে পরপুরুষে আসক্ত। ইসরায়েলীরা আজ অন্য দেবতাদের প্রতি আসক্ত। তারা কিস্‌মিস্‌<sup class="fnm"><a name="fnm1" href="#fn1">1</a></sup> দিয়ে তৈরী পিঠের নৈবেদ্য দেবতাদের উৎসর্গ করতে ভালবাসে। তা সত্ত্বেও আমি যেমন তাদের ভালবাসি, ঠিক তেমনি তুমিও ঐ রমণীকে ভালবাসবে।</div>
<div class="v" id="v2"><span class="vn">2</span> <span class="br-p"><br><br></span>তখন আমি পনেরোটি রৌপ্যমুদ্রা ও দেড় হোমের<sup class="fnm"><a name="fnm2" href="#fn2">2</a></sup> পরিমাণ যবের পণ দিয়ে তাকে কিনে নিলাম।</div>
<div class="v" id="v3"><span class="vn">3</span> আমি তাকে বললাম, তোমাকে অনেকদিন আমার আপন হয়ে থাকতে হবে। তুমি গণিকাবৃত্তি অবলম্বন করতে পারবে না। তামার প্রতি আমার আচরণও সেই রকমই হবে।</div>
<div class="v" id="v4"><span class="vn">4</span> ইসরায়েলীরাও এমনিভাবে বহুদিন রাজা বা শাসনকর্তা, যাগযজ্ঞ, পুণ্যস্তম্ভ, এফোদ ও পারিবারিক বিগ্রহহীন হয়ে বাস করবে।</div>
<div class="v" id="v5"><span class="vn">5</span> তারপর তারা আবার তাদের প্রভু পরমেশ্বরের ও রাজা দাউদের মত রাজার অন্বেষণ করবে। উত্তরকালে সসম্ভ্রমে তারা প্রভু পরমেশ্বরেরই শরণাপন্ন হবে। তাঁর সদাশয়তাই হবে তাদের অবলম্বন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সেই যুগে উর্বরতার দেবীকে কিসমিস দিয়ে তৈরী পিঠের ভোগ নিবেদন করার রীতি ছিল। এই দেবী তার একনিষ্ঠ উপাসকদের প্রচুর ফসল দিত বলে বিশ্বাস করা হত।</div>
<div class="fn"><sup class="fnt"><a name="fn2" href="#fnm2">2</a></sup> হোমের অর্থাৎ আধুনিক কালের ‘কুইণ্টাল'।</div>
</div>
<!-- PARSED ABOVE; EDITING MAY BREAK PARSER -->
</body></html>