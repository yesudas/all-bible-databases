<html><head>
<meta http-equiv="Content-Type" content="text/html;charset=utf-8" />
<title>Hos 6 &ndash; নবী হোশেয়র পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 6);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী হোশেয়র পুস্তক</b> &ndash; <a href="Hos_1.html">1</a> ... <a href="Hos_4.html">4</a> <a href="Hos_5.html">5</a> <b>6</b> <a href="Hos_7.html">7</a> <a href="Hos_8.html">8</a> ... <a href="Hos_14.html">14</a> </div><hr>
<h1>Hos 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>চল, আমরা প্রভু পরমেশ্বরের কাছে ফিরে যাই, তিনি আঘাত করেছেন, তিনিই আমাদের নিরাময় করবেন। তিনি আমাদের ক্ষত-বিক্ষত করেছেন, তিনিই ঐ ক্ষতস্থান বেঁধে দেবেন।</div>
<div class="v" id="v2"><span class="vn">2</span> দুদিন পরে তিনি আমাদের চেতনা সঞ্চার করবেন তৃতীয় দিনে করবেন পুনরুজ্জীবিত, যেন তাঁর সাক্ষাতে আমরা জীবনযাপন করতে পারি।</div>
<div class="v" id="v3"><span class="vn">3</span> এস, আমরা অবগত হই, বিনীতভাবে প্রভু পরমেশ্বরকে আনার চেষ্টা করি, ঊষার আলোকের মতই সুনিশ্চিত তাঁর অভ্যুদয়, বারিধারার মত তিনি নেমে আসবেন আমাদের মাঝে, যা ধরাকে করে সিঞ্চিত।</div>
<div class="v" id="v4"><span class="vn">4</span> <span class="br-p"><br><br></span>হে ইসরায়েল, জানি না তোমার প্রতি আমি কেমন আচরণ করব? হে যিহুদা, বুঝি না তোমাকে নিয়ে আমি কি করব? তোমার আনুগত্য প্রভাতের মেঘের মত উড়ে যায়, ভোরের শিশিরের মত হয়ে যায় বিলীন।</div>
<div class="v" id="v5"><span class="vn">5</span> সেই জন্যই আমি নবীদের দ্বারা তোমাদের দোষী সাব্যস্ত করেছি, হনন করেছি তোমাদের আমার মুখনিঃসৃত বাক্য দ্বারা, তড়িৎ শিখার মতই নির্গত হয়েছে আমার দণ্ডাদেশ।</div>
<div class="v" id="v6"><span class="vn">6</span> কারণ বলিদান নয়, আমি চাই পূর্ণ আনুগত্য, হোম নয়, তোমার সঙ্গে নিবিড় সম্পর্কই আমার কাম্য।<sup class="fnm"><a name="fnm1" href="#fn1">1</a></sup></div>
<div class="v" id="v7"><span class="vn">7</span> <span class="br-p"><br><br></span>আদমের মতই তারা শর্তভঙ্গ করেছে, আমার সঙ্গে করেছে বিশ্বাসঘাতকতা।</div>
<div class="v" id="v8"><span class="vn">8</span> গিলিয়দ দুরাচারদের নগর,রক্তে রঞ্জিত।</div>
<div class="v" id="v9"><span class="vn">9</span> দস্যুরা যেমন দল বেঁধে লোকের অপেক্ষায় ওৎ পেতে থাকে, পুরোহিতেরা তেমনই দলবদ্ধ হয়েছে শেখেমের তীর্থযাত্রীদের হত্যা করার জন্য, হ্যাঁ, দুষ্কর্ম করেছে তারা।</div>
<div class="v" id="v10"><span class="vn">10</span> ইসরায়েলীদের তীর্থস্থানে আমি দেখেছি এক ভয়াবহ কাণ্ড, ইসরায়েল সেখানে ব্যভিচার করে, সে নিজেকে করে অশুচি। আর হে যিহুদা, তোমার জন্যেও নির্দিষ্ট রয়েছে প্রতিফল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:470 9:13'><!--endraw 1-->মথি 9:13<!--raw 1 bo --></a><!--endraw 1-->; <!--raw 1 bo --><a href='B:470 12:7'><!--endraw 1-->12:7<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>