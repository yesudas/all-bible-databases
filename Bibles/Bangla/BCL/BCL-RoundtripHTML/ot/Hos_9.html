<html><head>
<meta http-equiv="Content-Type" content="text/html;charset=utf-8" />
<title>Hos 9 &ndash; নবী হোশেয়র পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 9);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী হোশেয়র পুস্তক</b> &ndash; <a href="Hos_1.html">1</a> ... <a href="Hos_7.html">7</a> <a href="Hos_8.html">8</a> <b>9</b> <a href="Hos_10.html">10</a> <a href="Hos_11.html">11</a> ... <a href="Hos_14.html">14</a> </div><hr>
<h1>Hos 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরায়েলের দণ্ড ঘোষণা</h2><span class="vn">1</span> <span class="br-p"><br><br></span>হে ইসরায়েল, উল্লসিত হয়ো না, অন্যান্য জাতির মত উৎসবের আনন্দে মেতে উঠো না, তুমি তোমার ঈশ্বরকে পরিত্যাগ করেছ, অবিশ্বস্ত হয়েছ তাঁর প্রতি। সারাদেশে তুমি বারবণিতার মত নিজেকে বিকিয়ে দিয়েছ বেলদেবের কাছে এবং ক্ষেতের ফসলকে তার দান বলে মাথায় তুলে নিয়েছ।</div>
<div class="v" id="v2"><span class="vn">2</span> কিন্তু সেদিনের আর দেরী নেই যেদিন তোমরা পর্যাপ্ত ফসল পাবে না, পাবে না জলপাই তেল, একফোটা সুরাও থাকবে না তোমাদের জন্য।</div>
<div class="v" id="v3"><span class="vn">3</span> প্রভু পরমেশ্বরের দেওয়া দেশে তোমরা বাস করতে পারবে না, ইসরায়েলকে আবার ফিরে যেতে হবে মিশরে। আর আসিরিয়ায় তাদের নিষিদ্ধ অশুচি খাদ্য গ্রহণ করতে হেব।</div>
<div class="v" id="v4"><span class="vn">4</span> প্রভু পরমেশ্বরের উদ্দেশে তারা আর দ্রাক্ষারস নিবেদন করতে পারবে না, অথবা পারবে না বলি উৎসর্গ করতে। তাদের খাদ্যবস্তু হবে মৃত্যুজনিত শোকার্তদের অন্নের সামিল এবং সেই অন্ন যারা গ্রহণ করবে তারা হবেসকলেই অশুচি। কারণ তাদের অন্ন শুধু ক্ষুন্নিবৃত্তির জন্য, পরমেশ্বরের মন্দিরে তা নিবেদনের অযোগ্য।</div>
<div class="v" id="v5"><span class="vn">5</span> প্রভু পরমেশ্বরের নির্দিষ্ট উৎসবের দিনে এবং নির্দিষ্ট পর্বদিনে তোমরা কি করবে?</div>
<div class="v" id="v6"><span class="vn">6</span> বিপর্যয় এলে মানুষ যেদিন ছত্রভঙ্গ হয়েছড়িয়ে পড়বে, তখন মিশর তাদের একত্র করবে, একত্র করবে মেম্ফিসে সমাধিদানের জন্য। একদিন সেখানে ছিল তাদের রৌপ্য ও মূল্যবান সম্পদরাশির ভাণ্ডার, যেখানে ছিল তাদের গৃহ, তাদের বাসস্থান, সেখানে সেদিন জন্মাবে কাঁটাঝোঁপ, ছেয়ে যাবে গুল্মলতায়।</div>
<div class="v" id="v7"><span class="vn">7</span> <span class="br-p"><br><br></span>দণ্ডবিধানের কাল সমাগত, তাদের সমুচিত শাস্তির দিন উপস্থিত, এ ঘটনা যখন ঘটবে,তখন ইসরায়েল সে কথা উপলব্ধি করবে। তোমরা বল, এই নবী মূর্খ, আত্মায় আবিষ্ট এই লোকটা উন্মাদ, তোমাদের অপরাধের মাত্রা ছাড়িয়ে গেছে বলেই আজ তোমরা আমাকে এত ঘৃণা কর।<sup class="fnm"><a name="fnm1" href="#fn1">1</a></sup></div>
<div class="v" id="v8"><span class="vn">8</span> ঈশ্বর তাঁর প্রজা ইসরায়েলকে সতর্ক করার জন্যই নবীরূপে আমাকে পাঠিয়েছেন। কিন্তু তা সত্ত্বেও আমি যেখানেই যাই তোমরা ফাঁদ পেতে পাখির মত আমাকে ধরার চেষ্টা কর। ঈশ্বরের আপন দেশের লোকেরা তাঁরই নবীর চরম শত্রু।</div>
<div class="v" id="v9"><span class="vn">9</span> গিবিয়াতে<sup class="fnm"><a name="fnm2" href="#fn2">2</a></sup> যেমন হয়েছিল তেমনই তারা এখন অতিমাত্রায় ভ্রষ্টাচারী হয়েছে। ঈশ্বর তাদের এই অনাচার কোন ক্রমেই ভুলবেন না, তাদের পাপের প্রতিফল অবশ্যই দেবেন।<sup class="fnm"><a name="fnm3" href="#fn3">3</a></sup></div>
<div class="v" id="v10"><h2>ইসরায়েলের পাপ ও তার পরিণাম</h2><span class="vn">10</span> <span class="br-p"><br><br></span>প্রভু পরমেশ্বর বলেন, মরুপ্রান্তরে আমি ইসরায়েলকে খাঁটি দ্রাক্ষারমতই পেয়েছিলাম, মরশুমের প্রথম পাকা ডুমুরের দিকে লোকে যে দৃষ্টিতে দেখে তোমাদের পূর্বপুরুষদের প্রথম দর্শনেই আমি সেই দৃষ্টিতেই দেখেছিলাম। কিন্তু তারা যখন পিয়োর পর্বতে এল, তখন শুরু করল বেলদেবের উপাসনা, পরে তারা ঘৃণ্য হল তাদের প্রিয় দেবতার মত।<sup class="fnm"><a name="fnm4" href="#fn4">4</a></sup></div>
<div class="v" id="v11"><span class="vn">11</span> ইসরায়েলের মহত্ত্ব ও মর্যাদা পাখির মত উড়ে পালাবে, তাদের আর কোন সন্তানের জন্ম হবে না, নারীরা গর্ভধারণ করবে না বা গর্ভাধানও হবে না,</div>
<div class="v" id="v12"><span class="vn">12</span> তারা সন্তানসন্ততি লালন-পালন করলেও আমি তাদের সন্তানহীন করব, নির্বংশ করব।যখন আমি তাদের বর্জন করব তখন ভয়াবহ ঘটনা ঘটবে তাদের উপর।</div>
<div class="v" id="v13"><span class="vn">13</span> <span class="br-p"><br><br></span>হে প্রভু পরমেশ্বর, আমি দেখতে পাচ্ছ ওদের সন্তানদের তাড়া করে ধরে হত্যা করা হচ্ছে।</div>
<div class="v" id="v14"><span class="vn">14</span> হে প্রভু পরমেশ্বর, আমি ওদের জন্য তোমাকে কি করতে বলব? তুমি ওদের রমণীদের বন্ধ্যা করে দাও, শুষ্ক করে দাও ওদের স্তনের পীযুষধারা।</div>
<div class="v" id="v15"><h2>ইসরায়েলের বিচার</h2><span class="vn">15</span> <span class="br-p"><br><br></span>প্রভু পরমেশ্বর বলেন, গিলগলেই শুরু হয়েছিল তাদের সমস্ত দুষ্কর্ম, সেখানেই তাদের প্রতি আমার ঘৃণা জন্মেছিল। এই সমস্ত অপকর্মের জন্যই আমি তাদের আমার দেশ থেকে বিতাড়িত করব, আমি আর ভালবাসব না তাদের, কারণ তাদের নেতারা সকলেই আমার বিরুদ্ধে বিদ্রোহ করেছে।</div>
<div class="v" id="v16"><span class="vn">16</span> ইসরায়েল জাতি আজ এমন একটি গাছের মত, যার মূল গেছে শুকিয়ে,যে গাছ আর ফলদান করবে না। তাদের আর কোনও সন্তান হবে না, অথবা তাদের যদি সন্তান জন্মগ্রহণ করেও আমি তাদের প্রিয়তম সন্তানদের সংহার করব।</div>
<div class="v" id="v17"><h2>ইসরায়েলীদের সম্বন্ধে নবীর উক্তি</h2><span class="vn">17</span> <span class="br-p"><br><br></span>আমার ঈশ্বর তাদের পরিত্যাগ করবেন, কারণ তারা তাঁর নির্দেশ পালন করেনি, জাতিবৃন্দের মাঝে তারা যাযাবর হয়ে ঘুরে বেড়াবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:490 21:22'><!--endraw 1-->লুক 21:22<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> গিরিয়া: বিচারপতি 19-21 অধ্যায় দ্রষ্টব্য।</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:70 19:1-30'><!--endraw 1-->বিচার 19:1-30<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:40 25:1-5'><!--endraw 1-->গণনা 25:1-5<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>