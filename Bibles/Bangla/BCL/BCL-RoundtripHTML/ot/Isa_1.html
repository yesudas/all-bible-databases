<html><head>
<meta http-equiv="Content-Type" content="text/html;charset=utf-8" />
<title>Isa 1 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 1);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <b>1</b> <a href="Isa_2.html">2</a> <a href="Isa_3.html">3</a> ... <a href="Isa_66.html">66</a> </div><hr>
<h1>Isa 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->খ্রীষ্টপূর্ব অষ্টম শতাব্দীর শেষ অর্ধে জেরুশালেমে যিশাইয় নামে এক মহান নবী বাস করতেন। এই পুস্তকটি তাঁরই নাম অনুসারে ‘নবী যিশাইয়ের পুস্তক নামে’ পরিচয় লাভ করেছে। পুস্তকটি তিনটি ভাগে বিভক্ত করা যেতে পারে: <!--raw 1 bo --><p/><!--endraw 1-->1। 1-39 অধ্যায়ে পাওয়া যাবে—দক্ষিণ রাজ্য যিহুদীয়াকে তার পরাক্রান্ত এক প্রতিবেশী রাজ্য আসিরিয়ার ভীতি প্রদর্শন কালের সমস্ত ঘটনাবলীর কথা। যিশাইয় দেখেছিলেন, যিহুদীয়ার জীবনের প্রকৃত বিপদ সঙ্কেত শুধুমাত্র শক্তিশালী রাজ্য আসিরিয়ার তরফ থেকেই নয় কিন্তু এই সঙ্কেত নিহিত আছে জাতির নিজের পাপ ও ঈশ্বরের অবাধ্যতা এবং তাঁর প্রতি তাদের আস্থা ও নির্ভরতার অভাবের মধ্যে। একথা তিনি কথায় ও কাজে বিশদভাবে বুঝিয়ে দিয়েছিলেন এবং সমস্ত প্রজা ও নেতৃবর্গকে ন্যায়পরায়ণ ও ধর্মনিষ্ঠ জীবন যাপনের জন্য আহ্বান জানিয়েছিলেন। ঈশ্বরের অবাধ্যতা তাদের জীবনে চরম বিপর্যয় ও ধ্বংস এনে দেবে—এ সম্বন্ধে সাবধান করে দিয়েছিলেন। যিশাইয় সেইসঙ্গে বিশ্বব্যাপী এক শান্তির যুগেরও ভবিষ্যদ্বাণী করেছিলেন, যখন দাউদ কুল-তিলকের আগমন হবে, তিনি হবেন আদর্শ রাজা। <!--raw 1 bo --><p/><!--endraw 1-->2। 40-55 অধ্যায়ে পাওয়া যাবে সেই সময়ের কথা, যখন যিহুদীয়ার বহু মানুষ ব্যাবিলনে নির্বাসিত হয়ে নিপীড়ন ও নির্যাতনের নৈরাশ্যের অন্ধকারে দিন কাটাচ্ছে। নবী ঘোষণা করলেন যে, ঈশ্বর তাঁর প্রজাদের মুক্ত করে, জেরুশালেমে তাদের ঘরে ফিরিয়ে এনে এক নতুন জীবন শুরু করাতে চলেছেন। এই অধ্যায়গুলিতে একটি লক্ষণীয় বিষয় এই যে, ঈশ্বরই হলেন ইতিহাসের নিয়ন্তা প্রভু পরমেশ্বর এবং তাঁর প্রজাদের জন্য তাঁর পরিকল্পনায় সমস্ত জাতিই যুক্ত হয়েছে যারা ইসরায়েলের মাধ্যমে তাঁর আশীর্বাদ লাভ করবে। ‘‘প্রভু পরমেশ্বরের সেবক” সম্বন্ধে অনুচ্ছেদগুলি পুরাতন নিয়মের সুপরিচিত অংশগুলির অন্যতম। <!--raw 1 bo --><p/><!--endraw 1-->3। 56-66 অধ্যায়ের অধিকাংশ স্থানেই আছে, জেরুশালেমে প্রত্যাগত প্রজাদের উদ্দেশে ভাষণ এবং যাদের জীবনে প্রয়োজন তাদের জাতির কাছে ঈশ্বরের দেওয়া প্রতিশ্রুতির পূর্ণতা সম্বন্ধে ঈশ্বরের পুনরায় নিশ্চয়তালাভ। ন্যায়বিচার ও ধর্মনিষ্ঠা এবং তার সঙ্গে সাব্বাথদিন অর্থাৎ বিশ্রাম দিন পালন, বলি উৎসর্গ ও প্রার্থনা সম্বন্ধে বিশেষভাবে এখানে বলা হয়েছে। <!--raw 1 bo --><a href='B:290 61:1-2'><!--endraw 1-->61:1-2<!--raw 1 bo --></a><!--endraw 1--> পদ এই পুস্তকের একটি বিশেষ লক্ষণীয় অংশ, যেটি যীশু তাঁর সেবাব্রতের শুভারম্ভে এই উদ্দেশ্যে তাঁর আহ্বান লাভের কথা প্রকাশকালে ব্যবহার করেছিলেন। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়বস্তুর রূপরেখা<!--raw 1 bo --></b><!--endraw 1--> <!--raw 1 bo --><p/><!--endraw 1-->• সাবধানবাণী ও প্রতিশ্রুতি <!--raw 1 bo --><a href='B:290 1:1-12:6'><!--endraw 1-->1:1-12:6<!--raw 1 bo --></a><!--endraw 1--> <!--raw 1 bo --><br/><!--endraw 1-->• জাতিবর্গের দণ্ড <!--raw 1 bo --><a href='B:290 13:1-23:18'><!--endraw 1-->13:1-23:18<!--raw 1 bo --></a><!--endraw 1--> <!--raw 1 bo --><br/><!--endraw 1-->• ঈশ্বরের বিচার <!--raw 1 bo --><a href='B:290 24:1-27:13'><!--endraw 1-->24:1-27:13<!--raw 1 bo --></a><!--endraw 1--> <!--raw 1 bo --><br/><!--endraw 1-->• আরও সাবধানবাণী ও প্রতিশ্রুতি <!--raw 1 bo --><a href='B:290 28:1-35:10'><!--endraw 1-->28:1-35:10<!--raw 1 bo --></a><!--endraw 1--> <!--raw 1 bo --><br/><!--endraw 1-->• যিহুদীয়ারাজ হিষ্কিয় ও আসিরীয়গণ <!--raw 1 bo --><a href='B:290 36:1-39:8'><!--endraw 1-->36:1-39:8<!--raw 1 bo --></a><!--endraw 1--> <!--raw 1 bo --><br/><!--endraw 1-->• প্রতিশ্রুতি ও আশার সংবাদ <!--raw 1 bo --><a href='B:290 40:1-55:13'><!--endraw 1-->40:1-55:13<!--raw 1 bo --></a><!--endraw 1--> <!--raw 1 bo --><br/><!--endraw 1-->• সাবধানবাণী ও প্রতিশ্রুতি <!--raw 1 bo --><a href='B:290 56:1-66:24'><!--endraw 1-->56:1-66:24<!--raw 1 bo --></a><!--endraw 1-->
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>যিহুদীয়াতে উৎসিয়, যোথম, আহস এবং হিষ্কিয়ের রাজত্বকালে আমোসের পুত্র যিশাইয়ের কাছে ঈশ্বর জেরুশালেম ও যিহুদীয়া সম্বন্ধে দিব্যদর্শনের মাধ্যমে বার্তা প্রেরণ করেছিলেন।<sup class="fnm"><a name="fnm1" href="#fn1">1</a></sup></div>
<div class="v" id="v2"><h2>বিদ্রোহী প্রজাদের প্রতি ঈশ্বরের ভর্ৎসনা</h2><span class="vn">2</span> <span class="br-p"><br><br></span>প্রভু পরমেশ্বর বললেন, আকাশ ও পৃথিবী, শোন আমার কথা! যে সন্তানদের আমি লালন পালন করলাম তারা বিদ্রোহ করল আমার বিরুদ্ধে।</div>
<div class="v" id="v3"><span class="vn">3</span> পশুপাল তাদের মনিবকে চেনে, গর্দভেরা জানে কোথায় তাদের মনিব তাদের চরাতে নিয়ে যান। কিন্তু আমার প্রজা ইসরায়েলীরা তাও জানে না।</div>
<div class="v" id="v4"><span class="vn">4</span> <span class="br-p"><br><br></span>হে পাপিষ্ঠ জাতি, দুর্নীতিগ্রস্ত ভ্রষ্টাচারী প্রজা, তোমরা উচ্ছন্নে যাও! তোমাদের পাপ তোমাদের টেনে নীচে নামাবে! তোমরা তোমদের প্রভু পরমেশ্বরকে, ইসরায়েলের পবিত্র ঈশ্বরকে প্রত্যাখ্যান করেছ এবং তাঁর দিক থেকে মুখ ফিরিয়ে আছ।</div>
<div class="v" id="v5"><span class="vn">5</span> কেন তোমরা বিদ্রোহ করে চলেছ? তোমরা কি আরও বেশী শাস্তি পেতে চাও? হে ইসরায়েল, এরই মধ্যে তোমার মাথা ক্ষতে ভরে গেছে, তোমার হৃদয় ও মন আঘাতে জর্জরিত।</div>
<div class="v" id="v6"><span class="vn">6</span> মাথা থেকে পা পর্যন্ত কোন জায়গা তোমার অক্ষত নেই। তোমার দেহ থেঁতলান, ঘায়ে ও গভীর ক্ষতে ভরা। সেই ক্ষত পরিষ্কার করা হয় নি কিম্বা বেঁধেও দেওয়া হয় নি। ক্ষতে কোন প্রলেপও লাগানো হয় নি।</div>
<div class="v" id="v7"><span class="vn">7</span> তোমার দেশ ধ্বংস হয়ে গেছে, পুড়ে ছাই হয়ে গেছে তোমার শহর-নগর। যখন তুমি চেয়ে চেয়ে দেখছ এসব, তখন বিদেশীরা তোমার দেশ দখল করে নিয়েছে, সব কিছু ধ্বংস করে দিয়েছে।</div>
<div class="v" id="v8"><span class="vn">8</span> একমাত্র জেরুশালেমই বাকী, দ্রাক্ষাক্ষেত্রে পাহারাদারের কুঁড়ের মত অথবা শশা ক্ষেতের ছাউনির মতই অরক্ষিত অবরুদ্ধ এক নগরী।</div>
<div class="v" id="v9"><span class="vn">9</span> সর্বাধিপতি প্রভু পরমেশ্বর যদি কিছু লোককে রক্ষা না করতেন, তাহলে জেরুশালেম সদোম-ঘমোরার মত সম্পূর্ণভাবে ধ্বংস হয়ে যেত।<sup class="fnm"><a name="fnm2" href="#fn2">2</a></sup></div>
<div class="v" id="v10"><span class="vn">10</span> <span class="br-p"><br><br></span>জেরুশালেম, তোমার শাসকবর্গ ও তোমার প্রজারা ঠিক সদোম-ঘমোরার লোকদের মত। শোন, প্রভু পরমেশ্বর তোমাকে কি বলছেন। আমাদের ঈশ্বরের উপদেশে মনোনিবেশ কর।</div>
<div class="v" id="v11"><span class="vn">11</span> তিনি বলেন, তোমরা যে বলিদান আমার কাছে উৎসর্গ করে থাক, তোমরা কি ভাব যে এসব আমি চাই? তোমরা যে আমার উদ্দেশে হোমবলি ও নৈবেদ্য উৎসর্গ করে থাক—এ আমি অনেক পেয়েছি। এতে আমার আর রুচি নেই। মেষ, বৃষ ও ছাগরক্তে আমার অনীহা জেগেছে, আমি বড় ক্লান্ত।</div>
<div class="v" id="v12"><span class="vn">12</span> আমার উপাসনা করার সময় কে তোমাদের এসব আনতে বলেছে? আমার মন্দিরে এসে কে তোমাদের এইসব করতে বলেছে?</div>
<div class="v" id="v13"><span class="vn">13</span> বৃথা তোমাদের এই নৈবেদ্য উপহার। তোমাদের জ্বালানো ঐ ধূপের গন্ধ আমার কাছে বিরক্তিকর। তোমাদের নতুন চাঁদের পার্বণ, সাব্বাথদিন ও তোমাদের ধর্মসভা আমার কাছে অসহ্য। তোমাদের পাপে সব কলুষিত হয়েছে।</div>
<div class="v" id="v14"><span class="vn">14</span> তোমাদের নতুন চাঁদের পার্বণ আর পবিত্র দিনগুলি আমি ঘৃণা করি। ওগুলি আমার পক্ষে বোঝা স্বরূপ, ওগুলি বহন করে করে আমি ক্লান্ত।<sup class="fnm"><a name="fnm3" href="#fn3">3</a></sup></div>
<div class="v" id="v15"><span class="vn">15</span> <span class="br-p"><br><br></span>তোমরা যখন প্রার্থনার সময় উপর দিকে হাত তুলবে, আমি তোমাদের দিকে তাকাব না। তোমরা যত প্রার্থনাই কর না কেন, আমি তোমাদের প্রার্থনা শুনব না, কারণ তোমাদের হাত রক্তে রঞ্জিত।</div>
<div class="v" id="v16"><span class="vn">16</span> নিজেদের ধুয়ে পরিষ্কার কর। আমার চোখের সামনে এই সব মন্দ ক্রিয়া কর্মের অনুষ্ঠান বন্ধ কর।</div>
<div class="v" id="v17"><span class="vn">17</span> অনাচার ত্যাগ কর এবং ন্যায়ের অনুশীলন করতে শেখ। দেখো, যেন ন্যায়বিচার অনুষ্ঠিত হয়, সাহায্য করো নিপীড়িতদের, অনাথ-আতুরের নিজস্ব অধিকার ফিরিয়ে দিও, রক্ষা করো বিধবাদের।</div>
<div class="v" id="v18"><span class="vn">18</span> <span class="br-p"><br><br></span>প্রভু পরমেশ্বর বলেন, এবার এস, আমরা ব্যাপারটি আলোচনা করে মীমাংসা করি। পাপের লোহিত কলঙ্কে তোমরা রঞ্জিত কিন্তু আমি তোমাদের ধৌত করে তুষার<sup class="fnm"><a name="fnm4" href="#fn4">4</a></sup> শুভ্র করে তুলব। তোমাদের কলঙ্ক ঘোর রক্তবর্ণ হলেও তুমি হয়ে উঠবে পশমের<sup class="fnm"><a name="fnm5" href="#fn5">5</a></sup> মত সাদা।</div>
<div class="v" id="v19"><span class="vn">19</span> তোমরা যদি শুধুমাত্র আমার বাধ্য হও, তাহলে এই দেশের উৎকৃষ্ট ফসল ভোগ করতে পারবে।</div>
<div class="v" id="v20"><span class="vn">20</span> কিন্তু যদি আমাকে অগ্রাহ্য কর ও বিদ্রোহী হও তাহলে তোমাদের মৃত্যু অনিবার্য। আমি, প্রভু পরমেশ্বর এই কথা বললাম।</div>
<div class="v" id="v21"><h2>পাপময় নগরী</h2><span class="vn">21</span> <span class="br-p"><br><br></span>যে নগরী একদিন সততার আবাস ছিল, সেই নগরীতে আজ ভ্রষ্টাচারী বারাঙ্গনার কার্যকলাপ চলছে! একসময় এই নগরী ধর্মনিষ্ঠ মানুষে পূর্ণ ছিল কিন্তু আজ সেখানে শুধু খুনীদের বাস।</div>
<div class="v" id="v22"><span class="vn">22</span> হে জেরুশালেম, একদিন তুমি ছিলে খাঁটি রূপোর মত, কিন্তু আজ তাতে খাদ মিশেছে, অকেজো হয়ে গেছ তুমি। তুমি ছিলে নির্ভেজাল সুরার মত, কিন্তু আজ সেই সুরা আর নেই, তাতে জল মিশেছে।</div>
<div class="v" id="v23"><span class="vn">23</span> তোমার নেতৃবৃন্দ বিদ্রোহী এবং তোমার বন্ধুরা চোর। তারা সকলে ঘুষ নেয়, উপহার ভালবাসে। তারা বিচারালয়ে অনাথ আতুরের পক্ষে দাঁড়ায় না, সুবিচারের ব্যবস্থা করে না, অসহায় বিধবার আবেদন গ্রাহ্য করে না।</div>
<div class="v" id="v24"><span class="vn">24</span> <span class="br-p"><br><br></span>তাই, এখন শোন, সর্বাধিপতি প্রভু পরমেশ্বর, ইসরায়েলের আরাধ্য পরাক্রমশালী ঈশ্বর কি বলছেনঃ আমি তোমাদের উপরে প্রতিশোধ নেব! তোমরা শত্রুরা, আমার উপর আর কোন উপদ্রব করতে পারবে না।</div>
<div class="v" id="v25"><span class="vn">25</span> তোমাদের উপরে আমি আঘাত হানব। ধাতুকে যে ভাবে শোধন করা হয়, সেইভাবে আমি তোমাদের শোধন করব, তোমাদের মধ্যে থেকে সমস্ত খাদ ও মালিন্য আমি দূর করে দেব।</div>
<div class="v" id="v26"><span class="vn">26</span> বহুকাল আগে তোমাদের যে রকম শাসনকর্তা ও পরামর্শদাতা ছিল, সেই রকম শাসনকর্তা ও পরামর্শদাতা আমি তোমাদের দেব। তখন ‘জেরুশালেম ধর্মনিষ্ঠ সজ্জনের নগরী’ বলে আবার আখ্যাত হবে।</div>
<div class="v" id="v27"><span class="vn">27</span> <span class="br-p"><br><br></span>প্রভু পরমেশ্বর ন্যায়নিষ্ঠ। তিনি জেরুশালেমকে ও অনুতপ্ত জেরুশালেমবাসীকে রক্ষা করবেন।</div>
<div class="v" id="v28"><span class="vn">28</span> কিন্তু যারা তাঁর বিরুদ্ধে বিদ্রোহ করবে, পাপ করবে, তাদের প্রত্যেককে তিনি পিষ্ট করবেন, যারা তাঁকে পরিত্যাগ করবে, তাদের প্রত্যেককে বিনাশ করবেন।</div>
<div class="v" id="v29"><span class="vn">29</span> <span class="br-p"><br><br></span>তোমরা যে বৃক্ষ বন্দনা করতে, পবিত্র উদ্যান সমূহ<sup class="fnm"><a name="fnm6" href="#fn6">6</a></sup> রচনা করতে, তার জন্য তোমরা দুঃখিত হবে, লজ্জা পাবে।</div>
<div class="v" id="v30"><span class="vn">30</span> তোমাদের দশা হবে শুষ্কপত্র ওক গাছের মত, জলহীন উদ্যানের মত।</div>
<div class="v" id="v31"><span class="vn">31</span> একটি মাত্র স্ফুলিঙ্গ যেমন খড়ে আগুন ধরিয়ে দেয় তেমনি প্রবল পরাক্রান্ত ব্যক্তিরাও তাদের নিজেদের পাপে ধ্বংস হয়ে যাবে, সেই ধ্বংস রোধ করার ক্ষমতা কারো থাকবে না।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:120 15:1-7'><!--endraw 1-->২ রাজা 15:1-7<!--raw 1 bo --></a><!--endraw 1-->; <!--raw 1 bo --><a href='B:120 15:32-16:20'><!--endraw 1-->15:32-16:20<!--raw 1 bo --></a><!--endraw 1-->; <!--raw 1 bo --><a href='B:120 18:1-20:21'><!--endraw 1-->18:1-20:21<!--raw 1 bo --></a><!--endraw 1-->; <!--raw 1 bo --><a href='B:140 16:1-32:33'><!--endraw 1-->২ বংশা 16:1-32:33<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:10 19:24'><!--endraw 1-->আদি 19:24<!--raw 1 bo --></a><!--endraw 1-->; <!--raw 1 bo --><a href='B:520 9:29'><!--endraw 1-->রোমীয় 9:29<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:370 5:21-22'><!--endraw 1-->আমোস 5:21-22<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> পাঠান্তর= পাপের....কিন্তু....তুষার অথবা....কিন্তু তুমি কি ভেবেছ, আমি তোমাকে ধৌত করে তুষারশুভ্র করে দেব?</div>
<div class="fn"><sup class="fnt"><a name="fn5" href="#fnm5">5</a></sup> পাঠান্তর= তোমাদের কলঙ্ক...পশমের মত সাদা অথবা তুমি কি ভেবেছ, তুমি হয়ে উঠবে পশমের মত সাদা?</div>
<div class="fn"><sup class="fnt"><a name="fn6" href="#fnm6">6</a></sup> পবিত্র উদ্যানসমূহ: উর্বরতার দেবতার কাছে একটি উদ্যান উৎসর্গ করলে সেই দেবতার আশীর্বাদে অজস্র শস্য লাভ হয়-এই ছিল তৎকালীন মানুষের বিশ্বাস।</div>
</div>
<!-- PARSED ABOVE; EDITING MAY BREAK PARSER -->
</body></html>