<html><head>
<meta http-equiv="Content-Type" content="text/html;charset=utf-8" />
<title>Isa 11 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 11);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_9.html">9</a> <a href="Isa_10.html">10</a> <b>11</b> <a href="Isa_12.html">12</a> <a href="Isa_13.html">13</a> ... <a href="Isa_66.html">66</a> </div><hr>
<h1>Isa 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শান্তির রাজা</h2><span class="vn">1</span> <span class="br-p"><br><br></span>দাউদের রাজবংশ কেটে ফেলা হয়েছে একটি বৃক্ষের মত। কিন্তু কাটা গাছের গুঁড়ি থেকে যেমন নতুন পল্লবের উদগম হয়, ঠিক তেমনি যিশয়ের পুত্র দাউদের বংশ থেকে এক নতুন রাজার উদ্ভব হবে।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>প্রভু পরমেশ্বরের আত্মা, <br><span class="br-ind"><br><span class="indent">&nbsp;</span></span>তাঁকে দান করবেন প্রজ্ঞা, <br><span class="br-ind"><br><span class="indent">&nbsp;</span></span>দান করবেন সুবিবেচনা এবং <br><span class="br-ind"><br><span class="indent">&nbsp;</span></span>শাসন-পালনের ক্ষমতা ও নৈপুণ্য। <br><span class="br-ind"><br><span class="indent">&nbsp;</span></span>তিনি জানবেন প্রভু পরমেশ্বরের ইচ্ছা, <br><span class="br-ind"><br><span class="indent">&nbsp;</span></span>তাঁর অন্তরে থাকবে প্রভু পরমেশ্বরের প্রতি <br><span class="br-ind"><br><span class="indent">&nbsp;</span></span>অসীম শ্রদ্ধা ও সম্ভ্রম। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>পরমেশ্বরের আদেশ পালনেই তাঁর পরম আনন্দ। <br><span class="br-ind"><br><span class="indent">&nbsp;</span></span>বাহ্যিক রূপ বা জনশ্রুতি অনুসারে <br><span class="br-ind"><br><span class="indent">&nbsp;</span></span>তিনি বিচার করবেন না। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>দীন-দরিদ্রের ন্যায্য বিচার করবেন, <br><span class="br-ind"><br><span class="indent">&nbsp;</span></span>রক্ষা করবেন তিনি অসহায় মানুষের অধিকার। <br><span class="br-ind"><br><span class="indent">&nbsp;</span></span>তাঁরই আদেশে লোকে শাস্তি পাবে, <br><span class="br-ind"><br><span class="indent">&nbsp;</span></span>মৃত্যু হবে দুষ্টজনের।<sup class="fnm"><a name="fnm2" href="#fn2">2</a></sup> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>পরিপূর্ণ ধর্মনিষ্ঠা ও ন্যায়পরতায় তিনি প্রজাদের শাসন ও পালন করবেন।<sup class="fnm"><a name="fnm3" href="#fn3">3</a></sup> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>পরম শান্তিতে একত্র বাস করবে নেকড়ে বাঘ ও মেষপাল, চিতাবাঘ শুয়ে থাকবে ছাগশিশুর সঙ্গে, গোবৎস<sup class="fnm"><a name="fnm4" href="#fn4">4</a></sup> ও সিংহশাবক চরবে একসাথে, আর ছোট্ট শিশু চরাবে তাদের। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>গাভী ও ভল্লুকী চরবে একসাথে, তাদের বৎস ও শাবকেরা নিশ্চিন্তে একসঙ্গে শুয়ে থাকবে, সিংহরাও বিচালি খাবে গরুর মত। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>বিষধর সাপের কাছে বসে দুগ্ধপোষ্য শিশু খেলা করলেও কোন ক্ষতি হবে না তার। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ঈশ্বরের পবিত্র পর্বত সিয়োনে হিংসা বা বিনাশের লেশমাত্র থাকবে না। সমুদ্র যেমন অগাধ জলে পরিপূর্ণ, এই ধরণীও তেমনি পূর্ণ হবে ঈশ্বরের সম্যক জ্ঞানে<sup class="fnm"><a name="fnm5" href="#fn5">5</a></sup>।<sup class="fnm"><a name="fnm6" href="#fn6">6</a></sup> <br></div>
<div class="v" id="v10"><h2>নির্বাসিতদের প্রত্যাবর্তন</h2><span class="vn">10</span> <span class="br-p"><br><br></span>সেই দিন আগত প্রায়, যে দিন দাউদের রাজবংশে আবির্ভূত সেই নতুন রাজা হবেন জাতিবৃন্দের কাছে এক প্রতীকস্বরূপ। তারা একত্র হবে তাঁর রাজধানীতে, ভূষিত করবে তাঁকে সম্মানে।<sup class="fnm"><a name="fnm7" href="#fn7">7</a></sup></div>
<div class="v" id="v11"><span class="vn">11</span> সেই দিন প্রভু পরমেশ্বর আবার তাঁর পরাক্রম প্রয়োগ করবেন, তাঁর অবশিষ্ট যে প্রজারা আসিরিয়া, মিশর, পথ্রোষ, সুদান, এলম, ব্যাবিলন, হমাত এবং সমুদ্রের উপকূলবর্তী দেশ ও সমুদ্রের মাঝের দ্বীপগুলিতে ছড়িয়ে পড়ে আছে, তাদের সবাইকে দেশে ফিরিয়ে আনবেন।</div>
<div class="v" id="v12"><span class="vn">12</span> প্রভু পরমেশ্বর পৃথিবীর চারিদিকে ছড়িয়ে থাকা ইসরায়েল ও যিহুদীয়ার মানুষকে যে ফিরিয়ে আনছেন, সেই বিষয় সমস্ত জাতিকে জানাবার জন্য প্রতীকস্বরূপ একটি পতাকা দেখাবেন।</div>
<div class="v" id="v13"><span class="vn">13</span> ইসরায়েল রাজ্য আর কখনও যিহুদীয়াকে ঈর্ষা করবে না এবং যিহুদীয়াও আর কখনও ইসরায়েলের সঙ্গে শত্রুতা করবে না।</div>
<div class="v" id="v14"><span class="vn">14</span> ঐক্যবদ্ধ হয়ে তারা পশ্চিমে ফিলিস্তিনীদের আক্রমণ করবে এবং পূর্বদিকের অধিবাসীদের ধনসম্পদ লুন্ঠন করবে। তারা ইদোম ও মোয়াব দেশের লোকদের আক্রমণ করে পরাজিত করবে এবং আম্মোনীরা তাদের আজ্ঞাবহ দাস হবে।</div>
<div class="v" id="v15"><span class="vn">15</span> প্রভু পরমেশ্বর লোহিত সাগর<sup class="fnm"><a name="fnm8" href="#fn8">8</a></sup> শুকিয়ে দেবেন এবং তপ্ত বায়ু প্রবাহিত করে শুকিয়ে দেবেন ইউফ্রেটিস নদী। তাকে বিভক্ত করে দেবেন সাতটি ক্ষীণ স্রোতে, যাতে যে কেউ সেই স্রোত হেঁটে পার হতে পারে।<sup class="fnm"><a name="fnm9" href="#fn9">9</a></sup></div>
<div class="v" id="v16"><span class="vn">16</span> মিশর দেশ থেকে তাদের পূর্বপুরুষদের বার হয়ে আসার জন্য যেমন পথ তৈরী হয়েছিল, ঠিক সেইভাবে উদ্ধারপ্রাপ্ত অবশিষ্ট ইসরায়েলীদের জন্যও আসিরিয়া থেকে একটি রাজপথ তৈরী হয়ে যাবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:730 5:5'><!--endraw 1-->প্রকা 5:5<!--raw 1 bo --></a><!--endraw 1-->; <!--raw 1 bo --><a href='B:730 22:16'><!--endraw 1-->22:16<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:600 2:8'><!--endraw 1-->২ থিষ 2:8<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:560 6:14'><!--endraw 1-->ইফি 6:14<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> হিব্রু: হৃষ্টপুষ্ট গোবৎস</div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:650 2:14'><!--endraw 1-->হিব্রু 2:14<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:290 65:25'><!--endraw 1-->যিশা 65:25<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a href='B:520 15:12'><!--endraw 1-->রোমীয় 15:12<!--raw 1 bo --></a><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> লোহিত সাগর: বর্তমানে সুয়েজ উপসাগর</div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><a href='B:730 16:12'><!--endraw 1-->প্রকা 16:12<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>