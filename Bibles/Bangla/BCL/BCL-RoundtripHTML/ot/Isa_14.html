<html><head>
<meta http-equiv="Content-Type" content="text/html;charset=utf-8" />
<title>Isa 14 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 14);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_12.html">12</a> <a href="Isa_13.html">13</a> <b>14</b> <a href="Isa_15.html">15</a> <a href="Isa_16.html">16</a> ... <a href="Isa_66.html">66</a> </div><hr>
<h1>Isa 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নির্বাসিতদের প্রত্যাবর্তন</h2><span class="vn">1</span> <span class="br-p"><br><br></span>প্রভু পরমেশ্বর আবার তঁরা প্রজা ইসরায়েলকে করুণা করবেন, আবার তাদের আপন সন্তানরূপে মনোনীত করবেন। তিনি আবার তাদের নিজেদের দেশে বসতি করাবেন এবং বিদেশীরা আবার আসবে, বাস করবে তাদের সঙ্গে।</div>
<div class="v" id="v2"><span class="vn">2</span> প্রভু পরমেশ্বরের দেওয়া দেশে ফিরে যাবার জন্য বহু জাতি ইসরায়েলীয়দের সাহায্য করবে এবং সেই সমস্ত জাতি সেখানে ইসরায়েলীদের দাসত্ব করবে। একসময় যারা ইসরায়েলীদের বন্দী করেছিল এবার ইসরায়েলীরাই তাদের বন্দী করবে এবং এক সময় যারা তাদের নিপীড়ন করেছিল, এবার ইসরায়েলীরা তাদের উপর কর্তৃত্ব করবে।</div>
<div class="v" id="v3"><h2>পরলোকে ব্যাবিলনরাজ</h2><span class="vn">3</span> <span class="br-p"><br><br></span>অত্যাচারীর নিপীড়ন ও যন্ত্রণা থেকে এবং দাসত্বের কঠোর পরিশ্রম থেকে প্রভু পরমেশ্বর ইসরায়েল জাতিকে যখন মুক্তি দেবেন,</div>
<div class="v" id="v4"><span class="vn">4</span> তখন তারা ব্যাবিলনরাজের উদ্দেশে উপহাস করে বলবে: নৃশংস রাজার পতন হয়েছে! <span class="br-p"><br><br></span>সে আর কোনদিন কাউকে নিপীড়ন করবে না!</div>
<div class="v" id="v5"><span class="vn">5</span> প্রভু পরমেশ্বর দুষ্ট শাসকদের ক্ষমতা চূর্ণ করেছেন!</div>
<div class="v" id="v6"><span class="vn">6</span> এরা বিজিত জাতিবৃন্দকে নির্মম পীড়নে জর্জরিত করেছে অবিরাম।</div>
<div class="v" id="v7"><span class="vn">7</span> অবশেষে, এ ধরণী স্বস্তির নিঃশ্বাস ফেলেছে, লাভ করেছে শান্তি, মর্ত্যবাসী মুখর হয়েছে আনন্দে।</div>
<div class="v" id="v8"><span class="vn">8</span> দেবদারু ও লেবাননের সীডার তরু রাজার পতনে উল্লসিত, কারণ তাদের ছেদন করত যে, সে আর নাই, পতন হয়েছে তার!</div>
<div class="v" id="v9"><span class="vn">9</span> ব্যাবিলনরাজকে অভ্যর্থনা করার জন্য মৃত্যুলোকে প্রস্তুতি চলছে। মর্ত্যলোকে যারা ক্ষমতাবান ছিল, তাদের প্রেতাত্মারা সেখানে আলোড়ন তুলেছে। রাজন্যবর্গের প্রেতাত্মারা সিংহাসন ছেড়ে উঠে দাঁড়িয়েছে।</div>
<div class="v" id="v10"><span class="vn">10</span> তাকে তারা ডেকে বলছে, ‘এবার তুমিও আমাদেরই মত হীনবল হলে। আজ তুমি আমাদেরই একজন!</div>
<div class="v" id="v11"><span class="vn">11</span> একদিন বীণার ঝঙ্কারে তোমাকে সসম্মানে অভ্যর্থনা করা হতো, কিন্তু আজ তুমি মৃত্যুলোকের অধিবাসী! তুমি শুয়ে আছ জঘন্য কীটের বিছানায়, অসংখ্য কীট আচ্ছাদন করেছে তোমার সর্বাঙ্গ!</div>
<div class="v" id="v12"><span class="vn">12</span> <span class="br-p"><br><br></span>হে ব্যাবিলনরাজ, উজ্জ্বল প্রভাতী তারা, হে ঊষানন্দন! স্বর্গ থেকে পতন হয়েছে তোমার! অতীতে তুমি জয় করেছ বহু রাজ্য, কিন্তু আজ তুমি নিক্ষিপ্ত হয়েছ ধরার দূলায়।<sup class="fnm"><a name="fnm1" href="#fn1">1</a></sup></div>
<div class="v" id="v13"><span class="vn">13</span> তুমি চেয়েছিলে স্বর্গে আরোহণ করে নক্ষত্রলোকের ঊর্ধ্বে স্থাপন করবে তোমার সিংহাসন। ভেবেছিলে, উত্তরের ঐ পর্বত শিখরে, যেখানে সমাগত হয় দেবতাবৃন্দ, সেইখানে উপবেশন করবে তুমি রাজ সমারোহে।<sup class="fnm"><a name="fnm2" href="#fn2">2</a></sup></div>
<div class="v" id="v14"><span class="vn">14</span> তুমি চেয়েছিলে, মেঘলোকের উপরে পরাৎপর প্রভু পরমেশ্বরের মত অধিষ্ঠান করতে।</div>
<div class="v" id="v15"><span class="vn">15</span> কিন্তু তার পরিবর্তে তোমাকে নামিয়ে দেওয়া হয়েছে মৃত্যুলোকের গভীর গহ্বরে! অতল গভীরে!</div>
<div class="v" id="v16"><span class="vn">16</span> <span class="br-p"><br><br></span>মৃতেরা বিস্ময়ে তোমার দিকে চেয়ে থাকবে, আর ভাববে এই ব্যক্তিই না একদিন কাঁপিয়ে তুলতো পৃথিবীকে, রাজ্যসমূহকে কাঁপিয়ে তুলতো দারুণ দাপটে?</div>
<div class="v" id="v17"><span class="vn">17</span> এই ব্যক্তিই না নগর-জনপদ ধ্বংস করে পৃথিবীকে পরিণত করেছে ঊষর মরুতে? এই ব্যক্তিই না বন্দীদের মুক্তি দেয় নি কোনদিন ফিরে যেতে দেয় নি তাদের মাতৃ-ভূমিতে?</div>
<div class="v" id="v18"><span class="vn">18</span> মর্ত্যলোকের রাজারা তাদের আড়ম্বরপূর্ণ সমাধিতে শুয়ে আছে কিন্তু<sup class="fnm"><a name="fnm3" href="#fn3">3</a></sup></div>
<div class="v" id="v19"><span class="vn">19</span> তোমার কোন সমাধি নাই, তোমার মৃতদেহ নিক্ষেপ করা হয়েছে বাইরে যাতে গলে পচে শেষ হয়ে যায়। গহ্বরে নিক্ষিপ্ত হয়েছে তোমার দেহ, ঢাকা পড়ে গেছে যুদ্ধে নিহত মৃতসৈনিকদের মৃতদেহের নীচে। পাথর চাপা দেওয়া হয়েছে তার উপরে। তারপর তাদের সকলের সঙ্গে তোমার দেহও হয়েছে পদদলিত।</div>
<div class="v" id="v20"><span class="vn">20</span> তুমি নিজের দেশ ধ্বংস করেছ, নিধন করেছ স্বজাতিকে। তাই অন্যান্য রাজন্যবর্গের মত তুমি সসম্মানে সমাধিলাভ করবে না।তোমার দুরাচারী বংশের কেউ রক্ষা পাবে না।</div>
<div class="v" id="v21"><span class="vn">21</span> এবার আরম্ভ হতে দাও নিধন যজ্ঞ! পূর্বপুরুষদের পাপে এই রাজার সন্তানেরা নিহত হবে। এই পৃথিবীতে তারা কেউ রাজত্ব করতে পারবে না, গড়ে তুলতে পারবে না নগর-জনপদ।</div>
<div class="v" id="v22"><h2>ঈশ্বরের ব্যাবিলন ধ্বংসের সঙ্কল্প</h2><span class="vn">22</span> <span class="br-p"><br><br></span>সর্বাধিপতি প্রভু পরমেশ্বর বলেছেনঃ আমি ব্যাবিলন আক্রমণ করব এবং ধ্বংস করব সম্পূর্ণভাবে। কোন সন্তান-সন্ততি, বংশধর, কাউকে বাকী রাখব না, আমি, প্রভু পরমেশ্বর, এই কথা বললাম।</div>
<div class="v" id="v23"><span class="vn">23</span> ব্যাবিলনকে আমি পরিণত করব জলাভূমিতে, সেখানে বাস করবে পেচককুল! ব্যাবিলনের সব কিছু আমি সম্মার্জনী দিয়ে আবর্জনার মত পরিষ্কার করে ফেলে দেব। আমি প্রভু পরমেশ্বর, এই কথা বললাম।</div>
<div class="v" id="v24"><h2>আসিরীয়দের ধ্বংসের সঙ্কল্প</h2><span class="vn">24</span> <span class="br-p"><br><br></span>সর্বাধিপতি প্রভু পরমেশ্বর শপথ করে বলেছেনঃ আমার সঙ্কল্প অবশ্যই কার্যে পরিণত হবে। যে কাজ করার সিদ্ধান্ত আমি গ্রহণ করেছি, তা আমি করবই।<sup class="fnm"><a name="fnm4" href="#fn4">4</a></sup></div>
<div class="v" id="v25"><span class="vn">25</span> আমার ইসরায়েল ভূমিতে বসবাসকারী আসিরীয়দের আমি ধ্বংস করব, আমার পর্বতমালার উপরে ওদের পিষ্ট, পদদলিত করব। আমার প্রজাদের মুক্ত করব আমি আসিরীয় যোঁয়ালির ভার থেকে, মুক্ত করব তাদের ভার বহনের কঠোর শ্রম ও পীড়ন থেকে।</div>
<div class="v" id="v26"><span class="vn">26</span> সমগ্র পৃথিবীর জন্য এই হল আমার পরিকল্পনা, জাতিবৃন্দকে শাস্তি দেবার জন্য আমার হাত উদ্যত হয়ে আছে।</div>
<div class="v" id="v27"><span class="vn">27</span> সর্বাধিপতি প্রভু পরমেশ্বরের এই হল স্থির সঙ্কল্প, কে তাঁকে রোধ করতে পারে? দণ্ডদানে উদ্যত তাঁর হাত কে থামাতে পারে?</div>
<div class="v" id="v28"><h2>ফিলিস্তিনীদের ধ্বংসের সঙ্কল্প</h2><span class="vn">28</span> <span class="br-p"><br><br></span>রাজা আহসের মৃত্যুর বৎসরে এই দৈববাণী হয়:</div>
<div class="v" id="v29"><span class="vn">29</span> <span class="br-p"><br><br></span>যে দণ্ড তোমাকে প্রহার করত হে ফিলিস্তিয়া, সেই দণ্ড ভেঙ্গে গেছে বলে উল্লসিত হয়ো না। একটি সাপের মৃত্যু হলে তার চেয়ে ভয়ানক আর একটি সাপ এসে সেই স্থান দখল করে। তার ডিম থেকে ফুটে বার হবে বিষধর উড়ুক্কু সাপ।<sup class="fnm"><a name="fnm5" href="#fn5">5</a></sup></div>
<div class="v" id="v30"><span class="vn">30</span> প্রভু পরমেশ্বরে তাঁর দীন-অসহায় প্রজাদের পালক হবেন, তাদের বসতি করবেন নিরাপদ। কিন্তু হে ফিলিস্তিনী, তোমাদের উপরে তিনি প্রেরণ করবেন ভয়াবহ দুর্ভিক্ষ, তার হাত থেকে তোমরা কেউ বাঁচবে না।</div>
<div class="v" id="v31"><span class="vn">31</span> <span class="br-p"><br><br></span>হে ফিলিস্তিয়ার নগর-জনপদ, হাহাকার কর, চীৎকার করে কাঁদ সাহায্যের জন্য। ভয়ে, আতঙ্কে সন্ত্রস্ত হয়ে ওঠ সকলে! উত্তর দিক থেকে ধূলিমেঘ ছুটে আসছে, এ হল এমন এক সৈন্যবাহিনী, যেখানে কাপুরুষের কোন স্থান নাই।</div>
<div class="v" id="v32"><span class="vn">32</span> <span class="br-p"><br><br></span>ফিলিস্তিয়ার দূতদলকে আমরা কি উত্তর দেব? আমরা বলব, প্রভু পরমেশ্বর সিয়োনের ভিত্তিভূমিকে সুদৃঢ়ভাবে প্রতিষ্ঠিত করেছেন, তাঁর দীন দুঃখী প্রজাবৃন্দ সেখানে নিরাপদ আশ্রয় লাভ করবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:730 8:10'><!--endraw 1-->প্রকা 8:10<!--raw 1 bo --></a><!--endraw 1-->; <!--raw 1 bo --><a href='B:730 9:1'><!--endraw 1-->9:1<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:470 11:23'><!--endraw 1-->মথি 11:23<!--raw 1 bo --></a><!--endraw 1-->; <!--raw 1 bo --><a href='B:490 10:15'><!--endraw 1-->লুক 10:15<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:120 16:20'><!--endraw 1-->২ রাজা 16:20<!--raw 1 bo --></a><!--endraw 1-->; <!--raw 1 bo --><a href='B:140 28:27'><!--endraw 1-->২ বংশা 28:27<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:290 10:5-34'><!--endraw 1-->যিশা 10:5-34<!--raw 1 bo --></a><!--endraw 1-->; <!--raw 1 bo --><a href='B:410 1:1-3:19'><!--endraw 1-->নহুম 1:1-3:19<!--raw 1 bo --></a><!--endraw 1-->; <!--raw 1 bo --><a href='B:430 2:13-15'><!--endraw 1-->সফ 2:13-15<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:300 47:1-7'><!--endraw 1-->যির 47:1-7<!--raw 1 bo --></a><!--endraw 1-->; <!--raw 1 bo --><a href='B:330 25:15-17'><!--endraw 1-->যিহি 25:15-17<!--raw 1 bo --></a><!--endraw 1-->; <!--raw 1 bo --><a href='B:360 3:4-8'><!--endraw 1-->যোয়েল 3:4-8<!--raw 1 bo --></a><!--endraw 1-->; <!--raw 1 bo --><a href='B:370 1:6-8'><!--endraw 1-->আমোস 1:6-8<!--raw 1 bo --></a><!--endraw 1-->; <!--raw 1 bo --><a href='B:430 2:4-7'><!--endraw 1-->সফ 2:4-7<!--raw 1 bo --></a><!--endraw 1-->; <!--raw 1 bo --><a href='B:450 9:5-7'><!--endraw 1-->সখ 9:5-7<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>