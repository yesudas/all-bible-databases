<html><head>
<meta http-equiv="Content-Type" content="text/html;charset=utf-8" />
<title>Isa 18 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 18);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_16.html">16</a> <a href="Isa_17.html">17</a> <b>18</b> <a href="Isa_19.html">19</a> <a href="Isa_20.html">20</a> ... <a href="Isa_66.html">66</a> </div><hr>
<h1>Isa 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরের হাতে সুদানের দণ্ড</h2><span class="vn">1</span> <span class="br-p"><br><br></span>সুদানের নদনদীর অপর পারে আছে একটি দেশ, সেখান থেকে ভেসে আসছে ডানা ঝাপটানোর আওয়াজ।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> সেই দেশ থেকে নলখাগড়া দিয়ে তৈরী নৌকায় করে রাষ্ট্রদূতেরা নীল নদী পথে এসেছে। হে দ্রুতগামী দূতবৃন্দ! ঘরে ফিরে যাও! একটি সংবাদ নিয়ে ফিরে যাও তোমাদের সেই দেশে, যে দেশ অসংখ্য নদীতে ভরা। ফিরে যাও তোমাদের বলবান, পরাক্রান্ত জাতির কাছে, দীর্ঘকায়, মসৃণত্বক স্বজাতির কাছে, সমগ্র পৃথিবী যাদের ভয় করে, ফিরে যাও তাদের কাছে।</div>
<div class="v" id="v3"><span class="vn">3</span> <span class="br-p"><br><br></span>শোন হে মর্ত্যবাসী! পবর্তমালার শিখরে শিখরে উত্তোলিত সঙ্কেত পতাকার দিকে দৃষ্টি নিবদ্ধ কর। কান পেতে শ্রবণ কর তূরীধ্বনি।</div>
<div class="v" id="v4"><span class="vn">4</span> প্রভু পরমেশ্বর আমাকে বলেছেন, ফসল কাটার মরশুমে গ্রীষ্মের রাত্রিতে নিঃশব্দে যেমন শিশির ঝরে পড়ে, মেঘমুক্ত নির্মল আকাশে যেমন সূর্যকিরণ ছড়িয়ে পড়ে নীরবে, ঠিক সেইভাবে আমি স্বর্গলোক থেকে মর্ত্যের দিকে চেয়ে থাকব।</div>
<div class="v" id="v5"><span class="vn">5</span> দ্রাক্ষা সংগ্রহের আগে যখন দ্রাক্ষার ফুল ঝরে গিয়ে ফল পাকতে শুরু করে, সেই সময় শত্রুরা সুদানীদের ধ্বংস করবে অতি সহজে, যেমন সহজে দ্রাক্ষালতার নব পল্লব ছুরি দিয়ে কাটা যায়।</div>
<div class="v" id="v6"><span class="vn">6</span> তাদের সৈন্যবাহিনীর মৃতদেহ অনাবৃত হয়ে বন্য পশু ও শিকারী পাখিদের জন্য পড়ে থাকবে। গ্রীষ্মকালে পাখি ও শীতকালে বন্য পশুদের আহার্য হবে তারা।</div>
<div class="v" id="v7"><span class="vn">7</span> <span class="br-p"><br><br></span>সেইদিন সমাগত প্রায়, যেদিন সর্বাধিপতি প্রভু পরমেশ্বর নদীতে ভরা এই দেশ থেকে বল বান, পরাক্রমশালী জাতির কাছ থেকে, দীর্ঘকায় মসৃণত্বক মানুষের কাছ থেকে, সমগ্র পৃথিবী যাদের ভয় করে, তাদের কাছ থেকে, নৈবেদ্য গ্রহণ করবেন। তারা আসবে সিয়োন পর্বতে যেখানে সর্বাধিপতি প্রভু পরমেশ্বরের আরাধনা হয়।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:430 2:12'><!--endraw 1-->সফ 2:12<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>