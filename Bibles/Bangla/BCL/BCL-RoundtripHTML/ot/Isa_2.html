<html><head>
<meta http-equiv="Content-Type" content="text/html;charset=utf-8" />
<title>Isa 2 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 2);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> <b>2</b> <a href="Isa_3.html">3</a> <a href="Isa_4.html">4</a> ... <a href="Isa_66.html">66</a> </div><hr>
<h1>Isa 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শাশ্বত শান্তি</h2><h2>(<b>400 4:1-3</b>)</h2><span class="vn">1</span> <span class="br-p"><br><br></span>যিহুদীয়া ও জেরুশালেম সম্বন্ধে ঈশ্বর আমোসের পুত্র যিশাইয়ের কাছে এই বার্তা পাঠিয়েছিলেনঃ</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>মন্দির দণ্ডায়মান রয়েছে যে পর্বতের উপরে, <br><span class="br-ind"><br><span class="indent">&nbsp;</span></span>সেই পর্বত একদিন সকল পর্বতশ্রেণীর চেয়ে হবে উচ্চতম, <br><span class="br-ind"><br><span class="indent">&nbsp;</span></span>সকল গিরিশৃঙ্গের উপরে শোভা পাবে সেই পর্বতশৃঙ্গ। <br><span class="br-ind"><br><span class="indent">&nbsp;</span></span>স্রোত ধারার মত সমস্ত জাতির মানুষ আসবে তার কাছে, <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তারা বলবে, চল আমরা প্রভু পরমেশ্বরের পর্বতে<sup class="fnm"><a name="fnm1" href="#fn1">1</a></sup> আরোহণ করি, <br><span class="br-ind"><br><span class="indent">&nbsp;</span></span>ইসরায়েলের আরাধ্য ঈশ্বরের মন্দিরে যাই। <br><span class="br-ind"><br><span class="indent">&nbsp;</span></span>তিনি আমাদের কাছে কি চান সেই বিষয়ে তিনি শিক্ষা দেবেন আমাদের। <br><span class="br-ind"><br><span class="indent">&nbsp;</span></span>আমরা চলব তাঁরই নির্দেশিত নির্দিষ্ট পথে। <br><span class="br-ind"><br><span class="indent">&nbsp;</span></span>কারণ সিয়োন থেকে প্রকাশিত হবে প্রভু পরমেশ্বরের বিধি বিধান <br><span class="br-ind"><br><span class="indent">&nbsp;</span></span>জেরুশালেম থেকে তিনি তাঁর প্রজাদের সঙ্গে কথা বলেন। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি নিষ্পত্তি করবেন মহাজাতিপুঞ্জের বিবাদ। <br><span class="br-ind"><br><span class="indent">&nbsp;</span></span>তারা তাদের তরবারি ভেঙ্গে লাঙ্গল গড়বে, <br><span class="br-ind"><br><span class="indent">&nbsp;</span></span>বর্শা ভেঙ্গে গড়বে কাস্তে। <br><span class="br-ind"><br><span class="indent">&nbsp;</span></span>জাতিবৃন্দ আর কখনও যুদ্ধে লিপ্ত হবে না প্রস্তুতিও নেবে না যুদ্ধের জন্য।<sup class="fnm"><a name="fnm2" href="#fn2">2</a></sup> <br></div>
<div class="v" id="v5"><span class="vn">5</span> <span class="br-p"><br><br></span>হে যাকোবকুল, <span class="br-p"><br><br></span><span class="br-ind"><br><span class="indent">&nbsp;</span></span>এস, আমরা প্রভু পরমেশ্বরের আলোয় পথ চলি! <br></div>
<div class="v" id="v6"><h2>ঔদ্ধত্যের অবসান</h2><span class="vn">6</span> <span class="br-p"><br><br></span>হে ঈশ্বর, তুমি তোমার প্রজাদের, যাকোবের বংশধরদের পরিত্যাগ করেছ! প্রাচ্যদেশ ও ফিলিস্তিয়ার যাদুবিদ্যা ও মন্ত্র-তন্ত্রে পূর্ণ হয়েছে এ দেশ<sup class="fnm"><a name="fnm3" href="#fn3">3</a></sup>। বিদেশীদের সঙ্গে হাত মিলিয়েছে এদেশের মানুষ।</div>
<div class="v" id="v7"><span class="vn">7</span> তাদের দেশ স্বর্ণ-রৌপ্যে পরিপূর্ণ, তাদের ঐশ্বর্য বৈভবের সীমা নাই। অশ্বে পূর্ণ তাদের দেশ, কত যে রথ তাদের আছে, তা গুণে শেষ করা যায় না।</div>
<div class="v" id="v8"><span class="vn">8</span> অলীক প্রতিমায় পূর্ণ তাদের দেশ, নিজেদের হাতে গড়া বস্তুর পূজা করে তারা।</div>
<div class="v" id="v9"><span class="vn">9</span> <span class="br-p"><br><br></span>প্রতিটি মানুষকেই অবনত করা হয়, অপমানিত, লাঞ্ছিত করা হয়। হে প্রভু পরমেশ্বর, তুমি ওদেরও ক্ষমা করো না।</div>
<div class="v" id="v10"><span class="vn">10</span> <span class="br-p"><br><br></span>প্রভু পরমেশ্বরের প্রচণ্ড ক্রোধের হাত থেকে আত্মরক্ষার জন্য, তাঁর মহিমা ও পরাক্রমের তেজ থেকে নিজেদের আড়াল করার জন্য তোমরা লুকাও পর্বতের গুহায়, মাটিতে গর্ত খুঁড়ে সেখানে লুকাবার চেষ্টা কর!<sup class="fnm"><a name="fnm4" href="#fn4">4</a></sup></div>
<div class="v" id="v11"><span class="vn">11</span> এমন একটি দিন আসছে, যেদিন মানুষের দর্পচূর্ণ হবে, অবসান ঘটবে ঔদ্ধত্যের। উদ্ধত মানুষ হবে অবনমিত। তকন একমাত্র প্রভু পরমেশ্বরই হবেন মহিমান্বিত।</div>
<div class="v" id="v12"><span class="vn">12</span> সেইদিন যারা ক্ষমতাবান, যারা গর্বোদ্ধত, অতিশয় আত্মাভিমানী, সর্বাধিপতি প্রভু পরমেশ্বর তাদের প্রত্যেককে অবনত করবেন।</div>
<div class="v" id="v13"><span class="vn">13</span> লেবাননের সমস্ত উচ্চ সীডার বৃক্ষ এবং বাশানের ওক বৃক্ষকে তিনি ধ্বংস করবেন।</div>
<div class="v" id="v14"><span class="vn">14</span> তিনি উচ্চ পর্বতরাজি,</div>
<div class="v" id="v15"><span class="vn">15</span> প্রত্যেকটি সুউচ্চ মিনার, প্রতিটি দুর্গপ্রাকার মাটির সঙ্গে মিশিয়ে সমতল করে দেবেন।</div>
<div class="v" id="v16"><span class="vn">16</span> অপরূপ সুন্দর বৃহত্তম জাহাজগুলিকেও তিনি ডুবিয়ে দেবেন।</div>
<div class="v" id="v17"><span class="vn">17</span> মানুষের দর্প চূর্ণ হবে, তার ঔদ্ধত্য ভেঙ্গে গুঁড়িয়ে যাবে। সমস্ত অলীক প্রতিমা অদৃশ্য হয়ে যাবে এবং একমাত্র প্রভু পরমেশ্বর সেইদিন গৌরব ও মহিমায় ভূষিত হবেন।</div>
<div class="v" id="v19"><span class="vn">19</span> <span class="br-p"><br><br></span>প্রভু পরমেশ্বরের প্রচণ্ড ক্রোধের হাত থেকে তারা আত্মরক্ষা করার জন্য, তাঁর মহিমা ও পরাক্রমের তেজ থেকে নিজেদের আড়াল করার জন্য পর্বতের গুহায় লুকাবে, মাটিতে গর্ত খুঁড়ে সেখানে লুকাবার চেষ্টা করবে! তিনি যখন আসবেন পৃথিবী কেঁপে উঠবে।</div>
<div class="v" id="v20"><span class="vn">20</span> সেইদিন তারা তাদের হাতে গড়া স্বর্ণ ও রৌপ্য প্রতিমা ইঁদুর ও চামচিকার কাছে ছুড়ে ফেলে দেবে।</div>
<div class="v" id="v21"><span class="vn">21</span> প্রভু পরমেশ্বরের আগমনকালে দুলে উঠবে ধরণী। লোকে তাঁর প্রচণ্ড ক্রোধ থেকে আত্মরক্ষা করার জন্য, তাঁর মহিমা ও প্রতাপের তেজ থেকে নিজেদের আড়াল করার জন্য পর্বত কন্দরে লুকাবে, মাটিতে গর্ত খুঁড়ে লুকাবার চেষ্টা করবে।</div>
<div class="v" id="v22"><span class="vn">22</span> মরণশীল মানুষের উপর ভরসা করো না। আস্থা স্থাপন করো না তাদের উপর। সে তো নগণ্য মানুষ মাত্র!</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> পরমেশ্বরের পর্বত: সিয়োন পর্বত। জেরুশালেমে অবস্থিত এই পর্বতের উপরে প্রভুর মন্দির নির্মিত হয়েছে।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:360 3:10'><!--endraw 1-->যোয়েল 3:10<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> হিব্রু: অস্পষ্ট। সম্ভাব্য পাঠ-প্রাচ্যদেশ....এ দেশ।</div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:730 6:15'><!--endraw 1-->প্রকা 6:15<!--raw 1 bo --></a><!--endraw 1-->; <!--raw 1 bo --><a href='B:600 1:9'><!--endraw 1-->২ থিষ 1:9<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>