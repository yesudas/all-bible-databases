<html><head>
<meta http-equiv="Content-Type" content="text/html;charset=utf-8" />
<title>Isa 20 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 20);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_18.html">18</a> <a href="Isa_19.html">19</a> <b>20</b> <a href="Isa_21.html">21</a> <a href="Isa_22.html">22</a> ... <a href="Isa_66.html">66</a> </div><hr>
<h1>Isa 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিবস্ত্র নবীর সঙ্কেত</h2><span class="vn">1</span> <span class="br-p"><br><br></span>আসিরিয়ার সম্রাট সর্গনের আদেশে আসিরিয়ার সৈন্যবাহিনীর সেনাপতি অসদোদ আক্রমণ করে অধিকার করলেন।</div>
<div class="v" id="v2"><span class="vn">2</span> এর তিন বছর আগে প্রভু পরমেশ্বর আমোসের পুত্র যিশাইয়কে চটি ও তাঁর পরণের চটের কাপড় খুলে ফেলতে বলেছিলেন। যিশাইয় তাঁর আদেশ পালন করেছিলেন। তিনি নগ্ন পদে বিবস্ত্র অবস্থায় থাকতেন।</div>
<div class="v" id="v3"><span class="vn">3</span> অসদোদ অধিকৃত হওয়ার পর প্রভু পরমেশ্বর বললেন, আমার দাস যিশাইয় আজ তিন বছর নগ্ন পদে, বিবস্ত্র অবস্থায় রয়েছে। মিশর এবং সুদানের অবস্থা কি হবে, এ তারই সঙ্কেত।</div>
<div class="v" id="v4"><span class="vn">4</span> আসিরিয়ার সম্রাট এই দুই দেশ থেকে বন্দীদের বিবস্ত্র অবস্থায় নিয়ে যাবে। যুবা-বৃদ্ধ সকলকেই নগ্ন পদে বিবস্ত্র অবস্থায় পথ চলতে হবে, তাদের অনাবৃত নিতম্ব মিশরের লজ্জার কারণ হবে।</div>
<div class="v" id="v5"><span class="vn">5</span> যারা সুদানের উপর আস্থা স্তাপন করেছিল এবং মিশরকে নিয়ে গর্ব করেছিল, তাদের মোহভঙ্গ হবে, নির্মূল হবে তাদের আশা।</div>
<div class="v" id="v6"><span class="vn">6</span> সেইদিন ফিলিস্তিয়ার উপকূলবাসী বলবে, দেখ, আসিরিয়ার সম্রাটের হাত থেকে রক্ষা পাবার জন্য আমরা যাদের উপরে ভরসা করেছিলাম, তাদের কি অবস্থা হয়েছে! এবার আমরা রক্ষা পাব কি করে?</div>
</div>
<!-- PARSED ABOVE; EDITING MAY BREAK PARSER -->
</body></html>