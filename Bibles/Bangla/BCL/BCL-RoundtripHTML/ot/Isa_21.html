<html><head>
<meta http-equiv="Content-Type" content="text/html;charset=utf-8" />
<title>Isa 21 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 21);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_19.html">19</a> <a href="Isa_20.html">20</a> <b>21</b> <a href="Isa_22.html">22</a> <a href="Isa_23.html">23</a> ... <a href="Isa_66.html">66</a> </div><hr>
<h1>Isa 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ব্যাবিলনের পতনের দিব্যদর্শন</h2><span class="vn">1</span> <span class="br-p"><br><br></span>ব্যাবিলন সম্বন্ধে দৈববাণী। মরুভূমির ধুলো উড়িয়ে নিয়ে ঘূর্ণিঝড় যেমন প্রবল বেগে ধাবিত হয়, <span class="br-p"><br><br></span>ঠিক তেমনি এক ভয়ঙ্কর দেশ থেকে বিপর্যয় ছুটে আসবে।</div>
<div class="v" id="v2"><span class="vn">2</span> ভয়াবহ এক নৃশংস ঘটনার দিব্যদর্শন আমি দেখেছি, দেখেছি প্রতারণা এবং সর্বনাশা ধ্বংসের দিব্যদর্শন। ইলমের সৈন্যবাহিনী আক্রমণ কর! <span class="br-p"><br><br></span>মিডিয়ার সৈন্যবাহিনী অবরোধ কর শহর-নগর। ব্যাবিলন যে দুঃখ বিপর্যয় এনেছিল, ঈশ্বর তার অবসান ঘটাবেন।</div>
<div class="v" id="v3"><span class="vn">3</span> <span class="br-p"><br><br></span>এই দিব্যদর্শন আমি যা দেখলাম ও শুনলাম, তাতে ভয়াবহ সন্ত্রাস আমাকে ঘিরে ধরেছে, প্রসববেদনার মত দারুন যন্ত্রণায় আমি কাতর।</div>
<div class="v" id="v4"><span class="vn">4</span> আমার মাথা ঘুরছে, আমি ভয়ে কাঁপছি। আমি চেয়েছি রাত্রির অন্ধকার কিন্তু সেও সন্ত্রাস ছাড়া কিছুই আনে নি।</div>
<div class="v" id="v5"><span class="vn">5</span> <span class="br-p"><br><br></span>দিব্যদর্শনে দেখলাম ভোজ প্রস্তুত। নিমন্ত্রিতদের জন্য আসন পাতা হয়েছে। তারা ভোজন ও পান করছে। সহসা আদেশ শোনা গেল: সেনাপতিবৃন্দ! ঢাল নিয়ে প্রস্তুত হও!</div>
<div class="v" id="v6"><span class="vn">6</span> <span class="br-p"><br><br></span>তখন প্রভু পরমেশ্বর আমাকে বললেন, যাও একজন প্রহরী নিযুক্ত কর। তাকে বল, যা কিছু দেখবে, যেন সেই সংবাদ পৌঁছে দেয়।</div>
<div class="v" id="v7"><span class="vn">7</span> যদি সে দেখে, ঘোড়ায় চড়ে দুজন দুজন করে লোক আসছে, যদি দেখে গাধায় ও উটের পিঠে চড়ে লোকেরা আসছে, তাহলে যেন খুব সতর্ক দৃষ্টি রাখে।</div>
<div class="v" id="v8"><span class="vn">8</span> <span class="br-p"><br><br></span>প্রহরী চীৎকার করে বলল, হে প্রভু, আমি দিনরাত আমার নির্দিষ্ট স্থানে দাঁড়িয়ে আছি।</div>
<div class="v" id="v9"><span class="vn">9</span> <span class="br-p"><br><br></span>সহসা প্রহরী সংবাদ পাঠাল, ঐ যে তারা আসছে,! দুজন দুজন করে ঘোড়ায় চড়ে আসছে। ব্যাবিলনের পতন হয়েছে! তাদের উপাস্য অলীক প্রতিমারা মাটিতে ছড়িয়ে পড়ে আছে।<sup class="fnm"><a name="fnm1" href="#fn1">1</a></sup></div>
<div class="v" id="v10"><span class="vn">10</span> <span class="br-p"><br><br></span>হে আমার প্রজা ইসরায়েল, একদিন গমের মত তোমাদের মাড়াই করা হয়েছিল কিন্তু ইসরায়েলের আরাধ্য ঈশ্বর সর্বাধিপতি প্রভু পরমেশ্বরের কাছ থেকে যে সুসংবাদ আমি পেয়েছি সেই সংবাদ তোমাদের কাছে ঘোষণা করলাম।</div>
<div class="v" id="v11"><h2>ইদোম সম্বন্ধে দৈববাণী</h2><span class="vn">11</span> <span class="br-p"><br><br></span>ইদোম থেকে কেউ যেন আমাকে ডেকে জিজ্ঞাসা করছেঃ প্রহরী, এখন কত রাত? রাত শেষ হতে আর কত বাকী? কখন রাত শেষ হবে?</div>
<div class="v" id="v12"><span class="vn">12</span> <span class="br-p"><br><br></span>আমি বললাম, ভোর হয়ে আসছে, কিন্তু আবার রাত আসছে। তখন যদি আবার জানতে চাও, তাহলে ফরে এসে আবার জিজ্ঞাসা করো।</div>
<div class="v" id="v13"><h2>আরব সম্বন্ধে দৈববাণী</h2><span class="vn">13</span> <span class="br-p"><br><br></span>আরব সম্বন্ধে একটি দৈববাণী হলঃ হে দদানবাসী, উষর আরবভূমিতে যত পথিকদল কাফেলা নিয়ে যাবার পথে বিশ্রামের জন্য তাঁবু ফেলবে, তাদের তৃষ্ণার জল দান করো।</div>
<div class="v" id="v14"><span class="vn">14</span> হে তেমা নিবাসী, পলাতক উদ্বাস্তুদের দান করো অন্ন।</div>
<div class="v" id="v15"><span class="vn">15</span> কারণ তারা উদ্যত তরবারি, ধনুকের উদ্যত বাণ এবং যুদ্ধের বিপজ্জনক পরিস্থিতির হাত থেকে পালিয়ে এসেছে।</div>
<div class="v" id="v16"><span class="vn">16</span> <span class="br-p"><br><br></span>তারপর প্রভু পরমেশ্বর আমাকে বললেন, সম্পূর্ণ এক বছরের মধ্যে কেদর গোষ্ঠীর সমস্ত গৌরব ও মর্যাদা লুপ্ত হবে।</div>
<div class="v" id="v17"><span class="vn">17</span> কেদরের বীরশ্রেষ্ঠ ধর্নুদ্ধরদের মধ্যে মাত্র কিছু বীর অবশিষ্ট থাকবে। আমি, ইসরায়েলের আরাধ্য ঈশ্বর, প্রভু পরমেশ্বর এই কথা বললাম।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:730 14:8'><!--endraw 1-->প্রকা 14:8<!--raw 1 bo --></a><!--endraw 1-->; <!--raw 1 bo --><a href='B:730 18:2'><!--endraw 1-->18:2<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>