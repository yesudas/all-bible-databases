<html><head>
<meta http-equiv="Content-Type" content="text/html;charset=utf-8" />
<title>Isa 23 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 23);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_21.html">21</a> <a href="Isa_22.html">22</a> <b>23</b> <a href="Isa_24.html">24</a> <a href="Isa_25.html">25</a> ... <a href="Isa_66.html">66</a> </div><hr>
<h1>Isa 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ফিনিসিয়া সম্বন্ধে দৈবাদেশ</h2><span class="vn">1</span> <span class="br-p"><br><br></span>টায়ারের প্রতি এক দৈববাণী। হে নাবিকেরা, সাগরের বুকে তোমরা যারা আছ, হাহাকার কর! তোমাদের মাতৃভূমি টায়ার বন্দর বিধ্বস্ত হয়েছে। সেখানকার ঘর-বাড়ী, বন্দর সব ধ্বংস স্থানে পরিণত হয়েছে। সাইপ্রাস থেকে তোমাদের সমস্ত জাহাজ ফিরে এলেই সব খবর তোমরা জানতে পারবে।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> হে সীদোনের বণিকবৃন্দ, বিলাপ কর!</div>
<div class="v" id="v3"><span class="vn">3</span> মিশর দেশের উৎপন্ন শস্য ক্রয়-বিক্রয় করে সমস্ত জাতির সঙ্গে ব্যবসা-বাণিজ্য করার জন্য তোমরা সাগর-পারে লোক পাঠিয়েছিলে।</div>
<div class="v" id="v4"><span class="vn">4</span> <span class="br-p"><br><br></span>হে সমৃদ্ধিশালিনী সীদোন! তোমার মর্যাদা আজ ভূলুন্ঠিত! মহাসাগর তোমাকে পরিত্যাগ করেছে, সে বলছে, সীদোন আমার কেউ নয় কোনদিন আমার কোন সন্তান ছিল না। আমি কোন পুত্র-কন্যাকে প্রতিপালন করি নি।<sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> <span class="br-p"><br><br></span>টায়ারের ধ্বংস হওয়ার কথা শুনে মিশর পর্যন্ত চমকে উঠবে, হতাশ হয়ে পড়বে।</div>
<div class="v" id="v6"><span class="vn">6</span> <span class="br-p"><br><br></span>হে ফিনিসিয়ার অধিবাসী, শোকে বিলাপ কর! স্পেনে<sup class="fnm"><a name="fnm3" href="#fn3">3</a></sup> পালাবার চেষ্টা কর।!</div>
<div class="v" id="v7"><span class="vn">7</span> বহুকাল আগে প্রতিষ্ঠিত এই কি সেই আনন্দ নগরী টায়ার? এই কি সেই নগরী, যে উপনিবেশ গড়ে তোলার জন্য সাগর পারে লোক পাঠাত?</div>
<div class="v" id="v8"><span class="vn">8</span> মহানগরী টায়ারের বণিকেরা পৃথিবীর মধ্যে সবচেয়ে সম্মানিত ব্যক্তি ছিল, সেই মহানগরীর উপরে এই দুর্বিপাক আনয়নের পরিকল্পনা কার? কে তিনি?</div>
<div class="v" id="v9"><span class="vn">9</span> সর্ব শক্তিমান প্রভু পরমেশ্বর এই পরিকল্পনা করেছেন। যে অহঙ্কারে মত্ত হয়ে তারা তাদের শ্রদ্ধেয় ও সম্মানিত ব্যক্তিদের অসম্মান করেছে, তাদের সেই অহঙ্কার চূর্ণ করার জন্যই তাঁর এই পরিকল্পনা।</div>
<div class="v" id="v10"><span class="vn">10</span> <span class="br-p"><br><br></span>স্পেনের উপনিবেশ নিবাসী, তোমরা ফিরে যাও, চাষ-আবাদ কর গিয়ে। তোমাদের উপরে আর কারও কর্তৃত্ব নাই।<sup class="fnm"><a name="fnm4" href="#fn4">4</a></sup></div>
<div class="v" id="v11"><span class="vn">11</span> প্রভু পরমেশ্বর সমুদ্রের উপরে হস্ত বিস্তার করেছেন এবং সমস্ত রাজ্যের ভিত্তি কাঁপিয়ে দিয়েছেন, সমূলে ধ্বংস করেছেন। ফিনিসিয় বাণিজ্য কেন্দ্রগুলিকে ধ্বংস করার আদেশ দিয়েছেন।</div>
<div class="v" id="v12"><span class="vn">12</span> হে সীদোন নগরী, তোমার সুখের দিন অস্তমিত, তোমার সন্তানেরা নিপীড়িত। তারা যদি সাইপ্রাসে পালিয়েও যায়, তাহলেও তারা নিরাপদে থাকবে না।</div>
<div class="v" id="v13"><span class="vn">13</span> <span class="br-p"><br><br></span>আসিরিয়া নয়, ব্যাবিলনই টায়ারকে বন্যজন্তুর আস্তানায় পরিণত করেছে। ব্যাবিলন বাসীরাই গড়ে তুলেছে অবরোধের প্রাকার, টায়ারের সমস্ত প্রতিরক্ষাদুর্গগুলিকে ধূলিসাৎ করেছে এবং সমগ্র নগরীকে পরিণত করেছে ধ্বংস স্তূপে।<sup class="fnm"><a name="fnm5" href="#fn5">5</a></sup></div>
<div class="v" id="v14"><span class="vn">14</span> <span class="br-p"><br><br></span>হে নাবিকেরা, সাগরের বুকে তোমরা যারা পাড়ি দিয়েছ, কাঁদো, হাহাকার করে কাঁদো! যে নগরী ছিল তোমাদের ভরসা ও আশ্রয়স্থল, সেই নগরী ধ্বংস স্তূপে পরিণত হয়েছে।</div>
<div class="v" id="v15"><span class="vn">15</span> <span class="br-p"><br><br></span>এমন এক সময় আসছে, যখন সত্তর বছরের জন্য টায়ারের নাম সবাই ভুলে যাবে, এতগুলি বছর একজন রাজার জীবন কালের সমান। ঐ বছরগুলি কেটে গেলে টায়ারের অবস্থা লোক গাথায় বর্ণিত সেই বারাঙ্গনার মত হবে:</div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>ওগো বারবধূ, তুমি চলে গেছ আজ বিস্মৃতির আড়ালে! <br><span class="br-ind"><br><span class="indent">&nbsp;</span></span>এবার বীণাখানি তব হাতে নাও তুলে। <br><span class="br-ind"><br><span class="indent">&nbsp;</span></span>শহরের পথে পথে বেড়াও ঘুরে গাও গান সুমধুর <br><span class="br-ind"><br><span class="indent">&nbsp;</span></span>বীণার মধুর ঝঙ্কারে জাগাতে স্মৃতি তব মানবের হৃদয় মাঝারে। <br></div>
<div class="v" id="v17"><span class="vn">17</span> <span class="br-p"><br><br></span>সত্তর বছর কেটে গেলে প্রভু পরমেশ্বর টায়ারকে আবার তার বাণিজ্যক্ষেত্রে ফিরে যেতে জেবেন এবং সে পৃথিবীর সমস্ত দেশের সঙ্গে পূর্বের মতই বাণিজ্যিক সম্পর্ক স্থাপন করবে।</div>
<div class="v" id="v18"><span class="vn">18</span> এইভাবে ব্যবসা-বাণিজ্যের দ্বারা তার অর্জিত অর্থ তার নিজের কাজে লাগাবে না, সেই অর্থ প্রভু পরমেশ্বরের কাজের জন্য নিবেদিত হবে। কোনভাবেই এই অর্থ সঞ্চিত রাখা যাবে না কিন্তু প্রভু পরমেশ্বরের ভক্তদের প্রয়োজনীয় খাদ্য-বস্ত্র কেনার কাজে ব্যয়িত হবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:330 26:1-28:19'><!--endraw 1-->যিহি 26:1-28:19<!--raw 1 bo --></a><!--endraw 1-->; <!--raw 1 bo --><a href='B:360 3:4-8'><!--endraw 1-->যোয়েল 3:4-8<!--raw 1 bo --></a><!--endraw 1-->; <!--raw 1 bo --><a href='B:370 1:9-10'><!--endraw 1-->আমোস 1:9-10<!--raw 1 bo --></a><!--endraw 1-->; <!--raw 1 bo --><a href='B:450 9:1-4'><!--endraw 1-->সখ 9:1-4<!--raw 1 bo --></a><!--endraw 1-->; <!--raw 1 bo --><a href='B:470 11:21-22'><!--endraw 1-->মথি 11:21-22<!--raw 1 bo --></a><!--endraw 1-->; <!--raw 1 bo --><a href='B:490 10:13-14'><!--endraw 1-->লুক 10:13-14<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> 4 পদ: হিব্রু অস্পষ্ট, সমুদ্রোপকুলবর্তী বন্দ-শহর সীদোন এককালে ব্যবসা-বাণিজ্যে অত্যন্ত সমৃদ্ধি লাভ করেছিল ও সমুদ্রের উপরে আধিপত্য বিস্তার করেছিল।</div>
<div class="fn"><sup class="fnt"><a name="fn3" href="#fnm3">3</a></sup> স্পেনঃ তার্শিশ</div>
<div class="fn"><sup class="fnt"><a name="fn4" href="#fnm4">4</a></sup> 10 পদ: হিব্র অস্পষ্ট</div>
<div class="fn"><sup class="fnt"><a name="fn5" href="#fnm5">5</a></sup> 13 পদ: হিব্রু অস্পষ্ট</div>
</div>
<!-- PARSED ABOVE; EDITING MAY BREAK PARSER -->
</body></html>