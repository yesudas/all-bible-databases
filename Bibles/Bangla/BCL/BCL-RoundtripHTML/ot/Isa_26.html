<html><head>
<meta http-equiv="Content-Type" content="text/html;charset=utf-8" />
<title>Isa 26 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 26);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_24.html">24</a> <a href="Isa_25.html">25</a> <b>26</b> <a href="Isa_27.html">27</a> <a href="Isa_28.html">28</a> ... <a href="Isa_66.html">66</a> </div><hr>
<h1>Isa 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরের প্রজাদের বিজয় লাভ</h2><span class="vn">1</span> <span class="br-p"><br><br></span>সেইদিন সমাগত যেদিন যিহুদীয়ার মানুষ গাইবে এই গানঃ <span class="br-p"><br><br></span><span class="br-ind"><br><span class="indent">&nbsp;</span></span>অতি সুদৃঢ় আমাদের নগরী! <br><span class="br-ind"><br><span class="indent">&nbsp;</span></span>সুরক্ষিত করেছেন স্বয়ং ঈশ্বর নগরীর প্রাকার সমূহ। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>খুলে দাও নগরীর সকল তোরণদ্বার, <br><span class="br-ind"><br><span class="indent">&nbsp;</span></span>প্রবেশ করতে দাও বিশ্বস্ত জাতিকে যে জাতির মানুষ ন্যায় পরায়ণ, <br><span class="br-ind"><br><span class="indent">&nbsp;</span></span>ধর্মে যাদের একান্ত নিষ্ঠা। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে প্রভু পরমেশ্বর, তোমার প্রতি যারা ভক্তিতে অবিচল একনিষ্ঠ, <br><span class="br-ind"><br><span class="indent">&nbsp;</span></span>যারা তোমারই উপরে স্থাপন করেছে আস্থা, <br><span class="br-ind"><br><span class="indent">&nbsp;</span></span>দান কর তাদের পূর্ণ শান্তি। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>পরমেশ্বরের উপরেই আস্থা রেখ চিরদিন, <br><span class="br-ind"><br><span class="indent">&nbsp;</span></span>রক্ষা করবেন তিনি সর্বদা। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তিনি অবনত করেছেন গর্বিতকে , <br><span class="br-ind"><br><span class="indent">&nbsp;</span></span>বিধ্বস্ত করেছেন তাদের বাসভূমি সুদৃঢ় নগরীকে <br><span class="br-ind"><br><span class="indent">&nbsp;</span></span>মিশিয়ে দিয়েছেন ধূলায় প্রাকার সমূহ। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>একদিন যারা ছিল নিপীড়িত, তারা হেঁটে যাক এর উপর দিয়ে, <br><span class="br-ind"><br><span class="indent">&nbsp;</span></span>চলে যাক পদদলিত করে। <span class="br-p"><br><br></span> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে জগদীশ্বর, সজ্জনকে চালাও তুমি ন্যায় ও সততার পথে <br><span class="br-ind"><br><span class="indent">&nbsp;</span></span>এ তোমারই দয়ার দান।<sup class="fnm"><a name="fnm1" href="#fn1">1</a></sup> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমারই ইচ্ছা পালন করি আমরা, তোমাতেই সকল প্রত্যাশা আমাদের, <br><span class="br-ind"><br><span class="indent">&nbsp;</span></span>তুমিই চিরআকাঙ্ক্ষিত প্রভু পরমেশ্বর। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সমস্ত হৃদয়-মন আমার তোমাকেই চায় প্রভু নিশীথকালে <br><span class="br-ind"><br><span class="indent">&nbsp;</span></span>অন্তরাত্মা আমার একান্ত আকুল হয়ে তোমারই পথ থাকে চেয়ে! যেদিন তুমি বিচার করবে এই পৃথিবীর, <br><span class="br-ind"><br><span class="indent">&nbsp;</span></span>বিচার করবে সমগ্র জগদ্বাসীর, সেদিন তারা জানবে, ন্যায়নিষ্ঠা কাকে বলে! <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>দুর্জনের প্রতি দয়া প্রদর্শন করলেও <br><span class="br-ind"><br><span class="indent">&nbsp;</span></span>কোনদিনই সে বুঝবে না ন্যায়ের মাহাত্ম্য। <br><span class="br-ind"><br><span class="indent">&nbsp;</span></span>এমন কি আজ এই ন্যায়নিষ্ঠতার দেশে লোকে এখনও অন্যায় করেই চলেছে, <br><span class="br-ind"><br><span class="indent">&nbsp;</span></span>তোমার মহত্ত্বের স্বীকৃতিদানে বিমুখ তারা। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমার শত্রুপক্ষ জানে না যে তুমি তাদের দণ্ড দান করবে হে প্রভু পরমেশ্বর, <br><span class="br-ind"><br><span class="indent">&nbsp;</span></span>তাদের তুমি লজ্জায় ফেল, জর্জরিত হোক তারা নিদারুণ যন্ত্রণায়। <br><span class="br-ind"><br><span class="indent">&nbsp;</span></span>তাদের জন্য তোমার নিরূপিত দণ্ড ভোগ করুক তারা। <br><span class="br-ind"><br><span class="indent">&nbsp;</span></span>তুমি দেখিয়ে দাও তাদের, তোমার প্রজাদের কত ভালবাস তুমি।<sup class="fnm"><a name="fnm2" href="#fn2">2</a></sup> <span class="br-p"><br><br></span> <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি দেবে আমাদের শ্রী ও সমৃদ্ধি, <br><span class="br-ind"><br><span class="indent">&nbsp;</span></span>আমাদের যা কিছু কর্ম সকলই হয়েছে সাধিত তোমার আপন হাতে<sup class="fnm"><a name="fnm3" href="#fn3">3</a></sup>। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে প্রভু পরমেশ্বর,আ মাদের আরাধ্য ঈশ্বর, <br><span class="br-ind"><br><span class="indent">&nbsp;</span></span>আমরা অন্যের অধীনে করেছি দিন যাপন, <br><span class="br-ind"><br><span class="indent">&nbsp;</span></span>তবু তুমিই আমাদের একমাত্র প্রভু পরমেশ্বর। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আজ তারা মৃত, আর কোনদিনই তারা উঠবে না বেঁচে, <br><span class="br-ind"><br><span class="indent">&nbsp;</span></span>তাদের আত্মারা আসবে না ফিরে আর, <br><span class="br-ind"><br><span class="indent">&nbsp;</span></span>কারণ তুমি দণ্ডদান করেছ, সংহার করেছ তাদের, <br><span class="br-ind"><br><span class="indent">&nbsp;</span></span>হারিয়ে গেছে তারা বিস্মৃতির আঁধারে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>হে প্রভু পরমেশ্বর, আমাদের জাতির শ্রীবৃদ্ধি করেছ তুমি, <br><span class="br-ind"><br><span class="indent">&nbsp;</span></span>চতুর্দিকে সীমানা তার করেছ বিস্তৃত, <br><span class="br-ind"><br><span class="indent">&nbsp;</span></span>গৌরবে মণ্ডিত হয়েছ তুমি। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তুমি তোমার প্রজা আমাদের শাস্তি দিয়েছ প্রভু, <br><span class="br-ind"><br><span class="indent">&nbsp;</span></span>নিদারুণ মনোবেদনায় প্রার্থনা করেছি আমরা তোমারই কাছে।<sup class="fnm"><a name="fnm4" href="#fn4">4</a></sup> <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>প্রসব যন্ত্রণায় নারী যেমন আর্তক্রন্দনে ভেঙ্গে পড়ে <br><span class="br-ind"><br><span class="indent">&nbsp;</span></span>তেমনি করে তুমিও আমাদের কাঁদিয়েছ হে প্রভু পরমেশ্বর। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>অসহ্য যন্ত্রণা আর তীব্র বিষাদে জর্জরিত হচ্ছি আমরা ভূমিষ্ঠ হয় না কোন জাতক এ যন্ত্রণায়। <br><span class="br-ind"><br><span class="indent">&nbsp;</span></span>আমাদের দেশের জন্য কোন যুদ্ধ জয়ই কিরি নি আমরা, <br><span class="br-ind"><br><span class="indent">&nbsp;</span></span>কোন কর্মই করি নি সম্পাদন।<sup class="fnm"><a name="fnm5" href="#fn5">5</a></sup> <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমাদের স্বজাতির মৃতজনেরা আবার বেঁচে উঠবে, <br><span class="br-ind"><br><span class="indent">&nbsp;</span></span>তাদের শবদেহে আবার হবে প্রাণের সঞ্চার।! <br><span class="br-ind"><br><span class="indent">&nbsp;</span></span>নিদ্রাগত যারা সমাধিগুহায়, জাগ্রত হবে তারা, <br><span class="br-ind"><br><span class="indent">&nbsp;</span></span>মুখরিত হবে আনন্দ সঙ্গীতে! উজ্জ্বল শিশিরকণা যেমন সঞ্জীবিত করে ধরণীকে, <br><span class="br-ind"><br><span class="indent">&nbsp;</span></span>সেইভাবে প্রভু পরমেশ্বর মৃতজনকে করবেন সঞ্জীবিত।<sup class="fnm"><a name="fnm6" href="#fn6">6</a></sup> <br></div>
<div class="v" id="v20"><h2>ন্যায় বিচার</h2><span class="vn">20</span> <span class="br-p"><br><br></span>হে আমার স্বজাতির মানুষ, তোমরা ঘরে ফিরে যাও, বন্ধ করে দাও ঘরের দুয়ার, লুকিয়ে থাক যতক্ষণ না ঈশ্বরের ক্রোধের হয় নিরসন।</div>
<div class="v" id="v21"><span class="vn">21</span> প্রভু পরমেশ্বর আসছেন তাঁর স্বর্গের আবাস থেকে, পৃথিবীর মানুষকে পাপের দণ্ড দিতে। পৃথিবীতে গোপনে সম্পাদিত হত্যাকাণ্ডের কথা হবে প্রকাশিত, ধরণী আর রাখবে না লুকিয়ে নিজের বুকের মাঝে সেই সব মৃতদেহ।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:290 26:7'><!--endraw 1-->26:7<!--raw 1 bo --></a><!--endraw 1--> পুরাতন অনুবাদ: ধার্মিকের পথ সরলতম....সরল করিতেছ।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:650 10:17'><!--endraw 1-->হিব্রু 10:17<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> সকলই …..তোমার আপন হাতে অথবা আমাদের কর্ম অনুযায়ী তুমি ফলদান করে থাক</div>
<div class="fn"><sup class="fnt"><a name="fn4" href="#fnm4">4</a></sup> 16 পদ: হিব্রু অস্পষ্ট</div>
<div class="fn"><sup class="fnt"><a name="fn5" href="#fnm5">5</a></sup> সম্ভাব্য পাঠ= কোন যুদ্ধ জয়ই করিনি আমরা, কোন কর্মই করিনি সম্পাদনঃ হিব্রু অস্পষ্ট।</div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:340 12:2'><!--endraw 1-->দানি 12:2<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>