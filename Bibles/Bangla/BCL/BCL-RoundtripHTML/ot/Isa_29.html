<html><head>
<meta http-equiv="Content-Type" content="text/html;charset=utf-8" />
<title>Isa 29 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 29);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_27.html">27</a> <a href="Isa_28.html">28</a> <b>29</b> <a href="Isa_30.html">30</a> <a href="Isa_31.html">31</a> ... <a href="Isa_66.html">66</a> </div><hr>
<h1>Isa 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেমের ভবিতব্য</h2><span class="vn">1</span> <span class="br-p"><br><br></span>ঈশ্বরের বেদী জেরুশালেমের সমূহ সর্বনাশ। সমূহ সর্বনাশ দাউদের শিবির নগরীর। ভোজপর্ব ও উৎসবাদি নিয়ে আরও একটি বা দুটি বৎসর কেটে যেতে দাও।</div>
<div class="v" id="v2"><span class="vn">2</span> তারপর “ঈশ্বরের বেদী’’ নামে পরিচিত সেই নগরীর উপরে ঈশ্বর নামিয়ে আনবেন বিপর্যয়। আর্ত ক্রন্দন ও হাহাকারে পূর্ণ হয়ে যাবে সেখানের আকাশ-বাতাস এবং সমগ্র নগরী হবে হোমবলির বেদীর মত।</div>
<div class="v" id="v3"><span class="vn">3</span> ঈশ্বর সেই নগরী আক্রমণ করবেন, অবরোধ করবেন।</div>
<div class="v" id="v4"><span class="vn">4</span> তখন জেরুশালেম হবে এক প্রেতাত্মার মত, মাটির তলা থেকে কথা বলার জন্য আপ্রাণ চেষ্টা করবে, ধূলা থেকে বার হয়ে আসবে তোমার অস্ফুট আওয়াজ।</div>
<div class="v" id="v5"><span class="vn">5</span> <span class="br-p"><br><br></span>জেরুশালেম, যে সমস্ত বিদেশী তোমাকে আক্রমণ করবে, তাদের উড়িয়ে দেওয়া হবে ধূলার মত, তাদের দুধর্ষ সৈন্যবাহিনী উড়ে যাবে তুষের মত।</div>
<div class="v" id="v6"><span class="vn">6</span> অকস্মাৎ, অপ্রত্যাশিতভাবে প্রচণ্ড বজ্রবিদ্যুৎ ও ঝঞ্ঝা এবং ভূমিকম্পের মধ্য দিয়ে সর্বাধিপতি প্রভু পরমেশ্বর তোমাদের উদ্ধার করবেন। তিনি পাঠাবেন ঘূর্ণিঝড় ও সর্বগ্রাসী লেলিহান অগ্নি।</div>
<div class="v" id="v7"><span class="vn">7</span> তখন ঈশ্বরের বেদী জেরুশালেম আক্রমণকারী জাতিবর্গের সমস্ত সৈন্যবাহিনী, তাদের সমস্ত অস্ত্রশস্ত্র, সাজ-সরঞ্জাম—রাতের স্বপ্নের মত মিলিয়ে যাবে।</div>
<div class="v" id="v8"><span class="vn">8</span> জেরুশালেম আক্রমণ করার জন্য যে সমস্ত জাতি একত্র হয়েছিল, তারা হবে সেই ক্ষুধার্ত মানুষের মত, যে স্বপ্নে দেখে সে খাচ্ছে কিন্তু ঘুম ভাঙ্গে ক্ষুধায় জর্জরিত হয়ে, অথবা তারা হবে সেই তৃষ্ণার্ত মানুষের মত, সে স্বপ্নে আকন্ঠ জলপান করে কিন্তু ঘুম ভাঙ্গে তার প্রচণ্ড তৃষ্ণায়।</div>
<div class="v" id="v9"><h2>সাবধানবাণী অবহেলা</h2><span class="vn">9</span> <span class="br-p"><br><br></span>তোমরা মোহাচ্ছন্ন হয়ে পথ চল! থাক অন্ধ হয়ে! সুরা পান না করেই মত্ত হয়ে ওঠ! বিন্দুমাত্র সুরা বিনাই পা তোমাদের টলতে থাকুক।</div>
<div class="v" id="v10"><span class="vn">10</span> প্রভু পরমেশ্বর তোমাদের তন্দ্রালু করেছেন গভীর নিদ্রায় ডুবে যাওয়ার জন্য। তোমাদের দ্রষ্টা নবীদের দৃষ্টিও ঈশ্বর আচ্ছন্ন করেছেন।<sup class="fnm"><a name="fnm1" href="#fn1">1</a></sup></div>
<div class="v" id="v11"><span class="vn">11</span> নবীদের সমস্ত দর্শনের অর্থ তোমাদের কাছে গোপন রাখা হবে। সীলমোহর করে বন্ধ করে রাখা পুস্তক যেমন অর্থহীন, তোমাদের কাছে এও হবে তেমনি। তোমাদের মধ্যে শিক্ষিত কোন ব্যক্তি যদি এই বইটি কারও কাছে নিয়ে গিয়ে তাকে পড়ে দিতে বলে, তাহলে সে বলবে যে বইটি সে পড়তে পারবে না, কারণ বইটি সীলমোহর করে বন্ধ করা আছে।</div>
<div class="v" id="v12"><span class="vn">12</span> আবার কোন নিরক্ষর ব্যক্তিকে যদি বইটি পড়ে দিতে বল, তাহলে সে বলবে, কি করে পড়তে হয়, সে জানে না।</div>
<div class="v" id="v13"><span class="vn">13</span> <span class="br-p"><br><br></span>প্রভু পরমেশ্বর বলেছেন, এই সব লোক আমার আরাধনা করে বলে দাবী করে কিন্তু তাদের কথা অর্থহীন, তাদের মন অন্য কোথাও বাঁধা আছে। তাদের ধর্ম হল মানুষের তৈরী প্রথা ও বিধি বিধান মাত্র, এ শুধু তারা মুখস্থ রাখে।<sup class="fnm"><a name="fnm2" href="#fn2">2</a></sup></div>
<div class="v" id="v14"><span class="vn">14</span> তাই, আমি অপ্রত্যাশিতভাবে একটির পর একটি আঘাত হেনে তাদের আতঙ্কগ্রস্ত করে তুলব। যারা জ্ঞানবান তারা মূর্খে পরিণত হবে, তাদের বুদ্ধি বিবেচনা ব্যর্থ হয়ে যাবে।<sup class="fnm"><a name="fnm3" href="#fn3">3</a></sup></div>
<div class="v" id="v15"><h2>আগামী দিনের আশা</h2><span class="vn">15</span> <span class="br-p"><br><br></span>যারা প্রভু পরমেশ্বরের কাছে তাদের পরিকল্পনা গোপন রাখতে চেষ্টা করে তাদের সমূহ সর্বনাশ! তারা সঙ্গোপনে নিজেদের পরিকল্পনা অনুযায়ী কাজ করে চলে এবং ভাবে, কেউ তাদের দেখতে পাবে না বা জানতে পারবে না তারা কি করছে।</div>
<div class="v" id="v16"><span class="vn">16</span> তাদের বুদ্ধি বিপর্যয় হয়েছে। তারা সবকিছু উল্টে দিতে চায়। মাটি, না কুম্ভকার—কোনটির গুরুত্ব বেশি? মানুষের হাতের তৈরী কোন বস্তু কি তাকে বলতে পারে, “তুমি আমাকে তৈরী কর নি’’ অথবা সে কি তাকে বলতে পারে, “তুমি জান না তুমি কি তৈরী করেছ?’’<sup class="fnm"><a name="fnm4" href="#fn4">4</a></sup></div>
<div class="v" id="v17"><span class="vn">17</span> <span class="br-p"><br><br></span>প্রবাদ আছে, এককালে যা ছিল লেবাননের ঘন অরণ্য, খুব শীঘ্রই সেই অরণ্য পরিণত হবে শস্যসমৃদ্ধ কৃষিক্ষেত্রে এবং শস্যক্ষেত্র পরিণত হবে ঘন অরণ্যে।</div>
<div class="v" id="v18"><span class="vn">18</span> <span class="br-p"><br><br></span>সেই দিন যখন আসবে, পুস্তক পাঠ হলে বধিরেরা শুনতে পারে এবং অন্ধকারে যাদের বাস, সেই অন্ধেরা দেখতে পাবে।</div>
<div class="v" id="v19"><span class="vn">19</span> দরিদ্র ও নত-নম্র মানুষ আবার লাভ করবে ইসরায়েলের আরাধ্য পবিত্র প্রভু পরমেশ্বরের দেওয়া অপার আনন্দ।</div>
<div class="v" id="v20"><span class="vn">20</span> যারা ঈশ্বরকে ঘৃণা করে এবং অপরের উপর উৎপীড়ন করে, এবার তাদের দিন শেষ। প্রতিটি পাপী ধ্বংস হয়ে যাবে।</div>
<div class="v" id="v21"><span class="vn">21</span> যারা অপরের উপর দোষারোপ করে, যারা অপরাধীকে দণ্ডের হাত থেকে বাঁচায়, যারা নির্দোষকে সুবিচার লাভে বঞ্চিত করে, ঈশ্বর তাদের সংহার করবেন।</div>
<div class="v" id="v22"><span class="vn">22</span> <span class="br-p"><br><br></span>তাই এখন প্রভু পরমেশ্বর, ইসরায়েলের আরাধ্য ঈশ্বর, যিনি অব্রাহামকে বিপদ থেকে উদ্ধার করেছিলেন, তিনি বলেন, হে আমার প্রজাবৃন্দ, তোমরা আর অপমানিত হবে না, লজ্জায় তোমাদের মুখ আর বিবর্ণ হবে না।</div>
<div class="v" id="v23"><span class="vn">23</span> আমি তোমাদের যে সন্তান-সন্ততি দান করব, তাদের যখন তোমরা দেখবে, তখনই স্বীকার করবে যে আমিই ইসরায়েলের পবিত্র ঈশ্বর। তখন তোমরা আমাকে সম্ভ্রম ও সম্মান করবে, সভয়ে থাকবে দণ্ডায়মান।</div>
<div class="v" id="v24"><span class="vn">24</span> মূর্খেরা বুঝতে শিখবে এবং যারা সবসময় অসন্তোষ প্রকাশ করে, তারা শিক্ষা গ্রহণ করতে আগ্রহী হবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:520 11:8'><!--endraw 1-->রোমীয় 11:8<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:470 15:8-9'><!--endraw 1-->মথি 15:8-9<!--raw 1 bo --></a><!--endraw 1-->; <!--raw 1 bo --><a href='B:480 7:6-7'><!--endraw 1-->মার্ক 7:6-7<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:530 1:19'><!--endraw 1-->১ করি 1:19<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:290 45:9'><!--endraw 1-->যিশা 45:9<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>