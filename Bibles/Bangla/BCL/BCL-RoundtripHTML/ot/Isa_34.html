<html><head>
<meta http-equiv="Content-Type" content="text/html;charset=utf-8" />
<title>Isa 34 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 34);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_32.html">32</a> <a href="Isa_33.html">33</a> <b>34</b> <a href="Isa_35.html">35</a> <a href="Isa_36.html">36</a> ... <a href="Isa_66.html">66</a> </div><hr>
<h1>Isa 34</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরের দণ্ড বিধান</h2><span class="vn">1</span> <span class="br-p"><br><br></span>হে জাতিবৃন্দ, শোন, একত্র হও সকলে! সমগ্র পৃথিবী তথা পৃথিবীর প্রতিটি অধিবাসী, এগিয়ে এস, শোন আমার কথা।</div>
<div class="v" id="v2"><span class="vn">2</span> প্রভু পরমেশ্বর সমস্ত জাতি ও তাদের সৈন্যবাহিনীর উপরে ক্রুদ্ধ হয়েছেন। তিনি তাদের দণ্ডাজ্ঞা দিয়েছেন, তারা ধ্বংস হয়ে যাবে।</div>
<div class="v" id="v3"><span class="vn">3</span> তাদের মৃতদেহ সৎকার করা হবে না। সেখানেই সেগুলি পচে দুর্গন্ধ ছড়াবে। পর্বতমালা তাদের রক্তে লাল হয়ে যাবে।</div>
<div class="v" id="v4"><span class="vn">4</span> সূর্য, চন্দ্র তারকারাজি ধূলায় পরিণত হবে। আকাশমণ্ডল চোখের নিমিষে মাদুরের মত গুটিয়ে অদৃশ্য হয়ে যাবে। দ্রাক্ষালতা বা ডুমুরের জীর্ণ পাতার মত ঝরে পড়বে আকাশের তারাগুলি।<sup class="fnm"><a name="fnm1" href="#fn1">1</a></sup></div>
<div class="v" id="v5"><span class="vn">5</span> <span class="br-p"><br><br></span>প্রভু পরমেশ্বর স্বর্গলোকে তাঁর তরবারি প্রস্তুত করে রেখেছেন। যাদের প্রতি তিনি দণ্ডাজ্ঞা ঘোষণা করেছেন, সেই ইদোমের উপরে নেমে আসবে তাঁর তরবারি।<sup class="fnm"><a name="fnm2" href="#fn2">2</a></sup></div>
<div class="v" id="v6"><span class="vn">6</span> মেষ ও ছাগ বলিদানের পর খড়্গ যেমন তাদের মেদ ও রক্তে স্নান করে ওঠে, তাঁর তরবারিও ঠিক তেমনি হবে। প্রভু পরমেশ্বর বসরা নগরে, এই যজ্ঞ সম্পাদন করবেন, ইদোমে চলবে বিরাট এক নিধনপর্ব।</div>
<div class="v" id="v7"><span class="vn">7</span> দেশের পশু ও মানবকুল নির্বিশেষে নিমিষে নিহত হবে, রক্তে লাল হয়ে যাবে মাটি, মেদে পূর্ণ হবে চারিদিক।</div>
<div class="v" id="v8"><span class="vn">8</span> সিয়োনকে উদ্ধার করার এবং শত্রুদের প্রতিশোধ নেবার এই-ই হল প্রভু পরমেশ্বরের নির্দিষ্ট সময়।</div>
<div class="v" id="v9"><span class="vn">9</span> <span class="br-p"><br><br></span>ইদোমের সমস্ত নদীর জলধারা আলকাতরায় পরিণত হবে, মাটি পরিণত হবে গন্ধকে। সারা দেশ হয়ে উঠবে জ্বলন্ত আলকাতরার মত।</div>
<div class="v" id="v10"><span class="vn">10</span> জ্বলতে থাকবে দিবারাত্রি অনির্বাণ হয়ে। অনন্তকাল ধরে উঠতে থাকবে রাশি রাশি ধোঁয়া। এদেশ যুগ-যুগান্ত ধরে পতিত জমি হয়ে পড়ে থাকবে। সেখানে কেউ পা দিতেও যাবে না।<sup class="fnm"><a name="fnm3" href="#fn3">3</a></sup></div>
<div class="v" id="v11"><span class="vn">11</span> এদেশ পেঁচা ও দাঁড়কাকের বাসভূমি হবে, সৃষ্টির পূর্বে এর যে অবস্থা ছিল, প্রভু পরমেশ্বর আবার তার সেই রকম অবস্থা করবেন, পরিণত করবেন ঊষর বন্ধ্যাভূমিতে।</div>
<div class="v" id="v12"><span class="vn">12</span> দেশের শাসন পরিচালনা করার জন্য সেখানে কোন রাজ্য থাকবে না, সমস্ত নেতৃবৃন্দ হবে বিগত।<sup class="fnm"><a name="fnm4" href="#fn4">4</a></sup></div>
<div class="v" id="v13"><span class="vn">13</span> রাজপ্রাসাদ ও প্রাচীরবেষ্টিত দুর্গ শহরগুলি কাঁটাগাছ, বিছুটি ও শিয়াল কাঁটায় ভরে যাবে। সেগুলি হবে পেঁচা ও শিয়ালের আস্তানা।</div>
<div class="v" id="v14"><span class="vn">14</span> সেখানে বন্য জন্তু ঘুরে বেড়াবে, চলবে দানবের অবাধ বিচরণ। নিশাচরী<sup class="fnm"><a name="fnm5" href="#fn5">5</a></sup> আসবে বিশ্রামের জন্য জায়গা খুঁজতে।</div>
<div class="v" id="v15"><span class="vn">15</span> পেঁচারা সেখানে নীড় বাঁধবে, ডিম পাড়বে, বাচ্চা তুলে তাদের লালন-পালন করবে। শকুনিরা আসবে সঙ্গিনীসহ একের পর এক।</div>
<div class="v" id="v16"><span class="vn">16</span> <span class="br-p"><br><br></span>তোমরা প্রভু পরমেশ্বরের পুস্তকে অনুসন্ধান কর, পাঠ করে দেখ জীবিত প্রাণীদের বিষয়ে কি লেখা আছে। এরা কেউ লুপ্ত হবে না, সঙ্গীর অভাব হবে না কারও। কারণ প্রভু পরমেশ্বরই তাদের এই অবস্থার নির্দেশ দান করেছেন, তিনি স্বয়ং তাদের একত্রে মিলাবেন।</div>
<div class="v" id="v17"><span class="vn">17</span> স্বয়ং প্রভু পরমেশ্বরই এই ভূমি তাদের মধ্যে বন্টন করে দেবেন এবং তারা প্রত্যেকে এর অংশ পাবে। এদেশে তারা যুগ-যুগান্ত ধরে বাস করবে, চিরকালের জন্য এদেশের উপরে থাকবে তাদের অধিকার।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:470 24:29'><!--endraw 1-->মথি 24:29<!--raw 1 bo --></a><!--endraw 1-->; <!--raw 1 bo --><a href='B:480 13:25'><!--endraw 1-->মার্ক 13:25<!--raw 1 bo --></a><!--endraw 1-->; <!--raw 1 bo --><a href='B:490 21:26'><!--endraw 1-->লুক 21:26<!--raw 1 bo --></a><!--endraw 1-->; <!--raw 1 bo --><a href='B:730 6:13-14'><!--endraw 1-->প্রকা 6:13-14<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:290 63:1-6'><!--endraw 1-->যিশা 63:1-6<!--raw 1 bo --></a><!--endraw 1-->; <!--raw 1 bo --><a href='B:300 49:7-22'><!--endraw 1-->যির 49:7-22<!--raw 1 bo --></a><!--endraw 1-->; <!--raw 1 bo --><a href='B:330 25:12-14'><!--endraw 1-->যিহি 25:12-14<!--raw 1 bo --></a><!--endraw 1-->; <!--raw 1 bo --><a href='B:330 35:1-15'><!--endraw 1-->35:1-15<!--raw 1 bo --></a><!--endraw 1-->; <!--raw 1 bo --><a href='B:370 1:11-12'><!--endraw 1-->আমোস 1:11-12<!--raw 1 bo --></a><!--endraw 1-->; <!--raw 1 bo --><a href='B:380 1:1-14'><!--endraw 1-->ওব 1-14<!--raw 1 bo --></a><!--endraw 1-->; <!--raw 1 bo --><a href='B:460 1:2-5'><!--endraw 1-->মালা 1:2-5<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:730 14:11'><!--endraw 1-->প্রকা 14:11<!--raw 1 bo --></a><!--endraw 1-->; <!--raw 1 bo --><a href='B:730 19:3'><!--endraw 1-->19:3<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> হিব্রু: অর্থ অস্পষ্ট</div>
<div class="fn"><sup class="fnt"><a name="fn5" href="#fnm5">5</a></sup> নিশাচরী: তৎকালীন প্রচলিত বিশ্বাস: (স্ত্রী) শয়তান নির্জন স্থানে বাস করে।</div>
</div>
<!-- PARSED ABOVE; EDITING MAY BREAK PARSER -->
</body></html>