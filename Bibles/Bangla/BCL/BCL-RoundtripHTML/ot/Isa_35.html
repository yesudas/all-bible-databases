<html><head>
<meta http-equiv="Content-Type" content="text/html;charset=utf-8" />
<title>Isa 35 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 35);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_33.html">33</a> <a href="Isa_34.html">34</a> <b>35</b> <a href="Isa_36.html">36</a> <a href="Isa_37.html">37</a> ... <a href="Isa_66.html">66</a> </div><hr>
<h1>Isa 35</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সিয়োনের আনন্দময় ভবিষ্যৎ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>উল্লসিত হবে মরুভূমি <br><span class="br-ind"><br><span class="indent">&nbsp;</span></span>ঊষর প্রান্তরে বিকশিত হবে পুষ্পরাশি <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>রুক্ষ মরু অসীম আনন্দে উচ্চকন্ঠে গাইবে গান, <br><span class="br-ind"><br><span class="indent">&nbsp;</span></span>লেবাননের মত হয়ে উঠবে সে সুন্দর, অপরূপ, <br><span class="br-ind"><br><span class="indent">&nbsp;</span></span>উর্বরা, সুফলা হবে কার্মেল ও শারোণের মত। <br><span class="br-ind"><br><span class="indent">&nbsp;</span></span>দেখবে সকলে প্রভু পরমেশ্বরের ঐশ্বর্য-মহিমা <br><span class="br-ind"><br><span class="indent">&nbsp;</span></span>দেখবে তাঁর অসীম প্রতাপ। <span class="br-p"><br><br></span> <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ক্লান্ত বাহুতে দাও শক্তি <br><span class="br-ind"><br><span class="indent">&nbsp;</span></span>দুর্বল কম্পিত পদে দাও সবল দৃঢ়তা<sup class="fnm"><a name="fnm1" href="#fn1">1</a></sup> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হতাশায় ভেঙ্গে পড়া মানুষকে ডেকে বল, <br><span class="br-ind"><br><span class="indent">&nbsp;</span></span>সাহস কর, পেয়ো না ভয়! <br><span class="br-ind"><br><span class="indent">&nbsp;</span></span>ঈশ্বর আসছেন উদ্ধার করতে তোমায়, <br><span class="br-ind"><br><span class="indent">&nbsp;</span></span>আসছেন দণ্ড দিতে শত্রুকে তোমার। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>অন্ধ দেখবে নয়নভরে বধির শুনবে কানে <br><span class="br-ind"><br><span class="indent">&nbsp;</span></span>খঞ্জ লাফাবে নৃত্যের তালে।<sup class="fnm"><a name="fnm2" href="#fn2">2</a></sup> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মরুভূমি বুকে প্রবাহিত হবে স্রোতধারা <br><span class="br-ind"><br><span class="indent">&nbsp;</span></span>প্রবাহিত হবে তপ্তমরুতে সুশীতল জল ধারা, <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সরোবর হবে ধূ ধূ বালুরাশি মাঝে, <br><span class="br-ind"><br><span class="indent">&nbsp;</span></span>তৃষিত ভূমিতে উঠবে জেগে জলের প্রস্রবণ। <br><span class="br-ind"><br><span class="indent">&nbsp;</span></span>জলাভূমি হবে, শৃগালের বাসভূমি <br><span class="br-ind"><br><span class="indent">&nbsp;</span></span>পরিণত হবে নলখাগড়ার বনে। <span class="br-p"><br><br></span> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>এক রাজপথ সেখানে উঠবে গড়ে, <br><span class="br-ind"><br><span class="indent">&nbsp;</span></span>নাম হবে তার ‘পবিত্রতার পথ।’ <br><span class="br-ind"><br><span class="indent">&nbsp;</span></span>কোন পাপী সে পথে চলবে না <br><span class="br-ind"><br><span class="indent">&nbsp;</span></span>সে পথের পথিককে কোন মূঢ় করবে না পথভ্রান্ত।<sup class="fnm"><a name="fnm3" href="#fn3">3</a></sup> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কোন সিংহ সেখানে থাকবে না, <br><span class="br-ind"><br><span class="indent">&nbsp;</span></span>কোন হিংস্র জন্তুর পড়বে না পদচিহ্ন। <br><span class="br-ind"><br><span class="indent">&nbsp;</span></span>উদ্ধার করেছেন যাদের প্রভু পরমেশ্বর <br><span class="br-ind"><br><span class="indent">&nbsp;</span></span>এই পথ দিয়ে ঘরে ফিরে যাবে তারা। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সিয়োনে পৌঁছাবে তারা পরম উল্লাসে <br><span class="br-ind"><br><span class="indent">&nbsp;</span></span>সুললিত সঙ্গীতে আর হর্ষধ্বনিতে হবে মুখরিত। <br><span class="br-ind"><br><span class="indent">&nbsp;</span></span>এ আনন্দ তাদের হবে চিরায়ত দুঃখ, <br><span class="br-ind"><br><span class="indent">&nbsp;</span></span>শোক, ব্যথা ঘুচে যাবে চিরতরে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:650 12:12'><!--endraw 1-->হিব্রু 12:12<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:470 11:5'><!--endraw 1-->মথি 11:5<!--raw 1 bo --></a><!--endraw 1-->; <!--raw 1 bo --><a href='B:490 7:22'><!--endraw 1-->লুক 7:22<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> সম্ভাব্য পাঠ: কোন মূর্খ...পথভ্রান্ত। হিব্রু অস্পষ্ট</div>
</div>
<!-- PARSED ABOVE; EDITING MAY BREAK PARSER -->
</body></html>