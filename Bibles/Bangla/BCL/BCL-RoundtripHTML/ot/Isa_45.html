<html><head>
<meta http-equiv="Content-Type" content="text/html;charset=utf-8" />
<title>Isa 45 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 45);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_43.html">43</a> <a href="Isa_44.html">44</a> <b>45</b> <a href="Isa_46.html">46</a> <a href="Isa_47.html">47</a> ... <a href="Isa_66.html">66</a> </div><hr>
<h1>Isa 45</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সাইরাস মনোনীত</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>প্রভু পরমেশ্বর মনোনীত করেছেন সাইরাসকে, রাজা হওয়ার জন্য! <br><span class="br-ind"><br><span class="indent">&nbsp;</span></span>জাতিবৃন্দকে জয় করার জন্য নিয়োগ করেছেন তাকে, <br><span class="br-ind"><br><span class="indent">&nbsp;</span></span>প্রেরণ করেছেন তাকে রাজন্যবর্গের ক্ষমতা কেড়ে নিতে, <br><span class="br-ind"><br><span class="indent">&nbsp;</span></span>স্বয়ং প্রভু পরমেশ্বর খুলে দেবেন শহর-নগরের রুদ্ধ দুয়ার। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সাইরাসকে প্রভু পরমেশ্বর বলেছেন, <br><span class="br-ind"><br><span class="indent">&nbsp;</span></span>আমি স্বয়ং তৈরী করব তোমার পথ, সমান করে দেব গিরি-পর্বত, <br><span class="br-ind"><br><span class="indent">&nbsp;</span></span>ভেঙ্গে দেব আমি ব্রোঞ্জের কপাট, <br><span class="br-ind"><br><span class="indent">&nbsp;</span></span>বিচূর্ণ করব লৌহ গরাদ। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি দান করব তোমাকে অতুল ধনরাশি অন্ধকারের গোপন কন্দর থেকে। <br><span class="br-ind"><br><span class="indent">&nbsp;</span></span>তখনই তুমি জানবে, আমিই প্রভু পরমেশ্বর, <br><span class="br-ind"><br><span class="indent">&nbsp;</span></span>ইসরায়েলের আরাধ্য ঈশ্বর আমিই ডেকেছি তোমায়, নাম ধরে তোমার। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি অভিষেক করেছি তোমায়, <br><span class="br-ind"><br><span class="indent">&nbsp;</span></span>নিয়োগ করেছি আমার সেবক ইসরায়েলকে সাহায্য করার জন্য, <br><span class="br-ind"><br><span class="indent">&nbsp;</span></span>যারা আমার মনোনীত। <br><span class="br-ind"><br><span class="indent">&nbsp;</span></span>আমি দিয়েছি তোমাকে মহোত্তম সম্মান যদিও তুমি জান না আমার পরিচয়। <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমিই প্রভু পরমেশ্বর, এক এবং অদ্বিতীয়। <br><span class="br-ind"><br><span class="indent">&nbsp;</span></span>তোমার প্রয়োজনীয় শক্তি আমি দেব তোমায়, <br><span class="br-ind"><br><span class="indent">&nbsp;</span></span>যদিও তুমি জান না আমার পরিচয়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এ কাজ আমি করব সাধন, <br><span class="br-ind"><br><span class="indent">&nbsp;</span></span>যেন উদয়াচলের দেশ থেকে অস্তাচলের প্রান্ত পর্যন্ত <br><span class="br-ind"><br><span class="indent">&nbsp;</span></span>সকলেই জানতে পারে যে আমিই প্রভু পরমেশ্বর, <br><span class="br-ind"><br><span class="indent">&nbsp;</span></span>এক এবং অদ্বিতীয়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আলো আঁধারের স্রষ্টা আমিই মঙ্গল ও অমঙ্গল, <br><span class="br-ind"><br><span class="indent">&nbsp;</span></span>শুভ ও অশুভ আমারই রচনা আমি প্রভু পরমেশ্বর সকলই আমার কীর্তি। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আকাশ থেকে বর্ষণ করব আমি বিজয় তোমায় বৃষ্টিধারার মত, <br><span class="br-ind"><br><span class="indent">&nbsp;</span></span>গ্রহণ করবে অঞ্জলিভরে এ ধরণীতল, <br><span class="br-ind"><br><span class="indent">&nbsp;</span></span>মুকুলিত হবে ন্যায় ও মুক্তির অপার আনন্দে। <br><span class="br-ind"><br><span class="indent">&nbsp;</span></span>আমিই প্রভু পরমেশ্বর এ সকলই আমার সৃজন। <br></div>
<div class="v" id="v9"><h2>সৃষ্টি এবং ইতিহাসের বিধাতা</h2><span class="vn">9</span> <span class="br-ind"><br><span class="indent">&nbsp;</span></span>মাটির পাত্র পারে কি বিবাদ করতে নির্মাতার সাথে, সে তো মৃত্তিকা মাত্র! <br><span class="br-ind"><br><span class="indent">&nbsp;</span></span>পারে কি সে জিজ্ঞাসা করতে নির্মাতাকে তার, <br><span class="br-ind"><br><span class="indent">&nbsp;</span></span>এ কি গড়েছ তুমি? পারে কি করতে এই অভিযোগ, <br><span class="br-ind"><br><span class="indent">&nbsp;</span></span>নেই কোন কুশলতা তোমার?<sup class="fnm"><a name="fnm1" href="#fn1">1</a></sup> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>স্পর্দ্ধা কি আছে কারও পিতামাতাকে এ কথা বলার, <br><span class="br-ind"><br><span class="indent">&nbsp;</span></span>কেন তুমি এভাবে গড়েছ আমায়? <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ইসরায়েলের আরাধ্য পবিত্রতম ঈশ্বর, <br><span class="br-ind"><br><span class="indent">&nbsp;</span></span>যিনি ভাবী দিনের রূপকার, বলেন সেই প্রভু পরমেশ্বর, <br><span class="br-ind"><br><span class="indent">&nbsp;</span></span>আমার সন্তানদের সম্পর্কে প্রশ্ন করার নেই তোমার কোন অধিকার, <br><span class="br-ind"><br><span class="indent">&nbsp;</span></span>অথবা আমার করণীয় কি, সে বিষয়ে বুদ্ধি দেবার নেই তোমার কোন অধিকার। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমিই গড়েছি এই বিশ্বসংসার, সৃষ্টি করেছি মানুষ পৃথিবীর বুকে, আমারই ক্ষমতাবলে বিস্তার করেছি আমি আকাশমণ্ডল, <br><span class="br-ind"><br><span class="indent">&nbsp;</span></span>সূর্য, চন্দ্র, নক্ষত্ররাজি আমারই নিয়ন্ত্রণে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমিই সাইরাসকে প্রেরণা দিয়ে করে তুলেছি কর্মচঞ্চল আমারই উদ্দেশ্য সাধনে, <br><span class="br-ind"><br><span class="indent">&nbsp;</span></span>সবাইকে আনবে সে সঠিক পথে, আমি সমতল করে দেব তার চলার পথ। <br><span class="br-ind"><br><span class="indent">&nbsp;</span></span>পুনর্নির্মাণ করবে সে আমার নগরী জেরুশালেম। করবে মুক্তিদান আমার প্রজাদের, <br><span class="br-ind"><br><span class="indent">&nbsp;</span></span>এর জন্য কেউ তাকে দেয় নি উৎকোচ অথবা দেয় নি তাকে কোন মূল্য, সর্বাধিপতি প্রভু পরমেশ্বর বলেন একথা। <br></div>
<div class="v" id="v14"><span class="vn">14</span> <span class="br-p"><br><br></span>প্রভু পরমেশ্বর ইসরায়েলকে বলেছেন, <span class="br-p"><br><br></span><span class="br-ind"><br><span class="indent">&nbsp;</span></span>মিশর ও সুদানের ঐশ্বর্যসম্ভার হবে তোমার, <br><span class="br-ind"><br><span class="indent">&nbsp;</span></span>শেবা দেশের দীর্ঘকায় মানুষ হবে তোমার ক্রীতদাস অনুসরণ করবে তোমার শৃঙ্খলে আবদ্ধ হয়ে। <br><span class="br-ind"><br><span class="indent">&nbsp;</span></span>তোমার কাছে প্রণত হয়ে স্বীকার করবে তারা, ঈশ্বর সঙ্গে আছেন তোমার একমাত্র তিনিই ঈশ্বর। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ইসরায়েলের আরাধ্য ঈশ্বর, যিনি রক্ষা করেন তাঁর প্রজাদের তিনি <br><span class="br-ind"><br><span class="indent">&nbsp;</span></span>নিজেকে গোপন রাখেন, করেন না আত্মপ্রচার! <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>নির্মাণ তরে যারা অসার প্রতিমা লজ্জিত হবে তারা, <br><span class="br-ind"><br><span class="indent">&nbsp;</span></span>জর্জরিত হবে অপমানে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কিন্তু প্রভু পরমেশ্বর রক্ষা করেছেন ইসরায়েলকে, <br><span class="br-ind"><br><span class="indent">&nbsp;</span></span>তাঁর বিজয় অনন্তকাল স্থায়ী, <br><span class="br-ind"><br><span class="indent">&nbsp;</span></span>কখনও লজ্জিত হবে না তাঁর প্রজাবৃন্দ। <span class="br-p"><br><br></span> <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>প্রভু পরমেশ্বর সৃষ্টি করেছেন আকাশমণ্ডল স্বয়ং তিনিই ঈশ্বর তিনিই পৃথিবীর রূপকার, <br><span class="br-ind"><br><span class="indent">&nbsp;</span></span>দিয়েছেন স্থায়ী সুদৃঢ় প্রতিষ্ঠা এই পৃথিবীকে। <br><span class="br-ind"><br><span class="indent">&nbsp;</span></span>বিশৃঙ্খলা, শ্রীহীন, নিরর্থক নয় তাঁর এ সৃজন, <br><span class="br-ind"><br><span class="indent">&nbsp;</span></span>মানবের বসতির জন্যই রচিত এই মনোরম স্থান। <br><span class="br-ind"><br><span class="indent">&nbsp;</span></span>ইনি সেই ঈশ্বর যিনি বলেন, <br><span class="br-ind"><br><span class="indent">&nbsp;</span></span>আমি প্রভু পরমেশ্বর, এক এবং অদ্বিতীয়। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কোন কথা আমি বলি নি কাউকে গোপনে অন্ধকারে রাখি নি সংগোপনে উদ্দেশ্য আমার। <br><span class="br-ind"><br><span class="indent">&nbsp;</span></span>ইসরায়েলকে আমি বলি নি কখনও ‘অনুসন্ধান কর আমায় শ্রীহীন বিশৃঙ্খলার মাঝে। <br><span class="br-ind"><br><span class="indent">&nbsp;</span></span>আমি প্রভু পরমেশ্বর, আমি সত্য কথা বলি যা কিছু সর্বাংশে ন্যায্যা তথা সঠিক ও সঙ্গত সবাইকে জানাই সে কথা। <br></div>
<div class="v" id="v20"><h2>পৃথিবীর অধীশ্বর ও ব্যাবিলনের অসার প্রতিমা</h2><span class="vn">20</span> <span class="br-ind"><br><span class="indent">&nbsp;</span></span>প্রভু পরমেশ্বর বলেন, সাম্রাজ্যের পতন কালে জাতিবৃন্দের মধ্য থেকে রক্ষা পেয়েছ যারা, <br><span class="br-ind"><br><span class="indent">&nbsp;</span></span>একত্র হও তোমরা সকলে, বিচারের জন্য প্রস্তুত কর নিজেদের। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>এস, উপস্থিত কর বিচার্য বিষয়, <br><span class="br-ind"><br><span class="indent">&nbsp;</span></span>প্রতিবাদীরা পরস্পর করুক আলোচনা, <br><span class="br-ind"><br><span class="indent">&nbsp;</span></span>দীর্ঘকাল আগে কে করেছিল ভবিষ্যদ্বাণী আগামী দিনের কথা? <br><span class="br-ind"><br><span class="indent">&nbsp;</span></span>সে কি আমি নই? আমিই সেই প্রভু পরমেশ্বর <br><span class="br-ind"><br><span class="indent">&nbsp;</span></span>যিনি করেন উদ্ধার তাঁর প্রজাদের! <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হে সমগ্র পৃথিবীর মানব, <br><span class="br-ind"><br><span class="indent">&nbsp;</span></span>ফিরে এস আমার কাছে, <br><span class="br-ind"><br><span class="indent">&nbsp;</span></span>লাভ কর পরিত্রাণ আমিই একমাত্র ঈশ্বর <br><span class="br-ind"><br><span class="indent">&nbsp;</span></span>এক এবং অদ্বিতীয়। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>আমার শপথ মিথ্যা হবার নয়, <br><span class="br-ind"><br><span class="indent">&nbsp;</span></span>পরিবর্তনীয় নয় আমার মুখ নিঃসৃত অঙ্গীকার প্রতিটি মানব হবে নতজানু সম্মুখে আমার, <br><span class="br-ind"><br><span class="indent">&nbsp;</span></span>আমার প্রতি আনুগত্যের শপথ নেবে তারা।<sup class="fnm"><a name="fnm2" href="#fn2">2</a></sup> <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>বলবে, একমাত্র প্রভু পরমেশ্বরের কাছেই আছে শক্তি ও বিজয়, <br><span class="br-ind"><br><span class="indent">&nbsp;</span></span>কিন্তু ভক্তি করে না যারা তাঁকে তারা হবে উপহাসের পাত্র। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আমি প্রভু পরমেশ্বর, উদ্ধার করব আমি যাকোবের সমগ্র কুলকে, <br><span class="br-ind"><br><span class="indent">&nbsp;</span></span>তারা গাইবে আমার বন্দনা গান।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:520 9:20'><!--endraw 1-->রোমীয় 9:20<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:520 14:11'><!--endraw 1-->রোমীয় 14:11<!--raw 1 bo --></a><!--endraw 1-->; <!--raw 1 bo --><a href='B:570 2:10-11'><!--endraw 1-->ফিলি 2:10-11<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>