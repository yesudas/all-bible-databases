<html><head>
<meta http-equiv="Content-Type" content="text/html;charset=utf-8" />
<title>Isa 46 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 46);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_44.html">44</a> <a href="Isa_45.html">45</a> <b>46</b> <a href="Isa_47.html">47</a> <a href="Isa_48.html">48</a> ... <a href="Isa_66.html">66</a> </div><hr>
<h1>Isa 46</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ব্যাবিলনের দেবকুল</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ব্যাবিলনের দেবকুলের অন্তিমক্ষণ সমুপস্থিত! <br><span class="br-ind"><br><span class="indent">&nbsp;</span></span>একদা পূজিত হত বেল আর নবোদেব <br><span class="br-ind"><br><span class="indent">&nbsp;</span></span>আজ তাদের বোঝাই করা হয়েছে গর্দভ পৃষ্ঠে, <br><span class="br-ind"><br><span class="indent">&nbsp;</span></span>তাদের ভারে ভারাক্রান্ত অসহায় ক্লান্ত পশুরা। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>এইসব অসার প্রতিমা নিজেদের পারে না বাঁচাতে, <br><span class="br-ind"><br><span class="indent">&nbsp;</span></span>নিয়ে যাওয়া হচ্ছে তাদের বন্দী করে, <br><span class="br-ind"><br><span class="indent">&nbsp;</span></span>এখানেই ব্যাবিলনের দেবকুলের চিরসমাপ্তি। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে যাকোবকুল, শোন আমার কথা, <br><span class="br-ind"><br><span class="indent">&nbsp;</span></span>আমার প্রজাবৃন্দের মধ্যে অবশিষ্ট রয়েছ যারা শোন সকলে, <br><span class="br-ind"><br><span class="indent">&nbsp;</span></span>আমি সযত্নে তোমাদের করেছি পালন তোমাদের জন্মলগ্ন থেকে <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমিই তোমাদের ঈশ্বর, <br><span class="br-ind"><br><span class="indent">&nbsp;</span></span>সযত্নে পালন করব তোমাদের শুভ্র পক্ক কেশ শোভিত বৃদ্ধ বয়স পর্যন্ত। আমি তোমাদের করেছি সৃজন, <br><span class="br-ind"><br><span class="indent">&nbsp;</span></span>পালন করব আমি সাহায্য করব <br><span class="br-ind"><br><span class="indent">&nbsp;</span></span>তোমাদের পরিত্রাণ করব আমি। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কে আমার সমতুল? বলেন প্রভু পরমেশ্বর, <br><span class="br-ind"><br><span class="indent">&nbsp;</span></span>কেউ কি আছে আমার মত? <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>লোকে টাকার থলি খুলে স্বর্ণমুদ্রা ঢালে, <br><span class="br-ind"><br><span class="indent">&nbsp;</span></span>ওজন করে রৌপ্য তুলাদণ্ডে। <br><span class="br-ind"><br><span class="indent">&nbsp;</span></span>নিয়োগ করে এক স্বর্ণকারকে দেবপ্রতিমা গড়ার কাজে <br><span class="br-ind"><br><span class="indent">&nbsp;</span></span>তারপর তারা নতজানু হয়ে আরাধনা করে সেই দেবপ্রতিমার! <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কাঁধে তুলে তাকে বয়ে নিয়ে যায় তারা, প্রতিষ্ঠা করে একটি স্থানে, <br><span class="br-ind"><br><span class="indent">&nbsp;</span></span>সেখানেই সেটি দাঁড়িয়ে থাকে নিশ্চল হয়ে, <br><span class="br-ind"><br><span class="indent">&nbsp;</span></span>সেখান থেকে নড়ার ক্ষমতা এই তার। <br><span class="br-ind"><br><span class="indent">&nbsp;</span></span>কেউ যদি তার কাছে জানায় বিনতি পারে না সে উত্তর দিতে, <br><span class="br-ind"><br><span class="indent">&nbsp;</span></span>পারে না রক্ষা করতে তাকে দুর্দৈব থেকে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>মনে কর এ কথা, <br><span class="br-ind"><br><span class="indent">&nbsp;</span></span>হে পাপাচারীগণ স্মরণ কর তোমাদের কার্যকলাপ। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মনে করে দেখ, কি ঘটেছিল বহুকাল আগে। <br><span class="br-ind"><br><span class="indent">&nbsp;</span></span>একমাত্র আমিই ঈশ্বর, স্বীকার কর এ কথা, <br><span class="br-ind"><br><span class="indent">&nbsp;</span></span>আর কেউ নেই আমার সমতুল। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>শুরুতেই আমি সব কিছু ভবিষ্যদ্বাণী করে বলে দিয়েছিলাম, আগেই বলেছিলাম আমি আগামী দিনের ঘটনার কথা। <br><span class="br-ind"><br><span class="indent">&nbsp;</span></span>বলেছিলাম, আমার পরিকল্পনা ব্যর্থ হবে না কখনও, <br><span class="br-ind"><br><span class="indent">&nbsp;</span></span>আমি মনস্থ করেছি যা কিছু সকলই সাধিত হবে অনিবার্যরূপে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমি পূর্বদেশ থেকে আহ্বান করছি এক ব্যক্তিকে<sup class="fnm"><a name="fnm1" href="#fn1">1</a></sup> <br><span class="br-ind"><br><span class="indent">&nbsp;</span></span>সে বাজপাখির মত আকস্মিক আঘাত হানবে, <br><span class="br-ind"><br><span class="indent">&nbsp;</span></span>সার্থক করে তুলবে আমার পরিকল্পনা। <br><span class="br-ind"><br><span class="indent">&nbsp;</span></span>আমার মুখনিঃসৃত বাক্যের অন্যথা হবে না। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে উদ্ধত জেদী প্রজাবৃন্দ, তোমরা যারা ভেবেছ, সুদূর পরাহত সেই বিজয় দিনের আশা, <br><span class="br-ind"><br><span class="indent">&nbsp;</span></span>শোন আমার কথা, আমি ত্বরাম্বিত করেছি সেই বিজয় দিনের আশা, শোন আমার কথা, <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমি ত্বরাম্বিত করেছি সেই বিজয়দিনের আগমন–—বিলম্ব নেই আর, <br><span class="br-ind"><br><span class="indent">&nbsp;</span></span>আসন্ন আমার জয়। <br><span class="br-ind"><br><span class="indent">&nbsp;</span></span>আমি উদ্ধার করব জেরুশালেমকে <br><span class="br-ind"><br><span class="indent">&nbsp;</span></span>ভূষিত করব ইসরায়েলকে গৌরবের মহামহিমায়।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> পূর্বদেশ....ব্যক্তিকে= <!--raw 1 bo --><a href='B:290 41:2'><!--endraw 1-->41:2<!--raw 1 bo --></a><!--endraw 1--> পদ দ্রষ্টব্য</div>
</div>
<!-- PARSED ABOVE; EDITING MAY BREAK PARSER -->
</body></html>