<html><head>
<meta http-equiv="Content-Type" content="text/html;charset=utf-8" />
<title>Isa 49 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 49);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_47.html">47</a> <a href="Isa_48.html">48</a> <b>49</b> <a href="Isa_50.html">50</a> <a href="Isa_51.html">51</a> ... <a href="Isa_66.html">66</a> </div><hr>
<h1>Isa 49</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরায়েল জাতিবৃন্দের কাছে আলোক স্বরূপ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>শোন আমার কথা হে সুদূরের জাতিবৃন্দ, <br><span class="br-ind"><br><span class="indent">&nbsp;</span></span>শোন তোমরা বসতি যাদের বহুদূরে! <br><span class="br-ind"><br><span class="indent">&nbsp;</span></span>প্রভু পরমেশ্বর আমার জন্মের পূর্বেই মনোনীত করেছেন আমাকে, <br><span class="br-ind"><br><span class="indent">&nbsp;</span></span>করেছেন নিয়োগ আমায় তাঁর দাসের পদে।<sup class="fnm"><a name="fnm1" href="#fn1">1</a></sup> <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমার মুখের কথাকে তিনি করেছেন তীক্ষ্ণধার তরবারির মত, <br><span class="br-ind"><br><span class="indent">&nbsp;</span></span>সুরক্ষা করেছেন আমায় আপন হাতের অন্তরালে।<sup class="fnm"><a name="fnm2" href="#fn2">2</a></sup> <br><span class="br-ind"><br><span class="indent">&nbsp;</span></span>তিনি করেছেন আমায় শাণিত বাণস্বরূপ, <br><span class="br-ind"><br><span class="indent">&nbsp;</span></span>রেখেছেন প্রস্তুত আপন তূণে।<sup class="fnm"><a name="fnm3" href="#fn3">3</a></sup> <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তিনি বলেছেন আমায়, হে ইসরায়েল, তুমি আমার দাস, <br><span class="br-ind"><br><span class="indent">&nbsp;</span></span>তোমারই কারণে মানুষ দেবে আমায় গৌরব ও মহিমা। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি বললাম, পরিশ্রম করেছি আমি কিন্তু সকলই হয়েছে ব্যর্থ! <br><span class="br-ind"><br><span class="indent">&nbsp;</span></span>সমস্ত শক্তি আমার নিয়োগ করেছি আমি কিন্তু বৃথা গেছে সব। <br><span class="br-ind"><br><span class="indent">&nbsp;</span></span>তবু প্রভু পরমেশ্বরে আমার আস্থা অবিচল আমি পাব তাঁর সুবিচার <br><span class="br-ind"><br><span class="indent">&nbsp;</span></span>তিনি দেবেন আমায় আমার শ্রমের পুরস্কার। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>প্রভু পরমেশ্বর তাঁর দাসরূপে নিয়োগ করার জন্যই সৃজন করেছেন আমায় মাতৃগর্ভে, <br><span class="br-ind"><br><span class="indent">&nbsp;</span></span>জন্মের পূর্বেই আমি হয়েছি নিয়োজিত তাঁর প্রজা ইসরায়েলকে ফিরিয়ে আনার কাজে সমবেত করতে তাদের প্রভুর কাছে, <br><span class="br-ind"><br><span class="indent">&nbsp;</span></span>তারা ছড়িয়ে আছে নানা দিকে। <br><span class="br-ind"><br><span class="indent">&nbsp;</span></span>প্রভু পরমেশ্বর দিয়েছেন আমায় সম্মান ও গৌরব তিনিই আমার শক্তির উৎস। <br></div>
<div class="v" id="v6"><span class="vn">6</span> <span class="br-p"><br><br></span>প্রভু পরমেশ্বর বলেছেন আমায়, <span class="br-p"><br><br></span><span class="br-ind"><br><span class="indent">&nbsp;</span></span>হে আমার দাস, আমি দেব তোমায় মহত্তর কর্মের মহান দায়িত্বভার। <br><span class="br-ind"><br><span class="indent">&nbsp;</span></span>যাকোবের কুলকে পুনরুদ্ধার করে মহান জাতিরূপে প্রতিষ্ঠা করাই একমাত্র কাজ নয় তোমার, <br><span class="br-ind"><br><span class="indent">&nbsp;</span></span>এ তো সামান্য কাজ। তুমি হবে আলোকস্বরূপ জাতিবৃন্দের কাছে, <br><span class="br-ind"><br><span class="indent">&nbsp;</span></span>সারা জগতের কাছে তুমি পৌঁছে দেবে আমার পরিত্রাণ।<sup class="fnm"><a name="fnm4" href="#fn4">4</a></sup> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>জাতিবৃন্দের ঘৃণার পাত্র, <br><span class="br-ind"><br><span class="indent">&nbsp;</span></span>শাসকবর্গের ভৃত্য ও মানুষের অবজ্ঞার পাত্র সেই ব্যক্তিকে ইসরায়েলের মুক্তিদাতা পবিত্রতম ঈশ্বর বলেন, <br><span class="br-ind"><br><span class="indent">&nbsp;</span></span>নৃপতিবৃন্দ তোমাকে দেখে সসম্ভ্রমে উঠে দাঁড়াবে, <br><span class="br-ind"><br><span class="indent">&nbsp;</span></span>রাজপুরুষেরা প্রণিপাত করবে তোমায় সসম্মানে। <br><span class="br-ind"><br><span class="indent">&nbsp;</span></span>পবিত্রতম প্রভু পরমেশ্বর মনোনীত করেছেন তাঁর দাসকে তিনি রক্ষা করেন তাঁর প্রতিশ্রুতি। <br></div>
<div class="v" id="v8"><h2>জেরুশালেমের পুনঃপ্রতিষ্ঠা</h2><span class="vn">8</span> <span class="br-p"><br><br></span>প্রভু পরমেশ্বর তাঁর প্রজাবৃন্দকে বলেছেন, <span class="br-p"><br><br></span><span class="br-ind"><br><span class="indent">&nbsp;</span></span>উদ্ধারের সময় হলেই লাভ করবে তুমি আমার কৃপা, <br><span class="br-ind"><br><span class="indent">&nbsp;</span></span>সাহায্যের জন্য তোমার কাতর ক্রন্দনে সাড়া দেব আমি। <br><span class="br-ind"><br><span class="indent">&nbsp;</span></span>আমি রক্ষা করব তোমায় সতর্ক প্রহরায় তোমারই মাধ্যমে আমি সম্পাদন করব এক সন্ধিচুক্তি প্রজাবৃন্দের সাথে। তোমার আপন দেশে, <br><span class="br-ind"><br><span class="indent">&nbsp;</span></span>যে দেশ আজ বিধ্বস্ত, বসতিহীন জনমানবশূন্য।<sup class="fnm"><a name="fnm5" href="#fn5">5</a></sup> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>বন্দীদের আমি বলব, যাও, তোমরা মুক্ত! <br><span class="br-ind"><br><span class="indent">&nbsp;</span></span>অন্ধকারে বসতি যাদের, তাদের আমি বলব, তোমরা আলোয় বেরিয়ে এস! <br><span class="br-ind"><br><span class="indent">&nbsp;</span></span>তারা হবে পাহাড়ের বুকে চারণভূমির মেষের মত তৃপ্ত, <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কখনও তারা ক্ষুধিত হবে না, হবে না কখনও তৃষিত। <br><span class="br-ind"><br><span class="indent">&nbsp;</span></span>রৌদ্রের খরতাপ আর তপ্ত মরুবালি দগ্ধ করবে না তাদের, <br><span class="br-ind"><br><span class="indent">&nbsp;</span></span>কারণ তাদের পরিচালনা করে নিয়ে যাবেন এমন একজন, <br><span class="br-ind"><br><span class="indent">&nbsp;</span></span>যিনি ভালবাসেন তাদের, জলের উৎসমুখে তিনি নিয়ে যাবেন তাদের।<sup class="fnm"><a name="fnm6" href="#fn6">6</a></sup> <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমার প্রজাদের জন্য <br><span class="br-ind"><br><span class="indent">&nbsp;</span></span>আমি তৈরী করব এক রাজপথ <br><span class="br-ind"><br><span class="indent">&nbsp;</span></span>গিরিপর্বত সমতল করে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>বহুদূর দেশ থেকে আসবে আমার প্রজাবৃন্দ <br><span class="br-ind"><br><span class="indent">&nbsp;</span></span>সেই পথ দিয়ে আসবে উত্তর ও পশ্চিম থেকে, <br><span class="br-ind"><br><span class="indent">&nbsp;</span></span>আসবে দক্ষিণের আসোয়ান<sup class="fnm"><a name="fnm7" href="#fn7">7</a></sup> থেকে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে আকাশমণ্ডল মুখরিত হও সঙ্গীতে! <br><span class="br-ind"><br><span class="indent">&nbsp;</span></span>আনন্দ ধ্বনি কর হে ধরিত্রী! পর্বতমালা উচ্ছ্বসিত হোক গানে গানে! <br><span class="br-ind"><br><span class="indent">&nbsp;</span></span>প্রভু পরমেশ্বর দূর করবেন তাঁর প্রজাবৃন্দের দুঃখ দুর্দশা, <br><span class="br-ind"><br><span class="indent">&nbsp;</span></span>দান করবেন তাদের সান্ত্বনা, দুঃখভারে জর্জরিত প্রজাদের উপর বর্ষণ করবেন করুণাধারা। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কিন্তু জেরুশালেমের মানুষ বলল, <br><span class="br-ind"><br><span class="indent">&nbsp;</span></span>প্রভু পরমেশ্বর আমাদের পরিত্যাগ করেছেন <br><span class="br-ind"><br><span class="indent">&nbsp;</span></span>তিনি ভুলে গেছেন আমাদের। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>প্রভু পরমেশ্বর তখন বললেন, <br><span class="br-ind"><br><span class="indent">&nbsp;</span></span>কোন নারী কি তার শিশুসন্তানকে ভুলে থাকতে পারে? <br><span class="br-ind"><br><span class="indent">&nbsp;</span></span>পারে কি তাকে স্নেহবঞ্চিত করতে যাকে সে করেছে গর্ভে ধারণ? <br><span class="br-ind"><br><span class="indent">&nbsp;</span></span>জননী যদি বা ভোলে সন্তানকে তার আমি কখনও ভুলবো না তোমায়। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>জেরুশালেম, কখনও আমি ভুলবো না তোমায়, <br><span class="br-ind"><br><span class="indent">&nbsp;</span></span>আমি লিখেছি তোমার নাম আমার হাতের তালুতে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যারা পুনরায় নির্মাণ করবে তোমায় শীঘ্রই আসছে তারা <br><span class="br-ind"><br><span class="indent">&nbsp;</span></span>এবং যারা করেছিল ধ্বংস তোমায় তারা চলে যাবে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>চেয়ে দেখ চারিদিকে, কি ঘটনা ঘটছে তোমাকে ঘিরে! <br><span class="br-ind"><br><span class="indent">&nbsp;</span></span>তারা একত্রে সমবেত হচ্ছে, ঘরে ফিরে আসছে সন্তানেরা তোমার। <br><span class="br-ind"><br><span class="indent">&nbsp;</span></span>আমি যে জাগ্রত ঈশ্বর, এ যেমন ধ্রুব সত্য এ তেমনই সত্য কথা, <br><span class="br-ind"><br><span class="indent">&nbsp;</span></span>তুমি গর্বিত হবে তোমার প্রজাগৌরবে, <br><span class="br-ind"><br><span class="indent">&nbsp;</span></span>যেমন গর্বিত হয় বধূ তার মহামূল্য অলঙ্কারে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>বিধ্বস্ত ও জনমানবশূন্য হয়েছিল তোমার দেশ <br><span class="br-ind"><br><span class="indent">&nbsp;</span></span>আজ যারা ফিরে আসছে এখানে বসতি করতে <br><span class="br-ind"><br><span class="indent">&nbsp;</span></span>এ দেশের পরিসর হবে বড় ছোট তাদের পক্ষে। <br><span class="br-ind"><br><span class="indent">&nbsp;</span></span>আর যারা তোমায় করেছিল পরিত্যাগ <br><span class="br-ind"><br><span class="indent">&nbsp;</span></span>ধ্বংসস্তূপের মধ্যে বিদূরিত হবে তারা। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তোমার যে প্রজাদের জন্ম হয়েছিল প্রবাসে, <br><span class="br-ind"><br><span class="indent">&nbsp;</span></span>তারা একদিন বলবে তোমায়, <br><span class="br-ind"><br><span class="indent">&nbsp;</span></span>বড় ক্ষুদ্র এ দেশ—আমাদের আরও স্থান চাই। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তখন তুমি বলবে আপন মনে, আমি তো সর্বহারা, <br><span class="br-ind"><br><span class="indent">&nbsp;</span></span>হারিয়েছি আমার সন্তানদের, কেউ নেই আর আমার। <br><span class="br-ind"><br><span class="indent">&nbsp;</span></span>তবে কে এদের ধারণ করেছে আমার জন্য? <br><span class="br-ind"><br><span class="indent">&nbsp;</span></span>আমি ছিলাম নির্বাসিত, বিতাড়িত, <br><span class="br-ind"><br><span class="indent">&nbsp;</span></span>পরিত্যক্ত, একাকিনী, <br><span class="br-ind"><br><span class="indent">&nbsp;</span></span>কোথা থেকে এই এই সন্তান দল? <br></div>
<div class="v" id="v22"><span class="vn">22</span> <span class="br-p"><br><br></span>সর্বাধিপতি প্রভু পরমেশ্বর তাঁর প্রজাদের বলেন, <span class="br-p"><br><br></span><span class="br-ind"><br><span class="indent">&nbsp;</span></span>আমি সঙ্কেত পাঠাব জাতিবৃন্দের কাছে, <br><span class="br-ind"><br><span class="indent">&nbsp;</span></span>তারা তোমার সন্তানদের ফিরিয়ে আনবে ঘরে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>নৃপতিবৃন্দ হবে তোমার পালক পিতা, <br><span class="br-ind"><br><span class="indent">&nbsp;</span></span>রাণীরা হবে ধাত্রীস্বরূপা জননী তোমার। <br><span class="br-ind"><br><span class="indent">&nbsp;</span></span>নতশিরে তারা সম্মান জানাবে তোমায়, <br><span class="br-ind"><br><span class="indent">&nbsp;</span></span>সসম্ভ্রমে আনত হবে তারা সম্মুখে তোমার। <br><span class="br-ind"><br><span class="indent">&nbsp;</span></span>তখনই জানবে তুমি , আমিই প্রভু পরমেশ্বর! <br><span class="br-ind"><br><span class="indent">&nbsp;</span></span>যারা আমার ভরসায় থাকে, কখনও হতাশ হবে না তারা। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>শক্তিমানের হাত থেকে লুণ্ঠিত দ্রব্য কেড়ে আনা যায় কি কখনও, <br><span class="br-ind"><br><span class="indent">&nbsp;</span></span>বন্দীদের উদ্ধার করা কি যায় স্বৈরাচারীর হাত থেকে? <br></div>
<div class="v" id="v25"><span class="vn">25</span> <span class="br-p"><br><br></span>প্রভু পরমেশ্বর যা বলেছেন, ঠিক তাই-ই ঘটতে চলেছে, <span class="br-p"><br><br></span><span class="br-ind"><br><span class="indent">&nbsp;</span></span>বন্দীদের মুক্ত করে আনা হবে শক্তিমানের হাত থেকে, <br><span class="br-ind"><br><span class="indent">&nbsp;</span></span>স্বৈরাচারীর কবল থেকে কেড়ে আনা হবে তার লুন্ঠিত দ্রব্য সম্ভার। <br><span class="br-ind"><br><span class="indent">&nbsp;</span></span>যে তোমার বিরোধীতা করে আমি স্বয়ং রোধ করব তাকে, <br><span class="br-ind"><br><span class="indent">&nbsp;</span></span>উদ্ধার করব তোমার সন্তান সন্ততিদের। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তোমার উপরে যারা অত্যাচার করে সেই অত্যাচারীর নিজেদের মধ্যেই হানাহানি করে একে অপরকে হত্যা করবে, <br><span class="br-ind"><br><span class="indent">&nbsp;</span></span>উন্মত্ত হয়ে উঠবে তারা রক্তের নেশায়। তখন সর্বমানব জানবে, <br><span class="br-ind"><br><span class="indent">&nbsp;</span></span>আমিই প্রভু পরমেশ্বর, সেই মুক্তিদাতা, উদ্ধারকর্তা তোমাদের, <br><span class="br-ind"><br><span class="indent">&nbsp;</span></span>ইসরায়েলের আরাধ্য মহাশক্তিমান ঈশ্বর।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:300 1:5'><!--endraw 1-->যির 1:5<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> সুরক্ষা: আপন হাতে অথভা নিজের হাতের মধ্যে আমাকে লুকিয়ে রেখেছেন</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:650 4:12'><!--endraw 1-->হিব্রু 4:12<!--raw 1 bo --></a><!--endraw 1-->; <!--raw 1 bo --><a href='B:730 1:16'><!--endraw 1-->প্রকা 1:16<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:290 42:6'><!--endraw 1-->যিশা 42:6<!--raw 1 bo --></a><!--endraw 1-->; <!--raw 1 bo --><a href='B:490 2:32'><!--endraw 1-->লুক 2:32<!--raw 1 bo --></a><!--endraw 1-->; <!--raw 1 bo --><a href='B:510 13:47'><!--endraw 1-->প্রেরিত 13:47<!--raw 1 bo --></a><!--endraw 1-->; <!--raw 1 bo --><a href='B:510 26:23'><!--endraw 1-->26:23<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:540 6:2'><!--endraw 1-->২ করি 6:2<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:730 7:16-17'><!--endraw 1-->প্রকা 7:16-17<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> আসোয়ানঃ দক্ষিণ মিশরের একটি নগর। এখানে বহুসংখ্যক ইহুদী বসবাস করত, হিব্রু: সীনীম।</div>
</div>
<!-- PARSED ABOVE; EDITING MAY BREAK PARSER -->
</body></html>