<html><head>
<meta http-equiv="Content-Type" content="text/html;charset=utf-8" />
<title>Isa 56 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 56);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_54.html">54</a> <a href="Isa_55.html">55</a> <b>56</b> <a href="Isa_57.html">57</a> <a href="Isa_58.html">58</a> ... <a href="Isa_66.html">66</a> </div><hr>
<h1>Isa 56</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>প্রভু পরমেশ্বর বলেন, ন্যায় ও সত্যনিষ্ঠ হও, আমি শীঘ্রই তোমাদের উদ্ধার করব।</div>
<div class="v" id="v2"><span class="vn">2</span> ধন্য সেইজন যে আমার অনুশাসন মেনে চলে। যারা নিষ্ঠার সঙ্গে পবিত্রভাবে সাব্বাথ দিন পালন করে, তাদের আমি আশীর্বাদ করব। আমি আশীর্বাদ করব তাদের যারা কোন অন্যায় করে না।</div>
<div class="v" id="v3"><span class="vn">3</span> যারা এতদিন প্রভু পরমেশ্বরের অনুগত ছিল না, কিন্তু এখন তাঁর আনুগত্য স্বীকার করেছে, তারা যেন না বলে যে, প্রভু পরমেশ্বর আমাদের আপন বলে গ্রহণ করবেন না। কোন নপুংসক যেন একথা না ভাবে, ‘আমি নিষ্ফল বৃক্ষ। আমার কোন মূল্য নেই।’</div>
<div class="v" id="v4"><span class="vn">4</span> এই রকম মানুষের প্রতি প্রভু পরমেশ্বর বলেছেন, তোমরা যদি পবিত্রভাবে সাব্বাথ দিন পালন, আমার প্রীতিজনক কার্য সম্পাদন এবং বিশ্বস্তভাবে আমার সন্ধিচুক্তির শর্ত পালন কর,</div>
<div class="v" id="v5"><span class="vn">5</span> তাহলে আমার মন্দিরে তোমাদের নাম চিরস্মরণীয় হয়ে থাকবে! কখনও তোমরা বিস্মৃতির আড়ালে চলে যাবে না। পুত্র কন্যার চেয়েও এর মূল্য অনেক বেশী।</div>
<div class="v" id="v6"><span class="vn">6</span> <span class="br-p"><br><br></span>প্রভু পরমেশ্বরের সেই বিদেশী ভক্তবৃন্দ, যারা তাঁর প্রজারূপে পরিগণিত হয়েছে, যারা তাঁকে ভালবাসে, তাঁর সেবা করে, যারা পবিত্রভাবে সাব্বাথ দিন পালন করে, বিশ্বস্তভাবে পালন করে তাঁর সন্ধিচুক্তির শর্ত, তাদের উদ্দেশে প্রভু পরমেশ্বর বলেন,</div>
<div class="v" id="v7"><span class="vn">7</span> আমি তোমাদের আমার পবিত্র পর্বতে নিয়ে আসব, আমার প্রার্থনা গৃহের আনন্দ দান করব তোমাদের এবং আমার বেদীতে যে বলি তোমরা উৎসর্গ করবে, সেই বলি গ্রহণ করব আমি। আমার গৃহ সর্বজাতির প্রার্থনা গৃহ নামে অভিহিত হবে।<sup class="fnm"><a name="fnm1" href="#fn1">1</a></sup></div>
<div class="v" id="v8"><span class="vn">8</span> <span class="br-p"><br><br></span>সর্বাধিপতি প্রভু পরমেশ্বর, যিনি তাঁর প্রজা ইসরায়েলকে নির্বাসন থেকে ফিরিয়ে এনে একত্র করেন, সেই সর্বাধিপতি প্রভু পরমেশ্বর বলেন, যাদের আমি একত্র করেছি, তাদের সঙ্গে আরও অনেককে সম্মিলিত করব।</div>
<div class="v" id="v9"><h2>ইসরায়েলের নেতৃবৃন্দের প্রতি দণ্ডাজ্ঞা</h2><span class="vn">9</span> <span class="br-p"><br><br></span>প্রভু পরমেশ্বর বলেন, প্রান্তর ও অরণ্যের পশুরা তোমরা এস, আমার মেষপালকে গ্রাস কর।</div>
<div class="v" id="v10"><span class="vn">10</span> ইসরায়েলের প্রহরীরা অন্ধ! তারা নির্বোধ! তারা সেই বোবা কুকুরের মত, যারা ডাকে না—তারা শুয়ে শুয়ে স্বপ্ন দেখে আর ঘুমাতে খুব ভালবাসে।</div>
<div class="v" id="v11"><span class="vn">11</span> লোভী কুকুরের মত তারা, কিছুতেই তাদের ক্ষুধার নিবৃত্তি হয় না এদের শাসককুল বোধবুদ্ধিহীন! তারা প্রত্যেকে নিজের খুশী মত কাজ করে, তারা স্বার্থসন্ধানী।</div>
<div class="v" id="v12"><span class="vn">12</span> এরা বলে, এস, সুরা এনে যত পারি পান করি। কালকের দিনটি আজকের মত ভালই কাটবে, হয়তো বা আরও ভাল কাটবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:470 21:23'><!--endraw 1-->মথি 21:23<!--raw 1 bo --></a><!--endraw 1-->; <!--raw 1 bo --><a href='B:480 11:17'><!--endraw 1-->মার্ক 11:17<!--raw 1 bo --></a><!--endraw 1-->; <!--raw 1 bo --><a href='B:490 19:46'><!--endraw 1-->লুক 19:46<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>