<html><head>
<meta http-equiv="Content-Type" content="text/html;charset=utf-8" />
<title>Isa 59 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 59);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_57.html">57</a> <a href="Isa_58.html">58</a> <b>59</b> <a href="Isa_60.html">60</a> <a href="Isa_61.html">61</a> ... <a href="Isa_66.html">66</a> </div><hr>
<h1>Isa 59</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মানুষের পাপ</h2><span class="vn">1</span> <span class="br-p"><br><br></span>তোমরা ভেবো না যে প্রভু পরমেশ্বর এমন অক্ষম যে তোমাদের উদ্ধার করতে পারেন না বা এমন বধির যে তোমাদের আবেদন তাঁর কানে যায় না।</div>
<div class="v" id="v2"><span class="vn">2</span> বস্তুতঃ তোমাদেরই পাপ ঈশ্বর ও তোমাদের মাঝখানে ব্যবধান রচনা করেছে। এই ব্যবধান আড়াল করেছে তাঁর শ্রীমুখ, রুদ্ধ করেছে তাঁর শ্রবণ।</div>
<div class="v" id="v3"><span class="vn">3</span> তোমাদের হস্ত নিরপরাধের রক্তে কলঙ্কিত, তোমাদের অঙ্গুলি লিপ্ত পাপাচারে। তোমাদের ওষ্ঠাধর মিথ্যা কথা বলে, জিহ্বা উচ্চারণ করে অন্যায় অবিচারের বাণী।</div>
<div class="v" id="v4"><span class="vn">4</span> <span class="br-p"><br><br></span>তোমরা বিচার সভায় মিথ্যা অভিযোগ নিয়ে মামলা করে থাক। সেখানে থাকে না কোন ন্যায়ের ভিত্তি। অসঙ্গত যুক্তির উপর তারা নির্ভর করে, শুধু মিথ্যা কথাই বলে এবং অন্যায়ভাবে অপরের বিরুদ্ধে ষড়যন্ত্র করে।</div>
<div class="v" id="v5"><span class="vn">5</span> তোমাদের এই ষড়যন্ত্র বিষধর সাপের ডিমের মত। এ ডিম যে খাবে সে মরবেই। মাকড়সার জাল যেমন বস্ত্র হিসাবে ব্যবহারের অযোগ্য, তোমাদের এই ষড়যন্ত্রও তেমনি অর্থহীন! তোমাদের কর্ম অধর্মের জন্ম দেয়, তোমাদের হাত হিংসাত্মক কাজে কলুষিত।</div>
<div class="v" id="v7"><span class="vn">7</span> তোমাদের পা ছুটে চলে দুষ্কর্মের পথে। নিরাপরাধ ব্যক্তিকে হত্যা করতে তোমরা বিন্দুমাত্র দ্বিধাবোধ কর না। যেখানেই তোমরা যাও, সেখানেই সর্বনাশ ও ধ্বংস ডেকে আন।<sup class="fnm"><a name="fnm1" href="#fn1">1</a></sup></div>
<div class="v" id="v8"><span class="vn">8</span> তোমাদের সান্নিধ্যে কোন মানুষের জীবন নিরাপদ নয়। তোমাদের সমস্ত কাজ অন্যায়ে ভরা। কুটিল তোমাদের পথ, ও পথে শান্তি ও নিরাপত্তা নেই।</div>
<div class="v" id="v9"><h2>পাপ স্বীকার</h2><span class="vn">9</span> <span class="br-p"><br><br></span>এই জন্যই লোকে বলে, ন্যায়বিচার থেকে আমরা বঞ্চিত, নিপীড়কের হাত থেকে আমরা উদ্ধার পাই না। আলোর আশায় আমরা চেয়ে থাকি, দেখি শুধু অন্ধকার। আলোয় পথ চলব বলে আশা করে থাকি কিন্তু অন্ধকারেই আমরা পথ চলি।</div>
<div class="v" id="v10"><span class="vn">10</span> অন্ধের মত আমরা হাতড়ে বেড়াই। রাতের আঁধারে যেমন মানুষ উছোট খায়, দিনের আলোতে তেমনি আমরা উছোট খাই যেন আমরা মৃত্যুলোকের অন্ধকারে পথ চলেছি।</div>
<div class="v" id="v11"><span class="vn">11</span> আমরা ভীত, বিপর্যস্ত। আমরা ন্যায়বিচারের আশায় থাকি, কিন্তু তার দেখা পাই না। অন্যায় ও উৎপীড়নের কবল থেকে উদ্ধারের আশায় পথ চেয়ে থাকি কিন্তু সে আশা সুদূর পরাহত।</div>
<div class="v" id="v12"><span class="vn">12</span> <span class="br-p"><br><br></span>হে প্রভু পরমেশ্বর, তোমার বিরুদ্ধে বহুগুণ বৃদ্ধি পেয়েছে আমাদের পাপ। যে পাপ অভিযুক্ত করছে আমাদের। এ ব্যাপারে আমরা সচেতন।</div>
<div class="v" id="v13"><span class="vn">13</span> তোমার বিরুদ্ধে বিদ্রোহ করেছি আমরা, প্রত্যাখ্যান করেছি তোমাকে, পরিত্যাগ করেছি তোমার পথ। অপরকে আমরা পীড়ন করেছি, মুখ ফিরিয়েছি তোমার দিক থেকে। আমাদের চিন্তা-ভাবনা মিথ্যায় ভরা, ছলনাপূর্ণ আমাদের মুখের কথা।</div>
<div class="v" id="v14"><span class="vn">14</span> বিতাড়িত হয়েছে ন্যায়বিচার, ধর্ম কাছে আসতে পারে না। বিচারসভায় সত্য ভূলুন্ঠিত, সততার সেখানে কোন স্থান নেই।</div>
<div class="v" id="v15"><span class="vn">15</span> সত্যের আজ কোন অস্তিত্বই নেই। কোন ব্যক্তি দুষ্কর্ম পরিত্যাগ করলেও, সে আবার দুষ্কর্মের শিকার হয়ে পড়ে। <span class="br-p"><br><br></span>প্রভু পরমেশ্বর এ অবস্থা দেখলেন এবং ন্যায়বিচারের একান্ত অভাব দেখে অপ্রসন্ন হলেন।</div>
<div class="v" id="v16"><h2>প্রজাদের পরিত্রাণের জন্য পরমেশ্বরের প্রস্তুতি</h2><span class="vn">16</span> বিস্মিত হলেন দেখে যে নিপীড়িতকে সাহায্য করার কেউ নেই। তাই তিনি আপন ক্ষমতা প্রয়োগ করে উদ্ধার করলেন তাদের, জয়লাভ করলেন সবার উপর।<sup class="fnm"><a name="fnm2" href="#fn2">2</a></sup></div>
<div class="v" id="v17"><span class="vn">17</span> তিনি পরিধান করলেন ন্যায়বিচারের বর্ম, মাথায় পরলেন পরিত্রাণের শিরস্ত্রাণ। দুষ্ট দমনে তিনি হয়ে উঠলেন খড়গহস্ত, অন্যায়ের প্রতিকারে দৃঢ় প্রতিজ্ঞ।<sup class="fnm"><a name="fnm3" href="#fn3">3</a></sup></div>
<div class="v" id="v18"><span class="vn">18</span> তিনি তাঁর শত্রুদের কর্ম অনুযায়ী শাস্তি বিধান করবেন, এমন কি দেশের প্রান্ত সীমায় বাস করে যারা, তারাও বাদ পড়বে না।</div>
<div class="v" id="v19"><span class="vn">19</span> পূর্ব থেকে পশ্চিমের সমস্ত মানুষ তাঁর কাছে ভয়ে-ভক্তিতে মাথা নোয়াবে, কীর্তন করবে তাঁর গৌরব ও মহিমার। তিনি নেমে আসবেন খরস্রোতা নির্ঝরিণীর মত, আসবেন বায়ু<sup class="fnm"><a name="fnm4" href="#fn4">4</a></sup> তাড়িত স্রোতের মত।</div>
<div class="v" id="v20"><span class="vn">20</span> <span class="br-p"><br><br></span>প্রভু পরমেশ্বর বলেছেন তাঁর প্রজাদের, মুক্তিদাতারূপে আমি সিয়োনে আসব তোমাদের সকলকে উদ্ধার করতে, তোমরা যারা ফিরে এসেছ পাপের পথ থেকে।<sup class="fnm"><a name="fnm5" href="#fn5">5</a></sup></div>
<div class="v" id="v21"><span class="vn">21</span> আমি তোমাদের সঙ্গে স্থাপন করব এক সন্ধিচুক্তি: আমি তোমাদের দান করেছি আমার মহাশক্তি, দান করেছি আমার অনুশাসন চিরকালের জন্য। এখন থেকে তোমরা আমার বাধ্য হয়ে চলবে, তোমাদের সন্তান-সন্ততি ও বংশধরদের শিক্ষা দান করবে আমার এই অনুশাসন যুগে যুগে, চিরকাল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:520 3:15-17'><!--endraw 1-->রোমীয় 3:15-17<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:290 63:5'><!--endraw 1-->যিশা 63:5<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:560 6:14'><!--endraw 1-->ইফি 6:14<!--raw 1 bo --></a><!--endraw 1-->,<!--raw 1 bo --><a href='B:560 6:17'><!--endraw 1-->17<!--raw 1 bo --></a><!--endraw 1-->; <!--raw 1 bo --><a href='B:590 5:8'><!--endraw 1-->১ থিষ 5:8<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> বায়ু= হিব্রুতে বায়ু আত্মার সমোচ্চারিত শব্দ।</div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:520 11:26'><!--endraw 1-->রোমীয় 11:26<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>