<html><head>
<meta http-equiv="Content-Type" content="text/html;charset=utf-8" />
<title>Isa 60 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 60);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_58.html">58</a> <a href="Isa_59.html">59</a> <b>60</b> <a href="Isa_61.html">61</a> <a href="Isa_62.html">62</a> ... <a href="Isa_66.html">66</a> </div><hr>
<h1>Isa 60</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেমের ভাবী মহিমা</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>জাগ্রত হও হে জেরুশালেম, আলোয় উদ্ভাসিত হও, <br><span class="br-ind"><br><span class="indent">&nbsp;</span></span>তোমার উপরে বিকীর্ণ হয়েছে, প্রভু পরমেশ্বরের প্রতাপ ও মহিমা। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>পৃথিবী ঢেকে যাবে ঘোর অন্ধকারে, <br><span class="br-ind"><br><span class="indent">&nbsp;</span></span>জাতিবৃন্দ আচ্ছন্ন হবে অন্ধ তমসায়, <br><span class="br-ind"><br><span class="indent">&nbsp;</span></span>কিন্তু তোমার উপরে প্রভু পরমেশ্বর বিকিরণ করবেন আলো। <br><span class="br-ind"><br><span class="indent">&nbsp;</span></span>তাঁর উপস্থিতির আলোয় ভাস্বর হয়ে থাকবে তুমি। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার দীপ্তিতে আকৃষ্ট হবে জাতিবৃন্দ, <br><span class="br-ind"><br><span class="indent">&nbsp;</span></span>রাজন্যকুল আসবে তোমার কাছে নতুন দিনের নবীন সূর্যোদয়ে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>চেয়ে দেখ চতুর্দিকে তোমার, <br><span class="br-ind"><br><span class="indent">&nbsp;</span></span>একত্র হয়েছে সকলে তোমার কাছে <br><span class="br-ind"><br><span class="indent">&nbsp;</span></span>বহু দূর থেকে আসছে পুত্রেরা তোমার, <br><span class="br-ind"><br><span class="indent">&nbsp;</span></span>কোলে করে আনা হচ্ছে তোমার কন্যাদের। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>এ দৃশ্য দেখে হৃদয় তোমার উচ্ছ্বসিত হবে আনন্দে, <br><span class="br-ind"><br><span class="indent">&nbsp;</span></span>শিহরিত হবে তুমি অধীর উত্তেজনায়। <br><span class="br-ind"><br><span class="indent">&nbsp;</span></span>জাতিবৃন্দের ঐশ্বর্যরাশি আনা হবে তোমার কাছে, <br><span class="br-ind"><br><span class="indent">&nbsp;</span></span>আনা হবে সমুদ্র পথে বিপুল ধনসম্ভার। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মিদিয়ন ও ঐফা থেকে আসবে <br><span class="br-ind"><br><span class="indent">&nbsp;</span></span>অসংখ্য উটের বিরাট কাফেলা। <br><span class="br-ind"><br><span class="indent">&nbsp;</span></span>তারা আসবে শেবা দেশ থেকে বহন করে আনবে স্বর্ণ ও সুগন্ধি নির্যাস, <br><span class="br-ind"><br><span class="indent">&nbsp;</span></span>প্রচার করবে তারা প্রভু পরমেশ্বরের গৌরব গাথা! <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কেদর ও নবায়োতের মেষপাল আনা হবে <br><span class="br-ind"><br><span class="indent">&nbsp;</span></span>তোমার কাছে হোমবলিরূপে উৎসর্গীত হবে তারা বেদীর উপরে <br><span class="br-ind"><br><span class="indent">&nbsp;</span></span>প্রভু পরমেশ্বরের সন্তোষ কামনায়। <br><span class="br-ind"><br><span class="indent">&nbsp;</span></span>প্রভু পরমেশ্বর তাঁর মন্দিরকে <br><span class="br-ind"><br><span class="indent">&nbsp;</span></span>আরও বিভূষিত করবেন তাঁর ঐশ্বর্যের মহিমায়। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>মেঘপুঞ্জের মত পাল তুলে কারা ভেসে আসে, <br><span class="br-ind"><br><span class="indent">&nbsp;</span></span>যেন ঘরে ফিরে আসছে কপোতের দল? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সাগরের ওপার থেকে ঐ জাহাজগুলি <br><span class="br-ind"><br><span class="indent">&nbsp;</span></span>বহন করে আনছে ঈশ্বরের অনুগত ভক্তবৃন্দকে। <br><span class="br-ind"><br><span class="indent">&nbsp;</span></span>তারা সঙ্গে নিয়ে আসছে তাদের রৌপ্য ও সুবর্ণ রাশি <br><span class="br-ind"><br><span class="indent">&nbsp;</span></span>সেই প্রভু পরমেশ্বরের গৌরব ও মহিমার জন্য, <br><span class="br-ind"><br><span class="indent">&nbsp;</span></span>যিনি তোমায় করেছেন গরিমায় বিভূষিত। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>জেরুশালেমকে বলেছেন প্রভু পরমেশ্বর <br><span class="br-ind"><br><span class="indent">&nbsp;</span></span>বিদেশীরা আবার গড়ে দেবে তোমার প্রাচীর <br><span class="br-ind"><br><span class="indent">&nbsp;</span></span>তাদের রাজন্যবর্গ পরিচর্যা করবে তোমার। <br><span class="br-ind"><br><span class="indent">&nbsp;</span></span>ক্রুদ্ধ হয়ে আমি দণ্ড দিয়েছিলাম তোমায় <br><span class="br-ind"><br><span class="indent">&nbsp;</span></span>কিন্তু এবার তুমি লাভ করবে আমার অনুগ্রহ ও করুণা। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>মুক্ত থাকবে দিবারাত্রি তোমার সমস্ত তোরণদ্বার <br><span class="br-ind"><br><span class="indent">&nbsp;</span></span>যেন জাতিবৃন্দের রাজন্যবর্গ তোমার কাছে আনতে পারে <br><span class="br-ind"><br><span class="indent">&nbsp;</span></span>তাদের মহার্ঘ ঐশ্বর্যসম্ভার।<sup class="fnm"><a name="fnm1" href="#fn1">1</a></sup> <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কিন্তু যে সমস্ত জাতি বিমুখ হবে, <br><span class="br-ind"><br><span class="indent">&nbsp;</span></span>করবে না তোমার পরিচর্যা বিনষ্ট হবে তারা, <br><span class="br-ind"><br><span class="indent">&nbsp;</span></span>সমূলে ধ্বংস হয়ে যাবে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমাকে পুনর্নির্মাণ করতে হে জেরুশালেম, <br><span class="br-ind"><br><span class="indent">&nbsp;</span></span>সুশোভিত করতে আমার মন্দির, <br><span class="br-ind"><br><span class="indent">&nbsp;</span></span>বিভূষিত করতে আমার নগরী আনা হবে দেবদারু, <br><span class="br-ind"><br><span class="indent">&nbsp;</span></span>ওক আর পাইন কাষ্ঠ সর্বোৎকৃষ্ট বৃক্ষের অরণ্য লেবানন থেকে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যারা উৎপীড়ন করেছে তোমায় সন্তানেরা তাদের আসবে তোমার কাছে শ্রদ্ধায় নতশিরে। <br><span class="br-ind"><br><span class="indent">&nbsp;</span></span>যারা একদিন ঘৃণায় তাচ্ছিল্য করেছে তোমায় তারা এসে বন্দনা করবে চরণ তোমার। <br><span class="br-ind"><br><span class="indent">&nbsp;</span></span>‘প্রভু পরমেশ্বরের নগরী’ নামে, ‘ইসরায়েলের আরাধ্য পবিত্রতম ঈশ্বরের নগরী সিয়োন’ <br><span class="br-ind"><br><span class="indent">&nbsp;</span></span>এই নামে তারা পরিচয় দেবে তোমার।<sup class="fnm"><a name="fnm2" href="#fn2">2</a></sup> <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>একদিন তুমি ছিলে জনহীন পরিত্যক্ত, ঘৃণিত এক নগরী। <br><span class="br-ind"><br><span class="indent">&nbsp;</span></span>কিন্তু এবার আমি সাজাব তোমায় রাজকীয় মর্যাদা দিয়ে সমুন্নত মহিমায়, <br><span class="br-ind"><br><span class="indent">&nbsp;</span></span>এ হবে আনন্দ নিকেতন যুগে যুগে, চিরকাল। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>জননী যেমন স্তন্যদানে সযতনে পালন করে আপন শিশুকে, <br><span class="br-ind"><br><span class="indent">&nbsp;</span></span>জাতিবৃন্দ ও রাজন্যবর্গও তেমনই পালন করবে তোমার সমাদরে। <br><span class="br-ind"><br><span class="indent">&nbsp;</span></span>তখন জানবে তুমি, আমি, প্রভু পরমেশ্বর তোমার পরিত্রাতা, <br><span class="br-ind"><br><span class="indent">&nbsp;</span></span>ইসরায়েলের আরাধ্য মহাশক্তিমান ঈশ্বর তোমার মুক্তিদাতা। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ব্রোঞ্জের পরিবর্তে আমি তোমায় এনে দেব স্বর্ণ, <br><span class="br-ind"><br><span class="indent">&nbsp;</span></span>এনে দেব রৌপ্য লৌহের পরিবর্তে, <br><span class="br-ind"><br><span class="indent">&nbsp;</span></span>কাষ্ঠের পরিবর্তে ব্রোঞ্জ আর প্রস্তরের পরিবর্তে এনে দেব লৌহ। <br><span class="br-ind"><br><span class="indent">&nbsp;</span></span>তোমার শাসকেরা আর উৎপীড়ন করবে না তোমায় <br><span class="br-ind"><br><span class="indent">&nbsp;</span></span>তাদের আমি করব শান্তিপ্রিয় <br><span class="br-ind"><br><span class="indent">&nbsp;</span></span>আমি দান করব তাদের ন্যায়নিষ্ঠা। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তোমার দেশে শোনা যাবে না আর হানাহানির কোলাহল, <br><span class="br-ind"><br><span class="indent">&nbsp;</span></span>ধ্বংস ও বিনাশের কথা ধ্বনিত হবে না তোমার দেশের সীমার মধ্যে। <br><span class="br-ind"><br><span class="indent">&nbsp;</span></span>প্রাচীর হয়ে আমি তোমায় রক্ষা করব, তুমি গাইবে আমার জয়গান। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>দিবসের সূর্যালোক নয়, রাত্রির চন্দ্রালোকও নয়, <br><span class="br-ind"><br><span class="indent">&nbsp;</span></span>আমি, প্রভু পরমেশ্বরই তোমার আলোক, <br><span class="br-ind"><br><span class="indent">&nbsp;</span></span>তোমার শাশ্বত জ্যোতি আমার গৌরব ও মহিমার আলোক <br><span class="br-ind"><br><span class="indent">&nbsp;</span></span>বিকীর্ণ হবে তোমার উপর।<sup class="fnm"><a name="fnm3" href="#fn3">3</a></sup> <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>সমাপ্ত হবে তোমার শোকের দিন, <br><span class="br-ind"><br><span class="indent">&nbsp;</span></span>আমি, প্রভু পরমেশ্বরই তোমার শাশ্বত জ্যোতি, <br><span class="br-ind"><br><span class="indent">&nbsp;</span></span>অস্ত যাবে না তোমার চন্দ্র কোন দিন, <br><span class="br-ind"><br><span class="indent">&nbsp;</span></span>কারণ আমিই তোমার চন্দ্রসূর্য! <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তোমার প্রজাবৃন্দ হবে ধর্মনিষ্ঠ দেশের অধিকার লাভ করবে চিরতরে। <br><span class="br-ind"><br><span class="indent">&nbsp;</span></span>আমি তরুর মত রোপণ করেছি, <br><span class="br-ind"><br><span class="indent">&nbsp;</span></span>সৃষ্টি করেছি তাদের যেন প্রকাশিত হয় আমার মহিমা সর্বজনের কাছে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তুচ্ছতম যে সে পরিণত হবে এক বিরাট গোষ্ঠীতে <br><span class="br-ind"><br><span class="indent">&nbsp;</span></span>ক্ষুদ্রতম হয়ে উঠবে এক মহাশক্তিমান জাতি আমি প্রভু পরমেশ্বর <br><span class="br-ind"><br><span class="indent">&nbsp;</span></span>সেই শুভক্ষণে এ কর্ম সম্পাদনে তৎপর হব আমি!<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:730 21:24-26'><!--endraw 1-->প্রকা 21:24-26<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:730 3:9'><!--endraw 1-->প্রকা 3:9<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:730 21:23'><!--endraw 1-->প্রকা 21:23<!--raw 1 bo --></a><!--endraw 1-->; <!--raw 1 bo --><a href='B:730 22:5'><!--endraw 1-->22:5<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>