<html><head>
<meta http-equiv="Content-Type" content="text/html;charset=utf-8" />
<title>Isa 62 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 62);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_60.html">60</a> <a href="Isa_61.html">61</a> <b>62</b> <a href="Isa_63.html">63</a> <a href="Isa_64.html">64</a> ... <a href="Isa_66.html">66</a> </div><hr>
<h1>Isa 62</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সিয়োনের নতুন নামকরণ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>জেরুশালেমকে প্রেরণা দানে আমি বিরত হব না। <br><span class="br-ind"><br><span class="indent">&nbsp;</span></span>ক্ষান্ত হব না তাকে উৎসাহদানে, <br><span class="br-ind"><br><span class="indent">&nbsp;</span></span>যতদিন না সে লাভ করে পরিত্রাণ <br><span class="br-ind"><br><span class="indent">&nbsp;</span></span>যতদিন না তার ধর্মশীলতা ভাস্বর হয় আপন দীপ্তিতে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>জাতিবৃন্দ দেখবে তোমার প্রতাপ ও বিজয়! <br><span class="br-ind"><br><span class="indent">&nbsp;</span></span>প্রত্যক্ষ করবে রাজন্যবর্গ তোমার গরিমা তুমি পরিচিত হবে এক নতুন নামে, <br><span class="br-ind"><br><span class="indent">&nbsp;</span></span>সে নাম দেবেন স্বয়ং প্রভু পরমেশ্বর। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি হবে প্রভু পরমেশ্বরের গৌরবমুকুট, <br><span class="br-ind"><br><span class="indent">&nbsp;</span></span>সৌন্দর্যে অতুলনীয় এক রাজকিরীট। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমাকে আর কখনও ‘পরিত্যক্তা’ বলা হবে না, <br><span class="br-ind"><br><span class="indent">&nbsp;</span></span>তোমার দেশ কখনও আর পরিণত হবে না জনহীন ধ্বংসস্তূপে, <br><span class="br-ind"><br><span class="indent">&nbsp;</span></span>তোমার নতুন নাম হবে ‘হিফসিবাহ্’ (ঈশ্বর তার প্রতি প্রসন্ন) <br><span class="br-ind"><br><span class="indent">&nbsp;</span></span>এবং আখ্যাত হবে তোমার দেশ ‘বিয়ুলা’ (পরিণীতা) নামে। <br><span class="br-ind"><br><span class="indent">&nbsp;</span></span>কারণ প্রভু পরমেশ্বর প্রসন্ন তোমার প্রতি, <br><span class="br-ind"><br><span class="indent">&nbsp;</span></span>তিনি হবেন তোমার ভূস্বামীস্বরূপ <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যুবক যেমন কুমারী কন্যাকে গ্রহণ করে বধূরূপে, <br><span class="br-ind"><br><span class="indent">&nbsp;</span></span>তেমনই তিনি বিবাহ করবেন তোমায়, <br><span class="br-ind"><br><span class="indent">&nbsp;</span></span>গ্রহণ করবেন বধূরূপে তিনি তোমায় গড়ে তুলবেন আবার। <br><span class="br-ind"><br><span class="indent">&nbsp;</span></span>পরিণীতা বধূর সাহচর্যে বর যেমন মগ্ন হয় আনন্দে, <br><span class="br-ind"><br><span class="indent">&nbsp;</span></span>সেই আনন্দ লাভ করবেন তোমার আরাধ্য ঈশ্বর তোমাকে লাভ করে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমার নগর প্রাকারে হে জেরুশালেম, <br><span class="br-ind"><br><span class="indent">&nbsp;</span></span>নিযুক্ত করেছি আমি প্রহরীদল। <br><span class="br-ind"><br><span class="indent">&nbsp;</span></span>দিবসে কি নিশীথে কখনও নীরব থাকবে না তারা। <br><span class="br-ind"><br><span class="indent">&nbsp;</span></span>স্মরণ করিয়ে দেবে তারা প্রভু পরমেশ্বরকে তাঁর প্রতিশ্রুতির কথা, <br><span class="br-ind"><br><span class="indent">&nbsp;</span></span>ভুলতে তাঁকে দেবে না কখনও। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যতদিন না পুনঃ প্রতিষ্ঠিত হয় জেরুশালেম, <br><span class="br-ind"><br><span class="indent">&nbsp;</span></span>যতদিন না পরিগণিত হয় পৃথিবীর মাঝে গর্বের বস্তুরূপে ততদিন তাঁকে ক্ষান্ত হতে দেবে না তারা, দেবে না বিশ্রাম। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>শপথ করেছেন প্রভু পরমেশ্বর, <br><span class="br-ind"><br><span class="indent">&nbsp;</span></span>সমগ্র শক্তি দিয়ে পালন করবেন তিনি এ অঙ্গীকার, <br><span class="br-ind"><br><span class="indent">&nbsp;</span></span>অন্যথা হবে না কখনও—আর আমি দেব না তুলে তোমাদের মুখের অন্ন শত্রুদের মুখে, <br><span class="br-ind"><br><span class="indent">&nbsp;</span></span>দেব না তুলে বিদেশীর হাতে তোমাদের শ্রমলব্ধ সুরা। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>পরিশ্রমের ফসল যারা তুলেছ ঘরে তারাই ভোগ করবে সে ফসল প্রভু পরমেশ্বরের প্রতি কৃতজ্ঞ অন্তরে, <br><span class="br-ind"><br><span class="indent">&nbsp;</span></span>সংগ্রহ করবে যারা দ্রাক্ষাফল পান করবে তারা সেই দ্রাক্ষারস আমারই মন্দির প্রাঙ্গণে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে জেরুশালেমবাসী যাও, <br><span class="br-ind"><br><span class="indent">&nbsp;</span></span>নগরের বাইরে যাও নির্মাণ কর পথ তাদের জন্য যারা আজ ঘরে ফিরে আসছে। <br><span class="br-ind"><br><span class="indent">&nbsp;</span></span>প্রস্তুত কর রাজপথ, সরিয়ে ফেল ছড়িয়ে থাকা প্রস্তরখণ্ড! <br><span class="br-ind"><br><span class="indent">&nbsp;</span></span>স্থাপন কর এক পতাকা সমস্ত জাতির সম্মুখে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>স্বয়ং প্রভু পরমেশ্বর পৃথিবীর প্রান্ত পর্যন্ত সমস্ত জাতির উদ্দেশে ঘোষণা করে বলছেনঃ <br><span class="br-ind"><br><span class="indent">&nbsp;</span></span>সিয়োন কন্যাকে বল, তোমার ত্রাণকর্তা আসছেন! <br><span class="br-ind"><br><span class="indent">&nbsp;</span></span>সাথে নিয়ে আসছেন তাদের, যাদের তিনি করেছেন উদ্ধার। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>‘ঈশ্বরের পবিত্র প্রজা’ নামে আখ্যাত হবে তারা, আখ্যাত হবে, <br><span class="br-ind"><br><span class="indent">&nbsp;</span></span>‘প্রভু পরমেশ্বরের পরিত্রাণপ্রাপ্ত প্রজা’ রূপে। <br><span class="br-ind"><br><span class="indent">&nbsp;</span></span>জেরুশালেমকে বলা হবে, ‘ঈশ্বরের অন্বেষিতা প্রিয়নগরী’, <br><span class="br-ind"><br><span class="indent">&nbsp;</span></span>যে নগরীকে তিনি পরিত্যাগ করবেন না কখনও।<br></div>
</div>
<!-- PARSED ABOVE; EDITING MAY BREAK PARSER -->
</body></html>