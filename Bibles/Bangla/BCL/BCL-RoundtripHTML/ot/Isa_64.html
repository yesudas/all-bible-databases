<html><head>
<meta http-equiv="Content-Type" content="text/html;charset=utf-8" />
<title>Isa 64 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 64);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_62.html">62</a> <a href="Isa_63.html">63</a> <b>64</b> <a href="Isa_65.html">65</a> <a href="Isa_66.html">66</a> </div><hr>
<h1>Isa 64</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>কেন তুমি আকাশের আবরণ ভেদ করে নেমে আসছ না মর্ত্যভূমিতে? শৈলরাজি কম্পিত হবে ভয়ে তোমার আবির্ভাবে।</div>
<div class="v" id="v2"><span class="vn">2</span> আগুনের উত্তাপে ফুটন্ত জল যেমন প্রকম্পিত হয়, তেমনি মহাত্রাসে কম্পিত হবে তারা। নেমে এস তুমি, হে প্রভু পরমেশ্বর, তোমার শত্রুকুলের সামনে প্রকাশ কর তোমার দৃপ্ত তেজ। জাতিবৃন্দ আতঙ্কে কম্পিত হোক তোমার সাক্ষাতে!</div>
<div class="v" id="v3"><span class="vn">3</span> একদিন অকস্মাৎ তোমার রুদ্র আবির্ভাবে মহাপ্রলয়ে কেঁপে উঠেছিল পর্বতমূল, সেদিন আমরা প্রত্যাশা করি নি তোমাকে।</div>
<div class="v" id="v4"><span class="vn">4</span> পুরাকাল থেকে আজ পর্যন্ত কেউ কখনও তোমার মত এমন এক ঈশ্বরকে দেখে নি বা শোনে নি তাঁর কথা, যিনি তাঁর উপর আস্থাবান ভক্তদের তত্ত্বাবধান করে থাকেন।<sup class="fnm"><a name="fnm1" href="#fn1">1</a></sup></div>
<div class="v" id="v5"><span class="vn">5</span> ন্যায়ের প্রতি যাদের একান্ত নিষ্ঠা, যারা তোমার ইপ্সিত পথের কথা স্মরণে রেখে সেই পথে চলে, তাদের তুমি বরণ করে থাক। তুমি আমাদের উপর ক্রুদ্ধ ছিলে তথাপি আমরা পাপের পথেই চলেছিলাম। তোমার মহাক্রোধ সত্ত্বেও সেই পুরাকাল থেকে আমরা পাপাচারে ক্ষান্ত হই নি।</div>
<div class="v" id="v6"><span class="vn">6</span> আমরা সকলেই পাপে লিপ্ত ছিলাম। আমাদের সর্বাপেক্ষা পুণ্যকর্মও কলুষমুক্ত ছিল না, ছিল জীর্ণ মলিন বস্ত্রের মত। বাতাস যেমন উড়িয়ে নিয়ে যায় শুকনো পাতা, তেমনি আমাদের পাপ উড়িয়ে নিয়ে যায় আমাদের।</div>
<div class="v" id="v7"><span class="vn">7</span> কেউ প্রার্থনা করে না তোমার কাছে, তোমার সঙ্গে যুক্ত হয়ে থাকার আগ্রহ কারো নেই। আমাদের পাপের জন্য আমাদের দিক থেকে তুমি মুখ ফিরিয়ে নিয়েছ, রেখে দিয়েছ আমাদের পাপের কবলে।</div>
<div class="v" id="v8"><span class="vn">8</span> <span class="br-p"><br><br></span>তবু, তুমি আমাদের পিতা হে প্রভু পরমেশ্বর, আমরা মাটি তুমি কুম্ভকার, আমরা তোমারই হাতের সৃষ্টি।</div>
<div class="v" id="v9"><span class="vn">9</span> তাই, হে প্রভু পরমেশ্বর, আমাদের প্রতি তোমার নিদারুণ রোষ যেন স্থায়ী না হয়, চিরকাল স্মরণে রেখো না আমাদের পাপের কথা। আমরা তোমার প্রজা, করুণা কর আমাদের প্রতি।</div>
<div class="v" id="v10"><span class="vn">10</span> তোমার সমস্ত পবিত্র নগরী মরুভূমির মত হয়ে গেছে, জেরুশালেম পরিণত আজ পরিত্যক্ত ধ্বংসস্তূপে।</div>
<div class="v" id="v11"><span class="vn">11</span> যেখানে আমাদের পূর্বপুরুষ তোমার স্তবগান গাইতেন, ধ্বংস হয়ে গেছে আমাদের প্রিয় সেই মনোরম প্রাসাদগুলিও।</div>
<div class="v" id="v12"><span class="vn">12</span> এত ঘটনা সত্ত্বেও এখনও কি তুমি অটল হয়ে থাকবে? এখনও নীরব হয়ে দূরে সরে থাকবে আমাদের এই অকথ্য যন্ত্রণা দেখেও?</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:530 2:6'><!--endraw 1-->১ করি 2:6<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>