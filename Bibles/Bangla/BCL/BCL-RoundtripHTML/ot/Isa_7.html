<html><head>
<meta http-equiv="Content-Type" content="text/html;charset=utf-8" />
<title>Isa 7 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 7);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_5.html">5</a> <a href="Isa_6.html">6</a> <b>7</b> <a href="Isa_8.html">8</a> <a href="Isa_9.html">9</a> ... <a href="Isa_66.html">66</a> </div><hr>
<h1>Isa 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>রাজা আহসের জন্য একটি বার্তা</h2><span class="vn">1</span> <span class="br-p"><br><br></span>যিহুদীয়ারাজ উৎসিয়ের পৌত্র ও যোথমের পুত্র আহস যিহুদীয়ায় রাজত্বকালে দেশে যুদ্ধ বেধে গেল। সিরিয়ার<sup class="fnm"><a name="fnm1" href="#fn1">1</a></sup> রাজা রৎসীন এবং রমলিয়ের পুত্র ইসরায়েলরাজ পেকহ জেরুশালেম আক্রমণ করলেন কিন্তু জয় করে অধিকার করতে পারলেন না।<sup class="fnm"><a name="fnm2" href="#fn2">2</a></sup></div>
<div class="v" id="v2"><span class="vn">2</span> <span class="br-p"><br><br></span>সিরিয়া ইসরায়েলের সঙ্গে মিত্রতা স্থাপন করেছে, এই সংবাদ যিহুদীয়ারাজের কাছে পৌঁছালে স্বয়ং তিনি এবং তাঁর প্রজারা দারুণ ভয় পেয়ে ঝড়ের মুখে গাছের পাতার মত কাঁপতে লাগলেন।</div>
<div class="v" id="v3"><span class="vn">3</span> <span class="br-p"><br><br></span>প্রভু পরমেশ্বর যিশাইয়কে বললেন, তোমার পুত্র শার-যাশুবকে<sup class="fnm"><a name="fnm3" href="#fn3">3</a></sup> নিয়ে তুমি রাজা আহসের সঙ্গে দেখা কর। ঝরণার উৎস থেকে জল আনার জন্য যে খাল কাটা হয়েছে, তার শেষ প্রান্তে ধোপার মাঠে, রাজপথে তোমরা তার দেখা পাবে।</div>
<div class="v" id="v4"><span class="vn">4</span> তাকে বলবে, সাবধান থাকতে। সে যেন ধীর শান্ত হয়ে থাকে, কোন অবস্থায় ভয় না পায় কিম্বা অস্থির হয়ে না পড়ে। সিরিয়ারাজ রৎসীন এবং ইসরায়েলরাজ পেকহের ক্রোধ দুটি ধূমায়িত কাষ্ঠের ধোঁয়ার চেয়ে বেশী কিছু নয়।</div>
<div class="v" id="v5"><span class="vn">5</span> সিরিয়া ইসরায়েল জাতি ও তাদের রাজার সঙ্গে একটি ষড়যন্ত্র করেছে।</div>
<div class="v" id="v6"><span class="vn">6</span> তারা যিহুদীয়া জয় করতে চায় এবং সেখানকার প্রজাদের ভয় দেখিয়ে নিজেদের পক্ষে এনে টাবেলের পুত্রকে যিহুদীয়ার রাজা করতে চায়।</div>
<div class="v" id="v7"><span class="vn">7</span> <span class="br-p"><br><br></span>কিন্তু আমি, প্রভু পরমেশ্বর, ঘোষণা করে বলছি, এ ঘটনা কখনো ঘটবে না।</div>
<div class="v" id="v8"><span class="vn">8</span> কেন ঘটবে না? কারণ সিরিয়ার রাজধানীই তো দামাস্কাস, আর সেই রাজধানীতেই রাজা রৎসীনের বাস। কি এমন তার বাহুবল! আর ইসরায়েল, মাত্র পঁয়ষট্টি বছরের মধ্যে ছিন্নভিন্ন হয়ে যাবে, একটি জাতিরূপে তার আর কোন চিহ্ন থাকবে না।</div>
<div class="v" id="v9"><span class="vn">9</span> ইসরায়েলের রাজধানী শমরিয়া। এই শমরিয়াতেই রমলিয়ের পুত্র ইসরায়েলরাজ পেকহ রাজত্ব করে। তার শক্তি আর কতখানি! ঈশ্বরের উপরে তোমাদের আস্থা যদি সুদৃঢ় না হয়, তাহলে তোমরা কোনক্রমে সুদৃঢ় প্রতিষ্ঠা লাভ করতে পারবে না।</div>
<div class="v" id="v10"><h2>ইন্মানুয়েল</h2><span class="vn">10</span> <span class="br-p"><br><br></span>প্রভু পরমেশ্বর আহসের কাছে আর একটি সংবাদ পাঠালেন, বললেনঃ</div>
<div class="v" id="v11"><span class="vn">11</span> তুমি তোমার প্রভু পরমেশ্বরের কাছে একটি চিহ্ন চাও। সে চিহ্ন স্বর্গ, মর্ত্য—যেখান থেকেই হোক না কেন!</div>
<div class="v" id="v12"><span class="vn">12</span> <span class="br-p"><br><br></span>আহস বললেন, আমি কোন চিহ্ন চাইব না। আমি প্রভু পরমেশ্বরকে পরীক্ষা করতে চাই না।</div>
<div class="v" id="v13"><span class="vn">13</span> <span class="br-p"><br><br></span>তখন যিশাইয় বললেন, তাহলে শোন হে দাউদের কুল, মানুষের ধৈর্যের সীমা তুমি অতিক্রম করেছ। মনে রেখ, ঈশ্বরের ধৈর্যেরও একটা সীমা আছে।</div>
<div class="v" id="v14"><span class="vn">14</span> তাহলে, স্বয়ং প্রভু পরমেশ্বরই তোমাদের একটি চিহ্ন দেবেন। এক তরুণী <sup class="fnm"><a name="fnm4" href="#fn4">4</a></sup> সন্তান সম্ভবা হয়েছে, শীঘ্র সে একটি পুত্র সন্তানের জন্মদান করবে। তার নাম রাখা হবে ‘ইন্মানুয়েল'<sup class="fnm"><a name="fnm5" href="#fn5">5</a></sup>।<sup class="fnm"><a name="fnm6" href="#fn6">6</a></sup></div>
<div class="v" id="v15"><span class="vn">15</span> তার উপযুক্ত বয়স হওয়ার পরে লোকে প্রচুর সুখাদ্য ভোগ করবে।<sup class="fnm"><a name="fnm7" href="#fn7">7</a></sup></div>
<div class="v" id="v16"><span class="vn">16</span> ভাল-মন্দের বিচার করে গ্রহণ এবং বর্জন করতে শেখার আগে যে দুটি দেশের দুই রাজা তোমাদের ঘৃণা ও ভীতি প্রদর্শন করে, সেই দেশ দুটি পরিত্যক্ত হবে।</div>
<div class="v" id="v17"><span class="vn">17</span> <span class="br-p"><br><br></span>প্রভু পরমেশ্বর তোমাদের উপরে, তোমাদের দেশবাসীর উপরে ও তোমাদের রাজপরিবারের উপরে এমন এক দুর্দৈব আনবেন, যা ইসরায়েল রাজ্য থেকে যিহুদীয়া বিচ্ছিন্ন হবার আগে কোনদিন ঘটে নি। এই দুর্দৈব বহন করে আনবে আসিরিয়ারাজ।</div>
<div class="v" id="v18"><span class="vn">18</span> <span class="br-p"><br><br></span>সেইদিন প্রভু পরমেশ্বর সঙ্কেত ধ্বনি দিয়ে ডাকবেন মিশরীদের, তারা সুদূর নীল নদের তীর থেকে পঙ্গপালের মত উড়ে আসবে। তিনি সঙ্কেতে ডাকবেন আসিরিয়াবাসীকে, তারা দেশ থেকে উড়ে আসবে মৌমাছির মত।</div>
<div class="v" id="v19"><span class="vn">19</span> তারা উষর উপত্যকায়, পর্বতগুহায় আস্তানা নেবে, প্রতিটি কাঁটাঝোপে, প্রতিটি চরাণীতে তারা ছেয়ে যাবে।</div>
<div class="v" id="v20"><span class="vn">20</span> <span class="br-p"><br><br></span>সেইদিন প্রভু পরমেশ্বর ইউফ্রেটিস নদীর ওপার থেকে একজন ক্ষৌরকারকে ভাড়া করে আনবেন–—সে হল আসিরিয়ার সম্রাট! সে তোমাদের চুল দাড়ি সব ক্ষৌরি করে দেবে। অপদস্থ করবে তোমাদের।</div>
<div class="v" id="v21"><span class="vn">21</span> <span class="br-p"><br><br></span>সেইদিন যদি কোন চাষী অন্ততঃপক্ষে একটি মাত্র কম বয়সী গাভী এবং দুটি ছাগী কোনক্রমে রক্ষা করতে পারে,</div>
<div class="v" id="v22"><span class="vn">22</span> তাহলে তারা যে দুধ দেবে, তাতেই তার সব অভাব ঘুচে যাবে। দেশের যে সামান্য কিছু লোক রক্ষা পাবে, তারা দুধ ও মধু পান<sup class="fnm"><a name="fnm8" href="#fn8">8</a></sup> করবে ও প্রচুর খাদ্যসম্ভারে তৃপ্ত হবে।</div>
<div class="v" id="v23"><span class="vn">23</span> <span class="br-p"><br><br></span>সেইদিন উৎকৃষ্ট দ্রাক্ষাকুঞ্জে, যেখানে সহস্র দ্রাক্ষালতা আছে, যার মূল্য সহস্র রৌপ্য মুদ্রা, সেই দ্রাক্ষাকুঞ্জ শ্যাকুল আর কাঁটাঝোপে ঢেকে যাবে।</div>
<div class="v" id="v24"><span class="vn">24</span> ধনুর্বাণ নিয়ে লোকে সেখানে শিকারে যাবে। হ্যাঁ, সারা দেশ শ্যাকুল আর কাঁটাঝোপে ভরে যাবে।</div>
<div class="v" id="v25"><span class="vn">25</span> যে সমস্ত পাহাড়ের গায়ে ফসল ফলতো, সেখানে কাঁটাগাছে এমন ভরে যাবে যে, কোন লোক সেখানে আর যেতে সাহস করবে না। এইস্থান হবে পশুপালের চারণভূমি।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সিরিয়া=অরাম</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:120 16:5'><!--endraw 1-->২ রাজা 16:5<!--raw 1 bo --></a><!--endraw 1-->; <!--raw 1 bo --><a href='B:140 28:5-6'><!--endraw 1-->২ বংশা 28:5-6<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> শার-যাশুব=এই হিব্রু নামের অর্থ:মাত্র কয়েকজন ফিরে আসবে।(<!--raw 1 bo --><a href='B:650 10:20-22'><!--endraw 1-->10:20-22<!--raw 1 bo --></a><!--endraw 1--> দ্রষ্টব্য)</div>
<div class="fn"><sup class="fnt"><a name="fn4" href="#fnm4">4</a></sup> তরুণী: হিব্রু অনুবাদ ‘তরুণী’ শব্দটি ‘কুমারী’ শব্দের নির্দিষ্ট অর্থবোধের নয় কিন্তু বিবাহযোগ্য যে কোন বয়সের যুবতী কন্যাকে বোঝায়। <!--raw 1 bo --><a href='B:470 1:23'><!--endraw 1-->মথি 1:23<!--raw 1 bo --></a><!--endraw 1--> পদে ‘কুমারী’ শব্দ ব্যবহারের মধ্যে পুরাতন নিয়মের গ্রীক অনুবাদের প্রতিফলন পড়েছে যিশাইয়ের 500 বছর পরে এটি ব্যবহার করা হয়েছে।</div>
<div class="fn"><sup class="fnt"><a name="fn5" href="#fnm5">5</a></sup> ইন্মানুয়েল: এই হিব্রু নামের অর্থ: আমাদের সঙ্গে বর্তমান ঈশ্বর।</div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:470 1:23'><!--endraw 1-->মথি 1:23<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> 7:15-26 পদ: একটি সময় সীমার প্রতীক।</div>
<div class="fn"><sup class="fnt"><a name="fn8" href="#fnm8">8</a></sup> দধি ও মধুপান : ইসরায়েলের ইতিহাসের আদিযুগের খাদ্যপানীয়ের সঙ্গে এই খাদ্যপানীয়ের যোগসূত্র আছে। হিব্রু: দুগ্ধ ও মধু। এটি দেশে সুখাদ্যের প্রাচুর্যের প্রতীক।</div>
</div>
<!-- PARSED ABOVE; EDITING MAY BREAK PARSER -->
</body></html>