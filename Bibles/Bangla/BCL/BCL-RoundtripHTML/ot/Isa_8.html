<html><head>
<meta http-equiv="Content-Type" content="text/html;charset=utf-8" />
<title>Isa 8 &ndash; নবী যিশাইয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 8);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_6.html">6</a> <a href="Isa_7.html">7</a> <b>8</b> <a href="Isa_9.html">9</a> <a href="Isa_10.html">10</a> ... <a href="Isa_66.html">66</a> </div><hr>
<h1>Isa 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সঙ্কেতরূপে যিশাইয়ের পুত্র</h2><span class="vn">1</span> <span class="br-p"><br><br></span>প্রভু পরমেশ্বর আমাকে বললেন, একটি বড় লিপি ফলক নাও এবং তার উপরে বড় বড় অক্ষরে লেখ:<sup class="fnm"><a name="fnm1" href="#fn1">1</a></sup> দ্রুত লুন্ঠন কর, ত্বরায় অপহরণ কর।</div>
<div class="v" id="v2"><span class="vn">2</span> পুরোহিত উরিয় এবং যিবেরিখিয়ের পুত্র সখরিয়কে বিশ্বাসযোগ্য সাক্ষী হিসাবে নাও।</div>
<div class="v" id="v3"><span class="vn">3</span> <span class="br-p"><br><br></span>এর কিছুদিন পরে আমার স্ত্রী সন্তানসম্ভবা হল। আমাদের পুত্রের জন্ম হলে প্রভু পরমেশ্বর আমাকে বললেন, এর নাম দাও ‘দ্রুত লুন্ঠন, ত্বরায় অপহরণ’।</div>
<div class="v" id="v4"><span class="vn">4</span> ছেলেটি ‘মা-বাবা’ বলে ডাকতে শেখার আগেই দামাস্কাসের সমস্ত ধন ঐশ্বর্য আর শমরিয়ার সমস্ত লুন্ঠিত ধন আসিরিয়ারাজ নিয়ে চলে যাবে।</div>
<div class="v" id="v5"><h2>আসিরিয়ারাজের আগমন</h2><span class="vn">5</span> <span class="br-p"><br><br></span>প্রভু পরমেশ্বর আমার কাছে আবার বার্তা পাঠালেন।</div>
<div class="v" id="v6"><span class="vn">6</span> তিনি বললেন, এই লোকেরা শীলোহ্<sup class="fnm"><a name="fnm2" href="#fn2">2</a></sup>-এর শান্ত স্রোতধারাকে বর্জন করেছে আর এখন তারা রাজা রৎসীন এবং রাজা পেকহর ভয়ে কাঁপছে।</div>
<div class="v" id="v7"><span class="vn">7</span> তাই, আমি, প্রভু পরমেশ্বর যিহুদীয়াকে আক্রমণ করার জন্য আসিরিয়ার সম্রাট ও সৈন্যবাহিনীকে নিয়ে আসব। তারা ইউফ্রেটিস নদীর বন্যার মত দুকুল ভাসিয়ে এগিয়ে আসবে।</div>
<div class="v" id="v8"><span class="vn">8</span> বন্যার বেগে তারা যিহুদীয়াকে ভাসিয়ে নিয়ে যাবে, দুরন্ত ঢেউ তার কাঁধ ছাপিয়ে যাবে, ডুবিয়ে দেবে সব। কিন্তু, ইন্মানুয়েল! আমাদের সঙ্গে ঈশ্বর বর্তমান, তিনি দুই পক্ষ বিস্তার করে দেশকে রক্ষা করবেন।<sup class="fnm"><a name="fnm3" href="#fn3">3</a></sup></div>
<div class="v" id="v9"><span class="vn">9</span> <span class="br-p"><br><br></span>হে জাতিবৃন্দ একত্রিত হও সকলে! শোন, পৃথিবীর প্রান্তনিবাসীরা, তোমরা যুদ্ধের পরিকল্পনা কর, কিন্তু সাবধান!</div>
<div class="v" id="v10"><span class="vn">10</span> পরিকল্পনা কর, যত পার মন্ত্রণা কর কিন্তু দেখো, সবই ব্যর্থ হবে। কারণ ঈশ্বর আমাদের সঙ্গে আছেন।</div>
<div class="v" id="v11"><h2>নবীকে ঈশ্বরের সাবধান বাণী</h2><span class="vn">11</span> <span class="br-p"><br><br></span>প্রভু পরমেশ্বর তাঁর মহাশক্তি আমার উপরে অর্পণ করে আমাকে সাবধান করে দিলেন যেন আমি লোকদের অনুসৃত পথে না যাই। তিনি বললেন,</div>
<div class="v" id="v12"><span class="vn">12</span> লোকদের পরিকল্পনার সঙ্গে হাত মিলিও না, তারা যাকে ভয় করে, তাকে তুমি ভয় করো না।</div>
<div class="v" id="v13"><span class="vn">13</span> মনে রেখ, আমি, সর্বাধিপতি প্রভু পরমেশ্বর, আমি পবিত্র, একমাত্র আমাকেই তুমি ভয় ও ভক্তি করবে।<sup class="fnm"><a name="fnm4" href="#fn4">4</a></sup></div>
<div class="v" id="v14"><span class="vn">14</span> আমি মহাপবিত্র! আমি এমন এক পাথরের মত, যাতে লোকে হোঁচট্‌ খাবে পড়ে যাবে। আমি হয়েছি ফাঁদের মত, যে ফাঁদে যিহুদীয়া, ইসরায়েল ও জেরুশালেমের মানুষ ধরা পড়বে।</div>
<div class="v" id="v15"><span class="vn">15</span> বহুজন ধাক্কা খাবে, পড়ে যাবে, পিষ্ট হবে ও ফাঁদে পড়বে।<sup class="fnm"><a name="fnm5" href="#fn5">5</a></sup></div>
<div class="v" id="v16"><span class="vn">16</span> <span class="br-p"><br><br></span>ঈশ্বর আমাকে যে নির্দেশ দিয়েছেন, তোমরা আমার শিষ্যেরা সেই নির্দেশ সযত্নে রক্ষা করবে।</div>
<div class="v" id="v17"><span class="vn">17</span> প্রভু পরমেশ্বর এই লোকদের কাছ থেকে নিজেকে গোপন রেখেছেন, কিন্তু তিনিই আমার ভরসা, তাঁরই উপরে আমার আশা।<sup class="fnm"><a name="fnm6" href="#fn6">6</a></sup></div>
<div class="v" id="v18"><span class="vn">18</span> <span class="br-p"><br><br></span>প্রভু পরমেশ্বরের দেওয়া সন্তানদের নিয়ে আমি এখানে উপস্থিত। সর্বাধিপতি প্রভু পরমেশ্বর, সিয়োন পর্বতের উপরে যাঁর সিংহাসন, তিনিই জীবন্ত বার্তারূপে আমাদের ইসরায়েল জাতির কাছে পাঠিয়েছেন।<sup class="fnm"><a name="fnm7" href="#fn7">7</a></sup></div>
<div class="v" id="v19"><span class="vn">19</span> <span class="br-p"><br><br></span>কিন্তু যারা ভাগ্য গণনা করে ও আত্মার ভরে কথা বলে, লোকে তোমাদের তাদের কাছে গিয়ে ভবিষ্যৎ জানতে বলবে। তারা বলবে, লোকে অন্ততঃ আত্মাদের কাছ থেকে ভবিষ্যতের কথা জিজ্ঞাসা করুক এবং জীবিতদের পক্ষ হয়ে মৃতদের পরামর্শ নিক,</div>
<div class="v" id="v20"><span class="vn">20</span> <span class="br-p"><br><br></span>তখন তোমরা বলবে, প্রভু পরমেশ্বরের শিক্ষায় মনোযোগী হও। ভরের আবেশে বলা কথায় কান দিও না। এতে তোমাদের কোন মঙ্গল হবে না।<sup class="fnm"><a name="fnm8" href="#fn8">8</a></sup></div>
<div class="v" id="v21"><h2>ঘোর দুর্দিন</h2><span class="vn">21</span> <span class="br-p"><br><br></span>লোকে ক্ষুধায় কাতর হয়ে সারা দেশে ঘুরে বেড়াবে। ক্ষুধার জ্বালায় তারা ক্রুদ্ধ হয়ে উঠবে। অভিসম্পাত দেবে তাদের রাজাকে, তাদের ঈশ্বরকে। আকাশ কিম্বা মাটির দিকে তারা তাকাবে কিন্তু দেখবে, তাদের চারিদিকে দুর্বিপাক আর ঘোর অন্ধকার! এই ঘোর অন্ধকারের মধ্যে তাদের ঠেলে দেওয়া হয়েছে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু: ‘মহেরশালল-হাশ-বস’ যিশাইয়ের অন্যতম পুত্রের নাম।</div>
<div class="fn"><sup class="fnt"><a name="fn2" href="#fnm2">2</a></sup> শীলোহ্= জেরুশালেমে পূর্বদিকের বিরাট এক পাহাড়ী ঝর্ণা থেকে বার হয়ে এসেছে এই শীলোহ্ জলধারা।</div>
<div class="fn"><sup class="fnt"><a name="fn3" href="#fnm3">3</a></sup> সবকিছু। “কিন্তু...রক্ষা করেন"-অথবা সবকিছু। তারা সারা দেশে ছড়িয়ে পড়বে। ঈশ্বর আমাদের সঙ্গে থাকুন।</div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:670 3:14-15'><!--endraw 1-->১ পিতর 3:14-15<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:670 2:8'><!--endraw 1-->১ পিতর 2:8<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:650 2:13'><!--endraw 1-->হিব্রু 2:13<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a href='B:650 2:13'><!--endraw 1-->হিব্রু 2:13<!--raw 1 bo --></a><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> হিব্রু অস্পষ্ট।</div>
</div>
<!-- PARSED ABOVE; EDITING MAY BREAK PARSER -->
</body></html>