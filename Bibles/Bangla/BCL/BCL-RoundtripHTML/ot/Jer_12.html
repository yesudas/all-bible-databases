<html><head>
<meta http-equiv="Content-Type" content="text/html;charset=utf-8" />
<title>Jer 12 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 12);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> ... <a href="Jer_10.html">10</a> <a href="Jer_11.html">11</a> <b>12</b> <a href="Jer_13.html">13</a> <a href="Jer_14.html">14</a> ... <a href="Jer_52.html">52</a> </div><hr>
<h1>Jer 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রভু পরমেশ্বরের কাছে যিরমিয়ের প্রশ্ন</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর, তোমার কাছে যদি আমি অভিযোগ আনি, <br><span class="br-ind"><br><span class="indent">&nbsp;</span></span>তুমি ন্যায়বান, প্রমাণ করবে তার সত্যতা। <br><span class="br-ind"><br><span class="indent">&nbsp;</span></span>তথাপি তোমার ন্যায়বিচার সম্পর্কে আমি প্রশ্ন করতে চাই তোমাকে। <br><span class="br-ind"><br><span class="indent">&nbsp;</span></span>বল, দুর্জনের কেন এত শ্রীবৃদ্ধি হয়? <br><span class="br-ind"><br><span class="indent">&nbsp;</span></span>সাফল্য লাভ করে কেন অসৎ মানুষ? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি তাদের কর রোপণ, তারা মূল বিস্তার করে, <br><span class="br-ind"><br><span class="indent">&nbsp;</span></span>বৃদ্ধিলাভ করে তারা, ধারণ করে ফলসম্ভার। <br><span class="br-ind"><br><span class="indent">&nbsp;</span></span>সতত তারা তোমারই মহিমা গায়, <br><span class="br-ind"><br><span class="indent">&nbsp;</span></span>কিন্তু হৃদয়ে মানে না তোমায়। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে প্রভু পরমেশ্বর, তুমি তো আমায় জান, <br><span class="br-ind"><br><span class="indent">&nbsp;</span></span>দেখেছ তুমি আমার সকম কর্ম’, <br><span class="br-ind"><br><span class="indent">&nbsp;</span></span>তোমাকে আমি কত ভালবাসি, তাও জান তুমি। <br><span class="br-ind"><br><span class="indent">&nbsp;</span></span>কসাইখানায় যেভাবে মেষদের নিয়ে যাওয়া হয় তেমনই করে তুমি ওদের নিয়ে যাও ধরে। <br><span class="br-ind"><br><span class="indent">&nbsp;</span></span>যতক্ষণ না তাদের নিধন করা হয়, <br><span class="br-ind"><br><span class="indent">&nbsp;</span></span>একান্তে রাখ তাদের সতর্ক প্রহরায়, সেই সেদিনের প্রতীক্ষায়। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আর কতদিন আমাদের দেশ শুষ্ক থাকবে, <br><span class="br-ind"><br><span class="indent">&nbsp;</span></span>মাঠের মধ্যে তৃণদল থাকবে শুকিয়ে? <br><span class="br-ind"><br><span class="indent">&nbsp;</span></span>পশুপাখিরও প্রাণ হয়েছে সংশয় আমাদের স্বজাতি মানুষের দুষ্টতায়। <br><span class="br-ind"><br><span class="indent">&nbsp;</span></span>তারা বলে, ‘আমাদের কার্যকলাপ ঈশ্বরের চোখে পড়ে না’। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>প্রভু পরমেশ্বর বলেন, <br><span class="br-ind"><br><span class="indent">&nbsp;</span></span>যিরমিয়, মানুষের সঙ্গে দৌড়ে যদি না পার, <br><span class="br-ind"><br><span class="indent">&nbsp;</span></span>যদি এত ক্লান্তি আসে তোমার, তবে কেমন করে দৌড়াবে তুমি অশ্বের সাথে? <br><span class="br-ind"><br><span class="indent">&nbsp;</span></span>সমতলভূমিতে যদি তুমি উছোট খাও, <br><span class="br-ind"><br><span class="indent">&nbsp;</span></span>তবে কি করবে তুমি জর্ডনের তীরে অরণ্যভূমিতে? <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমার ভাইয়েরা, তোমার পরিজনেরা বিশ্বাসঘাতকতা করেছে তোমার সঙ্গে, সোচ্চার হয়েছে তারা তোমার বিরুদ্ধে, <br><span class="br-ind"><br><span class="indent">&nbsp;</span></span>হাত মিলিয়েছে তোমার আক্রমণকারীদের সাথে। বিশ্বাস করো না তাদের, এমনকি মধুর কথাতেও করো না বিশ্বাস। <br></div>
<div class="v" id="v7"><h2>প্রজাদের জন্য প্রভু পরমেশ্বরের দুঃখ</h2><span class="vn">7</span> <span class="br-ind"><br><span class="indent">&nbsp;</span></span>প্রভু পরমেশ্বর বলেন, <br><span class="br-ind"><br><span class="indent">&nbsp;</span></span>আমি পরিত্যাগ করেছি ইসরায়েলীদের, <br><span class="br-ind"><br><span class="indent">&nbsp;</span></span>আমার মনোনীত জাতিকে করেছি প্রত্যাখ্যান। <br><span class="br-ind"><br><span class="indent">&nbsp;</span></span>আমার প্রিয় সন্তানদের আমি তুলে দিয়েছি <br><span class="br-ind"><br><span class="indent">&nbsp;</span></span>তাদের শত্রুকুলের হাতে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমারই মনোনীত প্রজারা ঘুরে দাঁড়িয়েছে <br><span class="br-ind"><br><span class="indent">&nbsp;</span></span>আমার বিরুদ্ধে অরণ্যের সিংহের মত তারা গর্জন করে <br><span class="br-ind"><br><span class="indent">&nbsp;</span></span>আমারই দিকে চেয়ে, এতে আমার চরম অসন্তোষ। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সেই প্রজাবৃন্দ অদ্ভুত এক বাজপাখির মত, <br><span class="br-ind"><br><span class="indent">&nbsp;</span></span>চারিদিক থেকে অন্য বাজপাখিরা যাকে করেছে আক্রমণ। <br><span class="br-ind"><br><span class="indent">&nbsp;</span></span>এস বন্য পশুর দল, যোগ দাও ভোজের আসরে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>বিদেশী রাজারা ধ্বংস করেছে আমার দ্রাক্ষাকুঞ্জ, <br><span class="br-ind"><br><span class="indent">&nbsp;</span></span>পদদলিত করেছে আমার শ্যামল শস্যক্ষেত্র, <br><span class="br-ind"><br><span class="indent">&nbsp;</span></span>অপরূপ দেশকে আমার করেছে ঊষর মরু। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>একে তারা পরিণত করেছে ধূ ধূ প্রান্তরে, <br><span class="br-ind"><br><span class="indent">&nbsp;</span></span>হাহাকারে কেঁদে মরে পরিত্যক্ত এই ভূমি, <br><span class="br-ind"><br><span class="indent">&nbsp;</span></span>মরুভূমি হয়ে গেছে এই দেশ, <br><span class="br-ind"><br><span class="indent">&nbsp;</span></span>আজ কেউ নেই তার তত্ত্ব নেবার। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>মরুভূমির মত উচ্চস্থানগুলি ধ্বংস করার জন্য এসেছে আক্রমণকারী, <br><span class="br-ind"><br><span class="indent">&nbsp;</span></span>সমগ্র দেশ আমি ধ্বংস করে দেব, <br><span class="br-ind"><br><span class="indent">&nbsp;</span></span>বাধিয়ে দেব যুদ্ধ, কেউ এখানে বাস করতে পারবে না শান্তিতে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমার প্রজারা বুনেছিল গম কিন্তু উৎপন্ন হল কাঁটাঝোপ। <br><span class="br-ind"><br><span class="indent">&nbsp;</span></span>কঠোর পরিশ্রম করেছিল তারা কিন্তু পায় নি কিছুই। <br><span class="br-ind"><br><span class="indent">&nbsp;</span></span>কারণ আমার ভয়ঙ্কর ক্রোধে সবই হয়ে গেছে নিষ্ফলা। <br></div>
<div class="v" id="v14"><h2>ইসরায়েলের প্রতিবেশীদের কাছে প্রভু পরমেশ্বরের প্রতিশ্রুতি</h2><span class="vn">14</span> <span class="br-p"><br><br></span>প্রভু পরমেশ্বর বলেন, আমার প্রজা ইসরায়েলীদের যে দেশ আমি দিয়েছিলাম, সেই দেশ ইসরায়েলীদের দুর্বৃত্ত প্রতিবেশীরা ধ্বংস করে দিয়েছে। তাদের সম্পর্কে আমার কিছু কথা বলার আছে। উপড়ে ফেলা গাছের মত আমি ঐ দুর্জনদের দূর করে দেব দেশ থেকে। তাদের হাত থেকে যিহুদীয়াকে উদ্ধার করব।</div>
<div class="v" id="v15"><span class="vn">15</span> উপড়ে ফেলার পর আমি তাদের করুণা করব। প্রত্যেকটি জাতিকে ফিরিয়ে নিয়ে যাব তাদের আপন বাসভূমিতে, তাদের নিজেদের দেশে।</div>
<div class="v" id="v16"><span class="vn">16</span> যদি তারা সর্বান্তঃকরণে আমার প্রজাদের অনুসৃত ধর্মপথে চলে এবং একসময় যেভাবে তারা আমার প্রজাদের বেলদেবের নামে শপথ নিতে শিখিয়েছিল, সেইভাবে তারা ‘জাগ্রত প্রভু পরমেশ্বরের দিব্য’ এই বলে যদি শপথ গ্রহণ করে, তবে তারাও আমার প্রজাদের একটি অংশ হবে এবং সমৃদ্ধিলাভ করবে।</div>
<div class="v" id="v17"><span class="vn">17</span> কিন্তু যদি কোনও জাতি এ কথা না মানে, তাহলে আমি তাকে সম্পূর্ণভাবে উৎখাত করব এবং ধ্বংস করব। আমি, প্রভু পরমেশ্বর এই কথা বললাম।</div>
</div>
<!-- PARSED ABOVE; EDITING MAY BREAK PARSER -->
</body></html>