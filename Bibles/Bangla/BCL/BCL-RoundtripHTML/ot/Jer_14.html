<html><head>
<meta http-equiv="Content-Type" content="text/html;charset=utf-8" />
<title>Jer 14 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 14);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> ... <a href="Jer_12.html">12</a> <a href="Jer_13.html">13</a> <b>14</b> <a href="Jer_15.html">15</a> <a href="Jer_16.html">16</a> ... <a href="Jer_52.html">52</a> </div><hr>
<h1>Jer 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ভয়ঙ্কর খরা</h2><span class="vn">1</span> <span class="br-p"><br><br></span>খরা সম্বন্ধে প্রভু পরমেশ্বর আমাকে বললেন,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>যিহুদীয়া শোক করছে, <br><span class="br-ind"><br><span class="indent">&nbsp;</span></span>তার নগর জনপদ মৃত্যুর কবলে <br><span class="br-ind"><br><span class="indent">&nbsp;</span></span>অধিবাসীরা গভীর দুঃখে মাটিতে লুটিয়ে আছে, <br><span class="br-ind"><br><span class="indent">&nbsp;</span></span>জেরুশালেম কাঁদছে সাহায্যের জন্যে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ধনবানেরা ভৃত্যদের পাঠাচ্ছে জল আনতে, <br><span class="br-ind"><br><span class="indent">&nbsp;</span></span>তারা চলেছে জলের কূপের কাছে <br><span class="br-ind"><br><span class="indent">&nbsp;</span></span>কিন্তু একবিন্দুও জল নেই সেখানে, <br><span class="br-ind"><br><span class="indent">&nbsp;</span></span>ফিরে এসেছে তারা শূন্য পাত্র নিয়ে। <br><span class="br-ind"><br><span class="indent">&nbsp;</span></span>হতাশায়, দুঃখে ও লজ্জায় মুখ ঢেকেছে তারা। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>দেশে এবার বর্ষা নামেনি, <br><span class="br-ind"><br><span class="indent">&nbsp;</span></span>শুকনো মাঠ ফেটে চৌচির, <br><span class="br-ind"><br><span class="indent">&nbsp;</span></span>চাষীরা ঢেকেছে মুখ আহত বেদনায়। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হরিণী তার সদ্যোজাত শিশুশাবককে <br><span class="br-ind"><br><span class="indent">&nbsp;</span></span>পরিত্যাগ করেছে প্রান্তরে, <br><span class="br-ind"><br><span class="indent">&nbsp;</span></span>কারণ সেখানে একগুচ্ছ তৃণও নেই। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>বন্য গর্দভ পাহাড়ের চূড়ায় দাঁড়িয়ে <br><span class="br-ind"><br><span class="indent">&nbsp;</span></span>শৃগালের মত হাঁপাচ্ছে, <br><span class="br-ind"><br><span class="indent">&nbsp;</span></span>অনাহারে দৃষ্টি হয়েছে ক্ষীণ, <br><span class="br-ind"><br><span class="indent">&nbsp;</span></span>কারণ খাদ্য নেই তাদের। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমার প্রজারা আর্তনাদ করে বলছে, <br><span class="br-ind"><br><span class="indent">&nbsp;</span></span>“যদিও আমাদেরই পাপ আমাদের দোষী সাব্যস্ত করেছে, <br><span class="br-ind"><br><span class="indent">&nbsp;</span></span>তবু, হে প্রভু পরমেশ্বর, সাহায্য কর আমাদের, <br><span class="br-ind"><br><span class="indent">&nbsp;</span></span>রক্ষা কর তোমার প্রতিশ্রুতি। বহুবার আমরা তোমার কাছ থেকে সরে গেছি, <br><span class="br-ind"><br><span class="indent">&nbsp;</span></span>পাপ করেছি তোমার বিরুদ্ধে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমিই ইসরায়েলের একমাত্র আশা, <br><span class="br-ind"><br><span class="indent">&nbsp;</span></span>একমাত্র তুমিই রক্ষা কর আমাদের দুর্যোগের হাত থেকে। <br><span class="br-ind"><br><span class="indent">&nbsp;</span></span>আমাদের দেশে কেন তুমি এক আগন্তুকের মত, <br><span class="br-ind"><br><span class="indent">&nbsp;</span></span>পথিকের মত কেন তুমি, যিনি যাপন করেন শুধু একটি রাত্রি? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কেন তুমি বিস্ময়ে বিমূঢ় একটি মানুষের মত, <br><span class="br-ind"><br><span class="indent">&nbsp;</span></span>উদ্ধারে অপারগ এক সৈনিকের মত? এ কথা নিশ্চিত, <br><span class="br-ind"><br><span class="indent">&nbsp;</span></span>হে প্রভু পরমেশ্বর তুমি আছ আমাদেরই মাঝে! <br><span class="br-ind"><br><span class="indent">&nbsp;</span></span>আমরা তোমারই প্রজা, আমাদের তুমি করো না পরিত্যাগ। <br></div>
<div class="v" id="v10"><span class="vn">10</span> <span class="br-p"><br><br></span>এই জাতির সম্বন্ধে প্রভু পরমেশ্বর বলেন, এরা আমার পথ থেকে দূরে সরে যেতেই ভালবাসে, কখনও এরা নিজেদের সংযত করে না। সেইজন্য আমি তাদের উপর বিরক্ত। যত সব অন্যায় করেছে তারা, সব আমার মনে আছে। আমি তাদের পাপের জন্য শাস্তি দেব।</div>
<div class="v" id="v11"><span class="vn">11</span> <span class="br-p"><br><br></span>প্রভু পরমেশ্বর আমাকে বললেন, তুমি এদের সাহায্য করার জন্য আমার কাছে আবেদন জানাবে না।</div>
<div class="v" id="v12"><span class="vn">12</span> ওরা যদি উপবাস করে, তবু আমি ওদের আবেদনে সাড়া দেব না। এমন কি, ওরা যদি আমার কাছে হোমবলি ও শস্য উৎসর্গও করে, তবু আমি ওদের নৈবেদ্য গ্রাহ্য করব না। তার পরিবর্তে যুদ্ধ, অনাহার ও মহামারীতে আমি নিধন করব ওদের।</div>
<div class="v" id="v13"><span class="vn">13</span> তখন আমি বললাম, হে সর্বাধিপতি প্রভু, প্রবক্তা নবীরা বলছে যে, তোমার প্রতিশ্রুতি অনুযায়ী আমাদের দেশে শান্তি বজায় থাকবে, যুদ্ধ বা দুর্ভিক্ষ কিছুই ঘটবে না।</div>
<div class="v" id="v14"><span class="vn">14</span> <span class="br-p"><br><br></span>কিন্তু প্রভু পরমেশ্বর বললেন, নবীরা আমার নামে মিথ্যা কথা বলেছে। আমি এই সব নবীদের পাঠাইনি বা কোনও কথা বলার আদেশও দিইনি। এমন কি কোন কথাও বলিনি তাদের সঙ্গে। যে দর্শনের কথা তারা বলে, সেই দর্শন তারা আমার কাছ থেকে পায়নি। তাদের ঐসব ভবিষ্যদ্বাণী তাদেরই কল্পনা, মনগড়া অর্থহীন কথা।</div>
<div class="v" id="v15"><span class="vn">15</span> আমি প্রভু পরমেশ্বর তোমাকে বলছি যে, এই সব নবী, যাদের আমি পাঠাই নি, যারা আমার নাম করে বলছে যে যুদ্ধ ও দুর্ভিক্ষ দেশের বিপর্যয় আনবে না, তাদের আমি যুদ্ধে ও দুর্ভিক্ষেই নিধন করব।</div>
<div class="v" id="v16"><span class="vn">16</span> যে সমস্ত লোকের কাছে তারা এসব কথা বলছে তারাও একইভাবে নিহত হবে। তাদের মৃতদেহ জেরুশালেমের পথে পথে ছুঁড়ে ফেলা হবে, তাদের কবর দেবার কেউ থাকবে না। এদের স্ত্রী-পুত্র-কন্যাদেরও একই দশা হবে। এইভাবে আমি তাদের দুষ্কর্মের প্রতিফল দেব।</div>
<div class="v" id="v17"><span class="vn">17</span> <span class="br-p"><br><br></span>প্রভু পরমেশ্বর লোকদের কাছে আমার দুঃখের কথা বলার আদেশ দিয়ে আমাকে এই কথা বলতে বললেন, দিবসরজনী আমার দুচোখে বয়ে যাক অশ্রুধারা, কান্না আমার যেন কখনও না থামে, কারণ আমার প্রজাদের ক্ষত কত গভীর, মারাত্মকভাবে আহত হয়েছে তারা।</div>
<div class="v" id="v18"><span class="vn">18</span> <span class="br-p"><br><br></span><span class="br-ind"><br><span class="indent">&nbsp;</span></span>আমি যখন প্রান্তরে যাই দেখি, যুদ্ধে নিহত মানুষের দেহ, <br><span class="br-ind"><br><span class="indent">&nbsp;</span></span>যখন যাই নগরে ও জনপদে দেখি মানুষ অনাহারে মরছে। <br><span class="br-ind"><br><span class="indent">&nbsp;</span></span>নবী ও পুরোহিতেরা তাদের কাজ করে চলেছে, <br><span class="br-ind"><br><span class="indent">&nbsp;</span></span>কিন্তু তারা জানে না কি কাজ করছে তারা।<sup class="fnm"><a name="fnm1" href="#fn1">1</a></sup> <br></div>
<div class="v" id="v19"><h2>প্রভু পরমেশ্বরের কাছে আবেদন</h2><span class="vn">19</span> <span class="br-ind"><br><span class="indent">&nbsp;</span></span>হে প্রভু পরমেশ্বর, যিহুদীয়াকে কি তুমি ত্যাগ করলে একেবারে? <br><span class="br-ind"><br><span class="indent">&nbsp;</span></span>সিয়োনের মানুষকে কি ঘৃণা কর তুমি? <br><span class="br-ind"><br><span class="indent">&nbsp;</span></span>এমন মারাত্মকভাবে কেন তুমি আমাদের আঘাত করলে <br><span class="br-ind"><br><span class="indent">&nbsp;</span></span>যা কোনদিন নিরাময় হবে না? <br><span class="br-ind"><br><span class="indent">&nbsp;</span></span>আমরা চেয়েছিলাম শান্তি, কিন্তু কোন মঙ্গলই ঘটল না, <br><span class="br-ind"><br><span class="indent">&nbsp;</span></span>আরোগ্য আশা করেছিলাম, পরিবর্তে এল আতঙ্ক। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমরা পাপ করেছি হে প্রভু পরমেশ্বর, <br><span class="br-ind"><br><span class="indent">&nbsp;</span></span>নিজেদের পাপ আমরা স্বীকার করছি, <br><span class="br-ind"><br><span class="indent">&nbsp;</span></span>স্বীকার করছি পূর্বপুরুষদের পাপও। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>স্মরণ কর তোমার প্রতিশ্রুতি, আমাদের করো না ঘৃণা, <br><span class="br-ind"><br><span class="indent">&nbsp;</span></span>জেরুশালেমের উপর এনো না লজ্জার গ্লানি, <br><span class="br-ind"><br><span class="indent">&nbsp;</span></span>তোমার গৌরবময় সিংহাসনের পীঠস্থান জেরুশালেম! <br><span class="br-ind"><br><span class="indent">&nbsp;</span></span>আমাদের সাথে যে চুক্তি করেছিলে <br><span class="br-ind"><br><span class="indent">&nbsp;</span></span>ভেঙ্গে দিও না সেই চুক্তি তোমার। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>জাতিবর্গের পূজিত কোনও অসার প্রতিমা বর্ষা পাঠাতে পারে না, <br><span class="br-ind"><br><span class="indent">&nbsp;</span></span>নিজে থেকে আকাশ পারে না ঝরাতে বৃষ্টি। <br><span class="br-ind"><br><span class="indent">&nbsp;</span></span>আমরা তোমারই উপর বিশ্বাস করেছি স্থাপন হে প্রভু পরমেশ্বর, <br><span class="br-ind"><br><span class="indent">&nbsp;</span></span>কারণ এইসব কাজ যিনি পারেন করতে, প্রভু তুমিই সেই জন।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> নবী ও পুরোহিতেরা … করছে তারা। অথবা নবী ও পুরোহিতেরা এমন একটি দেশে চলেছে, যারর সম্বন্ধে তারা কিছু জানে না।</div>
</div>
<!-- PARSED ABOVE; EDITING MAY BREAK PARSER -->
</body></html>