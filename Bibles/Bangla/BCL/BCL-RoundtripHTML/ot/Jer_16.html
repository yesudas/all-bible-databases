<html><head>
<meta http-equiv="Content-Type" content="text/html;charset=utf-8" />
<title>Jer 16 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 16);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> ... <a href="Jer_14.html">14</a> <a href="Jer_15.html">15</a> <b>16</b> <a href="Jer_17.html">17</a> <a href="Jer_18.html">18</a> ... <a href="Jer_52.html">52</a> </div><hr>
<h1>Jer 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিরমিয়ের জীবনে প্রভু পরমেশ্বরের ইচ্ছা</h2><span class="vn">1</span> <span class="br-p"><br><br></span>প্রভু পরমেশ্বর আবার আমাকে বললেন,</div>
<div class="v" id="v2"><span class="vn">2</span> এখানে তুমি বিবাহ করো না বা পুত্র-কন্যার জন্মও দিও না।</div>
<div class="v" id="v3"><span class="vn">3</span> এখানে যে সমস্ত ছেলেমেয়ের জন্ম হয়েছে, তাদের ও তাদের পিতামাতার অবস্থা কি হবে আমি তোমাকে জানিয়ে দিচ্ছি।</div>
<div class="v" id="v4"><span class="vn">4</span> মারাত্মক রোগে তাদের মৃত্যু হবে। তাদের জন্য শোক করার অথবা তাদের কবর দেবার কেউ থাকবে না। ক্ষেতে সারের স্তূপের মত তাদের মৃতদেহ ঢিবি করা থাকবে। তারা হয় যুদ্ধে নিহত হবে কিম্বা অনাহারে মরবে। তাদের মৃতদেহ হবে পাখি ও বন্যজন্তুদের আহার।</div>
<div class="v" id="v5"><span class="vn">5</span> <span class="br-p"><br><br></span>কোনও শোকার্ত পরিবারে তুমি যাবে না। কারও জন্য শোক করবে না, সান্ত্বনাও দেবে না। আমি আমার প্রজাদের আর আশীর্বাদ করব না বা তাদের ভালবাসব না, করুণাও করব না।</div>
<div class="v" id="v6"><span class="vn">6</span> ধনী-দরিদ্র নির্বিশেষে এদেশের সকলে মরবে। তাদের কবর দেওয়ার জন্য ও শোক করার জন্য তোমরা কেউ থাকবে না। কেউ তাদের দুঃখে নিজেদের দেহে আঘাত করে, ক্ষত সৃষ্টি করবে না বা মস্তক মুণ্ডন করে শোক প্রকাশ করবে না।</div>
<div class="v" id="v7"><span class="vn">7</span> কারও প্রিয়জন মারা গেলে, তাদের সান্ত্বনা দেওয়ার জন্য লোকে তাদের সঙ্গে খাওয়া-দাওয়া করে। কিন্তু এদের জন্য তোমরা সেইসব করবে না। তেমরা কেউ এদের কোন সহানুভূতি দেখাবে না, এমন কি যে ব্যক্তি তার পিতা বা মাতাকে সদ্য হারিয়েছে, তার কাছেও কেউ যাবে না।</div>
<div class="v" id="v8"><span class="vn">8</span> <span class="br-p"><br><br></span>যে গৃহে ভোজের উৎসব চলছে, সেখানে তুমি প্রবেশ করবে না। তাদের সঙ্গে পান-ভোজন করবে না।</div>
<div class="v" id="v9"><span class="vn">9</span> আমি, সর্বশক্তিমান প্রভু পরমেশ্বর, ইসরায়েলের ঈশ্বর তোমাকে যা বলব, সে কথা মন দিয়ে শুনবে। আমি আনন্দ ও উল্লাসধ্বনি এবং বিবাহ-উৎসবের স্ফূর্তি কোলাহল স্তব্ধ করে দেব। এখানকার লোক স্বচক্ষে এ সব ঘটনা প্রত্যক্ষ করবে।<sup class="fnm"><a name="fnm1" href="#fn1">1</a></sup></div>
<div class="v" id="v10"><span class="vn">10</span> <span class="br-p"><br><br></span>যখন তুমি তাদের এই সমস্ত কথা বলবে, তখন তারা তোমায় জিজ্ঞাসা করবে, কেন প্রভু আমাদের এত নির্মমভাবে শাস্তি দিতে মনস্থ করেছেন? তারা আরও জানতে চাইবে কোন অপরাধে তারা অপরাধী এবং তাদের আরাধ্য প্রভু পরমেশ্বরের কাছে তারা কি পাপ করেছে।</div>
<div class="v" id="v11"><span class="vn">11</span> তখন তাদের তুমি বলবে, প্রভু পরমেশ্বর বলেছেন, তোমাদের পূর্বপুরুষেরা আমার কাছ থেকে চলে গেছে এবং অন্যান্য অলীক দেবতাদের পূজা-অর্চনা করছে। তারা আমাকে পরিত্যাগ করেছে, পালন করেনি আমার অনুশাসন।</div>
<div class="v" id="v12"><span class="vn">12</span> কিন্তু তোমরা তোমাদের পূর্বপুরুষদের চেয়েও জঘন্য কাজ করেছ। তোমরা সকলে জেদী, উদ্ধত ও দুরাচার, আমার বাধ্য হয়ে চলনি তোমরা।</div>
<div class="v" id="v13"><span class="vn">13</span> তাই আমি তোমাদের এমন একটি দেশে দূর করে দেব, সেখানকার নাম তোমরা বা তোমাদের পিতৃপুরুষেরা কেউ শোনে নি। সেখানে তোমরা দিবারাত্রি অলীক দেবতাদের পূজার্চনা করবে। আমি তোমাদের উপর আর বিন্দুমাত্রও দয়া করব না।</div>
<div class="v" id="v14"><h2>নির্বাসন থেকে প্রত্যাবর্তন</h2><span class="vn">14</span> <span class="br-p"><br><br></span>প্রভু পরমেশ্বর বলেন, শোন, যে আমি ইসরায়েলীদের মিশরভূমি থেকে উদ্ধার করে এনেছিলাম, এমন এক সময় আসছে যখন ইসরায়েলীরা জাগ্রত ঈশ্বর ‘প্রভু পরমেশ্বরের দিব্য’ এইভাবে আর আমার নামে শপথ নেবে না।</div>
<div class="v" id="v15"><span class="vn">15</span> তার পরিবর্তে তারা এই বলে শপথ নেবে, যে ঈশ্বর তাদের উত্তর দেশ থেকে এবং যে সমস্ত দেশে আমাদের ছড়িয়ে ছিটিয়ে দিয়েছিলেন, সেই সমস্ত দেশ থেকে আবার ফিরিয়ে এনেছেন, সেই জাগ্রত ঈশ্বরের দিব্য’। আমি তাদের সেই আপন দেশে ফিরিয়ে আনব, যে দেশ আমি তাদের পূর্বপুরুষদের দিয়েছিলাম। আমি প্রভু পরমেশ্বর এই কথা বললাম।</div>
<div class="v" id="v16"><h2>আসন্ন দণ্ড</h2><span class="vn">16</span> <span class="br-p"><br><br></span>প্রভু পরমেশ্বর বলেন, আমি জেলেদের ডেকে পাঠাব, তারা এসে এইসব লোকদের ধরবে। তারপর আমি ডেকে পাঠাব শিকারীদের। তারা এসে প্রতিটি পাহাড়-পর্বত এবং পর্বতগুহা থেকে তাদের টেনে বার করবে।</div>
<div class="v" id="v17"><span class="vn">17</span> তাদের প্রতিটি ক্রিয়াকলাপ আমি দেখি, আমার কাছে কোনও কিছুই গোপন থাকে না, তাদের পাপ আমার দৃষ্টি এড়াতে পারে না।</div>
<div class="v" id="v18"><span class="vn">18</span> তাদের পাপাচার ও দুষ্টতার জন্য আমি তাদের দ্বিগুণ শাস্তি দেব। কারণ তারা আমার দেশের মাটি অসার প্রতিমা দিয়ে অপবিত্র করেছে। মৃতদেহের মত প্রাণহীন এইসব অলীক প্রতিমা দিয়ে তারা দেশ ভরে তুলেছে।</div>
<div class="v" id="v19"><h2>যিরমিয়ের প্রার্থনা</h2><span class="vn">19</span> <span class="br-p"><br><br></span>হে প্রভু পরমেশ্বর, তুমিই আমার শক্তি,আমার রক্ষক, বিপদে আপদে তুমিই আমার সহায়। পৃথিবীর প্রান্ত থেকে লোকে তোমার কাছে আসবে এবং বলবে, ‘আমাদের পিতৃপুরুষদের অলীক দেবতা ছাড়া কিছুই ছিল না। এগুলি অসার প্রতিমা ছাড়া কিছু নয়।’</div>
<div class="v" id="v20"><span class="vn">20</span> কোন মানুষ কি তার আরাধ্য ঈশ্বরকে এভাবে গড়ে নিতে পারে? না, পারে না। যদি তা করে, তাহলে সেগুলি প্রকৃত ঈশ্বর হতে পারে না।</div>
<div class="v" id="v21"><span class="vn">21</span> <span class="br-p"><br><br></span>প্রভু পরমেশ্বর বলেন, জাতিবৃন্দকে এবার আমি চিরকালের মত বুঝিয়ে দেব আমার মহাপরাক্রম, আমার অসীম ক্ষমতা। তারা জানবে যে আমিই সেই প্রভু পরমেশ্বর।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:300 7:34'><!--endraw 1-->যির 7:34<!--raw 1 bo --></a><!--endraw 1-->; <!--raw 1 bo --><a href='B:300 25:10'><!--endraw 1-->25:10<!--raw 1 bo --></a><!--endraw 1-->; <!--raw 1 bo --><a href='B:730 18:23'><!--endraw 1-->প্রকা 18:23<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>