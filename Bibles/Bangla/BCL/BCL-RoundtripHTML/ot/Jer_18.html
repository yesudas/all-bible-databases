<html><head>
<meta http-equiv="Content-Type" content="text/html;charset=utf-8" />
<title>Jer 18 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 18);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> ... <a href="Jer_16.html">16</a> <a href="Jer_17.html">17</a> <b>18</b> <a href="Jer_19.html">19</a> <a href="Jer_20.html">20</a> ... <a href="Jer_52.html">52</a> </div><hr>
<h1>Jer 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>কুমোরের ঘরে যিরমিয়</h2><span class="vn">1</span> <span class="br-p"><br><br></span>প্রভু পরমেশ্বর আমাকে বললেন,</div>
<div class="v" id="v2"><span class="vn">2</span> কুমোরের ঘরে যাও। সেখানে তোমাকে আমি বার্তা দেব।</div>
<div class="v" id="v3"><span class="vn">3</span> কাজেই, আমি সেখানে গেলাম, দেখলাম, কুমোর তার চাকা নিয়ে কাজ করছে।</div>
<div class="v" id="v4"><span class="vn">4</span> কোনও পাত্রে খুঁত থাকলে সে সেটি ভেঙ্গে, সেই মাটি দিয়ে আবার সেই পাত্র মনের মত করে তৈরি করছে।</div>
<div class="v" id="v5"><span class="vn">5</span> <span class="br-p"><br><br></span>প্রভু পরমেশ্বর তখন আমাকে বললেন,</div>
<div class="v" id="v6"><span class="vn">6</span> কুমোর মাটি দিয়ে এই যে ভাঙ্গা-গড়ার কাজ করছে, ইসরায়েলীদের নিয়ে সেই একই কাজ করার অধিকার কি আমার নেই? কুমোরের হাতে যেমন মাটি, ঠিক তেমনি তোমরাও আমার হাতে রয়েছ।</div>
<div class="v" id="v7"><span class="vn">7</span> যদি আমি কোনও জাতি বা রাজ্যকে উৎখাত করার, ভেঙ্গে ফেলার বা ধ্বংস করার কথা বলি,</div>
<div class="v" id="v8"><span class="vn">8</span> কিন্তু তারপর সেই জাতি যদি মন্দপথ থেকে ফিরে আসে, তাহলে তাদের বিরুদ্ধে যা করতে চেয়েছিলাম, সেই কাজ আর আমি করব না।</div>
<div class="v" id="v9"><span class="vn">9</span> অপরপক্ষে, আমি যদি বলি, কোন জাতি বা রাজ্যকে আমি প্রতিষ্ঠা দান করব বা গড়ে তুলব,</div>
<div class="v" id="v10"><span class="vn">10</span> কিন্তু তারপর যদি সেই জাতি আমার অবাধ্য হয় এবং অনাচার করে, তাহলে আমি যা তাদের জন্য করব বলেছিলাম, সেই কাজ আর করব না।</div>
<div class="v" id="v11"><span class="vn">11</span> এবার তাহলে জেরুশালেম ও যিহুদীয়ার লোকদের বল যে, আমি সেই কুমোর। আমি তোমাদের বিরুদ্ধে পরিকল্পনা করছি এবং দণ্ডদানের জন্য প্রস্তুত হচ্ছি। তোমরা পাপময় জীবনযাপন বন্ধ কর, সংশোধন কর আচরণ ও কর্মধারা।</div>
<div class="v" id="v12"><span class="vn">12</span> তোমাকে হয়তো তারা উত্তর দেবে, ‘এসব কথা বলে কোন লাভ নেই। আমরা যা ভাল বুঝি, তাই-ই করব, তা সে যতই মন্দ হোক। আমরা যা খুশী তাই করব।</div>
<div class="v" id="v13"><h2>প্রভু পরমেশ্বরকে প্রজাদের প্রত্যাখ্যান</h2><span class="vn">13</span> <span class="br-p"><br><br></span>প্রভু পরমেশ্বর বলেন, <span class="br-p"><br><br></span><span class="br-ind"><br><span class="indent">&nbsp;</span></span>প্রতিটি জাতিকে জিজ্ঞাসা কর, <br><span class="br-ind"><br><span class="indent">&nbsp;</span></span>এমন ঘটনা কি আগে ঘটেছে কখনও? <br><span class="br-ind"><br><span class="indent">&nbsp;</span></span>ইসরায়েল জাতি এক ভয়াবহ কাজ করেছে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>লেবাননের শৈলশীর্ষ তুষারহীন হয়েছে কখনও? <br><span class="br-ind"><br><span class="indent">&nbsp;</span></span>পর্বতের সুশীতল ঝর্ণা কি কখনও হয়েছে শুষ্ক? <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু আমার প্রজারা আমাকে ভুলে গেছে, <br><span class="br-ind"><br><span class="indent">&nbsp;</span></span>অসার প্রতিমার কাছে ধূপ দেয় তারা। <br><span class="br-ind"><br><span class="indent">&nbsp;</span></span>যে পথে তারা চলে,সেই পথেই উছোট খায়, <br><span class="br-ind"><br><span class="indent">&nbsp;</span></span>সনাতন পথে তারা চলে না আর, <br><span class="br-ind"><br><span class="indent">&nbsp;</span></span>সম্পূর্ণ নতুন পথে তাদের চলাচল। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>এ দেশকে তারা করে তুলেছে সন্ত্রাসের রাজত্ব, <br><span class="br-ind"><br><span class="indent">&nbsp;</span></span>চিরকালের ঘৃণ্য বস্তু। <br><span class="br-ind"><br><span class="indent">&nbsp;</span></span>পথচারী চলার পথে এ দৃশ্য দেখে চম্‌কে উঠবে, <br><span class="br-ind"><br><span class="indent">&nbsp;</span></span>অভিভূত হবে বিস্ময়ে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমার প্রজাদের আমি শত্রুর সামনে ছড়িয়ে ছিটিয়ে দেব, <br><span class="br-ind"><br><span class="indent">&nbsp;</span></span>পূবালী মরু হাওয়ার ধূলোর মত। ওদের দিক থেকে আমি মুখ ফিরিয়ে নেব, <br><span class="br-ind"><br><span class="indent">&nbsp;</span></span>ঘোরতর দুর্বিপাক যেদিন আসবে নেমে সেদিনও <br><span class="br-ind"><br><span class="indent">&nbsp;</span></span>আমি মুখ ফিরিয়ে থাকব তাদের দিক থেকে। <br></div>
<div class="v" id="v18"><h2>যিরমিয়ের বিরুদ্ধে ষড়যন্ত্র</h2><span class="vn">18</span> <span class="br-p"><br><br></span>লোকেরা তখন বলল, এস, আমরা যিরমিয়ের ব্যাপারে কিছু ব্যবস্থা নিই। পুরোহিতেরা সব সময়ে আমাদের নির্দেশ দেবার জন্য রয়েছেন। প্রাজ্ঞ ব্যক্তিরা রয়েছেন পরামর্শ দেবার জন্য এবং ঈশ্বরের বাণী ঘোষণা করার জন্য রয়েছেন প্রবক্তা নবীরা। এস, আমরা কেউ তার কথা না শুনি বরং তার বিরুদ্ধে অভিযোগ আনি।</div>
<div class="v" id="v19"><span class="vn">19</span> <span class="br-p"><br><br></span>তাই আমি প্রার্থনা করলাম, হে প্রভু পরমেশ্বর, আমার নিবেদন শোন। আমার বিপক্ষেরা আমার সম্বন্ধে কি বলছে শোন।</div>
<div class="v" id="v20"><span class="vn">20</span> ভালোর পারিশ্রমিক কি মন্দ হয়? তবু তারা আমাকে ফেলার জন্য একটা গর্ত খুঁড়েছে। স্মরণ কর, কি ভাবে আমি তোমার কাছে এসেছিলাম, তাদের জ্য জানিয়েছিলাম কাতর আবেদন, যাতে ক্রোধের বশে তুমি তাদের বিরুদ্ধে কিছু না কর।</div>
<div class="v" id="v21"><span class="vn">21</span> কিন্তু এখন, হে প্রভু পরমেশ্বর, ওদের সন্তানদের মৃত্যু হোক অনাহারে, যুদ্ধে নিহত হোক ওরা। নারীরা তাদের স্বামী সন্তান হারাক। পুরুষেরা ব্যধিতে জর্জরিত হয়ে মরুক, যুবকেরা নিহত হোক যুদ্ধে।</div>
<div class="v" id="v22"><span class="vn">22</span> সাবধান বাণী উচ্চারণ করার আগেই উচ্ছৃঙ্খল জনতাকে পাঠাও তাদের গৃহ ধ্বংস করতে। আতঙ্কে তারা চীৎকার করে উঠুক। আমাকে ফেলার জন্য তারা গর্ত খুঁড়েছে, আমাকে ধরার জন্য পেতেছে ফাঁদ।</div>
<div class="v" id="v23"><span class="vn">23</span> কিন্তু হে প্রভু পরমেশ্বর, আমাকে হত্যা করার জন্য তুমি তাদের সব ষড়যন্ত্রের কথা জান। তাদের এই মন্দতা তুমি ক্ষমা করো না, মার্জনা করো না তাদের পাপ। পরাজয়ের মাঝে তাদের তুমি ছুঁড়ে ফেল, তোমার ক্রোধ প্রশমিত হওয়ার আগে ওদের বিরুদ্ধে তুমি ব্যবস্থা গ্রহণ কর।</div>
</div>
<!-- PARSED ABOVE; EDITING MAY BREAK PARSER -->
</body></html>