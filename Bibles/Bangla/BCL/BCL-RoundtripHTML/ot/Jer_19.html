<html><head>
<meta http-equiv="Content-Type" content="text/html;charset=utf-8" />
<title>Jer 19 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 19);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> ... <a href="Jer_17.html">17</a> <a href="Jer_18.html">18</a> <b>19</b> <a href="Jer_20.html">20</a> <a href="Jer_21.html">21</a> ... <a href="Jer_52.html">52</a> </div><hr>
<h1>Jer 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ভাঙ্গা পাত্র</h2><span class="vn">1</span> <span class="br-p"><br><br></span>প্রভু পরমেশ্বর আমাকে একটি মাটির পাত্র কিনতে বললেন। সেই সঙ্গে প্রজাদের মধ্যে থেকে কয়েকজন প্রবীণ এবং কয়েকজন বর্ষীয়ান পুরোহিতকে সঙ্গে নিয়ে</div>
<div class="v" id="v2"><span class="vn">2</span> ‘খর্পর দ্বার’ দিয়ে বাইরে হিন্নোম উপত্যকায় যেতে বললেন। প্রভু পরমেশ্বর যে বাণী দেবেন, সেইখানে সেই বাণী আমাকে প্রচার করতে হবে।<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> প্রভু পরমেশ্বর আমাকে বলতে বললেন, হে যিহুদীয়ার রাজন্যবর্গ ও জেরুশালেমের প্রজাগণ, আমি সর্বশক্তিমান প্রভু পরমেশ্বর, ইসরায়েলের ঈশ্বর, আমি যা বলছি, শোন। এই স্থানের উপর আমি এমন এক বিপর্যয় আনব যে, সে কথা শুনে মানুষ স্তম্ভিত হয়ে যাবে।</div>
<div class="v" id="v4"><span class="vn">4</span> এ কাজ যে আমি করতে চলেছি, তার কারণ প্রজারা আমাকে পরিত্যাগ করেছে এবং অন্যান্য অলীক দেবতাদের কাছে বলি ও নৈবেদ্য উৎসর্গ করে এই স্থানকে অশুচি করেছে। এই সমস্ত দেবতাদের বিষয়ে তারা বা তাদের পূর্বপুরুষেরা, বা যিহুদীয়ার রাজারা কিছুই জানে না। নিরপরাধ মানুষের রক্তে এখানকার মাটি তারা রাঙিয়ে দিয়েছে এবং</div>
<div class="v" id="v5"><span class="vn">5</span> বেল দেবতাদের কাছে তাদের সন্তানদের হোমবলিরূপে উৎসর্গ করার জন্য বেদী নির্মাণ করেছে। আমি কোনদিন তাদের এ কাজ করতে বলিনি, এ কথা কখনও আমার মনেও আসেনি।<sup class="fnm"><a name="fnm2" href="#fn2">2</a></sup></div>
<div class="v" id="v6"><span class="vn">6</span> কাজেই এমন একদিন আসবে, যখন এ স্থান আর তোফৎ বা হিন্নোম উপত্যকা বলে অভিহিত হবে না। পরিবর্তে এটি তখন বধ্যভূমি নামে পরিচিত হবে।</div>
<div class="v" id="v7"><span class="vn">7</span> যিহুদীয়া ও জেরুশালেমবাসীর সমস্ত পরিকল্পনা এইস্থানে আমি ব্যর্থ করে দেব। তাদের শত্রুদের তাদের উপর বিজয়ী করব এবং যুদ্ধে তাদের হত্যা করব। তাদের মৃতদেহ হবে পাখি ও বন্য পশুদের আহার।</div>
<div class="v" id="v8"><span class="vn">8</span> এই নগরীকে ধ্বংস করে আমি এমন ভয়াবহ করে তুলব যে পথচারী আতঙ্কে বিমূঢ় হয়ে পড়বে।</div>
<div class="v" id="v9"><span class="vn">9</span> শত্রুদল নগরীকে ঘিরে ফেলবে এবং অধিবাসীদের হত্যা করতে চেষ্টা করবে। এই অবরোধ এত ভয়ঙ্কর হবে যে নগরীর ভিতরের অধিবাসীরা পরস্পরকে ছিঁড়ে খাবে, এমন কি নিজেদের সন্তানদেরও রেহাই দেবে না।</div>
<div class="v" id="v10"><span class="vn">10</span> <span class="br-p"><br><br></span>তারপর, যারা আমার সঙ্গে গিয়েছিল, প্রভু পরমেশ্বর তাদের সামনে মাটির পাত্রটি ভাঙ্গতে বললেন এবং</div>
<div class="v" id="v11"><span class="vn">11</span> বলতে বললেন, সর্বশক্তিমান প্রভু পরমেশ্বর বলেছেন এই লোকদের এবং এই নগরীকে আমি এই পাত্রের মত ভেঙ্গে ফেলব, যা কোনদিন জোড়া লাগবে না। এমন কি তোফতেও লোকে তাদের মৃতদেহ কবর দেবে। কারণ তাদের কবর দেবার জন্য আর কোনও জায়গা থাকবে না।</div>
<div class="v" id="v12"><span class="vn">12</span> আমি প্রতিজ্ঞা করেছি, এই নগরী ও তার অধিবাসীদের অবস্থা আমি তোফতের মত করব।</div>
<div class="v" id="v13"><span class="vn">13</span> জেরুশালেমের যে সমস্ত বাড়ি, যিহুদীয়ার রাজপ্রাসাদ এবং বাস্তব পক্ষে যে সমস্ত বাড়ির ছাদে আকাশের নক্ষত্রের উদ্দেশে ধূপ জ্বালা হত এবং অন্যান্য দেবতাদের উদ্দেশে যে সমস্ত স্থানে সুরা নিবেদন করে ঢালা হত, সেই সমস্ত স্থান তোফতের মত অশুচি হবে।</div>
<div class="v" id="v14"><span class="vn">14</span> <span class="br-p"><br><br></span>প্রভু পরমেশ্বর যেখানে আমাকে তাঁর বাণী প্রচার করতে পাঠিয়েছিলেন, সেই তোফৎ থেকে আমি চলে এলাম মন্দির প্রাঙ্গণে। সেখানে দাঁড়িয়ে সমস্ত লোককে আমি বললাম,</div>
<div class="v" id="v15"><span class="vn">15</span> সর্বশক্তিমান প্রভু পরমেশ্বর, ইসরায়েলের আরাধ্য ঈশ্বর বলেছেন যে তিনি এই নগরী ও তার সন্নিহিত সমস্ত জনপদের উপর তাঁর সিদ্ধান্ত অনুযায়ী সমস্ত শাস্তি বর্ষণ করবেন, কারণ তোমরা জেদী, তাঁর কোনও কথাই তোমরা শোন না।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:120 23:10'><!--endraw 1-->২ রাজা 23:10<!--raw 1 bo --></a><!--endraw 1-->; <!--raw 1 bo --><a href='B:300 7:30-32'><!--endraw 1-->যির 7:30-32<!--raw 1 bo --></a><!--endraw 1-->; <!--raw 1 bo --><a href='B:300 32:34-35'><!--endraw 1-->32:34-35<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:30 18:21'><!--endraw 1-->লেবীয় 18:21<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>