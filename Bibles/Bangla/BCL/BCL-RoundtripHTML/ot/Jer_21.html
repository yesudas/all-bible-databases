<html><head>
<meta http-equiv="Content-Type" content="text/html;charset=utf-8" />
<title>Jer 21 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 21);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> ... <a href="Jer_19.html">19</a> <a href="Jer_20.html">20</a> <b>21</b> <a href="Jer_22.html">22</a> <a href="Jer_23.html">23</a> ... <a href="Jer_52.html">52</a> </div><hr>
<h1>Jer 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেমের পরাজয়ের ভবিষ্যদ্বাণী</h2><span class="vn">1</span> <span class="br-p"><br><br></span>যিহুদীয়ার রাজা সিদিকিয় সেই সময় মল্কিয়ের পুত্র পশহূর এবং মাসেয়ের পুত্র পুরোহিত সফনিয়কে আমার কাছে এই অনুরোধ করে পাঠান,</div>
<div class="v" id="v2"><span class="vn">2</span> দয়া করে আমাদের জন্য প্রভু পরমেশ্বরের কাছে আমাদের হয়ে জেনে নিন যে, যেহেতু ব্যাবিলনের রাজা নেবুকাডনেজার তাঁর সৈন্যদল নিয়ে নগরী অবরোধ করেছেন, প্রভু পরমেশ্বর কি এমন কোন অলৌকিক ঘটনা ঘটাবেন, যাতে নেবুকাডনেজারের সৈন্যবাহিনী পিছু হটতে বাধ্য হয়?<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> <span class="br-p"><br><br></span>তখন যিরমিয় সিদিকিয়ের প্রেরিত লোকদের বললেন, প্রভু পরমেশ্বর, ইসরায়েলের ঈশ্বর</div>
<div class="v" id="v4"><span class="vn">4</span> সিদিকিয়ের উদ্দেশ্যে বলেছেন, সিদিকিয়, আমি তোমার সৈন্যবাহিনীকে পরাজিত করব, যারা ব্যাবিলনের রাজা ও তার সেনাবাহিনীর সঙ্গে যুদ্ধ করছে। নগরীর কেন্দ্রভূমিতে তোমার সৈন্যদের সমস্ত অস্ত্র-শস্ত্র স্তূপাকার করব।</div>
<div class="v" id="v5"><span class="vn">5</span> আমি আমার সমস্ত ক্রোধ, রোষ, ভয়াবহতা ও সর্বশক্তি দিয়ে তোমার বিরুদ্ধে যুদ্ধ করব।</div>
<div class="v" id="v6"><span class="vn">6</span> এই নগরীর প্রতিটি অধিবাসীকে আমি হত্যা করব। মানুষ, পশু নির্বিশেষে সকলে ভয়ানকভাবে রোগাক্রান্ত হয়ে মারা যাবে।</div>
<div class="v" id="v7"><span class="vn">7</span> কিন্তু তুমি, তোমার রাজকর্মচারীরা ও যারা যুদ্ধ, দুর্ভিক্ষ ও মহামারী থেকে রক্ষা পেয়েছ, তাদের সকলকে আমি রাজা নেবুকাডনেজার ও তোমার শত্রুদের হাতে বন্দী করব, যারা তোমাকে হত্যা করতে চায়। নেবুকাডনেজার তোমাকে হত্যা করবে, সে তোমাদের কাউকে রেহাই দেবে না, কারও উপর করুণা প্রদর্শনও করবে না। আমি প্রভু পরমেশ্বর এ কথা বললাম।</div>
<div class="v" id="v8"><span class="vn">8</span> <span class="br-p"><br><br></span>তারপর প্রভু পরমেশ্বর আমাকে লোকদের বলতে বললেন, শোন তোমরা, আমি প্রভু পরমেশ্বর তোমাদের দুটি পথের মধ্যে একটি পথ বেছে নেবার সুযোগ দিচ্ছি, যে পথ মানুষকে জীবনের দিকে এগিয়ে নিয়ে যায় কিম্বা যে পথ টেনে নিয়ে যায় মৃত্যুর দিকে।</div>
<div class="v" id="v9"><span class="vn">9</span> নগরীর মধ্যে যে থাকবে, হয় যুদ্ধে, না হয় অনাহারে অথবা রোগে তার মৃত্যু হবে। কিন্তু যে নগরীর বাইরে বেরিয়ে গিয়ে ব্যাবিলনবাসীর হাতে আত্মসমর্পণ করবে, সে মরবে না। অন্ততঃপক্ষে সে প্রাণ নিয়ে পালাতে পারবে।</div>
<div class="v" id="v10"><span class="vn">10</span> আমি এই নগরীকে ধ্বংস করতে মনস্থ করেছি, তাকে আমি কিছুতেই রেহাই দেব না। ব্যাবিলনরাজের হাতে একে তুলে দেওয়া হবে। সে এই নগরী পুড়িয়ে ছারখার করে দেবে—আমি প্রভু পরমেশ্বর এই কথা বললাম।</div>
<div class="v" id="v11"><h2>যিহুদীয়ার রাজপরিবারের উপর বিচার</h2><span class="vn">11</span> <span class="br-p"><br><br></span>দাউদের বংশধর, যিহুদীয়ার রাজপরিবারের কাছে এই বার্তা প্রভু পরমেশ্বর আমাকে পৌঁছে দিতে বললেন, আমি, প্রভু পরমেশ্বর, যে কথা বলছি, শোন। দেখ, যেন সকলে ন্যায়বিচার পায়। নিপীড়িত, বঞ্চিত ও শোষিত মানুষকে উদ্ধার কর উৎপীড়কের কবল থেকে। ফিরিয়ে দাও তার ন্যায্য অধিকার তোমার এ অন্যায় জ্বালিয়ে দেবে আমার ক্রোধের আগুন, যা কোনদিন নেভান যাবে না।</div>
<div class="v" id="v13"><span class="vn">13</span> হে জেরুশালেম, তুমি উপত্যকার উপরে অনেক উঁচুতে সিংহাসনে বসে আছ সমতলভূমির উপরে সমুন্নত পর্বতের মত। আমি কিন্তু তোমার বিরুদ্ধে যুদ্ধ করব। তুমি বলে থাক, কেউ তোমাকে আক্রমণ করতে পারবে না। কিম্বা তোমার প্রতিরক্ষা ব্যবস্থাকে ভেঙ্গে ঢুকতে পারবে না।</div>
<div class="v" id="v14"><span class="vn">14</span> কিন্তু তোমার কৃতকর্মের জন্য আমি তোমাকে শাস্তি দেব। আমি তোমার অরণ্যে আগুন লাগিয়ে দেব, যে আগুন তার চারপাশের সব কিছু গ্রাস করবে। আমি, প্রভু পরমেশ্বর, এই কথা বললাম।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:120 25:1-11'><!--endraw 1-->২ রাজা 25:1-11<!--raw 1 bo --></a><!--endraw 1-->; <!--raw 1 bo --><a href='B:140 36:17-21'><!--endraw 1-->২ বংশা 36:17-21<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>