<html><head>
<meta http-equiv="Content-Type" content="text/html;charset=utf-8" />
<title>Jer 24 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 24);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> ... <a href="Jer_22.html">22</a> <a href="Jer_23.html">23</a> <b>24</b> <a href="Jer_25.html">25</a> <a href="Jer_26.html">26</a> ... <a href="Jer_52.html">52</a> </div><hr>
<h1>Jer 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দুই ঝুড়ি ডুমুর</h2><span class="vn">1</span> <span class="br-p"><br><br></span>ব্যাবিলনের রাজা নেবুকাডনেজার যিহোয়াকিমের পুত্র যিহুদীয়ার রাজা যিহোয়াখিনকে যিহুদীয়ার নেতৃবৃন্দ, নিপুণ শিল্পী ও দক্ষ শ্রমিকসহ বন্দী করে জেরুশালেম থেকে ব্যাবিলনে নিয়ে যাবার পর একদিন প্রভু পরমেশ্বর আমাকে একটি দর্শন দিলেন। তিনি দেখালেন, মন্দিরের সামনে দুই ঝুড়ি ডুমুর রাখা আছে।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> প্রথম ঝুড়িতে ছিল ভাল পাকা ডুমুর, আর অন্যটিতে খারাপ ডুমুর, খাওয়ার অযোগ্য।</div>
<div class="v" id="v3"><span class="vn">3</span> প্রভু পরমেশ্বর আমাকে জিজ্ঞাসা করলেন, ‘যিরমিয়, তুমি কি দেখছ?’ আমি বললাম, ‘ডুমুর। ভালগুলি খুবই ভাল আর খারাপগুলি খুব খারাপ, খাওয়ার অযোগ্য।’</div>
<div class="v" id="v4"><span class="vn">4</span> <span class="br-p"><br><br></span>তখন প্রভু পরমেশ্বর আমাকে বললেনঃ</div>
<div class="v" id="v5"><span class="vn">5</span> আমি প্রভু পরমেশ্বর, ইসরায়েলের ঈশ্বর আমি মনে করি যে, যাদের ব্যাবিলনে নিয়ে যাওয়া হয়েছে, তারা ঐ ভাল ডুমুরের মত। আমি তাদের সঙ্গে মমতাপূর্ণ ব্যবহার করব।</div>
<div class="v" id="v6"><span class="vn">6</span> তাদের মঙ্গলের দিকে আমি লক্ষ্য রাখব এবং আবার তাদের দেশে ফিরিয়ে আনব। আমি তাদের গড়ে তুলব, ভেঙ্গে ফেলব না, তাদের আমি রোপণ করব, উপড়ে ফেলব না।</div>
<div class="v" id="v7"><span class="vn">7</span> আমিই যে প্রভু পরমেশ্বর—একথা জানার আগ্রহ আমি তাদের অন্তরে দেব। তখন তারা হবে আমার প্রজা আর আমি হব তাদের ঈশ্বর, কারণ তারা সর্বান্তঃকরণে ফিরে আসবে আমার কাছে।</div>
<div class="v" id="v8"><span class="vn">8</span> <span class="br-p"><br><br></span>যিহুদীয়ার রাজা সিদিকিয়, সভাসদেরা ও জেরুশালেমের বাকি লোকেরা, যারা এদেশে আছে কিম্বা মিশরে চলে গেছে, আমি প্রভু পরমেশ্বর তাদের সঙ্গে ঐ অখাদ্য ডুমুরগুলির মত ব্যবহার করব।</div>
<div class="v" id="v9"><span class="vn">9</span> তাদের উপর আমি এমন বিপর্যয় আনব যে পৃথিবীর সমস্ত জাতি আতঙ্কে শিউরে উঠবে। লোকে তাদের উপহাস করবে, ব্যঙ্গ বিদ্রূপ করবে এবং যে সব জায়গায় আমি তাদের ছড়িয়ে ছিটিয়ে দিয়েছি, সেই সব জায়গায় তাদের নামে অভিশাপ দেওয়া হবে।</div>
<div class="v" id="v10"><span class="vn">10</span> আমি তাদের উপর আনব যুদ্ধ, দুর্ভিক্ষ ও মহামারী, যতদিন না তারা তাদের ও তাদের পিতৃপুরুষদের আমার দেওয়া এ দেশ থেকে নিশ্চিহ্ন হয়ে যায়।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:120 24:12-16'><!--endraw 1-->২ রাজা 24:12-16<!--raw 1 bo --></a><!--endraw 1-->; <!--raw 1 bo --><a href='B:140 36:10'><!--endraw 1-->২ বংশা 36:10<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>