<html><head>
<meta http-equiv="Content-Type" content="text/html;charset=utf-8" />
<title>Jer 27 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 27);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> ... <a href="Jer_25.html">25</a> <a href="Jer_26.html">26</a> <b>27</b> <a href="Jer_28.html">28</a> <a href="Jer_29.html">29</a> ... <a href="Jer_52.html">52</a> </div><hr>
<h1>Jer 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিরমিয়ের যোঁয়ালি ধারণ</h2><span class="vn">1</span> <span class="br-p"><br><br></span>যোশিয়ের পুত্র সিদিকিয় যিহুদীয়ার রাজা হবার পরেই প্রভু পরমেশ্বর আমাকে<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> কাঠ দিয়ে একটি যোঁয়ালি তৈরি করে চামড়ার ফিতে দিয়ে নিজের গলায় পরতে বললেন।</div>
<div class="v" id="v3"><span class="vn">3</span> তারপর তিনি ইদোম, মোয়াব, আম্মোন, টায়ার এবং সীদোনের রাজাদের কাছে তাদের রাজদূতের মাধ্যমে আমাকে বার্তা পাঠাতে বললেন, যে রাজদূতেরা জেরুশালেমে রাজা সিদিকিয়ের সঙ্গে দেখা করতে এসেছিল।</div>
<div class="v" id="v4"><span class="vn">4</span> সর্বশক্তিমান প্রভু পরমেশ্বর, ইসরায়েলের আরাধ্য ঈশ্বর আমাকে বললেন, তাদের এই আদেশ করতে যেন তারা তাদের রাজাকে গিয়ে বলে যে, প্রভু পরমেশ্বর বলেছেন,</div>
<div class="v" id="v5"><span class="vn">5</span> আমার মহাশক্তি ও পরাক্রমে আমি এই পৃথিবী, মানবজাতি এবং এই পৃথিবীর বুকে সমস্ত প্রাণীকে সৃষ্টি করেছি। আমি যাকে ইচ্ছা তাকে এসব দিতে পারি।</div>
<div class="v" id="v6"><span class="vn">6</span> আমিই সেই, যিনি এই সমস্ত জাতিকে আমার সেবক ব্যাবিলনের রাজা নেবুকাডনেজারের ক্ষমতাধীন করেছি, এমন কি বন্য পশুদেরও তার সেবা করতে বাধ্য করেছি।</div>
<div class="v" id="v7"><span class="vn">7</span> সমস্ত জাতি তার সেবা করবে। তারা তার জাতির পতনের পূর্ব মুহূর্ত পর্যন্ত রাজার বংশধরদের সেবা করবে। তারপর তার জাতি পরাক্রমী জাতিবর্গ ও মহান্‌ রাজাদের সেবা করবে।</div>
<div class="v" id="v8"><span class="vn">8</span> <span class="br-p"><br><br></span>কিন্তু কোনও জাতি বা রাজ্য যদি তার অধীনতা স্বীকার না করে, তাহলে আমি সেই জাতিকে শাস্তি দেব। নেবুকাডনেজার যতদিন না সেই জাতিকে সম্পূর্ণভাবে ধ্বংস করে ততদিন আমি তাদের যুদ্ধ, দুর্ভিক্ষ ও মহামারী দিয়ে বিপর্যস্ত করব।</div>
<div class="v" id="v9"><span class="vn">9</span> তোমাদের প্রবক্তা নবীদের কিম্বা আর কাউকে বিশ্বাস করো না যারা ভবিষ্যদ্বাণী করতে পারে কিম্বা স্বপ্ন বা মৃত্যুলোক থেকে আত্মাকে জাগিয়ে ভবিষ্যতের কথা জানতে পারে বা জাদুবিদ্যা দিয়ে ভবিষ্যতের কথা বলে দিতে পারে বলে দাবী করে। তারা সকলেই ব্যাবিলনরাজের কাছে বশ্যতা স্বীকার করতে তোমাদের বারণ করবে।</div>
<div class="v" id="v10"><span class="vn">10</span> তারা তোমাদের সঙ্গে প্রতারণা করবে এবং মাতৃভূমি থেকে তোমাদের দূরে সরিয়ে নিয়ে যাবার ব্যবস্থা করবে। আমি তোমাদের বিতাড়িত করব, ধ্বংস হয়ে যাবে তোমরা।</div>
<div class="v" id="v11"><span class="vn">11</span> কিন্তু যদি কোন জাতি ব্যাবিলনরাজের বশ্যতা স্বীকার করে ও তার সেবা করে, তাহলে আমি তাকে তার আপন দেশে বাস করতে দেব, সেখানে চাষবাস করে জীবনধারণ করার সুযোগ দেব। আমি, প্রভু পরমেশ্বর এই কথা বললাম।</div>
<div class="v" id="v12"><span class="vn">12</span> <span class="br-p"><br><br></span>যিহুদীয়ার রাজা সিদিকিয়কেও আমি একই কথা বললাম। ব্যাবিলনের রাজার অধীনতা স্বীকার কর, তার ও তার প্রজাবর্গের সেবা কর, তাহলে তোমরা বাঁচবে।</div>
<div class="v" id="v13"><span class="vn">13</span> কেন তোমরা যুদ্ধ, দুর্ভিক্ষ ও মহামারীতে মরতে যাবে? প্রভু পরমেশ্বর বলেছেন, যে জাতি ব্যাবিলনের রাজার অধীনতা স্বীকার করবে না তাদেরই এই অবস্থা হবে।</div>
<div class="v" id="v14"><span class="vn">14</span> যে সমস্ত প্রবক্তা নবী তার কাছে তোমাদের অধীনতা স্বীকার করতে নিষেধ করে, তাদের কথা শুনো না। তারা তোমাদের প্রতারণা করছে।</div>
<div class="v" id="v15"><span class="vn">15</span> প্রভু পরমেশ্বর স্বয়ং বলেছেন যে, তিনি তাদের পাঠান নি, তারা তাঁর নাম নিয়ে মিথ্যা কথা বলছে। সেইজন্য তিনি তোমাদের তাড়িয়ে দেবেন, তোমরা এবং ঐ নবীরা, যারা এই সমস্ত মিথ্যা কথা বলছ, তোমরা সকলে নিহত হবে।</div>
<div class="v" id="v16"><span class="vn">16</span> <span class="br-p"><br><br></span>তখন আমি পুরোহিতদের ও জনসাধারণকে বললাম, প্রভু পরমেশ্বর বলেছেন ঐ সব নবীদের কথা তোমরা বিশ্বাস করো না। যারা বলে, ব্যাবিলন থেকে মন্দিরের রত্নভাণ্ডার পিরিয়ে আনা হবে, তারা মিথ্যা কথা বলে।</div>
<div class="v" id="v17"><span class="vn">17</span> তাদের কথা শুনো না। ব্যবিলনের রাজার কাছে আত্মসমর্পণ কর, তাহলে বাঁচবে। কেন এই নগরী একটি ধ্বংসস্তূপে পরিণত হবে?</div>
<div class="v" id="v18"><span class="vn">18</span> সত্যিই যদি তারা প্রবক্তা নবী হয়ে থাকে, সত্যিই যদি তারা আমার বাণী পেয়ে থাকে, তাহলে তারা আমার কাছে, সর্বাধিপতি প্রভুর কাছে প্রার্থনা করুক যেন মন্দিরের ও রাজপ্রাসাদের রত্নভাণ্ডার ব্যাবিলনে নিয়ে যাওয়া না হয়।</div>
<div class="v" id="v19"><span class="vn">19</span> <span class="br-p"><br><br></span>(রাজা নেবুকাডনেজার যখন যিহুদীয়ার রাজা যিহোয়াকিমের পুত্র যিহোয়াখিনকে এবং যিহুদীয়ার ও জেরুশালেমের নেতৃবর্গকে ব্যাবিলনে নির্বাসনে নিয়ে যান, তখন ব্রোঞ্জের চৌবাচ্চা, থাম, গাড়ি এবং মন্দিরের অন্যান্য কিছু সামগ্রী রেখে যান।)</div>
<div class="v" id="v21"><span class="vn">21</span> <span class="br-p"><br><br></span>আমি সর্বাধিপতি প্রভু, ইসরায়েলের আরাধ্য ঈশ্বর মন্দিরে ও জেরুশালেমের রাজপ্রাসাদে ফেলে যাওয়া সম্পদ সম্বন্ধে যা বলি শোন।</div>
<div class="v" id="v22"><span class="vn">22</span> ঐগুলি ব্যাবিলনে নিয়ে যাওয়া হবে এবং যতদিন না আমি ওগুলির দিকে মন দিই, ততদিন সব ঐখানেই থাকবে। তারপর আমি আবার সব ফিরিয়ে আনব এবং যথাস্থানে স্থাপন করব। আমি, প্রভু পরমেশ্বর এই কথা বললাম।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:120 24:18-20'><!--endraw 1-->২ রাজা 24:18-20<!--raw 1 bo --></a><!--endraw 1-->; <!--raw 1 bo --><a href='B:140 36:11-13'><!--endraw 1-->২ বংশা 36:11-13<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>