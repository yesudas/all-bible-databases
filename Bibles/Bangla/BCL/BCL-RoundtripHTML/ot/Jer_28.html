<html><head>
<meta http-equiv="Content-Type" content="text/html;charset=utf-8" />
<title>Jer 28 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 28);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> ... <a href="Jer_26.html">26</a> <a href="Jer_27.html">27</a> <b>28</b> <a href="Jer_29.html">29</a> <a href="Jer_30.html">30</a> ... <a href="Jer_52.html">52</a> </div><hr>
<h1>Jer 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিরমিয় এবং নবী হননিয়</h2><span class="vn">1</span> <span class="br-p"><br><br></span>সিদিকিয় তখন যিহুদীয়ার রাজা। তাঁর রাজত্বের চতুর্থ বছরের পঞ্চম মাস চলছে। সেই বছরেই গিবিয়োন শহরের অসুরের পুত্র নবী হননিয় মন্দিরে সমস্ত পুরোহিত ও অন্যান্য সমস্ত লোকদের সামনে আমাকে বলল,<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> সর্বশক্তিমান প্রভু পরমেশ্বর, ইসরায়েলের আরাধ্য ঈশ্বর আমাকে বলেছেন, ব্যাবিলনের রাজার ক্ষমতা আমি নষ্ট করেছি।</div>
<div class="v" id="v3"><span class="vn">3</span> রাজা নেবুকাডনেজার মন্দিরের যে রত্নভাণ্ডার ব্যাবিলনে নিয়ে গেছে, দুবৎসরের মধ্যে আমি সব এখানে ফিরিয়ে আনব।</div>
<div class="v" id="v4"><span class="vn">4</span> যিহোয়াকিমের পুত্র যিহুদীয়ার রাজা যিহোয়াখিন এবং যিহুদীয়ার যে সমস্ত লোক ব্যাবিলনে নির্বাসনে গিয়েছিল, তাদের সবাইকে আমি ফিরিয়ে আনব। হ্যাঁ, আমি ব্যাবিলনরাজের ক্ষমতা খর্ব করব, আমি প্রভু পরমেশ্বর এই কথা বললাম।</div>
<div class="v" id="v5"><span class="vn">5</span> <span class="br-p"><br><br></span>তখন সমস্ত পুরোহিত ও মন্দিরে যে সমস্ত লোক দাঁড়িয়েছিল, তাদের সবার সামনে আমি হননিয়কে বললাম,</div>
<div class="v" id="v6"><span class="vn">6</span> চমৎকার! প্রভু পরমেশ্বর এই কাজই করবেন আশা রাখি! আমার নিশ্চিত আশা যে তিনি তোমার এই ভবিষ্যদ্বাণী সফল করবেন এবং ব্যাবিলন থেকে মন্দিরের রত্নভাণ্ডার ও যাদের বন্দী করে নিয়ে যাওয়া হয়েছে, সেই সমস্ত লোককে ফিরিয়ে আনবেন।</div>
<div class="v" id="v7"><span class="vn">7</span> কিন্তু আমি তোমাদের ও এই জনসাধারণকে যা বলি শোন।</div>
<div class="v" id="v8"><span class="vn">8</span> আমার ও তোমাদের জন্মের বহুকাল আগে যে নবীরা ভবিষ্যদ্বাণী করতেন, তাঁরা ভবিষ্যদ্বাণী করে গেছেন যে, যুদ্ধ,দুর্ভিক্ষ ও মহামারী বহু জাতি ও শক্তিশালী রাজ্যকে গ্রাস করবে।</div>
<div class="v" id="v9"><span class="vn">9</span> কিন্তু জেনো, যে নবী শান্তির ভবিষ্যদ্বাণী করে, সে তখনই সকলের কাছে প্রকৃত নবী বলে স্বীকৃতি পায়, যখন তার বাণী সফল হয়।</div>
<div class="v" id="v10"><span class="vn">10</span> <span class="br-p"><br><br></span>তখন হননিয় আমার গলা থেকে যোঁয়ালিটা খুলে নিয়ে টুকরো টুকরো করে ভেঙ্গে ফেলল এবং</div>
<div class="v" id="v11"><span class="vn">11</span> সমস্ত লোকের সামনে বলল, এইভাবে প্রভু পরমেশ্বর রাজা নেবুকাডনেজারের যোঁয়ালি ভেঙ্গে ফেলবেন, যে যোঁয়ালি সে সমস্ত জাতির গলায় পরিয়ে দিয়েছে। এই কাজ তিনি দুবছরের মধ্যে করবেন।তখন আমি সেখান থেকে চলে গেলাম।</div>
<div class="v" id="v12"><span class="vn">12</span> <span class="br-p"><br><br></span>এর কিছুক্ষণ পরে প্রভু পরমেশ্বর</div>
<div class="v" id="v13"><span class="vn">13</span> আমাকে হননিয়ের কাছে গিয়ে বলতে বললেন, প্রভু পরমেশ্বর বলেছেন, তুমি হয়তো কাঠের যোঁয়ালি ভাঙ্গতে পারবে, কিন্তু তিনি সেই জায়গায় লোহার যোঁয়ালি পরিয়ে দেবেন।</div>
<div class="v" id="v14"><span class="vn">14</span> সর্বশক্তিমান প্রভু পরমেশ্বর, ইসরায়েলের ঈশ্বর বলেছেন, এই সমস্ত জাতির গলায় তিনি লোহার যোঁয়ালি পরিয়ে দেবেন, তারা রাজা নেবুকাডনেজারের দাসত্ব করবে। পরমেশ্বর আরও বলেছেন, তিনি বন্য পশুদেরও রাজা নেবুকাডনেজারের সেবা করাবেন।</div>
<div class="v" id="v15"><span class="vn">15</span> <span class="br-p"><br><br></span>আমি হননিয়কে এই কথা বললাম এবং সেই সঙ্গে আরও বললাম, শোন হননিয়, পরমেশ্বর তোমাকে পাঠান নি, তুমি এই সব লোককে মিথ্যায় বিশ্বাস করাচ্ছ।</div>
<div class="v" id="v16"><span class="vn">16</span> তাই প্রভু পরমেশ্বর স্বয়ং বলেছেন, তিনি পৃথিবী থেকে তোমাকে সরিয়ে দেবেন। এই বছরের মধ্যেই তোমার মৃত্যু হবে কারণ তুমি মানুষকে প্রভু পরমেশ্বরের বিরুদ্ধে বিদ্রোহ করতে বলেছ।</div>
<div class="v" id="v17"><span class="vn">17</span> <span class="br-p"><br><br></span>সেই বছরেই সপ্তম মাসে হননিয়ের মৃত্যু হল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:120 24:18-20'><!--endraw 1-->২ রাজা 24:18-20<!--raw 1 bo --></a><!--endraw 1-->; <!--raw 1 bo --><a href='B:140 36:11-13'><!--endraw 1-->২ বংশা 36:11-13<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>