<html><head>
<meta http-equiv="Content-Type" content="text/html;charset=utf-8" />
<title>Jer 30 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 30);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> ... <a href="Jer_28.html">28</a> <a href="Jer_29.html">29</a> <b>30</b> <a href="Jer_31.html">31</a> <a href="Jer_32.html">32</a> ... <a href="Jer_52.html">52</a> </div><hr>
<h1>Jer 30</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পুনরুদ্ধারের প্রতিশ্রুতি</h2><span class="vn">1</span> <span class="br-p"><br><br></span>প্রভু পরমেশ্বর, ইসরায়েলের আরাধ্য ঈশ্বর</div>
<div class="v" id="v2"><span class="vn">2</span> আমাকে বললেন, আমি যা কিছু তোমাকে বলেছি, সব একটা পুস্তকে লেখ,</div>
<div class="v" id="v3"><span class="vn">3</span> কারণ আমার প্রজা ইসরায়েল ও যিহুদীয়াকে পুনরুদ্ধার করার সময় আসন্ন। তাদের পূর্বপুরুষদের যে দেশ আমি দিয়েছিলাম, সেই দেশে আমি আবার তাদের ফিরিয়ে আনব, তারা আবার তাদের নিজেদের স্থান অধিকার করবে। আমি, প্রভু পরমেশ্বর এই কথা বললাম।</div>
<div class="v" id="v4"><span class="vn">4</span> <span class="br-p"><br><br></span>ইসরায়েল ও যিহুদীয়ার প্রজাদের প্রভু পরমেশ্বর বলছেন,</div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>আমি শুনেছি সন্ত্রাসের চীৎকার <br><span class="br-ind"><br><span class="indent">&nbsp;</span></span>শুনেছি ভয়বিহ্বল ক্রন্দন, শান্তি সেখানে নেই। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এবার স্তব্ধ হও, ভাবো! পুরুষ কি কখনও সন্তানের জন্মদান করতে পারে। <br><span class="br-ind"><br><span class="indent">&nbsp;</span></span>কেন তবে আমি দেখতে পাচ্ছি শ্রম বেদনাতুরা নারীর মত <br><span class="br-ind"><br><span class="indent">&nbsp;</span></span>প্রত্যেকটি পুরুষ তার কটিদেশে হাত দিয়ে আছে? <br><span class="br-ind"><br><span class="indent">&nbsp;</span></span>কেন তাদের মুখ রক্তশূন্য,বিবর্ণ মৃতের মত? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>এক ভয়ঙ্কর দিন আসছে, <br><span class="br-ind"><br><span class="indent">&nbsp;</span></span>যে দিনের সঙ্গে তুলনা চলে না অন্য কোনও দিনের, <br><span class="br-ind"><br><span class="indent">&nbsp;</span></span>আমার প্রজাদের পক্ষে এ বড় দুঃসময়, <br><span class="br-ind"><br><span class="indent">&nbsp;</span></span>কিন্তু তারা এ থেকে উদ্ধার পাবে। <br></div>
<div class="v" id="v8"><span class="vn">8</span> <span class="br-p"><br><br></span>সর্বাধিপতি প্রভু বলেন, সেইদিন আমি তাদের গলায় বাঁধা যোঁয়ালি ভেঙ্গে ফেলব, মোচন করব তাদের শৃঙ্খল। তারা আর বিদেশীদের ক্রীতদাস হয়ে থাকবে না।</div>
<div class="v" id="v9"><span class="vn">9</span> তার পরিবর্তে তারা আমার, তাদের প্রভু পরমেশ্বরের সেবা করবে এবং দাউদের এক বংশধর, যাকে আমি তাদের রাজা করব—তার সেবা করবে।</div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>হে আমার প্রজাবৃন্দ, তোমরা ভীত হয়ো না, <br><span class="br-ind"><br><span class="indent">&nbsp;</span></span>হে ইসরায়েল জাতি, শঙ্কা এনো না মনে, <br><span class="br-ind"><br><span class="indent">&nbsp;</span></span>সেই সুদূর নির্বাসন থেকে তোমাদের আমি উদ্ধার করে আনব, <br><span class="br-ind"><br><span class="indent">&nbsp;</span></span>যে দেশে বন্দী হয়ে আছ তোমরা। <br><span class="br-ind"><br><span class="indent">&nbsp;</span></span>ফিরে আসবে তোমরা আপন ঘরে, বাস করবে শান্তিতে, <br><span class="br-ind"><br><span class="indent">&nbsp;</span></span>হবে নিরাপদ। কেউ আর তোমাদের ভয়ার্ত করবে না।<sup class="fnm"><a name="fnm1" href="#fn1">1</a></sup> <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমি তোমাদের কাছে আসব, উদ্ধার করব তোমাদের, <br><span class="br-ind"><br><span class="indent">&nbsp;</span></span>যেখানে আমি তোমাদের ছড়িয়ে দিয়েছিলাম সেই সব দেশের সমস্ত জাতিকে আমি করব ধ্বংস, <br><span class="br-ind"><br><span class="indent">&nbsp;</span></span>কিন্তু তোমাদের ধ্বংস করব না। <br><span class="br-ind"><br><span class="indent">&nbsp;</span></span>জেনো, দণ্ড তোমরা পাবেই,তবে, <br><span class="br-ind"><br><span class="indent">&nbsp;</span></span>সে দণ্ড হবে ন্যায়সঙ্গত। <br><span class="br-ind"><br><span class="indent">&nbsp;</span></span>আমি, প্রভু পরমেশ্বর, বলছি এ কথা। <br></div>
<div class="v" id="v12"><span class="vn">12</span> <span class="br-p"><br><br></span>প্রভু পরমেশ্বর তাঁর প্রজাদের বলেছেন, <span class="br-p"><br><br></span><span class="br-ind"><br><span class="indent">&nbsp;</span></span>দুরারোগ্য তোমাদের ক্ষত, <br><span class="br-ind"><br><span class="indent">&nbsp;</span></span>আঘাত তোমাদের নিরাময় হবার নয়। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কেউ নেই তোমাদের যত্ন নেবার, <br><span class="br-ind"><br><span class="indent">&nbsp;</span></span>ক্ষতের কোনও চিকিৎসাও নেই, <br><span class="br-ind"><br><span class="indent">&nbsp;</span></span>কোনও আশা নেই আরোগ্যের। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>প্রেমিকেরা ভুলে গেছে তোমাদের, <br><span class="br-ind"><br><span class="indent">&nbsp;</span></span>তাদের কাছে তোমাদের আর কোনও মূল্য নেই। <br><span class="br-ind"><br><span class="indent">&nbsp;</span></span>শত্রুর মত আমি তোমাদের আক্রমণ করেছি, <br><span class="br-ind"><br><span class="indent">&nbsp;</span></span>কঠোর হয়েছে দণ্ড, কারণ অসংখ্য তোমাদের পাপ, <br><span class="br-ind"><br><span class="indent">&nbsp;</span></span>দুষ্টতারও নেই কোনও সীমা। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তোমাদের আঘাতের জন্য আমার কাছে কি লাভ অভিযোগ করে? <br><span class="br-ind"><br><span class="indent">&nbsp;</span></span>এর নেই কোনও প্রতিবিধান। <br><span class="br-ind"><br><span class="indent">&nbsp;</span></span>এইভাবেই তোমাদের শাস্তি দিয়েছি আমি, <br><span class="br-ind"><br><span class="indent">&nbsp;</span></span>কারণ, অসংখ্য তোমাদের পাপ, <br><span class="br-ind"><br><span class="indent">&nbsp;</span></span>দুষ্টতারও নেই কোনও সীমা। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কিন্তু এখন যারা গ্রাস করবে তোমাদের, তারাও পাবে না অব্যাহতি। <br><span class="br-ind"><br><span class="indent">&nbsp;</span></span>তোমাদের সব শত্রুদের নিয়ে যাওয়া হবে বন্দী করে। <br><span class="br-ind"><br><span class="indent">&nbsp;</span></span>যারা তোমাদের নিপীড়ন করে, <br><span class="br-ind"><br><span class="indent">&nbsp;</span></span>নিপীড়িত হবে তারা, <br><span class="br-ind"><br><span class="indent">&nbsp;</span></span>যারা তোমাদের দ্রব্য লুণ্ঠন করে, <br><span class="br-ind"><br><span class="indent">&nbsp;</span></span>তারাও হবে লুণ্ঠিত। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>‘সিয়োন আজ সমাজচ্যুত, পতিত, <br><span class="br-ind"><br><span class="indent">&nbsp;</span></span>নেই কেউ তাকে দেখবার’ <br><span class="br-ind"><br><span class="indent">&nbsp;</span></span>—একথা তোমার শত্রুরা বললেও, <br><span class="br-ind"><br><span class="indent">&nbsp;</span></span>আমি তোমাকে আবার সুস্থ করে তুলব, <br><span class="br-ind"><br><span class="indent">&nbsp;</span></span>আরোগ্য করব তোমার সমস্ত ক্ষত। <br><span class="br-ind"><br><span class="indent">&nbsp;</span></span>আমি, প্রভু পরমেশ্বর, এ কথা বললাম। <br></div>
<div class="v" id="v18"><span class="vn">18</span> <span class="br-p"><br><br></span>প্রভু পরমেশ্বর বলেন, <span class="br-p"><br><br></span><span class="br-ind"><br><span class="indent">&nbsp;</span></span>আমি আমার প্রজাদের পুনঃপ্রতিষ্ঠিত করব তাদের আপন দেশে, <br><span class="br-ind"><br><span class="indent">&nbsp;</span></span>আর করুণা বর্ষণ করব প্রতিটি পরিবারের উপর। <br><span class="br-ind"><br><span class="indent">&nbsp;</span></span>পুনর্গঠিত হবে জেরুশালেম, <br><span class="br-ind"><br><span class="indent">&nbsp;</span></span>রাজপ্রাসাদের সংস্কার হবে নতুন করে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>জেরুশালেমের অধিবাসী মুখর হবে স্তবে ও প্রশংসায়, <br><span class="br-ind"><br><span class="indent">&nbsp;</span></span>মহানন্দে তুলবে জয়ধ্বনি। <br><span class="br-ind"><br><span class="indent">&nbsp;</span></span>আমার আশিসে তারা বেড়ে চলবে সংখ্যায়, <br><span class="br-ind"><br><span class="indent">&nbsp;</span></span>আমারই আশীর্বাদ তাদের এনে দেবে গৌরব ও সম্মান। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমি পুনরুদ্ধার করব এই জাতির হৃত গৌরব, <br><span class="br-ind"><br><span class="indent">&nbsp;</span></span>প্রতিষ্ঠিত করব তাকে আপন ক্ষমতায়। <br><span class="br-ind"><br><span class="indent">&nbsp;</span></span>তাকে যে নিপীড়ন করবে, <br><span class="br-ind"><br><span class="indent">&nbsp;</span></span>আমার দণ্ড থেকে কখনও সে পাবেনা নিস্তার। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>স্বজাতির মধ্য থেকে হবে তাদের শাসকের অভ্যুত্থান, <br><span class="br-ind"><br><span class="indent">&nbsp;</span></span>স্বজাতিরই মধ্য থেকে হবে তাদের নেতার আগমন। <br><span class="br-ind"><br><span class="indent">&nbsp;</span></span>আমি তাকে জানালে আহ্বান, সে এসে দাঁড়াবে আমার সামনে, <br><span class="br-ind"><br><span class="indent">&nbsp;</span></span>কার এমন স্পর্দ্ধা যে অনাহূত হয়ে সামনে এসে দাঁড়ায় আমার? <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তারা হবে আমার প্রজা, <br><span class="br-ind"><br><span class="indent">&nbsp;</span></span>আর আমি হব তাদের ঈশ্বর, <br><span class="br-ind"><br><span class="indent">&nbsp;</span></span>আমি, প্রভু পরমেশ্বর, <br><span class="br-ind"><br><span class="indent">&nbsp;</span></span>এ কথা বললাম। <br></div>
<div class="v" id="v23"><span class="vn">23</span> <span class="br-p"><br><br></span>প্রভু পরমেশ্বরের ক্রোধ যেন এক দুরন্ত ঝড়, যেন এক ভয়ঙ্কর ঘূর্ণিপ্রবাহ, যা পাপাচারীদের মাথার উপর দিয়ে গর্জন করতে করতে ছুটে চলে। যতক্ষণ না তাঁর ক্রোধ নিবৃত্ত হয়, ততক্ষণ থামে না এ গর্জন। তাঁর প্রজাবৃন্দ যথাসময়ে সুস্পষ্টভাবে বুঝতে পারবে এ কথা।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:300 46:27-28'><!--endraw 1-->যির 46:27-28<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>