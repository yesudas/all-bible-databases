<html><head>
<meta http-equiv="Content-Type" content="text/html;charset=utf-8" />
<title>Jer 31 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 31);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> ... <a href="Jer_29.html">29</a> <a href="Jer_30.html">30</a> <b>31</b> <a href="Jer_32.html">32</a> <a href="Jer_33.html">33</a> ... <a href="Jer_52.html">52</a> </div><hr>
<h1>Jer 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরায়েলের গৃহে প্রত্যাবর্তন</h2><span class="vn">1</span> <span class="br-p"><br><br></span>প্রভু পরমেশ্বর বলেন, এমন সময় আসছে, যেদিন আমিই হব ইসরায়েলের সমস্ত গোষ্ঠীর ঈশ্বর এবং তারা হবে আমার প্রজা।</div>
<div class="v" id="v2"><span class="vn">2</span> মরুপ্রান্তরে আমি ইসরায়েলকে করুণা করেছিলাম, যুদ্ধে মৃত্যুর হাত থেকে তারা নিষ্কৃতি পেয়েছিল। যখন ইসরায়েল বিশ্রামের জন্য লালায়িত হয়েছিল, আমি দূর থেকে আবির্ভূত হয়েছিলাম তাদের কাছে।</div>
<div class="v" id="v3"><span class="vn">3</span> ওগো কুমারী ইসরায়েল, আমি চিরদিন তোমাকে ভালবেসেছি, আমার শাশ্বত প্রেম অনুক্ষণ তোমাকে ঘিরে থাকবে।</div>
<div class="v" id="v4"><span class="vn">4</span> আমার আমি তোমাকে গড়ে তুলব, আবার তুমি তম্বুরা হাতে তুলে নেবে, নৃত্যপরা হয়ে উঠবে আনন্দ হিল্লোলে।</div>
<div class="v" id="v5"><span class="vn">5</span> আবার তুমি শমরিয়ার পাহাড়ের বুকে রচনা করবে দ্রাক্ষাকুঞ্জ। ভোগ করবে দ্রাক্ষাকুঞ্জের ফলসম্ভার।</div>
<div class="v" id="v6"><span class="vn">6</span> সেই দিন আগতপ্রায়, যেদিন ইফ্রয়িমের পাহাড়ী এলাকা থেকে প্রহরীরা ডেকে বলবে, ‘এস আমরা সিয়োনে যাই, আমাদের প্রভু পরমেশ্বরের কাছে।’</div>
<div class="v" id="v7"><span class="vn">7</span> <span class="br-p"><br><br></span>প্রভু পরমেশ্বর বলেন,আনন্দ সঙ্গীত গাও, ইসরায়েলের জন্য,জাতিবৃন্দের মাঝে যে জাতি মহান্‌, গাও তার স্তবগান। রক্ষা করেছেন প্রভু পরমেশ্বর তাঁর প্রজাবৃন্দকে উদ্ধার করেছেন তাদের যারা ছিল অবশিষ্ট।</div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>উত্তর দেশ থেকে আমি আনব তাদের, <br><span class="br-ind"><br><span class="indent">&nbsp;</span></span>একত্র করব তাদের পৃথিবীর সকল প্রান্ত থেকে। <br><span class="br-ind"><br><span class="indent">&nbsp;</span></span>অন্ধ ও খঞ্জেরা আসবে তাদের সাথে, <br><span class="br-ind"><br><span class="indent">&nbsp;</span></span>আসবে তাদের সাথে সন্তানসম্ভবা রমনী, <br><span class="br-ind"><br><span class="indent">&nbsp;</span></span>আসবে আসন্নপ্রসবা জননীও, <br><span class="br-ind"><br><span class="indent">&nbsp;</span></span>আসবে পিরে এক সুবিশাল জনতা। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>জলভরা চোখে তারা ফিরে আসবে, <br><span class="br-ind"><br><span class="indent">&nbsp;</span></span>আমি পথ দেখিয়ে নিয়ে যাব তাদের পরম মমতায়। <br><span class="br-ind"><br><span class="indent">&nbsp;</span></span>নিয়ে যাব আমি সমতল পথে স্রোতস্বিনীর তীরে, <br><span class="br-ind"><br><span class="indent">&nbsp;</span></span>যে পথে তারা উছোট খাবে না, <br><span class="br-ind"><br><span class="indent">&nbsp;</span></span>লাগবে না ব্যথা পায়ে। <br><span class="br-ind"><br><span class="indent">&nbsp;</span></span>ইসরায়েলের জনক আমি, <br><span class="br-ind"><br><span class="indent">&nbsp;</span></span>জ্যেষ্ঠপুত্র আমার ইফ্রয়িম। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>প্রভু পরমেশ্বর বলেন, হে জাতিবৃন্দ, <br><span class="br-ind"><br><span class="indent">&nbsp;</span></span>শোন আমার কথা, ঘোষণা কর আমার বাণী দূর-দূরান্তরে, <br><span class="br-ind"><br><span class="indent">&nbsp;</span></span>সুদূর দিগন্তে। আমি ছড়িয়ে দিয়েছিলাম আমার প্রজাদের, <br><span class="br-ind"><br><span class="indent">&nbsp;</span></span>কিন্তু একত্র করব তাদের আবার। <br><span class="br-ind"><br><span class="indent">&nbsp;</span></span>রাখব তাদের সতর্ক প্রহরায়, <br><span class="br-ind"><br><span class="indent">&nbsp;</span></span>মেষপালক যেমন রাখে তার মেষপাল। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমি মুক্ত করেছি ইসরায়েলকে, <br><span class="br-ind"><br><span class="indent">&nbsp;</span></span>পরাক্রান্ত জাতির কবল থেকে করেছি উদ্ধার। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তারা আসবে, গাইবে আনন্দগান সিয়োন পর্বতে, <br><span class="br-ind"><br><span class="indent">&nbsp;</span></span>আনন্দে মুখর হবে আমার বহু উপহারে শস্য, <br><span class="br-ind"><br><span class="indent">&nbsp;</span></span>সুরা আর জলপাই তেলের উপহার, গবাদি পশু আর মেষের উপহার। <br><span class="br-ind"><br><span class="indent">&nbsp;</span></span>তারা হবে জল-সিঞ্চিত উদ্যানের মত অপূর্ণ থাকবে না তাদের কোন প্রয়োজন। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কুমারী কন্যারা আনন্দে উচ্ছল হবে নৃত্যের তালে যুবা, <br><span class="br-ind"><br><span class="indent">&nbsp;</span></span>বৃদ্ধ সকলেই হবে উল্লসিত। আমি তাদের শোক পরিবর্তিত করে দেব আনন্দে, <br><span class="br-ind"><br><span class="indent">&nbsp;</span></span>তাদের আমি দেব সান্ত্বনা,বেদনা তাদের হবে আনন্দ শতদল। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>প্রাচুর্য আর উৎকৃষ্ট খাদ্য সম্ভারে, <br><span class="br-ind"><br><span class="indent">&nbsp;</span></span>আমি ভরিয়ে দেব পুরোহিতদের, <br><span class="br-ind"><br><span class="indent">&nbsp;</span></span>পূর্ণ করব প্রজাবৃন্দের সকল প্রয়োজন। <br><span class="br-ind"><br><span class="indent">&nbsp;</span></span>আমি, প্রভু পরমেশ্বর, এ কথা বললাম। <br></div>
<div class="v" id="v15"><h2>ইসরায়েলের উপর প্রভু পরমেশ্বরের করুণা</h2><span class="vn">15</span> <span class="br-p"><br><br></span>প্রভু পরমেশ্বর বলেন, <span class="br-p"><br><br></span><span class="br-ind"><br><span class="indent">&nbsp;</span></span>রামায় ধ্বনিত হচ্ছে একটি কণ্ঠস্বর, <br><span class="br-ind"><br><span class="indent">&nbsp;</span></span>আকুল কান্না আর তীব্র বিলাপে ভরা <br><span class="br-ind"><br><span class="indent">&nbsp;</span></span>রাহেল কাঁদছে তার সন্তানদের শোকে, <br><span class="br-ind"><br><span class="indent">&nbsp;</span></span>তারা আজ আর নেই! <br><span class="br-ind"><br><span class="indent">&nbsp;</span></span>মানে না সে কোন সান্ত্বনার বাণী।<sup class="fnm"><a name="fnm1" href="#fn1">1</a></sup> <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ওগো ইসরায়েল, মোছ আঁখিজল, <br><span class="br-ind"><br><span class="indent">&nbsp;</span></span>ব্যর্থ হবে না কর্ম তেমার, <br><span class="br-ind"><br><span class="indent">&nbsp;</span></span>সন্তানদের জন্য যা কিছু করেছ, <br><span class="br-ind"><br><span class="indent">&nbsp;</span></span>পাবে তুমি তার যোগ্য পুরস্কার, <br><span class="br-ind"><br><span class="indent">&nbsp;</span></span>তারা আসবে ফিরে শত্রুপুরী থেকে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তোমার আগামী দিনের আশা ভাস্বর হয়ে আছে, <br><span class="br-ind"><br><span class="indent">&nbsp;</span></span>সন্তানেরা তোমার আবার আসবে ফিরে তোমার কোলে। <span class="br-p"><br><br></span> <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ইসরায়েলকে আমি দুঃখে কাতর হয়ে বলতে শুনেছি, <br><span class="br-ind"><br><span class="indent">&nbsp;</span></span>‘হে প্রভু পরমেশ্বর, আমি ছিলাম পোষ না মানা পশুর মত, <br><span class="br-ind"><br><span class="indent">&nbsp;</span></span>কিন্তু তুমি শিখিয়েছ আমায় বাধ্য হতে। <br><span class="br-ind"><br><span class="indent">&nbsp;</span></span>ফিরিয়ে নিয়ে যাও আমাকে, <br><span class="br-ind"><br><span class="indent">&nbsp;</span></span>আমি ফিরে যেতে চাই তোমার কাছে, <br><span class="br-ind"><br><span class="indent">&nbsp;</span></span>হে আমার প্রভু, আরাধ্য আমার। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তোমাকে ত্যাগ করে আমি চলে গিয়েছিলাম, <br><span class="br-ind"><br><span class="indent">&nbsp;</span></span>কিন্তু আজ আমি অনুতপ্ত, চেয়েছি আসতে ফিরে তোমার কাছে। <br><span class="br-ind"><br><span class="indent">&nbsp;</span></span>যেদিন আমার চেতনা এল, আমি অবনত হলাম অনুতাপে, <br><span class="br-ind"><br><span class="indent">&nbsp;</span></span>আমি লজ্জিত হতমান, এতদিন আমি লিপ্ত ছিলাম পাপে। <span class="br-p"><br><br></span> <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ইসরায়েল, তুমি আমার প্রিয়তম সন্তান, <br><span class="br-ind"><br><span class="indent">&nbsp;</span></span>যাকে আমি সবার চেয়ে বেশী ভালবাসি। <br><span class="br-ind"><br><span class="indent">&nbsp;</span></span>যখনই আমি তোমার বিরুদ্ধে বলি, <br><span class="br-ind"><br><span class="indent">&nbsp;</span></span>তখনই স্নেহসিক্ত হয়ে ভাবি তোমার কথা<sup class="fnm"><a name="fnm2" href="#fn2">2</a></sup> আমার মন <br><span class="br-ind"><br><span class="indent">&nbsp;</span></span>চলে যায় তোমার কাছে ভেবে স্থির করি আর হব না নির্দয় <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>চিহ্নিত কর তোমার পথ, স্থাপন কর পথের নিশানা, <br><span class="br-ind"><br><span class="indent">&nbsp;</span></span>খুঁজে বার কর সেই পথ, যে পথ ধরে তুমি গিয়েছ চলে। <br><span class="br-ind"><br><span class="indent">&nbsp;</span></span>ফিরে এস হে কুমারী ইসরায়েল তোমার নগরে, <br><span class="br-ind"><br><span class="indent">&nbsp;</span></span>ফিরে এস তোমার আপন ঘরে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আর কতদিন তুমি থাকবে দ্বিধাভরে ওগো অবিশ্বাসিনী কন্যা? <br><span class="br-ind"><br><span class="indent">&nbsp;</span></span>আমি সৃষ্টি করেছি এক অভিনব বস্তু, একেবারে ভিন্নতর, <br><span class="br-ind"><br><span class="indent">&nbsp;</span></span>যেমন ভিন্ন এক পুরুষকে নারীর রক্ষা করা। <br></div>
<div class="v" id="v23"><h2>ঈশ্বরের প্রজাদের ভাবী সম্বন্ধ</h2><span class="vn">23</span> <span class="br-p"><br><br></span>সর্বাধিপতি প্রভু পরমেশ্বর, ইসরায়েলের আরাধ্য ঈশ্বর বলেন, আমি যখন প্রজাদের আবার প্রতিষ্ঠিত করব তাদের আপন দেশে, তখন তারা আবার যিহুদীয়া ও তার শহর-নগর মুখরিত করে বলবে, <span class="br-p"><br><br></span><span class="br-ind"><br><span class="indent">&nbsp;</span></span>‘প্রভু পরমেশ্বরের আশিস্‌ধন্য হও হে পবিত্র পর্বত, <br><span class="br-ind"><br><span class="indent">&nbsp;</span></span>ধন্য হও জেরুশালেমের পবিত্র পর্বত, যেখানে ন্যায় ও ধর্মের অধিষ্ঠান।’ <br></div>
<div class="v" id="v24"><span class="vn">24</span> <span class="br-p"><br><br></span>প্রজারা যিহুদীয়া ও তার সমস্ত নগর-জনপদে বাস করবে। সেখানে একই সঙ্গে বাস করবে কৃষক আর মেষপালসহ মেষপালকবৃন্দ।</div>
<div class="v" id="v25"><span class="vn">25</span> আমি অবসন্ন মানুষের অবসাদ দূর করব, ক্ষুধায় ক্লিষ্ট মানুষকে তৃপ্ত করব আহার্য দানে।</div>
<div class="v" id="v26"><span class="vn">26</span> তখন তারা বলে, ‘সুখ-নিদ্রার পর আমরা আবার সতেজ হয়েছি।’</div>
<div class="v" id="v27"><span class="vn">27</span> <span class="br-p"><br><br></span>আমি প্রভু পরমেশ্বর বলছি, এমন সময় আসছে, যখন আমি যিহুদীয়া ও ইসরায়েল দেশ মানুষ ও পশুর নতুন প্রজন্মে ভরে দেব।</div>
<div class="v" id="v28"><span class="vn">28</span> যেমন আমি তাদের উৎপাটন করতে, ভেঙ্গে ফেলতে, ভূপাতিত করতে, ধ্বংস করতে এবং ধূলিসাৎ করে দিতে মনোযোগী হয়েছিলাম, ঠিক তেমনি এবার আমি তাদের গাছের মত রোপণ ও গড়ে তোলার কাজে মনঃসংযোগ করব।</div>
<div class="v" id="v29"><span class="vn">29</span> সেই সময়ে লোকে বলবে না, <span class="br-p"><br><br></span><span class="br-ind"><br><span class="indent">&nbsp;</span></span>‘পিতামাতারা খেয়েছিল টক আঙুর, <br><span class="br-ind"><br><span class="indent">&nbsp;</span></span>আর দাঁত টকেছে সন্তানদের।’<sup class="fnm"><a name="fnm3" href="#fn3">3</a></sup><sup class="fnm"><a name="fnm4" href="#fn4">4</a></sup> <br></div>
<div class="v" id="v30"><span class="vn">30</span> <span class="br-p"><br><br></span>কিন্তু যে টক আঙুর খাবে, তার দাঁত টকবে, প্রত্যেকে নিজের পাপে নিজেই মরবে।</div>
<div class="v" id="v31"><span class="vn">31</span> <span class="br-p"><br><br></span>প্রভু পরমেশ্বর বলেন, কাল আসন্ন, যখন আমি ইসরায়েল ও যিহুদীয়ার মানুষের সঙ্গে একটি নতুন সন্ধিচুক্তি স্থাপন করব।<sup class="fnm"><a name="fnm5" href="#fn5">5</a></sup></div>
<div class="v" id="v32"><span class="vn">32</span> এই সন্ধিচুক্তি পুরাতন সন্ধিচুক্তির মত নয়, যা আমি স্থাপন করেছিলাম তাদের পূর্বপুরুষদের মিশর থেকে হাত ধরে বার করে আনার সময়। যদিও আমি তাদের প্রভু ছিলাম, তারা কিন্তু সেই সন্ধিচুক্তি ভঙ্গ করেছিল।</div>
<div class="v" id="v33"><span class="vn">33</span> এবার আমি ইসরায়েলীদের সঙ্গে যে নতুন সন্ধিচুক্তি স্থাপন করব, তা হল এই: তাদের অন্তরে আমি সঞ্চারিত করব আমার ধর্মানুশাসন, লিখে দেব বিধান তাদের হৃদয়-ফলকে,আমি হব তাদের ঈশ্বর, তারা হবে আমার প্রজা।<sup class="fnm"><a name="fnm6" href="#fn6">6</a></sup></div>
<div class="v" id="v34"><span class="vn">34</span> তাদের দেশবাসীকে ঈশ্বর-জ্ঞান দেবার জন্য কাউকে আর শিক্ষা দিতে হবে না, কারণ মহান তুচ্ছ নির্বিশেষে সকলেই আমাকে মানবে। আমি তাদের পাপ ক্ষমা করব, কোনদিনও আর স্মরণে আনব না তাদের অপরাধ। আমি, প্রভু পরমেশ্বর এই কথা বললাম<sup class="fnm"><a name="fnm7" href="#fn7">7</a></sup>।<sup class="fnm"><a name="fnm8" href="#fn8">8</a></sup></div>
<div class="v" id="v35"><span class="vn">35</span> <span class="br-p"><br><br></span><span class="br-ind"><br><span class="indent">&nbsp;</span></span>প্রভু পরমেশ্বর দিবসে আলোর জন্য দিয়েছেন সূর্য, <br><span class="br-ind"><br><span class="indent">&nbsp;</span></span>রাত্রিকে আলোকিত করার জন্য দিয়েছেন চন্দ্র আর নক্ষত্ররাজি। <br><span class="br-ind"><br><span class="indent">&nbsp;</span></span>সমুদ্রকে তিনি মন্থন করেন, <br><span class="br-ind"><br><span class="indent">&nbsp;</span></span>গর্জন করান তাকে, সর্বাধিপতি প্রভু তিনি। <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>তিনি প্রতিশ্রুতি দিয়েছেন, <br><span class="br-ind"><br><span class="indent">&nbsp;</span></span>যতদিন বজায় থাকবে প্রকৃতির এই নিয়মশৃঙ্খলা, <br><span class="br-ind"><br><span class="indent">&nbsp;</span></span>ততদিন একটি জাতিরূপে বেঁচে থাকবে ইসরায়েল। <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>যদি কোনদিন আকাশকে মাপা হয়, <br><span class="br-ind"><br><span class="indent">&nbsp;</span></span>যদি খুঁড়ে ফেলা হয় ধরিত্রীর ভিত্তিমূল, <br><span class="br-ind"><br><span class="indent">&nbsp;</span></span>একমাত্র সেদিনই তাদের কর্মের প্রতিফলে <br><span class="br-ind"><br><span class="indent">&nbsp;</span></span>ইসরায়েলকে তিনি করবেন প্রত্যাখ্যান। <br></div>
<div class="v" id="v38"><span class="vn">38</span> <span class="br-p"><br><br></span>প্রভু পরমেশ্বর বলেন, কাল সমাগত, যেদিন পশ্চিমে হনলেল মিনার থেকে কোণের দেউড়ি পর্যন্ত জেরুশালেমকে পুনর্গঠিত করা হবে,</div>
<div class="v" id="v39"><span class="vn">39</span> এবং পশ্চিমে গারের পাহাড় থেকে এগিয়ে গিয়ে গো-আহ্‌কে বেষ্টন করে তার সীমানা বিস্তৃত হবে।</div>
<div class="v" id="v40"><span class="vn">40</span> সমগ্র উপত্যকায়, যেখানে মৃতদেহ কবর দেওয়া হত, পূর্বে অশ্বদ্বারের কোণ পর্যন্ত এবং কিদ্রোণ নদীর তীরের সমস্ত ক্ষেত আমার কাছে পবিত্র বলে পরিগণিত হবে। এই নগরীকে আর কোনদিন নির্মূল করে ধ্বংস করা হবে না।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:10 35:16-19'><!--endraw 1-->আদি 35:16-19<!--raw 1 bo --></a><!--endraw 1-->; <!--raw 1 bo --><a href='B:470 2:18'><!--endraw 1-->মথি 2:18<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> ‘যখনই … তোমার কথা’ অথবা ‘যখন আমি তোমাকে শাস্তির ভয় দেখাই, তখনও ভাবি তোমার কথা'।</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:330 18:2'><!--endraw 1-->যিহি 18:2<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> ‘বিলাপ’ <!--raw 1 bo --><a href='B:310 5:7'><!--endraw 1-->5:7<!--raw 1 bo --></a><!--endraw 1--> পদ।</div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:470 26:28'><!--endraw 1-->মথি 26:28<!--raw 1 bo --></a><!--endraw 1-->; <!--raw 1 bo --><a href='B:480 14:24'><!--endraw 1-->মার্ক 14:24<!--raw 1 bo --></a><!--endraw 1-->; <!--raw 1 bo --><a href='B:490 22:20'><!--endraw 1-->লুক 22:20<!--raw 1 bo --></a><!--endraw 1-->; <!--raw 1 bo --><a href='B:530 11:25'><!--endraw 1-->১ করি 11:25<!--raw 1 bo --></a><!--endraw 1-->; <!--raw 1 bo --><a href='B:540 3:6'><!--endraw 1-->২ করি 3:6<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:650 10:16'><!--endraw 1-->হিব্রু 10:16<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a href='B:650 10:17'><!--endraw 1-->হিব্রু 10:17<!--raw 1 bo --></a><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><a href='B:650 8:8-12'><!--endraw 1-->হিব্রু 8:8-12<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>