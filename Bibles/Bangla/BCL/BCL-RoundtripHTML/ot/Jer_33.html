<html><head>
<meta http-equiv="Content-Type" content="text/html;charset=utf-8" />
<title>Jer 33 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 33);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> ... <a href="Jer_31.html">31</a> <a href="Jer_32.html">32</a> <b>33</b> <a href="Jer_34.html">34</a> <a href="Jer_35.html">35</a> ... <a href="Jer_52.html">52</a> </div><hr>
<h1>Jer 33</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আর একটি আশার প্রতিশ্রুতি</h2><span class="vn">1</span> <span class="br-p"><br><br></span>তখনও আমি প্রাসাদরক্ষীদের প্রাঙ্গণে বন্দী, সেই সময় আবার প্রভু পরমেশ্বরের বার্তা এল আমার কাছে।</div>
<div class="v" id="v2"><span class="vn">2</span> যিনি পৃথিবী সৃষ্টি করেছেন, যিনি তার আকৃতি গঠন করেছেন এবং স্থাপন করেছেন যথাস্থানে, সেই প্রভু পরমেশ্বর আমার সঙ্গে কথা বললেন। তিনিই সর্বাধিপতি প্রভু পরমেশ্বর। আমাকে তিনি বললেন,</div>
<div class="v" id="v3"><span class="vn">3</span> আমাকে ডাক, আমি সাড়া দেব। আমি তোমাকে বলব পরমাশ্চর্য এক নিগূঢ় রহস্যের কথা, যা তুমি জান না।</div>
<div class="v" id="v4"><span class="vn">4</span> প্রভু পরমেশ্বর ইসরায়েলের আরাধ্য ঈশ্বর বলেছেন, জেরুশালেমের সমস্ত ঘরবাড়ি এবং যিহুদীয়ার রাজপ্রাসাদ ভেঙ্গে গুঁড়িয়ে দেওয়া হবে। নগরের<sup class="fnm"><a name="fnm1" href="#fn1">1</a></sup> বাইরে গিয়ে ব্যাবিলনীয়দের অবরোধের বিরুদ্ধে যুদ্ধ করা বৃথা। এতে শুধু নগরী পূর্ণ করা হবে তাদের মৃতদেহে, যাদের আমি প্রচণ্ড ক্রোধে আঘাত করতে চেয়েছি। এই নগরী আমি পরিত্যাগ করেছি কারণ এখানকার মানুষ ঘৃণ্য অনাচার করেছে।</div>
<div class="v" id="v6"><span class="vn">6</span> কিন্তু এই নগরীকে ও তার অধিবাসীদের আমি সারিয়ে তুলব, পুনরুদ্ধার করব তাদের স্বাস্থ্য। আমি তাদের দেব অফুরন্ত শান্তি ও নিরাপত্তা।</div>
<div class="v" id="v7"><span class="vn">7</span> ইসরায়েল ও যিহুদীয়াকে আমি সমৃদ্ধিশালী করব এবং আগে যেমন ছিল, তেমনি করে তাদের আবার গড়ব।</div>
<div class="v" id="v8"><span class="vn">8</span> আমার বিরুদ্ধে তারা যে পাপ করেছে, তার থেকে আমি তাদের শুচিশুদ্ধ করব। আমি ক্ষমা করব তাদের পাপ এবং সবরকম বিরুদ্ধাচরণ।</div>
<div class="v" id="v9"><span class="vn">9</span> জেরুশালেম আমার কাছে হবে গৌরব, আনন্দ ও শান্তির উৎস। পৃথিবীর সমস্ত জাতি যখন শুনবে জেরুশালেমের মানুষের জন্য আমার কল্যাণকর কাজের কথা, এই নগরীকে দেওয়া শ্রী ও সমৃদ্ধির কথা, তখন তারা ভয়ে বিচলিত হয়এ পড়বে।</div>
<div class="v" id="v10"><span class="vn">10</span> <span class="br-p"><br><br></span>প্রভু পরমেশ্বর বলেন, লোকে বলছে যে, এই স্থান মরুভূমির মত, কোনও জনপ্রাণী এখানে বাস করে না। তারা সত্যি কথাই বলে। যিহুদীয়ার শহর-নগর ও জেরুশালেমের পথ-ঘাট শূন্য, কোনও প্রাণীর বাস নেই এখানে।</div>
<div class="v" id="v11"><span class="vn">11</span> কিন্তু এবার তুমি এই সমস্ত স্থানে আবার শুনবে বিবাহ-উৎসবের আনন্দ ও উল্লাসধ্বনি। আমার মন্দিরে তারা আবার আমার কাছে আনবে কৃতজ্ঞতার উপহার। তুমি শুনতে পাবে তাদের সঙ্গীতধ্বনি। তারা বলবে: <span class="br-p"><br><br></span><span class="br-ind"><br><span class="indent">&nbsp;</span></span>সর্বাধিপতি প্রভুর চরণে নিবেদন কর কৃতজ্ঞতা, <br><span class="br-ind"><br><span class="indent">&nbsp;</span></span>তিনি মঙ্গলময়, <br><span class="br-ind"><br><span class="indent">&nbsp;</span></span>তাঁর প্রেম অনন্তকাল স্থায়ী। <br> <span class="br-p"><br><br></span>এ দেশকে আমি আগের মতই সুসমৃদ্ধ ও ঐশ্বর্যশালী করে তুলব। আমি প্রভু পরমেশ্বর এই কথা বললাম।<sup class="fnm"><a name="fnm2" href="#fn2">2</a></sup></div>
<div class="v" id="v12"><span class="vn">12</span> সর্বাধিপতি প্রভু পরমেশ্বর বলেছেন এই যে দেশ জনপ্রাণী শূন্য মরুভূমির মত হয়ে গেছে, সেখানে আবার চারণভূমি হবে, মেষ চরাবে মেষপালকেরা।</div>
<div class="v" id="v13"><span class="vn">13</span> পার্বত্য দেশগুলির নগর-জনপদে, পাহাড়তলীতে এবং দক্ষিণ যিহুদীয়ায়, বিন্যামীনের এলাকায়, জেরুশালেমের চারিদিকের গ্রামগুলিতে এবং যিহুদীয়ার নগর-জনপদে মেষপালকেরা আবার মেষ গণনা করবে। আমি প্রভু পরমেশ্বর এই কথা বললাম।</div>
<div class="v" id="v14"><span class="vn">14</span> <span class="br-p"><br><br></span>প্রভু পরমেশ্বর বলেছেন, ইসরায়েল ও যিহুদীয়ার প্রজাদের কাছে আমার প্রতিশ্রুতি পূর্ণ করার সময় আসন্ন।<sup class="fnm"><a name="fnm3" href="#fn3">3</a></sup></div>
<div class="v" id="v15"><span class="vn">15</span> সেই সময় আমি দাউদের এক ধর্মনিষ্ঠ বংশধরকে রাজা রূপে মনোনীত করব। সেই রাজা হবেন ন্যায়বান, তিনি সারাদেশে ন্যায়ধর্ম প্রতিষ্ঠা করবেন।</div>
<div class="v" id="v16"><span class="vn">16</span> তখন যিহুদীয়া ও জেরুশালেমের মানুষ উদ্ধার লাভ করবে, বাস করবে নিরাপদে। এই নগরীর নাম হবে, “প্রভু পরমেশ্বর আমাদের পরিত্রাণ’’।</div>
<div class="v" id="v17"><span class="vn">17</span> আমি, প্রভু পরমেশ্বর প্রতিশ্রুতি দিলাম, দাউদের বংশে ইসরায়েলের রাজা হবার যোগ্য মানুষের অভাব হবে না কোনও দিন এবং<sup class="fnm"><a name="fnm4" href="#fn4">4</a></sup></div>
<div class="v" id="v18"><span class="vn">18</span> আমার কাছে হোমবলি ও শস্যনৈবেদ্য এবং বলিদান নিবেদন করার জন্য লেবী গোষ্ঠীতে পুরোহিতেরও অভাব কোনদিন হবে না।<sup class="fnm"><a name="fnm5" href="#fn5">5</a></sup></div>
<div class="v" id="v19"><span class="vn">19</span> <span class="br-p"><br><br></span>প্রভু পরমেশ্বর আমাকে বললেন,</div>
<div class="v" id="v20"><span class="vn">20</span> আমি দিবা ও রাত্রির সঙ্গে এক সন্ধিচুক্তি করেছি, যেন তারা চিরদিন নির্দিষ্ট সময়ে আসে ও যায়। কখনো ভঙ্গ হবে না এই চুক্তি।</div>
<div class="v" id="v21"><span class="vn">21</span> ঠিক সেইভাবে, আমি আমার সেবক দাউদের সঙ্গে এক সন্ধিচুক্তি স্থাপন করেছি, যেন চিরদিন তার বংশধরেরাই রাজা হয় এবং লেবী গোষ্ঠীর পুরোহিতেরা আমার সেবা করে। এই চুক্তি হয়েছে পুরোহিতদের সঙ্গে, কোনদিন ভঙ্গ হবে না এই চুক্তি।</div>
<div class="v" id="v22"><span class="vn">22</span> আমার সেবক দাউদের বংশধরদের এবং লেবী গোষ্ঠীর পুরোহিতদের সংখ্যা আমি এত বৃদ্ধি করব যে তাদের সংখ্যা গণনা করা যাবে না, যেমন গণনা করা যায় না আকাশের তারা ও সাগরবেলার বালুকারাশি।</div>
<div class="v" id="v23"><span class="vn">23</span> <span class="br-p"><br><br></span>প্রভু পরমেশ্বর আমাকে বললেন,</div>
<div class="v" id="v24"><span class="vn">24</span> তুমি কি লক্ষ্য করেছ, কি ভাবে লোকেরা বলছে যে, যে দুটি পরিবারকে আমি মনোনীত করেছিলাম, সেই ইসরায়েল ও যিহুদীয়াকে আমি পরিত্যাগ করেছি: তাই তারা আমার প্রজাদের ঘৃণার চোখে দেখে, তাদের একটি জাতিরূপে আর মূল্য দেয় না।</div>
<div class="v" id="v25"><span class="vn">25</span> কিন্তু আমি প্রভু পরমেশ্বর দিবা ও রাত্রির সঙ্গে সন্ধিচুক্তি স্থাপন করেছি এবং আকাশ ও পৃথিবী নিয়ন্ত্রণ করার জন্য বিধি প্রণয়ন করেছি।</div>
<div class="v" id="v26"><span class="vn">26</span> ঠিক এইভাবে যাকোবের বংশধরদের সঙ্গে এবং আমার সেবক দাউদের সঙ্গে আমি আমার চুক্তি রক্ষা করব। অব্রাহাম, ইসাহাক ও যাকোবের বংশধরদের উপর রাজত্ব করার জন্য আমি দাউদের বংশধরদের মধ্যে থেকে একজনকে মনোনীত করব। আমার প্রজাদের উপর বর্ষণ করব করুণাধারা, তাদের আবার সমৃদ্ধিশালী করব।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ‘নগরের বাইরে … করা বৃথা’ = হিব্রু অস্পষ্ট।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:130 16:34'><!--endraw 1-->১ বংশা 16:34<!--raw 1 bo --></a><!--endraw 1-->; <!--raw 1 bo --><a href='B:140 5:13'><!--endraw 1-->২ বংশা 5:13<!--raw 1 bo --></a><!--endraw 1-->; <!--raw 1 bo --><a href='B:140 7:3'><!--endraw 1-->7:3<!--raw 1 bo --></a><!--endraw 1-->; <!--raw 1 bo --><a href='B:150 3:11'><!--endraw 1-->ইষ্রা 3:11<!--raw 1 bo --></a><!--endraw 1-->; <!--raw 1 bo --><a href='B:230 100:5'><!--endraw 1-->গীত 100:5<!--raw 1 bo --></a><!--endraw 1-->; <!--raw 1 bo --><a href='B:230 106:1'><!--endraw 1-->106:1<!--raw 1 bo --></a><!--endraw 1-->; <!--raw 1 bo --><a href='B:230 107:1'><!--endraw 1-->107:1<!--raw 1 bo --></a><!--endraw 1-->; <!--raw 1 bo --><a href='B:230 118:1'><!--endraw 1-->118:1<!--raw 1 bo --></a><!--endraw 1-->; <!--raw 1 bo --><a href='B:230 136:1'><!--endraw 1-->136:1<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:300 23:5-6'><!--endraw 1-->যির 23:5-6<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:100 7:12-16'><!--endraw 1-->২ শমু 7:12-16<!--raw 1 bo --></a><!--endraw 1-->; <!--raw 1 bo --><a href='B:110 2:4'><!--endraw 1-->১ রাজা 2:4<!--raw 1 bo --></a><!--endraw 1-->; <!--raw 1 bo --><a href='B:130 17:11-14'><!--endraw 1-->১ বংশা 17:11-14<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:40 3:5-10'><!--endraw 1-->গণনা 3:5-10<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>