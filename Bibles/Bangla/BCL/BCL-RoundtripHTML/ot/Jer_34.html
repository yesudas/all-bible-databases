<html><head>
<meta http-equiv="Content-Type" content="text/html;charset=utf-8" />
<title>Jer 34 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 34);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> ... <a href="Jer_32.html">32</a> <a href="Jer_33.html">33</a> <b>34</b> <a href="Jer_35.html">35</a> <a href="Jer_36.html">36</a> ... <a href="Jer_52.html">52</a> </div><hr>
<h1>Jer 34</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সিদিকিয়ের বার্তা</h2><span class="vn">1</span> <span class="br-p"><br><br></span>ব্যাবিলনের রাজা নেবুকাডনেজার ও সর্বজাতির প্রজাদের সৈন্য সামন্ত নিয়ে গঠিত তার সৈন্যবাহিনী যখন জেরুশালেম ও তার সন্নিহিত শহরগুলি আক্রমণ করে, সেই সময় প্রভু পরমেশ্বরের বার্তা এল আমার কাছে।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> প্রভু পরমেশ্বর, ইসরায়েলের আরাধ্য ঈশ্বর, যিহুদীয়ার রাজা সিদিকিয়ের কাছে গিয়ে আমাকে বলতে বললেন, আমি, প্রভু পরমেশ্বর এই নগরীকে ব্যাবিলনের রাজা নেবুকাডনেজারের হাতে তুলে দেব। সে এই নগরী পুড়িয়ে দেবে।</div>
<div class="v" id="v3"><span class="vn">3</span> তুমি পালিয়ে বাঁচতে পারবে না। তুমি বন্দী হলে তার হাতে তুলে দেওয়া হবে তোমাকে। তাকে তুমি সামনাসামনি দেখবে এবং মুখোমুখি দাঁড়িয়ে তার সঙ্গে কথা বলবে। তারপর তুমি যাবে ব্যাবিলনে।</div>
<div class="v" id="v4"><span class="vn">4</span> সিদিকিয়, তোমার সম্বন্ধে আমি যা বলি, শোন। যুদ্ধে তুমি নিহত হবে না।</div>
<div class="v" id="v5"><span class="vn">5</span> শান্তিতেই তোমার মৃত্যু হবে। তোমার আগে যারা রাজা ছিল, তোমার সেই পূর্বপুরুষদের সমাধি দেবার সময় লোকে যেমন ধূপ জ্বেলেছিল, ঠিক তেমন ভাবেই তোমার জন্যেও লোকে ধূপ জ্বালাবে। তারা তোমার জন্য শোক ও বিলাপ করবে। তারা বলবে, ‘আমাদের রাজা মারা গেছেন’। আমি প্রভু পরমেশ্বর এ কথা বললাম।</div>
<div class="v" id="v6"><span class="vn">6</span> <span class="br-p"><br><br></span>তখন আমি জেরুশালেমে রাজা সিদিকিয়ের কাছে এই বার্তা পৌঁছে দিলাম।</div>
<div class="v" id="v7"><span class="vn">7</span> ওদিকে তখন ব্যাবিলনের রাজার সৈন্যবাহিনী নগরী আক্রমণ করেছে। যিহুদীয়ার দুর্গশহর-গুলির মধ্যে এ দুটি শহরই আবশিষ্ট ছিল।</div>
<div class="v" id="v8"><h2>ক্রীতদাসের সঙ্গে প্রতারণা</h2><span class="vn">8</span> <span class="br-p"><br><br></span>রাজা সিদিকিয় ও জেরুশালেমের লোকেরা তাদের হিব্রু ক্রীতদাসদের নর-নারী নির্বিশেষে সকলকে মুক্তি দেবেন, যাতে কারও অধীনে তার কোনও স্বজাতির মানুষ ক্রীতদাসরূপে না থাকে।</div>
<div class="v" id="v10"><span class="vn">10</span> সমস্ত প্রজা ও তাদের নেতৃবৃন্দ তাদের ক্রীতদাসদের মুক্তি দিতে এবং ভবিষ্যতে কোনদিন তাদের আবার ক্রীতদাস না করার চুক্তিতে রাজী হল। তারা তাদের মুক্তি দান করল।</div>
<div class="v" id="v11"><span class="vn">11</span> কিন্তু পরে তারা পরিবর্তন করল তাদের সেই সিদ্ধান্ত এবং তাদের ফিরিয়ে এনে জোর করে ক্রীতদাস করল।</div>
<div class="v" id="v12"><span class="vn">12</span> <span class="br-p"><br><br></span>তখন প্রভু পরমেশ্বর,</div>
<div class="v" id="v13"><span class="vn">13</span> ইসরায়েলের ঈশ্বর আমাকে প্রজাদের বলতে বললেন, তোমাদের পিতৃপুরুষদের যখন আমি মিশর দেশ থেকে উদ্ধার করে এনে ক্রীতদাসত্ব থেকে মুক্তি দিয়েছিলাম, সেই সময় তাদের সঙ্গে একটি সন্ধিচুক্তি করেছিলাম। আমি তাদের বলেছিলাম,</div>
<div class="v" id="v14"><span class="vn">14</span> প্রতি সপ্তম বৎসরে তাদের হিব্রু ক্রীতদাসদের মুক্তি দান করতে হবে, যে ক্রীতদাসেরা ছয় বৎসর ধরে তাদের সেবা করছে। কিন্তু তোমার পূর্বপুরুষেরা আমার কথা শোনে নি, শোনার প্রয়োজনও মনে করেনি।<sup class="fnm"><a name="fnm2" href="#fn2">2</a></sup></div>
<div class="v" id="v15"><span class="vn">15</span> মাত্র কয়েকদিন আগে তোমরা মন পরিবর্তন করেছিলে এবং আমার প্রীতিজনক কাজ করেছিলে। তোমরা সকলে তোমাদের স্বজাতি ইসরায়েলীদের মুক্তি দিয়েছিলে এবং আমি যে স্থানে পূজিত হই, আমার সেই মন্দিরে আমার সম্মুখে তোমরা সন্ধিচুক্তি করেছিলে।</div>
<div class="v" id="v16"><span class="vn">16</span> কিন্তু তারপর তোমরা মত পরিবর্তন করলে, অসম্মান করলে আমার। তোমরা সকলে যাদের মুক্তি দিয়েছিলে, আবার ফিরিয়ে আনলে তাদের এবং বাধ্য করলে দাসত্ব করতে।</div>
<div class="v" id="v17"><span class="vn">17</span> তাই এখন, আমি প্রভু পরমেশ্বর বলছি, তোমরা আমার অবাধ্য হয়েছ, তোমাদের স্বজাতি ইসরায়েলী ক্রীতদাসদের মুক্তি দাওনি। বেশ, আমিও তোমাদের এমন স্বাধীনতা দেব, যে স্বাধীনতা হবে যুদ্ধ, দুর্ভিক্ষ ও মহামারীতে মরবার স্বাধীনতা। পৃথিবীর প্রত্যেকটি জাতিকে তোমাদের ভয়াবহ দুর্দশা দেখিয়ে কাঁপিয়ে তুলব।</div>
<div class="v" id="v18"><span class="vn">18</span> যিহুদীয়া ও জেরুশালেমের রাজকর্মচারীবৃন্দ, প্রাসাদের কর্মচারী, পুরোহিতবর্গ ও সমস্ত নেতাদের নিয়ে আমার সঙ্গে সন্ধিচুক্তি করেছিল। একটি বৃষ দুই খণ্ড করে তার মধ্যে দিয়ে হেঁটে পার হওয়ার অনুষ্ঠান দিয়ে এই চুক্তি স্থাপিত হয়। কিন্তু তারা সে চুক্তি ভঙ্গ করেছে, রক্ষা করেনি তার শর্ত। সুতরাং তারা ঐ বৃষকে যেমনটি করেছিল, আমিও তাদের প্রতি তেমনই করব।</div>
<div class="v" id="v20"><span class="vn">20</span> আমি তাদের তুলে দেব শত্রুদের হাতে, যারা তাদের হত্যা করতে চায়। তাদের মৃতদেহ ছিঁড়ে খাবে বন্যপশু ও পাখিরা।</div>
<div class="v" id="v21"><span class="vn">21</span> আমি যিহুদীয়ার রাজা সিদিকিয় ও তার পারিষদবর্গকেও তাদের হাতে তুলে দেব, যারা তাদের হত্যা করতে উন্মুখ ব্যাবিলনের সৈন্যবাহিনীর হাতে আমি তাদের তুলে দেব, যারা অবরোধ তুলে নিয়েছে।</div>
<div class="v" id="v22"><span class="vn">22</span> আমি আদেশ দেব, তারা আবার ফিরে আসবে এই নগরীতে। তারা নগরী আক্রমণ করে অধিকার করবে এবং পুড়িয়ে দেবে সব। আমি যিহুদীয়া নগর-জনপদকে পরিত্যক্ত জনহীন মরুভূমি করে দেব। আমি, প্রভু পরমেশ্বর এই কথা বললাম।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:120 25:1-11'><!--endraw 1-->২ রাজা 25:1-11<!--raw 1 bo --></a><!--endraw 1-->; <!--raw 1 bo --><a href='B:140 36:17-21'><!--endraw 1-->২ বংশা 36:17-21<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:20 21:2'><!--endraw 1-->যাত্রা 21:2<!--raw 1 bo --></a><!--endraw 1-->; <!--raw 1 bo --><a href='B:50 15:12'><!--endraw 1-->দ্বি.বি. 15:12<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>