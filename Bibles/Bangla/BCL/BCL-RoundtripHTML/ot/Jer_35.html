<html><head>
<meta http-equiv="Content-Type" content="text/html;charset=utf-8" />
<title>Jer 35 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 35);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> ... <a href="Jer_33.html">33</a> <a href="Jer_34.html">34</a> <b>35</b> <a href="Jer_36.html">36</a> <a href="Jer_37.html">37</a> ... <a href="Jer_52.html">52</a> </div><hr>
<h1>Jer 35</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিরমিয় ও রেখবীয় গোষ্ঠী</h2><span class="vn">1</span> <span class="br-p"><br><br></span>যোশিয়ের পুত্র যিহুদীয়ার রাজা যিহোয়াকিমের রাজত্বকালে প্রভু পরমেশ্বর আমাকে বললেন,<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> রেখবীয় গোষ্ঠীর সদস্যদের কাছে যাও এবং তাদের সঙ্গে কথা বল। তারপর তাদের মন্দিরের একটি ঘরে নিয়ে এস এবং সুরা পান করতে দাও তাদের।</div>
<div class="v" id="v3"><span class="vn">3</span> তখন আমি সমগ্র রেখবীয় গোষ্ঠীর কাছে গিয়ে যাসনিয় (অপর এক হবৎসিনিয়ের পৌত্র এবং যিরমিয়ের পুত্র) ও তার সমস্ত ভাই ও পুত্রদের এই মন্দিরে নিয়ে এলাম।</div>
<div class="v" id="v4"><span class="vn">4</span> হিগদলিয়ের পুত্র নবী হাননের শিষ্যদের ঘরে আমি তাদের নিয়ে গেলাম, যে ঘরটি ছিল শাল্লুমের পুত্র মাসেয়ার ঘরের উপরে এবং অন্যান্য কর্মচারীদের ঘরের পাশে। মাসেয়া ছিল মন্দিরের গুরুত্বপূর্ম পদের অধিকারী।</div>
<div class="v" id="v5"><span class="vn">5</span> সেই ঘরে আমি তাদের সামনে পানপাত্র ও সুরাপূর্ণ পাত্র রেখে তাদের বললাম, নাও, পান কর।</div>
<div class="v" id="v6"><span class="vn">6</span> <span class="br-p"><br><br></span>কিন্তু তারা বলল, আমরা সুরা পান করি না। আমাদের পূর্বপুরুষ রেখাবের পুত্র যিহোনাদব বলেছেন যেন আমরা বা আমাদের বংশধরেরা কেউ কোনদিন সুরা পান না করি।</div>
<div class="v" id="v7"><span class="vn">7</span> তিনি আমাদের গৃহনির্মাণ বা কৃষিকাজ বা দ্রাক্ষাক্ষেত্র ক্রয় করতে নিষেধ করেছেন। তিনি আমাদের সর্বদা তাঁবুতে বাস করতে বলেছেন, যেন আমরা যেখানেই থাকি না কেন, সেখানে বিদেশী আগন্তুকদের মত বাস করি।</div>
<div class="v" id="v8"><span class="vn">8</span> যিহোনাদবের সমস্ত নির্দেশ আমরা পালন করে চলেছি। আমরা নিজেরা কখনও সুরা পান করি না এবং আমাদের স্ত্রী-পুত্র-কন্যারাও পান করে না।</div>
<div class="v" id="v9"><span class="vn">9</span> আমরা বাসগৃহ নির্মাণ করি না, তাঁবুতে বাস করি, এবং আমাদের কোনও দ্রাক্ষাক্ষেত্র বা কৃষির জন্য ক্ষেত-খামার অথবা শস্যাদিও নেই। আমাদের পিতৃপুরুষ যিহোনাদবের আদেশ আমরা সম্পূর্ণভাবে পালন করে চলেছি।</div>
<div class="v" id="v11"><span class="vn">11</span> কিন্তু রাজা নেবুকাডনেজার যখন দেশ আক্রমণ করলেন, তখন আমরা ব্যাবিলনীয় ও সিরীয় সৈন্যদের হাত এড়াবার জন্য জেরুশালেমে আসার সিদ্ধান্ত নিলাম। এই কারণেই আমরা এখন জেরুশালেমে বাস করছি।</div>
<div class="v" id="v12"><span class="vn">12</span> <span class="br-p"><br><br></span>তখন সর্বাধিপতি প্রভু পরমেশ্বর, ইসরায়েলের আরাধ্য ঈশ্বর, আমাকে যিহুদীয়া ও জেরুশালেমের লোকদের কাছে গিয়ে বলতে বললেন, আমি প্রভু পরমেশ্বর তোমাদের কাছে জানতে চাই, আমার কথা শুনতে তোমাদের কিসের আপত্তি এবং আমার নির্দেশ পালনে তোমাদের কেন এত অনীহা?</div>
<div class="v" id="v14"><span class="vn">14</span> যিহোনাদবের বংশধরের আজও তার নির্দেশ পালন করে, কেউ সুরা স্পর্শ করে না। কিন্তু আমি তোমাদের যে সব কথা বলে চলেছি, তোমরা তাতে কান দাওনি।</div>
<div class="v" id="v15"><span class="vn">15</span> আমি আমার সেবক নবীদের একাদিক্রমে পাঠিয়েছি তোমাদের কাছে, যারা তোমাদের মন্দ পথ পরিহার করে সঠিক পথে চলার ও সঠিক কাজ করার কথা বলেছে, নিষেধ করেছে অন্যান্য অলীক দেবতার সেবা ও পূজা করতে যাতে তোমাদের পিতৃপুরুষদের আমি যে দেশ দিয়েছিলাম, সেই দেশে তোমরা বসবাস করতে পার। কিন্তু তোমরা আমার কথা শুনলে না, গ্রাহ্যই করলে না কোনও কথা।</div>
<div class="v" id="v16"><span class="vn">16</span> যিহোনাদবের বংশধরেরা তাদের পূর্বপুরুষদের আদেশ আজও পালন করে চলেছে, কিন্তু তোমরা শুনলে না আমার কথা।</div>
<div class="v" id="v17"><span class="vn">17</span> তাই এখন, আমি সর্বাধিপতি প্রভু পরমেশ্বর আমার প্রতিজ্ঞা অনুযায়ী আমি যিহুদীয়া এবং জেরুশালেমের মানুষের উপরে সর্বপ্রকার ধ্বংসাত্মক বিপর্যয় আনব। আমি অবশ্যই এ সবই ঘটাব, কারণ তোমরা আমার কথা শোননি এবং সাড়া দাও নি আমার ডাকে।</div>
<div class="v" id="v18"><span class="vn">18</span> <span class="br-p"><br><br></span>তখন আমি রেখবীয় গোষ্ঠীর লোকদের কাছে বললাম, সর্বাধিপতি প্রভু পরমেশ্বর ইসরায়েলের আরাধ্য ঈশ্বর বলেছেন, তোমাদের পিতৃপুরুষ যিহোনাদবের আদেশ তোমরা পালন করেছ, তার সমস্ত নির্দেশানুযায়ী চলেছ এবং তারই আদেশমত সব কিছুই করেছ তোমরা।</div>
<div class="v" id="v19"><span class="vn">19</span> তাই আমি, সর্বাধিপতি প্রভু পরমেশ্বর ইসরায়েলের আরাধ্য ঈশ্বর, এই প্রতিশ্রুতি দিচ্ছি যে, রেখবের পুত্রর যিহোনাদবের বংশে আমাকে সেবা করার জন্য কখনও লোকের অভাব হবে না।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:120 23:36-24:6'><!--endraw 1-->২ রাজা 23:36-24:6<!--raw 1 bo --></a><!--endraw 1-->; <!--raw 1 bo --><a href='B:140 36:5-7'><!--endraw 1-->২ বংশা 36:5-7<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>