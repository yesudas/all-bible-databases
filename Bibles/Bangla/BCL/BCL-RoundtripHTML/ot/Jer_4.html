<html><head>
<meta http-equiv="Content-Type" content="text/html;charset=utf-8" />
<title>Jer 4 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 4);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> <a href="Jer_2.html">2</a> <a href="Jer_3.html">3</a> <b>4</b> <a href="Jer_5.html">5</a> <a href="Jer_6.html">6</a> ... <a href="Jer_52.html">52</a> </div><hr>
<h1>Jer 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অনুতাপের জন্য আহ্বান</h2><span class="vn">1</span> <span class="br-p"><br><br></span>প্রভু পরমেশ্বর বলেন, হে ইসরায়েল, যদি তোমরা চাও, তাহলে ফিরে এস আমার কাছে। আমি যা ঘৃণা করি, সেইসব অলীক মূর্তি যদি তোমরা সরিয়ে ফেল এবং আমার প্রতি বিশ্বস্ত হও,</div>
<div class="v" id="v2"><span class="vn">2</span> তাহলে তখনই তোমরা আমার নামে শপথ উচ্চারণ করার উপযুক্ত হবে। তখন সমস্ত জাতি আমার কাছে চাইবে আশীর্বাদ, তারা সকলে করবে আমার মহিমা কীর্তন।</div>
<div class="v" id="v3"><span class="vn">3</span> <span class="br-p"><br><br></span>যিহুদীয়া ও জেরুশালেমের অধিবাসীদের প্রভু পরমেশ্বর বলেন, তোমরা তোমাদের পতিত জমি কর্ষণ কর, কাঁটাঝোপের মধ্যে বীজ বপন করোনা।<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> হে যিহুদীয়া ও জেরুশালেমের অধিবাসী, আমার সঙ্গে তোমাদের চুক্তি অটুট রাখ এবং নিজেদের উৎসর্গ কর আমার কাছে। যদি না কর, তাহলে তোমাদের গর্হিত কর্মের জন্য আমার ক্রোধ আগুনের মত জ্বলে উঠবে। জ্বলন্ত থাকবে ঐ আগুন, কেউ তা পারবে না নেভাতে।</div>
<div class="v" id="v5"><h2>যিহুদীয়াকে আক্রমণের হুমকি</h2><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>তূরীধ্বনি কর সারা দেশে, <br><span class="br-ind"><br><span class="indent">&nbsp;</span></span>উচ্চকণ্ঠে সুস্পষ্ট ভাষায় কর ঘোষণা। <br><span class="br-ind"><br><span class="indent">&nbsp;</span></span>যিহুদীয়া ও জেরুশালেমের মানুষকে বল, <br><span class="br-ind"><br><span class="indent">&nbsp;</span></span>দুর্গনগরীগুলিতে পালিয়ে যেতে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>দেখাও তাদের সিয়োনের পথ, <br><span class="br-ind"><br><span class="indent">&nbsp;</span></span>দৌড়াও নিরাপদ স্থানের দিকে! দেরি করো না। <br><span class="br-ind"><br><span class="indent">&nbsp;</span></span>প্রভু পরমেশ্বর আনছেন দুর্যোগ ও দুর্বিপাক, <br><span class="br-ind"><br><span class="indent">&nbsp;</span></span>উত্তর দিক থেকে আসছে মহা বিপর্যয়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>গোপন গুহা থেকে সিংহের মত আসছে সে, <br><span class="br-ind"><br><span class="indent">&nbsp;</span></span>রওনা হয়ে গেছে জাতিবৃন্দের ধ্বংসকারী। <br><span class="br-ind"><br><span class="indent">&nbsp;</span></span>সে আসছে যিহুদীয়াকে ধ্বংস করতে, <br><span class="br-ind"><br><span class="indent">&nbsp;</span></span>তার শহর-নগর পরিণত হবে ধ্বংসস্তূপে, <br><span class="br-ind"><br><span class="indent">&nbsp;</span></span>কেউ আর বাস করবে না সেখানে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সেইজন্য চট পরিধান কর, কাঁদ, বিলাপ কর, <br><span class="br-ind"><br><span class="indent">&nbsp;</span></span>কারণ যিহুদীয়া নিস্তার পেল না <br><span class="br-ind"><br><span class="indent">&nbsp;</span></span>প্রভু পরমেশ্বরের ভয়াবহ ক্রোধের হাত থেকে। <br></div>
<div class="v" id="v9"><span class="vn">9</span> <span class="br-p"><br><br></span>প্রভু পরমেশ্বর বলেছেন, সেইদিন রাজা ও রাজকর্মচারীরা সাহস হারাবে, আতঙ্কিত হবে পুরোহিতেরা, নবীরা অভিভূত হবে পরম বিস্ময়ে।</div>
<div class="v" id="v10"><span class="vn">10</span> <span class="br-p"><br><br></span>তখন আমি বললাম, হে সর্বাধিপতি প্রভু, জেরুশালেমের লোকদের তুমি সম্পূর্ণভাবে প্রতারিত করেছ প্রতিশ্রুতি দিয়ে তুমি বলেছিলে, সেখানে বিরাজ করবে শান্তি, কিন্তু আজ তাদের মাথার উপরে উদ্যত তরবারি।</div>
<div class="v" id="v11"><span class="vn">11</span> <span class="br-p"><br><br></span>এমন এক সময় আসছে, যখন জেরুশালেমের লোক বলবে, প্রচণ্ড এক তপ্ত বায়ু মরুভূমির দিক থেকে তাদের দিকে প্রবাহিত হচ্ছে। তুষ ওড়ানোর মত মৃদুমন্দ বাতাস এ নয়–—</div>
<div class="v" id="v12"><span class="vn">12</span> এ বাতাস প্রভু পরমেশ্বরেরই নির্দেশে প্রবাহিত প্রচণ্ড শক্তিশালী এক ঝড়। তিনি স্বয়ং তাঁর প্রজাদের উপরে উচ্চারণ করছেন তাঁর বিচারের রায়।</div>
<div class="v" id="v13"><h2>শত্রুবেষ্টিত যিহুদীয়া</h2><span class="vn">13</span> <span class="br-p"><br><br></span>দেখ, শত্রু আসছে মেঘের মত। তার যুদ্ধের রথগুলি ঘূর্ণিঝড়ের মত, তার অশ্বগুলি ঈগলের চেয়েও বেগবান। আমরা হেরে গেলাম! বিধ্বস্ত হয়ে গেলাম!</div>
<div class="v" id="v14"><span class="vn">14</span> <span class="br-p"><br><br></span>জেরুশালেম, তোমার অন্তর থেকে সমস্ত মন্দতা ধুয়ে ফেল যাতে রক্ষা পাও। আর কতদিন তুমি ডুবে থাকবে পাপচিন্তার মধ্যে?</div>
<div class="v" id="v15"><span class="vn">15</span> <span class="br-p"><br><br></span>দান নগরী থেকে এবং ইফ্রয়িমের পর্বতমালা থেকে বার্তাবাহী দূতেরা দুঃসংবাদ ঘোষণা করছে।</div>
<div class="v" id="v16"><span class="vn">16</span> তারা জাতিবৃন্দকে সাবধান করে দিতে এসেছে। সুদূরের এক দেশ থেকে তারা জেরুশালেমকে শত্রুদের আগমন সংবাদ দিতে এসেছ।</div>
<div class="v" id="v17"><span class="vn">17</span> এই শত্রুরা যিহুদীয়ার নগরগুলির বিরুদ্ধে সোচ্চার হবে এবং লোকে যেভাবে ক্ষেত পাহারা দেয়, সেইভাবে তারা জেরুশালেমকে ঘিরে ধরবে, কারণ সেখানকার লোকেরা প্রভু পরমেশ্বরের বিরুদ্ধে বিদ্রোহ করছে। এই কথা প্রভু পরমেশ্বর বলেন।</div>
<div class="v" id="v18"><span class="vn">18</span> <span class="br-p"><br><br></span>হে যিহুদীয়া তোমার জীবনধারা ও ক্রিয়াকলাপ দিয়ে তুমি নিজের এই সর্বনাশ নিজেই করেছ। তোমার পাপের ফলেই আজ এই দুর্দশা। কি মর্মান্তিক তোমার এই যন্ত্রণা!</div>
<div class="v" id="v19"><h2>ঈশ্বরের প্রজাদের জন্য যিরমিয়ের দুঃখ</h2><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>বড় যন্ত্রণা! এ যন্ত্রণা আমি আর সইতে পারছি না। <br><span class="br-ind"><br><span class="indent">&nbsp;</span></span>ওঃ, আমার বুকের ভিতরে যেন হাতুড়ি পিটছে! <br><span class="br-ind"><br><span class="indent">&nbsp;</span></span>আমি আর পারছি না স্থির থাকতে। <br><span class="br-ind"><br><span class="indent">&nbsp;</span></span>আমি শুনতে পাচ্ছি তুরীধ্বনি, <br><span class="br-ind"><br><span class="indent">&nbsp;</span></span>ঐ শোনা যাচ্ছে উন্মত্ত রণ-কোলাহন। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>একটার পর একটা বিপর্যয় আসছে, <br><span class="br-ind"><br><span class="indent">&nbsp;</span></span>সমগ্র দেশ ধ্বংসের কবলে। <br><span class="br-ind"><br><span class="indent">&nbsp;</span></span>অকস্মাৎ ধ্বংস হয়ে গেল আমাদের শিবির, <br><span class="br-ind"><br><span class="indent">&nbsp;</span></span>ছিঁড়ে টুকরো টুকরো হয়ে গেল সেগুলির পর্দা। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আর কতদিন আমি দেখব যুদ্ধের তাণ্ডব, <br><span class="br-ind"><br><span class="indent">&nbsp;</span></span>শুনব তূর্যনিনাদ? <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>প্রভু পরমেশ্বর বলেন, আমার প্রজারা মূর্খ, <br><span class="br-ind"><br><span class="indent">&nbsp;</span></span>তারা জানে না আমায়, নির্বোধ শিশুর মত, <br><span class="br-ind"><br><span class="indent">&nbsp;</span></span>কোনও বোধবুদ্ধি নেই তাদের। তারা শুধু কুকাজেই দক্ষ, <br><span class="br-ind"><br><span class="indent">&nbsp;</span></span>কিন্তু ভাল কাজে একেবারেই অক্ষম। <br></div>
<div class="v" id="v23"><h2>ভাবী বিপর্যয় সম্বন্ধে যিরমিয়ের দর্শন</h2><span class="vn">23</span> <span class="br-ind"><br><span class="indent">&nbsp;</span></span>আমি পৃথিবীর দিকে চেয়ে দেখলাম। —দেখলাম, পৃথিবী ঊষর, বন্ধ্যা। <br><span class="br-ind"><br><span class="indent">&nbsp;</span></span>—চেয়ে দেখলাম আকাশের দিকে, ——সেখানে আলো নেই। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>পর্বতরাজির দিকে চোখ ফেরালাম। ——দেখলাম, <br><span class="br-ind"><br><span class="indent">&nbsp;</span></span>পর্বতরাজি দুলছে, দুলছে দোলনার মত। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>দেখলাম, কোন লোকজন নেই সেখানে, <br><span class="br-ind"><br><span class="indent">&nbsp;</span></span>এমন কি পাখিরাও সব উড়ে পালিয়েছে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>উর্বরা ভূমি মরুভূমি হয়ে গেছে, <br><span class="br-ind"><br><span class="indent">&nbsp;</span></span>বিধ্বস্ত এর শহর-নগর, <br><span class="br-ind"><br><span class="indent">&nbsp;</span></span>প্রভু পরমেশ্বরের জ্বলন্ত ক্রোধই এর কারণ। <br></div>
<div class="v" id="v27"><span class="vn">27</span> <span class="br-p"><br><br></span>(প্রভু পরমেশ্বর বলেছিলেন, সমগ্র পৃথিবী পরিণত হবে মরুপ্রান্তরে, <span class="br-p"><br><br></span><span class="br-ind"><br><span class="indent">&nbsp;</span></span>তবে একে তিনি সম্পূর্ণভাবে ধ্বংস করবেন না।) <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>পৃথিবী শোকে মগ্ন হবে, আকাশ ঢেকে যাবে অন্ধকারে। <br><span class="br-ind"><br><span class="indent">&nbsp;</span></span>প্রভু পরমেশ্বর যা বলেছেন, তার হবে না অন্যথা। <br><span class="br-ind"><br><span class="indent">&nbsp;</span></span>তিনি যে সিদ্ধান্ত নিয়েছেন, <br><span class="br-ind"><br><span class="indent">&nbsp;</span></span>কোনও পরিবর্তন হবে না তাতে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>অশ্বারোহী ও ধনুর্ধরদের কোলাহল শুনে সবাই পালাবে। <br><span class="br-ind"><br><span class="indent">&nbsp;</span></span>কেউ বা পালাবে পাহাড়ে, কেউ বা লুকাবে জঙ্গলে। <br><span class="br-ind"><br><span class="indent">&nbsp;</span></span>শূন্য হয়ে যাবে প্রতিটি নগর, <br><span class="br-ind"><br><span class="indent">&nbsp;</span></span>সেখানে আর কেউ বাস করবে না। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>হে জেরুশালেম, ধ্বংস হয়ে গেলে তুমি! <br><span class="br-ind"><br><span class="indent">&nbsp;</span></span>কেন তুমি ধারণ করেছ অঙ্গে রক্তিম বসন? <br><span class="br-ind"><br><span class="indent">&nbsp;</span></span>কেন ভূষিত হয়েছ রত্নখচিত অলঙ্কারে? কেনই বা এঁকেছ নয়নে অঞ্জনলেখা? <br><span class="br-ind"><br><span class="indent">&nbsp;</span></span>বৃথাই তুমি নিজেকে অপরূপা করে তুলেছ। <br><span class="br-ind"><br><span class="indent">&nbsp;</span></span>তোমার প্রণয়ীরা প্রত্যাখ্যান করেছে তোমায়, <br><span class="br-ind"><br><span class="indent">&nbsp;</span></span>এখন তারা তোমায় হত্যা করতে চায়। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>আমি শুনলাম প্রসবকাতরা নারীর ক্রন্দন, <br><span class="br-ind"><br><span class="indent">&nbsp;</span></span>দুঃসহ ব্যথায় আতুর এক রমণীর আর্ত চীৎকার, যে তার সন্তানকে পৃথিবীর আলোয় আনছে। <br><span class="br-ind"><br><span class="indent">&nbsp;</span></span>এ ক্রন্দনধ্বনি জেরুশালেমের, শ্বাসরোধ হয়ে আসছে তার, দুহাত বাড়িয়ে সে বলছে, <br><span class="br-ind"><br><span class="indent">&nbsp;</span></span>‘আমি শেষ হয়ে গেলাম! <br><span class="br-ind"><br><span class="indent">&nbsp;</span></span>ওরা আসছে আমাকে হত্যা করতে।’<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:350 10:12'><!--endraw 1-->হোশেয় 10:12<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>