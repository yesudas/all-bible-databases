<html><head>
<meta http-equiv="Content-Type" content="text/html;charset=utf-8" />
<title>Jer 41 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 41);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> ... <a href="Jer_39.html">39</a> <a href="Jer_40.html">40</a> <b>41</b> <a href="Jer_42.html">42</a> <a href="Jer_43.html">43</a> ... <a href="Jer_52.html">52</a> </div><hr>
<h1>Jer 41</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ইলিশামার পৌত্র এবং নথনিয়ের পুত্র ইশ্মায়েল ছিল রাজপরিবারের লোক এবং রাজার উচ্চপদস্থ কর্মচারীদের প্রধানদের মধ্যে অন্যতম। সেই বৎসরের সপ্তম মাসে সে দশজন লোক সঙ্গে নিয়ে গদলিয়ের সঙ্গে দেখা করতে মিসপাতে গেল।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> তারা সকলে একসঙ্গে বসে খাবার সময় ইশ্মায়েল ও তার সঙ্গীরা তরবারির আঘাতে গদলিয়কে হত্যা করল।</div>
<div class="v" id="v3"><span class="vn">3</span> যে ইসরায়েলীরা গদলিয়ের সঙ্গে মিসপাতে ছিল, তাদের এবং যে সমস্ত ব্যাবিলনীয় সৈন্য সেখানে ছিল, তাদের সকলকে ইশ্মায়েল হত্যা করল।</div>
<div class="v" id="v4"><span class="vn">4</span> <span class="br-p"><br><br></span>পরের দিন তখনও গদলিয়ের হত্যার সংবাদ জানাজানি হয়নি, সেইসময়</div>
<div class="v" id="v5"><span class="vn">5</span> শেখেম, শীলোহ্‌ এবং শমরিয়া থেকে আশীজন লোক সেখানে এল। তারা দাড়ি কামিয়ে, তাদের পরণের কাপড় ছিঁড়ে, নিজেদের দেহ ক্ষত বিক্ষত করে মন্দিরে আসছিল শস্য-নৈবেদ্য ও ধূপ উৎসর্গ করার জন্য।</div>
<div class="v" id="v6"><span class="vn">6</span> ইশ্মায়েল তাদের সঙ্গে দেখা করার জন্য কাঁদতে কাঁদতে মিসপার বাইরে গেল। তাদের কাছে এসে বলল, দয়া করে আসুন, গদলিয়কে দেখে যান।</div>
<div class="v" id="v7"><span class="vn">7</span> তারা নগরীর ভেতরে ঢোকামাত্র ইশ্মায়েল ও তার দলের লোকেরা তাদের হত্যা করে কুয়োর মধ্যে ফেলে দিল।</div>
<div class="v" id="v8"><span class="vn">8</span> <span class="br-p"><br><br></span>কিন্তু সেই দলের মধ্যে দশজন লোক রক্ষা পেল। তারা ইশ্মায়েলের কাছে প্রাণ ভিক্ষা করে বলেছিল, দয়া করে আমাদের হত্যা করবেন না। ক্ষেতের মধ্যে আমাদের গম, যব, মধু ও জলপাই তেলের গুপ্ত ভাণ্ডার আছে। তখন তাদের ছেড়ে দেওয়া হল।</div>
<div class="v" id="v9"><span class="vn">9</span> লোকদের হত্যা করে তাদের মৃতদেহ যে কুয়োটিতে ইশ্মায়েল ফেলে দিয়েছিল, সেটি ছিল একটি বিরাট কুয়ো। ইসরায়েলরাজ বাশা যখন রাজা আসাকে আক্রমণ করেছিলেন, সেই সময় রাজা আসা এই কুয়োটি খনন করান। ইশ্মায়েল সেই কুয়োটিকেই মৃতদেহে পূর্ণ করেছিল।</div>
<div class="v" id="v10"><span class="vn">10</span> তারপর সে রাজকুমারীদের ও মিসপার বাকি সমস্ত লোকজনকে বন্দী করল, যাদের রক্ষণাবেক্ষণের ভার সামরিক শাসক নেবুসর্দন গদলিয়ের হাতে দিয়েছিলেন। ইশ্মায়েল এই বন্দীদের নিয়ে আম্মোন অভিমুখে যাত্রা করল।</div>
<div class="v" id="v11"><span class="vn">11</span> <span class="br-p"><br><br></span>ইশ্মায়েলের এই নৃশংস হত্যাকাণ্ডের কথা যোহানন ও সমস্ত সেনাপতিদের কানে গেল।</div>
<div class="v" id="v12"><span class="vn">12</span> সঙ্গে সঙ্গে তারা তাদের সৈন্যদল নিয়ে তার পিছু নিল এবং গিবিয়োনের বিরাট এক সরোবরের কাছে তাকে ধরে ফেলল।</div>
<div class="v" id="v13"><span class="vn">13</span> ইশ্মায়েলের বন্দীরা যোহাননকে এবং তার সঙ্গী সৈন্যদলের সেনাপতিদের দেখে খুব আনন্দিত হল।</div>
<div class="v" id="v14"><span class="vn">14</span> তারা ছুটে গেল তাদের কাছে।</div>
<div class="v" id="v15"><span class="vn">15</span> কিন্তু ইশ্মায়েল ও তার দলের আটজন লোক তাদের হাত এড়িয়ে আম্মোনে পালিয়ে গেল।</div>
<div class="v" id="v16"><span class="vn">16</span> <span class="br-p"><br><br></span>গদলিয় তথা সৈন্যসামন্ত, নারী, শিশু ও নপুংসকদের হত্যা করার পর ইশ্মায়েল মিসপা থেকে যাদের বন্দী করে নিয়ে যাচ্ছিল, যোহানন এবং সৈন্যবাহিনীর সেনাপতিরা তাদের ভার নিলেন।</div>
<div class="v" id="v17"><span class="vn">17</span> ব্যাবিলনের রাজা গদলিয়কে মিসপার শাসনকর্তা নিযুক্ত করেছিলেন। ইশ্মায়েল তাঁকে হত্যা করায় বন্দীরা ব্যাবিলনীয়দের ব্যাপারে খুব ভীত হয়ে পড়েছিল। ব্যাবিলনীয়দের হাত থেকে রক্ষা পাবার জন্য তারা মিশর অভিমুখে রওনা হয়ে গিয়েছিল এবং পথে বেথলেহেমের কাছে কিমহাম পান্থশালায় তারা বিশ্রাম নিয়েছিল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:120 25:25'><!--endraw 1-->২ রাজা 25:25<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>