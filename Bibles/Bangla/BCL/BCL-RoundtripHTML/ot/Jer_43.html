<html><head>
<meta http-equiv="Content-Type" content="text/html;charset=utf-8" />
<title>Jer 43 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 43);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> ... <a href="Jer_41.html">41</a> <a href="Jer_42.html">42</a> <b>43</b> <a href="Jer_44.html">44</a> <a href="Jer_45.html">45</a> ... <a href="Jer_52.html">52</a> </div><hr>
<h1>Jer 43</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিরমিয়কে মিশরে আনয়ন</h2><span class="vn">1</span> <span class="br-p"><br><br></span>ইসরায়েলের আরাধ্য ঈশ্বর, প্রভু পরমেশ্বর লোকদের কাছে যে কথা বলার জন্য আমাকে পাঠিয়েছিলেন, সব আমি তাদের বললাম।</div>
<div class="v" id="v2"><span class="vn">2</span> তখন হশয়িয়ের পুত্র অসরিয় ও কারেহের পুত্র যোহানন এবং অন্যান্য সমস্ত উদ্ধত ব্যক্তিবর্গ আমাকে বলল, আপনি মিথ্যা কথা বলছেন। আমাদের আরাধ্য ঈশ্বর প্রভু পরমেশ্বর আমাদের মিশরে গিয়ে বসবাস করতে নিষেধ করার জন্য আপনাকে পাঠাননি।</div>
<div class="v" id="v3"><span class="vn">3</span> লেবিয়ের পুত্র বারুক আমাদের বিরুদ্ধে আপনার মন তিক্ত করে দিয়েছে যাতে ব্যাবিলনীয়দের হাতে আমাদের তুলে দেওয়া হয়। তারা আমাদের হত্যা করবে অথবা বন্দী করে নিয়ে যাবে ব্যাবিলনে।</div>
<div class="v" id="v4"><span class="vn">4</span> তাই যোহানন বা কোনও সেনাপতি কিম্বা যিহুদীয়ায় অবশিষ্ট লোকজনদের মধ্যে কেউই প্রভু পরমেশ্বরের আদেশ পালন করল না।</div>
<div class="v" id="v5"><span class="vn">5</span> যিহুদীয়ায় অবশিষ্ট লোকদের এবং নানা জাতির মাঝে ছড়িয়ে ছিটিয়ে থাকা নর-নারী, শিশু এবং রাজকুমারীরা, যারা ফিরে এসেছিল, তাদের নিয়ে যোহানন ও সেনাপতিরা চলে গেল মিশর দেশে। সৈন্যাধ্যক্ষ নেবুসর্দন গদলিয়ের তত্ত্বাবধানে যাদের রেখে গিয়েছিলেন, তাদের প্রত্যেককে সঙ্গে নিয়ে গেল এবং সেই সাথে আমাকে ও বারুককেও নিয়ে গেল।<sup class="fnm"><a name="fnm1" href="#fn1">1</a></sup></div>
<div class="v" id="v7"><span class="vn">7</span> প্রভু পরমেশ্বরের আদেশ অমান্য করে তারা মিশরে চলে গেল এবং তফনহেষে<sup class="fnm"><a name="fnm2" href="#fn2">2</a></sup> গিয়ে পৌঁছাল।</div>
<div class="v" id="v8"><h2>আসন্ন বিপর্যয়ের ঘোষণা</h2><span class="vn">8</span> <span class="br-p"><br><br></span>সেখানে প্রভু পরমেশ্বর আমাকে বললেন, ‘কতকগুলো বড় বড় পাথর নাও। তারপর শহরের রাজপ্রাসাদের প্রবেশপথে সেগুলি গেঁথে দাও। এমনভাবে গাঁথবে, যাতে ইসরায়েলীদের কিছু কিছু লোক সেগুলি দেখতে পায়।</div>
<div class="v" id="v10"><span class="vn">10</span> তারপর তাদের বল যে আমি সর্বাধিপতি প্রভু, ইসরায়েলের আরাধ্য ঈশ্বর, ব্যাবিলনরাজ নেবুকাডনেজারকে এই প্রাসাদে নিয়ে আসব। সে এসে এই পাথরগুলির উপরে তার সিংহাসন পাতবে এবং তার উপরে রাজকীয় শিবির স্থাপন করবে।</div>
<div class="v" id="v11"><span class="vn">11</span> নেবুকাডনেজার এসে মিশরকে পরাজিত করবে। মহামারীতে মৃত্যুই যাদের অবধারিত, তাদের মৃত্যু হবে মহামারীতেই, বন্দীত্ব যাদের চূড়ান্ত পরিণাম, বন্দী করে নিয়ে যাওয়া হবে তাদের এবং যুদ্ধে নিহত হবার জন্যই যারা নির্ধারিত, যুদ্ধেই তারা নিহত হবে।</div>
<div class="v" id="v12"><span class="vn">12</span> মিশরের দেবতাদের মন্দিরে আমি আগুন লাগিয়ে দেব এবং ব্যাবিলনরাজ হয় তাদের দেবতাদের পুড়িয়ে দেবে, না হয় দেশে নিয়ে যাবে। মেষপালক যেমন তার পোষাক পরিচ্ছন্ন করে, সেইভাবে ব্যাবিলনরাজ মিশরদেশকে পরিষ্কার পরিচ্ছন্ন করবে এবং বিজয়ীরূপে নির্বিঘ্নে প্রস্থান করবে।</div>
<div class="v" id="v13"><span class="vn">13</span> মিশরের হোলিওপোলিসে<sup class="fnm"><a name="fnm3" href="#fn3">3</a></sup> পাথরের পবিত্র স্মৃতিস্তম্ভগুলি সে ধ্বংস করবে এবং মিশরী দেবতাদের মন্দির পুড়িয়ে দেবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:120 25:26'><!--endraw 1-->২ রাজা 25:26<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> তফনহেষ–এটি নীলনদের তীরে দুর্গনগরী</div>
<div class="fn"><sup class="fnt"><a name="fn3" href="#fnm3">3</a></sup> হেলিওপোলিস–এর অর্থ সূর্যপুরী।</div>
</div>
<!-- PARSED ABOVE; EDITING MAY BREAK PARSER -->
</body></html>