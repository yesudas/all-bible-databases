<html><head>
<meta http-equiv="Content-Type" content="text/html;charset=utf-8" />
<title>Jer 46 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 46);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> ... <a href="Jer_44.html">44</a> <a href="Jer_45.html">45</a> <b>46</b> <a href="Jer_47.html">47</a> <a href="Jer_48.html">48</a> ... <a href="Jer_52.html">52</a> </div><hr>
<h1>Jer 46</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জাতিবৃন্দের সম্পর্কে প্রভু পরমেশ্বরের নির্দেশ</h2><span class="vn">1</span> <span class="br-p"><br><br></span>জাতিবৃন্দের সম্পর্কে প্রভু পরমেশ্বরের নির্দেশ এল আমার কাছে।</div>
<div class="v" id="v2"><h2>মিশর সম্পর্কে নির্দেশ</h2><span class="vn">2</span> <span class="br-p"><br><br></span>যিহুদীয়ারাজ যিহোয়াকিমের রাজত্বের চতুর্থ বৎসরে ইউফ্রেটিস নদীর কাছে কর্কমীশে ব্যাবিলনরাজ নেবুকাডনেজার মিশররাজ নেকোকে পরাজিত করেন। এই মিশররাজ নেকোর সৈন্যবাহিনী সম্বন্ধে প্রভু পরমেশ্বর বললেন<sup class="fnm"><a name="fnm1" href="#fn1">1</a></sup>,</div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>মিশরী সৈন্যাধ্যক্ষেরা উচ্চৈঃস্বরে আদেশ দিচ্ছে, <br><span class="br-ind"><br><span class="indent">&nbsp;</span></span>‘প্রস্তুত কর তোমাদের ঢাল এগিয়ে চল রণক্ষেত্রে! <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সজ্জিত কর তোমাদের অশ্ব, <br><span class="br-ind"><br><span class="indent">&nbsp;</span></span>হে অশ্বারোহীবৃন্দ,আরোহণ কর অশ্বে। <br><span class="br-ind"><br><span class="indent">&nbsp;</span></span>সারিবদ্ধভাবে দাঁড়াও, মস্তকে দাও শিরস্ত্রাণ! <br><span class="br-ind"><br><span class="indent">&nbsp;</span></span>সুতীক্ষ্ণ কর তোমাদের বর্শা, বর্ম পরিধান কর! <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিন্তু এ আমি কি দেখছি? জিজ্ঞাসা করলেন, <br><span class="br-ind"><br><span class="indent">&nbsp;</span></span>প্রভু পরমেশ্বর, ওরা যে ত্রাসে, ভয়ে পিছু হঠছে! <br><span class="br-ind"><br><span class="indent">&nbsp;</span></span>পরাজিত হচ্ছে ওদের বীর যোদ্ধারা। <br><span class="br-ind"><br><span class="indent">&nbsp;</span></span>উদ্‌ভ্রান্ত হয়ে ঊর্ধ্বশ্বাসে পালাচ্ছে, পিছনে ফিরেও তাকাচ্ছে না। <br><span class="br-ind"><br><span class="indent">&nbsp;</span></span>চারিদিকে শুধু ভয়, আতঙ্কের বিভীষিকা! <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>দ্রুতপায়ে যারা দৌড়াচ্ছে, পালাতে পারবে না তারা, <br><span class="br-ind"><br><span class="indent">&nbsp;</span></span>যোদ্ধারাও পারবে না পালিয়ে বাঁচতে, <br><span class="br-ind"><br><span class="indent">&nbsp;</span></span>উত্তরে ইউফ্রেটিসের তীরে তারা <br><span class="br-ind"><br><span class="indent">&nbsp;</span></span>উছোট খেয়ে পড়ছে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ও কে? নীলনদের মত যার অভ্যুত্থান হচ্ছে, <br><span class="br-ind"><br><span class="indent">&nbsp;</span></span>সব ভাসিয়ে নিয়ে যাচ্ছে বন্যার দুরন্ত বেগে? <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ও যে মিশর, নীলনদেরই মত উৎসারিত হয়ে <br><span class="br-ind"><br><span class="indent">&nbsp;</span></span>বন্যার বেগে ভাসিয়ে নিয়ে যাচ্ছে সব! <br><span class="br-ind"><br><span class="indent">&nbsp;</span></span>মিশর বলল, আমি উত্তাল হব, প্লাবিত করব ধরণীতল, <br><span class="br-ind"><br><span class="indent">&nbsp;</span></span>ধ্বংস করব নগর-জনপদ ও তার অধিবাসীদের। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে অশ্বারোহীবাহিনী, ধাবিত হও সবেগে, সারথিবৃন্দ, <br><span class="br-ind"><br><span class="indent">&nbsp;</span></span>রথ চালনা কর তীব্র গতিতে, রণক্ষেত্রে ছুটে চল সৈন্যবাহিনী! <br><span class="br-ind"><br><span class="indent">&nbsp;</span></span>হে সুদান ও লিবিয়ার সৈনিক, ঢাল তুলে ধর, <br><span class="br-ind"><br><span class="indent">&nbsp;</span></span>লিডিয়ার নিপুণ ধনুর্ধরেরা তুলে নাও ধনুর্বাণ, <br><span class="br-ind"><br><span class="indent">&nbsp;</span></span>আক্রমণ কর সবেগে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সর্বাধিপতি প্রভু পরমেশ্বরের আজ প্রতিশোধ নেবার দিন, <br><span class="br-ind"><br><span class="indent">&nbsp;</span></span>শত্রুকুলকে দণ্ড দেবার দিন। <br><span class="br-ind"><br><span class="indent">&nbsp;</span></span>তাঁর তরবারি গ্রাস করবে তাদের পূর্ণতৃপ্ত না হওয়া পর্যন্ত, <br><span class="br-ind"><br><span class="indent">&nbsp;</span></span>আকণ্ঠ পান করবে তাদের শোণিত ধারা। <br><span class="br-ind"><br><span class="indent">&nbsp;</span></span>উত্তর দেশের ইউফ্রেটিস নদীতীরে আজ <br><span class="br-ind"><br><span class="indent">&nbsp;</span></span>বলি উৎসর্গ করবেন সর্বাধিপতি প্রভু পরমেশ্বর। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ওগো মিশরের কুমারী কন্যা, গিলিয়দে<sup class="fnm"><a name="fnm2" href="#fn2">2</a></sup> যাও, <br><span class="br-ind"><br><span class="indent">&nbsp;</span></span>নিয়ে এস ওষুধ। ব্যর্থ হয়েছে তোমাদের সমস্ত প্রতিষেধক, <br><span class="br-ind"><br><span class="indent">&nbsp;</span></span>কিছুই নিরাময় করতে পারেনি তোমাদের। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>জাতিবৃন্দ শুনেছে তোমাদের আর্তস্বর, <br><span class="br-ind"><br><span class="indent">&nbsp;</span></span>ধরণীর বুকে উঠেছে তার প্রতিধ্বনি, <br><span class="br-ind"><br><span class="indent">&nbsp;</span></span>এক যোদ্ধা ঝাঁপিয়ে পড়ছে অপর যোদ্ধার উপরে <br><span class="br-ind"><br><span class="indent">&nbsp;</span></span>তারপর ধরাশায়ী হচ্ছে দুজনেই। <br></div>
<div class="v" id="v13"><h2>নেবুকাডনেজারের আগমন</h2><span class="vn">13</span> <span class="br-ind"><br><span class="indent">&nbsp;</span></span>রাজা নেবুকাডনেজার যখন মিশর আক্রমণ করতে এলেন, <br><span class="br-ind"><br><span class="indent">&nbsp;</span></span>সেই সমস্ত প্রভু পরমেশ্বরের বাণী এল আমার কাছে। তিনি বললেন,<sup class="fnm"><a name="fnm3" href="#fn3">3</a></sup> <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মিশরের শহরে-নগরে ঘোষণা কর এ কথা, <br><span class="br-ind"><br><span class="indent">&nbsp;</span></span>ঘোষণা কর মিগ্‌দোল, মেমফিস আর তফনহেষে বল, <br><span class="br-ind"><br><span class="indent">&nbsp;</span></span>আত্মরক্ষার জন্য প্রস্তুত হও, <br><span class="br-ind"><br><span class="indent">&nbsp;</span></span>যুদ্ধে ধ্বংস হয়ে যাবে তোমাদের সর্বস্ব! <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কেন তোমাদের শক্তিধর দেবতা আপিস-এর হল পতন? <br><span class="br-ind"><br><span class="indent">&nbsp;</span></span>প্রভু পরমেশ্বর আঘাত করেছেন তাকে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমাদের সৈন্যরা উছোট খেয়ে পড়ছে, <br><span class="br-ind"><br><span class="indent">&nbsp;</span></span>তারা পরস্পর বলছে, ‘শীঘ্র চল, <br><span class="br-ind"><br><span class="indent">&nbsp;</span></span>দেশে ফিরে যাই আপনজনের কাছে, <br><span class="br-ind"><br><span class="indent">&nbsp;</span></span>শত্রুর তরবারি থেকে বাঁচাই নিজেকে।’ <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মিশররাজকে নতুন নাম দাও, <br><span class="br-ind"><br><span class="indent">&nbsp;</span></span>গোলযোগকারী ঐ ব্যক্তি সুযোগ নষ্ট করেছে! <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমি, সর্বাধিপতি প্রভু পরমেশ্বর, আমিই রাজা, <br><span class="br-ind"><br><span class="indent">&nbsp;</span></span>আমি জাগ্রত ঈশ্বর, তাবোর পর্বত যেমন ছাড়িয়ে যায় সমস্ত পর্বত শীর্ষ <br><span class="br-ind"><br><span class="indent">&nbsp;</span></span>সমুদ্রপৃষ্ঠেরও অনেক উপরে যেমন মাথা উঁচু করে দাঁড়িয়ে থাকে কার্মেল পর্বত, <br><span class="br-ind"><br><span class="indent">&nbsp;</span></span>তেমনি মহাশক্তিধর সেও, যে আসছে তোমাদের আক্রমণ করতে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>প্রস্তুত হও হে মিশরবাসী, বন্দীরূপে নির্বাসনে যাবার জন্য প্রস্তুত হও! <br><span class="br-ind"><br><span class="indent">&nbsp;</span></span>মেমফিস পরিণত হবে মরুভূমিতে, <br><span class="br-ind"><br><span class="indent">&nbsp;</span></span>পরিণত হবে বিধ্বস্ত স্থানে, <br><span class="br-ind"><br><span class="indent">&nbsp;</span></span>যেখানে বাস নেই কারও। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>মিশর একটা সুন্দর গাভীর মত, উত্তর দিক থেকে উড়ে আসা <br><span class="br-ind"><br><span class="indent">&nbsp;</span></span>একটা ডাঁশ মাছি তাকে আক্রমণ করছে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তার ভাড়াটে সৈন্যেরা পর্যন্ত গোবৎসের মত অসহায়, <br><span class="br-ind"><br><span class="indent">&nbsp;</span></span>রুখে দাঁড়িয়ে যুদ্ধ করতে পারছে না তারা, <br><span class="br-ind"><br><span class="indent">&nbsp;</span></span>পিছন ফিরে পালাচ্ছে।তাদের সর্বনাশের দিন, <br><span class="br-ind"><br><span class="indent">&nbsp;</span></span>ধ্বংসের দিন সমুপস্থিত। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>শত্রুসেনা এগিয়ে আসার সঙ্গে সঙ্গে মিশর পালিয়ে গেছে <br><span class="br-ind"><br><span class="indent">&nbsp;</span></span>সাপের মত আওয়াজ করতে করতে। <br><span class="br-ind"><br><span class="indent">&nbsp;</span></span>বনের গাছগুলি কেটে ফেলে কাঠুরিয়া যেমন ধ্বংস করে নিবিড় অরণ্য, <br><span class="br-ind"><br><span class="indent">&nbsp;</span></span>তেমনি তারা কুঠার দিয়ে তাকে আক্রমণ করেছে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>অসংখ্য তাদের লোকজন, <br><span class="br-ind"><br><span class="indent">&nbsp;</span></span>সৈন্যসংখ্যা পঙ্গপালকেও ছাড়িয়ে যায়। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>মিশরের মর্যাদা আজ ধূলায় লুণ্ঠিত, <br><span class="br-ind"><br><span class="indent">&nbsp;</span></span>উত্তরদেশবাসীকে দিয়ে পরাজিত করা হবে তাকে। <br><span class="br-ind"><br><span class="indent">&nbsp;</span></span>আমি, প্রভু পরমেশ্বর এই কথা বললাম। <br></div>
<div class="v" id="v25"><span class="vn">25</span> <span class="br-p"><br><br></span>সর্বধিপতি প্রভু পরমেশ্বর, ইসরায়েলের আরাধ্য ঈশ্বর বলেন, আমি মিশরের দেবতা ও রাজাসহ মিশরের সঙ্গে থিব্‌সের দেবতাকেও শাস্তি দিতে উদ্যত হয়েছি। মিশরের রামার উপরে যারা বিশ্বাস ও নির্ভর করে, তাদের সকলকে আমি শাস্তি দেব।</div>
<div class="v" id="v26"><span class="vn">26</span> তাদের যারা হত্যা করতে চায়, সেই ব্যাবিলনের রাজা নেবুকাডনেজারের ও তার সৈন্যবাহিনীর হাতে তাদের আমি তুলে দেব। পরে মিশর আবার আগের মত মানুষের বাসভূমি হয়ে উঠবে। আমি, প্রভু পরমেশ্বর এই কথা বললাম।</div>
<div class="v" id="v27"><h2>প্রজাদের রক্ষায় পরমেশ্বরের প্রতিশ্রুতি</h2><span class="vn">27</span> <span class="br-p"><br><br></span><span class="br-ind"><br><span class="indent">&nbsp;</span></span>হে আমার প্রজাবৃন্দ, ভীত হয়ো না তোমরা, <br><span class="br-ind"><br><span class="indent">&nbsp;</span></span>ভয়ে হয়ো না বিচলিত হে ইসরায়েল। <br><span class="br-ind"><br><span class="indent">&nbsp;</span></span>সুদূর দেশান্তর থেকে আমি উদ্ধার করে আনব তোমাদের, <br><span class="br-ind"><br><span class="indent">&nbsp;</span></span>সেই দেশ থেকে যেখানে তোমরা বন্দী হয়ে আছ। <br><span class="br-ind"><br><span class="indent">&nbsp;</span></span>তোমরা আবার ফিরে আসবে আপন গৃহে, <br><span class="br-ind"><br><span class="indent">&nbsp;</span></span>শান্তিতে করবে বাস। নিরাপদ হবে তোমরা, <br><span class="br-ind"><br><span class="indent">&nbsp;</span></span>আর কেউ তোমাদের ভয় দেখাবে না।<sup class="fnm"><a name="fnm4" href="#fn4">4</a></sup> <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>আমি আসব তোমাদের কাছে, রক্ষা করব তোমাদের। <br><span class="br-ind"><br><span class="indent">&nbsp;</span></span>যে সমস্ত জাতির মাঝে আমি তোমাদের ছড়িয়ে দিয়েছিলাম, <br><span class="br-ind"><br><span class="indent">&nbsp;</span></span>তাদের ধ্বংস করব আমি, কিন্তু তোমাদের ধ্বংস করব না। <br><span class="br-ind"><br><span class="indent">&nbsp;</span></span>জেনো, দণ্ড তোমরা পাবেই, তবে সে দণ্ড হবে ন্যায়সঙ্গত। <br><span class="br-ind"><br><span class="indent">&nbsp;</span></span>আমি, প্রভু পরমেশ্বর এই কথা বললাম।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:290 19:1-25'><!--endraw 1-->যিশা 19:1-25<!--raw 1 bo --></a><!--endraw 1-->; <!--raw 1 bo --><a href='B:330 29:1-32:32'><!--endraw 1-->যিহি 29:1-32:32<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> গিলিয়দ–<!--raw 1 bo --><a href='B:300 8:22'><!--endraw 1-->8:22<!--raw 1 bo --></a><!--endraw 1--> পদ।</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:300 43:10-13'><!--endraw 1-->যির 43:10-13<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:300 30:10-11'><!--endraw 1-->যির 30:10-11<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>