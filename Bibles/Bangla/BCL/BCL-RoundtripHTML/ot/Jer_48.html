<html><head>
<meta http-equiv="Content-Type" content="text/html;charset=utf-8" />
<title>Jer 48 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 48);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> ... <a href="Jer_46.html">46</a> <a href="Jer_47.html">47</a> <b>48</b> <a href="Jer_49.html">49</a> <a href="Jer_50.html">50</a> ... <a href="Jer_52.html">52</a> </div><hr>
<h1>Jer 48</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মোয়াব</h2><span class="vn">1</span> <span class="br-p"><br><br></span>সর্বাধিপতি প্রভু পরমেশ্বর মোয়াব সম্বন্ধে বলেছিলেন, <span class="br-p"><br><br></span><span class="br-ind"><br><span class="indent">&nbsp;</span></span>নেবোর অধিবাসীদের করুণা কর, তাদের শহর বিধ্বস্ত হয়ে গেছে! <br><span class="br-ind"><br><span class="indent">&nbsp;</span></span>কিরিয়াথয়িম শত্রুর হস্তগত, <br><span class="br-ind"><br><span class="indent">&nbsp;</span></span>ভেঙে পড়েছে তার দুর্ভেদ্য দুর্গ, <br><span class="br-ind"><br><span class="indent">&nbsp;</span></span>অধিবাসীরা চরম লজ্জায় নতমুখ।<sup class="fnm"><a name="fnm1" href="#fn1">1</a></sup> <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>বিগত হয়েছে মোয়াবের ঐশ্বর্য সম্পদ, <br><span class="br-ind"><br><span class="indent">&nbsp;</span></span>দখল করেছে হিশবোন, মোয়াবী জাতিকে ধ্বংস করার ষড়যন্ত্র করেছে। <br><span class="br-ind"><br><span class="indent">&nbsp;</span></span>মদমেনা শহর ধ্বংস হয়ে যাবে, <br><span class="br-ind"><br><span class="indent">&nbsp;</span></span>তরবারি মিটাবে তার শোণিত পিপাসা। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হোরোনয়িমের মানুষ বলবে আর্তস্বরে চীৎকার করে, <br><span class="br-ind"><br><span class="indent">&nbsp;</span></span>‘সর্বনাশ! ধ্বংস, বিপর্যয়!’ <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>মোয়াব ধ্বংস হয়ে গেল, শোন তার সন্তানদের কান্না, <br><span class="br-ind"><br><span class="indent">&nbsp;</span></span>সে কান্না মোয়াব পর্যন্ত শোনা যাচ্ছে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হোরোনয়িম থেকে সারাটি পথ <br><span class="br-ind"><br><span class="indent">&nbsp;</span></span>চাপাকান্নার করুণ শব্দে ভরা। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তারা বলে, শীঘ্র প্রাণ নিয়ে পালাও, <br><span class="br-ind"><br><span class="indent">&nbsp;</span></span>দৌড়াও মরুভূমির বন্য গর্দভের মত! <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মোয়াব, তুমি নাকি নির্ভর করেছিলে আপন বাহুবল ও ঐশ্বর্যের উপর। <br><span class="br-ind"><br><span class="indent">&nbsp;</span></span>কিন্তু হায়, তুমি এবার বিজিত হবে, বন্দী হবে শত্রুর হাতে। <br><span class="br-ind"><br><span class="indent">&nbsp;</span></span>তোমার দেবতা কেমোশ যাবে নির্বাসনে, <br><span class="br-ind"><br><span class="indent">&nbsp;</span></span>সঙ্গে যাবে তার পুরোহিতেরা আর রাজপুরুষেরা। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>দুর্ধর্ষ এক শত্রু ঝাঁপিয়ে পড়বে প্রতিটি নগরে, <br><span class="br-ind"><br><span class="indent">&nbsp;</span></span>রেহাই পাবে না একটি নগরও ধ্বংসের হাত থেকে, <br><span class="br-ind"><br><span class="indent">&nbsp;</span></span>উপত্যকা ও সমভূমি দুই-ই ধ্বংস হয়ে যাবে। <br><span class="br-ind"><br><span class="indent">&nbsp;</span></span>আমি প্রভু পরমেশ্বর এ কথা বললাম। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মোয়াবের জন্য স্থাপন কর একটি সমাধিফলক! <br><span class="br-ind"><br><span class="indent">&nbsp;</span></span>কারণ এ দেশ ধ্বংস হয়ে যাবে অচিরেই, <br><span class="br-ind"><br><span class="indent">&nbsp;</span></span>এর শহর-নগর পরিত্যক্ত হবে ধ্বংসস্তূপের মাঝে, <br><span class="br-ind"><br><span class="indent">&nbsp;</span></span>সেখানে আর বাস করবে না কেউ। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>(যে ব্যক্তি সর্বান্তঃকরণে ঈশ্বরের দেওয়া কর্মভার করে না সম্পন্ন, তাকে অভিসম্পাত কর! যে ব্যক্তি আপন তরবারি কোষবদ্ধ করে রাখে, অভিশাপ দাও তাকে।) <br></div>
<div class="v" id="v11"><span class="vn">11</span> <span class="br-p"><br><br></span>প্রভু পরমেশ্বর বললেন, মোয়াব সব সময় নিরাপদে থেকেছে, কোনদিন তাকে নির্বাসনে যেতে হয়নি। মোয়াব হল সেই সুরার মত, যা কোনদিন একটি পাত্রে থেকে অন্য পাত্রে ঢালা হয়নি। এর সুগন্ধ নষ্ট হয়নি কোনদিন, স্বাদও বিকৃত হয়নি কখনও।</div>
<div class="v" id="v12"><span class="vn">12</span> <span class="br-p"><br><br></span>তাই এবার সেই সময় আসছে, যখন আমি মোয়াবকে সুরার মত ঢালার জন্য লোক পাঠাব। তারা সমস্ত সুরা ঢেলে নিয়ে পাত্র শূন্য করে দেবে এবং ভেঙ্গে দেবে সেই পাত্রগুলি।</div>
<div class="v" id="v13"><span class="vn">13</span> তখন দেবতা কেমোশ সম্বন্ধে মোয়াবীদের মোহ ভঙ্গ হবে, যেমন বেথেল সম্বন্ধে একদিন ইসরায়েলীদের মোহভঙ্গ হয়েছিল। এই দেবতার উপর তাদের একান্ত আস্থা ছিল।</div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>হে মোয়াববাসী, কেন তোমরা নিজেদের বীর বলে দাবী কর? <br><span class="br-ind"><br><span class="indent">&nbsp;</span></span>যুদ্ধেই তো পরীক্ষা হয় সাহসী সৈনিকের। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>মোয়াব ও তার জনপদ হবে বিধ্বস্ত, <br><span class="br-ind"><br><span class="indent">&nbsp;</span></span>নিহত হবে তার বীর যুবকেরা। <br><span class="br-ind"><br><span class="indent">&nbsp;</span></span>আমিই রাজা, সর্বাধিপতি প্রভু পরমেশ্বর, <br><span class="br-ind"><br><span class="indent">&nbsp;</span></span>আমি বললাম এই কথা। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মোয়াবের বিনাশ আসন্ন, <br><span class="br-ind"><br><span class="indent">&nbsp;</span></span>এর ধ্বংসের আর দেরী নেই। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তোমরা যারা এর প্রতিবেশী, <br><span class="br-ind"><br><span class="indent">&nbsp;</span></span>যারা জান তার খ্যাতির কথা, <br><span class="br-ind"><br><span class="indent">&nbsp;</span></span>শোক কর এই জাতির জন্যে, বল, <br><span class="br-ind"><br><span class="indent">&nbsp;</span></span>‘ভেঙ্গে পড়েছে এর সুদৃঢ় শাসন ব্যবস্থা, <br><span class="br-ind"><br><span class="indent">&nbsp;</span></span>এর গৌরব ও পরাক্রম আর নাই।’ <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>হে দীবোনবাসী, নেমে এস তোমার সম্মানের আসন থেকে, <br><span class="br-ind"><br><span class="indent">&nbsp;</span></span>উপবেশন কর ধুলার উপরে। <br><span class="br-ind"><br><span class="indent">&nbsp;</span></span>মোয়াবের ধ্বংসকারী সম্মুখে তোমার, <br><span class="br-ind"><br><span class="indent">&nbsp;</span></span>বিধ্বস্ত করেছে সব দুর্গ। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে অরোয়ের নিবাসী, পথের ধারে দাঁড়িয়ে থাক, <br><span class="br-ind"><br><span class="indent">&nbsp;</span></span>অপেক্ষা কর সেখানে। <br><span class="br-ind"><br><span class="indent">&nbsp;</span></span>যারা পলায়ন করেছে, জিজ্ঞাসা কর তাদের, <br><span class="br-ind"><br><span class="indent">&nbsp;</span></span>জেনে নাও কি ঘটনা ঘটেছে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তারা বলবে, মোয়াবের ঘটেছে পতন, তার জন্যে কাঁদো, <br><span class="br-ind"><br><span class="indent">&nbsp;</span></span>অবমাননায় লুণ্ঠিত সে। <br><span class="br-ind"><br><span class="indent">&nbsp;</span></span>ঘোষণা কর অর্ণোন নদীর সারা অঞ্চলে–— <br><span class="br-ind"><br><span class="indent">&nbsp;</span></span>‘বিধ্বস্ত হয়েছে মোয়াব’। <br></div>
<div class="v" id="v21"><span class="vn">21</span> <span class="br-p"><br><br></span>দণ্ড নেমে এসেছে সমতলভূমির উপরেও। দণ্ড নেমে এসেছে হোলন, যহস, মেফাৎ, দীবোন, নবো, বেথ-দিবলাথয়িম, বেথ-মিয়োন, করিয়োথ, বসরা ইত্যাদি মোয়াবের সমস্ত নগরের উপর। মোয়াবের বাহুবল খর্ব করা হয়েছে, বিনষ্ট করা হয়েছে তার গরিমা। আমি, প্রভু পরমেশ্বর এই কথা বললাম।</div>
<div class="v" id="v26"><span class="vn">26</span> <span class="br-p"><br><br></span>প্রভু পরমেশ্বর বললেন, মোয়াব আমার বিরুদ্ধে বিদ্রোহ করেছে, তাই তাকে এমন মাতাল করে দাও যেন সে নিজের বমিতে গড়াগড়ি দেয়, আর লোকে তাকে উপহাস করে।</div>
<div class="v" id="v27"><span class="vn">27</span> মোয়াব, ইসরায়েলীদের তুমি কিভাবে পরিহাস করেছ, সে কথা একবার মনে করে দেখ। তাদের সঙ্গে তুমি এমন ব্যবহার করেছ, যেন তারা চুরির দায়ে ধরা পড়েছে।</div>
<div class="v" id="v28"><span class="vn">28</span> হে মোয়াবের অধিবাসী, তোমরা শহর ছেড়ে বেরিয়ে এস। যাও, পাহাড়ে গিয়ে বাস কর। কপোতের মত গিরিগুহায় বাসা বাঁধ।</div>
<div class="v" id="v29"><span class="vn">29</span> মোয়াব অত্যন্ত গর্বিত! আমি শুনেছি তার প্রচণ্ড গর্ব, তার ঔদ্ধত্য আর উন্নাসিকতার কথা।নিজের সম্বন্ধে তার উচ্চ ধারণার কথা।</div>
<div class="v" id="v30"><span class="vn">30</span> আমি, প্রভু পরমেশ্বর, জানি তারা উদ্ধত। তাদের গর্ব অন্তঃসারশূন্য, কর্ম নিষ্ফল।</div>
<div class="v" id="v31"><span class="vn">31</span> সেইজন্য আমি মোয়াবের প্রতিজনের জন্য কাঁদব, কাঁদব কীর-হেরসের মানুষের জন্য।</div>
<div class="v" id="v32"><span class="vn">32</span> হে সিরমার দ্রাক্ষালতা, আমি যাসেরের চেয়ে তোমার জন্য বেশী হাহাকার করব। তোমার শাখা মরুসাগর পার হয়ে যাসেরের সমুদ্র পর্যন্ত পৌঁছেছে। কিন্তু এবার তোমার গ্রীষ্মঋতুর ফল আর তোমার দ্রাক্ষাফলের উপর লুণ্ঠনকারীরা ঝাঁপিয়ে পড়েছে।</div>
<div class="v" id="v33"><span class="vn">33</span> সুফলা মোয়াবের কাছ থেকে সুখ আর আনন্দ কেড়ে নেওয়া হয়েছে। তোমাদের দ্রাক্ষাকুঞ্জে আর সুরার ধারা বয় না, কেউ আর হর্ষধ্বনি দিয়ে দ্রাক্ষা পেষণ করে না।</div>
<div class="v" id="v34"><span class="vn">34</span> <span class="br-p"><br><br></span>হিসবোন আর ইলিয়ালীর মানুষ কাঁদছে। সুদূর যাহস থেকে তাদের কান্না শোনা যাচ্ছে। সোয়র থেকে সুদূর হেরোনিয়ম আর ইগ্‌লৎ সালিশীয়া পর্যন্ত শোনা যাচ্ছে তাদের ক্রন্দনধ্বনি। নিম্রীমের জলধারা পর্যন্ত শুকিয়ে গেছে।</div>
<div class="v" id="v35"><span class="vn">35</span> দেবস্থানে হোমবলি উৎসর্গ করা এবং তাদের দেবতাদের কাছে বলি উৎসর্গ করা আমি বন্ধ করে দেব। আমি, প্রভু পরমেশ্বর, এই কথা বললাম।</div>
<div class="v" id="v36"><span class="vn">36</span> এবার মোয়াব ও কীর-হেরসের মানুষের জন্য আমার মন কাঁদছে। যেন বাঁশীর সুরে অন্ত্যেষ্টিক্রিয়ার বিষাদ সঙ্গীত গেয়ে বলছে, তার সঞ্চিত ধনদৌলত সর্বস্ব গেছে!</div>
<div class="v" id="v37"><span class="vn">37</span> তারা সকলে শোকে চুল-দাড়ি কেটে ফেলেছে, নিজেদের হাতে ক্ষত সৃষ্টি করেছে এবং চট পরেছে।</div>
<div class="v" id="v38"><span class="vn">38</span> মোয়াবের সমস্ত বাড়ির ছাদে ও চকের সব জায়গায় শোনা যাচ্ছে বিলাপের ধ্বনি। কারণ একটি অবাঞ্ছিত পাত্রের মত আমি মোয়াবকে ভেঙ্গে ফেলেছি।</div>
<div class="v" id="v39"><span class="vn">39</span> মোয়াব ভেঙ্গে টুকরো টুকরো হয়ে গেল! দেখ, কি ভাবে তারা কাঁদছে! মোয়াব লাঞ্ছিত হয়েছে, পরিণত হয়েছে ধ্বংসস্তূপে। এর প্রতিবেশী জাতিসমূহ তাকে নিয়ে করছে ব্যঙ্গ-পরিহাস।</div>
<div class="v" id="v40"><span class="vn">40</span> <span class="br-p"><br><br></span>প্রভু পরমেশ্বর প্রতিশ্রুতি দিয়েছিলেন, একটি জাতি ঈগল পাখির মত ডানা মেলে মোয়াবের উপরে নেমে আসবে,</div>
<div class="v" id="v41"><span class="vn">41</span> এবং শহর ও দুর্গসমূহ দখল করে নেবে। সেদিন তার যোদ্ধৃবর্গ ভয়ার্ত হয়ে উঠবে প্রসব বেদনাতুরা নারীর মত।</div>
<div class="v" id="v42"><span class="vn">42</span> আমার বিরুদ্ধে বিদ্রোহ করার অপরাধে মোয়াব ধ্বংস হয়ে যাবে, একটি জাতিরূপে সে আর কোনদিনও মাথা তুলে দাঁড়াতে পারবে না।</div>
<div class="v" id="v43"><span class="vn">43</span> মোয়াবের লোকদের জন্য সন্ত্রাস, ফাঁদ ও গভীর খাদ অপেক্ষা করে আছে। প্রভু পরমেশ্বর বলেছেন,</div>
<div class="v" id="v44"><span class="vn">44</span> সন্ত্রাসের হাত থেকে যে পালিয়ে বাঁচতে চাইবে সে খাদে পড়বে। আর যে খাদ থেকে উঠে আসবে, সে ফাঁদে ধরা পড়বে, কারণ প্রভু পরমেশ্বর মোয়াবের ধ্বংসের সময় নির্ধারণ করে রেখেছেন।</div>
<div class="v" id="v45"><span class="vn">45</span> অসহায় উদ্বাস্তুরা হিসবোনে আশ্রয়ের আশায় দাঁড়িয়ে আছে, কারণ হিসবোনে আগুন জ্বলছে, সীহোনের রাজপ্রাসাদ থেকে লেলিহান অগ্নিশিখা বেরিয়ে আসছে। মোয়াবের সীমান্ত প্রদেশ এবং যুদ্ধপ্রিয় মোয়াবীদের পর্বতচূড়া গ্রাস করেছে সেই অগ্নি।</div>
<div class="v" id="v46"><span class="vn">46</span> তোমরা মোয়াববাসীদের করুণা কর। যারা কেমোশের পূজা করত, তারা ধ্বংস হয়ে গেছে এবং তাদের পুত্রকন্যাদের বন্দী করে নিয়ে যাওয়া হয়েছে।</div>
<div class="v" id="v47"><span class="vn">47</span> <span class="br-p"><br><br></span>কিন্তু সেইদিন আসবে যেদিন প্রভু পরমেশ্বর আবার মোয়াবকে সমৃদ্ধ করবেন। প্রভু পরমেশ্বর যা কিছু বলেছেন, সবই মোয়াবের উপরে ঘটবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:290 15:1-16:14'><!--endraw 1-->যিশা 15:1-16:14<!--raw 1 bo --></a><!--endraw 1-->; <!--raw 1 bo --><a href='B:290 25:10-12'><!--endraw 1-->25:10-12<!--raw 1 bo --></a><!--endraw 1-->; <!--raw 1 bo --><a href='B:330 25:8-11'><!--endraw 1-->যিহি 25:8-11<!--raw 1 bo --></a><!--endraw 1-->; <!--raw 1 bo --><a href='B:370 2:1-3'><!--endraw 1-->আমোস 2:1-3<!--raw 1 bo --></a><!--endraw 1-->; <!--raw 1 bo --><a href='B:430 2:8-11'><!--endraw 1-->সফ 2:8-11<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>