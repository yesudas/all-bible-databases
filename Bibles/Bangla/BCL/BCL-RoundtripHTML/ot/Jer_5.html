<html><head>
<meta http-equiv="Content-Type" content="text/html;charset=utf-8" />
<title>Jer 5 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 5);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> ... <a href="Jer_3.html">3</a> <a href="Jer_4.html">4</a> <b>5</b> <a href="Jer_6.html">6</a> <a href="Jer_7.html">7</a> ... <a href="Jer_52.html">52</a> </div><hr>
<h1>Jer 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেমের পাপ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে জেরুশালেমবাসী, রাস্তায় বেরিয়ে পড়,পথে পথে দৌড়াও, <br><span class="br-ind"><br><span class="indent">&nbsp;</span></span>খোঁজ চারিদিকে। বাজারে চাঁদনীচকে খুঁজে দেখ, এমন কাউকে পাও কি না, <br><span class="br-ind"><br><span class="indent">&nbsp;</span></span>যে ন্যায্য কাজ করে এবং ঈশ্বরের প্রতি বিশ্বস্ত থাকার চেষ্টা করে। <br><span class="br-ind"><br><span class="indent">&nbsp;</span></span>যদি তেমন কাউকে খুঁজে বার করতে পার, <br><span class="br-ind"><br><span class="indent">&nbsp;</span></span>তাহলে প্রভু পরমেশ্বর জেরুশালেমকে মার্জনা করবেন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমরা নিজেদের প্রভু পরমেশ্বরের ভক্ত বলে শপথ কর, <br><span class="br-ind"><br><span class="indent">&nbsp;</span></span>জেনো, তোমাদের এ মিথ্যা শপথ। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>প্রভু পরমেশ্বর চান বিশ্বস্ততা, <br><span class="br-ind"><br><span class="indent">&nbsp;</span></span>তিনি আঘাত করলেন তোমাদের, <br><span class="br-ind"><br><span class="indent">&nbsp;</span></span>তবু তোমরা গ্রাহ্য করলে না। <br><span class="br-ind"><br><span class="indent">&nbsp;</span></span>তিনি তোমাদের বিপর্যস্ত করলেন, তবু তোমরা সংশোধন করলে না নিজেদের। <br><span class="br-ind"><br><span class="indent">&nbsp;</span></span>চরম ঔদ্ধত্যে একগুঁয়েমি করলে, ফিরে এলে না পাপের পথ থেকে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তখন আমি ভাবলাম, এরা নেহাতই অসহায়, <br><span class="br-ind"><br><span class="indent">&nbsp;</span></span>অজ্ঞ! কিছুই বোঝে না, <br><span class="br-ind"><br><span class="indent">&nbsp;</span></span>মূর্খের মত ব্যবহার করে, <br><span class="br-ind"><br><span class="indent">&nbsp;</span></span>এরা জানে না, ঈশ্বর কি চান তাদের কাছে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমি ক্ষমতাসীন ব্যক্তিদের কাছে যাব, <br><span class="br-ind"><br><span class="indent">&nbsp;</span></span>এ কথা বলব তাদের সকলের কাছে। <br><span class="br-ind"><br><span class="indent">&nbsp;</span></span>তারা নিশ্চয় জানে ঈশ্বরের নির্দেশ কি, <br><span class="br-ind"><br><span class="indent">&nbsp;</span></span>জানে প্রভু পরমেশ্বর কী চান তাদের কাছে, <br><span class="br-ind"><br><span class="indent">&nbsp;</span></span>কিন্তু তারা সকলে অস্বীকার করল ঈশ্বরের কর্তৃত্ব, <br><span class="br-ind"><br><span class="indent">&nbsp;</span></span>চাইল না তাঁর বাধ্য থাকতে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সেইজন্যই অরণ্যের সিংহ হত্যা করবে তাদের, <br><span class="br-ind"><br><span class="indent">&nbsp;</span></span>মরুভূমির নেকড়ের দল তাদের ছিঁড়ে টুকরো টুকরো করবে, <br><span class="br-ind"><br><span class="indent">&nbsp;</span></span>তাদের শহরগুলিতে হানা দেবে চিতাবাঘ, <br><span class="br-ind"><br><span class="indent">&nbsp;</span></span>ঘরের বাইরে বার হলেই ঐ পশুরা তাদের ছিঁড়ে ফেলবে, <br><span class="br-ind"><br><span class="indent">&nbsp;</span></span>কারণ অসংখ্য তাদের পাপ, <br><span class="br-ind"><br><span class="indent">&nbsp;</span></span>বার বার তারা দূরে সরে গেছে ঈশ্বরের কাছ থেকে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>প্রভু পরমেশ্বর জিজ্ঞাসা করছেন, <br><span class="br-ind"><br><span class="indent">&nbsp;</span></span>কেন আমি আমার প্রজাদের পাপ ক্ষমা করব? <br><span class="br-ind"><br><span class="indent">&nbsp;</span></span>তারা আমায় পরিত্যাগ করে করছে অলীক দেবতাদের আরাধনা। <br><span class="br-ind"><br><span class="indent">&nbsp;</span></span>সম্পূর্ণভাবে পরিতৃপ্ত না হওয়া পর্যন্ত আমি তাদের আহার জুগিয়েছি। <br><span class="br-ind"><br><span class="indent">&nbsp;</span></span>কিন্তু তারা ব্যভিচার করেছে, দিন কাটিয়েছে বারবণিতাদের সঙ্গে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হৃষ্টপুষ্ট অশ্বের মত কামপ্রবৃত্তিপূর্ণ তারা, <br><span class="br-ind"><br><span class="indent">&nbsp;</span></span>পরস্ত্রীর প্রতি তাদের অদম্য আসক্তি। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>এসবের জন্য কি আমি তাদের শাস্তি দেব না? <br><span class="br-ind"><br><span class="indent">&nbsp;</span></span>এসব আচরণের জন্য কি এই জাতির উপর নেব না প্রতিশোধ? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার প্রজাদের দ্রাক্ষাবন কেটে ফেলার জন্য পাঠাব শত্রুদল, <br><span class="br-ind"><br><span class="indent">&nbsp;</span></span>কিন্তু ধ্বংস করব না সম্পূর্ণভাবে। <br><span class="br-ind"><br><span class="indent">&nbsp;</span></span>আমি তাদের বলব ছেঁটে দিতে দ্রাক্ষালতার শাখাগুলি, <br><span class="br-ind"><br><span class="indent">&nbsp;</span></span>কারণ ঐ শাখাগুলি আমার নয় <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ইসরায়েল ও যিহুদীয়ার মানুষ <br><span class="br-ind"><br><span class="indent">&nbsp;</span></span>আমার সঙ্গে করেছে চরম বিশ্বাসঘাতকতা। <br><span class="br-ind"><br><span class="indent">&nbsp;</span></span>আমি প্রভু পরমেশ্বর এ কথা বলছি। <br></div>
<div class="v" id="v12"><h2>প্রভু পরমেশ্বরের কাছে পরিত্যক্ত ইসরায়েল</h2><span class="vn">12</span> <span class="br-p"><br><br></span>প্রভু পরমেশ্বরের প্রজারা তাঁকে অস্বীকার করেছে। তারা বলেছে, সত্যি সত্যিই তিনি কিছুই করতে পারবেন না।<sup class="fnm"><a name="fnm1" href="#fn1">1</a></sup> আমাদের জীবনে দুর্দিন আসবে না। যুদ্ধ বা দুর্ভিক্ষ কিছুই ঘটবে না।</div>
<div class="v" id="v13"><span class="vn">13</span> প্রবক্তা ঋষিরা বাতাসভরা ফানুস ছাড়া আর কিছুই নয়, ওরা প্রভু পরমেশ্বরের কাছ থেকে কোনও বার্তাই পায়নি। সর্বশক্তিমান প্রভু আমাকে বলেছেন, যিরমিয়, যেহেতু এই লোকেরা এই ধরণের কথা বলেছে, সেইহেতু আমি তোমার মুখে অগ্নিময় ভাষা দেব। সেই আগুনে ঐ সব লোকেরা কাঠের মত পুড়ে যাবে।</div>
<div class="v" id="v15"><span class="vn">15</span> <span class="br-p"><br><br></span>হে ইসরায়েল, তোমাদের আক্রমণ করার জন্য প্রভু পরমেশ্বর দূর দেশ থেকে একটি জাতিকে আনছেন। এরা একটি শক্তিশালী সুপ্রাচীন জাতি, এদের ভাষা তোমরা জান না।</div>
<div class="v" id="v16"><span class="vn">16</span> তাদের ধনুর্ধরেরা শক্তিমান যোদ্ধা, নির্মমভাবে তারা মানুষকে হত্যা করে।</div>
<div class="v" id="v17"><span class="vn">17</span> তারা তোমাদের শস্য ও খাদ্য খেয়ে ফেলবে। তোমাদের পুত্রকন্যাদের হত্যা করবে, নিধন করবে তোমাদের পশুপাল। দ্রাক্ষাক্ষেত ও ডুমুর বাগান কেটে তছ্‌নছ্‌ করবে তারা। দূর্গ-প্রাকারে ঘেরা তোমাদের নিরাপদ আশ্রয় ঐ শহর তাদের সৈন্যদল এসে ধ্বংস করে দেবে।</div>
<div class="v" id="v18"><span class="vn">18</span> <span class="br-p"><br><br></span>প্রভু পরমেশ্বর বলেন, সেই সময় আমি অবশ্য তাদের সম্পূর্ণভাবে ধ্বংস করব না।</div>
<div class="v" id="v19"><span class="vn">19</span> তারা যখন জিজ্ঞাসা করবে, কেন আমি তাদের এই অবস্থা করেছি, তখন তুমি তাদের বলবে, যেহেতু তারা আমাকে পরিত্যাগ করে নিজেদের দেশে বিদেশীদের পূজিত দেবতাদের আরাধনা করেছে, সেই হেতু যদিও সে দেশ তাদের নয়, কিন্তু সেই দেশে তারা বিদেশীদের দাসত্ব করবে।</div>
<div class="v" id="v20"><h2>প্রজাদের প্রতি ঈশ্বরের সাবধান বাণী</h2><span class="vn">20</span> <span class="br-p"><br><br></span>প্রভু পরমেশ্বর বলেন, যাকোবের বংশধরদের কাছে ঘোষণা কর, ঘোষণা কর যিহুদাকুলের কাছে এই কথা,</div>
<div class="v" id="v21"><span class="vn">21</span> শোন, নির্বোধ, মূর্খের দল, তোমাদের চোখ থাকতেও তোমরা অন্ধ, কান থাকতেও বধির।<sup class="fnm"><a name="fnm2" href="#fn2">2</a></sup></div>
<div class="v" id="v22"><span class="vn">22</span> আমি প্রভু পরমেশ্বর, কেন তোমরা আমাকে সম্ভ্রম কর না? কেন কম্পিত হও না আমার সম্মুখে? আমিই বালুকারাশি দিয়ে সমুদ্রের সীমানা বেঁধে দিয়েছি, চিরস্থায়ী সেই সীমা, সমুদ্র কখনও তা পার হয়ে আসতে পারবে না। সমুদ্র বিক্ষুব্ধ উত্তাল হবে, কিন্তু অতিক্রম করতে পারবে না তার সীমা। তার তরঙ্গ গর্জন করবে, কিন্তু ভাঙ্গতে পারবে না তার সীমানার বাঁধ।<sup class="fnm"><a name="fnm3" href="#fn3">3</a></sup></div>
<div class="v" id="v23"><span class="vn">23</span> কিন্তু তোমরা, জেদী বিদ্রোহী, আমাকে পরিত্যাগ করে তোমরা নিজেদের পথে দূরে চলে গেছ।</div>
<div class="v" id="v24"><span class="vn">24</span> তোমরা কখনও আমাকে সম্ভ্রম করার কথা ভাবতে পারনি। প্রতি বছর আমি হেমন্ত ও বসন্তকালে বর্ষা পাঠিয়েছি, এনে দিয়েছি ফসল কাটার মরশুম, তবুও এ সব কথা তোমাদের মনে পড়ে না।</div>
<div class="v" id="v25"><span class="vn">25</span> তাই তোমাদের পাপের ফলে প্রকৃতির এসব নিয়ম বদলে গেছে, সম্পদ থেকে তোমরা বঞ্চিত হয়েছ।</div>
<div class="v" id="v26"><span class="vn">26</span> <span class="br-p"><br><br></span>আমার প্রজাদের মধ্যে দুর্জনেরা বাস করে, পাখিধরাদের<sup class="fnm"><a name="fnm4" href="#fn4">4</a></sup> মত তারা জাল পেতে অপেক্ষা করে মানুষ ধরার জন্য।</div>
<div class="v" id="v27"><span class="vn">27</span> পাখিধরারা যেমন পাখি ধরার পর খাঁচা ভর্তি করে নিয়ে যায়, এরাও তেমনি অপরের জিনিস লুটপাট করে। লুণ্ঠিত দ্রব্যে পূর্ণ করে নিজেদের আবাস। এই জন্যেই তারা হবে ধনী, হৃষ্টপুষ্ট ও শক্তিমান,</div>
<div class="v" id="v28"><span class="vn">28</span> কারণ তারা পুষ্টিকর খাদ্য খায়। তারা অনাথ পিতৃমাতৃহীনদের ন্যায্য পাওনা দেয় না, ন্যায়বিচারও করে না নিপীড়িতদের প্রতি।</div>
<div class="v" id="v29"><span class="vn">29</span> <span class="br-p"><br><br></span>এই জন্য আমি, প্রভু পরমেশ্বর, তাদের শাস্তি দেব, প্রতিশোধ নেব এই জাতির উপর।</div>
<div class="v" id="v30"><span class="vn">30</span> এক ভয়ানক আতঙ্কজনক ঘটনা ঘটেছে এই দেশে,</div>
<div class="v" id="v31"><span class="vn">31</span> নবীরা মিথ্যা ছাড়া কিছু বলে না, পুরোহিতেরা তাদের সঙ্গে হাত মিলিয়ে চলে, আর আমার প্রজারা তার কোন প্রতিবাদই করে না। কিন্তু সেই অন্তিম দিনে তারা কি করবে?</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ‘সত্যি সত্যিই তিনি কিছুই করতে পারবেন না–অথবা তাঁর সঙ্গে আমরা কিছু করতে চাই না।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:290 6:9-10'><!--endraw 1-->যিশা 6:9-10<!--raw 1 bo --></a><!--endraw 1-->; <!--raw 1 bo --><a href='B:330 12:2'><!--endraw 1-->যিহি 12:2<!--raw 1 bo --></a><!--endraw 1-->; <!--raw 1 bo --><a href='B:480 8:18'><!--endraw 1-->মার্ক 8:18<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:220 38:8-11'><!--endraw 1-->ইয়োব 38:8-11<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> পাখি ধরা–হিব্রু অস্পষ্ট।</div>
</div>
<!-- PARSED ABOVE; EDITING MAY BREAK PARSER -->
</body></html>