<html><head>
<meta http-equiv="Content-Type" content="text/html;charset=utf-8" />
<title>Jer 7 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 7);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> ... <a href="Jer_5.html">5</a> <a href="Jer_6.html">6</a> <b>7</b> <a href="Jer_8.html">8</a> <a href="Jer_9.html">9</a> ... <a href="Jer_52.html">52</a> </div><hr>
<h1>Jer 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মন্দিরে যিরমিয়ের প্রচার</h2><span class="vn">1</span> <span class="br-p"><br><br></span>প্রভু পরমেশ্বর আমাকে মন্দিরের দেউড়িতে পাঠিয়েছিলেন, যেখানে যিহুদা গোষ্ঠীর লোকেরা উপাসনা করতে গিয়েছিল। তিনি আমাকে সেখানে দাঁড়াতে বলেছেন এবং ইসরায়েলের আরাধ্য ঈশ্বর সর্বশক্তিমান প্রভু পরমেশ্বরের এই নির্দেশ তাদের কাছে ঘোষণা করতে বলেছেনঃ তোমাদের জীবনের পথ ও আচরণ পরিত্যাগ কর। তাহলে আমি তোমাদের এখানে থাকতে দেব। ‘আমরা নিরাপদ, এটি প্রভু পরমেশ্বরের মন্দির! এটি প্রভু পরমেশ্বরের মন্দির! এটি প্রভু পরমেশ্বরের মন্দির!’—এই সমস্ত ছলনার কথায় বিশ্বাস করা বন্ধ কর।</div>
<div class="v" id="v5"><span class="vn">5</span> <span class="br-p"><br><br></span>তোমাদের জীবনধারা পরিবর্তিত কর, বন্ধ কর তোমাদের কার্যকলাপ। পরস্পরের সঙ্গে ভদ্র ন্যায়সঙ্গত আচরণ কর।</div>
<div class="v" id="v6"><span class="vn">6</span> বিদেশী, পিতৃমাতৃহীন অনাথ এবং বিধবাদের অসহায় অবস্থার সুযোগ নিয়ে তাদের নিপীড়ন করো না। দেশের নিরীহ মানুষদের হত্যা করা বন্ধ কর। অলীক দেবতাদের পূজা বন্ধ কর, অন্যথায় ধ্বংস হয়ে যাবে তোমরা।</div>
<div class="v" id="v7"><span class="vn">7</span> যদি তোমরা পরিবর্তিত হও, তাহলে যে দেশ আমি তোমাদের পূর্বপুরুষদের স্থায়ীভাবে বসবাসের জন্য দিয়েছিলাম, সেই দেশে তোমরা চিরকাল বাস করবে।</div>
<div class="v" id="v8"><span class="vn">8</span> <span class="br-p"><br><br></span>দেখ, তোমরা ছলনাময়ী কথায় বিশ্বাস করে থাক।</div>
<div class="v" id="v9"><span class="vn">9</span> তোমরা চুরি, নরহত্যা ও ব্যভিচার কর, শপথ করে মিথ্যা কথা বল। বেল দেবতার কাছে বলি উৎসর্গ কর এবং যাদের তোমরা আগে জানতে না সেইসব দেবতার উপাসনা কর।</div>
<div class="v" id="v10"><span class="vn">10</span> আমি যা ঘৃণা করি, সেইসব কাজ তোমরা করে থাক। তারপর আমার মন্দিরে আমারই সামনে এসে দাঁড়িয়ে বল, ‘আমরা নিরাপদ’।</div>
<div class="v" id="v11"><span class="vn">11</span> তোমরা কি ভেবেছ, আমার মন্দির দস্যুদের লুকাবার জায়গা? আমি দেখেছি তোমাদের কার্যকলাপ।<sup class="fnm"><a name="fnm1" href="#fn1">1</a></sup></div>
<div class="v" id="v12"><span class="vn">12</span> শীলোহ্‌তে<sup class="fnm"><a name="fnm2" href="#fn2">2</a></sup> যাও, পূজিত হবার জন্য সেই স্থানকে আমি সর্বপ্রথমে মনোনীত করেছিলাম, দেখ, আমার প্রজা ইসরায়েলের পাপের জন্য আমি সেই স্থানের কি দশা করেছি!<sup class="fnm"><a name="fnm3" href="#fn3">3</a></sup></div>
<div class="v" id="v13"><span class="vn">13</span> এই সমস্ত পাপ তোমরা করেছ, বারবার আমি নিষেধ করা সত্ত্বেও তোমরা শুনতে চাও নি। আমি যখন তোমাদের ডেকেছি, সাড়া দাও নি তোমরা।</div>
<div class="v" id="v14"><span class="vn">14</span> তাই শীলোহ্‌-র প্রতি যা করেছি, আমি তাই করব আমার মন্দিরের প্রতি—যার উপর তোমাদের একান্ত ভরসা। এখানকার এই যে স্থান আমি তোমাদের পূর্বপুরুষদের ও তোমাদের দিয়েছিলাম, তার অবস্থাও আমি শীলোহ-র মতই করব।</div>
<div class="v" id="v15"><span class="vn">15</span> তোমাদের জ্ঞাতিভাই ইফ্রয়িমের বংশধরদের যেভাবে তাড়িয়ে দিয়েছি, তেমনি তোমাদেরও আমার সামনে থেকে তাড়িয়ে দেব। আমি প্রভু পরমেশ্বর এই কথা বললাম।</div>
<div class="v" id="v16"><h2>প্রজাদের অবাধ্যতা</h2><span class="vn">16</span> <span class="br-p"><br><br></span>প্রভু পরমেশ্বর বলেছেন, যিরমিয়, এই সব লোকদের জন্য প্রার্থনা করোনা, কেঁদোনা ওদের হয়ে, ওদের জন্য ওকালতিও করোনা, কারণ আমি শুনব না তোমার কথা।</div>
<div class="v" id="v17"><span class="vn">17</span> তুমি কি দেখতে পাওনা তারা কি করছে যিহুদীয়ার শহরে-নগরে, জেরুশালেমের পথে পথে?</div>
<div class="v" id="v18"><span class="vn">18</span> ছোট ছেলেমেয়েরা জ্বালানি কাঠ কুড়িয়ে জড়ো করে, আগুন জ্বালে পুরুষেরা এবং মেয়েরা পিঠে তৈরির ময়দা মাখে দেবীর জন্যে, যে দেবীকে তারা ‘স্বর্গের দেবী’ বলে।<sup class="fnm"><a name="fnm4" href="#fn4">4</a></sup></div>
<div class="v" id="v19"><span class="vn">19</span> কিন্তু সত্যিই কি আমাকে আঘাত দেওয়া যায়? যায় না, তারা নিজেদেরই উপর আঘাত হানে, ডেকে আনে নিজেদের লজ্জা।</div>
<div class="v" id="v20"><span class="vn">20</span> তাই, আমি সর্বাধিপতি প্রভু, এই মন্দিরের উপর বর্ষণ করব আমার ভয়াবহ ক্রোধ। মানুষ ও পশু নির্বিশেষে সবার উপরে বর্ষিত হবে এই ক্রোধ, এমন কি বৃক্ষরাজি ও শস্যলতাদিও এর থেকে বাদ যাবে না। আমার ক্রোধ হবে এমন আগুনের মত, যা কেউ নিভাতে পারবে না।</div>
<div class="v" id="v21"><span class="vn">21</span> <span class="br-p"><br><br></span>হে আমার প্রজাবৃন্দ, এমন কিছু বলিদান আছে, যা তোমরা হোমের বেদীতে সম্পূর্ণভাবে জ্বালিয়ে দাও। আবার কিছু বলিদান আছে, যা তোমাদের খাওয়ার অনুমতি দেওয়া হয়েছে। কিন্তু আমি প্রভু পরমেশ্বর, তোমাদের যা বলি তাই কর। তোমরা সবটাই খেতে পার।</div>
<div class="v" id="v22"><span class="vn">22</span> তোমাদের পূর্বপুরুষদের মিশর দেশ থেকে আনার সময় হোমবলি বা অন্য কোন বলিদান সম্পর্কে আমি তাদের কোনরকম আদেশ দিই নি।</div>
<div class="v" id="v23"><span class="vn">23</span> তাদের আদেশ দিয়েছিলাম শুধু আমার বাধ্য হয়ে থাকতে, যাতে আমি তাদের ঈশ্বর হতে পারি এবং তারা আমার প্রজা হতে পারে। আমি তাদের বলেছিলাম আমার অনুশাসন অনুযাযী জীবন-যাপন করতে, যাতে মঙ্গল সাধিত হয় তাদের জীবনে।</div>
<div class="v" id="v24"><span class="vn">24</span> কিন্তু তারা আমার আদেশ পালন তো করলই না, সেদিকে ভ্রূক্ষেপও করল না তারা। তার বদলে পালন করল তাদের কলুষিত ও জেদী মনের নির্দেশ। ভালোর চেয়ে আরও মন্দ হল।</div>
<div class="v" id="v25"><span class="vn">25</span> মিশর দেশ থেকে বেরিয়ে আসার দিন থেকে আজ পর্যন্ত আমি তোমাদের কাছে আমার দাস নবীদের বার বার পাঠিয়েছি।</div>
<div class="v" id="v26"><span class="vn">26</span> তা সত্ত্বেও আমার কথা তোমরা কেউ শুনলে না। তোমরা তোমাদের পূর্বপুরুষদের চেয়েও হয়ে উঠেছ আরও জেদী, আরও অবাধ্য।</div>
<div class="v" id="v27"><span class="vn">27</span> <span class="br-p"><br><br></span>কাজেই যিরমিয়, তুমি আমার প্রজাদের কাছে এই সব কথা বলবে, কিন্তু তারা তোমার কথা শুনবে না। তুমি তাদের ডাকবে, কিন্তু তারা সাড়া দেবে না তোমার ডাকে।</div>
<div class="v" id="v28"><span class="vn">28</span> তুমি তাদের বলবে, ‘তোমরাই হলে সেই জাতি, যারা তাদের প্রভু ঈশ্বরের ইচ্ছা পালন করে না বা সমুচিত শাস্তি পেয়েও তা থেকে শিক্ষা গ্রহণ করে না। সত্যের মৃত্যু ঘটেছে, কেউ আর বলে না তার কথা।</div>
<div class="v" id="v29"><h2>হিন্নোম উপত্যকায় পাপাচার</h2><span class="vn">29</span> <span class="br-p"><br><br></span><span class="br-ind"><br><span class="indent">&nbsp;</span></span>হে জেরুশালেমের অধিবাসী, শোক কর, <br><span class="br-ind"><br><span class="indent">&nbsp;</span></span>কেটে ফেলে দাও তোমাদের মাথার চুল, <br><span class="br-ind"><br><span class="indent">&nbsp;</span></span>পর্বতশিখরে অন্ত্যেষ্টিক্রিয়ার গান গাও, <br><span class="br-ind"><br><span class="indent">&nbsp;</span></span>কারণ আমি, প্রভু পরমেশ্বর ক্রুদ্ধ হয়েছি, <br><span class="br-ind"><br><span class="indent">&nbsp;</span></span>প্রত্যাখ্যান করেছি আমার প্রজাদের। <br></div>
<div class="v" id="v30"><span class="vn">30</span> <span class="br-p"><br><br></span>যিহুদীয়ার মানুষ একটি ঘৃণ্য কাজ করেছে। যা আমি ঘৃণা করি, সেই অলীক প্রতিমাকে আমার মন্দিরে প্রতিষ্ঠিত করে মন্দির অপবিত্র করেছে।</div>
<div class="v" id="v31"><span class="vn">31</span> হিন্নোম উপত্যকায় তারা তোফৎ নামে একটি বেদী তৈরি করেছে। সেখানে তারা তাদের ছেলেমেয়েদের বলিদান করে হোম করবে। এ কাজ করতে আমি তাদের আদেশ দিইনি—এ কথা আমার মনেও আসেনি।<sup class="fnm"><a name="fnm5" href="#fn5">5</a></sup></div>
<div class="v" id="v32"><span class="vn">32</span> তাই এমন একদিন আসবে, যেদিন এর নাম আর তোফৎ বা হিন্নোম উপত্যকা থাকবে না, এর নাম হবে ‘হত্যার উপত্যকা’। সেখানেই তারা লোকদের কবর দেবে, কারণ তাদের কবর দেবার আর কোনও জায়গা থাকবে না।</div>
<div class="v" id="v33"><span class="vn">33</span> মৃতদেহগুলি হবে পাখি ও বন্যপশুদের আহার, তাদের তাড়াবার জন্য কেউ থাকবে না।</div>
<div class="v" id="v34"><span class="vn">34</span> দেশটি মরুভূমি হয়ে যাবে। যিহুদীয়ার শহরে-নগরে এবং জেরুশালেমের পথে পথে আনন্দ-উল্লাসের পরিসমাপ্তি ঘটাব আমি। বিবাহ-উৎসবের আনন্দমুখর ধ্বনি আর শোনা যাবে না সেখানে।<sup class="fnm"><a name="fnm6" href="#fn6">6</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:470 21:23'><!--endraw 1-->মথি 21:23<!--raw 1 bo --></a><!--endraw 1-->; <!--raw 1 bo --><a href='B:480 11:17'><!--endraw 1-->মার্ক 11:17<!--raw 1 bo --></a><!--endraw 1-->; <!--raw 1 bo --><a href='B:490 19:46'><!--endraw 1-->লুক 19:46<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> শীলোহ্‌ —এলিয়ের সময়ে শীলোহ্‌ শহরে চুক্তি-সিন্দুক রাখা হয় (1শমুয়েল <!--raw 1 bo --><a href='B:300 1:3'><!--endraw 1-->1:3<!--raw 1 bo --></a><!--endraw 1-->)।</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:60 18:1'><!--endraw 1-->যিহো 18:1<!--raw 1 bo --></a><!--endraw 1-->; <!--raw 1 bo --><a href='B:230 78:60'><!--endraw 1-->গীত 78:60<!--raw 1 bo --></a><!--endraw 1-->; <!--raw 1 bo --><a href='B:300 26:6'><!--endraw 1-->যির 26:6<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:300 44:7-19'><!--endraw 1-->যির 44:7-19<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:30 18:21'><!--endraw 1-->লেবীয় 18:21<!--raw 1 bo --></a><!--endraw 1-->; <!--raw 1 bo --><a href='B:120 23:10'><!--endraw 1-->২ রাজা 23:10<!--raw 1 bo --></a><!--endraw 1-->; <!--raw 1 bo --><a href='B:300 32:35'><!--endraw 1-->যির 32:35<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:300 16:9'><!--endraw 1-->যির 16:9<!--raw 1 bo --></a><!--endraw 1-->; <!--raw 1 bo --><a href='B:300 25:10'><!--endraw 1-->25:10<!--raw 1 bo --></a><!--endraw 1-->; <!--raw 1 bo --><a href='B:730 18:23'><!--endraw 1-->প্রকা 18:23<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>