<html><head>
<meta http-equiv="Content-Type" content="text/html;charset=utf-8" />
<title>Jer 9 &ndash; নবী যিরমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 9);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যিরমিয়ের পুস্তক</b> &ndash; <a href="Jer_1.html">1</a> ... <a href="Jer_7.html">7</a> <a href="Jer_8.html">8</a> <b>9</b> <a href="Jer_10.html">10</a> <a href="Jer_11.html">11</a> ... <a href="Jer_52.html">52</a> </div><hr>
<h1>Jer 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>আহা, আমার মাথাটি হত যদি জলের উৎস, <br><span class="br-ind"><br><span class="indent">&nbsp;</span></span>চোখদুটি হত যদি অশ্রুর প্রস্রবণ, <br><span class="br-ind"><br><span class="indent">&nbsp;</span></span>যাতে আমার আপন জনেরা যারা হয়েছে নিহত, <br><span class="br-ind"><br><span class="indent">&nbsp;</span></span>তাদের জন্য আমি অশ্রুপাত করতে পারতাম রাত্রিদিন! <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আহা, সুদূর মরুদেশে আমার জন্য থাকত যদি এমন একটি স্থান, <br><span class="br-ind"><br><span class="indent">&nbsp;</span></span>যেখানে আমি স্বজনদের ছেড়ে পালিয়ে গিয়ে থাকতে পারতাম! <br><span class="br-ind"><br><span class="indent">&nbsp;</span></span>কারণ আমার স্বজনেরা ব্যভিচারী বিশ্বাসঘাতকের দল। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তারা সবসময়ে মিথ্যাকথা বলতে প্রস্তুত, <br><span class="br-ind"><br><span class="indent">&nbsp;</span></span>সত্যের পরিবর্তে অসত্যের রাজত্বসেই দেশে। <br> <span class="br-p"><br><br></span>প্রভু পরমেশ্বর বলেন, <span class="br-p"><br><br></span><span class="br-ind"><br><span class="indent">&nbsp;</span></span>আমার প্রজারা একের পর এক কুকর্ম করে চলেছে, <br><span class="br-ind"><br><span class="indent">&nbsp;</span></span>আমাকে তারা স্বীকার করে না তাদের ঈশ্বর বলে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>প্রত্যেকে তাদের বন্ধুকে সন্দেহের দৃষ্টিতে দেখে, <br><span class="br-ind"><br><span class="indent">&nbsp;</span></span>বিশ্বাস করতে পারে না আপন ভাইকেও। <br><span class="br-ind"><br><span class="indent">&nbsp;</span></span>কারণ তারা প্রত্যেকেই প্রতারক<sup class="fnm"><a name="fnm1" href="#fn1">1</a></sup> যাকোবের মত, <br><span class="br-ind"><br><span class="indent">&nbsp;</span></span>প্রত্যেকেই নিজের বন্ধুদের বিপদে ফেলে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা সকলেই বিপথে পরিচালিত করে তাদের বন্ধুদের, <br><span class="br-ind"><br><span class="indent">&nbsp;</span></span>সত্য কথা বলে না কেউ, মিথ্যার অনুশীলনে তারা জিহ্বাকে করেছে পটু, <br><span class="br-ind"><br><span class="indent">&nbsp;</span></span>পাপাচার তারা করবে না পরিত্যাগ, করবে না অনুতাপও। <br><span class="br-ind"><br><span class="indent">&nbsp;</span></span>একের পর এক চরম অন্যায় তারা করে চলে, <br><span class="br-ind"><br><span class="indent">&nbsp;</span></span>একটি প্রতারণা অনুসরণ করে আর একটিকে, <br><span class="br-ind"><br><span class="indent">&nbsp;</span></span>তারা জানতে চায় না আমায়–—বলেন প্রভু পরমেশ্বর। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>এই সব কারণে প্রভু পরমেশ্বর বলেন, <br><span class="br-ind"><br><span class="indent">&nbsp;</span></span>আমি আমার প্রজাদের পরিশুদ্ধ করব, <br><span class="br-ind"><br><span class="indent">&nbsp;</span></span>ধাতুর মত যাচাই করব তাদের, পাপ করেছে আমার প্রজারা–— <br><span class="br-ind"><br><span class="indent">&nbsp;</span></span>অতএব, এ ছাড়া তাদের প্রতি আমি আর কি করতে পারি? <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাদের জিহ্বা তীক্ষ্ণ বাণের মত মৃত্যুস্বরূপ, প্রবঞ্চনায় পটু। <br><span class="br-ind"><br><span class="indent">&nbsp;</span></span>তারা প্রত্যেকে মধুর আলাপ করে প্রতিবেশীর সঙ্গে, <br><span class="br-ind"><br><span class="indent">&nbsp;</span></span>কিন্তু প্রকৃতপক্ষে তারা ছলনার ফাঁদ পাতে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>এ সবের জ্যন আমি কি তাদের শাস্তি দেব না? <br><span class="br-ind"><br><span class="indent">&nbsp;</span></span>এমন একটি জাতির উপর নেব না কি প্রতিশোধ? <br><span class="br-ind"><br><span class="indent">&nbsp;</span></span>আমি, প্রভু পরমেশ্বর এই কথা বলছি। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমি বললাম, পর্বতরাজির জন্য শোক করব, <br><span class="br-ind"><br><span class="indent">&nbsp;</span></span>আমি কাঁদব চারণভূমির জন্য, কারণ সেগুলি শুকিয়ে গেছে, <br><span class="br-ind"><br><span class="indent">&nbsp;</span></span>কেউ আর চলাচল করে না সেখানে, <br><span class="br-ind"><br><span class="indent">&nbsp;</span></span>শোনা যায় না কোনও মেষপালকের ডাক, <br><span class="br-ind"><br><span class="indent">&nbsp;</span></span>উড়ে গেছে সব পাখি, বন্যপশুরাও গেছে পালিয়ে। <span class="br-p"><br><br></span> <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>প্রভু পরমেশ্বর বলেন, আমি জেরুশালেমকে পরিণত করব এক ধ্বংসস্তূপে, <br><span class="br-ind"><br><span class="indent">&nbsp;</span></span>পরিণত করব এমন একটি স্থানে যেখানে শৃগালের বাস। <br><span class="br-ind"><br><span class="indent">&nbsp;</span></span>যিহুদীয়ার শহর-নগর হবে ধূ ধূ প্রান্তর, <br><span class="br-ind"><br><span class="indent">&nbsp;</span></span>কোনও জনপ্রাণীর বাস নেই যেখানে। <br></div>
<div class="v" id="v12"><span class="vn">12</span> <span class="br-p"><br><br></span>আমি জিজ্ঞাসা করলাম, হে প্রভু পরমেশ্বর, কেন এই দেশ বিধ্বস্ত, রুক্ষ মরুভূমির মত, যার জন্য এর মধ্য দিয়ে কেউ যাতায়াত করে না? কার এত জ্ঞান আছে যে বুঝবে এর মর্ম? কার কাছে তুমি ব্যাখ্যা করে বলেছ এ কথা, যে অপরের কাছে সব বলতে পারবে?</div>
<div class="v" id="v13"><span class="vn">13</span> <span class="br-p"><br><br></span>প্রভু পরমেশ্বর বললেন, আমার প্রজাদের যে অনুশাসন আমি দিয়েছিলাম, তা তারা পরিত্যাগ করেছে, তারই ফলে ঘটেছে দেশের এই দুর্দশা। তারা আমার অবাধ্য হয়েছে, যে পথে চলতে বলেছিলাম তাদের, সে পথে তারা চলে নি।</div>
<div class="v" id="v14"><span class="vn">14</span> তার পরিবর্তে তারা জেদের বশে তাদের পিতৃপুরুষদের শিক্ষা অনুযায়ী বেল দেবতাদের পূজা করেছে।</div>
<div class="v" id="v15"><span class="vn">15</span> অতএব আমি, সর্বাধিপতি প্রভু, ইসরায়েলের ঈশ্বর আমি, শোন আমি যা করতে চলেছি। আমি আমার প্রজাদের দেব তিক্ত খাদ্য, দেব বিষাক্ত পানীয়।</div>
<div class="v" id="v16"><span class="vn">16</span> আমি তাদের বিতাড়িত করে ছড়িয়ে দেব নানা জাতির মাঝে, যাদের নাম তারা বা তাদের পিতৃপুরুষেরা কেউ শোনে নি কখনও। শত্রুর আক্রমণে আমি তাদের বিপর্যস্ত করে তুলব, যতদিন না তারা সম্পূর্ণভাবে ধ্বংস হয়।</div>
<div class="v" id="v17"><h2>সাহায্যের জন্য জেরুশালেমবাসীর কাতর ক্রন্দন</h2><span class="vn">17</span> <span class="br-p"><br><br></span>সর্বশক্তিমান প্রভু পরমেশ্বর বলেছেন, <span class="br-p"><br><br></span><span class="br-ind"><br><span class="indent">&nbsp;</span></span>যা কিছু ঘটছে একবার ভাব সেই কথা! <br><span class="br-ind"><br><span class="indent">&nbsp;</span></span>ডেকে আন শোককারীদের, রমণীদের আন ডেকে, <br><span class="br-ind"><br><span class="indent">&nbsp;</span></span>বিলাপ করুক তারা। <br></div>
<div class="v" id="v18"><span class="vn">18</span> <span class="br-p"><br><br></span>লোকেরা বলল, শীঘ্র আসতে বল তাদের, <span class="br-p"><br><br></span><span class="br-ind"><br><span class="indent">&nbsp;</span></span>তারা এসে গেয়ে যাক আমাদের অন্ত্যেষ্টির গান, <br><span class="br-ind"><br><span class="indent">&nbsp;</span></span>যতক্ষণ না আমাদের দুচোখ ভরে ওঠে জলে, <br><span class="br-ind"><br><span class="indent">&nbsp;</span></span>অশ্রুসিক্ত হয়ে যায় আঁখিপল্লব। <br></div>
<div class="v" id="v19"><span class="vn">19</span> <span class="br-p"><br><br></span>ঐ শোন, সিয়োনে শোনা যায় ক্রন্দন ধ্বনি, <span class="br-p"><br><br></span><span class="br-ind"><br><span class="indent">&nbsp;</span></span>‘আমরা ধবংস হয়ে গেছি, ভুলুণ্ঠিত আমাদের মান-সম্ভ্রম, <br><span class="br-ind"><br><span class="indent">&nbsp;</span></span>ঐ দেশ ছেড়ে আমাদের চলে যেতে হবে, <br><span class="br-ind"><br><span class="indent">&nbsp;</span></span>ভেঙ্গে চূরমার হয়ে গেছে আমাদের ঘরবাড়ি।’ <br></div>
<div class="v" id="v20"><span class="vn">20</span> <span class="br-p"><br><br></span>আমি বললাম, নারীবৃন্দ, <span class="br-p"><br><br></span><span class="br-ind"><br><span class="indent">&nbsp;</span></span>প্রভু পরমেশ্বরের কথা শোন, মনোযোগ দাও তাঁর কথায়। <br><span class="br-ind"><br><span class="indent">&nbsp;</span></span>তোমাদের কন্যাদের শেখাও কি করে শোক করতে হয়, <br><span class="br-ind"><br><span class="indent">&nbsp;</span></span>বন্ধুদের শেখাও কি করে গাইতে হয় অন্ত্যেষ্টির গান। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমাদের জানালার পথ দিয়ে মৃত্যু প্রবেশ করেছে প্রাসাদে, <br><span class="br-ind"><br><span class="indent">&nbsp;</span></span>পথে হরণ করেছে প্রাণ বালক-বালিকাদের, <br><span class="br-ind"><br><span class="indent">&nbsp;</span></span>বাজারের মাঝে যুবজনদের। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সবর্ত্র মৃতদেহ ছড়িয়ে আছে শস্যক্ষেত্রে <br><span class="br-ind"><br><span class="indent">&nbsp;</span></span>ছড়িয়ে থাকা সারের স্তূপের মত, <br><span class="br-ind"><br><span class="indent">&nbsp;</span></span>কেটে রেখে যাওয়া ফসলের মত, যে ফসল এখনও হয়নি সংগৃহীত। <br><span class="br-ind"><br><span class="indent">&nbsp;</span></span>প্রভু পরমেশ্বর আমাকে এই কথা বলতে বললেন। <br></div>
<div class="v" id="v23"><span class="vn">23</span> <span class="br-p"><br><br></span>প্রভু পরমেশ্বর বলেন, <span class="br-p"><br><br></span><span class="br-ind"><br><span class="indent">&nbsp;</span></span>জ্ঞানীরা কখনও তাদের জ্ঞানের গর্ব না করুক, <br><span class="br-ind"><br><span class="indent">&nbsp;</span></span>বলবান না করুক শক্তির দম্ভ ধনবান না করুক ধনের অহঙ্কার। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যদি কারও অহঙ্কারের ইচ্ছা জাগে, <br><span class="br-ind"><br><span class="indent">&nbsp;</span></span>তবে সে করুক তার ঈশ্বরজ্ঞানের অহঙ্কার। <br><span class="br-ind"><br><span class="indent">&nbsp;</span></span>কারণ আমার ভালবাসায় কোনও ছেদ নেই, <br><span class="br-ind"><br><span class="indent">&nbsp;</span></span>ন্যায়, সত্য ও করুণায় আমি পৃথিবী পালন করি। <br><span class="br-ind"><br><span class="indent">&nbsp;</span></span>এই সব গুণেই আমি সুপ্রসন্ন। <br><span class="br-ind"><br><span class="indent">&nbsp;</span></span>আমি, প্রভু পরমেশ্বর এই কথা বললাম।<sup class="fnm"><a name="fnm2" href="#fn2">2</a></sup> <br></div>
<div class="v" id="v25"><span class="vn">25</span> <span class="br-p"><br><br></span>প্রভু পরমেশ্বর বলেন, সময় আগতপ্রায়, যখন আমি মিশর, যিহুদীয়া, ইদোম, আম্মোন ও মোয়াবের মানুষকে ও মরুবাসীরা যারা তাদের মাথার চুল ছেঁটে ফেলেছে<sup class="fnm"><a name="fnm3" href="#fn3">3</a></sup> তাদের সকলকে আমি দণ্ড দেব। এরা সকলেই আনুষ্ঠানিকভাবে সু্ন্নতসংস্কারপ্রাপ্ত, কিন্তু এই সংস্কারের শর্ত তারা পালন করে না। এইসব লোক তথা ইসরায়েলীদের কেউ-ই পালন করে নি আমার এই চুক্তি।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ‘প্রতারক': ইস্‌হাকের পুত্র যাকোবকে বলা হয়েছে (আদিপুস্তক <!--raw 1 bo --><a href='B:300 27:36'><!--endraw 1-->27:36<!--raw 1 bo --></a><!--endraw 1-->)।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:530 1:31'><!--endraw 1-->১ করি 1:31<!--raw 1 bo --></a><!--endraw 1-->; <!--raw 1 bo --><a href='B:540 10:17'><!--endraw 1-->২ করি 10:17<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> মাথার চুল ছাঁটা–মরুবাসীরা তাদের দেবতাদের সম্মানে মাথার চুল ছেঁটে ফেলে। এটি হল প্রতিমাপূজকদের একটি রীতি–যা ইসরায়েলীদের কাছে নিষিদ্ধ ছিল (<!--raw 1 bo --><a href='B:30 19:27'><!--endraw 1-->লেবীয় 19:27<!--raw 1 bo --></a><!--endraw 1-->)।</div>
</div>
<!-- PARSED ABOVE; EDITING MAY BREAK PARSER -->
</body></html>