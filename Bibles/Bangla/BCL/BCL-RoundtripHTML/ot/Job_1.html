<html><head>
<meta http-equiv="Content-Type" content="text/html;charset=utf-8" />
<title>Job 1 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 1);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <b>1</b> <a href="Job_2.html">2</a> <a href="Job_3.html">3</a> ... <a href="Job_42.html">42</a> </div><hr>
<h1>Job 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->ইয়োব নামে একজন সৎ ও ধার্মিক ব্যক্তি কী ভাবে চরম বিপর্যয়ের মধ্যে পড়ে জর্জরিত হয়েছিলেন, ইয়োবের পুস্তকে রয়েছে তারই মর্মান্তিক কাহিনী। তিনি তাঁর পুত্র-কন্যা,স্থাবর-অস্থাবর সম্পত্তি-সব হারালেন, ঘৃণ্য রোগে আক্রান্ত হলেন। এই ঘটনা লেখক সুন্দর কাব্যময় ভঙ্গীতে তিনটি পর্যায়ে ইয়োবের বন্ধুদের ভাষণ ও তার প্রতিক্রিয়ায় ইয়োবের উত্তরের মাধ্যমে পরিবেশন করেছেন। জীবনের চরম দুর্দশার মধ্যেও তাঁর বন্ধুদের চিন্তাধারার পরিপ্রেক্ষিতে ইয়োবের মনোভাব সুন্দরভাবে ফুটে উঠেছে। যে ঈশ্বরের কথা এঁদের বিশেষ আলোচ্য বিষয় ছিল, পরিশেষে সেই ঈশ্বর স্বয়ং ইয়োবের সামনে আবির্ভূত হলেন। <!--raw 1 bo --><p/><!--endraw 1-->ইয়োবের বন্ধুরা প্রথাগত ধর্মীয় আচার-অনুষ্ঠানের ভিত্তিতে বিচার করে দেখালেন কী কারণে তাঁর এই বিষম যন্ত্রণা। তাঁদের ধারণা, ঈশ্বর সব সময় সজ্জনকে পুরস্কৃত করেন এবং দণ্ডদান করেন দুর্জনকে। কাজেই ইয়োবের এই নিদারুণ যন্ত্রণা নিশ্চিতভাবে তাঁর পাপের ফল। কিন্তু ইয়োবের কাছে এর ব্যাখ্যা অত্যন্ত সহজ। এই নিষ্ঠুর দণ্ডের যোগ্য তিনি নন। কারণ তিনি অত্যন্ত সৎ ও ন্যায়পরায়ণ ব্যক্তি। তিনি বুঝতে পারেন না যে তাঁর মত এমন একজন ব্যক্তির উপর ঈশ্বর কী করে এত অমঙ্গল ঘটাতে পারেন, তাই তিনি সুদৃঢ় প্রত্যয়ে ঈশ্বরের কাছে স্পর্ধিত আহ্বান জানান। ইয়োব বিশ্বাস হারান নি কিন্তু ঈশ্বরের কাছে ন্যায়বিচার চেয়েছেন এবং ফিরে পেতে চেয়েছেন একজন সৎ ব্যক্তির যোগ্য মর্যদা ও সম্মান। <!--raw 1 bo --><p/><!--endraw 1-->ঈশ্বর ইয়োবের প্রশ্নের উত্তর দেন নি কিন্তু তিনি তাঁর বিশ্বাসে সাড়া দিয়েছেন এবং তাঁর ঐশী শক্তি ও প্রজ্ঞার পরিচয় দানে ইয়োবকে আপ্লুত করেছেন। তখন ইয়োব ঈশ্বরকে পরম জ্ঞানী ও মহান রূপে স্বীকৃতি দিয়ে তাঁর কাছে নতি স্বীকার করলেন এবং ক্রুদ্ধ হয়ে ঈশ্বরের বিরুদ্ধে যে ঔদ্ধত্য দেখিয়েছেন তার জন্য অনুতপ্ত হলেন। <!--raw 1 bo --><p/><!--endraw 1-->আখ্যান ভাগের শেষাংশে গদ্যে লেখা বিবরণে বলা হয়েছে, ইয়োব কি ভাবে আগের চেয়েও অধিক শ্রী ও সমৃদ্ধিসম্পন্ন হলেন। ইয়োবের দুঃখ-দুর্দশার অর্থ বুঝতে না পারার জন্য ঈশ্বর ইয়োবের বন্ধুদের অত্যন্ত ভর্ৎসনা করলেন। একমাত্র ইয়োবই ঈশ্বরের স্বরূপ বুঝতে পেরেছিলেন। তিনি বুঝেছিলেন, প্রথাগত ধর্ম যেভাবে ঈশ্বরের স্বরূপকে চিত্রিত করেছে, তার চেয়েও ঈশ্বর মহত্তর, তিনি সুমহান। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়বস্তুর রূপরেখা<!--raw 1 bo --></b><!--endraw 1--> <!--raw 1 bo --><p/><!--endraw 1-->• ভূমিকা <!--raw 1 bo --><a href='B:220 1:1-2:13'><!--endraw 1-->1:1-2:13<!--raw 1 bo --></a><!--endraw 1--> <!--raw 1 bo --><br/><!--endraw 1-->• ইয়োব ও তাঁর বন্ধুরা <!--raw 1 bo --><a href='B:220 3:1-31:40'><!--endraw 1-->3:1-31:40<!--raw 1 bo --></a><!--endraw 1--> <!--raw 1 bo --><br/><!--endraw 1-->  (ক) ইয়োবের অভিযোগ <!--raw 1 bo --><a href='B:220 3:1-26'><!--endraw 1-->3:1-26<!--raw 1 bo --></a><!--endraw 1--> <!--raw 1 bo --><br/><!--endraw 1-->  (খ) প্রথম ভাষণ <!--raw 1 bo --><a href='B:220 4:1-14:22'><!--endraw 1-->4:1-14:22<!--raw 1 bo --></a><!--endraw 1--> <!--raw 1 bo --><br/><!--endraw 1-->  (গ) দ্বিতীয় ভাষণ <!--raw 1 bo --><a href='B:220 15:1-21:34'><!--endraw 1-->15:1-21:34<!--raw 1 bo --></a><!--endraw 1--> <!--raw 1 bo --><br/><!--endraw 1-->  (ঘ) তৃতীয় ভাষণ <!--raw 1 bo --><a href='B:220 22:1-27:23'><!--endraw 1-->22:1-27:23<!--raw 1 bo --></a><!--endraw 1--> <!--raw 1 bo --><br/><!--endraw 1-->  (ঙ) প্রজ্ঞার প্রশংসায় <!--raw 1 bo --><a href='B:220 28:1-28'><!--endraw 1-->28:1-28<!--raw 1 bo --></a><!--endraw 1--> <!--raw 1 bo --><br/><!--endraw 1-->  (চ) ইয়োবের শেষ কথা <!--raw 1 bo --><a href='B:220 29:1-31:40'><!--endraw 1-->29:1-31:40<!--raw 1 bo --></a><!--endraw 1--> <!--raw 1 bo --><br/><!--endraw 1-->• ইলিহুর বক্তৃতা <!--raw 1 bo --><a href='B:220 32:1-37:24'><!--endraw 1-->32:1-37:24<!--raw 1 bo --></a><!--endraw 1--> <!--raw 1 bo --><br/><!--endraw 1-->• ইয়োবের কাছে প্রভু পরমেশ্বরের উত্তর <!--raw 1 bo --><a href='B:220 38:1-42:6'><!--endraw 1-->38:1-42:6<!--raw 1 bo --></a><!--endraw 1--> <!--raw 1 bo --><br/><!--endraw 1-->• উপসংহার <!--raw 1 bo --><a href='B:220 42:7-17'><!--endraw 1-->42:7-17<!--raw 1 bo --></a><!--endraw 1-->
</div>
<div class="biblehtmlcontent verses" id="verses">
<div class="v" id="v1"><h2>ইয়োবের পরিচয়</h2><span class="vn">1</span> <span class="br-p"><br><br></span>উস<sup class="fnm"><a name="fnm1" href="#fn1">1</a></sup> দেশে ইয়োব নামে ব্যক্তি বাস করতেন। তিনি ছিলেন ঈশ্বরের পরমভক্ত, সৎ ও বিশ্বস্ত সেবক। মন্দের পথ তিনি পরিহার করে চলতেন।</div>
<div class="v" id="v2"><span class="vn">2</span> তাঁর সাতটি পুত্র এবং তিনটি কন্যা ছিল।</div>
<div class="v" id="v3"><span class="vn">3</span> এ ছাড়াও ছিল সাত হাজার মেষ, তিন হাজার উট, এক হাজার বলদ, পাঁচশো গাধা এবং অনেক দাসদাসী। সমগ্র প্রাচ্য দেশে তিনি ছিলেন সব চেয়ে ধনী ব্যক্তি।</div>
<div class="v" id="v4"><span class="vn">4</span> <span class="br-p"><br><br></span>ইয়োবের পুত্রেরা তাদের বাড়িতে পালা করে সকলের জন্য ভোজের আয়োজন করত এবং তিন বোনকে তারা সেই ভোজে নিমন্ত্রণ করত।</div>
<div class="v" id="v5"><span class="vn">5</span> ভোজের পরের দিন ভোরে ইয়োব তাঁর পুত্রদের শুচীকরণের জন্য প্রত্যেকের নামে বলি উৎসর্গ করতেন কারণ তিনি মনে করতেন তাঁর পুত্রেরা হয়তো অনিচ্ছাকৃতভাবে ঈশ্বরকে অবজ্ঞা করে পাপ করে ফেলেছে।</div>
<div class="v" id="v6"><h2>ইয়োবের প্রথম পরীক্ষা</h2><span class="vn">6</span> <span class="br-p"><br><br></span>একদিন স্বর্গদূতেরা প্রভু পরমেশ্বরের সাক্ষাতে সমবেত হল। শয়তানও<sup class="fnm"><a name="fnm2" href="#fn2">2</a></sup> ছিল তাদের সঙ্গে।<sup class="fnm"><a name="fnm3" href="#fn3">3</a></sup></div>
<div class="v" id="v7"><span class="vn">7</span> প্রভু পরমেশ্বর শয়তানকে জিজ্ঞাসা করলেন, তুমি কোথা থেকে আসছ? শয়তান বলল, আমি পৃথিবীর চর্তুদিক পরিভ্রমণ করে এলাম।</div>
<div class="v" id="v8"><span class="vn">8</span> <span class="br-p"><br><br></span>প্রভু পরমেশ্বর তাকে বললেন, তুমি কি আমার ভক্ত ইয়োবকে দেখেছ? তার মত সৎ ও বিশ্বস্ত লোক পৃথিবীতে কেউ নেই। সে আমার ভক্ত, মন্দের পথ সে পরিহার করে চলে।</div>
<div class="v" id="v9"><span class="vn">9</span> <span class="br-p"><br><br></span>শয়তান বলল, ইয়োব<sup class="fnm"><a name="fnm4" href="#fn4">4</a></sup> কি বিনা স্বার্থে ঈশ্বরের উপাসনা করে?</div>
<div class="v" id="v10"><span class="vn">10</span> আপনি তাকে এবং তার পরিবারের সকলকে সর্বদা রক্ষা করছেন, আপনার আশীর্বাদে সে সকল কাজে সাফল্য লাভ করছে। তার ধনসম্পত্তি ও পশুপাল বেড়েই চলেছে।</div>
<div class="v" id="v11"><span class="vn">11</span> কিন্তু আপনি যদি এখন তার ধনসম্পদ ও সর্বস্ব কেড়ে নেন তাহলে সে আপনার মুখের উপরেই আপনাকে অভিসম্পাত দেবে।<sup class="fnm"><a name="fnm5" href="#fn5">5</a></sup></div>
<div class="v" id="v12"><span class="vn">12</span> <span class="br-p"><br><br></span>প্রভু পরমেশ্বর শয়তানকে বললেন, বেশ, তার সর্বস্ব আমি তোমার হাতে ছেড়ে দিলাম, তুমি শুধু তার অঙ্গ স্পর্শ করো না। এ কথার পর শয়তান প্রভু পরমেশ্বরের কাছ থেকে চলে গেল।</div>
<div class="v" id="v13"><h2>ইয়োবের সন্তান-সন্ততি ও ধনসম্পত্তির বিনাশ</h2><span class="vn">13</span> <span class="br-p"><br><br></span>একদিন ইয়োবের পুত্রকন্যারা যখন তাদের বড় ভাইয়ের বাড়িতে আনন্দোৎসব করছিল,</div>
<div class="v" id="v14"><span class="vn">14</span> তখন একজন সংবাদবাহক ছুটে এসে ইয়োবকে বলল, আমরা ক্ষেতে বলদগুলি নিয়ে চাষ করছিলাম। পাশেই গাধার পাল চরছিল,</div>
<div class="v" id="v15"><span class="vn">15</span> এমন সময় একদল বেদুইন এসে আমাদের আক্রমণ করে সমস্ত পশুপাল লুঠ করে নিয়ে গেল। তারা আপনার দাসদের হত্যা করেছে। আমিই শুধু বেঁচে গেছি। আপনাকে এই সংবাদ জানাচ্ছি।</div>
<div class="v" id="v16"><span class="vn">16</span> <span class="br-p"><br><br></span>তার কথা শেষ হতে না হতেই আর একজন এসে বলল, বজ্রাঘাতে আপনার মেষপাল ও পালকেরা সকলেই ধ্বংস হয়েছে। আমিই শুধু বেঁচে গেছি এবং আপনাকে এই সংবাদ দিতে এলাম।</div>
<div class="v" id="v17"><span class="vn">17</span> <span class="br-p"><br><br></span>তার কথা শেষ হতে না হতেই আর একজন এসে বলল, কলদীয়দের তিনটি দল এসে আমাদের আক্রমণ করে উটগুলি ছিনিয়ে নিয়ে চলে গেল। তারা আপনার দাসদের সকলকেই হত্যা করেছে। আমিই শুধু প্রাণে বেঁচে গেছি এবং আপনাকে এই সংবাদ দিতে এসেছি।</div>
<div class="v" id="v18"><span class="vn">18</span> <span class="br-p"><br><br></span>তার কথা শেষ হতে না হতে আর একজন এসে বলল, আপনার পুত্রকন্যারা তাদের বড় ভাইয়ের বাড়িতে বসে খাওয়াদাওয়া করছিল,</div>
<div class="v" id="v19"><span class="vn">19</span> এমন সময় প্রান্তর থেকে প্রচণ্ড এক ঘূর্ণী ঝড় ছুটে এসে ঘরবাড়ি ভেঙ্গে দিল, আপনার পুত্রকন্যারা সবাই বাড়ি চাপা পড়ে মারা গেছে। আমিই শুধু রক্ষা পেয়েছি, আপনাকে এ সংবাদ দিতে এসেছি।</div>
<div class="v" id="v20"><span class="vn">20</span> <span class="br-p"><br><br></span>ইয়োব তখন আসন ছেড়ে উঠে দাঁড়ালেন। শোকে অভিভূত হয়ে তিনি তাঁর পোশাক ছিঁড়ে ফেললেন, মাথা কামালেন এবং মাটিতে উবুড় হয়ে বললেন,</div>
<div class="v" id="v21"><span class="vn">21</span> মায়ের গর্ভ থেকে শূন্য হাতে আমি এসেছি, শূন্য হাতেই আবার ফিরে যাব। প্রভু পরমেশ্বর দিয়েছিলেন, প্রভুই ফিরিয়ে নিয়েছেন, ধন্য হোক প্রভুর নাম।</div>
<div class="v" id="v22"><span class="vn">22</span> <span class="br-p"><br><br></span>এত সব দুর্বিপাক সত্ত্বেও ইয়োব ঈশ্বরের বিরুদ্ধে কোন ক্ষোভ জানালেন না এবং কোন পাপ করলেন না।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> এলাকাটির সঠিক অবস্থান জানা যায় না।</div>
<div class="fn"><sup class="fnt"><a name="fn2" href="#fnm2">2</a></sup> মানুষের প্রতিপক্ষ ঈশ্বরের দূত।</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:10 6:2'><!--endraw 1-->আদি 6:2<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> ঈশ্বরের দাস।</div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:730 12:10'><!--endraw 1-->প্রকা 12:10<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>