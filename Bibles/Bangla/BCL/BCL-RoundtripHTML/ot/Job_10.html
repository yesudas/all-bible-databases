<html><head>
<meta http-equiv="Content-Type" content="text/html;charset=utf-8" />
<title>Job 10 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 10);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_8.html">8</a> <a href="Job_9.html">9</a> <b>10</b> <a href="Job_11.html">11</a> <a href="Job_12.html">12</a> ... <a href="Job_42.html">42</a> </div><hr>
<h1>Job 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>এ জীবনে আমার ঘৃণা এসে গেছে, <br><span class="br-ind"><br><span class="indent">&nbsp;</span></span>তবু আমার তিক্ততার অভিযোগ শোন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হে ঈশ্বর, আমাকে দোষী করো না বল, <br><span class="br-ind"><br><span class="indent">&nbsp;</span></span>আমাকে বল! আমার বিরুদ্ধে তোমার কি অভিযোগ? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার পক্ষে এত নিষ্ঠুর হওয়া কি উচিত? <br><span class="br-ind"><br><span class="indent">&nbsp;</span></span>তোমার নিজের হাতে গড়া বস্তুকে তুচ্ছ করা, <br><span class="br-ind"><br><span class="indent">&nbsp;</span></span>এবং তার বিরুদ্ধে দুষ্টদের চক্রান্ত সমর্থন করা কি তোমার সাজে? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুচ্ছ মানুষের মতই কি তোমার বিচার? <br><span class="br-ind"><br><span class="indent">&nbsp;</span></span>তোমার দৃষ্টি কি নশ্বর মানুষের মত? <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার আয়ু কি মানুষের মত? <br><span class="br-ind"><br><span class="indent">&nbsp;</span></span>মর্ত্য মানবের মতই কি সংক্ষিপ্ত তোমার জীবনকাল? <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাহলে কেন তুমি আমার সমস্ত পাপের সন্ধান করছ? <br><span class="br-ind"><br><span class="indent">&nbsp;</span></span>খুঁজে বের করছ আমার প্রতিটি দোষ? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি তো জান, আমি দোষী নই, <br><span class="br-ind"><br><span class="indent">&nbsp;</span></span>তোমার হাত থেকে আমাকে উদ্ধার করারও কেউ নেই। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি নিজ হাতে আমাকে গড়েছ, রূপায়িত করেছ, <br><span class="br-ind"><br><span class="indent">&nbsp;</span></span>এখন সেই হাতেই ধ্বংস করছ আমাকে? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মাটি দিয়ে যেমন মূর্তি গড়ে তেমনি করেই তুমি গড়েছ আমায় সে কথা কি ভুলে গেছ? <br><span class="br-ind"><br><span class="indent">&nbsp;</span></span>আমায় মিশিয়ে দেবে নির্মম হাতে? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমাকে জন্মদান করার জন্য তুমি আমার পিতাকে করেছ বীর্যবান। <br><span class="br-ind"><br><span class="indent">&nbsp;</span></span>বৃদ্ধি দান করেছ আমায় মাতৃজঠরে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>অস্থি ও শিরা উপশিরা দিয়ে তুমি আমায় গঠন করেছ, <br><span class="br-ind"><br><span class="indent">&nbsp;</span></span>মাংসপেশী ও চর্ম দিয়ে আবৃত করেছ আমার দেহ। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি আমাকে জীবন দিয়েছ, <br><span class="br-ind"><br><span class="indent">&nbsp;</span></span>পালন করেছ আমায় অবিচল প্রেমে তোমার স্নেহে আমাকে বাঁচিয়ে রেখেছ। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিন্তু এখন বুঝেছি তুমি এসব করেছ, গোপন অভিসন্ধি নিয়ে, <br><span class="br-ind"><br><span class="indent">&nbsp;</span></span>মনের নিভৃতে করেছ পরিকল্পনা। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তুমি লক্ষ্য রেখেছ আমি কখন পাপ করি, <br><span class="br-ind"><br><span class="indent">&nbsp;</span></span>যাতে তুমি আমায় শাস্তি দিতে পার। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যখনই আমি পাপ করব, তুমি ধিক্কার দেবে আমায়। <br><span class="br-ind"><br><span class="indent">&nbsp;</span></span>অথচ ন্যায্যা কাজ করলেও আমি প্রশংসা পাব না। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যদি কখনও আমার কোন কাজে সফলতা আসে, <br><span class="br-ind"><br><span class="indent">&nbsp;</span></span>তুমি সিংহের মত আমাকে নিপাত করবে। <br><span class="br-ind"><br><span class="indent">&nbsp;</span></span>এমন কি আমার ক্ষতি করার জন্য অসাধ্য সাধন করতেও তুমি প্রস্তুত। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তুমি সব সময় আমার বিরুদ্ধে নতুন নতুন সাক্ষী উপস্থিত কর, <br><span class="br-ind"><br><span class="indent">&nbsp;</span></span>আমার বিরুদ্ধে তোমার ক্ষোভ ক্রমাগত বেড়েই চলে, <br><span class="br-ind"><br><span class="indent">&nbsp;</span></span>নব নব আক্রমণ রচনা কর তুমি আমার বিরুদ্ধে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তুমি কেন আমাকে মাতৃজঠর থেকে নিষ্ক্রান্ত করেছিলে? <br><span class="br-ind"><br><span class="indent">&nbsp;</span></span>সেখানে আমার মৃত্যু হলে কেউ আমাকে দেখতে পেত না। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>অজাতই থাকতাম আমি, <br><span class="br-ind"><br><span class="indent">&nbsp;</span></span>গর্ভ থেকেই নীত হতাম কবরে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমার জীবনের দিন শেষ হতে চলেছে, <br><span class="br-ind"><br><span class="indent">&nbsp;</span></span>আমাকে রেহাই দাও, একটু একা থাকতে দাও আমাকে। <br><span class="br-ind"><br><span class="indent">&nbsp;</span></span>জীবনের বাকী সময়টুকু স্বস্তি পেতে দাও। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমি যেখানে যাচ্ছি সেখান থেকে কেউ ফিরে আসে না। <br><span class="br-ind"><br><span class="indent">&nbsp;</span></span>ঘোর অন্ধকারে আচ্ছন্ন সেই দেশ, <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>মৃত্যুচ্ছায়ার পরিব্যাপ্ত, শৃঙ্খলাবিহীন, <br><span class="br-ind"><br><span class="indent">&nbsp;</span></span>আলো আর অন্ধকার যেখানে তিমিরে বিলীন।<br></div>
</div>
<!-- PARSED ABOVE; EDITING MAY BREAK PARSER -->
</body></html>