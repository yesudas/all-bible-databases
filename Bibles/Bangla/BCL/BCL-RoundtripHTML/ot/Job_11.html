<html><head>
<meta http-equiv="Content-Type" content="text/html;charset=utf-8" />
<title>Job 11 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 11);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_9.html">9</a> <a href="Job_10.html">10</a> <b>11</b> <a href="Job_12.html">12</a> <a href="Job_13.html">13</a> ... <a href="Job_42.html">42</a> </div><hr>
<h1>Job 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সোফরের ভাষণ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>এর পরে নামাথ নিবাসী সোফর বললেনঃ <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>এই সব কথার কেউ কি কোন উত্তর দেবে না? এই বাক্‌সর্বস্ব লোকই কি ধার্মিক বলে পরিগণিত হবে? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ইয়োব তুমি কি ভেবেছ তোমার প্রলাপোক্তির কোন উত্তর আমরা দিতে পারব না? <br><span class="br-ind"><br><span class="indent">&nbsp;</span></span>তোমার ব্যঙ্গ-বিদ্রূপ আমাদের নীরব করে দেবে? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি বলছ, তোমার কথা সত্য— <br><span class="br-ind"><br><span class="indent">&nbsp;</span></span>ঈশ্বরের দৃষ্টিতে তুমি নির্মল। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিন্তু ঈশ্বর যদি কথা বলতেন, তোমার বিরুদ্ধে তিনি যদি মুখ খুলতেন, <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাঁর প্রজ্ঞার নিগূঢ় তত্ত্ব, তাঁর বহুমুখী জ্ঞান যদি তিনি তোমার কাছে ব্যক্ত করতেন, <br><span class="br-ind"><br><span class="indent">&nbsp;</span></span>তাহলে তুমি বুঝতে যে, তোমার অপরাধের তুলনায় খুব কম শাস্তিই তিনি তোমাকে দিয়েছেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি কি ঈশ্বরের নিগূঢ় রহস্য পরিমাপ করতে পার? <br><span class="br-ind"><br><span class="indent">&nbsp;</span></span>সর্বশক্তিমানের ক্ষমতা ও মহত্ত্বের সীমা নির্ধারণ করতে পার? <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সে তত্ত্ব আকাশের সীমা ছাড়িয়ে যায়, <br><span class="br-ind"><br><span class="indent">&nbsp;</span></span>পাতালের চেয়েও গভীর তুমি তার কতটুকু জান? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ঈশ্বরের মহত্ত্ব পৃথিবীর চেয়েও বিস্তৃত, <br><span class="br-ind"><br><span class="indent">&nbsp;</span></span>সমুদ্রের চেয়ে ব্যাপকতর। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ঈশ্বর যদি এসে তোমায় বন্দী করেন, <br><span class="br-ind"><br><span class="indent">&nbsp;</span></span>যদি তোমার বিচার করেন তাহলে তাঁকে বাধা দেবে কে? <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>অপদার্থ লোকদের তিনি জানেন, <br><span class="br-ind"><br><span class="indent">&nbsp;</span></span>তাদের সমস্ত অপকর্ম তিনি দেখেন। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>বুনো গাধা কি মানুষের জন্ম দেয়? <br><span class="br-ind"><br><span class="indent">&nbsp;</span></span>নির্বোধ কি কখনও বুদ্ধিমান হয়? <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমার অন্তর সরল কর ইয়োব, <br><span class="br-ind"><br><span class="indent">&nbsp;</span></span>ঈশ্বরের দিকে মেলে ধর তোমার হাত, <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তোমার মধ্যে থেকে সমস্ত অধর্ম ও মন্দতা দূর কর, <br><span class="br-ind"><br><span class="indent">&nbsp;</span></span>তোমার আবাস থেকে দূর কর সমস্ত অনাচার। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তারপর আবার নিষ্কলঙ্ক হয়ে নির্ভীকভাবে <br><span class="br-ind"><br><span class="indent">&nbsp;</span></span>দৃঢ়পদে জগতের মুখোমুখি দাঁড়াও। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তখন তোমরা সমস্ত দুর্দশার কথা তোমার স্মৃতি থেকে মুছে যাবে। <br><span class="br-ind"><br><span class="indent">&nbsp;</span></span>বিগত দিনের বন্যার স্মৃতির মত সব তুমি ভুলে যাবে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তোমার জীবন হবে মধ্যাহ্নের সূর্যের চেয়ে উজ্জ্বল, <br><span class="br-ind"><br><span class="indent">&nbsp;</span></span>জীবনের অন্ধকার দিনগুলি হবে ঊষার মত আলোকিত। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তোমার জীবনে আসবে নিরাপত্তা অন্তর প্রদীপ্ত থাকবে তখন প্রত্যাশার আনন্দে। <br><span class="br-ind"><br><span class="indent">&nbsp;</span></span>ঈশ্বর তোমাকে রক্ষা করবেন, তোমাকে দেবেন স্বস্তির বিশ্রাম। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>শত্রুভয় তোমার আর থাকবে না, <br><span class="br-ind"><br><span class="indent">&nbsp;</span></span>বহুলোক এসে তোমার কাছে সাহায্য চাইবে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>কিন্তু দুষ্টেরা হতাশায় জর্জরিত হবে, <br><span class="br-ind"><br><span class="indent">&nbsp;</span></span>খুঁজে পাবে না তার পরিত্রাণের কোন পথ, মৃত্যুই হবে তাদের পরিণতি।<br></div>
</div>
<!-- PARSED ABOVE; EDITING MAY BREAK PARSER -->
</body></html>