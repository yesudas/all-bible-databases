<html><head>
<meta http-equiv="Content-Type" content="text/html;charset=utf-8" />
<title>Job 15 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 15);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_13.html">13</a> <a href="Job_14.html">14</a> <b>15</b> <a href="Job_16.html">16</a> <a href="Job_17.html">17</a> ... <a href="Job_42.html">42</a> </div><hr>
<h1>Job 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এলিফসের দ্বিতীয় ভাষণ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>এর পরে তেমান নিবাসী এলিফস বললেনঃ সব ভুয়ো কথা ইয়োব, সব অসার কথা! <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কোন জ্ঞানী ব্যক্তি কি এভাবে তোমার মত হালকা জ্ঞানের কথা বলতে পারে? <br><span class="br-ind"><br><span class="indent">&nbsp;</span></span>অর্থহীন কথায় আত্মপক্ষ সমর্থন করতে পারে? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>করে কি এমন নিষ্ফল যুক্তিতর্কের অবতারণা? <br><span class="br-ind"><br><span class="indent">&nbsp;</span></span>কিম্বা বলে কি এমন আসার কথাবার্তা, যাতে তার কোন মঙ্গল নেই? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার কথায় ঈশ্বরের প্রতি সম্ভ্রমবোধ বিনষ্ট হচ্ছে <br><span class="br-ind"><br><span class="indent">&nbsp;</span></span>ঈশ্বরের কাছে ধ্যান প্রার্থনা করার পথে বাধা সৃষ্টি হচ্ছে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার মুখের কথাই তোমার অধার্মিকতার প্রমাণ, <br><span class="br-ind"><br><span class="indent">&nbsp;</span></span>চতুর কথাবার্তার আড়ালে তুমি নিজেকে লুকিয়ে রাখতে চাইছ। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি নই, তোমার নিজের মুখের কথাই তোমাকে দোষী সাব্যস্ত করছে, <br><span class="br-ind"><br><span class="indent">&nbsp;</span></span>তোমার নিজের মুখের প্রতিটি কথা তোমার বিরুদ্ধে সাক্ষ্য দিচ্ছে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি কি সৃষ্টির প্রথম মানুষ? <br><span class="br-ind"><br><span class="indent">&nbsp;</span></span>পর্বতমালার উৎপত্তিরও আগে কি তোমার জন্ম হয়েছিল? <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ঈশ্বরের মন্ত্রণা কি তুমি শুনেছিলে? <br><span class="br-ind"><br><span class="indent">&nbsp;</span></span>জ্ঞানের একমাত্র অধিকারী কি তুমিই? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি এমন কি জান যা আমরা জানি না? <br><span class="br-ind"><br><span class="indent">&nbsp;</span></span>তুমি এমন কি বোঝ যা আমরা বুঝি না? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>পক্ককেশ প্রবীণেরা এবং তোমার পিতার চেয়ে বয়স্ক ব্যক্তিরা <br><span class="br-ind"><br><span class="indent">&nbsp;</span></span>আমাদের মধ্যে রয়েছেন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ঈশ্বরের সান্ত্বনাদায়ক কথা কিম্বা যে সব শান্ত কোমল কথা <br><span class="br-ind"><br><span class="indent">&nbsp;</span></span>আমরা ঈশ্বরের হয়ে বলেছি সেগুলি কি তোমার কাছে কিছুই নয়? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কেন তুমি এত উত্তেজিত হয়েছ? <br><span class="br-ind"><br><span class="indent">&nbsp;</span></span>তোমার চোখেই বা কেন তীব্র রোষের দৃষ্টি? <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ঈশ্বরের উপরে তুমি ক্রুদ্ধ হয়েছ, তোমার অন্তরাত্মা ঈশ্বরদ্রোহী হয়েছে, <br><span class="br-ind"><br><span class="indent">&nbsp;</span></span>তোমার মুখ থেকে নির্গত হচ্ছে বিদ্বেষের জ্বালা! <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কোন মানুষ প্রকৃতই কি নির্মল হতে পারে? <br><span class="br-ind"><br><span class="indent">&nbsp;</span></span>রক্তমাংসে গড়া কোন ব্যক্তি কি ঈশ্বরনিষ্ঠ ধার্মিক হতে পারে? <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ঈশ্বর পবিত্র স্বর্গদূতেরও বিশ্বাস করেন না, তারাও তাঁর দৃষ্টিতে শুচিশুদ্ধ নয়। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মানুষ তো তুচ্ছ! অতি সহজেই সে পাপ করে চলে, সে সর্বাংশে কলুষিত, জঘন্য।<sup class="fnm"><a name="fnm1" href="#fn1">1</a></sup> <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ইয়োব, তুমি এখন আমার কথা শোন, আমি যা জেনেছি তাই তোমাকে বলব। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>প্রাজ্ঞ ব্যক্তিরা তাঁদের পূর্বপুরুষের কাছে যা শিখেছিলেন সেই সত্য আমাকেও শিখিয়েছেন, তাঁদের পূর্বপুরুষেরা কোন কথাই গোপন করেন নি। তাঁদের দেশ ছিল বিদেশী প্রভাবমুক্ত। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তাঁরাই ছিলেন দেশের একমাত্র অধিকারী, সেখানে এমন কেউ ছিল না যে তাদের ঈশ্বরের কাছ থেকে দূরে সরিয়ে নিয়ে যায়। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যে দুর্জন অন্যকে পীড়ন করে সে সারাজীবন যন্ত্রণা ভোগ করবে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সব সময় তার কানে বাজবে ভয়াবহ চীৎকার, এবং সে যখন নিজেকে নিরাপদ মনে করবে তখনই দস্যুরা এসে তাকে আক্রমণ করবে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>অন্ধকারের দেশ থেকে উদ্ধার পাবার আশা তার নেই। <br><span class="br-ind"><br><span class="indent">&nbsp;</span></span>তাকে হত্যা করার জন্য খড়্গ উদ্যত হয়ে রয়েছে, <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>শকুনেরা<sup class="fnm"><a name="fnm2" href="#fn2">2</a></sup> তার মৃতদেহ খাবার জন্য অপেক্ষা<sup class="fnm"><a name="fnm3" href="#fn3">3</a></sup> করে আছে। সে খাদ্যের জন্য ইতস্ততঃ ঘুরে বেড়াবে, বলবে, ‘কোথায় খাদ্য?’ <br><span class="br-ind"><br><span class="indent">&nbsp;</span></span>সে জানে, তার ভবিষ্যৎ অন্ধকারময়। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>পরাক্রান্ত রাজার মত দুঃখদুর্দশা <br><span class="br-ind"><br><span class="indent">&nbsp;</span></span>তাকে আক্রমণ করার জন্য তৈরী হয়ে আছে। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>কারণ সে ঈশ্বরের বিরুদ্ধে মুষ্টি উদ্যত করেছে, <br><span class="br-ind"><br><span class="indent">&nbsp;</span></span>সর্বশক্তিমানের বিরুদ্ধে করেছে বিদ্রোহ। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>কারণ সে দাম্ভিক ও বিদ্রোহী, সে স্পর্ধাভরে আস্ফালন করেছে, <br><span class="br-ind"><br><span class="indent">&nbsp;</span></span>ঢাল তুলে ঈশ্বরের বিরুদ্ধে যুদ্ধ করতে ছুটে গেছে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>এই সেই ব্যক্তি অনেক নগর অধিকার করেছে, অনের ঘরবাড়ি দখল করে গৃহস্থদের তাড়িয়ে দিয়েছে। <br><span class="br-ind"><br><span class="indent">&nbsp;</span></span>কিন্তু যুদ্ধে সেই সব নগর ও ঘরবাড়ি ধ্বংস হয়ে যাবে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>সে বেশীদিন ধনী থাকতে পারবে না, স্থায়ী হবে না তার ধনদৌলত, <br><span class="br-ind"><br><span class="indent">&nbsp;</span></span>এমন কি তার ছায়াও<sup class="fnm"><a name="fnm4" href="#fn4">4</a></sup> মিলিয়ে যাবে। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>অন্ধকারের হাত সে এড়াতে পারবে না সে হবে এমন একটি গাছের মত <br><span class="br-ind"><br><span class="indent">&nbsp;</span></span>যার ডালপালা আগুনে পুড়ে যাবে ঝড়ে তার সব কুঁড়ি<sup class="fnm"><a name="fnm5" href="#fn5">5</a></sup> ঝরে যাবে। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>অসার অলীক বস্তুতে নির্ভর করে সে নিজেকে প্রতারণা না করুক, <br><span class="br-ind"><br><span class="indent">&nbsp;</span></span>বিনিময়ে সে কিছুই পাবে না। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তার কাল পূর্ণ হওয়ার আগেই সে শুকিয়ে<sup class="fnm"><a name="fnm6" href="#fn6">6</a></sup> যাবে। <br><span class="br-ind"><br><span class="indent">&nbsp;</span></span>তার কোন শাখা আর সজীব হবে না। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>দ্রাক্ষালতার কাঁচা ফলের মত তার সব ফল ঝরে পড়বে, <br><span class="br-ind"><br><span class="indent">&nbsp;</span></span>জলপাই গাছের কুঁড়ির মতই ঝরে যাবে তার সব কুঁড়ি। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>অধর্মাচারীদের বংশলোপ হবে <br><span class="br-ind"><br><span class="indent">&nbsp;</span></span>উৎকোচের অর্থে তার নির্মিত গৃহ আগুনে পুড়ে ধ্বংস হয়ে যাবে। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>এই ধরণের লোকেরা অনিষ্টের পরিকল্পনা করে এবং দুষ্কর্ম সাধন করে। <br><span class="br-ind"><br><span class="indent">&nbsp;</span></span>এদের অন্তর প্রতারণায় পূর্ণ।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:220 25:4-6'><!--endraw 1-->ইয়োব 25:4-6<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> একটি পুরানো অনুবাদ: শকুনেরা। হিব্রু: সে কোথায়?</div>
<div class="fn"><sup class="fnt"><a name="fn3" href="#fnm3">3</a></sup> একটি পুরানো অনুবাদ: অপেক্ষা। হিব্রু: সে ঘুরে বেড়ায়।</div>
<div class="fn"><sup class="fnt"><a name="fn4" href="#fnm4">4</a></sup> একটি পুরানো অনুবাদ:ছায়া। হিব্রু: অস্পষ্ট।</div>
<div class="fn"><sup class="fnt"><a name="fn5" href="#fnm5">5</a></sup> একটি পুরানো অনুবাদ: কুঁড়ি হিব্রু মুখ।</div>
<div class="fn"><sup class="fnt"><a name="fn6" href="#fnm6">6</a></sup> একটি পুরানোঅনুবাদ:শুকিয়ে যাবে। হিব্রু: ভরে যাবে।</div>
</div>
<!-- PARSED ABOVE; EDITING MAY BREAK PARSER -->
</body></html>