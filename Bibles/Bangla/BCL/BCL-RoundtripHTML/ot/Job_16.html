<html><head>
<meta http-equiv="Content-Type" content="text/html;charset=utf-8" />
<title>Job 16 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 16);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_14.html">14</a> <a href="Job_15.html">15</a> <b>16</b> <a href="Job_17.html">17</a> <a href="Job_18.html">18</a> ... <a href="Job_42.html">42</a> </div><hr>
<h1>Job 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োবের উত্তর</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>এ কথার উত্তরে ইয়োব বললেনঃ <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি এ রকম কথা শুনেছি তোমাদের এই সান্ত্বনা আমার পক্ষে যন্ত্রণাস্বরূপ। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমাদের এই সব শূন্যগর্ভ কথার কি কোন শেষ নেই? <br><span class="br-ind"><br><span class="indent">&nbsp;</span></span>তোমরা এ সব বলার প্ররোচনা কোথা থেকে পাচ্ছ? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমাদের অবস্থা যদি আমার মত হত, তাহলে <br><span class="br-ind"><br><span class="indent">&nbsp;</span></span>আমিও তোমাদের মত এই ধরণের কথা বলতে পারতাম। <br><span class="br-ind"><br><span class="indent">&nbsp;</span></span>আমিও তোমাদের বিরুদ্ধে অনেক কথা যোগ করতে পারতাম। <br><span class="br-ind"><br><span class="indent">&nbsp;</span></span>আমিও বিজ্ঞভাবে মাথা নাড়তে পারতাম। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আর কথার বন্যায় তোমাদের ভাসিয়ে দিতাম। <br><span class="br-ind"><br><span class="indent">&nbsp;</span></span>পরামর্শ দিয়ে তোমাদের শক্তি জোগাতাম এবং বলে চলতাম সান্ত্বনার কথা। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি যদি কথা বলি তাতে আমার যন্ত্রণার উপশম হয় না, <br><span class="br-ind"><br><span class="indent">&nbsp;</span></span>যদি নীরব থাকি তাহলেও ক্লেশের নিবৃত্তি নেই। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে ঈশ্বর, তুমি আমাকে ক্ষয় করেছ, <br><span class="br-ind"><br><span class="indent">&nbsp;</span></span>তুমি আমার স্বজনদের উৎসন্ন করেছ। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমাকে বন্দী করেছ তুমি <br><span class="br-ind"><br><span class="indent">&nbsp;</span></span>তুমি আমার বিরোধী হয়ে দাঁড়িয়েছ। <br><span class="br-ind"><br><span class="indent">&nbsp;</span></span>আমি অস্থিচর্মসার হয়েছি, লোকের কাছে আমার এই অবস্থা <br><span class="br-ind"><br><span class="indent">&nbsp;</span></span>অপরাধের প্রমাণ বলে গৃহীত হয়েছে।<sup class="fnm"><a name="fnm1" href="#fn1">1</a></sup> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>দারুণ ক্রোধে ঈশ্বর আমাকে ছিন্নভিন্ন করেছেন, <br><span class="br-ind"><br><span class="indent">&nbsp;</span></span>আমি তাঁর রোষদৃষ্টিতে পড়েছি। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>লোকে বিদ্রূপ ভরা চোখে আমাকে দেখছে, <br><span class="br-ind"><br><span class="indent">&nbsp;</span></span>ধিক্কার দিয়ে তারা আমার গালে চড় মারছে আমার চারিদিকে তার তারা ভিড় করে দাঁড়িয়ে আছে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ঈশ্বর আমাকে দুরাচারীদের হাতে সমর্পণ করেছেন, <br><span class="br-ind"><br><span class="indent">&nbsp;</span></span>নিক্ষেপ করেছেন দুর্জনদের কবলে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি শান্তিতেই ছিলাম কিন্তু ঈশ্বর আমাকে ঘাড় ধরে টেনে এনে ছিন্নভিন্ন করেছেন, <br><span class="br-ind"><br><span class="indent">&nbsp;</span></span>পিষে ফেলেছেন। <br><span class="br-ind"><br><span class="indent">&nbsp;</span></span>তিনি আমাকে করেছেন তাঁর আক্রমণের মূল লক্ষ্য। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাঁর শরজাল আমাকে ঘিরে ধরেছে, অজস্র তীক্ষ্ণ বাণে আমি বিদ্ধ হয়েছি, <br><span class="br-ind"><br><span class="indent">&nbsp;</span></span>আহত হয়েছি আমি। <br><span class="br-ind"><br><span class="indent">&nbsp;</span></span>তবুও তিনি আমাকে রেহাই দেন নি। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনি আমাকে আঘাতে আঘাতে জর্জরিত করেছেন, <br><span class="br-ind"><br><span class="indent">&nbsp;</span></span>রণোম্মত্ত যোদ্ধার মত রুদ্র রোষে। তিনি আমাকে আক্রমণ করেছেন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমি শোকাচ্ছন্ন, ধারণ করেছি চটের বস্ত্র পরাজিত আমি, <br><span class="br-ind"><br><span class="indent">&nbsp;</span></span>বসে আছি আজ ধূলার আসরে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কেঁদে কেঁদে রক্তিম হয়েছে আমার মুখ, <br><span class="br-ind"><br><span class="indent">&nbsp;</span></span>ফুলে গেছে চোখ, চোখের কোলে পড়েছে গভীর কালিমা। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>অথচ কোন দৌরাত্ম্য আমি করি নি, <br><span class="br-ind"><br><span class="indent">&nbsp;</span></span>ঈশ্বরের কাছে আমার প্রার্থনায় কোন ফাঁকি ছিল না। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ওগো ধরিত্রী! আমার রক্তধারা তুমি ঢেকে দিও না। <br><span class="br-ind"><br><span class="indent">&nbsp;</span></span>ন্যায় বিচারের জন্য আমার এ কান্না যেন স্তব্ধ না হয়। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>দেখ, স্বর্গে একজন রয়েছেন, যিনি আমার পক্ষে দাঁড়াবেন, <br><span class="br-ind"><br><span class="indent">&nbsp;</span></span>সমর্থন করবেন আমার পক্ষ।<sup class="fnm"><a name="fnm2" href="#fn2">2</a></sup> <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমার বন্ধুরা আমাকে উপহাস করছে, <br><span class="br-ind"><br><span class="indent">&nbsp;</span></span>আমি অশ্রু নিবেদন করছি ঈশ্বরের কাছে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>মানুষ যেমন তার বন্ধুর পক্ষে ওকালতি করে, <br><span class="br-ind"><br><span class="indent">&nbsp;</span></span>আমি চাই আমার পক্ষে তেমনি কেউ একজন ঈশ্বরের কাছে আমার জন্য ওকালতি করুক। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কারণ আমার জীবনের দিন শেষ হয়ে যাচ্ছে, <br><span class="br-ind"><br><span class="indent">&nbsp;</span></span>আমি এগিয়ে চলেছি সেই পথে যে পথে গেলে কেউ আর ফেরে না।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> 7-8 পদ হিব্রু অস্পষ্ট।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:220 19:25'><!--endraw 1-->ইয়োব 19:25<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>