<html><head>
<meta http-equiv="Content-Type" content="text/html;charset=utf-8" />
<title>Job 17 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 17);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_15.html">15</a> <a href="Job_16.html">16</a> <b>17</b> <a href="Job_18.html">18</a> <a href="Job_19.html">19</a> ... <a href="Job_42.html">42</a> </div><hr>
<h1>Job 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>আমার জীবনের অন্তিমকাল আসন্ন, নিঃশ্বাস নিতে কষ্ট হচ্ছে আমার <br><span class="br-ind"><br><span class="indent">&nbsp;</span></span>সমাধিগহ্বর ছাড়া আমার জন্য বাকী আর কিছু নেই। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি দেখতে পাচ্ছি, কী নিদারুণ ঘৃণায় <br><span class="br-ind"><br><span class="indent">&nbsp;</span></span>প্রত্যেকটি মানুষ আমাকে ব্যঙ্গবিদ্রূপ করছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে ঈশ্বর, আন্তরিকভাবে আমি বলছি আমার কথা গ্রাহ্য কর, <br><span class="br-ind"><br><span class="indent">&nbsp;</span></span>আমার কথা সমর্থন করার মত কেউ একজনও নেই। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যেহেতু তুমি তাদের বোধবুদ্ধি লোপ করেছ <br><span class="br-ind"><br><span class="indent">&nbsp;</span></span>সেই হেতু আমার উপর তুমি তাদের জয়ী হতে দিও না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>প্রবাদ আছে, অর্থের জন্য মানুষ তার বন্ধুদের সঙ্গে বিশ্বাসঘাতকতা করে, <br><span class="br-ind"><br><span class="indent">&nbsp;</span></span>এবং তার সন্তানেরা তার ফল ভোগ করে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>লোকে এই প্রবাদ এখন আমার বিরুদ্ধে প্রয়োগ করছে <br><span class="br-ind"><br><span class="indent">&nbsp;</span></span>তারা আজ আমার মুখে থুতু দিচ্ছে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>শোক আজ আমাকে প্রায় অন্ধ করে দিয়েছে, <br><span class="br-ind"><br><span class="indent">&nbsp;</span></span>আমার শীর্ণ অঙ্গপ্রত্যঙ্গ হয়েছে ছায়ার মত। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সৎ লোকেরা আমার এই দশা দেখে শিউরে ওঠে, <br><span class="br-ind"><br><span class="indent">&nbsp;</span></span>তারা আমাকে অধার্মিক লোক বলে দোষারোপ করে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যারা নিজেদের ধার্মিক বলে মনে করে, <br><span class="br-ind"><br><span class="indent">&nbsp;</span></span>দিন দিন তাদের এই ধারণাই দৃঢ় হয় যে, তারাই ঠিক। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু তারা বার বার এসে আমার সামনে দাঁড়ালেও <br><span class="br-ind"><br><span class="indent">&nbsp;</span></span>তাদের মধ্যে একজনকেও আমি জ্ঞানী বলে মনে করি না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমার দিন গত হয়েছে, ব্যর্থ হয়েছে আমার সমস্ত পরিকল্পনা, <br><span class="br-ind"><br><span class="indent">&nbsp;</span></span>কোন আশাই আর আমার নেই। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমার বন্ধুরা রাতকে দিন করে, বলে, <br><span class="br-ind"><br><span class="indent">&nbsp;</span></span>অন্ধকারের কাছেই রয়েছে আলো। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিন্তু আমি জানি পাতালেই আমি থাকব মৃতলোকই আমার একমাত্র আশা, <br><span class="br-ind"><br><span class="indent">&nbsp;</span></span>যেখানে অন্ধকারেই আমি পাতব শয্যা, ডুবে যাব নিদ্রায়। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কবরকে আমি পিতা বলে ডাকব যে কীট আমাকে ভক্ষণ করবে, <br><span class="br-ind"><br><span class="indent">&nbsp;</span></span>তাকেই বলব আমি ‘আমার মা, আমার বোন’। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কোথাও কি আমার জন্য এতটুকু আশা আছে? <br><span class="br-ind"><br><span class="indent">&nbsp;</span></span>কেউ কি তার কোন ইসারা পেয়েছে? <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমি যখন মৃতলোকে নেমে যাব, ধূলায় মিশে যাব যখন, <br><span class="br-ind"><br><span class="indent">&nbsp;</span></span>সেই আশা তখন আমার সঙ্গে যাবে না।<br></div>
</div>
<!-- PARSED ABOVE; EDITING MAY BREAK PARSER -->
</body></html>