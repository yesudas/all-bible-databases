<html><head>
<meta http-equiv="Content-Type" content="text/html;charset=utf-8" />
<title>Job 18 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 18);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_16.html">16</a> <a href="Job_17.html">17</a> <b>18</b> <a href="Job_19.html">19</a> <a href="Job_20.html">20</a> ... <a href="Job_42.html">42</a> </div><hr>
<h1>Job 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিলদদের ভাষণ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>এ কথার পর শুহা নিবাসী বিলদদ্‌ বললেনঃ <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ইয়োব, আর কতক্ষণ তুমি এইসব কথা বলবে? তুমি থাম, আমাদের কিছু বলতে দাও। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি কেন আমাদের গরু-ছাগলের মত নির্বোধ মনে করছ? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ক্রোধের বশে তুমি নিজেকে ক্ষতবিক্ষত করছ, <br><span class="br-ind"><br><span class="indent">&nbsp;</span></span>কিন্তু তোমরা ক্রোধের জন্য কি পরিত্যক্ত হবে পৃথিবী? <br><span class="br-ind"><br><span class="indent">&nbsp;</span></span>অথবা তোমাকে তুষ্ট করার জন্য ঈশ্বর কি অপসারিত করবেন পর্বতমালাকে? <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>দুর্জনের আলো অবশ্যই নিভে যাবে, <br><span class="br-ind"><br><span class="indent">&nbsp;</span></span>তার শিখা আর কখনও আলো দেবে না। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>নিভে যাবে তার ঘরের প্রদীপ, <br><span class="br-ind"><br><span class="indent">&nbsp;</span></span>ডুবে যাবে অন্ধকারে তার ঝাড়লণ্ঠনের আলো।<sup class="fnm"><a name="fnm1" href="#fn1">1</a></sup> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তার পদক্ষেপ ছিল দৃঢ়, কিন্তু আজ সে উছোট খাবে, <br><span class="br-ind"><br><span class="indent">&nbsp;</span></span>তার নিজের গড়া পরিকল্পনাই তার পতন ঘটাবে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সে এগিয়ে চলেছে ফাঁদের দিকে তার নিজের চরণই তাকে টেনে নিয়ে যাচ্ছে ফাঁদের মাঝখানে, <br><span class="br-ind"><br><span class="indent">&nbsp;</span></span>সে নিজেই গিয়ে গর্তে পড়বে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ফাঁদ তার পা জড়িয়ে ধরবে, <br><span class="br-ind"><br><span class="indent">&nbsp;</span></span>আটকে রাখবে তাকে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তার জন্য মাটিতে পাতা ফাঁদ লুকানো থাকবে, <br><span class="br-ind"><br><span class="indent">&nbsp;</span></span>জাল বিছানো থাকবে তার পথে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>বিভীষিকা তাকে ঘিরে ধরবে চারিদিক থেকে, <br><span class="br-ind"><br><span class="indent">&nbsp;</span></span>পিছু পিছু তাড়া করবে তাকে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ক্ষুধা তার শক্তি ক্ষয় করবে বিপদ তৈরী থাকবে <br><span class="br-ind"><br><span class="indent">&nbsp;</span></span>তাকে আঘাত করার জন্য। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>মারাত্মক ব্যাধিতে তার দেহ ভরে যাবে, <br><span class="br-ind"><br><span class="indent">&nbsp;</span></span>অঙ্গ-প্রত্যঙ্গে পচন ধরে ক্ষয়ে যাবে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তার নিরাপদ বাসস্থান থেকে সে হবে উচ্ছিন্ন, <br><span class="br-ind"><br><span class="indent">&nbsp;</span></span>ভয়াবহ মৃত্যুর অধিপতির সামনে তাকে টেনে নিয়ে যাওয়া হবে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তার তাঁবুতে বাস করবে অন্য লোক<sup class="fnm"><a name="fnm2" href="#fn2">2</a></sup> যার সঙ্গে তার কোন সম্পর্ক নেই, <br><span class="br-ind"><br><span class="indent">&nbsp;</span></span>জীবাণুমুক্ত<sup class="fnm"><a name="fnm3" href="#fn3">3</a></sup> করার জন্য তার বাসস্থানে ছড়ান হবে গন্ধক। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মাটির নীচে তার মূল শুকিয়ে যাবে <br><span class="br-ind"><br><span class="indent">&nbsp;</span></span>উপরে শুকাবে তার শাখা-প্রশাখা। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>পৃথিবী থেকে তার স্মৃতি হবে লুপ্ত <br><span class="br-ind"><br><span class="indent">&nbsp;</span></span>কেউ তার নাম আর করবে না। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>জীবিতের দেশ থেকে সে বিতাড়িত হবে, <br><span class="br-ind"><br><span class="indent">&nbsp;</span></span>নিক্ষিপ্ত হবে আলো থেকে অন্ধকারে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তার কোন বংশধর থাকবে না, <br><span class="br-ind"><br><span class="indent">&nbsp;</span></span>থাকবে না কোন উত্তরাধিকারী। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>পূর্ব থেকে পশ্চিমের যারা তার এই পরিণতির কথা শুনবে <br><span class="br-ind"><br><span class="indent">&nbsp;</span></span>ভয়ে শিউরে উঠবে তারা। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>এই-ই হল দুর্জনের পরিণতি ঈশ্বরকে যারা গ্রাহ্য করে না <br><span class="br-ind"><br><span class="indent">&nbsp;</span></span>তাদের সকলেরই হবে এই পরিণাম।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:220 21:17'><!--endraw 1-->ইয়োব 21:17<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> অন্য লোক-হিব্রু অস্পষ্ট।</div>
<div class="fn"><sup class="fnt"><a name="fn3" href="#fnm3">3</a></sup> প্রাচীনকালে যে ঘরে শবদেহ থাকত সেই ঘর জীবাণুমুক্ত করার জন্য গন্ধক ছড়ানো হত।</div>
</div>
<!-- PARSED ABOVE; EDITING MAY BREAK PARSER -->
</body></html>