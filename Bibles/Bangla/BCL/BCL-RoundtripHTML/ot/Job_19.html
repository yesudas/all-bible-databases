<html><head>
<meta http-equiv="Content-Type" content="text/html;charset=utf-8" />
<title>Job 19 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 19);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_17.html">17</a> <a href="Job_18.html">18</a> <b>19</b> <a href="Job_20.html">20</a> <a href="Job_21.html">21</a> ... <a href="Job_42.html">42</a> </div><hr>
<h1>Job 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োবের উত্তর</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>এর উত্তরে ইয়োব বললেনঃ <br><span class="br-ind"><br><span class="indent">&nbsp;</span></span>তোমরা আর কতক্ষণ আমাকে যন্ত্রণা দেবে? জর্জরিত করবে বাক্যবাণে? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>বার বার তোমরা আমাকে গঞ্জনা দিচ্ছ, <br><span class="br-ind"><br><span class="indent">&nbsp;</span></span>আমার সঙ্গে এভাবে অন্যায় ব্যবহার করতে তোমাদের কি লজ্জা হয় না? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যদি আমি ভুল করেই থাকি তাহলে সে ভুলে আমারই ক্ষতি, <br><span class="br-ind"><br><span class="indent">&nbsp;</span></span>তাতে তোমাদের কি আসে যায়? <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমরা নিজেদের আমার চেয়ে বেশী ভাল বলে মনে করছ এবং আমার <br><span class="br-ind"><br><span class="indent">&nbsp;</span></span>এই দুর্দশাকে আমার অপরাধের প্রমাণ বলে যুক্তি দেখাচ্ছ। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কিন্তু জেনে রেখ, ঈশ্বরই আমাকে এই দুর্দশায় ফেলেছেন, <br><span class="br-ind"><br><span class="indent">&nbsp;</span></span>তাঁর পাতা জালে আমাকে আবদ্ধ করেছেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি অত্যাচারের প্রতিবাদে আর্তনাদ করি কিন্তু সেই আর্তনাদ কেউ শোনে না, <br><span class="br-ind"><br><span class="indent">&nbsp;</span></span>আমি চীৎকার করে উঠি কিন্তু ন্যায় বিচার কোথাও নেই। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ঈশ্বর প্রাচীর তুলে আমার পথ বন্ধ করেছেন, যাতে আমি সে পথ দিয়ে যেতে না পারি। <br><span class="br-ind"><br><span class="indent">&nbsp;</span></span>তিনি অন্ধকারে আচ্ছন্ন করেছেন আমার পথ। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমার মানসম্মান ধূলায় লুটিয়ে দিয়েছেন, <br><span class="br-ind"><br><span class="indent">&nbsp;</span></span>কেড়ে নিয়েছেন আমার গৌরব মুকুট। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>চর্তুদিক থেকে তিনি আঘাত করেছেন আমাকে <br><span class="br-ind"><br><span class="indent">&nbsp;</span></span>নির্মূল করেছেন আমার আশাতরু, আমি শেষ হয়ে গেলাম। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমার বিরুদ্ধে জ্বলে উঠেছে তাঁর ক্রোধাবহ্নি, <br><span class="br-ind"><br><span class="indent">&nbsp;</span></span>আমাকে শত্রু বলে গণ্য করেছেন তিনি। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমার বিরুদ্ধে তিনি সৈন্যবাহিনী পাঠিয়েছেন আমাকে আক্রমণ করার জন্য। <br><span class="br-ind"><br><span class="indent">&nbsp;</span></span>তারা আমার শিবিরের চারিধারে পরিখা খনন করে অবরোধ করেছে আমাকে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তিনি আমার ভাইদের দূরে সরিয়ে দিয়েছেন, <br><span class="br-ind"><br><span class="indent">&nbsp;</span></span>আমার পরিচিত লোকদের কাছে আমি আজ সম্পূর্ণ অপরিচিত। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমার জ্ঞাতিকুটুম্ব ও নিকট বন্ধুরাও <br><span class="br-ind"><br><span class="indent">&nbsp;</span></span>আমাকে পরিত্যাগ করেছে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমার বাড়ির অতিথিরা ভুলে গেছে আমাকে। <br><span class="br-ind"><br><span class="indent">&nbsp;</span></span>আমার দাসীরা আমার সঙ্গে অচেনা আগন্তুকের মত ব্যবহার করে তাদের চোখে আমি আজ একজন বিদেশী মাত্র। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমি যদি আমার ভৃত্যকে ডাকি সে উত্তর দেয় না। <br><span class="br-ind"><br><span class="indent">&nbsp;</span></span>সাহায্যের জন্য অনুরোধ করলেও সাড়া দেয় না, অনেক অনুনয় করতে হয় তাকে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমার স্ত্রীর কাছে আমার নিঃশ্বাস পর্যন্ত অসহ্য। <br><span class="br-ind"><br><span class="indent">&nbsp;</span></span>আমার সহোদর ভাইয়েরা ঘৃণা করে আমাকে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>এমনকি ছোট ছেলেমেয়েরাও আমাকে তুচ্ছজ্ঞান করে, <br><span class="br-ind"><br><span class="indent">&nbsp;</span></span>আমাকে দেখে তারা ঠাট্টা তামাশা করে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমার অন্তরঙ্গ বন্ধুরা পরিত্যাগ করেছে আমায় আমার প্রিয়জনেরা আমার প্রতি বিমুখ হয়েছে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমি অস্থিচর্মসার হয়েছি বেঁচে আছি কোনমতে!<sup class="fnm"><a name="fnm1" href="#fn1">1</a></sup> <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তোমরা আমার বন্ধু আমার প্রতি দয়া কর, দয়া কর আমায়, <br><span class="br-ind"><br><span class="indent">&nbsp;</span></span>ঈশ্বরের প্রহারে আমি দারুণ আহত। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ঈশ্বর আমাকে তাড়না করে চলেছেন, আবার একই ভাবে তাঁর মত তোমরাও কেন আমায় কষ্ট দিচ্ছ? <br><span class="br-ind"><br><span class="indent">&nbsp;</span></span>এত যন্ত্রণা দিয়েও কি তোমাদের তৃপ্তি হয়নি? <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>হায়, আমার কথাগুলি যদি লেখা হত, <br><span class="br-ind"><br><span class="indent">&nbsp;</span></span>যদি কেউ সেগুলি বইয়ের আকারে লিপিবদ্ধ করত! <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যদি কেউ তা পাথরের বুকে <br><span class="br-ind"><br><span class="indent">&nbsp;</span></span>খোদাই করে রাখত চিরকালের জন্য!<sup class="fnm"><a name="fnm2" href="#fn2">2</a></sup> <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>কারণ আমি জানি আমার একজন মুক্তিকর্তা<sup class="fnm"><a name="fnm3" href="#fn3">3</a></sup> আছেন। <br><span class="br-ind"><br><span class="indent">&nbsp;</span></span>তিনিই অবশেষে আমার উদ্ধারের জন্য আমার পাশে দাঁড়াবেন, <br><span class="br-ind"><br><span class="indent">&nbsp;</span></span>আমারই পক্ষ সমর্থন করবেন। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>রোগে আমার দেহ গলে ক্ষয় হলেও <br><span class="br-ind"><br><span class="indent">&nbsp;</span></span>এই দেহেই<sup class="fnm"><a name="fnm4" href="#fn4">4</a></sup> আমি ঈশ্বরকে দর্শন করব। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>আমি স্বচক্ষে তাঁকে দেখব, আর কাউকে নয়! <br><span class="br-ind"><br><span class="indent">&nbsp;</span></span>আমারই পক্ষে তিনি দাঁড়াবেন। হৃদয় আমার শঙ্কায় ব্যাকুল, <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>কারণ তোমরা বলছ: ‘কি উপায়ে আমরা ওকে যন্ত্রণা দেব? <br><span class="br-ind"><br><span class="indent">&nbsp;</span></span>এবার ওর অপরাধের মূল ওরই মধ্যে খুঁজে পাওয়া গেছে।’ <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>কিন্তু তরবারির ভয়ে তোমাদেরই ভীত হওয়া উচিত, <br><span class="br-ind"><br><span class="indent">&nbsp;</span></span>কারণ ঈশ্বরের ক্রোধের দণ্ড তরবারির আঘাত হয়ে নেমে আসে, <br><span class="br-ind"><br><span class="indent">&nbsp;</span></span>যাতে তোমরা জানতে পার যে ন্যায় বিচারক একজন আছেন।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> 20 পদ-হিব্রু অস্পষ্ট।</div>
<div class="fn"><sup class="fnt"><a name="fn2" href="#fnm2">2</a></sup> পাথরের বুকে....রাখত-সে যুগে লোহার ছেনি আর সীসা দিয়ে পাথরের বুকে লিখে রাখার রীতি ছিল।</div>
<div class="fn"><sup class="fnt"><a name="fn3" href="#fnm3">3</a></sup> মুক্তিকর্তা-এমন একজন অভিভাবক, যিনি তাঁর ধনসম্পদ, মান-মর্যাদা ইত্যাদি উদ্ধার করে তাঁকে পুনঃপ্রতিষ্ঠিত করেন।</div>
<div class="fn"><sup class="fnt"><a name="fn4" href="#fnm4">4</a></sup> এই দেহেই বা এই দেহ না থাকলেও।</div>
</div>
<!-- PARSED ABOVE; EDITING MAY BREAK PARSER -->
</body></html>