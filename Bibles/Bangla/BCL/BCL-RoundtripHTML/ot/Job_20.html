<html><head>
<meta http-equiv="Content-Type" content="text/html;charset=utf-8" />
<title>Job 20 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 20);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_18.html">18</a> <a href="Job_19.html">19</a> <b>20</b> <a href="Job_21.html">21</a> <a href="Job_22.html">22</a> ... <a href="Job_42.html">42</a> </div><hr>
<h1>Job 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সোফরের ভাষণ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তখন নামাথ নিবাসী সোফর বললেনঃ তোমার কথায় আমার চিত্ত বিক্ষুব্ধ, আমি এর উত্তর দেওয়ার জন্য অধীর হয়ে উঠেছি। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার কথা অপমানজনক, আমি জানি, <br><span class="br-ind"><br><span class="indent">&nbsp;</span></span>এর উত্তরে কি বলতে হবে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি নিশ্চয় জান যে প্রাচীন কাল থেকে, <br><span class="br-ind"><br><span class="indent">&nbsp;</span></span>এ পৃথিবীতে মানুষের উৎপত্তির কাল থেকেই <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>দুর্জনের প্রতিপত্তি অল্পকালের জন্য বজায় থেকেছে, <br><span class="br-ind"><br><span class="indent">&nbsp;</span></span>তার উল্লাস হয়েছে ক্ষণস্থায়ী। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সে যদি আকাশ পর্যন্ত উন্নত হয়, <br><span class="br-ind"><br><span class="indent">&nbsp;</span></span>যদি তার মাথা মেঘ স্পর্শ করে, <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাহলেও সে ধূলার মত উড়ে যাবে, <br><span class="br-ind"><br><span class="indent">&nbsp;</span></span>বিনষ্ট হবে চিরতরে। যারা তাকে দেখেছে, <br><span class="br-ind"><br><span class="indent">&nbsp;</span></span>তারা বলবে: কোথায় গেল সে? <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সে স্বপ্নের মত মিলিয়ে যাবে, <br><span class="br-ind"><br><span class="indent">&nbsp;</span></span>রাতের ছায়াদর্শনের মত সে হবে অবলুপ্ত, <br><span class="br-ind"><br><span class="indent">&nbsp;</span></span>আর খুঁজে পাওয়া যাবে না তাকে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যারা তাকে চোখে দেখেছে তারা আর তাকে দেখতে পাবে না, <br><span class="br-ind"><br><span class="indent">&nbsp;</span></span>যেখানে সে বাস করত, সেখানে তাকে আর দেখা যাবে না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>গরীবদের কাছ থেকে সে যা কিছু অপহরণ করেছে, <br><span class="br-ind"><br><span class="indent">&nbsp;</span></span>তার সন্তানেরা সব তাদের ফিরিয়ে দেবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তার যে দেহ ছিল শক্তিতে ও তেজে পরিপূর্ণ <br><span class="br-ind"><br><span class="indent">&nbsp;</span></span>সেই দেহ ধূলায় মিশে যাবে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>মন্দের স্বাদ তার কাছে এত মধুর যে সে তার কিছুটা মুখের মধ্যে রেখে দেয় <br><span class="br-ind"><br><span class="indent">&nbsp;</span></span>তার স্বাদ উপভোগ করার জন্য। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কিন্তু তার উদরে গিয়ে সেই খাদ্য তিক্ত হয়ে উঠবে, <br><span class="br-ind"><br><span class="indent">&nbsp;</span></span>বিষের মতই বিষাক্ত হবে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>অপরের যত ধন-সম্পদ সে গ্রাস করেছে <br><span class="br-ind"><br><span class="indent">&nbsp;</span></span>সব আবার বমন করে ফেলতে বাধ্য হবে, ঈশ্বর তার গ্রাস থেকে সব বার করে আনবেন। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>দুষ্টলোক যা কিছু গ্রাস করে তা বিষের মত কাজ করে <br><span class="br-ind"><br><span class="indent">&nbsp;</span></span>বিষধর সাপের দংশনের মত তা তার প্রাণ হরণ করে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>প্রাচুর্য থাকলেও সে কিছুই <br><span class="br-ind"><br><span class="indent">&nbsp;</span></span>ভোগ করতে পারবে না। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তার শ্রমের ফসলও তাকে দিয়ে দিতে হবে, <br><span class="br-ind"><br><span class="indent">&nbsp;</span></span>তার বাণিজ্যের অর্জিত সম্পদ সে ভোগ করতে পারবে না। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কারণ সে দীন-দরিদ্রের উপর অত্যাচার করেছে <br><span class="br-ind"><br><span class="indent">&nbsp;</span></span>অন্যের ঘরবাড়ি সে জবরদখল করে নিয়েছে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যেহেতু তার লোভের নিবৃত্তি নেই <br><span class="br-ind"><br><span class="indent">&nbsp;</span></span>সেই হেতু তার প্রিয় বস্তু সে কখনও সঞ্চয় করতে পারবে না। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তার আহারের পর কিছুই অবশিষ্ট থাকে না, <br><span class="br-ind"><br><span class="indent">&nbsp;</span></span>অতএব তার সমৃদ্ধি স্থায়ী হবে না। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সাফল্যের চূড়ায় উঠে সে বিপাকে পড়বে, <br><span class="br-ind"><br><span class="indent">&nbsp;</span></span>সর্বপ্রকার দুর্দশা, দুর্বিপাক তার উপরে ঝাঁপিয়ে পড়বে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তার দুর্দশার ভোগ সম্পূর্ণ করার জন্য <br><span class="br-ind"><br><span class="indent">&nbsp;</span></span>ঈশ্বরের ক্রোধের দণ্ড অঝোরে তার উপর<sup class="fnm"><a name="fnm1" href="#fn1">1</a></sup> নেমে আসবে, <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>সে লৌহ তরবারি এড়িয়ে গেলেও <br><span class="br-ind"><br><span class="indent">&nbsp;</span></span>ব্রোঞ্জের তীরে বিদ্ধ হবে। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>সেই তীর তার দেহ ভেদ করবে, <br><span class="br-ind"><br><span class="indent">&nbsp;</span></span>তার ফলা থেকে ঝরবে তাজা রক্ত, আতঙ্ক তাকে গ্রাস করবে, <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তার সঞ্চিত ধনসম্পদ হবে বিনষ্ট, আগুন তাকে গ্রাস করবে, <br><span class="br-ind"><br><span class="indent">&nbsp;</span></span>তার তাঁবুতে অবশিষ্ট যারা থাকবে ধ্বংস হয়ে যাবে সেই আগুনে। এ আগুন কোন মানুষের হাতে জ্বালা নয়। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>আকাশ তার অধর্মাচরণ প্রকাশ করবে, <br><span class="br-ind"><br><span class="indent">&nbsp;</span></span>পৃথিবী সাক্ষ্য দেবে তার বিরুদ্ধে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তার সমস্ত ধনসম্পদ ভেসে যাবে <br><span class="br-ind"><br><span class="indent">&nbsp;</span></span>ঈশ্বরের ক্রোধের বন্যায়। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>এই-ই হল ঈশ্বরের হাতে দুষ্টের পুরস্কার <br><span class="br-ind"><br><span class="indent">&nbsp;</span></span>এই-ই হল তার ঈশ্বর নির্ধারিত চরম প্রাপ্তি।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> তার উপর: হিব্রু-তার দেহের উপর।</div>
</div>
<!-- PARSED ABOVE; EDITING MAY BREAK PARSER -->
</body></html>