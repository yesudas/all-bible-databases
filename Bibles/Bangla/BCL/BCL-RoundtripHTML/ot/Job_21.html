<html><head>
<meta http-equiv="Content-Type" content="text/html;charset=utf-8" />
<title>Job 21 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 21);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_19.html">19</a> <a href="Job_20.html">20</a> <b>21</b> <a href="Job_22.html">22</a> <a href="Job_23.html">23</a> ... <a href="Job_42.html">42</a> </div><hr>
<h1>Job 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োবের উত্তর</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>এর উত্তরে ইয়োব বললেনঃ <br><span class="br-ind"><br><span class="indent">&nbsp;</span></span>তোমরা আমার কথা মনোযোগ দিয়ে শোন, আমার পক্ষে তা-ই হবে পরম সান্ত্বনা। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমার অনুরোধ রাখ, আমাকে কথা বলতে দাও, <br><span class="br-ind"><br><span class="indent">&nbsp;</span></span>আমার কথা শেষ হলে তোমরা ব্যঙ্গবিদ্রূপ করো। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমার অভিযোগ কোন মানুষের বিরুদ্ধে নয়, <br><span class="br-ind"><br><span class="indent">&nbsp;</span></span>আমি কেন অধৈর্য হব না? <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>চেয়ে দেখ আমার দিকে, তাহলে তোমরা শিউরে উঠবে <br><span class="br-ind"><br><span class="indent">&nbsp;</span></span>বিস্ময়ের বিহ্বলতায় কথা হারাবে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমার এই দশার কথা যখন আমি চিন্তা করি ভয়ে আমি কাঁপতে থাকি, <br><span class="br-ind"><br><span class="indent">&nbsp;</span></span>তখন আমি স্তম্ভিত হয়ে যাই। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দুষ্টেরা কেন দীর্ঘজীবন উপভোগ করে? <br><span class="br-ind"><br><span class="indent">&nbsp;</span></span>কেন তারা শক্তিমান ও সমৃদ্ধিশালী হয়? <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাদের পুত্র-পৌত্রেরা তাদের সামনেই <br><span class="br-ind"><br><span class="indent">&nbsp;</span></span>বড় হয়ে ওঠে, প্রতিষ্ঠিত হয়। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাদের ঘরবাড়ি, পরিবার-পরিজন নিরাপদে থাকে কোন রকম ভয়ভীতি বা আতঙ্কের মাঝে তাদের দিন কাটাতে হয় না। <br><span class="br-ind"><br><span class="indent">&nbsp;</span></span>ঈশ্বরের কোন দণ্ড তাদের উপর নেমে আসে না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাদের পশুপালের বংশবৃদ্ধি হয়, <br><span class="br-ind"><br><span class="indent">&nbsp;</span></span>নির্বিঘ্নে তাদের পশুরা শাবক প্রসব করে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>দুর্জনদের সন্তানসন্ততিরা মেষশাবকদের মত নেচে খেলে বেড়ায়। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তারা বীণা ও খঞ্জনী বাজিয়ে গান গায়, <br><span class="br-ind"><br><span class="indent">&nbsp;</span></span>বাঁশীর সুরে আমোদ প্রমোদ করে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তারা ঈশ্বরকে বলে: <br><span class="br-ind"><br><span class="indent">&nbsp;</span></span>তোমাকে আমাদের আর দরকার নেই, <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আর বিরক্ত করো না। <br><span class="br-ind"><br><span class="indent">&nbsp;</span></span>তোমার পথে আমরা চলতে চাই না। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সর্বশক্তিমান ঈশ্বর কে যে আমরা তাঁর সেবা করব? <br><span class="br-ind"><br><span class="indent">&nbsp;</span></span>তাঁর কাছে প্রার্থনা করে আমাদের কি লাভ? <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>দেখ, তাদের এই সুখসমৃদ্ধি কি তাদেরই হাতে গড়া নয়? <br><span class="br-ind"><br><span class="indent">&nbsp;</span></span>কিন্তু দুষ্টদের চিন্তাধারা আমি গ্রহণ করতে পারি না। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>দুষ্টদের দীপ কি সত্যিই নিভে যায়? কখনও কি তারা দুর্দশায় পড়ে? <br><span class="br-ind"><br><span class="indent">&nbsp;</span></span>ঈশ্বর কি কখনও চরম ক্রোধে তাদের দণ্ড দেন? <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তারা কি বাসতাসের মুখে খড়ের মত উড়ে যায়? <br><span class="br-ind"><br><span class="indent">&nbsp;</span></span>ঝড়ে উড়ে যায় তুষের মত? <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তোমরা বল, পিতার পাপের দণ্ড সন্তানেরা ভোগ করে। <br><span class="br-ind"><br><span class="indent">&nbsp;</span></span>কিন্তু পাপী তার পাপের প্রতিফল নিজেই ভোগ করে। <br><span class="br-ind"><br><span class="indent">&nbsp;</span></span>সে বুঝুক, সর্বশক্তিমান ঈশ্বরের ক্রোধের জ্বালা। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>সে যেন তার ধ্বংস নিজের চোখে দেখতে পায়, <br><span class="br-ind"><br><span class="indent">&nbsp;</span></span>সর্বশক্তিমানের ক্রোধের দণ্ড যেন সে নিজেই ভোগ করে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>কারণ সে গত হওয়ার পর তার বংশধরদের কি হল <br><span class="br-ind"><br><span class="indent">&nbsp;</span></span>সে সম্পর্কে সে আদৌ চিন্তিত নয়। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যিনি ঊর্ধ্বস্থ, যিনি সকলের বিচার করেন <br><span class="br-ind"><br><span class="indent">&nbsp;</span></span>সেই ঈশ্বরকে কি কেউ কিছু শিখাতে পারে? <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কেউ কেউ পূর্ণ সমৃদ্ধির মাঝে মারা যায়, <br><span class="br-ind"><br><span class="indent">&nbsp;</span></span>সারা জীবন তারা আরাম-আয়েসে থাকে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তাদের দেহ থাকে মেদবহুল <br><span class="br-ind"><br><span class="indent">&nbsp;</span></span>অস্থিমজ্জায় সজীব ও সরস। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>অন্যেরা প্রাণের তিক্ততা নিয়েই মরে <br><span class="br-ind"><br><span class="indent">&nbsp;</span></span>ভাল কিছুর স্বাদ তারা জীবনে পায় না। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>কিন্তু এরা সকলেই একই ভাবে ধূলায় মিশে যায়, <br><span class="br-ind"><br><span class="indent">&nbsp;</span></span>কীটে তাদের ছেয়ে ফেলে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>দেখ, তোমরা কি ভাবছ আমি তা জানি, <br><span class="br-ind"><br><span class="indent">&nbsp;</span></span>আমার অপকারের জন্য তোমাদের পরিকল্পনাও আমি জানি। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তোমরা বলবে, মহামান্য ব্যক্তিটির ঘরবাড়ি আজ কোথায়? <br><span class="br-ind"><br><span class="indent">&nbsp;</span></span>দুরাত্মা যেখানে বাস করত সেই নিবাস এখন কোথায়? <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তোমরা কি পথচারীদের জিজ্ঞাসা কর নি? <br><span class="br-ind"><br><span class="indent">&nbsp;</span></span>তারা যে কাহিনী বলেছে তা কি তোমরা বিশ্বাস কর নি? <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>‘বিপদকালে দুষ্টেরা রেহাই পায় <br><span class="br-ind"><br><span class="indent">&nbsp;</span></span>ঈশ্বরের ক্রোধের দিনে তারাই তো উদ্ধার পায়।’ <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>দুর্জনের মুখোমুখি কে অভিযোগ করবে? <br><span class="br-ind"><br><span class="indent">&nbsp;</span></span>কে তার দুষ্কর্মের প্রতিফল দেবে? <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>সে কবরে গেলে <br><span class="br-ind"><br><span class="indent">&nbsp;</span></span>তার কবরে পাহারা বসানো হয়। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>সমাধিভূমির মাটিও তার প্রতি সদয়, <br><span class="br-ind"><br><span class="indent">&nbsp;</span></span>তার শবযাত্রার আগে ও পিছনে অসংখ্য লোক মিছিল করে যায় <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>এই যদি হয়, তাহলে তোমরা ফাঁকা কথায় আমাকে কি সান্ত্বনা দেবে? <br><span class="br-ind"><br><span class="indent">&nbsp;</span></span>তোমাদের সব কথাই মিথ্যা।<br></div>
</div>
<!-- PARSED ABOVE; EDITING MAY BREAK PARSER -->
</body></html>