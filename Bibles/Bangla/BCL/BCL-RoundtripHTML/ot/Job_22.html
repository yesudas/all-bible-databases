<html><head>
<meta http-equiv="Content-Type" content="text/html;charset=utf-8" />
<title>Job 22 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 22);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_20.html">20</a> <a href="Job_21.html">21</a> <b>22</b> <a href="Job_23.html">23</a> <a href="Job_24.html">24</a> ... <a href="Job_42.html">42</a> </div><hr>
<h1>Job 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এলিফসের তৃতীয় ভাষণ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>এর পরে তেমান নিবাসী এলিফস বললেনঃ <br><span class="br-ind"><br><span class="indent">&nbsp;</span></span>কোন মানুষ-সে যদি শ্রেষ্ঠ জ্ঞানীও হয়, তাতে ঈশ্বরের কি লাভ? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সে যদি ধার্মিক হয় তাতে সর্বশক্তিমান ঈশ্বরের কি কাজ সাধিত হয়? <br><span class="br-ind"><br><span class="indent">&nbsp;</span></span>তার জীবনাচরণে যদি কোন খুঁত না থাকে তাতেই বা তাঁর কি লাভ?<sup class="fnm"><a name="fnm1" href="#fn1">1</a></sup> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি তাঁকে সম্ভ্রম কর বলেই কি তিনি তোমাকে ভর্ৎসনা করেন? <br><span class="br-ind"><br><span class="indent">&nbsp;</span></span>কিম্বা তোমার বিচার করেন? <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>না, তা নয়, কিন্তু তোমার দুষ্টতা অত্যধিক, <br><span class="br-ind"><br><span class="indent">&nbsp;</span></span>তোমার অধর্মের শেষ নেই। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি তোমার ভাইদের কাছ থেকে তাদের দেনা উশুল করার জন্য <br><span class="br-ind"><br><span class="indent">&nbsp;</span></span>তাদের পরণের কাপড়টুকুও কেড়ে নিয়েছ। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি তৃষ্ণার্তকে জল দাওনি, <br><span class="br-ind"><br><span class="indent">&nbsp;</span></span>ক্ষুধার্তকে খেতে দাওনি। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি তোমার প্রভাব ও প্রতিপত্তির জোরে <br><span class="br-ind"><br><span class="indent">&nbsp;</span></span>গোটা দেশ অধিকার ও ভোগদখল করেছ। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি বিধবাদের শূন্য হাতে বিদায় দিয়েছ, <br><span class="br-ind"><br><span class="indent">&nbsp;</span></span>পিতৃহীন অনাথদের সর্বস্ব লুঠ করেছ। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সেই জন্যই এখন তোমার চারিদিকে ফাঁদ পাতা হয়েছে, <br><span class="br-ind"><br><span class="indent">&nbsp;</span></span>বিভীষিকা তোমাকে হঠাৎ আচ্ছন্ন করেছ। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমার আলো নিভে গেছে তাই কিছু দেখতে পাচ্ছ না, <br><span class="br-ind"><br><span class="indent">&nbsp;</span></span>দুর্বিপাকের বন্যায় তুমি তলিয়ে গেছ। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>দেখ, ঊর্ধ্বাকাশের নক্ষত্ররাজি কত উচ্চে অবস্থিত <br><span class="br-ind"><br><span class="indent">&nbsp;</span></span>তারও বহু ঊর্ধ্বে ঈশ্বর বাস করেন। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সেই জন্যই তুমি বল: ঈশ্বর কি জানেন? তিনি তো কালো মেঘের আড়ালে ঢাকা পড়ে গেছেন, তিনি কি করে আমাদের বিচার করবেন? <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ঘন কালো মেঘ তাঁকে আবৃত করেছে, তিনি তাই কিছু দেখতে পান না। আকাশ মণ্ডলের উপরে তাঁর বিচরণ। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তুমি কি দুর্জনদের অনুসৃত সেই পুরাণো পথেই চলার সঙ্কল্প করেছ? <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তারা তাদের আয়ুষ্কাল পূর্ণ হওয়ার আগেই উচ্ছিন্ন হয়েছে, <br><span class="br-ind"><br><span class="indent">&nbsp;</span></span>তাদের ভিত্তিমূল বন্যায় ভেসে গেছে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তারা ঈশ্বরকে বলেছিল: আমাদের কাছ থেকে দূর হয়ে যাও, বলেছিল: <br><span class="br-ind"><br><span class="indent">&nbsp;</span></span>সর্বশক্তিমান আমাদের কি করতে পারেন? <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কিন্তু তা সত্ত্বেও ঈশ্বর তাদের ধনদৌলতে পূর্ণ করেছিলেন। <br><span class="br-ind"><br><span class="indent">&nbsp;</span></span>দুর্জনদের চিন্তাধারা আমার বোধের অতীত। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>দুষ্টের দণ্ড দেখে ধার্মিকেরা আনন্দিত হয়, <br><span class="br-ind"><br><span class="indent">&nbsp;</span></span>শিষ্ট সুজনেরা হাসে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তারা বলে: আমাদের শত্রুরা উচ্ছিন্ন হয়েছে, <br><span class="br-ind"><br><span class="indent">&nbsp;</span></span>তারা যা কিছু রেখে গেছে সব পুড়ে ধ্বংস হয়েছে আগুনে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তুমি এখন ঈশ্বরের ইচ্ছা মেনে নিয়ে তাঁর সঙ্গে শান্তিস্থাপন কর, <br><span class="br-ind"><br><span class="indent">&nbsp;</span></span>তাঁর বিরোধিতা করো না, তাহলেই মঙ্গল হবে তোমার। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তাঁর কাছে তুমি শিক্ষা নাও <br><span class="br-ind"><br><span class="indent">&nbsp;</span></span>তাঁর বাক্য হৃদয়ে সঞ্চয় কর। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তুমি যদি নিজেকে অবনত করে <br><span class="br-ind"><br><span class="indent">&nbsp;</span></span>সর্বশক্তিমানের কাছে ফিরে আস যদি তোমার আবাস থেকে সমস্ত অধার্মিকতা দূর কর, <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তুমি যদি তোমার সোনা-দানা ধূলায় ছড়িয়ে দাও, <br><span class="br-ind"><br><span class="indent">&nbsp;</span></span>ওফির দেশের খাঁটি সোনা যদি নদীখাতের পাথরগুলির মধ্যে ছুঁড়ে ফেল, <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>যদি সর্বশক্তিমান ঈশ্বরকে <br><span class="br-ind"><br><span class="indent">&nbsp;</span></span>তোমার সোনা ও মূল্যবান রূপো বলে মনে কর, <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তাহলে সর্বশক্তিমান ঈশ্বরেই তুমি আনন্দলাভ করতে পারবে। <br><span class="br-ind"><br><span class="indent">&nbsp;</span></span>ঈশ্বরের সম্মুখে মুখ তুলে দাঁড়াতে পারবে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তুমি তাঁর কাছে প্রার্থনা নিবেদন করবে, আর তিনি তোমার প্রার্থনা শুনবেন, <br><span class="br-ind"><br><span class="indent">&nbsp;</span></span>তুমি তাঁর উদ্দেশে পূর্ণ করবে তোমার মানত। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তুমি যা কিছু করতে চাইবে তাতেই সাফল্যলাভ করবে, <br><span class="br-ind"><br><span class="indent">&nbsp;</span></span>তোমার চলার পথ হবে আলোকিত। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>ঈশ্বর অহঙ্কারীর দর্প চূর্ণ করেন, <br><span class="br-ind"><br><span class="indent">&nbsp;</span></span>কিন্তু নম্রদের করেন পরিত্রাণ। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তিনি নিরীহ লোকদের উদ্ধার করেন, তোমার আচরণ যদি নিখুঁত হয় <br><span class="br-ind"><br><span class="indent">&nbsp;</span></span>তাহলে তিনি তোমাকেও উদ্ধার করবেন।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:220 35:6-8'><!--endraw 1-->ইয়োব 35:6-8<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>