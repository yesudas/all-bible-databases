<html><head>
<meta http-equiv="Content-Type" content="text/html;charset=utf-8" />
<title>Job 23 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 23);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_21.html">21</a> <a href="Job_22.html">22</a> <b>23</b> <a href="Job_24.html">24</a> <a href="Job_25.html">25</a> ... <a href="Job_42.html">42</a> </div><hr>
<h1>Job 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>উত্তরে ইয়োব বললেনঃ আজ আমাদের অভিযোগ আরও তীব্র, <br><span class="br-ind"><br><span class="indent">&nbsp;</span></span>আমার আর্তনাদ সত্ত্বেও তিনি আমাকে গুরুদণ্ড দিচ্ছেন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হায়, আমি যদি জানতাম কোথায় গেলে তাঁর দেখা পাওয়া যাবে! <br><span class="br-ind"><br><span class="indent">&nbsp;</span></span>যদি তাঁর সিংহাসনের সম্মুখে আমি যেতে পারতাম! <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাহলে তাঁর কাছে আমার অভিযোগ পেশ করতাম, <br><span class="br-ind"><br><span class="indent">&nbsp;</span></span>আমার পক্ষের সব যুক্তিতর্ক উপস্থিত করতাম। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমি শুনতাম তিনি কি উত্তর দিতেন, <br><span class="br-ind"><br><span class="indent">&nbsp;</span></span>তিনি আমাকে যা বলতেন তা বুঝতে পারতাম। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তিনি কি তাঁর মহাপরাক্রম নিয়ে আমার সঙ্গে তর্কযুদ্ধে লিপ্ত হতেন না, <br><span class="br-ind"><br><span class="indent">&nbsp;</span></span>তিনি আমার বক্তব্য শুনতেন? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>এক ন্যায়পরায়ণ ব্যক্তি তাঁর সম্মুখে যুক্তিবিন্যাস করত, <br><span class="br-ind"><br><span class="indent">&nbsp;</span></span>আমার বিচারক চিরকালের জন্য আমাকে মুক্তি দিতেন। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>দেখ, আমি পূর্ব দিকে গিয়েছি কিন্তু সেখানে তিনি নেই, <br><span class="br-ind"><br><span class="indent">&nbsp;</span></span>পশ্চিমে গিয়েছি, সেখানেও তাঁকে পাই নি। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমি উত্তর দিকে তাঁকে খুঁজেছি কিন্তু তাঁর দেখা পাইনি, <br><span class="br-ind"><br><span class="indent">&nbsp;</span></span>দক্ষিণ দিকে তাকিয়েছি কিন্তু দেখতে পাইনি তাঁকে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু তিনি জানেন কোন পথে আমি চলি, <br><span class="br-ind"><br><span class="indent">&nbsp;</span></span>তিনি যখন আমার বিচার করবেন তখন আমি নিখাদ সোনার মতই নির্দোষ প্রমাণিত হব। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাঁর নির্দেশিত পথে আমি চলেছি, <br><span class="br-ind"><br><span class="indent">&nbsp;</span></span>তাঁর পথ অনুসরণ করেছি, বিপথে যাইনি। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি তাঁর মুখ নিঃসৃত নির্দেশ অমান্য করিনি। <br><span class="br-ind"><br><span class="indent">&nbsp;</span></span>তাঁর শ্রীমুখের বাক্য আমি হৃদয়ে সঞ্চয় করে রেখেছি। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিন্তু তিনি অপরিবর্তনীয়, কে তাঁকে ফিরাবে? <br><span class="br-ind"><br><span class="indent">&nbsp;</span></span>তিনি যা ইচ্ছা করেন তাই করেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনি আমার যে পরিণতি নির্দিষ্ট করেছেন তা অবশ্যই ঘটাবেন। <br><span class="br-ind"><br><span class="indent">&nbsp;</span></span>এই ধরণের আরও অনেক পরিকল্পনা রয়েছে তাঁর মনে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সেই জন্য তাঁর সম্মুখে গিয়ে দাঁড়াতে আমি ভয় পাই, <br><span class="br-ind"><br><span class="indent">&nbsp;</span></span>সে কথা যখন ভাবি তখন তাঁর ভয়ে আমি সন্ত্রস্ত হই। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ঈশ্বর আমার হৃদয়কে বিহ্বল করেছেন, <br><span class="br-ind"><br><span class="indent">&nbsp;</span></span>সর্বশক্তিমান আমাকে করেছেন সন্ত্রস্ত। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>অন্ধকার আমাকে ঘিরে রেখেছে, <br><span class="br-ind"><br><span class="indent">&nbsp;</span></span>নিবিড় অন্ধকারে আমার মুখ আবত।<br></div>
</div>
<!-- PARSED ABOVE; EDITING MAY BREAK PARSER -->
</body></html>