<html><head>
<meta http-equiv="Content-Type" content="text/html;charset=utf-8" />
<title>Job 24 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 24);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_22.html">22</a> <a href="Job_23.html">23</a> <b>24</b> <a href="Job_25.html">25</a> <a href="Job_26.html">26</a> ... <a href="Job_42.html">42</a> </div><hr>
<h1>Job 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সর্বশক্তিমান কেন বিচারের দিন নির্দিষ্ট করেন না? যারা তাঁকে জানে তারা কেন তাঁর নির্দিষ্ট বিচারদিন দেখতে পায় না? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>লোকেরা জমির আল সরায় মেষপাল লুঠ করে তারা চরিয়ে বেড়ায়। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>পিতৃহীন অনাথদের গাধার পাল তাড়িয়ে নিয়ে দখল করে। বিধবাদের বলদ তারা বন্ধক রাখে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তারা গরীবদের অধিকার প্রতিষ্ঠায় বাধা দেয় দেশের দীনদুঃখীরা তাদের ভয়ে লুকায়। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>গরীব লোকেরা বন্য গর্দভদের মত মরুপ্রান্তরে খাদ্যের সন্ধানে ঘুরে বেড়ায়, তাদের সন্তানদের জন্য খাদ্য সংগ্রহ করার আর কোন স্থান নেই। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তারা অপরের জমিতে ফসল কাটে দুষ্ট লোকদের আঙুর বাগিচায় আঙুর সংগ্রহ করে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কাপড়ের অভাবে তারা খালি গায়ে রাত কাটায় শীতে তাদের গায়ে দেওয়ার কিছুই থাকে না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>পাহাড়ী বর্ষায় তাদের সর্বাঙ্গ ভিজে যায় আশ্রয়ের অভাবে তারা পাহাড়ের নীচে জড়োসড়ো হয়ে থাকে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>এই দুষ্ট লোকেরা পিতৃহীন শিশুদের মায়ের কোল থেকে কেড়ে নিয়ে ক্রীতদাস করে, দেনার দায়ে গরীবদের সন্তান কেড়ে নেয়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>এরা বিনা বস্ত্রে উলঙ্গ হয়ে ঘুরে বেড়ায় শূন্য উদরে শস্যের বোঝা বয়। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>দুর্জনদের জলপাই বাগিচায় এরা তেল উৎপাদন করে, আঙুর পিষে সুরা তৈরী করে কিন্তু নিজেরা থাকে তৃষ্ণার্ত। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>নগরে নগরে শোনা যায় মুমুর্ষূদের গোঙানি, আহতেরা সাহায্যের আশায় করে আর্তনাদ, কিন্তু তাদের কাতর নিবেদনে ঈশ্বর করেন না কর্ণপাত। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>এমন লোক আছে যারা আলোকের বিরুদ্ধে করে বিদ্রোহ, আলোকের মর্ম তারা বোঝে না, সে পথে চলে না তারা। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>খুনীরা অন্ধকারে ঘুরে বেড়ায় অসহায় গরীবদের হত্যা করার জন্য, রাতের আঁধারে ওরা চুরি করে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>লম্পটও থাকে সাঁঝের আঁধারের অপেক্ষায়, সে মনে করে কেউ তাকে দেখতে পায় না, সে মুখ ঢেকে রাখে যাতে তাকে চেনা না যায়। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>অন্ধকারে চোরেরা ঘরে সিঁধ কাটে দিনের বেলায় তারা লুকিয়ে থাকে, আলোর সাথে তাদের পরিচয় নেই। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>নিবিড় অন্ধকারই তাদের কাছে ভোরের আলো, গভীর রাতের বিভীষিকার সাথেই তাদের মিতালি। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তোমরা বল: তারা বন্যার স্রোতে ভেসে যায় তাদের জমিজমার উপরে থাকে ঈশ্বরের অভিশাপ, তাদের আঙুর ক্ষেতে কেউ আঙুর পিষতে যায় না। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>খরায় ও তাপে যেমন তুষার উবে যায় পাপিষ্ঠেরাও তেমনি জীবলোক থেকে অদৃশ্য হয়। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তাদের জননীরাও আর তাদের স্মরণে রাখে না, পোকায় তাদের দেহ খেয়ে ফেলে, পড়ে যাওয়া গাছের মত তারা বিধ্বস্ত হয়। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>কারণ তারা নিঃসন্তান রমণীদের ঠকিয়েছে, <br><span class="br-ind"><br><span class="indent">&nbsp;</span></span>বিধবাদের প্রতি দয়া করেনি। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ঈশ্বর তাঁর পরাক্রমে শক্তিমানদের ধ্বংস করেন, <br><span class="br-ind"><br><span class="indent">&nbsp;</span></span>ঈশ্বর যখন সক্রিয় হন পাপীদের তখন মৃত্যু ঘনিয়ে আসে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>ঈশ্বর হয়তো তাদের নিরাপত্তা দেন, <br><span class="br-ind"><br><span class="indent">&nbsp;</span></span>কিন্তু তাঁর দৃষ্টি সর্বদা তাদের উপরে থাকে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>অল্পকালের জন্য তাদের সমৃদ্ধি হয়, <br><span class="br-ind"><br><span class="indent">&nbsp;</span></span>পরে তারা আগাছার মত, <br><span class="br-ind"><br><span class="indent">&nbsp;</span></span>ফসলের কাটা শীষের মতই শুকিয়ে যায়–— <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>কেউ কি এ কথা অস্বীকার করতে পারে? <br><span class="br-ind"><br><span class="indent">&nbsp;</span></span>আমাদের কথা মিথ্যা বলে কে প্রমাণ করতে পারে?<br></div>
</div>
<!-- PARSED ABOVE; EDITING MAY BREAK PARSER -->
</body></html>