<html><head>
<meta http-equiv="Content-Type" content="text/html;charset=utf-8" />
<title>Job 26 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 26);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_24.html">24</a> <a href="Job_25.html">25</a> <b>26</b> <a href="Job_27.html">27</a> <a href="Job_28.html">28</a> ... <a href="Job_42.html">42</a> </div><hr>
<h1>Job 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োবের উত্তর</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>এ কথা শুনে ইয়োব বললেনঃ আমার মত অক্ষম অসহায় মানুষকে তুমি কি সান্ত্বনাই না দিচ্ছ! <br><span class="br-ind"><br><span class="indent">&nbsp;</span></span>যার বাহুতে কোন বল নেই তাকে কি সাহায্যই না করছ! <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যার কোন জ্ঞান নেই কি সুপরামর্শই না দিলে তাকে। <br><span class="br-ind"><br><span class="indent">&nbsp;</span></span>কি বিশুদ্ধ জ্ঞানের কথাই না শোনালে! <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কার সাহায্য নিয়ে তুমি এসব কথা বলছ? <br><span class="br-ind"><br><span class="indent">&nbsp;</span></span>কার মনোভাব তোমার কথার প্রকাশ পাচ্ছে? <br></div>
<div class="v" id="v5"><h2>বিলদদ উত্তরে বললেনঃ</h2><span class="vn">5</span> <span class="br-ind"><br><span class="indent">&nbsp;</span></span>পৃথিবীর নীচে জলের তলায়, <br><span class="br-ind"><br><span class="indent">&nbsp;</span></span>মৃতদের আত্মারা কাঁপছে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাঁর সম্মুখে পাতালপুরী উন্মুক্ত, <br><span class="br-ind"><br><span class="indent">&nbsp;</span></span>ধ্বংসস্থান অনাবৃত। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনি শূন্যের মাঝে উত্তর কোণ বিস্তৃত করেছেন, <br><span class="br-ind"><br><span class="indent">&nbsp;</span></span>পৃথিবীকে ঝুলিয়ে রেখেছেন শূন্যে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনি ঘন মেঘজালে জলরাশিকে আবদ্ধ রাখেন <br><span class="br-ind"><br><span class="indent">&nbsp;</span></span>জলধর তার ভারে বিদীর্ণ হয় না। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনি চন্দ্রের মুথ আবৃত করেন <br><span class="br-ind"><br><span class="indent">&nbsp;</span></span>তার উপর বিস্তৃত করেন তাঁর মেঘ। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি চক্রবাল রচনা করেছেন সাগরবক্ষে <br><span class="br-ind"><br><span class="indent">&nbsp;</span></span>আলো ও আঁধারের সীমান্তে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাঁর ভর্ৎসনায় আকাশমণ্ডলের স্তম্ভগুলি কেঁপে ওঠে, <br><span class="br-ind"><br><span class="indent">&nbsp;</span></span>বিচলিত হয়। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তিনি আপন পরাক্রমে সমুদ্রকে জয়<sup class="fnm"><a name="fnm1" href="#fn1">1</a></sup> করেছেন, <br><span class="br-ind"><br><span class="indent">&nbsp;</span></span>আপন কৌশলে সমুদ্রদানব<sup class="fnm"><a name="fnm2" href="#fn2">2</a></sup> রাহাবকে করেছেন ধ্বংস। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাঁর নিঃশ্বাসে আকাশ পরিষ্কার হয়, <br><span class="br-ind"><br><span class="indent">&nbsp;</span></span>আপন হাতে তিনি পলায়মান নাগকে করেছেন বিদ্ধ। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>দেখ, এ সবই তাঁর পরাক্রমের নমুনামাত্র, <br><span class="br-ind"><br><span class="indent">&nbsp;</span></span>অল্প কিছু কথা যা আমরা শুনেছি। <br><span class="br-ind"><br><span class="indent">&nbsp;</span></span>কিন্তু তাঁর পরাক্রমের বজ্রনাদ কে উপলব্ধি করতে পারে?<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> একটি প্রাচীন গল্পের সূত্র, যাতে সমুদ্র ঈশ্বরের সঙ্গে যুদ্ধ করেছিল।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:220 9:13'><!--endraw 1-->9:13<!--raw 1 bo --></a><!--endraw 1--> দ্রষ্টব্য।</div>
</div>
<!-- PARSED ABOVE; EDITING MAY BREAK PARSER -->
</body></html>