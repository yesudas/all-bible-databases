<html><head>
<meta http-equiv="Content-Type" content="text/html;charset=utf-8" />
<title>Job 27 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 27);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_25.html">25</a> <a href="Job_26.html">26</a> <b>27</b> <a href="Job_28.html">28</a> <a href="Job_29.html">29</a> ... <a href="Job_42.html">42</a> </div><hr>
<h1>Job 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>এর পরে ইয়োব আরও বললেনঃ যিনি আমার সুবিচার করেন নি সেই জীবন্ত ঈশ্বরের দিব্য, <br><span class="br-ind"><br><span class="indent">&nbsp;</span></span>যিনি আমার প্রাণ তিক্ত করে তুলেছেন সেই সর্বশক্তিমানের দিব্য, <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যতদিন আমি জীবিত থাকব, ঈশ্বরের দেওয়া প্রাণবায়ু যতক্ষণ আমার মধ্যে প্রবাহিত হবে, <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ততক্ষণ আমার ওষ্ঠাধর মিথ্যা বলবে না, <br><span class="br-ind"><br><span class="indent">&nbsp;</span></span>আমার জিহ্বা উচ্চারণ করবে না কোন প্রতারণার কথা। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমি কখনও বলব না যে তোমরা ন্যায্য কথা বলছ, <br><span class="br-ind"><br><span class="indent">&nbsp;</span></span>আমি আমরণ আমার সততাকে আঁকড়ে ধরে থাকব। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি আমার ধার্মিকতা বজায় রাখব কোনমতেই পরিত্যাগ করব না, <br><span class="br-ind"><br><span class="indent">&nbsp;</span></span>আমার বিবেক আমাকে কোনদিন দোষী করে নি। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দুষ্ট ও অধার্মিকের যে দুর্গতি, যে আমার শত্রু ও আমার বিপক্ষ, <br><span class="br-ind"><br><span class="indent">&nbsp;</span></span>তার উপর নেমে আসুক সেই দুর্গতি। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ঈশ্বর যখন অধার্মিকের প্রাণ হরণ করেন <br><span class="br-ind"><br><span class="indent">&nbsp;</span></span>তখন তার কি কোন আশা থাকে? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সে যখন সঙ্কটে পড়ে <br><span class="br-ind"><br><span class="indent">&nbsp;</span></span>ঈশ্বর কি তার আর্তনাদ শোনেন? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সর্বশক্তিমান কি তার আনন্দের উৎস হবেন? <br><span class="br-ind"><br><span class="indent">&nbsp;</span></span>সে কি সর্বদা ঈশ্বরকে ডাকবে? <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমি ঈশ্বরের পরাক্রমের বিষয়ে তোমাদের শিক্ষা দেব, <br><span class="br-ind"><br><span class="indent">&nbsp;</span></span>সর্বশক্তিমানের পরিকল্পনা তোমাদের কাছে ব্যক্ত করব। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>এ সব কথা তোমাদের সকলেরই জানা, <br><span class="br-ind"><br><span class="indent">&nbsp;</span></span>তাহলে এ সব অসার কথার কি প্রয়োজন? <br></div>
<div class="v" id="v13"><h2>সোফরের ভাষণ</h2><span class="vn">13</span> <span class="br-ind"><br><span class="indent">&nbsp;</span></span> এই ভাবেই সর্বশক্তিমান <br><span class="br-ind"><br><span class="indent">&nbsp;</span></span>হিংস্র দুরাচারদের শাস্তি দেন, <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যুদ্ধে নিহত হওয়ার জন্যই তাদের বংশবৃদ্ধি হয়, <br><span class="br-ind"><br><span class="indent">&nbsp;</span></span>তাদের সন্তানেরা পর্যাপ্ত আহার পায় না। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তার বংশের অবশিষ্ট যারা থাকবে তারা মহামারীর গ্রাসে পতিত হবে। <br><span class="br-ind"><br><span class="indent">&nbsp;</span></span>তাদের মৃত্যুতে তাদের বিধবারাও চোখের জল ফেলবে না। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সে যদি অগণিত রূপো সঞ্চয় করে <br><span class="br-ind"><br><span class="indent">&nbsp;</span></span>প্রয়োজনের অতিরিক্ত পোষাক-পরিচ্ছদ জমিয়ে রাখে, <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তবে ধার্মিকেরা সেই পোষাক ব্যবহার করবে <br><span class="br-ind"><br><span class="indent">&nbsp;</span></span>নিরীহ ব্যক্তিরা সেই রূপো ভাগ করে নেবে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>দুষ্টদের গৃহ পাখির বাসা,<sup class="fnm"><a name="fnm1" href="#fn1">1</a></sup> <br><span class="br-ind"><br><span class="indent">&nbsp;</span></span>পাহারাদারের আস্তানার মত অস্থায়ী। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তার ধনসম্পদ রাতারাতি ধ্বংস হয়ে যায়, <br><span class="br-ind"><br><span class="indent">&nbsp;</span></span>ধনবানরূপে সেই দিনই হয় তার শেষ রজনী। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>সন্ত্রাস তাকে বন্যার মত ভাসিয়ে নিয়ে যায়, <br><span class="br-ind"><br><span class="indent">&nbsp;</span></span>তাকে উড়িয়ে নিয়ে যায় রাতের ঘূর্ণিঝড়। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>পূবালী ঝড় তাকে তার স্থান থেকে <br><span class="br-ind"><br><span class="indent">&nbsp;</span></span>উড়িয়ে নিয়ে যায়, দূরে নিক্ষেপ করে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সেই ঝড় তাকে নির্দয়ভাবে আঘাত করে, ঝড়ের নির্মম আঘাতে সে বিপর্যস্ত হয়, <br><span class="br-ind"><br><span class="indent">&nbsp;</span></span>তার হাত থেকে বাঁচার জন্য দিগ্‌বিদিক জ্ঞান হারিয়ে সে ছুটে বেড়ায়। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সে যখন ছুটে পালায় ঝড় গর্জন করতে করতে তার পিছু ধাওয়া করে। <br><span class="br-ind"><br><span class="indent">&nbsp;</span></span>ভয়ে আতঙ্কে সে অস্থির হয়ে ওঠে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> কিছু প্রাচীন অনুবাদে: মাকড়সার জাল। হিব্রু: রেশমকীটের গুটি।</div>
</div>
<!-- PARSED ABOVE; EDITING MAY BREAK PARSER -->
</body></html>