<html><head>
<meta http-equiv="Content-Type" content="text/html;charset=utf-8" />
<title>Job 28 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 28);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_26.html">26</a> <a href="Job_27.html">27</a> <b>28</b> <a href="Job_29.html">29</a> <a href="Job_30.html">30</a> ... <a href="Job_42.html">42</a> </div><hr>
<h1>Job 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রজ্ঞার প্রশংসায়</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>খনি থেকে রূপো সংগ্রহ করা হয়, <br><span class="br-ind"><br><span class="indent">&nbsp;</span></span>সোনা খাঁটি করার জন্য রয়েছে শোধনাগার, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ভূগর্ভ থেকে লোহা উত্তোলন করা হয়, <br><span class="br-ind"><br><span class="indent">&nbsp;</span></span>খনি থেকে তামা পাওয়া যায়। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ভূগর্ভের গভীর অন্ধকার ভেদ করে, <br><span class="br-ind"><br><span class="indent">&nbsp;</span></span>মানুষ খনিজ সম্পদ অনুসন্ধান করে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>লোকালয় থেকে বহুদূরে <br><span class="br-ind"><br><span class="indent">&nbsp;</span></span>মানুষের চরণচিহ্ন যেখানে পড়ে না <br><span class="br-ind"><br><span class="indent">&nbsp;</span></span>সেখানে মানুষ গিয়ে খনিপত্তন করে, <br><span class="br-ind"><br><span class="indent">&nbsp;</span></span>নির্জন গহ্বরে দড়ি আঁকড়ে ধরে তারা কাজ করে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি থেকে উৎপন্ন হয় খাদ্য, <br><span class="br-ind"><br><span class="indent">&nbsp;</span></span>কিন্তু সেই একই ভূমিগর্ভে মানুষ আগুন দিয়ে <br><span class="br-ind"><br><span class="indent">&nbsp;</span></span>বিস্ফোরণ ঘটিয়ে তুলে আনে পাথরের মধ্যে থেকে নীলকান্ত মণি, <br><span class="br-ind"><br><span class="indent">&nbsp;</span></span>সেখানে ধূলার সঙ্গে মিশে আছে সোনা। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সেই খনির পথ চিলের অজানা <br><span class="br-ind"><br><span class="indent">&nbsp;</span></span>শকুনের দৃষ্টির অগোচরে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হিংস্র পশুরা সেই পথে যায় না, <br><span class="br-ind"><br><span class="indent">&nbsp;</span></span>সিংহেরা সে পথে চলে না। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিন্তু মানুষ সুকঠিন পাথর খোঁড়ে, <br><span class="br-ind"><br><span class="indent">&nbsp;</span></span>পাহাড়-পর্বতের মূল উৎপাটন করে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সে পাহাড় খুঁড়ে সুড়ঙ্গ তৈরী করে, <br><span class="br-ind"><br><span class="indent">&nbsp;</span></span>বহুমূল্য মণি-মাণিক্য আবিষ্কার করে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সে বাঁধ<sup class="fnm"><a name="fnm1" href="#fn1">1</a></sup> বেঁধে নদীর স্রোত বন্ধ করে, <br><span class="br-ind"><br><span class="indent">&nbsp;</span></span>গুপ্ত ধনের ভাণ্ডার প্রকাশ্য আলোকে আনে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কিন্তু প্রজ্ঞার সন্ধান কোথায় পাওয়া যাবে? <br><span class="br-ind"><br><span class="indent">&nbsp;</span></span>সুবিবেচনার স্থানই বা কোথায়? <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>মানুষ তার ঠিকানা জানে না, <br><span class="br-ind"><br><span class="indent">&nbsp;</span></span>জীবলোকে তার সন্ধান পাওয়া যায় না। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সাগর বলে, ‘আমার কাছে প্রজ্ঞা নেই’, <br><span class="br-ind"><br><span class="indent">&nbsp;</span></span>মহাসমুদ্র বলে, ‘আমার মাঝেও নেই।’ <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সোনার বিনিময়ে প্রজ্ঞা পাওয়া যায় না, <br><span class="br-ind"><br><span class="indent">&nbsp;</span></span>রূপোর ওজনে নির্ধারণ করা যায় না তার মূল্য। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ওফির দেশের সোনা কিম্বা বহুমূল্য গোমেদ <br><span class="br-ind"><br><span class="indent">&nbsp;</span></span>ও নীলকান্তমণি তার সমতুল্য নয়। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সোনা বা স্ফটিক তার সমান নয়, <br><span class="br-ind"><br><span class="indent">&nbsp;</span></span>নিখাদ সোনার অলঙ্কারের বিনিময়ে প্রজ্ঞা পাওয়া যায় না। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>প্রবাল বা স্ফটিকের কথাই ওঠে না, <br><span class="br-ind"><br><span class="indent">&nbsp;</span></span>পদ্মরাগ মণির চেয়ে প্রজ্ঞা মূল্যবান। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তার সঙ্গে ইথিওপিয়ার পুষ্পরাগমণির কোন তুলনা করা চলে না। <br><span class="br-ind"><br><span class="indent">&nbsp;</span></span>নিখাদ সোনার তার মূল্য স্থির করা যায় না। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তাহলে প্রজ্ঞা কোথা থেকে আসে? <br><span class="br-ind"><br><span class="indent">&nbsp;</span></span>সুবিবেচনার স্থানই বা কোথায়? <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সজীব সমস্ত প্রাণীর কাছে তা গুপ্ত, <br><span class="br-ind"><br><span class="indent">&nbsp;</span></span>আকাশের পাখিদের দৃষ্টির অগোচর। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ধ্বংস ও মৃত্যু বলে, <br><span class="br-ind"><br><span class="indent">&nbsp;</span></span>‘আমরা তার কথা কানে শুনেছি মাত্র।’ <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>একমাত্র ঈশ্বরই তার ঠিকানা জানেন, <br><span class="br-ind"><br><span class="indent">&nbsp;</span></span>তিনিই জানেন প্রজ্ঞা কোথায় থাকে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কেননা তিনি পৃথিবীর প্রান্ত পর্যন্ত দেখেন, <br><span class="br-ind"><br><span class="indent">&nbsp;</span></span>আকাশের নীচে সর্ববস্তু তাঁর দৃষ্টিগোচর। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তিনি যখন বায়ুকে গতিবেগ দিলেন, <br><span class="br-ind"><br><span class="indent">&nbsp;</span></span>জলধরের সীমা নির্দিষ্ট করলেন, <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>বর্ষার রীতিপ্রকৃতি স্থির করে দিলেন <br><span class="br-ind"><br><span class="indent">&nbsp;</span></span>বিদ্যুৎ বজ্রের গতিপথ নির্ধারিত করলেন, <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তখন তিনি প্রজ্ঞার সাক্ষাৎ পেলেন <br><span class="br-ind"><br><span class="indent">&nbsp;</span></span>এবং তার কথা ঘোষণা করলেন তাকে প্রতিষ্ঠিত করলেন, <br><span class="br-ind"><br><span class="indent">&nbsp;</span></span>তার মূল্য যাচাই করলেন, <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>মানুষকে তিনি বললেনঃ <br><span class="br-ind"><br><span class="indent">&nbsp;</span></span>দেখ, পরমেশ্বরের প্রতি সম্ভ্রমবোধই হচ্ছে প্রজ্ঞা, <br><span class="br-ind"><br><span class="indent">&nbsp;</span></span>আর মন্দকে পরিহার করাই হচ্ছে সুবিবেচনা।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> প্রাচীন অনুবাদ: উৎস সন্ধান করে।</div>
</div>
<!-- PARSED ABOVE; EDITING MAY BREAK PARSER -->
</body></html>