<html><head>
<meta http-equiv="Content-Type" content="text/html;charset=utf-8" />
<title>Job 3 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 3);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> <a href="Job_2.html">2</a> <b>3</b> <a href="Job_4.html">4</a> <a href="Job_5.html">5</a> ... <a href="Job_42.html">42</a> </div><hr>
<h1>Job 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরের কাছে ইয়োবের অভিযোগ</h2><span class="vn">1</span> <span class="br-p"><br><br></span>অবশেষে ইয়োব নীরবতা ভঙ্গ করে নিজের জন্মদিনকে শাপ দিলেন।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>তিনি বলতে লাগলেনঃ <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যেদিন আমি জন্মগ্রহণ করেছিলাম <br><span class="br-ind"><br><span class="indent">&nbsp;</span></span>অভিশপ্ত হোক সেই দিন যে রাতে আমি এসেছিলাম মাতৃজঠরে, <br><span class="br-ind"><br><span class="indent">&nbsp;</span></span>সেই রাতও হোক অভিশপ্ত। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সেই দিনটি হোক অন্ধকারে আচ্ছন্ন <br><span class="br-ind"><br><span class="indent">&nbsp;</span></span>ঈশ্বর যেন সেই দিনটি আর স্মরণ না করেন, <br><span class="br-ind"><br><span class="indent">&nbsp;</span></span>আর যেন কখনও আলোকিত না হয় সেই দিন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>অন্ধকারে ঘন তমসায় আচ্ছন্ন থাকুক <br><span class="br-ind"><br><span class="indent">&nbsp;</span></span>ঘনমেঘে ঢাকা থাকুক সেই দিন, ঘোর কালিমা গ্রাস করুক সূর্যকে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ঘন ঘোর তমসায় লুপ্ত হোক বর্ষ <br><span class="br-ind"><br><span class="indent">&nbsp;</span></span>ও দিনপঞ্জীর গণনা থেকে বাদ পড়ুক সেই রাত। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>বন্ধ্যা হোক সে রাত, হোক আনন্দোল্লাসহীন, নিস্তব্ধ নিঝুম। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>লিভিয়াথান দানবকে<sup class="fnm"><a name="fnm1" href="#fn1">1</a></sup> যারা জাগায় <br><span class="br-ind"><br><span class="indent">&nbsp;</span></span>সেই ডাকিনীরাও শাপ দিক সেই দিনকে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সে দিনের প্রভাতী তারা হোক তিমিরাচ্ছন্ন, <br><span class="br-ind"><br><span class="indent">&nbsp;</span></span>ব্যর্থ হোক তার আলোকের প্রত্যাশা, <br><span class="br-ind"><br><span class="indent">&nbsp;</span></span>সে রাত যেন আর না পোহায়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কেননা সে রাত আমার জননীর <br><span class="br-ind"><br><span class="indent">&nbsp;</span></span>গর্ভ রুদ্ধ না করে আমাকে ঠেলে দিয়েছে দুঃখ ও সঙ্কটের মাঝে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>মাতৃগর্ভেই আমার মৃত্যু হল না কেন? <br><span class="br-ind"><br><span class="indent">&nbsp;</span></span>জন্মাবার পরেই বা আমি মরলাম না কেন? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কেন আমার মা আমাকে কোলে তুলে নিয়েছিলেন? <br><span class="br-ind"><br><span class="indent">&nbsp;</span></span>কেনই বা আমাকে স্তন্যদান করেছিলেন? <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তখন যদি আমি মারা যেতাম তাহলে এখন শান্তিতে থাকতাম। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>অতীতের প্রাসাদসমূহের নির্মাতা ধ্বংসপ্রাপ্ত রাজা মহারাজের মত <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিম্বা বিগত অভিজাত ব্যক্তিদের মত যাদের স্বর্ণসম্পদ ছিল, রৌপ্য সম্ভারে পরিপূর্ণ ছিল <br><span class="br-ind"><br><span class="indent">&nbsp;</span></span>যাদের প্রাসাদ তাদেরই মত চিরনিদ্রায় আমি থাকতাম নিদ্রিত। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কেন আমি হই নি মৃতজাত শিশুদের মত, <br><span class="br-ind"><br><span class="indent">&nbsp;</span></span>যাদের কোনদিন আলোক দর্শন হল না লুকিয়ে ফেলা হল না তাদের মত? <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কবরে দুষ্ট লোকদের দুষ্কর্ম ক্ষান্ত হয়, <br><span class="br-ind"><br><span class="indent">&nbsp;</span></span>পরিশ্রান্ত লোকেরা পায় বিশ্রাম। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>বন্দীরা সেখানে শান্তিতে থাকে <br><span class="br-ind"><br><span class="indent">&nbsp;</span></span>রক্ষীদের কর্কশ কণ্ঠের আদেশ তাদের পালন করতে আর হয় না। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ক্ষুদ্র ও মহান-সেখানে সকলেরই বাস <br><span class="br-ind"><br><span class="indent">&nbsp;</span></span>ক্রীতদাসের সেখানে মুক্তি খুঁজে পায়।<sup class="fnm"><a name="fnm2" href="#fn2">2</a></sup> <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>দুঃখ দুর্দশার মাঝে মানুষ কেন বেঁচে থাকে? <br><span class="br-ind"><br><span class="indent">&nbsp;</span></span>শোকার্তের সামনে কেন জ্বলে আলো? <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তারা মৃত্যু কামনা করে, <br><span class="br-ind"><br><span class="indent">&nbsp;</span></span>কিন্তু মৃত্যু আসে না তাদের কাছে, <br><span class="br-ind"><br><span class="indent">&nbsp;</span></span>ধনরত্নের চেয়ে কবরই তাদের প্রিয়।<sup class="fnm"><a name="fnm3" href="#fn3">3</a></sup> <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তাদের জীবনে কোন আনন্দ নেই <br><span class="br-ind"><br><span class="indent">&nbsp;</span></span>মৃত্যু ও সমাধিতেই তাদের পরম শান্তি। তাই যদি হয় তবে, <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>ঈশ্বর তাদের ভবিষ্যৎ গোপন করে রাখেন, <br><span class="br-ind"><br><span class="indent">&nbsp;</span></span>তাই যদি হয় তবে বেষ্টনীর মধ্যে আবদ্ধ হয়ে। <br><span class="br-ind"><br><span class="indent">&nbsp;</span></span>ঘুরে মরার জন্যই কি তাদের জন্ম? <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>দীর্ঘশ্বাস আমার অন্নস্বরূপ, <br><span class="br-ind"><br><span class="indent">&nbsp;</span></span>কান্না আমার কোনদিন থামবে না। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>যে অকল্যাণের ভয়ে আমি শঙ্কিত সেই অকল্যাণই ঘটেছে আমার জীবনে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আমার বিশ্রাম নেই, শান্তি নেই, <br><span class="br-ind"><br><span class="indent">&nbsp;</span></span>যন্ত্রণারও কোন সীমা নেই।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> রূপকথার দানব। অনেকে আবার এটিকে কুমীর বলে মনে করে।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:300 20:14-18'><!--endraw 1-->যির 20:14-18<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:730 9:6'><!--endraw 1-->প্রকা 9:6<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>