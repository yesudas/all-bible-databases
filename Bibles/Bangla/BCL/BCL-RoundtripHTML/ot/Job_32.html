<html><head>
<meta http-equiv="Content-Type" content="text/html;charset=utf-8" />
<title>Job 32 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 32);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_30.html">30</a> <a href="Job_31.html">31</a> <b>32</b> <a href="Job_33.html">33</a> <a href="Job_34.html">34</a> ... <a href="Job_42.html">42</a> </div><hr>
<h1>Job 32</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ইয়োব নিজের বিচারে নিজেকে ধার্মিক বলে মনে করায় ঐ তিন ব্যক্তি আর কোন কথা বললেন না।</div>
<div class="v" id="v2"><span class="vn">2</span> এই দেখে বার্‌খেলের পুত্র ইলিহু অত্যন্ত ক্রুদ্ধ হলেন কারণ ইয়োব নিজের ধার্মিকতা প্রমাণ করে ঈশ্বরকে দোষী করতে চাইছিলেন। (ইলিহু ছিলেন রাম গোষ্ঠীভুক্ত বুষের বংশধর ও বার্‌খেলের পুত্র)।</div>
<div class="v" id="v3"><span class="vn">3</span> ইয়োবের তিন বন্ধুর বিরুদ্ধেও তাঁর ক্রোধ প্রজ্বলিত হল কারণ তাঁরা ইয়োবের যুক্তি কোনমতে খণ্ডন করতে পারলেন না। ফলে প্রকারান্তরে ঈশ্বরই দোষী সাব্যস্ত হলেন।</div>
<div class="v" id="v4"><span class="vn">4</span> ইলিহু এঁদের সকলের চেয়ে বয়সে ছোট ছিলেন বলে এতক্ষণ কোন কথা বলেন নি। তিনি ইয়োবের সঙ্গে কথা বলার সুযোগের অপেক্ষায় ছিলেন।</div>
<div class="v" id="v5"><span class="vn">5</span> এই তিন ব্যক্তিকে নিরুত্তর দেখে তিনি আর ক্রোধ দমন করতে পারলেন না।</div>
<div class="v" id="v6"><span class="vn">6</span> বুষের বংশধর, বার্‌খেলের পুত্র ইলিহু তখন বললেনঃ আমি বয়সে তরুণ আর আপনারা প্রবীণ, <span class="br-p"><br><br></span><span class="br-ind"><br><span class="indent">&nbsp;</span></span>তাই আপনাদের সামনে কথা বলতে <br><span class="br-ind"><br><span class="indent">&nbsp;</span></span>আমি সঙ্কোচ বোধ করছিলাম। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি মনে করলাম, বয়স্ক ব্যক্তিরাই কথা বলুন, <br><span class="br-ind"><br><span class="indent">&nbsp;</span></span>প্রবীণেরাই জ্ঞান দান করুন। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু সর্বশক্তিমান ঈশ্বরের আত্মাই <br><span class="br-ind"><br><span class="indent">&nbsp;</span></span>মানুষকে জ্ঞান বুদ্ধি দান করেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>বয়স হলেই যে মানুষের জ্ঞান হয়, তা নয়, <br><span class="br-ind"><br><span class="indent">&nbsp;</span></span>প্রবীণেরাই যে ভালমন্দ বিচার করতে পারেন, তা নয়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সেই জন্যই আমি বলছি, আমার কথা শুনুন, <br><span class="br-ind"><br><span class="indent">&nbsp;</span></span>আমাকেও আমার মত প্রকাশ করতে দিন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>দেখুন, আমি ধৈর্য ধরে আপনাদের কথা শুনেছি, <br><span class="br-ind"><br><span class="indent">&nbsp;</span></span>আপনারা যখন যুক্তিতর্ক করছিলেন, উপযুক্ত উত্তর খুঁজছিলেন, আমি তখন শুনেছি আপনাদের জ্ঞানগর্ভ কথা। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি গভীর মনোযোগ দিয়ে আপনাদের কথা শুনেছি, কিন্তু আপনারা কেউ ইয়োবের যুক্তি খণ্ডন করতে পারেন নি। <br><span class="br-ind"><br><span class="indent">&nbsp;</span></span>তাঁর কথার যোগ্য প্রত্যুত্তর দিতে পারেন নি। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আপনারা কি করে বলতে পারেন যে আপনারা প্রজ্ঞা লাভ করেছেন? <br><span class="br-ind"><br><span class="indent">&nbsp;</span></span>ঈশ্বরই ইয়োবকে তর্কে পরাস্ত করতে পারেন, কোন মানুষ নয়। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ইয়োব আমাকে উদ্দেশ করে কথা বলেন নি, <br><span class="br-ind"><br><span class="indent">&nbsp;</span></span>এবং আমিও আপনাদের যুক্তি অনুযায়ী তাঁকে উত্তর দেব না। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>(ইয়োবকে) এঁরা তর্কে পরাস্ত হয়েছেন, তাই নিরুত্তর, <br><span class="br-ind"><br><span class="indent">&nbsp;</span></span>এঁদের আর বলার কিছুই নেই। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>এঁরা চুপ করে দাঁড়িয়ে আছেন, কোন উত্তর দিচ্ছেন না, <br><span class="br-ind"><br><span class="indent">&nbsp;</span></span>কিন্তু এঁরা কথা বলছেন না বলে আমি কি অপেক্ষা করে থাকব? <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>না, আমি এর উত্তর দেব, <br><span class="br-ind"><br><span class="indent">&nbsp;</span></span>আমার অভিমত আমি প্রকাশ করব। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমি কথা না বলে থাকতে পারছি না, <br><span class="br-ind"><br><span class="indent">&nbsp;</span></span>আমার অন্তরাত্মা আমাকে কথা বলতে বাধ্য করছে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমার মন পাত্রে আবদ্ধ সুরার মত, নূতন সুরায় পূর্ণ মশকের মত, <br><span class="br-ind"><br><span class="indent">&nbsp;</span></span>তা ফেটে পড়ার উপক্রম হয়েছে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমাকে কথা বলতেই হবে নইলে স্বস্তি পাব না, <br><span class="br-ind"><br><span class="indent">&nbsp;</span></span>আমি অবশ্যই এর উত্তর দেব। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমি কোন ব্যক্তির পক্ষপাতিত্ব করব না, <br><span class="br-ind"><br><span class="indent">&nbsp;</span></span>কোন লোকের তোষামোদও করব না। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কারণ তোষামোদ করতে আমি জানি না, <br><span class="br-ind"><br><span class="indent">&nbsp;</span></span>যদি না তা করি তাহলে সৃষ্টিকর্তা ঈশ্বর অবিলম্বে আমাকে ধ্বংস করবেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>