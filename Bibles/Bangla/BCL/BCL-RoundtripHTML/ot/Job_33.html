<html><head>
<meta http-equiv="Content-Type" content="text/html;charset=utf-8" />
<title>Job 33 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 33);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_31.html">31</a> <a href="Job_32.html">32</a> <b>33</b> <a href="Job_34.html">34</a> <a href="Job_35.html">35</a> ... <a href="Job_42.html">42</a> </div><hr>
<h1>Job 33</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>মাননীয় ইয়োব, এখন আমার কথায় মনোযোগ দিন <br><span class="br-ind"><br><span class="indent">&nbsp;</span></span>আমার বাক্যে কর্ণপাত করুন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দেখুন, আমি এখন মুখ খুলতে উদ্যত, <br><span class="br-ind"><br><span class="indent">&nbsp;</span></span>আমার রসনা মুখর হয়ে উঠেছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমার কথায় আন্তরিক সততার পরিচয় পাবেন, <br><span class="br-ind"><br><span class="indent">&nbsp;</span></span>আমার ওষ্ঠাধর সরলভাবে কথা বলবে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ঈশ্বরের আত্মা আমাকে সৃষ্টি করেছেন, <br><span class="br-ind"><br><span class="indent">&nbsp;</span></span>সর্বশক্তিমানের নিঃশ্বাসে আমি জীবনলাভ করেছি। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আপনি যদি পারেন তবে আমার কথার উত্তর দিন, <br><span class="br-ind"><br><span class="indent">&nbsp;</span></span>আমার বিপক্ষে যুক্তি বিন্যাস করুন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>দেখুন, ঈশ্বরের সাক্ষাতে আপনি ও আমি সমান, <br><span class="br-ind"><br><span class="indent">&nbsp;</span></span>আমাকে মাটি দিয়ে গড়া হয়েছে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সুতরাং আমাকে আপনার ভয় করার কোন কারণ নেই, <br><span class="br-ind"><br><span class="indent">&nbsp;</span></span>আমার যুক্তি-তর্কের ভার আপনার পক্ষে দুর্বহ হবে না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আপনার সব কথাই আমি শুনেছি, আপনি বলেছেনঃ <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমি শুচিশুদ্ধ, নিরপরাধ, আমি নির্মল, <br><span class="br-ind"><br><span class="indent">&nbsp;</span></span>কোন অধার্মিকতা আমার মধ্যে নেই। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু ঈশ্বর আমার ছিদ্র অন্বেষণ করেছেন, <br><span class="br-ind"><br><span class="indent">&nbsp;</span></span>তিনি আমাকে তাঁর শত্রু বলে গণ্য করেছেন, <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তিনি আমার চরণ শৃঙ্খলে আবদ্ধ করেছেন, <br><span class="br-ind"><br><span class="indent">&nbsp;</span></span>আমার সমস্ত কার্যকলাপ তিনি লক্ষ্য করেছেন।<sup class="fnm"><a name="fnm1" href="#fn1">1</a></sup> <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কিন্তু আমি আপনাকে বলছি, আপনার এ কথা সত্য নয়, <br><span class="br-ind"><br><span class="indent">&nbsp;</span></span>কারণ ঈশ্বর মানুষের চেয়ে মহান। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ঈশ্বর আপনার কথার উত্তর দিচ্ছেন না বলে <br><span class="br-ind"><br><span class="indent">&nbsp;</span></span>আপনি কেন তাঁর বিরুদ্ধে অভিযোগ করছেন? <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ঈশ্বর বার বার কথা বলেন, <br><span class="br-ind"><br><span class="indent">&nbsp;</span></span>তবুও মানুষ তাঁর কথায় কান দেয় না। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>স্বপ্নে, নিশীথদর্শনে, যখন মানুষ গভীর নিদ্রায় মগ্ন থাকে, <br><span class="br-ind"><br><span class="indent">&nbsp;</span></span>শয্যায় তন্দ্রাচ্ছন্ন হয়,<sup class="fnm"><a name="fnm2" href="#fn2">2</a></sup> <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তখন তিনি তাদের কাছে কথা বলেন, <br><span class="br-ind"><br><span class="indent">&nbsp;</span></span>তাঁর সাবধান বাণী তাদের আতঙ্কিত করে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তিনি মানুষকে দুষ্কর্ম থেকে নিবৃত্ত করতে চান, <br><span class="br-ind"><br><span class="indent">&nbsp;</span></span>খর্ব করতে চান মানুষের অহঙ্কার। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তিনি সঙ্কট থেকে মানুষকে উদ্ধার করেন, <br><span class="br-ind"><br><span class="indent">&nbsp;</span></span>তরবারির মুখ থেকে তার জীবন রক্ষা করেন। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ঈশ্বর মানুষকে সংশোধন করার জন্য <br><span class="br-ind"><br><span class="indent">&nbsp;</span></span>রোগে শয্যাশায়ী করেন নিয়ত দৈহিক যন্ত্রণা দেন। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তখন আহারে তার রুচি থাকে না <br><span class="br-ind"><br><span class="indent">&nbsp;</span></span>সুস্বাদু খাদ্যও তার কাছে বিস্বাদ লাগে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তার দেহ জীর্ণ ও শক্তিহীন হয়ে পড়ে <br><span class="br-ind"><br><span class="indent">&nbsp;</span></span>অস্থিচর্মসার হয়ে পড়ে সে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সে কবরের দিকে এগিয়ে চলে, মৃত্যুদূতেরা এগিয়ে আসে তার কাছে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>হয়তো ঈশ্বরের সহস্র সহস্র দূতের মধ্যে একজন তার সহায় হবেন, <br><span class="br-ind"><br><span class="indent">&nbsp;</span></span>যিনি মানুষকে তার কর্তব্যের কথা স্মরণ করিয়ে দেন। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যিনি দয়াপরবশ হয়ে তাকে বলবেনঃ <br><span class="br-ind"><br><span class="indent">&nbsp;</span></span>কবরে যাওয়া থেকে ওকে রেহাই দাও, <br><span class="br-ind"><br><span class="indent">&nbsp;</span></span>আমি ওর প্রাণের জন্য মুক্তিপণ দিলাম। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>ওর শরীর তরুণ ও তাজা হয়ে উঠুক, <br><span class="br-ind"><br><span class="indent">&nbsp;</span></span>যৌবনের দিনগুলিতে ও ফিরে যাক। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>সে তখন ঈশ্বরের কাছে প্রার্থনা করবে আর তিনি তার প্রার্থনা শুনবেন, <br><span class="br-ind"><br><span class="indent">&nbsp;</span></span>সে আনন্দে ঈশ্বরের উপাসনা করবে। <br><span class="br-ind"><br><span class="indent">&nbsp;</span></span>ঈশ্বর তাকে আবার ফিরিয়ে আনবেন সঠিক পথে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>সে লোকের কাছে তার পরিত্রাণের কথা বর্ণনা করবে, লোক সমক্ষে সে গান গেয়ে বলবে: <br><span class="br-ind"><br><span class="indent">&nbsp;</span></span>আমি পাপ করেছিলাম, অন্যায় করেছিলাম, কিন্তু ঈশ্বর আমাকে তার প্রতিফল দেন নি। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তিনি কবরে যাওয়া থেকে আমাকে রেহাই দিয়েছেন, <br><span class="br-ind"><br><span class="indent">&nbsp;</span></span>আমি জীবনে আবার আলো দেখতে পাব। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>দেখুন, ঈশ্বর মানুষের সঙ্গে বার বার এ রকম ব্যবহার করেন। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>মৃত্যুর গহ্বর থেকে তার প্রাণ উদ্ধার করেন, <br><span class="br-ind"><br><span class="indent">&nbsp;</span></span>যেন সে জীবনের আলোক দেখতে পায়। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>ইয়োব,আমার কথা মনোযোগ দিয়ে শুনুন, <br><span class="br-ind"><br><span class="indent">&nbsp;</span></span>আপনি নীরব থাকুন, আমাকে কথা বলতে দিন। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>আপনার যদি কোন বক্তব্য থাকে তাহলে বলুন, <br><span class="br-ind"><br><span class="indent">&nbsp;</span></span>আমার কথার উত্তর দিন, আমি চাই আপনার নির্দোষিতা প্রমাণ করতে। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>আর যদি আপনার কিছু বলার না থাকে, <br><span class="br-ind"><br><span class="indent">&nbsp;</span></span>তাহলে নীরবে শুনুন আমার কথা, আমি আপনাকে জ্ঞানগর্ভ উপদেশ দিচ্ছি।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:220 13:17'><!--endraw 1-->ইয়োব 13:17<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:220 4:13'><!--endraw 1-->ইয়োব 4:13<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>