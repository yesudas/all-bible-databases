<html><head>
<meta http-equiv="Content-Type" content="text/html;charset=utf-8" />
<title>Job 37 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 37);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_35.html">35</a> <a href="Job_36.html">36</a> <b>37</b> <a href="Job_38.html">38</a> <a href="Job_39.html">39</a> ... <a href="Job_42.html">42</a> </div><hr>
<h1>Job 37</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ঝড়ের আগমনে আমার হৃদয়েও আলোড়ন জাগে, বক্ষঃপিঞ্জরে শুরু হয় দারুণ হৃৎকম্প। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>শুনুন, তাঁর বজ্রকণ্ঠের নিনাদ, <br><span class="br-ind"><br><span class="indent">&nbsp;</span></span>তাঁর মুখের গুরুগর্জন শুনুন! <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আকাশের নীচে সর্বত্র তিনি তা বিস্তার করেন, <br><span class="br-ind"><br><span class="indent">&nbsp;</span></span>পৃথিবীর সর্বপ্রান্তে ছড়িয়ে দেন তাঁর বিদ্যুৎ শিখা। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তারপরে গর্জন করে ওঠে তাঁর কণ্ঠ, <br><span class="br-ind"><br><span class="indent">&nbsp;</span></span>ধ্বনিত হয় তাঁর বজ্রকণ্ঠ গুরুগম্ভীর স্বরে, <br><span class="br-ind"><br><span class="indent">&nbsp;</span></span>বিদ্যৎমালাকে তখন সংবরণ করেন না তিনি। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ঈশ্বরের বজ্রকণ্ঠের নির্দেশে আশ্চর্য সব ঘটনা ঘটে, <br><span class="br-ind"><br><span class="indent">&nbsp;</span></span>আমরা বুঝি না তাঁর পরমাশ্চর্য কর্মের মর্ম। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তিনি তুষার পুঞ্জকে নির্দেশ দেন, ‘পৃথিবীতে পতিত হও’, <br><span class="br-ind"><br><span class="indent">&nbsp;</span></span>তিনিই প্রেরণ করেন প্রবল বর্ষাধারা। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>এইভাবে তিনি মানুষকে নিষ্ক্রিয় করেন যেন তাঁর সৃষ্ট সকল মানুষ <br><span class="br-ind"><br><span class="indent">&nbsp;</span></span>এই কর্মবিরতির মাঝে জানতে পারে তাঁর পরাক্রম। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>বন্য পশুরা তখন নিজ নিজ আশ্রয়ে প্রবেশ করে <br><span class="br-ind"><br><span class="indent">&nbsp;</span></span>নিজেদের গুহার মধ্যে থাকে তারা, <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>দক্ষিণ দিক থেকে ছুটে আসে ঘূর্ণিঝড়, <br><span class="br-ind"><br><span class="indent">&nbsp;</span></span>উত্তরের বাতাস বয়ে আনে প্রচণ্ড শীত। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ঈশ্বরের নিঃশ্বাসে জল জমে যায়, <br><span class="br-ind"><br><span class="indent">&nbsp;</span></span>পরিণত হয় কঠিন বরফের স্তূপে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তিনি ঘন মেঘকে জলে ভারাক্রান্ত করেন <br><span class="br-ind"><br><span class="indent">&nbsp;</span></span>মেঘরাশি ছড়ায় তাঁর বিদ্যুৎশিখা। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাঁরই পরিচালনায় তারা আকাশে ভেসে বেড়ায়, <br><span class="br-ind"><br><span class="indent">&nbsp;</span></span>জগতের সর্বত্র তারা তাঁরই নির্দেশ পালন করে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ঈশ্বর পৃথিবীর সর্বস্থানে বৃষ্টি বর্ষণ করেন, কোথাও মানুষকে দণ্ড দেওয়ার জন্য, <br><span class="br-ind"><br><span class="indent">&nbsp;</span></span>কোথাও বা মানুষের প্রতি অনুগ্রহ প্রদর্শনের জন্য। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ইয়োব, আপনি এসব কথা শুনুন, <br><span class="br-ind"><br><span class="indent">&nbsp;</span></span>ধৈর্য ধরে ঈশ্বরের পরমাশ্চর্য কার্যকলাপ বিবেচনা করুন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আপনি কি জানেন কিভাবে তিনি তাঁর নির্দেশ কার্যকারী করেন? <br><span class="br-ind"><br><span class="indent">&nbsp;</span></span>কিভাবে মেঘকে নিয়ন্ত্রণ করে বিদ্যুৎশিখা নির্গত করেন? <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আপনি কি জানেন কি ভাবে মেঘপুঞ্জ আকাশে ভেসে থাকে? <br><span class="br-ind"><br><span class="indent">&nbsp;</span></span>পরমজ্ঞানী ঈশ্বরের অত্যাশ্চর্য কার্যকলাপ আপনি কি অবগত? <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>দক্ষিণাবায়ুর তাপে পৃথিবী যখন তপ্ত হয় <br><span class="br-ind"><br><span class="indent">&nbsp;</span></span>আপনি তখন কেবল তার উত্তাপ অনুভব করেন। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আপনি কি তাঁর মত আকাশমণ্ডলকে বিস্তৃত করতে পারেন? <br><span class="br-ind"><br><span class="indent">&nbsp;</span></span>ছাঁচে ঢালা দর্পণের মত যা মসৃণ? <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমাদের জানিয়ে দিন, তাঁকে আমরা কি বলব? আমাদের মন অন্ধকারে আচ্ছন্ন, <br><span class="br-ind"><br><span class="indent">&nbsp;</span></span>তাই আমরা আমাদের বক্তব্য পেশ করতে পারছি না। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমি ঈশ্বরের সঙ্গে কথা বলতে চাই না <br><span class="br-ind"><br><span class="indent">&nbsp;</span></span>কোন মানুষ কি স্বেচ্ছায় ধ্বংস হতে চায়? <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আকাশ যখন সূর্যালোকে উদ্ভাসিত হয়ে ওঠে <br><span class="br-ind"><br><span class="indent">&nbsp;</span></span>বায়ুপ্রবাহ যখন আকাশকে নির্মেঘ করে দেয় <br><span class="br-ind"><br><span class="indent">&nbsp;</span></span>লোকে তখন সেই সূর্যের দিকে তাকাতে পারে না। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>উত্তরে দেখা যাচ্ছে সোনালী আভা, <br><span class="br-ind"><br><span class="indent">&nbsp;</span></span>ভয়াবহ প্রকাশে অন্বিত ঈশ্বর। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সর্বশক্তিমান ঈশ্বর! আমাদের বোধের অগম্য তিনি, <br><span class="br-ind"><br><span class="indent">&nbsp;</span></span>মহাপরাক্রমী তিনি, মহান তাঁর বিচার <br><span class="br-ind"><br><span class="indent">&nbsp;</span></span>তাঁর অপরিসীম ধার্মিকতা বিকৃত করেন না তিনি। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>সেই জন্যই লোকে তাঁকে সম্ভ্রম করে, <br><span class="br-ind"><br><span class="indent">&nbsp;</span></span>যারা নিজেদের জ্ঞানী মনে করে তাদের তিনি গ্রাহ্য করেন না।<br></div>
</div>
<!-- PARSED ABOVE; EDITING MAY BREAK PARSER -->
</body></html>