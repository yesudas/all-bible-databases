<html><head>
<meta http-equiv="Content-Type" content="text/html;charset=utf-8" />
<title>Job 38 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 38);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_36.html">36</a> <a href="Job_37.html">37</a> <b>38</b> <a href="Job_39.html">39</a> <a href="Job_40.html">40</a> ... <a href="Job_42.html">42</a> </div><hr>
<h1>Job 38</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োবের প্রতি প্রভু পরমেশ্বরের উক্তি</h2><span class="vn">1</span> <span class="br-p"><br><br></span>এর পরে প্রভু পরমেশ্বরের ঘূর্ণি ঝড়ের মধ্যে থেকে ইয়োবকে বললেনঃ</div>
<div class="v" id="v2"><span class="vn">2</span> <span class="br-p"><br><br></span>কে তুমি মূর্খ, অসার কথা দিয়ে আমার প্রজ্ঞাকে <span class="br-p"><br><br></span><span class="br-ind"><br><span class="indent">&nbsp;</span></span>আচ্ছন্ন করতে সাহস কর? <br></div>
<div class="v" id="v3"><span class="vn">3</span> <span class="br-p"><br><br></span>বীরের মত মাথা উঁচু করে দাঁড়াও, <span class="br-p"><br><br></span><span class="br-ind"><br><span class="indent">&nbsp;</span></span>আমি তোমাকে যা প্রশ্ন করি তুমি তার উত্তর দাও। <br></div>
<div class="v" id="v4"><span class="vn">4</span> <span class="br-p"><br><br></span>আমি যখন পৃথিবীর ভিত্তিস্থাপন করি, তখন কোথায় ছিলে তুমি? <span class="br-p"><br><br></span><span class="br-ind"><br><span class="indent">&nbsp;</span></span>এতই যদি তোমার জ্ঞান, তবে উত্তর দাও! <br></div>
<div class="v" id="v5"><span class="vn">5</span> <span class="br-p"><br><br></span>পৃথিবীর আয়তন কত হবে তা কে স্থির করেছিল? <span class="br-p"><br><br></span><span class="br-ind"><br><span class="indent">&nbsp;</span></span>কে তা পরিমাপ করেছিল তা নিশ্চয় তুমি জান। <br></div>
<div class="v" id="v6"><span class="vn">6</span> <span class="br-p"><br><br></span>তার স্তম্ভগুলি কিসের উপর স্থাপিত? <span class="br-p"><br><br></span><span class="br-ind"><br><span class="indent">&nbsp;</span></span>কে স্থাপন করেছে তার কোণের প্রস্তর? <br></div>
<div class="v" id="v7"><span class="vn">7</span> <span class="br-p"><br><br></span>প্রভাতী তারার দল তখন সমবেত কণ্ঠে গান গেয়েছিল <span class="br-p"><br><br></span><span class="br-ind"><br><span class="indent">&nbsp;</span></span>করেছিল জয়ধ্বনি বিদ্যধামবাসী। <br></div>
<div class="v" id="v8"><span class="vn">8</span> <span class="br-p"><br><br></span>সমুদ্র যখন উৎস থেকে নিষ্ক্রান্ত হল <span class="br-p"><br><br></span><span class="br-ind"><br><span class="indent">&nbsp;</span></span>তখন কে তাকে প্রতিরোধ করেছিল দ্বার রুদ্ধ করে? <br></div>
<div class="v" id="v9"><span class="vn">9</span> <span class="br-p"><br><br></span>আমিই তখন ঢেকেছিলাম তাকে মেঘের আবরণে, <span class="br-p"><br><br></span><span class="br-ind"><br><span class="indent">&nbsp;</span></span>জড়িয়ে রেখেছিলাম নিবিড় অন্ধকারে। <br></div>
<div class="v" id="v10"><span class="vn">10</span> <span class="br-p"><br><br></span>আমি চিহ্নিত করেছিলাম সমুদ্রের সীমানা, <span class="br-p"><br><br></span><span class="br-ind"><br><span class="indent">&nbsp;</span></span>স্থাপন করেছিলাম দ্বার ও অর্গল। <br></div>
<div class="v" id="v11"><span class="vn">11</span> <span class="br-p"><br><br></span>তাকে বলেছিলাম ‘এই পর্যন্তই হবে তোমার সীমানা, <span class="br-p"><br><br></span><span class="br-ind"><br><span class="indent">&nbsp;</span></span>এখানেই তোমার তরঙ্গোচ্ছ্বাস হবে প্রতিহত।’<sup class="fnm"><a name="fnm1" href="#fn1">1</a></sup> <br></div>
<div class="v" id="v12"><span class="vn">12</span> <span class="br-p"><br><br></span>তুমি কি জীবনে কখনও প্রভাত হওয়ার নির্দেশ দিয়েছ? <span class="br-p"><br><br></span><span class="br-ind"><br><span class="indent">&nbsp;</span></span>কিম্বা অরুণের উদয়স্থান করেছ নির্দিষ্ট? <br></div>
<div class="v" id="v13"><span class="vn">13</span> <span class="br-p"><br><br></span>যেন তার আলোক পৃথিবীর প্রান্ত পর্যন্ত ব্যাপ্ত হয়, <span class="br-p"><br><br></span><span class="br-ind"><br><span class="indent">&nbsp;</span></span>এবং উৎখাত করে মন্দকে তার গোপন স্থান থেকে। <br></div>
<div class="v" id="v14"><span class="vn">14</span> <span class="br-p"><br><br></span>মুদ্রাঙ্কিত মৃত্তিকার প্রতিটি রেখার মত, <span class="br-p"><br><br></span><span class="br-ind"><br><span class="indent">&nbsp;</span></span>পাটভাঙ্গা বস্ত্রের প্রতিটি ভাঁজের মত, <br><span class="br-ind"><br><span class="indent">&nbsp;</span></span>ভূমণ্ডলের সব কিছুই স্পষ্ট হয়ে ওঠে দিব্যলোকে। <br></div>
<div class="v" id="v15"><span class="vn">15</span> <span class="br-p"><br><br></span>দুষ্টজনের পক্ষে সেই দিব্যলোক এত উজ্জ্বল <span class="br-p"><br><br></span><span class="br-ind"><br><span class="indent">&nbsp;</span></span>যে দুষ্কর্ম করা তার পক্ষে সম্ভব হয় না। <br></div>
<div class="v" id="v16"><span class="vn">16</span> <span class="br-p"><br><br></span>তুমি কি সমুদ্রের উৎসমুখে প্রবেশ করেছ? <span class="br-p"><br><br></span><span class="br-ind"><br><span class="indent">&nbsp;</span></span>পদাপর্ণ করেছ জলধির তলদেশে? <br></div>
<div class="v" id="v17"><span class="vn">17</span> <span class="br-p"><br><br></span>মৃত্যুলোকের দ্বারগুলি কি উদঘাটিত হয়েছে তোমার কাছে? <span class="br-p"><br><br></span><span class="br-ind"><br><span class="indent">&nbsp;</span></span>গভীর তিমিরাচ্ছন্ন প্রদেশের দ্বার কি তুমি দেখেছ? <br></div>
<div class="v" id="v18"><span class="vn">18</span> <span class="br-p"><br><br></span>পৃথিবীর পরিসর সম্পর্কে তোমার কোন ধারণা আছে কি? <span class="br-p"><br><br></span><span class="br-ind"><br><span class="indent">&nbsp;</span></span>যদি জানা না থাকে, উত্তর দাও। <br></div>
<div class="v" id="v19"><span class="vn">19</span> <span class="br-p"><br><br></span>কোন পথে আলোকের দেশে যাওয়া যায়? <span class="br-p"><br><br></span><span class="br-ind"><br><span class="indent">&nbsp;</span></span>আঁধারের বাসস্থানই বা কোথায়? <br></div>
<div class="v" id="v20"><span class="vn">20</span> <span class="br-p"><br><br></span>পৌঁছে দিতে পারি কি তাদের আপন রাজ্যে? <span class="br-p"><br><br></span><span class="br-ind"><br><span class="indent">&nbsp;</span></span>চেনো কি তাদের দেশের পথ? <br></div>
<div class="v" id="v21"><span class="vn">21</span> <span class="br-p"><br><br></span>চেনো বৈকি! তখন তো তোমার জন্ম হয়েছিল! <span class="br-p"><br><br></span><span class="br-ind"><br><span class="indent">&nbsp;</span></span>তোমার বয়স তো অনেক। <br></div>
<div class="v" id="v22"><span class="vn">22</span> <span class="br-p"><br><br></span>তুমি কি তুষার ও শিলাবৃষ্টির ভাণ্ডার দেখেছ?</div>
<div class="v" id="v23"><span class="vn">23</span> <span class="br-p"><br><br></span>যা আমি সঙ্কটকালে ও <span class="br-p"><br><br></span><span class="br-ind"><br><span class="indent">&nbsp;</span></span>যুদ্ধবিগ্রহের দিনে প্রয়োগের জন্য নির্দিষ্ট করে রেখেছি। <br></div>
<div class="v" id="v24"><span class="vn">24</span> <span class="br-p"><br><br></span>কোথা থেকে আলোক বিকীর্ণ হয়? <span class="br-p"><br><br></span><span class="br-ind"><br><span class="indent">&nbsp;</span></span>কোথা থেকে পূবালী বাতাস বয়ে যায় পৃথিবীর উপর দিয়ে? <br></div>
<div class="v" id="v25"><span class="vn">25</span> <span class="br-p"><br><br></span>বৃষ্টিধারা বয়ে যাওয়ার জন্য কে খাত তৈরী করেছে? <span class="br-p"><br><br></span><span class="br-ind"><br><span class="indent">&nbsp;</span></span>বজ্রবিদ্যুতের পথই বা কে করেছে রচনা? <br></div>
<div class="v" id="v26"><span class="vn">26</span> <span class="br-p"><br><br></span>জনমানবহীন দেশে, বিজন মরুপ্রান্তরে <span class="br-p"><br><br></span><span class="br-ind"><br><span class="indent">&nbsp;</span></span>কে বারি বর্ষণ করে? <br></div>
<div class="v" id="v27"><span class="vn">27</span> <span class="br-p"><br><br></span>শুষ্ক পতিত ভূমিতে জলসিঞ্চন করে <span class="br-p"><br><br></span><span class="br-ind"><br><span class="indent">&nbsp;</span></span>কে সেখানে তৃণ উৎপাদন করে? <br></div>
<div class="v" id="v28"><span class="vn">28</span> <span class="br-p"><br><br></span>বৃষ্টি বা শিশিরকণা সমূহের জনক কি কেউ আছে?</div>
<div class="v" id="v29"><span class="vn">29</span> <span class="br-p"><br><br></span>কার গর্ভ থেকে নির্গত হয়েছে তুষার? <span class="br-p"><br><br></span><span class="br-ind"><br><span class="indent">&nbsp;</span></span>আকাশ থেকে ঝরে পড়া হিমানীর জননীই বা কে? <br></div>
<div class="v" id="v30"><span class="vn">30</span> <span class="br-p"><br><br></span>জল জমে পাথরের মত কঠিন হয়, <span class="br-p"><br><br></span><span class="br-ind"><br><span class="indent">&nbsp;</span></span>জমাট বেঁধে যায় সমুদ্রের উপরিভাগ। <br></div>
<div class="v" id="v31"><span class="vn">31</span> <span class="br-p"><br><br></span>তুমি কি কৃত্তিকা নক্ষত্রপুঞ্জকে একত্র সন্নিবদ্ধ করতে পারে? <span class="br-p"><br><br></span><span class="br-ind"><br><span class="indent">&nbsp;</span></span>কিম্বা ছিন্ন করতে পার মৃগশিরা নক্ষত্রপুঞ্জের বন্ধন?<sup class="fnm"><a name="fnm2" href="#fn2">2</a></sup> <br></div>
<div class="v" id="v32"><span class="vn">32</span> <span class="br-p"><br><br></span>তুমি কি নক্ষত্ররাশির গতিপথ ঋতু অনুযায়ী নিয়ন্ত্রণ করতে পার? <span class="br-p"><br><br></span><span class="br-ind"><br><span class="indent">&nbsp;</span></span>পার কি তুমি সপ্তর্ষিমণ্ডল ও অনুগামী নক্ষত্রদের পথনির্দেশ করতে? <br></div>
<div class="v" id="v33"><span class="vn">33</span> <span class="br-p"><br><br></span>আকাশমণ্ডলের বিধিবিধান তুমি কি জ্ঞাত আছ? <span class="br-p"><br><br></span><span class="br-ind"><br><span class="indent">&nbsp;</span></span>সেই বিধান কি তুমি পৃথিবীতে প্রয়োগ করতে পার? <br></div>
<div class="v" id="v34"><span class="vn">34</span> <span class="br-p"><br><br></span>তোমার নির্দেশ কি মেঘলোক পর্যন্ত পৌঁছে <span class="br-p"><br><br></span><span class="br-ind"><br><span class="indent">&nbsp;</span></span>বর্ষণ করতে পারে বারিধারা? <br></div>
<div class="v" id="v35"><span class="vn">35</span> <span class="br-p"><br><br></span>তুমি কি তড়িৎ শিখারাশিকে ঝলসে ওঠার নির্দেশ দিলে <span class="br-p"><br><br></span><span class="br-ind"><br><span class="indent">&nbsp;</span></span>তারা কি এসে তোমাকে বলবে, এই যে হুজুর, আমরা হাজির। <br></div>
<div class="v" id="v36"><span class="vn">36</span> <span class="br-p"><br><br></span>কে মাঘামালাকে প্রজ্ঞা দিয়েছে? <span class="br-p"><br><br></span><span class="br-ind"><br><span class="indent">&nbsp;</span></span>কিম্বা কুয়াশার মধ্যে করেছে বোধের সঞ্চার?<sup class="fnm"><a name="fnm3" href="#fn3">3</a></sup> <br></div>
<div class="v" id="v37"><span class="vn">37</span> <span class="br-p"><br><br></span>কে নিজের জ্ঞানে মেঘরাশি গণনা করতে পারে? <span class="br-p"><br><br></span><span class="br-ind"><br><span class="indent">&nbsp;</span></span>কেই বা জলধরকে উল্টে ফেলে বৃষ্টি ঝরাতে পারে? <br></div>
<div class="v" id="v38"><span class="vn">38</span> <span class="br-p"><br><br></span>যে বৃষ্টিতে ধূলা ভিজে কাদা হয়ে যায়, জমাট বাঁধে মাটি?</div>
<div class="v" id="v39"><span class="vn">39</span> <span class="br-p"><br><br></span>তুমি কি সিংহীদের জন্য শিকার ধরে দিতে পার? <span class="br-p"><br><br></span><span class="br-ind"><br><span class="indent">&nbsp;</span></span>কিম্বা সিংহশাবকের ক্ষুধা মিটাতে পার? <br></div>
<div class="v" id="v40"><span class="vn">40</span> <span class="br-p"><br><br></span>তারা যখন গুহায় শুয়ে থাকে <span class="br-p"><br><br></span><span class="br-ind"><br><span class="indent">&nbsp;</span></span>কিম্বা গোপনে ওৎ পেতে থাকে? <br></div>
<div class="v" id="v41"><span class="vn">41</span> <span class="br-p"><br><br></span>দাঁড়কাকের শাবকেরা যখন ঈশ্বরের কাছে আর্তনাদ করে <span class="br-p"><br><br></span><span class="br-ind"><br><span class="indent">&nbsp;</span></span>ক্ষুর্ধাত হয়ে যখন তারা ঘুরে বেড়ায় তখন কে তাদের আহার জোগায়?<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:300 5:22'><!--endraw 1-->যির 5:22<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:220 9:9'><!--endraw 1-->ইয়োব 9:9<!--raw 1 bo --></a><!--endraw 1-->; <!--raw 1 bo --><a href='B:370 5:8'><!--endraw 1-->আমোস 5:8<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> 36 পদের হিব্রু পাঠ-অস্পষ্ট।</div>
</div>
<!-- PARSED ABOVE; EDITING MAY BREAK PARSER -->
</body></html>