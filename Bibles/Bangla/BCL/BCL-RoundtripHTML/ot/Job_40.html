<html><head>
<meta http-equiv="Content-Type" content="text/html;charset=utf-8" />
<title>Job 40 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 40);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_38.html">38</a> <a href="Job_39.html">39</a> <b>40</b> <a href="Job_41.html">41</a> <a href="Job_42.html">42</a> </div><hr>
<h1>Job 40</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>প্রভু ইয়োবকে আরও বললেনঃ একজন ছিদ্রান্বেষী কি সর্বশক্তিমানের সঙ্গে কি তর্ক করবে? <br><span class="br-ind"><br><span class="indent">&nbsp;</span></span>ঈশ্বরের সঙ্গে যে তর্ক করছে সে এর জবাব দিক। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ইয়োব তখন প্রভুকে বললেনঃ দেখ, আমি তুচ্ছ নগণ্য, <br><span class="br-ind"><br><span class="indent">&nbsp;</span></span>আমি তোমাকে কি উত্তর দেব? আমি আর কোন কথা বলব না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>অনেক কথা আমি বলেছি, আমার আর বলার কিছুই নেই। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তখন ঘূর্ণিঝড়ের মধ্য থেকে প্রভু ইয়োবকে বললেনঃ <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি বীরের মত উঠে দাঁড়াও, আমার প্রশ্নের উত্তর দাও। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি কি আমাকেই দোষী সাব্যস্ত করতে চাও? <br><span class="br-ind"><br><span class="indent">&nbsp;</span></span>আমাকে দোষী করে নিজের ধার্মিকতা প্রমাণ করতে চাও? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ঈশ্বরের মত পরাক্রম কি তোমার আছে? <br><span class="br-ind"><br><span class="indent">&nbsp;</span></span>তুমি কি তাঁর মত বজ্রনাদ করতে পার? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাই যদি হয়, তাহলে প্রতাপে ও মাহাত্ম্যে ভূষিত হও, <br><span class="br-ind"><br><span class="indent">&nbsp;</span></span>সজ্জিত হও মহিমা ও ঐশ্বর্য। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>দাম্ভিকদেরা দিকে চেয়ে দেখ তোমার প্রচণ্ড ক্রোধ ঢেলে দিয়ে <br><span class="br-ind"><br><span class="indent">&nbsp;</span></span>অবনমিত কর তাদের। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>অহঙ্কারী প্রত্যেকের দিকে দৃষ্টিপাত করে, তাদের খর্ব কর, <br><span class="br-ind"><br><span class="indent">&nbsp;</span></span>দুষ্টদের নিজ নিজ স্থানে পদদলিত কর। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাদের সকলকে ধূলায় মিশিয়ে দাও <br><span class="br-ind"><br><span class="indent">&nbsp;</span></span>পাতালপুরীতে তাদের মুখ বন্ধ করে রাখ। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তাহলে আমি স্বীকার করব যে <br><span class="br-ind"><br><span class="indent">&nbsp;</span></span>তুমি নিজের বলেই নিজেকে উদ্ধার করতে পার। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>বেহেমোৎকে<sup class="fnm"><a name="fnm1" href="#fn1">1</a></sup> দেখ, আমি তোমার মত, তাকেও সৃষ্টি করেছি। <br><span class="br-ind"><br><span class="indent">&nbsp;</span></span>বৃষের মত সেও তৃণভোজী। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কিন্তু দেখ, তার দেহে কত বল, <br><span class="br-ind"><br><span class="indent">&nbsp;</span></span>তার পেশীতে কত শক্তি! <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তার লেজ এরস বৃক্ষের মত ঋজু, <br><span class="br-ind"><br><span class="indent">&nbsp;</span></span>তার উরুর পেশীগুলি দৃঢ়সংঘবদ্ধ। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তার অস্থিগুলি পেতলের নলের মত <br><span class="br-ind"><br><span class="indent">&nbsp;</span></span>তার অঙ্গপ্রত্যঙ্গগুলি লোহার অর্গলের মত। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সে ঈশ্বরের সৃষ্টির মধ্যে অগ্রগণ্য <br><span class="br-ind"><br><span class="indent">&nbsp;</span></span>তার স্রষ্টাই কেবল তাকে বশে রাখতে পারেন। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>পর্বতগণ তার খাদ্য জোগায়, <br><span class="br-ind"><br><span class="indent">&nbsp;</span></span>বন্যজন্তুরা সকলে সেখানে বিচরণ করে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সে পদ্মবনে শয়ন করে, <br><span class="br-ind"><br><span class="indent">&nbsp;</span></span>বিচরণ করে নলবনের আড়ালে, জলাভূমিতে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>পদ্মবন ও নদীতীরের ঝোপগুলি <br><span class="br-ind"><br><span class="indent">&nbsp;</span></span>তার উপর ছায়া বিস্তার করে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>দেখ, নদী উত্তাল হলেও সে ভয় পায় না <br><span class="br-ind"><br><span class="indent">&nbsp;</span></span>জর্ডনের তরঙ্গমালা তার উপর আছড়ে পড়লেও সে অবিচল থাকে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>সে সজাগ থাকলে কেউ কি তাকে ধরতে পারে? <br><span class="br-ind"><br><span class="indent">&nbsp;</span></span>কিম্বা কেউ কি তার নাকে দড়ি পরাতে পারে?<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> জলহস্তীসদৃশ উভচর প্রাণী।</div>
</div>
<!-- PARSED ABOVE; EDITING MAY BREAK PARSER -->
</body></html>