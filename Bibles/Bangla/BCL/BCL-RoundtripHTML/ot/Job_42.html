<html><head>
<meta http-equiv="Content-Type" content="text/html;charset=utf-8" />
<title>Job 42 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 42);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_40.html">40</a> <a href="Job_41.html">41</a> <b>42</b> </div><hr>
<h1>Job 42</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রভু পরমেশ্বরের প্রতি ইয়োবের উত্তর</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ইয়োব তখন প্রভু পরমেশ্বরকে বললেনঃ <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি জানি, তুমি সব কিছুই করতে পার, <br><span class="br-ind"><br><span class="indent">&nbsp;</span></span>তোমার কোন সঙ্কল্প ব্যর্থ করা যায় না। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি বলেছ, তুমি কে যে অসার কথা দিয়ে, <br><span class="br-ind"><br><span class="indent">&nbsp;</span></span>আমার প্রজ্ঞাকে আচ্ছন্ন করতে সাহস কর? <br><span class="br-ind"><br><span class="indent">&nbsp;</span></span>সত্যিই, আমি যা বুঝি না তাই বলেছি, <br><span class="br-ind"><br><span class="indent">&nbsp;</span></span>আমার অজানা পরামশ্চর্য বিষয় সম্পর্কে উক্তি করেছি।<sup class="fnm"><a name="fnm1" href="#fn1">1</a></sup> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি বলেছিলে ‘শোন, <br><span class="br-ind"><br><span class="indent">&nbsp;</span></span>আমি তোমাকে যা প্রশ্ন করি, তার উত্তর দাও।’<sup class="fnm"><a name="fnm2" href="#fn2">2</a></sup> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>এর আগে আমি তোমার বিষয় কানে শুনেছিলাম <br><span class="br-ind"><br><span class="indent">&nbsp;</span></span>কিন্তু এখন স্বচক্ষে তোমাকে দেখছি। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাই নিজের সম্পর্কে এখন আমি লজ্জিত ও মর্মাহত, <br><span class="br-ind"><br><span class="indent">&nbsp;</span></span>ধূলায় ও ভস্মে বসে আমি তোমার কাছে নতি স্বীকার করছি। <br></div>
<div class="v" id="v7"><h2>উপসংহার</h2><span class="vn">7</span> <span class="br-p"><br><br></span>ইয়োবকে এই সব কথা বলার পর প্রভু পরমেশ্বর তেমান নিবাসী এলিফসকে বললেন, তোমার এবং তোমার দুই বন্ধুর উপর আমি ক্রুদ্ধ হয়েছি। কারণ আমার দাস ইয়োব যেমন বলেছে, তোমরা আমার সম্পর্কে তেমন যথার্থ কথা বলনি।</div>
<div class="v" id="v8"><span class="vn">8</span> সুতরাং তোমরা এখন সাতটি বৃষ এবং সাতটি মেষ নিয়ে আমার দাস ইয়োবের কাছে যাও এবং নিজেদের জন্য হোমবলি উৎসর্গ কর। আমার দাস ইয়োব তোমাদের জন্য প্রার্থনা করলে আমি তার প্রার্থনা গ্রাহ্য করব এবং তোমাদের মূর্খতার প্রতিফল তোমাদের দেব না। কারণ আমার দাস ইয়োবের মত যথার্থ কথা তোমরা আমার সম্পর্কে বলনি।</div>
<div class="v" id="v9"><span class="vn">9</span> <span class="br-p"><br><br></span>তখন তেমান নিবাসী এলিফস, শুহা নিবাসী বিলদদ্‌ এবং নামাথ নিবাসী সোফর প্রভুর নির্দেশ অনুযায়ী কাজ করলেন এবং প্রভু পরমেশ্বর ইয়োবের বিনতি গ্রাহ্য করলেন।</div>
<div class="v" id="v10"><span class="vn">10</span> <span class="br-p"><br><br></span>ইয়োব তাঁর বন্ধুদের জন্য বিনতি করার পর প্রভু তাঁর দুর্দশা দূর করলেন এবং আগে ইয়োবের যে ধনসম্পদ ছিল প্রভু তার দ্বিগুণ সম্পদ তাঁকে দিলেন।<sup class="fnm"><a name="fnm3" href="#fn3">3</a></sup></div>
<div class="v" id="v11"><span class="vn">11</span> তখন ইয়োবের ভাই বোনেরা এবং পূর্বপরিচিত সকলে ইয়োবের বাড়িতে এসে তাঁর সঙ্গে আহার করলেন। প্রভু পরমেশ্বর তাঁর জীবনে যে সব দুঃখদুর্দশা ঘটিয়েছিলেন তার জন্য তাঁকে সমবেদনা জানালেন ও সান্ত্বনা দিলেন। তারা প্রত্যেকে তাঁকে একটি করে রৌপ্য মুদ্রা এবং একটি করে সোনার আংটি দিল।</div>
<div class="v" id="v12"><span class="vn">12</span> <span class="br-p"><br><br></span>প্রভু পরমেশ্বর ইয়োবকে প্রথম জীবনের চেয়ে শেষ জীবনে আরও বেশী আশীর্বাদ করলেন। ইয়োব চোদ্দ হাজার মেষ, ছয় হাজার উট, দুহাজার বৃষ এবং এক হাজার গর্দভীর মালিক হলেন।</div>
<div class="v" id="v13"><span class="vn">13</span> তাঁর সাত পুত্র ও তিন কন্যা জন্মাল।</div>
<div class="v" id="v14"><span class="vn">14</span> তিনি তাঁর প্রথমা কন্যার নাম জিমিমা, দ্বিতীয়ার নাম রাখলেন কৎসীয়া এবং কনিষ্ঠার নাম রাখলেন কেরন হপ্পুক।</div>
<div class="v" id="v15"><span class="vn">15</span> ইয়োবের কন্যাদের তুল্য সুন্দরী সারা দেশে ছিল না। তাদের পিতা পুত্রকন্যাদের সম্পত্তির সমান অংশ দিলেন।</div>
<div class="v" id="v16"><span class="vn">16</span> <span class="br-p"><br><br></span>এর পরে ইয়োব একশো চল্লিশ বছর বেঁচে থেকে চারপুরুষ পর্যন্ত তাঁর পুত্রকন্যা, পৌত্র, প্রপৌত্রদের দেখলেন।</div>
<div class="v" id="v17"><span class="vn">17</span> অবশেষে ইয়োব পূর্ণপরিণত বয়সে ইহলোক ত্যাগ করলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:220 38:2'><!--endraw 1-->ইয়োব 38:2<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:220 38:3'><!--endraw 1-->ইয়োব 38:3<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:220 1:1-3'><!--endraw 1-->ইয়োব 1:1-3<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>