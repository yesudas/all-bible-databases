<html><head>
<meta http-equiv="Content-Type" content="text/html;charset=utf-8" />
<title>Job 5 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 5);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_3.html">3</a> <a href="Job_4.html">4</a> <b>5</b> <a href="Job_6.html">6</a> <a href="Job_7.html">7</a> ... <a href="Job_42.html">42</a> </div><hr>
<h1>Job 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>এলিফস বলে চললেনঃ ইয়োব সবাইকে ডেকে একথা বল, <br><span class="br-ind"><br><span class="indent">&nbsp;</span></span>দেখ কেউ উত্তর দেয় কিনা। <br><span class="br-ind"><br><span class="indent">&nbsp;</span></span>এমন কোন স্বর্গদূত আছে কি যার দিকে তুমি সাহায্যের আশায় তাকাবে? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>উদ্বেগ ও ঈর্ষার জ্বালায় <br><span class="br-ind"><br><span class="indent">&nbsp;</span></span>মৃত্যুকে ডেকে আনা মূর্খতা। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি দেখেছি মূর্খকে প্রতিষ্ঠিত হতে, <br><span class="br-ind"><br><span class="indent">&nbsp;</span></span>কিন্তু অকস্মাৎ তার পরিবারে নেমে এসেছে অভিশাপ, <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তার সন্তানেরা হারিয়েছে নিরাপত্তা বিচারে তারা দণ্ডিত হয়, <br><span class="br-ind"><br><span class="indent">&nbsp;</span></span>তাদের পক্ষে দাঁড়াবার কেউ নেই। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>লোভীরা ভোগ করবে তার ফসল <br><span class="br-ind"><br><span class="indent">&nbsp;</span></span>এমন কি কাঁটা ঝোপের মধ্যে থেকেও তারা ঈর্ষান্বিত হবে তার সম্পদের জন্য। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ধূলি থেকে উৎপন্ন হয় না দুর্দশা, <br><span class="br-ind"><br><span class="indent">&nbsp;</span></span>মাটিতে জন্মায় না সঙ্কট। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>অগ্নিস্ফুলিঙ্গ স্বভাবতঃই যেমন ঊর্ধ্বমুখী হয় <br><span class="br-ind"><br><span class="indent">&nbsp;</span></span>মানুষের জীবনে সঙ্কট আসাও তেমন স্বাভাবিক। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমি কিন্তু এ অবস্থায় ঈশ্বরকেই অন্বেষণ করতাম <br><span class="br-ind"><br><span class="indent">&nbsp;</span></span>তাঁর কাছেই জানাতাম আমার অভিযোগ। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাঁর মহান কার্যকলাপ আমাদের বোধের অগম্য, <br><span class="br-ind"><br><span class="indent">&nbsp;</span></span>অগণ্য তাঁর পরমাশ্চর্য কার্যকলাপ। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনিই পৃথিবীতে বারিবর্ষণ করেন, <br><span class="br-ind"><br><span class="indent">&nbsp;</span></span>জলে সিঞ্চিত করেন শস্যক্ষেত্র। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>দীনহীনদের তিনিই উন্নত করেন, <br><span class="br-ind"><br><span class="indent">&nbsp;</span></span>শোকার্তদের দেন সান্ত্বনা। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ধূর্তদের পরিকল্পনা তিনি ব্যর্থ করেন, <br><span class="br-ind"><br><span class="indent">&nbsp;</span></span>সফল হয় না তাদের প্রচেষ্টা। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>চতুর ব্যক্তিদের তিনি তাদের চাতুরীতেই জব্দ করেন, <br><span class="br-ind"><br><span class="indent">&nbsp;</span></span>ফন্দীবাজদের ফন্দী অচিরেই হয় ব্যর্থ।<sup class="fnm"><a name="fnm1" href="#fn1">1</a></sup> <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>দিনের বেলায় তারা চোখে অন্ধকার দেখে, <br><span class="br-ind"><br><span class="indent">&nbsp;</span></span>মধ্যাহ্নেও তারা রাতের মতই অন্ধকারে হাতড়ে বেড়ায়। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ঈশ্বর তাদের কবল থেকে অনাথদের উদ্ধার করেন, অত্যাচারীদের হাত থেকে <br><span class="br-ind"><br><span class="indent">&nbsp;</span></span>দীনহীনদের বাঁচান। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>দরিদ্রদের মনে তিনিই আশার সঞ্চার করেন <br><span class="br-ind"><br><span class="indent">&nbsp;</span></span>তিনিই প্রতিহত করেন অবিচার। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>পরমেশ্বর যাকে সংশোধন করেন তার পরম সৌভাগ্য, <br><span class="br-ind"><br><span class="indent">&nbsp;</span></span>সর্বশক্তিমান ঈশ্বর যখন তোমাকে শাসন করেন, তখন অসন্তুষ্ট হয়ো না।<sup class="fnm"><a name="fnm2" href="#fn2">2</a></sup> <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কারণ তিনি প্রহার করেন, তিনিই আবার ক্ষতবন্ধন করেন তিনি আঘাত করেন, <br><span class="br-ind"><br><span class="indent">&nbsp;</span></span>আবার তিনিই দান করেন আরোগ্য।<sup class="fnm"><a name="fnm3" href="#fn3">3</a></sup> <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তিনিই বার বার তোমাকে উদ্ধার করেন বিপদ থেকে, <br><span class="br-ind"><br><span class="indent">&nbsp;</span></span>কোন অমঙ্গল তোমাকে স্পর্শ করতে, পারে না, <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>দুর্ভিক্ষের সময় তিনি তোমাকে বাঁচিয়ে রাখেন, <br><span class="br-ind"><br><span class="indent">&nbsp;</span></span>যুদ্ধবিগ্রহের সময় রক্ষা করেন তোমার প্রাণ। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>অতএব তোমার অপযশ খণ্ডন করা হবে, <br><span class="br-ind"><br><span class="indent">&nbsp;</span></span>উদ্ধার করা হবে তোমাকে ধ্বংসের হাত থেকে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>দুর্ভিক্ষ ও হানাহানির সময় তুমি নিশ্চিত থাকবে <br><span class="br-ind"><br><span class="indent">&nbsp;</span></span>বন্য জন্তুর আক্রমণের ভয়ে হবো না ভীত। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তোমার চাষের জমি হবে না প্রস্তরময়, <br><span class="br-ind"><br><span class="indent">&nbsp;</span></span>হিংস্র জন্তুরা কোন ক্ষতি করবে না তোমার <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তোমার বাসগৃহ হবে নিরাপদ <br><span class="br-ind"><br><span class="indent">&nbsp;</span></span>তোমার পশুপালের একটিও হবে না বিনষ্ট। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>মাঠের তৃণদলের মতই তোমার সন্তানেরা হবে অসংখ্য। <br><span class="br-ind"><br><span class="indent">&nbsp;</span></span>বংশধরেরা হবে অগণিত। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>পাকা ফসল যেমন যথাসময়ে গোলায় তোলা হয়, <br><span class="br-ind"><br><span class="indent">&nbsp;</span></span>তেমনি পূর্ণায়ু হয়ে পরিণত বয়সে তুমি কবরে শায়িত হবে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>দেখ, দীর্ঘকালের অভিজ্ঞতা থেকে আমরা এই সত্য জেনেছি, <br><span class="br-ind"><br><span class="indent">&nbsp;</span></span>নিজের মঙ্গলের জন্য মেনে নাও এই সত্য।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:530 3:19'><!--endraw 1-->১ করি 3:19<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:240 3:11'><!--endraw 1-->হিতো 3:11<!--raw 1 bo --></a><!--endraw 1-->; <!--raw 1 bo --><a href='B:650 12:5-6'><!--endraw 1-->হিব্রু 12:5-6<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:350 6:1'><!--endraw 1-->হোশেয় 6:1<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>