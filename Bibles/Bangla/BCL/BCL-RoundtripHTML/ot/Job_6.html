<html><head>
<meta http-equiv="Content-Type" content="text/html;charset=utf-8" />
<title>Job 6 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 6);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_4.html">4</a> <a href="Job_5.html">5</a> <b>6</b> <a href="Job_7.html">7</a> <a href="Job_8.html">8</a> ... <a href="Job_42.html">42</a> </div><hr>
<h1>Job 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>এসব কথার উত্তরে ইয়োব বললেন, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হায়, আমার দুঃখের যদি পরিমাপ করা যেত যদি তুলাদণ্ডে ওজন করা যেত আমার সমস্ত সঙ্কট <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাহলে সাগর সৈকতের বালুকারাশির চেয়েও হত তার গুরুভার! <br><span class="br-ind"><br><span class="indent">&nbsp;</span></span>সেই জন্যই অসংযত কথা বলেছি আমি। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সর্বশক্তিমান ঈশ্বর তাঁর শরজালে বিদ্ধ করেছেন আমাকে, <br><span class="br-ind"><br><span class="indent">&nbsp;</span></span>সেগুলির বিষে দেহ আমার জর্জরিত, <br><span class="br-ind"><br><span class="indent">&nbsp;</span></span>ঈশ্বর পরিচালনা করেছেন এক ভয়াবহ আক্রমণ আমার বিরুদ্ধে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>গর্দভ কি ঘাস খেতে পেলে চীৎকার করে? <br><span class="br-ind"><br><span class="indent">&nbsp;</span></span>বলদের সামনে খড় থাকলে সে কি হাম্বারব করে? <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কেউ কি পারে খেতে লবণহীন বিস্বাদ খাদ্য? <br><span class="br-ind"><br><span class="indent">&nbsp;</span></span>ডিমের সাদা অংশের কি কোন স্বাদ আছে? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>এই রকম খাদ্যে আমার রুচি নেই <br><span class="br-ind"><br><span class="indent">&nbsp;</span></span>আমি অসু্স্থ<sup class="fnm"><a name="fnm1" href="#fn1">1</a></sup> হয়ে পড়ি। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হায়, ঈশ্বর কেন আমার ইচ্ছা পূর্ণ করেন না? <br><span class="br-ind"><br><span class="indent">&nbsp;</span></span>কেন আমার প্রার্থনায় সাড়া দেন না? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ঈশ্বর যদি আমাকে মৃত্যু দিতেন, <br><span class="br-ind"><br><span class="indent">&nbsp;</span></span>স্বহস্তে বধ করতেন আমাকে <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাহলে আমি সান্ত্বনা পেতাম <br><span class="br-ind"><br><span class="indent">&nbsp;</span></span>উল্লসিত হতাম দুঃসহ যন্ত্রণার মধ্যেও। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>বেঁচে থাকার মত জীবনীশক্তি আমার কতখানি আছে? <br><span class="br-ind"><br><span class="indent">&nbsp;</span></span>কিসের আশায়ই বা আমি জীবনধারণ করব? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি কি পাথর? আমার দেহ কি পিতলে তৈরী? <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আত্মরক্ষা করার শক্তি আর আমার নেই <br><span class="br-ind"><br><span class="indent">&nbsp;</span></span>কারও কাছ থেকে সাহায্য পাওয়ার আশাও আমার নেই। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমি ঈশ্বরকে পরিত্যাগ করি বা না করি <br><span class="br-ind"><br><span class="indent">&nbsp;</span></span>এই সঙ্কটের দিনে আমার প্রয়োজন বিশ্বস্ত বন্ধু। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু তোমরা, আমার বন্ধুরা প্রতারণা করেছ আমায় <br><span class="br-ind"><br><span class="indent">&nbsp;</span></span>জলহীন শুষ্ক নদীখাতের মত। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যে নদী তুষারে আবৃত থাকে <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কিন্তু গ্রীষ্মের তাপে তুষার মিলিয়ে যায়। <br><span class="br-ind"><br><span class="indent">&nbsp;</span></span>পড়ে থাকে স্রোত রেখাগুলি শুষ্ক অনাবৃত। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>মরুযাত্রীদল জলের সন্ধানে তার কাছে এসে পথ হারায় <br><span class="br-ind"><br><span class="indent">&nbsp;</span></span>মরুভূমিতে ঘুরে ঘুরে মরে তারা। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তেমা ও শবার মরুযাত্রীদল সেখানে জলের সন্ধানে যায়, <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>কিন্তু ব্যর্থ হয় তাদের আশা, <br><span class="br-ind"><br><span class="indent">&nbsp;</span></span>সেখানে গিয়ে তারা দিশা হারায়। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তোমরাও আজ আমার কাছে ঐ স্রোতস্বিনীর মত, <br><span class="br-ind"><br><span class="indent">&nbsp;</span></span>আমার দুর্দশা দেখে তোমরা ভয়ে পিছিয়ে যাচ্ছ। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আমি কি তোমাদের কাছে কোন উপহার চেয়েছি? <br><span class="br-ind"><br><span class="indent">&nbsp;</span></span>কিম্বা আমার হয়ে কাউকে ঘুষ দিতে বলেছি? <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কোন শত্রুর হাত থেকে আমাকে উদ্ধার করতে কিম্বা <br><span class="br-ind"><br><span class="indent">&nbsp;</span></span>কোন অত্যাচারীকে আমার জন্য মুক্তিপণ দিতে বলেছি? <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>বেশ, তোমরাই তাহলে আমায় শিখিয়ে দাও, <br><span class="br-ind"><br><span class="indent">&nbsp;</span></span>দেখিয়ে দাও আমার দোষ ত্রুটি, আমি নীরবে তোমাদের কথা শুনব। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>সরল আন্তরিক কথা ফলপ্রদ, <br><span class="br-ind"><br><span class="indent">&nbsp;</span></span>কিন্তু তোমরা মুর্খের মত কথা বলছ। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ভাবছ আমি প্রলাপ বকছি? <br><span class="br-ind"><br><span class="indent">&nbsp;</span></span>তাহলে আমার হতাশায় ভরা কথার সমালোচনা করছ কেন? <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তোমরা পাশার দান ফেলে অনাথ আতুরদের ক্রীতদাস কর, <br><span class="br-ind"><br><span class="indent">&nbsp;</span></span>লাভের জন্য অন্তরঙ্গ বন্ধুদেরও প্রতারণা কর। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>চেয়ে দেখ আমার মুখের দিকে, <br><span class="br-ind"><br><span class="indent">&nbsp;</span></span>আমি তোমাদের কাছে মিথ্যা বলব না। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>আমার প্রতি আর অবিচার করো না <br><span class="br-ind"><br><span class="indent">&nbsp;</span></span>অপরাধী সাব্যস্ত করো না আমাকে আমি কোন অন্যায় করিনি। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>কিন্তু তোমরা কি ভাবছ আমি মিথ্যা কথা বলছি? <br><span class="br-ind"><br><span class="indent">&nbsp;</span></span>হারিয়ে ফেলেছি ভালমন্দের বিচার করার ক্ষমতা?<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু অস্পষ্ট। সম্ভাব্য পাঠ: অসুস্থ।</div>
</div>
<!-- PARSED ABOVE; EDITING MAY BREAK PARSER -->
</body></html>