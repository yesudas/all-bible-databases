<html><head>
<meta http-equiv="Content-Type" content="text/html;charset=utf-8" />
<title>Job 7 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 7);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_5.html">5</a> <a href="Job_6.html">6</a> <b>7</b> <a href="Job_8.html">8</a> <a href="Job_9.html">9</a> ... <a href="Job_42.html">42</a> </div><hr>
<h1>Job 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>পৃথিবীতে মানুষের জীবন কঠোর শ্রমে ভারাক্রান্ত, <br><span class="br-ind"><br><span class="indent">&nbsp;</span></span>দিন মজুরের মতই সে জীবনযাপন করে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ক্রীতদাসের মত সে সুশীতল ছায়ার প্রত্যাশী, <br><span class="br-ind"><br><span class="indent">&nbsp;</span></span>দিন মজুরের মত সে বেতনের অপেক্ষায় থাকে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমার জীবনের মাসগুলি শূন্যতায় ভরা, <br><span class="br-ind"><br><span class="indent">&nbsp;</span></span>রাতগুলি শুধু দুঃখ বয়ে আনে আমার জীবনে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>নিশীথশয়নে আমি ভাবি কখন রাত্রি প্রভাত হবে? <br><span class="br-ind"><br><span class="indent">&nbsp;</span></span>কিন্তু রাত্রি দীর্ঘ থেকে দীর্ঘতর হয়! প্রভাতের প্রতীক্ষায় আমি শুধু এ-পাশ ও-পাশ করি। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমার দেহ কীটে-পরিপূর্ণ, <br><span class="br-ind"><br><span class="indent">&nbsp;</span></span>দুষ্টক্ষতে ভরে গেছে <br><span class="br-ind"><br><span class="indent">&nbsp;</span></span>ক্ষত থেকে ঝরছে পুঁয। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাঁতের মাকুর চেয়েও দ্রুতগতিতে <br><span class="br-ind"><br><span class="indent">&nbsp;</span></span>কেটে যায় আমার নৈরাশ্যে ভরা দিনগুলি। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মনে রেখ শ্বাসবায়ুর মত জীবন আমায় ক্ষণস্থায়ী <br><span class="br-ind"><br><span class="indent">&nbsp;</span></span>ফুরিয়ে গেছে আমার জীবনের আনন্দ। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আজ তোমরা আমাকে দেখতে পাচ্ছ কিন্তু আর কোনদিন দেখতে পাবে না। <br><span class="br-ind"><br><span class="indent">&nbsp;</span></span>যদি আমার সন্ধান কর, পাবে না আমায়। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মেঘ যেমন নিঃশেষে মিলিয়ে যায়, <br><span class="br-ind"><br><span class="indent">&nbsp;</span></span>তেমনি মানুষ মারা<sup class="fnm"><a name="fnm1" href="#fn1">1</a></sup> গেলে আর ফিরে আসে না, <br><span class="br-ind"><br><span class="indent">&nbsp;</span></span>ফেরে না সে সংসারে আর জগতের সম্পর্ক সবই যায় মুছে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>না, আমি আর নীরব থাকব না, <br><span class="br-ind"><br><span class="indent">&nbsp;</span></span>ক্রোধে ও তিক্ততায় মন আমার ভরে গেছে, <br><span class="br-ind"><br><span class="indent">&nbsp;</span></span>আমি জানাব আমার অভিযোগ। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে ঈশ্বর, কেন তুমি আমাকে পাহারা দিয়ে রেখেছ? <br><span class="br-ind"><br><span class="indent">&nbsp;</span></span>তুমি কি মনে কর আমি এক সমুদ্র দানব? <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমি যখন স্বস্তির আশায় <br><span class="br-ind"><br><span class="indent">&nbsp;</span></span>একটু আরামের জন্য শয্যায় দেহ এলিয়ে দিই <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তখন তুমি দুঃস্বপ্ন আর দুর্ভাবনা <br><span class="br-ind"><br><span class="indent">&nbsp;</span></span>দিয়ে আমাকে সন্ত্রস্ত করে তোল। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>এই রুগ্ন জীর্ণ দেহে তখন বেঁচে থাকার চেয়ে গলায় ফাঁস দিয়ে শ্বাসরোধ করে <br><span class="br-ind"><br><span class="indent">&nbsp;</span></span>মৃত্যুই হয় আমার পরমকাম্য। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>জীবনে আমার রুচি নেই বাঁচতে আমি আর চাই না, <br><span class="br-ind"><br><span class="indent">&nbsp;</span></span>আমাকে রেহাই দাও। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মানুষ কি যে তুমি তাকে এত গুরুত্ব দাও? <br><span class="br-ind"><br><span class="indent">&nbsp;</span></span>কেন লক্ষ্য কর তার কার্যকলাপ?<sup class="fnm"><a name="fnm2" href="#fn2">2</a></sup> <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>প্রতি প্রভাতে কেন তুমি তার খোঁজ নাও? <br><span class="br-ind"><br><span class="indent">&nbsp;</span></span>পরীক্ষা কর তাকে প্রতি মুহুর্তে? <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তুমি আমার উপর থেকে তোমার দৃষ্টি সরিয়ে নেবে না? <br><span class="br-ind"><br><span class="indent">&nbsp;</span></span>নিঃশ্বাস ফেলারও সময় কি দেবে না আমায়? <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ওগো কারারক্ষক, আমি যদি কোন পাপও করি তাতে তোমার কি আসে যায়? <br><span class="br-ind"><br><span class="indent">&nbsp;</span></span>তুমি কেন আমাকে তোমার নিশানা করেছ? <br><span class="br-ind"><br><span class="indent">&nbsp;</span></span>বল, আমি কি তোমার তোমার এতই বোঝা? <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তুমি কি আমার অপরাধ ক্ষমা করতে পার না? <br><span class="br-ind"><br><span class="indent">&nbsp;</span></span>আমার অধর্মের মার্জনা কি নেই তোমার কাছে? <br><span class="br-ind"><br><span class="indent">&nbsp;</span></span>অচিরেই আমি কবরে শায়িত হব, <br><span class="br-ind"><br><span class="indent">&nbsp;</span></span>তুমি আমার সন্ধান করবে, কিন্তু তখন আর থাকবে না আমার অস্তিত্ব।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু : শেওল।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:230 8:4'><!--endraw 1-->গীত 8:4<!--raw 1 bo --></a><!--endraw 1-->; <!--raw 1 bo --><a href='B:230 144:3'><!--endraw 1-->144:3<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>