<html><head>
<meta http-equiv="Content-Type" content="text/html;charset=utf-8" />
<title>Job 8 &ndash; ইয়োবের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 8);">
<div id="navbar"><a href="../index.html">পবিএ বাইবেল CL Bible</a> &ndash; <b>ইয়োবের পুস্তক</b> &ndash; <a href="Job_1.html">1</a> ... <a href="Job_6.html">6</a> <a href="Job_7.html">7</a> <b>8</b> <a href="Job_9.html">9</a> <a href="Job_10.html">10</a> ... <a href="Job_42.html">42</a> </div><hr>
<h1>Job 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিল্‌দদের ভাষণ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>এরপর শুহানিবাসী বিলদদ্‌ বললেনঃ <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি আর কতক্ষণ এসব কথা বলবে? ঝড়ের মত বয়ে যাবে তোমার মুখের বাক্য? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ঈশ্বর কি বিচার বিকৃত করেন? <br><span class="br-ind"><br><span class="indent">&nbsp;</span></span>সর্বশক্তিমান কি ন্যায়ের অন্যথা করেন? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার সন্তানেরা হয়তো তাঁর বিরুদ্ধে পাপ করেছিল, <br><span class="br-ind"><br><span class="indent">&nbsp;</span></span>তাই তিনি তাদের অধর্মের যোগ্য প্রতিফল দিয়েছেন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সুতরাং তুমি এখন ঈশ্বরের অন্বেষণ কর, <br><span class="br-ind"><br><span class="indent">&nbsp;</span></span>সর্বশক্তিমানের কাছে বিনতি জানাও, <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি যদি নির্মল ও সরল হও <br><span class="br-ind"><br><span class="indent">&nbsp;</span></span>তাহলে ঈশ্বর নিশ্চয়ই তোমার পক্ষে দাঁড়াবেন <br><span class="br-ind"><br><span class="indent">&nbsp;</span></span>পুরস্কারস্বরূপ তোমার পরিবারকে পুনঃপ্রতিষ্ঠা করবেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ঈশ্বর তোমায় যা দেবেন তার তুলনায় <br><span class="br-ind"><br><span class="indent">&nbsp;</span></span>তোমার যে সম্পদ নষ্ট হয়েছে তখন তা অতি তুচ্ছ মনে হবে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমার অনুরোধ তুমি পুরাকালের জ্ঞানের কথা একবার স্মরণ কর, <br><span class="br-ind"><br><span class="indent">&nbsp;</span></span>আমাদের পূর্বপুরুষেরা যে সত্য জেনেছিলেন বিবেচনা করে দেখ সেই সত্যের কথা। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমাদের জীবন ক্ষণস্থায়ী, কিছুই জানি না আমরা, <br><span class="br-ind"><br><span class="indent">&nbsp;</span></span>পৃথিবীর বুকে আমাদের জীবন ছায়ার মতই বিলীয়মান <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>প্রাচীনদের কাছ থেকেই আমাদের শিক্ষা নিতে হবে, <br><span class="br-ind"><br><span class="indent">&nbsp;</span></span>গ্রহণ করতে হবে তাঁদের জ্ঞানভাণ্ডারে সঞ্চিত জ্ঞান। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>জলাভূমি ছাড়া কি অন্য কোথাও শরঘাস জন্মায়? <br><span class="br-ind"><br><span class="indent">&nbsp;</span></span>জল ছাড়া কি নলখাগড়া বাড়তে পারে? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>জলের অভাবে সেগুলি কচি থাকতেই, <br><span class="br-ind"><br><span class="indent">&nbsp;</span></span>কাটার উপযুক্ত হওয়ার আগেই শুকিয়ে যায়। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যারা ঈশ্বরকে ভুলে যায়, তাদেরও সেই একই পরিণাম, <br><span class="br-ind"><br><span class="indent">&nbsp;</span></span>ব্যর্থ হয় অধার্মিকের আশা-আকাঙ্ক্ষা। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তাদের আশা-ভরসা মাকড়সার জালের মতই। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তারা যদি সেই জালের উপর ভর দেয় তাহলে সেই জাল কি তাদের ধরে রাখতে পারবে? <br><span class="br-ind"><br><span class="indent">&nbsp;</span></span>যদি জালের সুতো ধরে দাঁড়াতে চায়, তাহলে কি সেই সুতো তাকে সাহায্য করতে পারবে? <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>দুষ্টলোক সূর্যালোকে আগাছার মত সতেজ হয়ে ওঠে, <br><span class="br-ind"><br><span class="indent">&nbsp;</span></span>ডালপালায় লতায় পাতায় সারা বাগান ছেয়ে ফেলে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তার শিকড় পাথরগুলিকে জড়িয়ে ধরে ঢেকে ফেলে, <br><span class="br-ind"><br><span class="indent">&nbsp;</span></span>প্রত্যেকটি পাথর শক্ত করে আঁকড়ে থাকে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কিন্তু সেগুলিকে উপড়ে ফেলা হলে <br><span class="br-ind"><br><span class="indent">&nbsp;</span></span>সেই জায়গায় তার চিহ্নমাত্র থাকে না। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>এই টুকুর মধ্যেই দুষ্টের আনন্দ, <br><span class="br-ind"><br><span class="indent">&nbsp;</span></span>তারপরে অন্যেরা এসে তাদের জায়গা দখল করে নেবে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>জেন, ঈশ্বর কখনও নির্দোষ ব্যক্তিকে পরিত্যাগ করবেন না, <br><span class="br-ind"><br><span class="indent">&nbsp;</span></span>দুরাচারদেরও সাহায্য করবেন না কখনও। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তিনি এখনও তোমার মুখে হাসি ফোটাতে পারেন, <br><span class="br-ind"><br><span class="indent">&nbsp;</span></span>হর্ষধ্বনিতে মুখর করতে পারেন তোমার ওষ্ঠাধর। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তোমাকে যারা বিদ্বেষ করে <br><span class="br-ind"><br><span class="indent">&nbsp;</span></span>তাদের তিনি লজ্জায় আচ্ছন্ন করবেন, দুর্জনদের বসতি হবে লুপ্ত।<br></div>
</div>
<!-- PARSED ABOVE; EDITING MAY BREAK PARSER -->
</body></html>