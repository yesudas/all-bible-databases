<html><head>
<meta http-equiv="Content-Type" content="text/html;charset=utf-8" />
<title>Joel 1 &ndash; নবী যোয়েলের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Joel', 1);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যোয়েলের পুস্তক</b> &ndash; <b>1</b> <a href="Joel_2.html">2</a> <a href="Joel_3.html">3</a> </div><hr>
<h1>Joel 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->নবী যোয়েল সম্বন্ধে খুব কমই জানা যায় এবং তাঁর জীবনকাল সম্বন্ধেও স্পষ্টভাবে বিশেষ কিছুই জানা যায় না। তবে খ্রীষ্টপূর্ব পঞ্চম বা চতুর্থ শতকে পারসিক সাম্রাজ্যের সমসাময়িককালে তাঁর পুস্তকখানি রচিত হয়েছিল বলে অনুমান করা যায়। ফিলিস্তিয়ায় মারাত্মক খরা ও পঙ্গপালের সাংঘাতিক আক্রমণের ঘটনার কথা নবী যোয়েল বর্ণনা করেছেন। এই ঘটনাবলীর মধ্যে দিয়ে প্রভুর আগমন এবং তাঁর পবিত্র ইচ্ছার বিরোধিতা যারা করে, তাদের সমুচিত দণ্ডলাভের আসন্ন কালের চিহ্ন তিনি দেখতে পেয়েছিলেন। তাই নবী তাঁর স্বজাতিকে অনুতাপ করার জন্য ঈশ্বরের আহ্বানের কথা জানাচ্ছেন। তিনি তাদের জানাচ্ছেন যে, ঈশ্বর তাদের পুনরুদ্ধার ও আশীর্বাদ করবেন। এখানে উল্লেখযোগ্য বিষয় হল, ঈশ্বর নর-নারী, যুবক-বৃদ্ধ নির্বিশেষে সকলকে তাঁর পবিত্র আত্মা দানের প্রতিশ্রুতি দিয়েছেন। <!--raw 1 bo --><p/><!--endraw 1-->পুস্তকটির দুটি অংশ। অংশ দুটি ভিন্ন ভিন্ন সময়ে লেখা হয়। প্রথম অংশটি (<!--raw 1 bo --><a href='B:360 1:1-2:27'><!--endraw 1-->1:1-2:27<!--raw 1 bo --></a><!--endraw 1--> পদ) লেখা হয় যিহুদীয়ার লোকদের ব্যাবিলনে নির্বাসনের আগে এবং শেষের অংশটি (<!--raw 1 bo --><a href='B:360 2:28-3:21'><!--endraw 1-->2:28-3:21<!--raw 1 bo --></a><!--endraw 1-->) লেখা হয় নির্বাসনের পরে। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়বস্তুর রূপরেখা<!--raw 1 bo --></b><!--endraw 1--> <!--raw 1 bo --><p/><!--endraw 1-->• পঙ্গপালের আক্রমণ <!--raw 1 bo --><a href='B:360 1:1-2:17'><!--endraw 1-->1:1-2:17<!--raw 1 bo --></a><!--endraw 1--> <!--raw 1 bo --><br/><!--endraw 1-->• পুনরুদ্ধারের প্রতিশ্রুতি <!--raw 1 bo --><a href='B:360 2:18-27'><!--endraw 1-->2:18-27<!--raw 1 bo --></a><!--endraw 1--> <!--raw 1 bo --><br/><!--endraw 1-->• প্রভু পরমেশ্বরের দিন অথবা <!--raw 1 bo --><br/><!--endraw 1-->• শেষ <!--raw 1 bo --><a href='B:70 2:28-3:21'><!--endraw 1-->বিচার 2:28-3:21<!--raw 1 bo --></a><!--endraw 1-->
</div>
<div class="biblehtmlcontent verses" id="verses">
<div class="v" id="v1"><h2>শস্যহানিতে প্রজাদের হাহাকার</h2><span class="vn">1</span> <span class="br-p"><br><br></span>পথুয়েলের পুত্র যোয়েলের কাছে প্রভু পরমেশ্বরের দৈববাণী হল। সেই বাণী নবী যোয়েল ঘোষণা করলেনঃ</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>হে প্রবীণেরা শোন, মন দিয়ে শোন যিহুদীয়ার সর্বজন, <br><span class="br-ind"><br><span class="indent">&nbsp;</span></span>তোমাদের কালে কিম্বা <br><span class="br-ind"><br><span class="indent">&nbsp;</span></span>তোমাদের পিতৃপুরুষদের আমলে <br><span class="br-ind"><br><span class="indent">&nbsp;</span></span>কখনও কি ঘটেছে এমন ঘটনা? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমরা নিজেদের সন্তানদের বলো এ কথা, <br><span class="br-ind"><br><span class="indent">&nbsp;</span></span>তারা বলবে তাদের সন্তানদের কাছে, <br><span class="br-ind"><br><span class="indent">&nbsp;</span></span>আর সেই সন্তানেরা পুরুষানুক্রমে <br><span class="br-ind"><br><span class="indent">&nbsp;</span></span>বলবে তাদের বংশধরদের কাছে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ঝাঁকে ঝাঁকে পঙ্গপাল সব শস্য গ্রাস করেছে! এক ঝাঁক যদি বা কিছু ফেলে গেল, <br><span class="br-ind"><br><span class="indent">&nbsp;</span></span>পরের ঝাঁক সেটুকুও খেয়ে ফেলেছে, কিছুই বাকী রাখেনি। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে প্রমত্তের দল, জাগো, বিলাপ কর, <br><span class="br-ind"><br><span class="indent">&nbsp;</span></span>সুস্বাদু মদিরার জন্য হাহাকার কর হে সুরাপায়ীর দল, <br><span class="br-ind"><br><span class="indent">&nbsp;</span></span>ধ্বংস হয়ে গেছে দ্রাক্ষাকুঞ্জ,সুরা আর পাওয়া যাবে না। <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ঝাঁকে ঝাঁকে পঙ্গপাল আমাদের দেশ আক্রমণ করেছে! <br><span class="br-ind"><br><span class="indent">&nbsp;</span></span>ভয়ঙ্কর তাদের তেজ, সংখ্যায় তারা অগণিত, <br><span class="br-ind"><br><span class="indent">&nbsp;</span></span>ক্ষুরধার তাদের দাঁত।<sup class="fnm"><a name="fnm1" href="#fn1">1</a></sup> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তারা ধ্বংস করেছে আমাদের দ্রাক্ষাক্ষেত্র, <br><span class="br-ind"><br><span class="indent">&nbsp;</span></span>ডুমুরগাছগুলি খেয়ে শেষ করে দিয়েছে, <br><span class="br-ind"><br><span class="indent">&nbsp;</span></span>গাছের ছাল পর্যন্ত তারা খেয়ে ফেলেছে, <br><span class="br-ind"><br><span class="indent">&nbsp;</span></span>শাখাগুলি সাদা হয়ে গেছে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ভাবী স্বামীর মৃত্যুতে বাগদত্তা তরুণী যেমন শোকে আকুল হয়ে কাঁদে, <br><span class="br-ind"><br><span class="indent">&nbsp;</span></span>তোমরাও তেমনি আকুল হয়ে কাঁদো। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>প্রভুর মন্দিরে ভোগ ও পেয় নৈবেদ্য নিবেদন করার জন্যও কিছুই নেই! <br><span class="br-ind"><br><span class="indent">&nbsp;</span></span>যাজকেরা বিলাপ করছে, কারণ প্রভু পরমেশ্বরের কাছে অর্ঘ্য নিবেদন বন্ধ হয়েছে! <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>শূন্যক্ষেত ধূ ধূ করছে, <br><span class="br-ind"><br><span class="indent">&nbsp;</span></span>দেশের মাটি কাঁদছে! <br><span class="br-ind"><br><span class="indent">&nbsp;</span></span>ফসল শুকিয়ে গেছে, <br><span class="br-ind"><br><span class="indent">&nbsp;</span></span>নতুন দ্রাক্ষারস আর তৈরী হচ্ছে না, <br><span class="br-ind"><br><span class="indent">&nbsp;</span></span>তেলেরও ঘটেছে নিদারুণ অভাব। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>চাষীরা, হাহাকার কর, <br><span class="br-ind"><br><span class="indent">&nbsp;</span></span>বিলাপ কর দ্রাক্ষাকুঞ্জের মজুরেরা, <br><span class="br-ind"><br><span class="indent">&nbsp;</span></span>গম, যব ক্ষেতের সব ফসলই নষ্ট হয়েছে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>দ্রাক্ষালতা শুকিয়ে গেছে, <br><span class="br-ind"><br><span class="indent">&nbsp;</span></span>রসহীন হয়েছে ডুমুর গাছ, ডালিম, <br><span class="br-ind"><br><span class="indent">&nbsp;</span></span>খেজুর, আপেল গাছেরও সেই দশা, <br><span class="br-ind"><br><span class="indent">&nbsp;</span></span>শুকিয়ে গেছে বাগানের সব গাছ! <br><span class="br-ind"><br><span class="indent">&nbsp;</span></span>মানুষের মনে কোন আনন্দ নেই! <br></div>
<div class="v" id="v13"><h2>প্রভুর শাস্তি নেমে আসার দিন</h2><span class="vn">13</span> <span class="br-ind"><br><span class="indent">&nbsp;</span></span>হে যাজকেরা, চটের বসন পর, <br><span class="br-ind"><br><span class="indent">&nbsp;</span></span>মন্দিরে গিয়ে বিলাপ কর সারারাত! <br><span class="br-ind"><br><span class="indent">&nbsp;</span></span>সেবায়েতগণ, তোমরা, যারা বেদী সাজাও বিলাপ কর, <br><span class="br-ind"><br><span class="indent">&nbsp;</span></span>হে ঈশ্বরের সেবকবৃন্দ, চটের বসন পরে বিলাপ কর। <br><span class="br-ind"><br><span class="indent">&nbsp;</span></span>প্রভুর মন্দিরে ভোগ ও পেয় নৈবেদ্যের জন্য কিছুই নেই। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>দেশবাসীকে উপবাসের নির্দেশ দাও, <br><span class="br-ind"><br><span class="indent">&nbsp;</span></span>ধর্মসভা আহ্বান কর। <br><span class="br-ind"><br><span class="indent">&nbsp;</span></span>একত্র কর যিহুদীয়ার নেতৃবৃন্দ ও জনসাধারণকে, <br><span class="br-ind"><br><span class="indent">&nbsp;</span></span>সকলে মিলে তাঁকে ডাক। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>প্রভুর নির্দিষ্ট দিন আসন্ন, <br><span class="br-ind"><br><span class="indent">&nbsp;</span></span>সেইদিন সর্বশক্তিমান প্রভু পরমেশ্বর মহাপ্রলয় ঘটাবেন, <br><span class="br-ind"><br><span class="indent">&nbsp;</span></span>কী ভয়ঙ্কর সেইদিন!<sup class="fnm"><a name="fnm2" href="#fn2">2</a></sup> <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমাদের চোখের সামনেই কীভাবে সমস্ত খাদ্যশস্য ধ্বংস হয়ে গেল, <br><span class="br-ind"><br><span class="indent">&nbsp;</span></span>দেখেছ তো? আমাদের ঈশ্বরের মন্দিরে আনন্দ ও উল্লাসের চিহ্নমাত্র আর নেই! <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>শুকনো ক্ষেতে বীজ নষ্ট হয়ে গেছে, <br><span class="br-ind"><br><span class="indent">&nbsp;</span></span>শস্যের গোলা শূন্য শস্যভাণ্ডারগুলি ধ্বংস হয়ে গেছে, <br><span class="br-ind"><br><span class="indent">&nbsp;</span></span>কারণ কোন ফসল ফলেনি। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>পশুর দল গোঙাচ্ছে, <br><span class="br-ind"><br><span class="indent">&nbsp;</span></span>গরুর পাল দিশেহারা হয়ে পড়েছে, <br><span class="br-ind"><br><span class="indent">&nbsp;</span></span>শুকিয়ে গেছে ওদের চরাণীর ঘাস, ভেড়ার পালও ঝিমিয়ে পড়েছে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে প্রভু পরমেশ্বর তোমার কাছেই জানাই আমি আর্তনিবেদন, <br><span class="br-ind"><br><span class="indent">&nbsp;</span></span>কারণ চরাণীর মাঠগুলো রোদে জ্বলে খাক্‌ হয়ে গেছে, <br><span class="br-ind"><br><span class="indent">&nbsp;</span></span>গাছপালাগুলোও ঝলসে গেছে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>বনের পশুরাও তোমার কাছে আর্তনাদ করছে, <br><span class="br-ind"><br><span class="indent">&nbsp;</span></span>কারণ ঝরণা শুকিয়ে গেছে, <br><span class="br-ind"><br><span class="indent">&nbsp;</span></span>আগুনঝরা রোদে তাদের চরাণীও শুকিয়ে গেছে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:730 9:8'><!--endraw 1-->প্রকা 9:8<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:290 13:6'><!--endraw 1-->যিশা 13:6<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>