<html><head>
<meta http-equiv="Content-Type" content="text/html;charset=utf-8" />
<title>Joel 2 &ndash; নবী যোয়েলের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Joel', 2);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যোয়েলের পুস্তক</b> &ndash; <a href="Joel_1.html">1</a> <b>2</b> <a href="Joel_3.html">3</a> </div><hr>
<h1>Joel 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পঙ্গপালের আক্রমণের মাধ্যমে প্রভু পরমেশ্বরের শেষ বিচারের দিনের সাবধান বাণী</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সিয়োনে তুরী বাজাও, <br><span class="br-ind"><br><span class="indent">&nbsp;</span></span>আমার পবিত্র শৈলে ঘোষণা কর সাবধান বাণী, <br><span class="br-ind"><br><span class="indent">&nbsp;</span></span>যিহুদীয়াবাসী হোক কম্পমান, <br><span class="br-ind"><br><span class="indent">&nbsp;</span></span>কারণ প্রভুর সেই নির্দিষ্ট দিন এগিয়ে আসছে, আর দেরী নেই। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ঘোর তমসাবৃত, অন্ধকারাচ্ছন্ন সেই দিন ঘন মেঘ ও গাঢ় কুয়াশায় ঢাকা। <br><span class="br-ind"><br><span class="indent">&nbsp;</span></span>মহাশক্তিশালী অসংখ্য পঙ্গপালের ঝাঁক এগিয়ে আসছে, <br><span class="br-ind"><br><span class="indent">&nbsp;</span></span>নিবিড় মেঘের মত ঢেকে ফেলেছে গিরিশ্রেণী। <br><span class="br-ind"><br><span class="indent">&nbsp;</span></span>এমনটি কখনও দেখা যায়নি, আর যাবেও না কখনও। <span class="br-p"><br><br></span> <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তারা যেন সর্বগ্রাসী অগ্নি, তৃণগুল্ম, <br><span class="br-ind"><br><span class="indent">&nbsp;</span></span>গাছপালা গ্রাস করে চলে, <br><span class="br-ind"><br><span class="indent">&nbsp;</span></span>এদন উদ্যানের মত সবুজ শ্যামল <br><span class="br-ind"><br><span class="indent">&nbsp;</span></span>দেশ করে দেয় ঊষর মরুভূমি। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাদের মুখ অশ্বের মত, <br><span class="br-ind"><br><span class="indent">&nbsp;</span></span>যুদ্ধের ঘোড়ার মত তারা দৌড়ায়<sup class="fnm"><a name="fnm1" href="#fn1">1</a></sup> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>পাহাড়ের উপর দিয়ে তারা উড়ে চলে, <br><span class="br-ind"><br><span class="indent">&nbsp;</span></span>তাদের ডানার আওয়াজ যেন রথচক্রের ধ্বনি। <br><span class="br-ind"><br><span class="indent">&nbsp;</span></span>তারা যত এগিয়ে আসে, তাদের ডানা <br><span class="br-ind"><br><span class="indent">&nbsp;</span></span>ওঠে বিকট আওয়াজ, মনে হয় যেন শুকনো খড়-পাতায় আগুন ধরেছে। <br><span class="br-ind"><br><span class="indent">&nbsp;</span></span>রণক্ষেত্রে বিশাল সেনাবাহিনীর মত সারিবদ্ধ হয়ে তারা এগিয়ে চলে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাদের সম্মুখে সমস্ত জাতি ভীত সন্ত্রস্ত, <br><span class="br-ind"><br><span class="indent">&nbsp;</span></span>সবার মুখে নামে ভয়ের কালো ছায়া। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যোদ্ধার মত তারা আক্রমণ করে রণনিপুণ <br><span class="br-ind"><br><span class="indent">&nbsp;</span></span>সেনানীর মত অবলীলায় তারা প্রাচীর পার হয়ে যায়, <br><span class="br-ind"><br><span class="indent">&nbsp;</span></span>নির্দিষ্ট পথ ধরে চলে তাদের শৃঙ্খলাবদ্ধ অভিযান। <br><span class="br-ind"><br><span class="indent">&nbsp;</span></span>তারা দিক পরিবর্তন করে না, <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>লক্ষ্যপথে এগিয়ে চলে তারা <br><span class="br-ind"><br><span class="indent">&nbsp;</span></span>পরস্পরের গায়ে ছোঁয়া পর্যন্ত লাগে না। <br><span class="br-ind"><br><span class="indent">&nbsp;</span></span>অস্ত্র তাদের কোন ক্ষতি করতে পারে না, <br><span class="br-ind"><br><span class="indent">&nbsp;</span></span>কিছুই পারে না তাদের গতিরোধ করতে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তারা নগরের উপর ঝাঁপিয়ে পড়ে <br><span class="br-ind"><br><span class="indent">&nbsp;</span></span>প্রাচীরের উপর দিয়ে দৌড়ায় <br><span class="br-ind"><br><span class="indent">&nbsp;</span></span>চোরের মত জানালা দিয়ে ঘরে ঢোকে। <span class="br-p"><br><br></span> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তারা যত এগিয়ে চলে, <br><span class="br-ind"><br><span class="indent">&nbsp;</span></span>পৃথিবী কাঁপতে থাকে, শিউরে ওঠে আকাশ, <br><span class="br-ind"><br><span class="indent">&nbsp;</span></span>সূর্য-চন্দ্র আঁধারে ঢেকে যায়, <br><span class="br-ind"><br><span class="indent">&nbsp;</span></span>নক্ষত্রপুঞ্জ হয় দীপ্তিহীন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>প্রভু পরমেশ্বর গুরুগম্ভীর গর্জনে <br><span class="br-ind"><br><span class="indent">&nbsp;</span></span>আদেশ দেন তাঁর সেনাবাহিনীকে, <br><span class="br-ind"><br><span class="indent">&nbsp;</span></span>সেনাবাহিনী তাঁর আদেশ পালন করে। <br><span class="br-ind"><br><span class="indent">&nbsp;</span></span>প্রভুর সেই নির্দিষ্ট দিন মহাভয়ঙ্কর, <br><span class="br-ind"><br><span class="indent">&nbsp;</span></span>এর হাত থেকে কারো রেহাই নেই। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তবু, প্রভু পরমেশ্বর এখনও বলছেন, <br><span class="br-ind"><br><span class="indent">&nbsp;</span></span>তোমরা সর্বান্তঃকরণে অনুতাপ কর, <br><span class="br-ind"><br><span class="indent">&nbsp;</span></span>উপবাস, ক্রন্দন ও বিলাপ কর, ফিরে এস আমার কাছে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>শুধু পরণের কাপড় নয়, হৃদয় চিরে দেখাও তোমার দুঃখরাশি, <br><span class="br-ind"><br><span class="indent">&nbsp;</span></span>ফিরে এস তোমাদের প্রভু, পরমেশ্বরের কাছে। <br><span class="br-ind"><br><span class="indent">&nbsp;</span></span>তিনি দয়াময় ও স্নেহশীল, সহজে তিনি ক্রুদ্ধ হন না, <br><span class="br-ind"><br><span class="indent">&nbsp;</span></span>অবিচল তাঁর প্রেম, শাস্তি নয়, ক্ষমাদানে তিনি চির আগ্রহী। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তোমাদের প্রভু পরমেশ্বর মত পাল্টাতেও পারেন, <br><span class="br-ind"><br><span class="indent">&nbsp;</span></span>আশীর্বাদে অভিষিক্ত করে তোমাদের দিতে পারেন অঢেল শস্যসম্ভার। <br><span class="br-ind"><br><span class="indent">&nbsp;</span></span>তখন তোমরা তাঁকে নিবেদন করতে পারবে ভোগ ও পেয় নৈবেদ্য। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সিয়োনে তুরী বাজাও দেশবাসীকে উপবাসের নির্দেশ দাও, <br><span class="br-ind"><br><span class="indent">&nbsp;</span></span>ধর্মসভা আহ্বান কর। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যিহুদীয়ার প্রজাবৃন্দকে একত্র কর <br><span class="br-ind"><br><span class="indent">&nbsp;</span></span>প্রবীণ নেতাদের ডাক <br><span class="br-ind"><br><span class="indent">&nbsp;</span></span>ডাক আবাল–বৃদ্ধবণিতা—সবাইকে <br><span class="br-ind"><br><span class="indent">&nbsp;</span></span>বাসর ছেড়ে বেরিয়ে আসুক বর, <br><span class="br-ind"><br><span class="indent">&nbsp;</span></span>কন্যাও বেরিয়ে আসুক অন্তঃপুর থেকে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মন্দিরের বেদীর কাছে <br><span class="br-ind"><br><span class="indent">&nbsp;</span></span>প্রভুর যাজকেরা কেঁদে কেঁদে বলুক, <br><span class="br-ind"><br><span class="indent">&nbsp;</span></span>হে প্রভু পরমেশ্বর, তোমার প্রজাদের প্রতি দয়া কর <br><span class="br-ind"><br><span class="indent">&nbsp;</span></span>অন্য জাতির হাতে তোমার আপন জনদের অপমানিত হতে দিও না <br><span class="br-ind"><br><span class="indent">&nbsp;</span></span>তারা আমাদের উপহাস করে যেন বলতে না পারে <br><span class="br-ind"><br><span class="indent">&nbsp;</span></span>—কোথায় তোমাদের ঈশ্বর? <br></div>
<div class="v" id="v18"><h2>ঈশ্বর ভূমিকে আবার উর্বরতা দিলেন</h2><span class="vn">18</span> <span class="br-ind"><br><span class="indent">&nbsp;</span></span>প্রভু পরমেশ্বর আবার যিহুদীয়া দেশের প্রতি প্রসন্ন হলেন, <br><span class="br-ind"><br><span class="indent">&nbsp;</span></span>প্রজাদের প্রতি মমতায় ভরে গেল তাঁর মন। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তাদের আবেদনে সাড়া দিয়ে তিনি বললেনঃ <br><span class="br-ind"><br><span class="indent">&nbsp;</span></span>দেখ, আমি তোমাদের শস্য, <br><span class="br-ind"><br><span class="indent">&nbsp;</span></span>দ্রাক্ষারস ও তেল দেব তাতে তোমরা তৃপ্ত হবে, <br><span class="br-ind"><br><span class="indent">&nbsp;</span></span>আমি আর কখনও তোমাদের অন্যান্য জাতির কাছে <br><span class="br-ind"><br><span class="indent">&nbsp;</span></span>বিদ্রূপের পাত্র করব না। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তোমাদের কাছে থেকে আমি দূর করে দেব উত্তর দিক থেকে আগত পঙ্গপালের ঝাঁক। <br><span class="br-ind"><br><span class="indent">&nbsp;</span></span>তাদের কিছু অংশকে তাড়াব মরুভূমিতে আর কিছু অংশকে তাড়াব মরুসাগরে, <br><span class="br-ind"><br><span class="indent">&nbsp;</span></span>বাকী অংশকে তাড়িয়ে নিয়ে ভূমধ্যসাগরে ফেলে দেব। <br><span class="br-ind"><br><span class="indent">&nbsp;</span></span>তাদের গলিত দেহ থেকে উঠবে দুর্গন্ধ, এ-ই তাদের কর্মফল! <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>হে দেশবাসী ভয় করো না আনন্দ কর, <br><span class="br-ind"><br><span class="indent">&nbsp;</span></span>উল্লসিত হও প্রভু পরমেশ্বর তোমাদের জন্য <br><span class="br-ind"><br><span class="indent">&nbsp;</span></span>অসাধারণ কীর্তি সাধন করেছেন <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>পশুপাল ভয় করো না, <br><span class="br-ind"><br><span class="indent">&nbsp;</span></span>প্রান্তরের চরাণী আবার হয়েছে তৃণশ্যামল <br><span class="br-ind"><br><span class="indent">&nbsp;</span></span>বৃক্ষরাজি হয়েছে ফলবান্‌ <br><span class="br-ind"><br><span class="indent">&nbsp;</span></span>ডুমুর বৃক্ষ ও দ্রাক্ষালতা ফলসম্ভারে হয়েছ সমৃদ্ধ <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>হে সিয়োনের অধিবাসী আনন্দ কর, <br><span class="br-ind"><br><span class="indent">&nbsp;</span></span>তোমাদের প্রভু পরমেশ্বর তোমাদের জন্য যা করেছেন, <br><span class="br-ind"><br><span class="indent">&nbsp;</span></span>তার জন্য উল্লসিত হও। তোমাদের রক্ষা করার জন্য <br><span class="br-ind"><br><span class="indent">&nbsp;</span></span>তিনি পর্যাপ্ত বর্ষা দিয়েছেন, <br><span class="br-ind"><br><span class="indent">&nbsp;</span></span>মরশুমের প্রথমে ও শেষে আগের মতই বৃষ্টি হয়েছে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>এবার খামারগুলি শস্যে পরিপূর্ণ হবে <br><span class="br-ind"><br><span class="indent">&nbsp;</span></span>দ্রাক্ষারস ও তেলের পাত্রগুলি উপচে পড়বে। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>বিগত বছরগুলিতে পঙ্গপালের ঝাঁক <br><span class="br-ind"><br><span class="indent">&nbsp;</span></span>তোমাদের যত শস্যহানি করেছিল, <br><span class="br-ind"><br><span class="indent">&nbsp;</span></span>সব আমি ফিরিয়ে দেব,তোমাদের বিরুদ্ধে আমিই পাঠিয়েছিলাম <br><span class="br-ind"><br><span class="indent">&nbsp;</span></span>এই পঙ্গপালবাহিনী। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তোমাদের জন্য প্রচুর খাদ্য থাকবে, <br><span class="br-ind"><br><span class="indent">&nbsp;</span></span>খাদ্যে পরিতৃপ্ত হবে তোমরা। যিনি তোমাদের জন্য পরমাশ্চর্য কীর্তি সাধন করেছেন, <br><span class="br-ind"><br><span class="indent">&nbsp;</span></span>সেই প্রভু পরমেশ্বরের নাম কীর্তন করবে তোমরা <br><span class="br-ind"><br><span class="indent">&nbsp;</span></span>আমার প্রজারা আর কখনও হতমান হবে না, <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তখন হে ইসরায়েলী,তোমরা জানবে যে <br><span class="br-ind"><br><span class="indent">&nbsp;</span></span>আমি তোমাদের মাঝে আছি এবং আমি প্রভু পরমেশ্বরই <br><span class="br-ind"><br><span class="indent">&nbsp;</span></span>তোমাদের ঈশ্বর আর কেউ নয়, <br><span class="br-ind"><br><span class="indent">&nbsp;</span></span>আমার প্রজারা আর কখনও হতমান হবে না। <br></div>
<div class="v" id="v28"><h2>প্রভুর দিন</h2><span class="vn">28</span> <span class="br-ind"><br><span class="indent">&nbsp;</span></span>আগামী দিনে আমি প্রতিটি মানুষের উপর আমার আত্মা বর্ষণ করব, <br><span class="br-ind"><br><span class="indent">&nbsp;</span></span>তোমাদের পুত্রকন্যারা ভাবোক্তি করবে, <br><span class="br-ind"><br><span class="indent">&nbsp;</span></span>তোমাদের প্রবীণেরা স্বপ্ন দেখবে, <br><span class="br-ind"><br><span class="indent">&nbsp;</span></span>আর তরুণেরা লাভ করবে দিব্যদর্শন।<sup class="fnm"><a name="fnm2" href="#fn2">2</a></sup> <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>সেদিন আমি দাসদাসীদের উপরেও <br><span class="br-ind"><br><span class="indent">&nbsp;</span></span>বর্ষণ করব আমার আত্মা। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>আমি আকাশ ও পৃথিবীতে সাবধানবাণী রূপে নানা অলৌকিক নিদর্শন দেখাব। <br><span class="br-ind"><br><span class="indent">&nbsp;</span></span>সেখানে দেখা যাবে ধোঁয়ার কুণ্ডলী, <br><span class="br-ind"><br><span class="indent">&nbsp;</span></span>আগুন আর রক্তপাত। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>প্রভুর নির্দিষ্ট মহাভয়ঙ্কর দিন <br><span class="br-ind"><br><span class="indent">&nbsp;</span></span>আবির্ভাবের আগে সূর্য অন্ধকার হয়ে যাবে, <br><span class="br-ind"><br><span class="indent">&nbsp;</span></span>চন্দ্র হয়ে যাবে রক্তিম।<sup class="fnm"><a name="fnm3" href="#fn3">3</a></sup> <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>সেদিন পরমেশ্বরের নামে যে ডাকবে সে-ই রক্ষা পাবে। <br><span class="br-ind"><br><span class="indent">&nbsp;</span></span>প্রভু পরমেশ্বর বলেছেনঃ সিয়োন পর্বত শালেম হবে মুক্তি প্রাপ্তদের আশ্রয়স্থল <br><span class="br-ind"><br><span class="indent">&nbsp;</span></span>প্রভুর মনোনীত লোকেরাও বাস করবে তাদের মাঝে।<sup class="fnm"><a name="fnm4" href="#fn4">4</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:730 9:7-9'><!--endraw 1-->প্রকা 9:7-9<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:510 2:17-21'><!--endraw 1-->প্রেরিত 2:17-21<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:470 24:29'><!--endraw 1-->মথি 24:29<!--raw 1 bo --></a><!--endraw 1-->; <!--raw 1 bo --><a href='B:480 13:24-25'><!--endraw 1-->মার্ক 13:24-25<!--raw 1 bo --></a><!--endraw 1-->; <!--raw 1 bo --><a href='B:490 21:25'><!--endraw 1-->লুক 21:25<!--raw 1 bo --></a><!--endraw 1-->; <!--raw 1 bo --><a href='B:730 6:12-13'><!--endraw 1-->প্রকা 6:12-13<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:520 10:13'><!--endraw 1-->রোমীয় 10:13<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>