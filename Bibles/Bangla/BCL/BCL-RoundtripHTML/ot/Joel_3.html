<html><head>
<meta http-equiv="Content-Type" content="text/html;charset=utf-8" />
<title>Joel 3 &ndash; নবী যোয়েলের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Joel', 3);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যোয়েলের পুস্তক</b> &ndash; <a href="Joel_1.html">1</a> <a href="Joel_2.html">2</a> <b>3</b> </div><hr>
<h1>Joel 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রভু পরমেশ্বরের বিচার</h2><span class="vn">1</span> <span class="br-p"><br><br></span>দেখ, সেদিন যখন আমি <span class="br-p"><br><br></span><span class="br-ind"><br><span class="indent">&nbsp;</span></span>যিহুদীয়া ও জেরুশালেমের হৃতগৌরব <br><span class="br-ind"><br><span class="indent">&nbsp;</span></span>পুনরুদ্ধার করব। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তখন সর্বজাতিকে বিচারের জন্য আমার প্রজাবৃন্দ <br><span class="br-ind"><br><span class="indent">&nbsp;</span></span>তথা আমার একান্ত আপনজন ইসরায়েলীদের <br><span class="br-ind"><br><span class="indent">&nbsp;</span></span>উপর তারা যে অন্যায় করেছে, তার বিচার করব। <br><span class="br-ind"><br><span class="indent">&nbsp;</span></span>কারণ তারা আমার প্রিয়পাত্র <br><span class="br-ind"><br><span class="indent">&nbsp;</span></span>ইসরায়েলীদের ছত্রভঙ্গ করে নানা দেশে <br><span class="br-ind"><br><span class="indent">&nbsp;</span></span>নানা জাতির মাঝে ছড়িয়ে দিয়েছে, <br><span class="br-ind"><br><span class="indent">&nbsp;</span></span>খণ্ড বিখণ্ড করেছে ইসরায়েলকে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>পাশা চেলে আমার প্রজাদের উপর অধিকার ভাগ করে নিয়েছ, <br><span class="br-ind"><br><span class="indent">&nbsp;</span></span>বালকবালিকাদের ক্রীতদাসরূপে বিক্রয় করে <br><span class="br-ind"><br><span class="indent">&nbsp;</span></span>সেই অর্থ তারা গণিকা ও সুরার জন্য ব্যয় করেছে, <br></div>
<div class="v" id="v4"><span class="vn">4</span> <span class="br-p"><br><br></span>হে টায়ার, সীদোন ও ফিলিস্তিনী অধ্যুষিত সমগ্র অঞ্চলের অধিবাসী তোমরা কি করতে চাও? কোনও ব্যাপারে কি আমার উপর প্রতিশোধ নিতে চাও? তাই যদি হয় তাহলে জেনো, তার প্রতিফল পেতেও তোমাদের দেরী হবে না।<sup class="fnm"><a name="fnm1" href="#fn1">1</a></sup></div>
<div class="v" id="v5"><span class="vn">5</span> তোমরা আমার সোনা রূপো অপহরণ করেছ, আমার বহুমূল্য সম্পদ তোমাদের মন্দিরে নিয়ে গেছ।</div>
<div class="v" id="v6"><span class="vn">6</span> যিহুদীয়া ও জেরুশালেমের লোকেদের বহুদূরে নিয়ে গিয়ে তোমার স্বদেশ থেকে গ্রীকদের কাছে বিক্রী করেছ।</div>
<div class="v" id="v7"><span class="vn">7</span> কিন্তু যেখানে তোমরা তাদের বিক্রী করেছিলে, সেখান থেকে আমি তাদের উদ্ধার করে আনব। তোমরা এদের প্রতি যে ব্যবহার করেছ, আমি তোমাদের প্রতি সেই ব্যবহারই করব।</div>
<div class="v" id="v8"><span class="vn">8</span> তোমাদের পুত্রকন্যাদের আমি যিহুদীয়ার লোকদের কাছে বিক্রী করব, আর তারা তাদের বিক্রী করবে বহুদূরবর্তী শিবা দেশের মানুষের কাছে—প্রভু বলেছেন এ কথা।</div>
<div class="v" id="v9"><h2>চরম সংগ্রাম</h2><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>জাতিবৃন্দের কাছে এই কথা ঘোষণা কর: <br><span class="br-ind"><br><span class="indent">&nbsp;</span></span>তোমরা যুদ্ধের জন্য প্রস্তুত হও, <br><span class="br-ind"><br><span class="indent">&nbsp;</span></span>যোদ্ধাদের আহ্বান কর, <br><span class="br-ind"><br><span class="indent">&nbsp;</span></span>সৈন্য সমাবেশ কর, এগিয়ে যাও। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমরা লাঙ্গলের ফাল ভেঙ্গে তৈরী কর তরবারি, <br><span class="br-ind"><br><span class="indent">&nbsp;</span></span>কাস্তে ভেঙ্গে বর্শা তৈরী কর নিতান্ত দুর্বলও বীরদর্পে এগিয়ে যাক।<sup class="fnm"><a name="fnm2" href="#fn2">2</a></sup> <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>প্রতিবেশী জাতিবৃন্দ তোমাদের সাহায্য করতে এগিয়ে আসুক, <br><span class="br-ind"><br><span class="indent">&nbsp;</span></span>একত্র হোক বিচার ভূমিতে। <br><span class="br-ind"><br><span class="indent">&nbsp;</span></span>(হে প্রভু, তোমার সেনাদলও সমাবেশকর সেখানে)। <br></div>
<div class="v" id="v12"><h2>শেষ বিচার</h2><span class="vn">12</span> <span class="br-ind"><br><span class="indent">&nbsp;</span></span>রণসাজে সজ্জিত হয়ে জাতিবৃন্দ <br><span class="br-ind"><br><span class="indent">&nbsp;</span></span>উপস্থিত হোক বিচার ভূমিতে সেখানেই <br><span class="br-ind"><br><span class="indent">&nbsp;</span></span>আমি সকলের বিচার নিষ্পন্ন করব। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ওদের পাপের ভরা পূর্ণ হয়েছে, <br><span class="br-ind"><br><span class="indent">&nbsp;</span></span>তোমরা অস্ত্র ধর সমূলে বিনাশ কর ওদের।<sup class="fnm"><a name="fnm3" href="#fn3">3</a></sup> <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>অগণিত জনতার সমাবেশ হয়েছে বিচার ভূমিতে <br><span class="br-ind"><br><span class="indent">&nbsp;</span></span>পরমেশ্বরের বিচারের দিন সমাগত, <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>চন্দ্র সূর্য ঢেকে গেছে অন্ধকারে, <br><span class="br-ind"><br><span class="indent">&nbsp;</span></span>নক্ষত্ররাজি সংবরণ করেছে দীপ্তি। <br></div>
<div class="v" id="v16"><h2>ঈশ্বরের আশীর্বাদ</h2><span class="vn">16</span> <span class="br-ind"><br><span class="indent">&nbsp;</span></span>সিয়োন থেকে প্রভু পরমেশ্বর রণহুঙ্কারে গর্জে উঠেছেন, <br><span class="br-ind"><br><span class="indent">&nbsp;</span></span>জেরুশালেম থেকে ধ্বনিত হচ্ছে তাঁর বজ্রনিনাদ, <br><span class="br-ind"><br><span class="indent">&nbsp;</span></span>আকাশ ও পৃথিবী কম্পমান, <br><span class="br-ind"><br><span class="indent">&nbsp;</span></span>কিন্তু প্রভু তাঁর প্রজাবৃন্দের আশ্রয়স্থল, <br><span class="br-ind"><br><span class="indent">&nbsp;</span></span>ইসরায়েলের দুর্গস্বরূপ।<sup class="fnm"><a name="fnm4" href="#fn4">4</a></sup> <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>এই ঘটনাতেই তোমরা জানবে যে প্রভু তোমাদের ঈশ্বর, <br><span class="br-ind"><br><span class="indent">&nbsp;</span></span>আমার পবিত্র শৈল সিয়োনেই আমার বসতি। <br><span class="br-ind"><br><span class="indent">&nbsp;</span></span>জেরুশালেম হবে পবিত্র নগরী, <br><span class="br-ind"><br><span class="indent">&nbsp;</span></span>আর কখনও এ নগরী হবে না বিজাতীয় পদানত। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সেদিন পর্বতগাত্র ভরে যাবে দ্রাক্ষাকুঞ্জে পাহাড়ের বুকে চরবে পশুপাল, <br><span class="br-ind"><br><span class="indent">&nbsp;</span></span>যিহুদীয়ার নদী নালা হবে জলে পূর্ণ, <br><span class="br-ind"><br><span class="indent">&nbsp;</span></span>প্রভুর আবাস থেকে নির্গত হবে নির্ঝর, <br><span class="br-ind"><br><span class="indent">&nbsp;</span></span>শিটিমের উপত্যকা সিক্ত হবে তার জলে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>মিশর হবে পরিত্যক্ত ভূমি, <br><span class="br-ind"><br><span class="indent">&nbsp;</span></span>ইদোম পরিণত হবে পরিত্যক্ত প্রান্তরে <br><span class="br-ind"><br><span class="indent">&nbsp;</span></span>কারণ তারা যিহুদীয়ার অধিবাসীদের নির্যাতন করেছে, <br><span class="br-ind"><br><span class="indent">&nbsp;</span></span>তাদের দেশে তারা করেছে নির্দোষের রক্তপাত <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>কিন্তু যিহুদীয়া তথা জেরুশালেমে চিরকাল মানুষ বাস করবে বংশপরম্পরায়। <br><span class="br-ind"><br><span class="indent">&nbsp;</span></span>আমি তাদের রক্তের প্রতিশোধ গ্রহণ করব, <br><span class="br-ind"><br><span class="indent">&nbsp;</span></span>নিষ্কৃতি দেব না অপরাধীকে, কারণ আমি তোমাদের প্রভু পরমেশ্বর, <br><span class="br-ind"><br><span class="indent">&nbsp;</span></span>আমার বসতি সিয়োনে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:290 14:29-31'><!--endraw 1-->যিশা 14:29-31<!--raw 1 bo --></a><!--endraw 1-->; <!--raw 1 bo --><a href='B:290 23:1-18'><!--endraw 1-->23:1-18<!--raw 1 bo --></a><!--endraw 1-->; <!--raw 1 bo --><a href='B:300 47:1-7'><!--endraw 1-->যির 47:1-7<!--raw 1 bo --></a><!--endraw 1-->; <!--raw 1 bo --><a href='B:330 25:15-28:26'><!--endraw 1-->যিহি 25:15-28:26<!--raw 1 bo --></a><!--endraw 1-->; <!--raw 1 bo --><a href='B:370 1:6-10'><!--endraw 1-->আমোস 1:6-10<!--raw 1 bo --></a><!--endraw 1-->; <!--raw 1 bo --><a href='B:430 2:4-7'><!--endraw 1-->সফ 2:4-7<!--raw 1 bo --></a><!--endraw 1-->; <!--raw 1 bo --><a href='B:450 9:1-7'><!--endraw 1-->সখ 9:1-7<!--raw 1 bo --></a><!--endraw 1-->; <!--raw 1 bo --><a href='B:470 11:21-22'><!--endraw 1-->মথি 11:21-22<!--raw 1 bo --></a><!--endraw 1-->; <!--raw 1 bo --><a href='B:490 10:13-14'><!--endraw 1-->লুক 10:13-14<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:290 2:4'><!--endraw 1-->যিশা 2:4<!--raw 1 bo --></a><!--endraw 1-->; <!--raw 1 bo --><a href='B:400 4:3'><!--endraw 1-->মীখা 4:3<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:730 14:14-16'><!--endraw 1-->প্রকা 14:14-16<!--raw 1 bo --></a><!--endraw 1-->,<!--raw 1 bo --><a href='B:730 14:19-20'><!--endraw 1-->19-20<!--raw 1 bo --></a><!--endraw 1-->; <!--raw 1 bo --><a href='B:730 19:15'><!--endraw 1-->19:15<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:370 1:2'><!--endraw 1-->আমোস 1:2<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>