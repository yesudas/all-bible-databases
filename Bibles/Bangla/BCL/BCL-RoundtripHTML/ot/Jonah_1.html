<html><head>
<meta http-equiv="Content-Type" content="text/html;charset=utf-8" />
<title>Jonah 1 &ndash; নবী যোনার পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jonah', 1);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী যোনার পুস্তক</b> &ndash; <b>1</b> <a href="Jonah_2.html">2</a> <a href="Jonah_3.html">3</a> <a href="Jonah_4.html">4</a> </div><hr>
<h1>Jonah 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->বাইবেলের অন্যান্য ভাববাণীমূলক পুস্তকগুলির চেয়ে প্রবক্তা নবী যোনা সম্পর্কিত পুস্তকটি একেবারে ভিন্ন। পুস্তকটি আখ্যানমূলক। যোনা ঈশ্বরের আদেশ অমান্য করে তাঁর অবাধ্য হয়ে তাঁর হাত এড়িয়ে পালাবার চেষ্টায় যে অভিযানে বেরিয়েছিলেন এবং যে রোমাঞ্চকর অভিজ্ঞতা লাভ করেছিলেন, পুস্তকখানিতে সেই কাহিনী বর্ণিত হয়েছে। ঈশ্বর তাঁকে ইসরায়েলের চরম শত্রু আসিরিয়া সাম্রাজ্যের রাজধানী নীনবীতে যেতে বলেছিলেন। যোনা কিন্তু ঈশ্বরের বার্তা নিয়ে সেখানে যেতে চাননি। কারণ তিনি নিশ্চিতভাবে জানতেন যে ঈশ্বর তাদের শহর ধ্বংস করার যে হুমকি দিচ্ছেন তা তিনি আদৌ কার্যকর করবেন না। পরপর কতকগুলি নাটকীয় ঘটনার পর যোনা অনিচ্ছা সত্ত্বেও তাঁর আদেশ পালন করলেন এবং পরিশেষে, যখন তিনি দেখলেন যে, চরম প্রলয়ের বার্তা কার্যে পরিণত হল না, তখন তিনি খুব বিরক্ত হলেন। নিজের সৃষ্টির উপরে ঈশ্বরের পূর্ণ সার্বভৌম ক্ষমতার কথাই পুস্তকটিতে ব্যক্ত হয়েছে। কিন্তু সর্বোপরি ঈশ্বরকে এখানে প্রেমিক ও করুণাময় ঈশ্বররূপে চিত্রিত করা হয়েছে। এই ঈশ্বর তাঁর প্রজার শত্রুদেরও শাস্তি দিয়ে ধ্বংস করার চেয়ে ক্ষমা দিয়ে রক্ষা করতে উন্মুখ। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়বস্তুর রূপরেখা<!--raw 1 bo --></b><!--endraw 1--> <!--raw 1 bo --><p/><!--endraw 1-->• যোনার আহ্বান ও অবাধ্যতা <!--raw 1 bo --><a href='B:390 1:1-17'><!--endraw 1-->1:1-17<!--raw 1 bo --></a><!--endraw 1--> <!--raw 1 bo --><br/><!--endraw 1-->• যোনার অনুতাপ ও উদ্ধারলাভ <!--raw 1 bo --><a href='B:390 2:1-10'><!--endraw 1-->2:1-10<!--raw 1 bo --></a><!--endraw 1--> <!--raw 1 bo --><br/><!--endraw 1-->• নীনবীর বিরুদ্ধে যোনার বার্তা <!--raw 1 bo --><a href='B:390 3:1-10'><!--endraw 1-->3:1-10<!--raw 1 bo --></a><!--endraw 1--> <!--raw 1 bo --><br/><!--endraw 1-->• নীনবীর প্রতি ঈশ্বরের করুণা <!--raw 1 bo --><a href='B:390 4:1-11'><!--endraw 1-->4:1-11<!--raw 1 bo --></a><!--endraw 1-->
</div>
<div class="biblehtmlcontent verses" id="verses">
<div class="v" id="v1"><h2>যোনার অবাধ্যতা ও পলায়ন</h2><span class="vn">1</span> <span class="br-p"><br><br></span>প্রভু পরমেশ্বর একদিন যোনাকে নির্দেশ দিলেনঃ<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> মহানগরী নীনবীতে যাও। সেখানকার অধিবাসীদের কাছে ঘোষণা কর যে তাদের দুষ্কর্মগুলি আমার অজ্ঞাত নয়।</div>
<div class="v" id="v3"><span class="vn">3</span> কিন্তু যোনা চাইলেন প্রভু পরমেশ্বরের কাছ থেকে পালিয়ে যেতে। তাই তিনি উল্টোদিকে তার্শীশের<sup class="fnm"><a name="fnm2" href="#fn2">2</a></sup> অভিমুখে রওনা হলেন। যাফো বন্দরে পৌঁছে তার্শীশগামী একটি জাহাজ পেলেন। প্রভু পরমেশ্বরের হাত এড়িয়ে তার্শীশে পালাবার জন্য জাহাজের ভাড়া চুকিয়ে যাত্রীদের সাথে জাহাজে গিয়ে উঠলেন।</div>
<div class="v" id="v4"><span class="vn">4</span> কিন্তু প্রভু পরমেশ্বর সমুদ্রবক্ষে প্রচণ্ড ঝড় তুললেন। ঝড়ের তাণ্ডবে জাহাজটি ভেঙ্গে পড়ার উপক্রম হল।</div>
<div class="v" id="v5"><span class="vn">5</span> নাবিকেরা ভয় পেয়ে যে যার ইষ্টদেবতার কাছে আর্তনিবেদন করতে লাগল এবং জাহাজটি হালকা করার জন্য মালপত্র সমু্দ্রে ফেলে দিতে লাগল। এদিকে যোনা তখন জাহাজের ভিতরে এক কোণে শুয়ে নিশ্চিন্তে ঘুমাচ্ছিলেন।</div>
<div class="v" id="v6"><span class="vn">6</span> <span class="br-p"><br><br></span>জাহাজের অধ্যক্ষ তাঁর কাছে এসে বললেন, একি, তুমি ঘুমাচ্ছ কি করে? ওঠ, তোমার দেবতাকে ডাক, হয়তো তিনি দয়া করবেন। আমরা রক্ষা পেয়ে যাব!</div>
<div class="v" id="v7"><span class="vn">7</span> <span class="br-p"><br><br></span>পরে নাবিকেরা নিজেদের মধ্যে আলোচনা করে বলল, এস, আমরা পাশার ঘুঁটি চেলে দেখি, কার দোষে আমাদের এই বিপদ ঘটেছে। ঘুঁটি চেলে দেখা গেল, যোনার নাম উঠেছে।</div>
<div class="v" id="v8"><span class="vn">8</span> তারা যোনাকে বলল, বল, কেন আমাদের এই বিপত্তি ঘটল? তোমার পেশা কি? কোথা থেকে আসছ তুমি? তোমার দেশ কোথায়? তুমি কোন জাতির লোক?</div>
<div class="v" id="v9"><span class="vn">9</span> <span class="br-p"><br><br></span>যোনা তাদের বললেন, আমি একজন ইব্রীয় আমি স্বর্গের ঈশ্বর প্রভু পরমেশ্বরের উপাসক। তিনিই সমুদ্র ও ধরাতল সৃষ্টি করেছেন। আমি তাঁকে এড়িয়ে চলতে চাই। তাই পালাচ্ছি।</div>
<div class="v" id="v10"><span class="vn">10</span> এ কথা শুনে নাবিকেরা অত্যন্ত ভীত হয়ে তাঁকে বলল, তুমি কেন এই সাংঘাতিক কাজ করলে? যোনা তখন প্রভু পরমেশ্বরের কাছ থেকে নিজের পলায়নের কাহিনী তাদের বললেন।</div>
<div class="v" id="v11"><span class="vn">11</span> সমুদ্র ক্রমেই উত্তাল হয়ে উঠছিল। তাই তারা তাঁকে বলল, সমুদ্রকে শান্ত করার জন্য তোমাকে নিয়ে এখন আমরা কি করব?</div>
<div class="v" id="v12"><span class="vn">12</span> <span class="br-p"><br><br></span>যোনা বললেন, তোমরা আমাকে সমুদ্রে ফেলে দাও, তাহলেই সমুদ্র শান্ত হয়ে যাবে। কারণ আমি জানি, আমারই দোষে তোমরা এই প্রচণ্ড ঝড়ের মধ্যে পড়েছ।</div>
<div class="v" id="v13"><span class="vn">13</span> <span class="br-p"><br><br></span>নাবিকেরা তবুও জাহাজটিকে তীরে নিয়ে যাওয়ার জন্য প্রাণপণে দাঁড় টানতে লাগল কিন্তু পারল না, কারণ ঝড়ের প্রচণ্ড দাপট ক্রমেই ভীষণ হয়ে উঠছিল।</div>
<div class="v" id="v14"><span class="vn">14</span> তকন তারা কাতর হয়ে প্রভু পরমেশ্বরকে ডাকতে লাগল: হে প্রভু পরমেশ্বর, মিনতি করি এই লোকটির প্রাণনাশের জন্য আমাদের মৃত্যুদণ্ড দিও না। নির্দোষের রক্তপাতের জন্য আমাদের দায়ী করো না, কারণ হে প্রভু, তোমার ইচ্ছাতেই এসব কিছু ঘটেছে।</div>
<div class="v" id="v15"><span class="vn">15</span> তারা তারপর যোনাকে সমুদ্রে ফেলে দিল এবং সঙ্গে সঙ্গে সমুদ্র শান্ত হয়ে গেল।</div>
<div class="v" id="v16"><span class="vn">16</span> এই ঘটনায় নাবিকেরা ভয়ে বিস্ময়ে আতঙ্কিত হয়ে উঠল। সসম্ভ্রমে তারা যোনার প্রভু পরমেশ্বরের উদ্দেশে বলিদান করার মানত করল।</div>
<div class="v" id="v17"><span class="vn">17</span> <span class="br-p"><br><br></span>যোনাকে সমু্দ্রে ফেলে দেওয়ার সাথে সাথে প্রভু পরমেশ্বরের নির্দেশে বিরাট একটা মাছ যোনাকে গিলে ফেলল। যোনা তিন দিন ও তিন রাত সেই মাছের পেটে রইলেন।<sup class="fnm"><a name="fnm3" href="#fn3">3</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:120 14:25'><!--endraw 1-->২ রাজা 14:25<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> তার্শীশ–বর্তমান স্পেন দেশ।</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:470 12:40'><!--endraw 1-->মথি 12:40<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>