<html><head>
<meta http-equiv="Content-Type" content="text/html;charset=utf-8" />
<title>Josh 13 &ndash; যিহোশূয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 13);">
<div id="navbar"><a href="../index.html">পবিএ বাইবেল CL Bible</a> &ndash; <b>যিহোশূয়ের পুস্তক</b> &ndash; <a href="Josh_1.html">1</a> ... <a href="Josh_11.html">11</a> <a href="Josh_12.html">12</a> <b>13</b> <a href="Josh_14.html">14</a> <a href="Josh_15.html">15</a> ... <a href="Josh_24.html">24</a> </div><hr>
<h1>Josh 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরায়েলীদের মধ্যে এলাকা বণ্টন</h2><span class="vn">1</span> <span class="br-p"><br><br></span>এই সময় যিহোশূয়ের অনেক বয়স হয়েছিল। প্রভু পরমেশ্বর তাঁকে বললেন, তুমি এখন বৃদ্ধ হয়েছ, কিন্তু এ দেশের অনেক অংশই এখনও অধিকার করা হয়নি।</div>
<div class="v" id="v2"><span class="vn">2</span> এই অঞ্চলগুলি এখনও বাকী রয়ে গেছে: ফিলিস্তিনীদের সমগ্র অঞ্চল, গেশুরীদের অঞ্চল,</div>
<div class="v" id="v3"><span class="vn">3</span> (মিশরের পূর্বদিকে সিহোর থেকে উত্তরে এক্রোন পর্যন্ত বিস্তৃত এই অঞ্চল গাজা, আসদোদ, আস্‌কেলন, গাৎ এবং এক্রোণের পাঁচজন ভূস্বামীর অধীনে ছিল)।</div>
<div class="v" id="v4"><span class="vn">4</span> দক্ষিণে অব্বীয়দের এলাকা, কনানীদের সমগ্র অঞ্চল, ইমোরীদের সীমান্তে অবস্থিত অফেক পর্যন্ত বিস্তৃত নিম্ন অঞ্চল যা সীদোনীদের অধিকারভুক্ত,</div>
<div class="v" id="v5"><span class="vn">5</span> গিব্‌লীয়দের দেশ, হার্মোন পর্বতের সানুদেশে অবস্থিত বেহল-গাদ থেকে লেবো-হামাৎ পর্যন্ত সমগ্র লেবানন প্রদেশ।</div>
<div class="v" id="v6"><span class="vn">6</span> লেবানন থেকে মিস্রফোৎ-মায়িম পর্যন্ত পার্বত্য অঞ্চলের সকল অধিবাসীদের এবং সীদোনীদের আমি নিজে ইসরায়েলীদের সম্মুখ থেকে বিতাড়িত করব। তুমি শুধু আমার নির্দেশ অনুযায়ী ইসরায়েলীদের উত্তরাধিকার স্বরূপ এই সব অঞ্চল তাদের মধ্যে বণ্টন করে দাও।<sup class="fnm"><a name="fnm1" href="#fn1">1</a></sup></div>
<div class="v" id="v7"><span class="vn">7</span> এখন নয় গোষ্ঠী এবং মনঃশি গোষ্ঠীর বাকী অর্ধেক লোকজনের মধ্যে এই দেশ বণ্টন কর।</div>
<div class="v" id="v8"><h2>জর্ডনের পূর্বতীরের এলাকা বণ্টন</h2><span class="vn">8</span> <span class="br-p"><br><br></span>মনঃশি গোষ্ঠীর অপর অর্ধাংশ এবং তাদের সঙ্গে রূবেণ ও গাদ গোষ্ঠীর লোকেরা মোশির নির্দেশে জর্ডনের পূর্বতীরে তাদের উত্তরাধিকার পেয়েছিল। প্রভু পরমেশ্বরের সেবক মোশি তাদের এই অঞ্চলগুলি দিয়েছিলেনঃ<sup class="fnm"><a name="fnm2" href="#fn2">2</a></sup></div>
<div class="v" id="v9"><span class="vn">9</span> আর্ণোন উপত্যকার সীমান্তে অবস্থিত অরোয়ের থেকে উপত্যকার মধ্যভাগে অবস্থিত নগর পর্যন্ত, দিবোন পর্যন্ত বিস্তৃত মেদবার সমতলভূমি,</div>
<div class="v" id="v10"><span class="vn">10</span> আম্মোনীদের সীমান্ত পর্যন্ত হিষবোণের ইমোরী নৃপতি সিহোনের সমস্ত নগর।</div>
<div class="v" id="v11"><span class="vn">11</span> গিলিয়দ, গেশুরী ও মাখাথীদের অঞ্চল, সমগ্র হার্মোন পর্বত এবং সলখা পর্যন্ত সমগ্র বাশান প্রদেশ অর্থাৎ</div>
<div class="v" id="v12"><span class="vn">12</span> বাশানের রাজা ওগ, অষ্টারোৎ ও ইদ্রিয়ীতে যাঁর রাজধানী ছিল, তাঁর সমগ্র রাজ্য। (ইনি ছিলেন রফায়িমদের সর্বশেষ বংশধর) মোশি এঁদের পরাস্ত করে এঁদের দেশ অধিকার করেছিলেন।</div>
<div class="v" id="v13"><span class="vn">13</span> ইসরায়েলীরা কিন্তু গেশুরী ও মাখাথীদের উচ্ছেদ করে নি, তারা আজও ইসরায়েলীদের মাঝেই বসবাস করছে।</div>
<div class="v" id="v14"><span class="vn">14</span> <span class="br-p"><br><br></span>কেবলমাত্র লেবী গোষ্ঠীকে মোশি কোন উত্তরাধিকার দেন নি। প্রভু পরমেশ্বরের নির্দেশ অনুযায়ী ইসরায়েলীদের আরাধ্য ঈশ্বর প্রভু পরমেশ্বরের উদ্দেশে উৎসর্গিত হোম নৈবেদ্যই ছিল তাদের উত্তরাধিকার।<sup class="fnm"><a name="fnm3" href="#fn3">3</a></sup></div>
<div class="v" id="v15"><h2>রূবেণ গোষ্ঠীর এলাকা</h2><span class="vn">15</span> <span class="br-p"><br><br></span>মোশি রূবেণ গোষ্ঠীর পরিবারসমূহের সংখ্যা অনুপাতে তাদের এলাকা নির্দিষ্ট করে দিয়েছিলেন।</div>
<div class="v" id="v16"><span class="vn">16</span> আর্ণোন উপত্যকার সীমান্তে অবস্থিত অরোয়ের থেকে উপত্যকার মধ্যভাগে অবস্থিত নগর পর্যন্ত ছিল তাদের সীমা।</div>
<div class="v" id="v17"><span class="vn">17</span> মেদবার সমগ্র সমতলভূমি, হিষবোণ এবং সমতল অঞ্চলের অন্যান্য নগর, দিবোন,</div>
<div class="v" id="v18"><span class="vn">18</span> বামোৎ-বেল, বেথ-বেল-মিয়োন। যহস্‌,</div>
<div class="v" id="v19"><span class="vn">19</span> কদেমোৎ, মেফাৎ, কিরিয়াথয়িম, সিবমা এবং উপত্যকার মাঝে অবস্থিত সেরেৎ-সহার পর্বত,</div>
<div class="v" id="v20"><span class="vn">20</span> বেথ-পিয়োর, পিস্‌গার ঢালু অঞ্চল, বেথ-যেশিমোৎ,</div>
<div class="v" id="v21"><span class="vn">21</span> অর্থাৎ সমতল অঞ্চলের সমস্ত নগর হিষবোণ নিবাসী ইমোরী নৃপতি সিহোনের সমগ্র রাজ্য ছিল এদের অধিকারভুক্ত। সিহোন এবং ইবি, রেকেম, সুর, হুর ও রেবা নামে তাঁর মিদিয়নী অমাত্যবর্গ যাঁরা সেই দেশে বাস করতেন মোশি তাঁদের সকলকে বধ করেছিলেন।</div>
<div class="v" id="v22"><span class="vn">22</span> ইসরায়েলীদের যাদের হত্যা করেছিল তাদের মধ্যে বিয়োরের পুত্র দৈবজ্ঞ বিলিয়মও ছিলেন।</div>
<div class="v" id="v23"><span class="vn">23</span> জর্ডনের তীরে ছিল রূবেণ গোষ্ঠীর সীমানা। গ্রামাঞ্চলসহ এই নগরগুলি ছিল রূবেণ গোষ্ঠীর পরিবারসমূহের অধিকারে।</div>
<div class="v" id="v24"><h2>গাদ গোষ্ঠীর এলাকা</h2><span class="vn">24</span> <span class="br-p"><br><br></span>গাদ গোষ্ঠীর পরিবার-সংখ্যার অনুপাতে মোশি তাদেরও এলাকা নির্দিষ্ট করে দিয়েছিলেন।</div>
<div class="v" id="v25"><span class="vn">25</span> যাসের ও গিলিয়দ প্রদেশের সমস্ত নগর, রব্বার পূর্বদিকে অরোয়ের পর্যন্ত আম্মোনীদের দেশের অর্ধেক তাদের অধিকারে এল।</div>
<div class="v" id="v26"><span class="vn">26</span> হিষবোন থেকে রামোৎ-মিস্‌পি ও বেটোনিম, মহনায়িম থেকে দবীর অঞ্চল</div>
<div class="v" id="v27"><span class="vn">27</span> এবং উপত্যকায় বেথ-হারম, বেথ-নিম্রা, সুক্কোত, সাফোন ও হিষবোনের রাজা সিহোনের রাজ্যের অবশিষ্টাংশ এবং জর্ডনের পূর্বতীর বরাবর কিন্নেরত হ্রদের প্রান্ত পর্যম্ত তাদের সীমা নির্দিষ্ট হল।</div>
<div class="v" id="v28"><span class="vn">28</span> গ্রামাঞ্চলসহ এই নগরগুলি গাদ গোষ্ঠীর পরিবার সমূহের এলাকাভুক্ত হল।</div>
<div class="v" id="v29"><h2>মনঃশি গোষ্ঠীর অর্ধাংশের এলাকা</h2><span class="vn">29</span> <span class="br-p"><br><br></span>মনঃশি গোষ্ঠীর অর্ধাংশের জন্যও মোসি এলাকা নির্দিষ্ট করে দিয়েছিলেন। মনঃশির অর্ধগোষ্ঠীর পরিবার-সংখ্যার অনুপাতে তাদের এলাকা নির্দিষ্ট হয়েছিল।</div>
<div class="v" id="v30"><span class="vn">30</span> তাদের এলাকা ছিল মহনায়িম থেকে আরম্ভ করে সমগ্র বাশান প্রদেশ, বাশানের রাজা ওগের সমগ্র রাজ্য, বাশানের অন্তর্গত যায়ীরের সমস্ত নগর—সর্বমোট ষাটটি নগর।</div>
<div class="v" id="v31"><span class="vn">31</span> গিলিয়দ প্রদেশের অর্ধাংশ, বাশানের রাজা ওগের রাজধানী অষ্টারোৎ ও ইদ্রিয়ী। এই নগরগুলি মনঃশির পুত্র মাখীরের সন্তানসন্ততি, অর্থাৎ মাখীর-গোষ্ঠীর অর্ধেক বংশধরদের দেওয়া হল।</div>
<div class="v" id="v32"><span class="vn">32</span> <span class="br-p"><br><br></span>যিরিহোর কাছে জর্ডনের তীরবর্তী মোয়াবের সমতল অঞ্চলে থাকার সময় মোশি এদের অধিকার নির্দিষ্ট করে দিয়েছিলেন।</div>
<div class="v" id="v33"><span class="vn">33</span> লেবি গোষ্ঠীকে মোশি কোন ভূসম্পত্তির অংশ দেন নি। প্রভু পরমেশ্বরের নির্দেশ অনুযায়ী ইসরায়েলীদের আরাধ্য ঈশ্বর প্রভু পরমেশ্বরের উদ্দেশে উৎসর্গিত নৈবেদ্যেই তাদের জীবিকা নির্বাহ হত।<sup class="fnm"><a name="fnm4" href="#fn4">4</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:40 33:54'><!--endraw 1-->গণনা 33:54<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:40 32:33'><!--endraw 1-->গণনা 32:33<!--raw 1 bo --></a><!--endraw 1-->; <!--raw 1 bo --><a href='B:50 3:12'><!--endraw 1-->দ্বি.বি. 3:12<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:50 18:1'><!--endraw 1-->দ্বি.বি. 18:1<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:40 18:20'><!--endraw 1-->গণনা 18:20<!--raw 1 bo --></a><!--endraw 1-->; <!--raw 1 bo --><a href='B:50 18:2'><!--endraw 1-->দ্বি.বি. 18:2<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>