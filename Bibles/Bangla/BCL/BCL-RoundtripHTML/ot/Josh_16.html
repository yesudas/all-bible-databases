<html><head>
<meta http-equiv="Content-Type" content="text/html;charset=utf-8" />
<title>Josh 16 &ndash; যিহোশূয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 16);">
<div id="navbar"><a href="../index.html">পবিএ বাইবেল CL Bible</a> &ndash; <b>যিহোশূয়ের পুস্তক</b> &ndash; <a href="Josh_1.html">1</a> ... <a href="Josh_14.html">14</a> <a href="Josh_15.html">15</a> <b>16</b> <a href="Josh_17.html">17</a> <a href="Josh_18.html">18</a> ... <a href="Josh_24.html">24</a> </div><hr>
<h1>Josh 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যোষেফের বংশধরদের এলাকা</h2><span class="vn">1</span> <span class="br-p"><br><br></span>যোষেফের বংশধরদের জন্য নির্দিষ্ট হল দেশের দক্ষিণ সীমা: যিরিহোর নিকটবর্তী জর্ডন নদী এবং যিরিহোর পূর্ব প্রান্তে অবস্থিত জলস্রোত থেকে যিরিহোর পার্বত্য অঞ্চল হয়ে প্রান্তরে বেথেল পর্যন্ত এদের সীমানা নিরূপিত হল।</div>
<div class="v" id="v2"><span class="vn">2</span> বেথেল থেকে লুসের এবং সেখান থেকে অর্কীয় জাতির এলাকার সীমান্তে অটারোৎ-অদ্দর পর্যন্ত,</div>
<div class="v" id="v3"><span class="vn">3</span> এবং পশ্চিমে যফ্‌লেটীয়দের এলাকার সীমান্তে বেথ-হোরোণের নিম্নভূমির প্রান্তে গেষর এবং ভূমধ্যসাগর পর্যন্ত তাদের সীমানা নিরূপিত হল।</div>
<div class="v" id="v4"><span class="vn">4</span> এই ভাবে যোষেফের সন্তান মনঃশি ও ইফ্রয়িমের বংশধরেরা ভূমির অধিকার লাভ করল।</div>
<div class="v" id="v5"><h2>ইফ্রয়িম</h2><span class="vn">5</span> <span class="br-p"><br><br></span>ইফ্রয়িম গোষ্ঠীর পরিবার সমূহের নির্দিষ্ট অঞ্চল এই: পূর্ব দিকে বেথ-হোরোণের উঁচু অঞ্চল থেকে অটারোৎ-অদ্দর হয়ে তাদের সীমানা</div>
<div class="v" id="v6"><span class="vn">6</span> ভূমধ্যসাগরের উপকূলে গিয়ে শেষ হল। সীমানা পশ্চিম দিকে মিকমথ হয়ে উত্তরে বিস্তৃত হল, পরে তা ঘুরে পূর্বদিকে তানাৎ-শীলো পর্যন্ত গেল এবং সেখান থেকে যানোহের পূর্ব দিকে গেল।</div>
<div class="v" id="v7"><span class="vn">7</span> যানোহ্‌ থেকে অটারোৎ-অদ্দর, নারাহ্ ও যিরিহো হয়ে জর্ডন পর্যন্ত প্রসারিত হল।</div>
<div class="v" id="v8"><span class="vn">8</span> তারপর সেই সীমারেখা তপুয়াহ্ থেকে পশ্চিম দিকে কান্নাহ্ স্রোত হয়ে ভূমধ্যসাগরে গিয়ে মিশেছে। এই ছিল ইফ্রয়িম গোষ্ঠীভুক্ত পরিবারগুলি এলাকা।</div>
<div class="v" id="v9"><span class="vn">9</span> <span class="br-p"><br><br></span>এ ছাড়াও মনঃশি গোষ্ঠীর অধিকারভুক্ত এলাকার মধ্যে ইফ্রয়িম গোষ্ঠীর জন্য বিভিন্ন নগর ও সেগুলির পার্শ্ববর্তী গ্রামাঞ্চল পৃথক করে নির্দিষ্ট হয়েছিল।</div>
<div class="v" id="v10"><span class="vn">10</span> কিন্তু তারা গেষর নিবাসী কনানীদের উৎখাত করল না। কনানীরা আজও ইফ্রয়িম গোষ্ঠীর মাঝে তাদের অধীন দাস হয়ে বসবাস করছে।<sup class="fnm"><a name="fnm1" href="#fn1">1</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:70 1:29'><!--endraw 1-->বিচার 1:29<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>