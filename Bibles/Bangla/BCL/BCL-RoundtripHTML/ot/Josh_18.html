<html><head>
<meta http-equiv="Content-Type" content="text/html;charset=utf-8" />
<title>Josh 18 &ndash; যিহোশূয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 18);">
<div id="navbar"><a href="../index.html">পবিএ বাইবেল CL Bible</a> &ndash; <b>যিহোশূয়ের পুস্তক</b> &ndash; <a href="Josh_1.html">1</a> ... <a href="Josh_16.html">16</a> <a href="Josh_17.html">17</a> <b>18</b> <a href="Josh_19.html">19</a> <a href="Josh_20.html">20</a> ... <a href="Josh_24.html">24</a> </div><hr>
<h1>Josh 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শীলোতে সম্মিলন শিবির স্থাপন</h2><span class="vn">1</span> <span class="br-p"><br><br></span>সমগ্র ইসরায়েলী সম্প্রদায় শীলোতে সমবেত হয়ে সেখানে সম্মিলন শিবির স্থাপন করল। সমগ্র দেশ তখন তাদের অধীন।</div>
<div class="v" id="v2"><span class="vn">2</span> কিন্তু ইসরায়েলীদের সাতটি গোষ্ঠী তখনও তাদের নির্দিষ্ট উত্তরাধিকারে প্রতিষ্ঠিত হতে পারে নি।</div>
<div class="v" id="v3"><span class="vn">3</span> যিহোশূয় ইসরায়েলীদের বললেন, তোমাদের পিতৃপুরুষদের আরাধ্য ঈশ্বর প্রভু পরমেশ্বর যে দেশ তোমাদের দিয়েছেন, সেই দেশ দখল করতে তোমরা আর কতকাল ইতস্ততঃ করবে?</div>
<div class="v" id="v4"><span class="vn">4</span> প্রত্যেক গোষ্ঠী থেকে তোমরা তিনজন লোক ঠিক করে দাও, আমি তাদের সমগ্র দেশ পর্যবেক্ষণ করতে পাঠাব, তারা প্রত্যেক গোষ্ঠীর নির্ধারিত এলাকা সম্পর্কে একটি লিখিত বিবরণ এনে আমাকে দেবে।</div>
<div class="v" id="v5"><span class="vn">5</span> তারপর সেই এলাকা সাত অংশে ভাগ করা হবে। দক্ষিণে থাকবে যিহুদা গোষ্ঠীর সীমান্ত আর যোষেফের বংশধরদের সীমানা থাকবে উত্তরে।</div>
<div class="v" id="v6"><span class="vn">6</span> তোমরা দেশটি সাত অংশে ভাগ করে তার একটি লিখিত বিবরণ আমার কাছে নিয়ে আসবে। আমি এখানে আমাদের আরাধ্য ঈশ্বর প্রভু পরমেশ্বরের সম্মুখে পাশার দান ফেলে তোমাদের অংশ নির্ধারণ করব।</div>
<div class="v" id="v7"><span class="vn">7</span> তোমাদের মধ্যে লেবীয়দের কোন উত্তরাধিকার নেই কারণ প্রভু পরমেশ্বরের পৌরোহিত্যই তাদের উত্তরাধিকার। গাদ ও রূবেণ গোষ্ঠী এবং মনঃশি গোষ্ঠীর অর্ধেক লোক জর্ডনের পূর্বতীরে তাদের অধিকার লাভ করেছে। প্রভুর সেবক মোশিই তাদের এইসব অঞ্চল দিয়েছিলেন।</div>
<div class="v" id="v8"><span class="vn">8</span> <span class="br-p"><br><br></span>লোকেরা তখন দেশ পর্যবেক্ষণ করতে বেরিয়ে গেল। দেশের বিবরণ লিখে আনার জন্য যারা গেল, যিহোশূয় তাদের নির্দেশ দিলেন, সমগ্র দেশ পর্যবেক্ষণ করে তোমরা তার সম্পূর্ণ বিবরণ লিখে আমার কাছে নিয়ে আসবে। আমি তারপর এখানে, শীলোতে প্রভু পরমেশ্বরের সম্মুখে পাশার দান ফেলে তোমাদের অংশ নির্ধারণ করব।</div>
<div class="v" id="v9"><span class="vn">9</span> <span class="br-p"><br><br></span>লোকেরা গিয়ে সারা দেশ পর্যটন করল এবং নগর সংখ্যার ভিত্তিতে দেশটি সাত অংশে ভাগ করে তার বিবরণ লিখে একটি তালিকা প্রস্তুত করল। তারপর তারা শীলোর ছাউনিতে যিহোশূয়ের কাছে ফিরে এল।</div>
<div class="v" id="v10"><span class="vn">10</span> যিহোশূয় শীলোতে প্রভু পরমেশ্বরের সম্মুখে পাশার দান ফেলে ইসরায়েলীদের প্রত্যেকের অংশ নির্ধারণ করলেন এবং সেই অনুযায়ী তাদের মধ্যে দেশ বিভাগ করে দিলেন।</div>
<div class="v" id="v11"><span class="vn">11</span> <span class="br-p"><br><br></span>বিন্যামীন গোষ্ঠীর পরিবার সমূহের জন্য নির্দিষ্ট হল যিহুদা ও যোষেফ গোষ্ঠীর সীমানার মধ্যবর্তী এলাকা।</div>
<div class="v" id="v12"><span class="vn">12</span> তাদের উত্তর দিকের সীমানা জর্ডন থেকে শুরু করে যিরিহোর উত্তরে পাহাড়ী অঞ্চলের মধ্যে দিয়ে পশ্চিম দিকে বেথ-আবেনের প্রান্তর পর্যন্ত গেল।</div>
<div class="v" id="v13"><span class="vn">13</span> সেখানে ঐ সীমারেখা দক্ষিণে লুস অর্থাৎ বেথেলের কাছাকাছি গেল এবং নীচে বেথ-হোরোণের দক্ষিণে পাহাড় পেরিয়ে অটারোৎ-অদ্দর পর্যন্ত নেমে গেল।</div>
<div class="v" id="v14"><span class="vn">14</span> সেখান, থেকে ঐ সীমা পশ্চিম দিকে বেথ-হোরোণের দক্ষিণের পর্বত থেকে দক্ষিণ দিকে গেল এবং সেখান থেকে যিহুদা গোষ্ঠীর নগর কিরিয়াত-বেল অর্থাৎ কিরিয়াত -জিয়ারিম পর্যন্ত প্রসারিত হল। এই হল পশ্চিম দিকের সীমা।</div>
<div class="v" id="v15"><span class="vn">15</span> দক্ষিণ দিকের সীমানা কিরিয়াত-জিয়ারিমের প্রান্ত থেকে শুরু করে পশ্চিমে নিপ্তোহের জলস্রোত পর্যন্ত গেল।</div>
<div class="v" id="v16"><span class="vn">16</span> তারপর সেখান থেকে বেন-হিন্নোম উপত্যকার পূর্বদিকে রফায়িম উপত্যকায় উত্তরে অবস্থিত পাহাড়ের প্রান্ত পর্যন্ত নেমে গেল এবং হিন্নোম উপত্যকায় যিবুষীদের এলাকার দক্ষিণ দিক দিয়ে এন-রোগেল পর্যন্ত প্রসারিত হল।</div>
<div class="v" id="v17"><span class="vn">17</span> সেখান থেকে উত্তরে বেঁকে এনশেমেশ পর্যন্ত গেল এবং আদুম্মিমের চড়াই পেরিয়ে গলিলোতের দিকে রূবেণ বংশের বোহনের শিলাস্তূপ পর্যন্ত প্রসারিত হল।</div>
<div class="v" id="v18"><span class="vn">18</span> উত্তর দিকে ঐ সীমা রেখা আরাবার মালভূমি অতিক্রম করে আরাবা উপত্যকায় নেমে গিয়ে</div>
<div class="v" id="v19"><span class="vn">19</span> উত্তরে বেথ-হগ্‌লার কাছ ঘেঁষে গেল। জর্ডনের দক্ষিণে মরুসাগরে উত্তর দিকের খাড়ি পর্যন্ত বিস্তৃত হল সেই সীমা। এটা ছিল দক্ষিণ প্রান্ত।</div>
<div class="v" id="v20"><span class="vn">20</span> পূর্বদিকের সীমান্তে ছিল জর্ডন। এই চতুঃসীমার মধ্যে বিন্যামীন গোষ্ঠীর বিভিন্ন পরিবারের উত্তরাধিকার নির্দিষ্ট হয়েছিল।</div>
<div class="v" id="v21"><h2>বিন্যামীন গোষ্ঠীর এলাকা</h2><span class="vn">21</span> <span class="br-p"><br><br></span>বিন্যামীন গোষ্ঠীর পরিবারগুলির অধিকারে এই নগরগুলি ছিল:</div>
<div class="v" id="v22"><span class="vn">22</span> যিরিহো, বেথ-হগ্‌লা, এমেক-কেশিশ, বেথ-আরাবা, সেমারায়িম,</div>
<div class="v" id="v23"><span class="vn">23</span> বেথেল, আব্বিম, পারা, অফ্রা, কফর-আম্মোনী, অফ্‌নি ও গেবা।</div>
<div class="v" id="v24"><span class="vn">24</span> পার্শ্ববর্তী গ্রামাঞ্চলসহ মোট বারোটি নগর।</div>
<div class="v" id="v25"><span class="vn">25</span> গিবিয়োন, রামাহ্, বেরোৎ,</div>
<div class="v" id="v26"><span class="vn">26</span> মিস্‌পী, কেফিরা, মোৎসা, রেকাম,</div>
<div class="v" id="v27"><span class="vn">27</span> যির্‌পেল, তারালা, সেলা, এলেফ, যিবুষ অর্থাৎ জেরুশালেম,</div>
<div class="v" id="v28"><span class="vn">28</span> গিবিয়া ও কিরিয়াত-জিয়ারিম—পার্শ্ববর্তী গ্রামাঞ্চলসহ মোট চৌদ্দটি নগর। বিন্যামীন গোষ্ঠীর বিভিন্ন পরিবারের জন্য এই ছিল নির্দিষ্ট এলাকা।</div>
</div>
<!-- PARSED ABOVE; EDITING MAY BREAK PARSER -->
</body></html>