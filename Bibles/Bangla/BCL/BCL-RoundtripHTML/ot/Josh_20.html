<html><head>
<meta http-equiv="Content-Type" content="text/html;charset=utf-8" />
<title>Josh 20 &ndash; যিহোশূয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 20);">
<div id="navbar"><a href="../index.html">পবিএ বাইবেল CL Bible</a> &ndash; <b>যিহোশূয়ের পুস্তক</b> &ndash; <a href="Josh_1.html">1</a> ... <a href="Josh_18.html">18</a> <a href="Josh_19.html">19</a> <b>20</b> <a href="Josh_21.html">21</a> <a href="Josh_22.html">22</a> ... <a href="Josh_24.html">24</a> </div><hr>
<h1>Josh 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অভয়পুরী নিরূপণ</h2><h2>(<b>40 35:9-34</b>)</h2><span class="vn">1</span> <span class="br-p"><br><br></span>প্রভু পরমেশ্বর যিহোশূয়কে বললেন,<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> তুমি ইসরায়েলীদের বল, মোশির মাধ্যমে আমি যে সব অভয়পুরীর কথা বলেছিলাম সেগুলি এখন নিরূপণ কর।</div>
<div class="v" id="v3"><span class="vn">3</span> কোনও ব্যক্তি যদি ভুলবশতঃ ও অনিচ্ছাকৃতভাবে কারও মৃত্যু ঘটায় তাহলে সে পালিয়ে গিয়ে এই সব অভয়পুরীতে আশ্রয় নিতে পারবে। রক্তপাতের প্রতিশোধ গ্রহণকারী আত্মীয়স্বজনের হাত থেকে রক্ষা পাওয়ার জন্য এই নগরগুলি হবে তোমাদের আশ্রয়স্থল।</div>
<div class="v" id="v4"><span class="vn">4</span> কোন ব্যক্তি এই নগরগুলির কোনও একটিতে আশ্রয় নেওয়ার সময় সে নগরদ্বারে দাঁড়িয়ে সেখানকার নেতৃবৃন্দের কাছে নিজের বৃত্তান্ত বলবে। তারা তখন সেই নগরের মধ্যে কোন এক জায়গায় তাকে আশ্রয় দেবে, এবং সে তাদের সঙ্গে বাস করবে।</div>
<div class="v" id="v5"><span class="vn">5</span> মৃত ব্যক্তির আত্মীয়স্বজন প্রতিশোধ গ্রহণের জন্য তাকে তাড়া করে সেখানে গেলেও তারা সেই ব্যক্তিকে তাদের হাতে সমর্পণ করবে না। কারণ সে অনিচ্ছাকৃতভাবে তার প্রতিবেশীর মৃত্যু ঘটিয়েছে, পূর্বের কন শত্রুতাবশতঃ নয়।</div>
<div class="v" id="v6"><span class="vn">6</span> প্রজামণ্ডলীর সমক্ষে তার বিচার না হওয়া পর্যন্ত এবং তৎকালীন প্রধান পুরোহিতের মৃত্যু না হওয়া পর্যন্ত সে ঐ অভয়পুরীতে থাকবে। তারপরে সে যে নগর থেকে পালিয়ে গিয়েছিল সেখানে, তার গৃহে ফিরে যেতে পারবে।</div>
<div class="v" id="v7"><span class="vn">7</span> <span class="br-p"><br><br></span>ইসরায়েলীরা তখন নপ্তালি গোষ্ঠীর পার্বত্য অঞ্চলে গালীল প্রদেশের কেদেশ, ইফ্রয়িম গোষ্ঠীর পার্বত্য এলাকায় শিখিম, যিহুদা গোষ্ঠীর পার্বত্য এলাকায় কিরিয়াত-অর্বা অর্থাৎ হিব্রোণ এই উদ্দেশে পৃথক করল।</div>
<div class="v" id="v8"><span class="vn">8</span> যিরিহোর নিকটবর্তী জর্ডনের পূর্বতীরে রূবেণ গোষ্ঠীর এলাকা কে প্রান্তরে সমতল অঞ্চলে অবস্থিত বেৎসর, গাদ গোষ্ঠীর এলাকায় গিলিয়দ প্রদেশের রামোৎ এবং মনঃশি গোষ্ঠীর এলাকায় বাশান প্রদেশের গোলন—এই নগরগুলি তারা এই উদ্দেশে নির্দিষ্ট করল।</div>
<div class="v" id="v9"><span class="vn">9</span> ইসরায়েলী ও তাদের মধ্যে প্রবাসী বিজাতীয়দের আশ্রয়ের জন্য এই অভয়পুরীগুলি নির্দিষ্ট করে দেওয়া হল। কোনও ব্যক্তি ভুলবশতঃ কারও মৃত্যু ঘটালে প্রজামণ্ডলীর সমক্ষে তার বিচার না হওয়া পর্যন্ত মৃতের রক্তপাতের প্রতিশোধগ্রহণকারী আত্মীয়স্বজনের হাতে তার যাতে মৃত্যু না হয় সেই জন্য তার আশ্রয়স্থল হিসাবে এই নগরগুলি নির্দিষ্ট করা হল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:40 35:6-32'><!--endraw 1-->গণনা 35:6-32<!--raw 1 bo --></a><!--endraw 1-->; <!--raw 1 bo --><a href='B:50 4:41-43'><!--endraw 1-->দ্বি.বি. 4:41-43<!--raw 1 bo --></a><!--endraw 1-->; <!--raw 1 bo --><a href='B:50 19:1-13'><!--endraw 1-->19:1-13<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>