<html><head>
<meta http-equiv="Content-Type" content="text/html;charset=utf-8" />
<title>Josh 21 &ndash; যিহোশূয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 21);">
<div id="navbar"><a href="../index.html">পবিএ বাইবেল CL Bible</a> &ndash; <b>যিহোশূয়ের পুস্তক</b> &ndash; <a href="Josh_1.html">1</a> ... <a href="Josh_19.html">19</a> <a href="Josh_20.html">20</a> <b>21</b> <a href="Josh_22.html">22</a> <a href="Josh_23.html">23</a> <a href="Josh_24.html">24</a> </div><hr>
<h1>Josh 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>লেবীয়দের জন্য নগর নির্ধারণ</h2><span class="vn">1</span> <span class="br-p"><br><br></span>লেবী গোষ্ঠীর প্রধানেরা পুরোহিত ইলিয়াসর, নূনের পুত্র যিহোশূয় এবং ইসরায়েলীদের বিভিন্ন গোষ্ঠীর নেতৃবৃন্দের কাছে গেলেন।</div>
<div class="v" id="v2"><span class="vn">2</span> তাঁরা কনান দেশে শীলোতে গিয়ে তাঁদের কাছে এই আবেদন জানালেন, প্রভু পরমেশ্বর মোশির মাধ্যেমে আমাদের বসবাসের জন্য নগর এবং আমাদের পশুপালের জন্য চারণভূমি দেওয়ার নির্দেশ দিয়েছিলেন।<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> প্রভুর নির্দেশ অনুযায়ী ইসরায়েলীরা তাদের নিজ নিজ এলাকা থেকে নিম্নলিখিত নগরগুলি ও সেগুলির সংলগ্ন চারণভূমি লেবীয়দের দান করল।</div>
<div class="v" id="v4"><span class="vn">4</span> কোহাৎ-গোষ্ঠীর জন্য নির্দিষ্ট অঞ্চল: পুরোহিত হারোণের বংশধরদের জন্য যিহূদা, শিমিয়োন ও বিন্যামীন গোষ্ঠীর এলাকা থেকে তেরটি নগর পাশার দান ফেলে নিরূপণ করা হল।</div>
<div class="v" id="v5"><span class="vn">5</span> কোহাৎ-গোষ্ঠীর বাকী পরিবারগুলির জন্য ইফ্রয়িম, দান ও মনঃশির অর্ধগোষ্ঠীর এলাকা থেকে দশটি নগর নিরূপণ করা হল।</div>
<div class="v" id="v6"><span class="vn">6</span> গের্শোনী গোষ্ঠীর পরিবারগুলির জন্য ইষাখর, আশের, নপ্তালী ও মনঃশির অর্ধগোষ্ঠীর এলাকা থেকে তেরটি নগর নিরূপণ করা হল।</div>
<div class="v" id="v7"><span class="vn">7</span> মরারি গোষ্ঠীর পরিবারগুলির জন্য রূবেণ, গাদ ও সবুলুন গোষ্ঠীর এলাকা থেকে বারোটি নগর দেওয়া হল।</div>
<div class="v" id="v8"><span class="vn">8</span> এই ভাবে প্রভু পরমেশ্বর মোশির মাধ্যমে যে নির্দেশ দিয়েছিলেন সেই অনুযায়ী ইসরায়েলীরা পাশার দান ফেলে লেবীয়দের জন্য এই নগরগুলি এবং সেগুলির সংলগ্ন চারণভূমি নির্দিষ্ট করে দিল।</div>
<div class="v" id="v9"><span class="vn">9</span> যিহুদা ও শিমিয়োন গোষ্ঠীর এলাকা থেকে তারা নিম্নলিখিত নগরগুলি হারোণের বংশধরদের দিল। এরা ছিল কোহাৎ গোষ্ঠীর অন্তর্ভুক্ত লেবীয় এবং পাশার দানে এদের অংশই প্রথমে নির্দিষ্ট হয়েছিল।</div>
<div class="v" id="v11"><span class="vn">11</span> তারা তাদের দিল কিরিয়াত-অর্বা,<sup class="fnm"><a name="fnm2" href="#fn2">2</a></sup> যার বর্তমান নাম হিব্রোণ এবং তার পার্শ্ববর্তী চারণভূমি। এটি ছিল যিহুদার পার্বত্য অঞ্চলে।</div>
<div class="v" id="v12"><span class="vn">12</span> কিন্তু ঐ নগরের সমস্ত জমি ও গ্রামগুলির দখলীস্বত্ব তারা দিয়েছিল। যিফুন্নির পুত্র কালেবকে।</div>
<div class="v" id="v13"><span class="vn">13</span> পুরোহিত হারোণের বংশধরদের তারা সংলগ্ন চারণভূমিসহ হিব্রোণ নগরটি দিল। অনিচ্ছাকৃতভাবে যারা মানুষকে হত্যা করে ফেলত এটি ছিল তাদের আশ্রয় গ্রহণের জন্য নির্মিত অভয়পুরী। এ ছাড়াও সংলগ্ন চারণভূমিসহ লিব্‌না, যাত্তীর, ইষ্টমোয়, হোলোন, দবীর, ঐন, যুটা ও বেথ-শেমেশ — মোট নয়টি নগর তারা এই দুই গোষ্ঠীর এলাকা থেকে তাদের দিল।</div>
<div class="v" id="v17"><span class="vn">17</span> <span class="br-p"><br><br></span>বিন্যামীন গোষ্ঠীর এলাকা থেকে তারা সংলগ্ন চারণভূমিসহ গিবিয়োন, গেবা, আনাথোৎ ও আল্‌মোন—এই চারটি নগর তাদের দিল।</div>
<div class="v" id="v19"><span class="vn">19</span> সংলগ্ন চারণভূমিসমেত মোট তেরটি নগর পুরোহিত হারোণের বংশধরদের অধিকারে এল।</div>
<div class="v" id="v20"><span class="vn">20</span> <span class="br-p"><br><br></span>কোহাৎ গোষ্ঠীভুক্ত অবশিষ্ট লেবীয়দের প্রাপ্য নগরগুলি ইফ্রয়িম গোষ্ঠীর এলাকা থেকে দেওয়া হল।</div>
<div class="v" id="v21"><span class="vn">21</span> তাদের দেওয়া হল সংলগ্ন চারণভূমিশুদ্ধ অভয়পুরী শিখিম। এটি ছিল ইফ্রয়িম প্রদেশের পার্বত্য অঞ্চলে।</div>
<div class="v" id="v22"><span class="vn">22</span> এ ছাড়াও সংলগ্ন চারণভূমি সমেত গেষের, কিব্‌সায়িম, ও বেথ-হোরোণ—মোট চারটি নগর তাদের দেওয়া হল।</div>
<div class="v" id="v23"><span class="vn">23</span> দান গোষ্ঠীর এলাকা থেকে তারা পেল সংলগ্ন চারণভূমিসহ ইল্‌তকী, গিব্বেথোন, অয়ালোন ও গাৎ-রিম্মোন—এই চারটি নগর।</div>
<div class="v" id="v25"><span class="vn">25</span> মনঃশি গোষ্ঠীর অর্ধাংশের পক্ষ থেকে তারা পেল সংলগ্ন চারণভূমিসমেত তানক ও গাৎ-রিম্মোন—এই দুটি নগর।</div>
<div class="v" id="v26"><span class="vn">26</span> কোহাৎ গোষ্ঠীর অবশিষ্ট লোকদের জন্য সংলগ্ন চারণভূমিসহ মোট দশটি নগর দেওয়া হল।</div>
<div class="v" id="v27"><span class="vn">27</span> <span class="br-p"><br><br></span>গের্শোনী গোষ্ঠীর লেবীয়েরা মনঃশি গোষ্ঠীর অর্ধাংশের এলাকা থেকে পেল সংলগ্ন চারণভূমিসহ গোলন ও বীষ্টরা—দুটি নগর। গোলন ছিল বাশান প্রদেশের অন্তর্ভুক্ত অভয়পুরী।</div>
<div class="v" id="v28"><span class="vn">28</span> ইষাখর গোষ্ঠীর এলাকা থেকে তারা পেল সংলগ্ন চারণভূমিসহ কিশিয়োন, দাবেরাৎ, যারমুৎ ও এন্-গন্নীম-মোট চারটি নগর।</div>
<div class="v" id="v30"><span class="vn">30</span> আশের গোষ্ঠীর এলাকা থেকে তারা পেল সংলগ্ন চারণভূমিসহ মিশাল, আবদোন, হিলকৎ ও রহোব, এই চারটি নগর।</div>
<div class="v" id="v32"><span class="vn">32</span> নপ্তালি গোষ্ঠীর এলাকা থেকে তারা পেল গালীল প্রদেশের অভয়পুরী কেদেশ এবং সংলগ্ন চারণভূমিসহ হাম্মোৎ-দোর ও কর্তন, এই তিনটি নগর।</div>
<div class="v" id="v33"><span class="vn">33</span> গের্শোনী গোষ্ঠীর লোকেরা সংলগ্ন চারণভূমিসহ সর্বমোট এই তেরটি নগর পেল।</div>
<div class="v" id="v34"><span class="vn">34</span> লেবী বংশের অবশিষ্ট লোকেরা অর্থাৎ মরারি গোষ্ঠীর লোকেরা সবুলুন গোষ্ঠীর এলাকা থেকে সংলগ্ন চারণভূমিসহ যকনিয়াম, কর্তা, দিম্‌না, ও নহলোল, এই চারটি নগর পেল।</div>
<div class="v" id="v36"><span class="vn">36</span> রূবেণ গোষ্ঠীর এলাকা থেকে তারা পেল সংলগ্ন চারণভূমি সহ বেৎসর, যাহাস, কেদেমােৎ ও মেফাৎ—এই চারটি নগর।</div>
<div class="v" id="v38"><span class="vn">38</span> গাদ গোষ্ঠীর এলাকা থেকে তারা পেল গিলিয়দ প্রদেশের অভয়পুরী রামোৎ</div>
<div class="v" id="v39"><span class="vn">39</span> এবং সংলগ্ন চারণভূমিসহ মহনয়িম, হিষ্‌বোণ, যাসের—এই চারটি।</div>
<div class="v" id="v40"><span class="vn">40</span> লেবী বংশের অবশিষ্ট লোকজন অর্থাৎ মরারি গোষ্ঠীর লোকেরা পাশার দানে নির্ধারিত সর্বমোট এই বারোটি নগর পেল।</div>
<div class="v" id="v41"><span class="vn">41</span> <span class="br-p"><br><br></span>ইসরায়েলীদের অধিকৃত এলাকার মধ্যে সংলগ্ন চারণভূমিসহ সর্বশুদ্ধ আটচল্লিশটি নগর লেবীয়দের দন্য নির্দিষ্ট হল।</div>
<div class="v" id="v42"><span class="vn">42</span> এই নগরগুলির প্রত্যেকটির চারিদিকে সংলগ্ন চারণভূমি ছিল।</div>
<div class="v" id="v43"><h2>ঈশ্বরের প্রতিশ্রুতির পূর্ণতা</h2><span class="vn">43</span> <span class="br-p"><br><br></span>ইসরায়েলীদের পূর্বপুরুষদের কাছে প্রভু পরমেশ্বর যে দেশ দেওয়ার প্রতিশ্রুতি দিয়েছিলেন সেই দেশে তিনি ইসরায়েলীদের দিলেন এবং তারা সে দেশ অধিকার করে সেখানে বসতি স্থাপন করল।</div>
<div class="v" id="v44"><span class="vn">44</span> তাদের পূর্বপুরুষদের কাছে প্রভু পরমেশ্বর যে প্রতিশ্রুতি দিয়েছিলেন সেই অনুযায়ী তিনি সর্বক্ষেত্রেই তাদের শান্তি ও স্বস্তি দান করলেন। তাদের শত্রুদের কেউই তাদের সামনে দাঁড়াতে পারল না। প্রভু পরমেশ্বর তাদের সমস্ত শত্রুকে তাদের হাতে সমর্পণ করলেন।</div>
<div class="v" id="v45"><span class="vn">45</span> পরমেশ্বর ইসরায়েল জাতির কাছে যে সব প্রতিশ্রুতি দিয়েছিলেন তার একটিও বিফল হল না, সব পূর্ণ হল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:40 35:1-8'><!--endraw 1-->গণনা 35:1-8<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> কিরিয়াত - অর্বা = অর্বা ছিল অনাকের পিতা</div>
</div>
<!-- PARSED ABOVE; EDITING MAY BREAK PARSER -->
</body></html>