<html><head>
<meta http-equiv="Content-Type" content="text/html;charset=utf-8" />
<title>Josh 22 &ndash; যিহোশূয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 22);">
<div id="navbar"><a href="../index.html">পবিএ বাইবেল CL Bible</a> &ndash; <b>যিহোশূয়ের পুস্তক</b> &ndash; <a href="Josh_1.html">1</a> ... <a href="Josh_20.html">20</a> <a href="Josh_21.html">21</a> <b>22</b> <a href="Josh_23.html">23</a> <a href="Josh_24.html">24</a> </div><hr>
<h1>Josh 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>এর পরে যিহোশূয় রূবেণ গাদ ও মনঃশি গোষ্ঠীর অর্ধেক লোকদের ডেকে বললেন,</div>
<div class="v" id="v2"><span class="vn">2</span> প্রভু পরমেশ্বরের সেবক মোশি তোমাদের যে সব নির্দেশ দিয়েছিলেন, তোমরা সবই পালন করেছ এবং আমার সমস্ত নির্দেশও তোমরা পালন করেছ।<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> দীর্ঘদিন ধরে তোমরা তোমাদের জ্ঞাতিভাইদের সঙ্গেই রয়েছ, তাদের পরিত্যাগ কর নি, বরং নিষ্ঠার সঙ্গে তোমাদের আরাধ্য ঈশ্বর প্রভু পরমেশ্বরের নির্দেশ পালন করে চলেছ।</div>
<div class="v" id="v4"><span class="vn">4</span> <span class="br-p"><br><br></span>এখন তোমাদের আরাধ্য ঈশ্বর প্রভু পরমেশ্বর তাঁর প্রতিশ্রুতি অনুযায়ী তোমাদের ভাইদের স্বস্তি দিয়েছেন। সুতরাং প্রভু পরমেশ্বরের দাস মোশি জর্ডনের ওপারে যে অঞ্চল তোমাদের দিয়েছেন, সেখানে তোমাদের এলাকায় নিজেদের তাঁবুতে তোমরা ফিরে যেতে পার।</div>
<div class="v" id="v5"><span class="vn">5</span> মোশি যে সব নির্দেশ ও বিধান তোমাদের দিয়েছেন সেগুলি তোমরা সযত্নে পালন করবে। তোমাদের আরাধ্য ঈশ্বর প্রভু পরমেশ্বরকে তোমরা ভালবাসবে এবং তাঁর নির্দেশিত পথেই চলবে। তাঁর নির্দেশ তোমরা মেনে চলবে, তাঁরই প্রতি আসক্ত থাকবে এবং মনপ্রাণ দিয়ে কেবলমাত্র তাঁরই সেবা করবে।</div>
<div class="v" id="v6"><span class="vn">6</span> যিহোশূয় তাদের আশীর্বাদ করে বিদায় দিলেন এবং তারা নিজেদের বাড়িতে ফিরে গেল।</div>
<div class="v" id="v7"><span class="vn">7</span> মোশি মনঃশি গোষ্ঠীর অর্ধেক লোকজনকে বাশান প্রদেশের স্বত্বাধিকার দিয়েছিলেন। তাদের গোষ্ঠার বাকী অর্ধেক লোকজনকে যিহোশূয় জর্ডনের পশ্চিম তীরে তাদের জ্ঞাতিভাইদের সঙ্গেই এলাকা বন্টন করে দিয়েছিলেন। নিজেদের দেশে ফেরৎ পাঠাবার সময় যিহোশূয় তাদের আশীর্বাদ করে বললেন,</div>
<div class="v" id="v8"><span class="vn">8</span> তোমরা প্রচুর সম্পদ, পশুপাল, সোনা রূপো, পেতল, লোহা এবং পোশাক পরিচ্ছদ নিয়ে নিজেদের বাড়িতে ফিরে যাও। শত্রুদের কাছ থেকে লুঠ করা এই সমস্ত সম্পদ তোমাদের আত্মীয়স্বজনদের মধ্যে ভাগ করে নাও।</div>
<div class="v" id="v9"><span class="vn">9</span> <span class="br-p"><br><br></span>রূবেণ গোষ্ঠী, গাদ গোষ্ঠী ও মনঃশির অর্ধ গোষ্ঠীর লোকেরা তখন অন্যান্য ইসরায়েলীদের কাছ থেকে বিদায় নিয়ে কনান দেশের শীলো ছেড়ে গিলিয়দ প্রদেশের দিকে রওনা হল। মোশির মাধ্যমে প্রাপ্ত প্রভু পরমেশ্বরের নির্দেশ অনুযায়ী তারা সেই দেশ অধিকার করেছিল।</div>
<div class="v" id="v10"><span class="vn">10</span> রূবেণ গাদ ও মনঃশির অর্ধ গোষ্ঠীর লোকেরা কনান দেশের পূর্বদিকে উপস্থিত হয়ে সেখানে জর্ডন নদীর তীরে প্রকাণ্ড এক বেদী নির্মাণ করল।</div>
<div class="v" id="v11"><span class="vn">11</span> অন্যান্য ইসরায়েলীরা খবর পেল যে রূবেণ, গাদ ও মনঃশির অর্ধ গোষ্ঠীর লোকেরা কনান দেশের পূর্বসীমান্তে জর্ডনের তীরে ইসরায়েলীদের এলাকার অপর পারে একটি বেদী নির্মাণ করেছে।</div>
<div class="v" id="v12"><span class="vn">12</span> এই সংবাদ শুনে সমগ্র ইসরায়েলী সমাজ তাদের বিরুদ্ধে যুদ্ধ করার জন্য শীলোতে একত্র হল।</div>
<div class="v" id="v13"><span class="vn">13</span> <span class="br-p"><br><br></span>ইসরায়েলীরা গিলিয়দ প্রদেশ রূবেণ, গাদ ও মনঃশির অর্ধ গোষ্ঠীর লোকদের কাছে পুরোহিত ইলিয়াসরের পুত্র পিনহসকে</div>
<div class="v" id="v14"><span class="vn">14</span> এবং তাঁর সঙ্গে দশজন গোষ্ঠীপ্রধানকে পাঠাল। ইসরায়েলীদের প্রত্যেক গোষ্ঠী থেকে নেতৃস্থানীয় একজনকে পাঠানো হল।</div>
<div class="v" id="v15"><span class="vn">15</span> তাঁরা গিলিয়দ প্রদেশে রূবেণ, গাদ ও মনঃশির অর্ধ গোষ্ঠীর লোকদের কাছে গিয়ে বললেন,</div>
<div class="v" id="v16"><span class="vn">16</span> প্রভু পরমেশ্বরের সমগ্র প্রজামণ্ডলী এই কথা বলছে, তোমরা ইসরায়েলীদের আরাধ্য ঈশ্বরের সঙ্গে কেন এই বিশ্বাসঘাতকতা করলে? তোমরা কি আর প্রভু পরমেশ্বরের অনুগামী থাকতে চাও না? সেই জন্যই কি তোমরা তাঁর বিরুদ্ধে বিদ্রোহ করে এই বেদী নির্মাণ করেছ?<sup class="fnm"><a name="fnm2" href="#fn2">2</a></sup></div>
<div class="v" id="v17"><span class="vn">17</span> পিওরে যে অপরাধের জন্য প্রভু পরমেশ্বরের প্রজামণ্ডলী মহামারীর দ্বারা আক্রান্ত হয়েছিল, যার আজও প্রায়শ্চিত্ত হয় নি, আমাদের সেই অপরাধ কি তুচ্ছ মনে কর?<sup class="fnm"><a name="fnm3" href="#fn3">3</a></sup></div>
<div class="v" id="v18"><span class="vn">18</span> তাহলে তোমরা আজ আবার কেন প্রভু পরমেশ্বরের পথ পরিত্যাগ করছ? তোমরা আজ প্রভু পরমেশ্বরের বিরুদ্ধে বিদ্রোহ করলে কাল তিনি সমগ্র ইসরায়েলী সমাজের প্রতি ক্রুদ্ধ হবেন।</div>
<div class="v" id="v19"><span class="vn">19</span> তোমরা যদি মনে কর যে তোমাদের অধিকৃত দেশ অশুচি, তাহলে জর্ডনের ওপারে প্রভু পরমেশ্বরের শিবির যেখানে রয়েছে, তাঁর অধিকারভুক্ত সেই দেশে চলে এস এবং আমাদের ভাগ থেকেই তোমাদের অংশ বুঝে নাও। কেবল আমাদের আরাধ্য ঈশ্বর প্রভু পরমেশ্বরের বেদী ছাড়া অন্য কোন বেদী নির্মাণ করে প্রভু পরমেশ্বরের বিরুদ্ধে বিদ্রোহ করো না আর আমাদের‍ও সেই বিদ্রোহে জড়িও না।</div>
<div class="v" id="v20"><span class="vn">20</span> সেরাহ্-র পুত্র আখন নিষিদ্ধ বস্তু সম্পর্কে নির্দেশ অমান্য করেছিল, তার ফলে কি সমগ্র ইসরায়েলী সমাজের প্রতি ঈশ্বরের ক্রোধ প্রজ্বলিত হয় নি? সে লোকটা তো নিজের অপরাধে শুধু নিজেই ধ্বংস হয় নি।<sup class="fnm"><a name="fnm4" href="#fn4">4</a></sup></div>
<div class="v" id="v21"><span class="vn">21</span> তখন রূবেণ, গাদ ও মনঃশির অর্ধ গোষ্ঠীর লোকেরা ইসরায়েলী গোষ্ঠীপ্রধানের উত্তর দিল,</div>
<div class="v" id="v22"><span class="vn">22</span> প্রভু পরমেশ্বর যিনি সুরবন্দিত, সুরেশ্বর তিনিই জানেন আর ইসরায়েলী সমাজও জানুক, যদি আমরা প্রভু পরমেশ্বরের বিরুদ্ধে বিদ্রোহ কিম্বা বিশ্বাসভঙ্গ করে এ কাজ করে থাকি তাহলে তোমরা আজ আমাদের রেহাই দিও না।</div>
<div class="v" id="v23"><span class="vn">23</span> আমরা যে বেদী নির্মাণ করেছি তা যদি প্রভু পরমেশ্বরকে অস্বীকার বা পরিত্যাগ করার উদ্দেশ্যে করে থাকি কিম্বা তার উপরে যদি হোম বা ভোগ বা স্বস্ত্যয়ন বলি উৎসর্গ করে থাকি তাহলে তিনি স্বয়ং যেন তার প্রতিফল দেন।</div>
<div class="v" id="v24"><span class="vn">24</span> বস্তুতঃ পক্ষে আমরা এই ভয়েই করেছি যে, ভবিষ্যতে তোমাদের সন্তানসন্ততিরা আমাদের বংশধরদের বলতে পারে, ‘ইসরায়েলীদের আরাধ্য ঈশ্বর প্রভু পরমেশ্বরের সঙ্গে তোমাদের সম্পর্ক কি?</div>
<div class="v" id="v25"><span class="vn">25</span> ওহে রূবেণ ও গাদের বংশ! প্রভু পরমেশ্বর তোমাদের ও আমাদের মাঝে সীমানারূপে জর্ডনকে নির্দিষ্ট করে দিয়েছেন সুতরাং প্রভু পরমেশ্বরের উপর তোমাদের কোন দাবী নেই।’ তোমাদের বংশধরেরা হয়তো এইভাবে আমাদের বংশধরদের প্রভু পরমেশ্বরের প্রতি ভয়-ভক্তিহীন করে তুলবে।</div>
<div class="v" id="v26"><span class="vn">26</span> সুতরাং হোম বা বলি উৎসর্গের জন্য নয়</div>
<div class="v" id="v27"><span class="vn">27</span> কিন্তু তোমাদের ও আমাদের এবং আমাদের উত্তরপুরুষদের সামনে সাক্ষী হিসাবে এই বেদী প্রতিষ্ঠা করা স্থির করলাম যাতে আমরা প্রভু পরমেশ্বরের উদ্দেশে এখন যেমন তেমনি পরেও হোম, বলি ও স্বস্ত্যয়ন নৈবেদ্য উৎসর্গ করে তাঁর আরাধনা করতে পারি। তাহলে তোমাদের বংশধরেরা ভবিষ্যতে আমাদের বংশধরদের বলতে পারবে না যে— ‘প্রভু পরমেশ্বরের উপর তোমাদের কোন দাবী নেই।’</div>
<div class="v" id="v28"><span class="vn">28</span> আমরা ভেবেছিলাম যে ভবিষ্যতে যদি আমাদের কিম্বা আমাদের বংশধরদের এ কথা বলা হয় তাহলে আমরা বলব, ‘এই দেখ প্রভু পরমেশ্বরের বেদীর অনুরূপ এই বেদী, আমাদের পূর্বপুরুষেরা হোম কিম্বা বসি উৎসর্গের জন্য নয়, কিন্তু তোমাদের ও আমাদের সাক্ষী রূপে এটি নির্মাণ করেছিলেন।’</div>
<div class="v" id="v29"><span class="vn">29</span> <span class="br-p"><br><br></span>আমাদের আরাধ্য ঈশ্বর প্রভু পরমেশ্বরের শিবিরের সম্মুখে যে বেদী রয়েছে সেখানে ছাড়া অন্য কোন বেদী নির্মাণ করে সেখানে হোম, ভোগ বা বলি উৎসর্গ করে যে আমরা আজ প্রভু পরমেশ্বরের বিরোধিতা করব বা তাঁকে পরিত্যাগ করব তা কখনই আমাদের উদ্দেশ্য নয়।</div>
<div class="v" id="v30"><span class="vn">30</span> <span class="br-p"><br><br></span>পুরোহিত এবং তাঁর সঙ্গে ইসরায়েলী সমাজের নেতৃবৃন্দ ও গোষ্ঠীপ্রধান যাঁরা ছিলেন তাঁর রূবেণ, গহাদ ও মনঃশির বংশধরদের বক্তব্য শুনে সন্তুষ্ট হলেন।</div>
<div class="v" id="v31"><span class="vn">31</span> পুরোহিত ইলিয়াসরের পুত্র পিনহস রূবেণ, গাদ ও মনঃশি গোষ্ঠীর লোকদের বললেন, আমরা এখন জানলাম যে প্রভু পরমেশ্বর আমাদের মাঝে রয়েছেন। তোমরা তাঁর বিরুদ্ধাচরণ কর নি, এবং ইসরায়েলী সমাজকে তোমরা প্রভু পরমেশ্বরের দণ্ড থেকে রেহাই দিয়েছ।</div>
<div class="v" id="v32"><span class="vn">32</span> <span class="br-p"><br><br></span>পুরোহিত ইলিয়াসরের পুত্র পিনহস ও নেতৃবৃন্দ রূবেণ ও গাদ গোষ্ঠীর লোকদের কাছ থেকে বিদায় নিয়ে গিলিয়দ থেকে কনান দেশে এসে পৌঁছালেন এবং ইসরায়েলীদের সব ঘটনা জানালেন।</div>
<div class="v" id="v33"><span class="vn">33</span> ইসরায়েলীরা সে কথা শুনে সন্তুষ্ট হয়ে ঈশ্বরের মহিমা কীর্তন করল এবং রূবেণ ও গাদ গোষ্ঠীর লোকদের বিরুদ্ধে যুদ্ধ করে তাদের দেশ ধ্বংস করার সঙ্কল্প ত্যাগ করল।</div>
<div class="v" id="v34"><span class="vn">34</span> প্রভু পরমেশ্বরই ঈশ্বর—আর তারই সাক্ষী হচ্ছে এই বেদী—এই কথা বলে রূবেণ ও গাদ গোষ্ঠীর লোকেরা সেই বেদীর নাম রাখল এদ্ (সাক্ষী)।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:40 32:20-32'><!--endraw 1-->গণনা 32:20-32<!--raw 1 bo --></a><!--endraw 1-->; <!--raw 1 bo --><a href='B:60 1:12-15'><!--endraw 1-->যিহো 1:12-15<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:50 12:13-14'><!--endraw 1-->দ্বি.বি. 12:13-14<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:40 25:1-9'><!--endraw 1-->গণনা 25:1-9<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:60 7:1-26'><!--endraw 1-->যিহো 7:1-26<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>