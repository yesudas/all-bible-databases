<html><head>
<meta http-equiv="Content-Type" content="text/html;charset=utf-8" />
<title>Josh 24 &ndash; যিহোশূয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 24);">
<div id="navbar"><a href="../index.html">পবিএ বাইবেল CL Bible</a> &ndash; <b>যিহোশূয়ের পুস্তক</b> &ndash; <a href="Josh_1.html">1</a> ... <a href="Josh_22.html">22</a> <a href="Josh_23.html">23</a> <b>24</b> </div><hr>
<h1>Josh 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শিখিমে ইসরায়েলীদের কাছে যিহোশূয়ের ভাষণ</h2><span class="vn">1</span> <span class="br-p"><br><br></span>যিহোশূয় ইসরায়েলীদের সকল গোষ্ঠীকে শিখিমের পবিত্র পীঠস্থানে ডেকে একত্র করলেন। ইসরায়েলীদের প্রবীণ নেতৃবৃন্দ গোষ্ঠীপ্রধান, বিচারক ও প্রশাসকদের তিনি ডেকে আনালেন। তাঁরা সেখানে উপস্থিত হলে</div>
<div class="v" id="v2"><span class="vn">2</span> যিহোশূয় সকলকে বললেন, ইসরায়েলের আরাধ্য ঈশ্বর প্রভু পরমেশ্বর এই কথা বলেনঃ অতীতে তোমাদের পূর্বপুরুষেরা, অব্রাহাম ও নাহোরের পিতা তেরহ্‌ ইউফ্রেটিস নদীর ওপারে বাস করত। তারা অন্য দেবতাদের পূজা-অর্চনা করত।<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> পরে আমি তোমাদের পিতৃপুরুষ অব্রাহামকে ইউফ্রেটিস নদীর অপর পার থেকে এনে সারা কনান দেশে পর্যটন করালাম এবং তার বংশবৃদ্ধি করলাম। সে আমার কাছ থেকে লাভ করল ইস্‌হাককে। ইস্‌হাক লাভ করল যাকোব ও এষৌকে।<sup class="fnm"><a name="fnm2" href="#fn2">2</a></sup></div>
<div class="v" id="v4"><span class="vn">4</span> ইদোমের পাবর্ত্য অঞ্চলের অধিকার আমি দিলাম এষৌকে কিন্তু যাকোব ও তার সন্তানেরা চলে গেল মিশরে।<sup class="fnm"><a name="fnm3" href="#fn3">3</a></sup></div>
<div class="v" id="v5"><span class="vn">5</span> পরে আমি মোশি ও হারোণকে পাঠালাম, নানা অলৌকিক কীর্ত সাধন করে মিশরীদের দণ্ড দিলাম এবং সেখান থেকে তোমাদের উদ্ধার করে আনলাম।<sup class="fnm"><a name="fnm4" href="#fn4">4</a></sup></div>
<div class="v" id="v6"><span class="vn">6</span> আমি মিশর থেকে তোমাদের পূর্বপুরুষদের বার করে আনার পর তারা লোহিত সাগরের কাছে এসে উপস্থিত হল। মিশরীরা অনের রথ ও অশ্বারোহী সৈন্য নিয়ে তোমাদের পূর্বপুরুষদের পিছনে তাড়া করে লোহিত সাগর পর্যন্ত এল।<sup class="fnm"><a name="fnm5" href="#fn5">5</a></sup></div>
<div class="v" id="v7"><span class="vn">7</span> তখন তারা প্রভু পরমেশ্বরের কাছে কাতর আবেদন জানাল। প্রভু পরমেশ্বর তখন তাদের ও মিশরীদের মাঝখানে অন্ধকারের যবনিকা রচনা করলেন এবং সমুদ্রগর্ভে মিশরীদের নিমজ্জিত করলেন। মিশরের কি দশা আমি করেছিলাম তা তোমরা স্বচক্ষে দেখেছ। তারপর তোমরা বহুদিন প্রান্তরে বাস করেছ।</div>
<div class="v" id="v8"><span class="vn">8</span> সেখান থেকে আমি তোমাদের নিয়ে এলাম জর্ডনের পূর্বতীরে ইমোরীদের দেশে। তারা তোমাদের সঙ্গে যুদ্ধ করল এবং আমি তোমাদের হাতে তাদের সমর্পণ করলাম। তোমরা তাদের দেশ অধিকার করলে। এই ভাবে তোমাদের সম্মুখ থেকে আমি তাদের উচ্ছেদ করলাম।<sup class="fnm"><a name="fnm6" href="#fn6">6</a></sup></div>
<div class="v" id="v9"><span class="vn">9</span> তারপর সিপ্পোরের পুত্র মোয়াব রাজ বালাক, ইসরায়েলীদের বিরুদ্ধে যুদ্ধ ঘোষণা করল। সে বিয়োরের পুত্র বিলিয়মকে ডেকে আনাল তোমাদের অভিশাপ দেওয়ার জন্য।<sup class="fnm"><a name="fnm7" href="#fn7">7</a></sup></div>
<div class="v" id="v10"><span class="vn">10</span> কিন্তু আমি বিলিয়মের আবেদনে কর্ণপাত করলাম না। সে তখন তোমাদের আশীর্বাদ করল। এইভাবে আমি বালাকের হাত থেকে তোমাদের উদ্ধার করলাম।</div>
<div class="v" id="v11"><span class="vn">11</span> <span class="br-p"><br><br></span>তারপর তোমরা জর্ডন পার হয়ে যিরিহোতে উপস্থিত হলে, যিরিহোর অধিবাসীরা তখন তোমাদের বিরুদ্ধে যুদ্ধ করল। তাছাড়া পরিষী, কনানী, হিত্তীয়, গির্গাশী, হিব্বীয় ও যিবুষী জাতির লোকেরা তোমাদের বিরুদ্ধে যুদ্ধ করল, কিন্তু আমি তাদের তোমাদের হাতে সমর্পণ করলাম।<sup class="fnm"><a name="fnm8" href="#fn8">8</a></sup></div>
<div class="v" id="v12"><span class="vn">12</span> তোমাদের অগ্রবর্তী হয়ে আমি তাদের মধ্যে ত্রাসের সঞ্চার করলাম। তোমাদের ধনুক বা তরবারির দ্বারা নয় কিন্তু এই সন্ত্রাসের ফলেই ইমোরীদের দুই রাজা তোমাদের সম্মুখ থেকে বিতাড়িত হল।<sup class="fnm"><a name="fnm9" href="#fn9">9</a></sup></div>
<div class="v" id="v13"><span class="vn">13</span> যে দেশ গঠনে তোমরা কোন পরিশ্রম কর নি এমন একটি দেশ এবং তোমাদের দ্বারা প্রতিষ্ঠিত নয় এমন অনেক নগর আমি তোমাদের দিলাম। তোমরা এখন সেখানে বাস করছ। যে সব দ্রাক্ষাকুঞ্জ ও জলপাই গাছ তোমরা রোপণ কর নি সেগুলির ফল এখন তোমরা ভোগ করছ।<sup class="fnm"><a name="fnm10" href="#fn10">10</a></sup></div>
<div class="v" id="v14"><span class="vn">14</span> অতএব তোমরা এখন প্রভু পরমেশ্বরকে সম্ভ্রম কর, নিষ্ঠা ও বিশ্বস্ততার সঙ্গে তাঁর সেবা ও আরাধনা কর। তোমাদের পূর্বপুরুষেরা ইউফ্রেটিস নদীর ওপারে এবং মিশর দেশে যে দেবতাদের পূজা-অর্চনা করত তাদের বর্জন করে কেবলমাত্র প্রভু পরমেশ্বরের সেবা কর।</div>
<div class="v" id="v15"><span class="vn">15</span> যদি প্রভুর সেবা ও আরাধনা করতে তোমাদের ভাল না লাগে, তাহলে আজই তোমরা স্থির করে নাও কার সেবা-আরাধনা তোমরা করবে—ইউফ্রেটিস নদীর ওপারে তোমাদের পূর্বপুরুষদের উপাস্য দেবতাদের, অথবা যাদের দেশে তোমরা বাস করছ, সেই ইমোরীদের উপাস্য দেবতাদের? তবে আমি ও আমার পরিবারের সকলে—আমরা প্রভু পরমেশ্বরেরই সেবা ও আরাধনা করব।</div>
<div class="v" id="v16"><span class="vn">16</span> <span class="br-p"><br><br></span>ইসরায়েলীরা উত্তর দিল, আমরা কখনও প্রভু পরমেশ্বরকে পরিত্যাগ করে অন্য দেবতাদের সেবা ও আরাধনা করব না।</div>
<div class="v" id="v17"><span class="vn">17</span> কারণ আমাদের আরাধ্য ঈশ্বর প্রভু পরমেশ্বরই আমাদের ও আমাদের পূর্বপুরুষদের দাসত্বের আগার মিশর থেকে উদ্ধার করে এনেছেন, আমাদের সাক্ষাতে অলৌকিক কীর্তি সাধন করেছেন। আমাদের যাত্রাপথে যে সব জাতির মধ্যে দিয়ে আমরা এসেছি, তাদের কবল থেকে আমাদের রক্ষা করেছেন।</div>
<div class="v" id="v18"><span class="vn">18</span> প্রভুই আমাদের সম্মুখ থেকে এ দেশের অধিবাসী ইমোরী এবং অন্যান্য জাতিগুলিকে বিতাড়িত করেছেন, তাই আমরাও তাঁরই সেবা ও আরাধনা করব, কেননা তিনিই আমাদের ঈশ্বর।</div>
<div class="v" id="v19"><span class="vn">19</span> <span class="br-p"><br><br></span>যিহোশূয় ইসরায়েলীদের বললেন, তোমরা প্রভুর সেবা ও আরাধনা করতে পার না, কারণ তিনি পরম পবিত্র ঈশ্বর, তিনি চান তোমাদের পূর্ণ আনুগত্য, তিনি তোমাদের বিচ্যুতি ও পাপ ক্ষমা করবেন না।</div>
<div class="v" id="v20"><span class="vn">20</span> তোমরা যদি প্রভুকে পরিত্যাগ করে অন্য দেবতাদের পূজা-অর্চনা কর, তাহলে অতীতে তিনি তোমাদের মঙ্গল করে থাকলেও এবার তিনি তোমাদের প্রতি বিমুখ হবেন এবং তোমাদের অমঙ্গল করবেন, সংহার করবেন তোমাদের।</div>
<div class="v" id="v21"><span class="vn">21</span> <span class="br-p"><br><br></span>কিন্তু ইসরায়েলীরা যিহোশূয়কে বলল, না, আমরা প্রভু পরমেশ্বরকে পরিত্যাগ করব না। তাঁরই সেবা ও আরাধনা করব।</div>
<div class="v" id="v22"><span class="vn">22</span> যিহোশূয় তখন তাদের বললেন, আজ তোমরা নিজেরাই নিজেদের সাক্ষী হলে যে তোমরা প্রভুর সেবা-আরাধনা করবে বলে তাঁকেই মনোনীত করেছ। ইসরায়েলীরা বলল, হ্যাঁ, আমরা সাক্ষী রইলাম।</div>
<div class="v" id="v23"><span class="vn">23</span> তিনি বললেন, তাহলে এখন তোমাদের কাছে অন্যান্য যে সব দেবপ্রতিমা রয়েছে সেগুলি বর্জন কর এবং তোমাদের আরাধ্য ঈশ্বর প্রভু পরমেশ্বরের কাছে আত্মনিবেদন কর।</div>
<div class="v" id="v24"><span class="vn">24</span> ইসরায়েলীরা তখন যিহোশূয়কে বলল, আমরা আমাদের ঈশ্বর প্রভু পরমেশ্বরেরই সেবা-আরাধনা করব, তাঁরই নির্দেশ পালন করব।</div>
<div class="v" id="v25"><span class="vn">25</span> <span class="br-p"><br><br></span>যিহোশূয় সেই দিন ইসরায়েলীদের সঙ্গে প্রভু পরমেশ্বরের সন্ধি চুক্তি পুনঃস্থাপন করলেন এবং তিনি শিখিমে তাদের জন্য আচরণ-বিধি ও অনুশাসন প্রবর্তন করলেন।</div>
<div class="v" id="v26"><span class="vn">26</span> যিহোশূয় এই সমস্ত বিধি ঐশ্বরিক বিধান পুস্তকে লিপিবদ্ধ করলেন। তিনি প্রকাণ্ড একটি পাথর নিয়ে প্রভু পরমেশ্বরের পবিত্র পীঠস্থানের কাছে ওক গাছের নীচে স্থাপন করলেন।</div>
<div class="v" id="v27"><span class="vn">27</span> তারপর যিহোশূয় ইসরায়েলীদের সকলকে উদ্দেশ্য করে বললেন, দেখ, এই প্রস্তরখণ্ডটিই হবে আমাদের সাক্ষী, কারণ প্রভু পরমেশ্বর আমাদের যে সব কথা বলেছেন, সবই ও শুনেছে, সুতরাং তোমরা যদি তোমাদের ঈশ্বরের‍ অবাধ্য হও তাহলে এটিই তোমাদের বিপক্ষে সাক্ষ্য দেবে।</div>
<div class="v" id="v28"><span class="vn">28</span> এর পর যিহোশূয় লোকদের বিদায় দিয়ে প্রত্যেককে তার নিজের এলাকায় পাঠিয়ে দিলেন।</div>
<div class="v" id="v29"><h2>যিহোশূয় ও ইলিয়াসরের মৃত্যু</h2><span class="vn">29</span> <span class="br-p"><br><br></span>এই সমস্ত ঘটনার পর নূনের পুত্র, প্রভু পরমেশ্বরের সেবক যিহোশূয়ের মৃত্যু হল। তাঁর বয়স হয়েছিল একশো দশ বছর।</div>
<div class="v" id="v30"><span class="vn">30</span> ইসরায়েলীরা গাশ পর্বতের উত্তরে ইফ্রয়িম প্রদেশের পার্বত্য অঞ্চলে তিম্‌নাৎ-সেরাহ্‌তে তাঁকে কবর দিল।<sup class="fnm"><a name="fnm11" href="#fn11">11</a></sup></div>
<div class="v" id="v31"><span class="vn">31</span> <span class="br-p"><br><br></span>যিহোশূয়ের জীবনকালে এবং তাঁর পরবর্তী ইসরায়েলী নেতৃবৃন্দ, যাঁরা ইসরায়েলীদের জন্য প্রভুর অলৌকিক কার্যাবলী সম্বন্ধে অবহিত ছিলেন, তাঁদের আমলেও ইসরায়েলীরা প্রভু পরমেশ্বরের সেবা-আরাধনা করেছিল।</div>
<div class="v" id="v32"><span class="vn">32</span> শিখিমের একটি স্থান যাকোব একশো রৌপ্যমুদ্রার বিনিময়ে শিখিমের পিতা হামোরের বংশধরদের কাছ থেকে কিনে নিয়েছিলেন। যোষেফের যে অস্থিগুলি ইসরায়েলীরা মিশর থেকে এনেছিল সেগুলি তারা এই স্থানে সমাধিস্থ করল। সেই স্থানটি যোষেফের বংশধরদের অধিকারভুক্ত হল।<sup class="fnm"><a name="fnm12" href="#fn12">12</a></sup></div>
<div class="v" id="v33"><span class="vn">33</span> এর পরে হারোণের পুত্র ইলিয়াসরও ইহলোক ত্যাগ করলেন। ইসরায়েলীরা তাঁকে তাঁর পুত্র পীনহসের এলাকাভুক্ত নগর গিবিয়ায় কবর দিল। ইফ্রয়িম প্রদেশের পার্বত্য অঞ্চলের এই নগরটি পীনহসকে দেওয়া হয়েছিল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:10 11:27'><!--endraw 1-->আদি 11:27<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:10 12:1-9'><!--endraw 1-->আদি 12:1-9<!--raw 1 bo --></a><!--endraw 1-->; <!--raw 1 bo --><a href='B:10 21:1-3'><!--endraw 1-->21:1-3<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:10 25:24-26'><!--endraw 1-->আদি 25:24-26<!--raw 1 bo --></a><!--endraw 1-->; <!--raw 1 bo --><a href='B:10 36:8'><!--endraw 1-->36:8<!--raw 1 bo --></a><!--endraw 1-->; <!--raw 1 bo --><a href='B:10 46:1-7'><!--endraw 1-->46:1-7<!--raw 1 bo --></a><!--endraw 1-->; <!--raw 1 bo --><a href='B:50 2:5'><!--endraw 1-->দ্বি.বি. 2:5<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:20 3:1-12'><!--endraw 1-->যাত্রা 3:1-12<!--raw 1 bo --></a><!--endraw 1-->; <!--raw 1 bo --><a href='B:20 12:42'><!--endraw 1-->12:42<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:20 14:1-31'><!--endraw 1-->যাত্রা 14:1-31<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:40 21:21-35'><!--endraw 1-->গণনা 21:21-35<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a href='B:40 22:1-24:25'><!--endraw 1-->গণনা 22:1-24:25<!--raw 1 bo --></a><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><a href='B:60 3:14-17'><!--endraw 1-->যিহো 3:14-17<!--raw 1 bo --></a><!--endraw 1-->; <!--raw 1 bo --><a href='B:60 6:1-21'><!--endraw 1-->6:1-21<!--raw 1 bo --></a><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><a href='B:20 23:28'><!--endraw 1-->যাত্রা 23:28<!--raw 1 bo --></a><!--endraw 1-->; <!--raw 1 bo --><a href='B:50 7:20'><!--endraw 1-->দ্বি.বি. 7:20<!--raw 1 bo --></a><!--endraw 1--></div>
<div class="fn"><sup class="fnt"><a name="fn10" href="#fnm10">10</a></sup> <!--raw 1 bo --><a href='B:50 6:10-11'><!--endraw 1-->দ্বি.বি. 6:10-11<!--raw 1 bo --></a><!--endraw 1--></div>
<div class="fn"><sup class="fnt"><a name="fn11" href="#fnm11">11</a></sup> <!--raw 1 bo --><a href='B:60 19:40-50'><!--endraw 1-->যিহো 19:40-50<!--raw 1 bo --></a><!--endraw 1--></div>
<div class="fn"><sup class="fnt"><a name="fn12" href="#fnm12">12</a></sup> <!--raw 1 bo --><a href='B:10 33:19'><!--endraw 1-->আদি 33:19<!--raw 1 bo --></a><!--endraw 1-->; <!--raw 1 bo --><a href='B:10 50:24-25'><!--endraw 1-->50:24-25<!--raw 1 bo --></a><!--endraw 1-->; <!--raw 1 bo --><a href='B:20 13:19'><!--endraw 1-->যাত্রা 13:19<!--raw 1 bo --></a><!--endraw 1-->; <!--raw 1 bo --><a href='B:500 4:5'><!--endraw 1-->যোহন 4:5<!--raw 1 bo --></a><!--endraw 1-->; <!--raw 1 bo --><a href='B:510 7:16'><!--endraw 1-->প্রেরিত 7:16<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>