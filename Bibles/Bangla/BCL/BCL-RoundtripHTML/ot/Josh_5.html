<html><head>
<meta http-equiv="Content-Type" content="text/html;charset=utf-8" />
<title>Josh 5 &ndash; যিহোশূয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 5);">
<div id="navbar"><a href="../index.html">পবিএ বাইবেল CL Bible</a> &ndash; <b>যিহোশূয়ের পুস্তক</b> &ndash; <a href="Josh_1.html">1</a> ... <a href="Josh_3.html">3</a> <a href="Josh_4.html">4</a> <b>5</b> <a href="Josh_6.html">6</a> <a href="Josh_7.html">7</a> ... <a href="Josh_24.html">24</a> </div><hr>
<h1>Josh 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>গিলগলে তারণোৎসব</h2><span class="vn">1</span> <span class="br-p"><br><br></span>জর্ডনের পশ্চিমতীরবাসী ইমোরীদের রাজারা এবং সমুদ্রের নিকটবর্তী কনানীদের রাজারা যখন শুনতে পেলেন যে ইসরায়েলীরা নদী পার না হওয়া পর্যন্ত প্রভু পরমেশ্বর তাদের সামনে জর্ডনের জল শুকিয়ে ফেলেছিলেন তখন তাঁরা সন্ত্রস্ত হয়ে উঠলেন। ইসরায়েলীদের সামনে দাঁড়াবার সাহস তাঁদের হল না।</div>
<div class="v" id="v2"><span class="vn">2</span> <span class="br-p"><br><br></span>প্রভু পরমেশ্বর এই সময়ে যিহোশূয়কে বললেন, তুমি চকমকি পাথরের ছুরি তৈরী করে ইসরায়েলীদের দ্বিতীয় বার সুন্নত করাও।</div>
<div class="v" id="v3"><span class="vn">3</span> যিহোশূয় চকমকি পাথরের ছুরি তৈরী করে অগ্রত্বক্‌ পর্বত<sup class="fnm"><a name="fnm1" href="#fn1">1</a></sup>-এর কাছে ইসরায়েলী পুরুষদের সুন্নত সংস্কার করালেন।</div>
<div class="v" id="v4"><span class="vn">4</span> যিহোশূয় তাদের সুন্নত সংস্কার করালেন এই জন্য যে মিশর থেকে যুদ্ধ করতে সক্ষম যে সব পুরুষ বেরিয়ে এসেছিল তারা আসার পথে প্রান্তরে থাকতেই মারা গিয়েছিল।</div>
<div class="v" id="v5"><span class="vn">5</span> তাদের সকলেরই সুন্নত সংস্কার হয়েছিল, কিন্তু মিশর ত্যাগ করার পর যাত্রাপতে প্রান্তরে যাদের জন্ম হয়েছিল তাদের কারও সু্ন্নত সংস্কার পালন করা হয় নি।</div>
<div class="v" id="v6"><span class="vn">6</span> যে সব যোদ্ধা মিশর থেকে বেরিয়ে এসেছিল তারা প্রভু পরমেশ্বরের নির্দেশ অমান্য করায় তাদের মৃত্যু না হওয়া পর্যন্ত ইসরায়েলীরা চল্লিশ বছর প্রান্তরে ঘুরে বেড়িয়েছিল। কারণ সুজলা শুফলা যে দেশ দেওয়ার প্রতিশ্রুতি প্রভু পরমেশ্বর তাদের পিতৃপুরুষদের কাছে দিয়েছিলেন সেই দেশ তিনি তাদের কাউকে দেখতে দেবেন না বলে শপথ করেছিলেন।<sup class="fnm"><a name="fnm2" href="#fn2">2</a></sup></div>
<div class="v" id="v7"><span class="vn">7</span> তাদের পরিবর্তে তাদের যে সন্তানসন্ততিদের তিনি লালন-পালন করছিলেন যিহোশূয় তাদেরই সুন্নত করিয়েছিলেন, কারণ যাত্রাপথে তাদের সুন্নত করা হয় নি।</div>
<div class="v" id="v8"><span class="vn">8</span> সমগ্র জাতির সুন্নতকরণ সম্পন্ন হওয়ার পর সকলে সুস্থ না হওয়া পর্যন্ত যে যার নিজের শিবিরেই রইল।</div>
<div class="v" id="v9"><span class="vn">9</span> প্রভু পরমেশ্বর তখন যিহোশূয়কে বললেন, মিশরীদের দেওয়া যে কলঙ্ক তোমাদের ছিল তা আমি আজ অপসারণ করলাম। সেই জন্যই ঐ জায়গাটি আজও গিল্‌গল<sup class="fnm"><a name="fnm3" href="#fn3">3</a></sup> নামে পরিচিত।</div>
<div class="v" id="v10"><span class="vn">10</span> <span class="br-p"><br><br></span>ইসরায়েলীরা গিল্‌গলে শিবির স্থাপন করল এবং সেই মাসের চৌদ্দ তারিখে সন্ধ্যায় যিরিহো উপত্যকায় তারণোত্সব পালন করল।<sup class="fnm"><a name="fnm4" href="#fn4">4</a></sup></div>
<div class="v" id="v11"><span class="vn">11</span> তারণোৎসবের পরের দিন তারা সেই দেশে উৎপন্ন শস্যের তৈরী খামিরবিহীন রুটি ও ভাজা শস্য ভোজন করল।</div>
<div class="v" id="v12"><span class="vn">12</span> প্রথম যে দিন তারা সেই দেশের উত্পন্ন শস্য আহার করল, সেই দিন থেকেই মান্না বর্ষণ বন্ধ হয়ে গেল। সেই বছর থেকে তারা কনান দেশের উত্পন্ন ফসল ভোগ করতে শুরু করল।<sup class="fnm"><a name="fnm5" href="#fn5">5</a></sup></div>
<div class="v" id="v13"><h2>পরমেশ্বরের সেনাবাহিনীর অধিনায়ক</h2><span class="vn">13</span> <span class="br-p"><br><br></span>যিরিহোর কাছে থাকার সময় একদিন যিহোশূয় দেখলেন, তাঁর সামনে এক ব্যক্তি দাঁড়িয়ে রয়েছেন, হাতে তাঁর উন্মুক্ত তরবারি। যিহোশূয় তাঁর কাছে গিয়ে জিজ্ঞাসা করলেন, আপনি কি আমাদের পক্ষে? না আমাদের শত্রুদের পক্ষে?</div>
<div class="v" id="v14"><span class="vn">14</span> তিনি বললেন, না, আমি প্রভু পরমেশ্বরের সেনাবাহিনীর অধিনায়ক রূপে এখানে উপস্থিত হয়েছি। যিহোশূয় তখন মাটিতে উবুড় হয়ে পড়ে তাঁকে প্রণিপাত করে বললেন, এ দাসের প্রতি প্রভুর কি আদেশ বলুন?</div>
<div class="v" id="v15"><span class="vn">15</span> প্রভু পরমেশ্বরের সেনাবাহিনীর অধিনায়ক যিহোশূয়কে বললেন, ‘তোমার পা থেকে জুতো খুলে ফেল, কারণ তুমি এক পবিত্র ভূমিতে দাঁড়িয়ে আছ। যিহোশূয় তাঁর আদেশ পালন করলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অগ্রত্বক পর্বত- হিব্রু : গিবিয়া- হাআরালোৎ</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:40 14:28-35'><!--endraw 1-->গণনা 14:28-35<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> অর্থ : অপসারণ</div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:20 12:1-13'><!--endraw 1-->যাত্রা 12:1-13<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:20 16:35'><!--endraw 1-->যাত্রা 16:35<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>