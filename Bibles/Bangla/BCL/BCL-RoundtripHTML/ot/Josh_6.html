<html><head>
<meta http-equiv="Content-Type" content="text/html;charset=utf-8" />
<title>Josh 6 &ndash; যিহোশূয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 6);">
<div id="navbar"><a href="../index.html">পবিএ বাইবেল CL Bible</a> &ndash; <b>যিহোশূয়ের পুস্তক</b> &ndash; <a href="Josh_1.html">1</a> ... <a href="Josh_4.html">4</a> <a href="Josh_5.html">5</a> <b>6</b> <a href="Josh_7.html">7</a> <a href="Josh_8.html">8</a> ... <a href="Josh_24.html">24</a> </div><hr>
<h1>Josh 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিরিহোর পতন</h2><span class="vn">1</span> <span class="br-p"><br><br></span>সেইসময় ইসরায়েলীদের প্রতিরোধ করার জন্য যিরিহো নগরের সমস্ত প্রবেশপথ সম্পূর্ণ বন্ধ করে দেওয়া হয়েছিল। নগর থেকে কেউ বাইরে যেতে বা প্রবেশ করতে পারত না।</div>
<div class="v" id="v2"><span class="vn">2</span> প্রভু পরমেশ্বর যিহোশূয়কে বললেন, দেখ, রাজা ও সৈনসামন্তসহ যিরিহো নগর আমি তোমার হাতে তুলে দিলাম।</div>
<div class="v" id="v3"><span class="vn">3</span> তোমাদের সমস্ত যোদ্ধা প্রতিদিন একবার করে ছদিন এই নগর প্রদক্ষিণ করবে।</div>
<div class="v" id="v4"><span class="vn">4</span> চুক্তি সিন্দুকের সামনে সাতজন যাজক মেষের শিঙের তৈরী সাতটি তুরী বয়ে নিয়ে চলবে। কিন্তু সপ্তম দিনে তোমরা সাতবার নগরটি প্রদক্ষিণ করবে এবং যাজকেরা সেই তুরী বাজাবে।</div>
<div class="v" id="v5"><span class="vn">5</span> তুরীধ্বনি শোনা মাত্রই তোমাদের সমগ্র সেনাবাহিনী একসঙ্গে রণহুঙ্কার দিয়ে উঠবে, আর সেই মুহূর্তে নগরের প্রাচীর ধসে পড়বে। সঙ্গে সঙ্গে ইসরায়েলীরা নগরে সবেগে প্রবেশ করবে।</div>
<div class="v" id="v6"><span class="vn">6</span> যিহোশূয় যাজকদের ডেকে বললেন, প্রভু পরমেশ্বরের চুক্তি সিন্দুকটি তোমরা তুলে নাও আর সাতজন যাজক সাতটি তূরী নিয়ে প্রভুর চুক্তি সিন্দুকের আগে আগে চল।</div>
<div class="v" id="v7"><span class="vn">7</span> তারপর যোদ্ধাদের তিনি বললেন, এবার তোমরা এগিয়ে যাও, নগর প্রদক্ষিণ কর। সশস্ত্র লোকেরা প্রভুর চুক্তি সিন্দুকের আগে আগে যাবে।</div>
<div class="v" id="v8"><span class="vn">8</span> যিহোশূয় জনতাকে নির্দেশ দেওয়ার পর সাতজন যাজক সাতটি তুরী বাজাতে বাজাতে প্রভুর চুক্তি সিন্দুকের পুরোভাগে চলল, প্রভুর সম্বন্ধের প্রতীক চুক্তি সিন্দুক তাদের পিছনে চলল।</div>
<div class="v" id="v9"><span class="vn">9</span> সশস্ত্র সৈন্যেরা তুরী বাদক যাজকদের সম্মুখে চলতে লাগল। পিছনের রক্ষীবাহিনী চুক্তি সিন্দুকের পিছনে চলল। তুরীগুলি সমানে বেজে চলল।</div>
<div class="v" id="v10"><span class="vn">10</span> যিহোশূয় জনতাকে নির্দেশ দিলেন, তোমরা রণহুঙ্কার দিও না, কোনরকম আওয়াজ করো না বা কেউ কথা বলো না, আমি যেদিন বলব কেবল সেই দিনই তোমরা রণহুঙ্কার দেবে।</div>
<div class="v" id="v11"><span class="vn">11</span> এই ভাবে তিনি নগরের চারিদিকে প্রতিদিন একবার প্রভুর চুক্তি সিন্দুক প্রদক্ষিণ করালেন, তারপর তারা শিবিরে ফিরে এসে রাত্রি যাপন করল।</div>
<div class="v" id="v12"><span class="vn">12</span> <span class="br-p"><br><br></span>পরদিন যিহোশূয় খুব ভোরে উঠলেন। যাজকেরা প্রভু পরমেশ্বরের চুক্তিসিন্দুক কাঁধে তুলে নিল</div>
<div class="v" id="v13"><span class="vn">13</span> আর সেই সাতজন যাজক প্রভুর চুক্তি সিন্দুকের আগে তুরী বাজাতে বাজাতে চলল। সশস্ত্র সৈন্যেরা তাদের সামনে এবং পিছনের রক্ষীবাহিনী প্রভুর চুক্তি সিন্দুকের পিছনে চলতে লাগল। তুরীগুলি অবিরাম বেজে চলল।</div>
<div class="v" id="v14"><span class="vn">14</span> এই ভাবে দ্বিতীয় দিনেও তারা একবার নগর প্রদক্ষিণ করে শিবিরে ফিরে এল। ছয় দিন ধরে চলল তাদের এই পরিক্রমা।</div>
<div class="v" id="v15"><span class="vn">15</span> <span class="br-p"><br><br></span>সপ্তম দিনে তারা খুব ভোরে উঠে সেইভাবে সাতবার নগর প্রদক্ষিণ করল।</div>
<div class="v" id="v16"><span class="vn">16</span> যাজকেরা সপ্তমবার তুরীধ্বনি করলে যিহোশূয় জনতাকে বললেন, এবার রণহুঙ্কার দাও, কেননা প্রভু পরমেশ্বর তোমাদের হাতে এই নগর সমর্পণ করেছেন। মনে রেখ,</div>
<div class="v" id="v17"><span class="vn">17</span> এই নগর এবং এখানকার সব কিছুই তাঁর। একে সম্পূর্ণভাবে ধ্বংস করতে হবে। কেবলমাত্র বারাঙ্গনা রাহাব এবং তার বাড়ির লোকজন রক্ষা পাবে, কারণ সে আমাদের চরদের লুকিয়ে রেখেছিল।</div>
<div class="v" id="v18"><span class="vn">18</span> ধ্বংসের জন্য নির্দিষ্ট সমস্ত বস্তু সম্পর্কে তোমরা সাবধান থেক, কারণ ধ্বংস করার পর সেই সমস্ত দ্রব্যের কোন কিছু তোমরা গ্রহণ করলে ইসরায়েলীদের শিবিরও ধ্বংসের জন্য নিরূপিত হবে এবং তোমরা নিজেদের বিপদ ডেকে আনবে।</div>
<div class="v" id="v19"><span class="vn">19</span> কিন্তু সোনা, রূপো, ব্রোঞ্জ ও লোহার তৈরী সমস্ত পাত্র প্রভু পরমেশ্বরের উদ্দেশে পৃথক ও পবিত্র বলে গণ্য হবে এবং সেগুলি তাঁর ভাণ্ডারে সংগৃহীত হবে।</div>
<div class="v" id="v20"><span class="vn">20</span> <span class="br-p"><br><br></span>তুরীধ্বনি শোনামাত্র লোকেরা রণহুঙ্কার দিয়ে উঠল। শিঙার আওয়াজ শোনামাত্র সেই প্রচণ্ড হুঙ্কারের সঙ্গে সঙ্গে ধসে পড়ল নগরের প্রাচীর। ইসরায়েলীরা ঝাঁপিয়ে পড়ল। দখল করে নিল যিরিহো নগর।</div>
<div class="v" id="v21"><span class="vn">21</span> আবালবৃদ্ধবণিতা ও গবাদি পশুদের সকলকে তারা নির্বিচারে হত্যা করল।</div>
<div class="v" id="v22"><span class="vn">22</span> যে দুজন চর দেশের খোঁজখবর আনতে গিয়েছিল, তাদের যিহোশূয় বললেন, তোমরা সেই বারাঙ্গনার বাড়িতে যাও এবং তার কাছে তোমরা যে শপথ করেছিলে, সেই অনুযায়ী ঐ নারী ও তার আত্মীয়স্বজনদের বার করে আন।</div>
<div class="v" id="v23"><span class="vn">23</span> তখন সেই দুজন গুপ্তচর রাহাবের বাড়িতে গিয়ে রাহাবকে ও তার বাবা-মা ভাই ও আত্মীয়স্বজনদের উদ্ধার করে এনে ইসরায়েলীদের শিবির এলাকার বাইরে আশ্রয় দিল।</div>
<div class="v" id="v24"><span class="vn">24</span> তারপর লোকেরা নগরে আগুন লাগিয়ে সেখানকার সব কিছু পুড়িয়ে দিল, কেবল সোনা, রূপো, ব্রোঞ্জ ও লোহার তৈরী পাত্রগুলি মন্দিরের কোষাগারে জমা দিল।</div>
<div class="v" id="v25"><span class="vn">25</span> যিহোশূয় রাহাব এবং তার পিতৃকুলের আত্মীয়স্বজনদের প্রাণরক্ষা করলেন। তার বংশধরেরা আজও ইসরায়েলীদের মাঝেই বাস করছে, কারণ যিরিহো নগর পর্যবেক্ষণ করার জন্য যিহোশূয় যে গুপ্তচরদরে পাঠিয়েছিলেন তাদের সে গোপনে আশ্রয় দিয়েছিল।<sup class="fnm"><a name="fnm1" href="#fn1">1</a></sup></div>
<div class="v" id="v26"><span class="vn">26</span> <span class="br-p"><br><br></span>যিহোশূয় দিব্য দিয়ে ইসরায়েলীদের বললেন, যিরিহো নগর প্রতিষ্ঠায় যে উদ্যোগী হবে তার উপর নেমে আসবে প্রভুর অভিশাপ। এর শিল্যান্যাসের দণ্ডরূপে সে হারাবে তার জ্যেষ্ঠপুত্রকে, হারাতে হবে তার কনিষ্ঠ পুত্রকে, যদি গেঁথে তোলে এর নগর তোরণ।<sup class="fnm"><a name="fnm2" href="#fn2">2</a></sup></div>
<div class="v" id="v27"><span class="vn">27</span> <span class="br-p"><br><br></span>প্রভু যিহোশূয়ের সঙ্গে ছিলেন এবং তার ফলে সারা দেশে তাঁর খ্যাতি ছড়িয়ে পড়ল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:650 11:31'><!--endraw 1-->হিব্রু 11:31<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:110 16:34'><!--endraw 1-->১ রাজা 16:34<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>