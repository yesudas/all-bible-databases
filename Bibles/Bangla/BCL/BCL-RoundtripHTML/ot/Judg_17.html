<html><head>
<meta http-equiv="Content-Type" content="text/html;charset=utf-8" />
<title>Judg 17 &ndash; বিচারপতি ও জননায়কদের বিবরণ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Judg', 17);">
<div id="navbar"><a href="../index.html">পবিএ বাইবেল CL Bible</a> &ndash; <b>বিচারপতি ও জননায়কদের বিবরণ</b> &ndash; <a href="Judg_1.html">1</a> ... <a href="Judg_15.html">15</a> <a href="Judg_16.html">16</a> <b>17</b> <a href="Judg_18.html">18</a> <a href="Judg_19.html">19</a> ... <a href="Judg_21.html">21</a> </div><hr>
<h1>Judg 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দান গোষ্ঠীর ভ্রষ্টাচার</h2><span class="vn">1</span> <span class="br-p"><br><br></span>ইফ্রয়িম প্রদেশের পাহাড়ী অঞ্চলে মীখা নামে এক ব্যক্তি বাস করত।</div>
<div class="v" id="v2"><span class="vn">2</span> সে তার মাকে বলল, তোমার যে এগারোশো শেকেল<sup class="fnm"><a name="fnm1" href="#fn1">1</a></sup>20 চুরি হয়ে গিয়েছিল, যার জন্য তুমি শাপশাপান্ত করেছিল এবং আমাকেও শুনিয়েছিলে, তোমার সেই টাকা আমারই কাছে রয়েছে, আমিই নিয়েছিলাম। তার মা বললেন, বেশ, প্রভু তোমার মঙ্গল করুন।</div>
<div class="v" id="v3"><span class="vn">3</span> সে ঐ এগারোশো শেকেল তার মাকে ফিরিয়ে দিল। তার মা তখন বললেন, আমার ছেলের উপর যাতে শাপ না পড়ে তাই এই অর্থ আমি তার কল্যাণে পরমেশ্বরের উদ্দেশে উৎসর্গ করব। এই রূপো দিয়ে একটি ক্ষোদাই করা এবং একটি ছাঁচে ঢালাই করা মূর্তি তৈরী করা হবে। এ রূপো আমি তোমাকেই ফিরিয়ে দিলাম।</div>
<div class="v" id="v4"><span class="vn">4</span> মীখার ফিরিয়ে দেওয়া ঐ রূপো থেকে তার মা দুশোটি রূপোর মুদ্রা স্যাকরার হাতে দিলেন এবং সে সেই রূপো দিয়ে একটি খোদাই করা মূর্তি এবং একটি ছাঁচে ঢালাই করা মূর্তি তৈরী করে দিল। সেগুলি মীখার বাড়িতেই থাকল।</div>
<div class="v" id="v5"><span class="vn">5</span> মীখার বাড়িতে একটি মন্দির ছিল। সে একটি এফোদ<sup class="fnm"><a name="fnm2" href="#fn2">2</a></sup> এবং কয়েকটি পারিবারিক বিগ্রহ তৈরী করল। আর তার এক ছেলেকে অভিষেক করে পুরোহিত রূপে নিযুক্ত করল।</div>
<div class="v" id="v6"><span class="vn">6</span> সেই আমলে ইসরায়েলীদের কোন রাজা ছিল না, লোকে যা খুশী তাই করত।<sup class="fnm"><a name="fnm3" href="#fn3">3</a></sup></div>
<div class="v" id="v7"><span class="vn">7</span> <span class="br-p"><br><br></span>সেই সময়ে যিহূদীয়ার বেথলেহেমে যিহুদা গোষ্ঠীর এক ব্যক্তি বাস করত। সে ছিল একজন প্রবাসী লেবীয় সেবায়েত।</div>
<div class="v" id="v8"><span class="vn">8</span> এই লোকটি যিহুদীয়ার বেথলেহেম ছেড়ে আশ্রয়ের সন্ধানে ঘুরতে ঘুরতে একদিন ইফ্রয়িম প্রদেশের পাহাড়ী এলাকায় মীখার বাড়িতে এসে পৌঁছাল।</div>
<div class="v" id="v9"><span class="vn">9</span> মীখা তাকে জিজ্ঞাসা কর, আপনি কোথা থেকে আসছেন? সে বলল, আমি একজন লেবীয়, যিহুদীয়ার বেথলেহেম ছেড়ে আশ্রয়ের সন্ধানে ঘুরে বেড়াচ্ছি।</div>
<div class="v" id="v10"><span class="vn">10</span> মীখা তাকে বলল, আপনি আমার গুরু ও পুরোহিত হয়ে থাকুন। আমি আপনাকে বছরে দশটি রূপোর মুদ্রা, এক জোড়া পোশাক আর আপনার খোরাকী যা লাগে তাই দেব।</div>
<div class="v" id="v11"><span class="vn">11</span> সেই লেবীয় লোকটি এ কথায় রাজী হয়ে সেখানেই থেকে গেল এবং সেই যুবক মীখার ছেলের মতই থাকতে লাগল।</div>
<div class="v" id="v12"><span class="vn">12</span> মীখা তাকে পৌরোহিত্যে বরণ করল এবং সে তার বাড়ির পুরোহিত হল।</div>
<div class="v" id="v13"><span class="vn">13</span> মীখা আশ্বস্ত হল, মনে মনে বলল, এবার বুঝলাম যে প্রভু আমার মঙ্গল করবেন কারণ এজন লেবীয়কে আমি পুরোহিত রূপে পেয়েছি।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> এগারোশো শেকেল = 13 কিলোগ্রাম রূপো</div>
<div class="fn"><sup class="fnt"><a name="fn2" href="#fnm2">2</a></sup> এফোদ : যাত্রাপুস্তক 28:4-14</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:70 21:25'><!--endraw 1-->বিচার 21:25<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>