<html><head>
<meta http-equiv="Content-Type" content="text/html;charset=utf-8" />
<title>Judg 19 &ndash; বিচারপতি ও জননায়কদের বিবরণ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Judg', 19);">
<div id="navbar"><a href="../index.html">পবিএ বাইবেল CL Bible</a> &ndash; <b>বিচারপতি ও জননায়কদের বিবরণ</b> &ndash; <a href="Judg_1.html">1</a> ... <a href="Judg_17.html">17</a> <a href="Judg_18.html">18</a> <b>19</b> <a href="Judg_20.html">20</a> <a href="Judg_21.html">21</a> </div><hr>
<h1>Judg 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিন্যামীন গোষ্ঠীর ভ্রষ্টাচার</h2><span class="vn">1</span> <span class="br-p"><br><br></span>সেই আমলে ইসরায়েলীদের কোন রাজা ছিল না। তখন ইফ্রয়িমের পার্বত্য অঞ্চলের সীমান্তে একজন লেবীয় বাস করত। যিহূদীয়ার অন্তর্গত বেথলেহেমের এক রমণীকে সে উপপত্নীরূপে গ্রহণ করেছিল।</div>
<div class="v" id="v2"><span class="vn">2</span> কিছুদিন পরে সেই উপপত্নী রাগ করে তাকে ছেড়ে যিহুদীয়ার বেথলেহেমে তার বাপের বাড়িতে চলে গেল এবং চার মাস সেখানে রইল।</div>
<div class="v" id="v3"><span class="vn">3</span> পরে তার স্বামী তার মানভঞ্জন করে তাকে ফিরিয়ে আনতে গেল, সঙ্গে নিল তার দাস আর দুটি গাধা। মেয়েটি তার স্বামীকে বাড়ির ভিতরে নিয়ে গেল। তার বাবা তাকে অভ্যর্থনা জানাল।</div>
<div class="v" id="v4"><span class="vn">4</span> শ্বশুরের অনুরোধে সে তিন দিন সেখানে থাকল এবং সকলে মিলে খুব খাওয়াদাওয়া করল।</div>
<div class="v" id="v5"><span class="vn">5</span> চতুর্থ দিন ভোরে উঠে তারা যাওয়ার জন্য তৈরী হল। কিন্তু মেয়েটির বাবা জামাইকে বলল, খেয়ে দেয়ে ধীরে-সুস্থে যেও।</div>
<div class="v" id="v6"><span class="vn">6</span> তারা দুজনে একসঙ্গে বসে খাওয়াদাওয়া করল। পরে মেয়েটির বাবা তাকে বলল, আজকের রাতটা এখানেই থেকে যাও, আমোদ আহ্লাদ কর।</div>
<div class="v" id="v7"><span class="vn">7</span> কিন্তু সেই লোকটি যাওয়ার জন্য তৈরী হল। তখন তার শ্বশুর আবার সাধাসাধি করায় সেই রাতেও সে সেখানে থেকে গেল।</div>
<div class="v" id="v8"><span class="vn">8</span> পঞ্চম দিন ভোরে সে যাওয়ার উদ্যোগ করলে মেয়েটির বাবা তাকে বলল, আগে কিছু খেয়ে নাও। তারপর যেও। তখন শ্বশুর ও জামাই একসাথে খেতে বসে গেল! দেখতে দেখতে বিকেল হয়ে গেল।</div>
<div class="v" id="v9"><span class="vn">9</span> তখন সেই লোকটি তার উপপত্নী ও চাকরকে নিয়ে যাওয়ার জন্য তৈরী হলে তার শ্বশুর তাকে বলল, দেখ, বেলা তো প্রায় পড়ে গেল। রাতটা এখানেই কাটিয়ে দাও, আমোদআহ্লাদ কর। কাল ভোরে উঠে বাড়ি যেও।</div>
<div class="v" id="v10"><span class="vn">10</span> কিন্তু সেই লোকটি আর রাত্রে সেখানে থাকতে রাজী হল না। সে তার গাধা দুটোকে জিন পরিয়ে উপপত্নী এবং দাসকে নিয়ে রওনা হয়ে গেল। তারা যিবুষ অর্থাৎ জেরুশালেমের কাছাকাছি এলে বেলা শেষ হয়ে গেল। তখন সেই দাস তার মনিবকে বলল, চলুন আমরা যিবুষীদের এই নগরে গিয়ে রাতটা কাটাই।</div>
<div class="v" id="v12"><span class="vn">12</span> তার মনিব বলল, না, এরা ইসরায়েলী নয়, এই বিজাতীয়দের নগরে আমরা ঢুকব না, বরং চল আমরা গিবিয়াতে যাই।</div>
<div class="v" id="v13"><span class="vn">13</span> তার মনিব তাকে বলল, চল আমরা আরও খানিকটা এগিয়ে গিয়ে গিবিয়া কিম্বা রামায় রাত কাটাব।</div>
<div class="v" id="v14"><span class="vn">14</span> তারা এগিয়ে চলল এবং সূর্যাস্তের পর বিন্যামীন গোষ্ঠীর এলাকায় গিবিয়ার কাছে গিয়ে উপস্থিত হল।</div>
<div class="v" id="v15"><span class="vn">15</span> রাত কাটাবার জন্য তারা গিবিয়ায় গেল। সেখানে কোন বাড়িতে জায়গা না পাওয়ায় তারা নগরের চকে গিয়ে বসল।</div>
<div class="v" id="v16"><span class="vn">16</span> <span class="br-p"><br><br></span>এক বৃদ্ধ তখন ক্ষেতের কাজকর্ম সেরে সন্ধ্যায় বাড়ি ফিরছিলেন। তিনি ছিলেন ইফ্রয়িম প্রদেশের পাহাড়ী অঞ্চলের লোক। কিন্তু গিবিয়াতে তিনি থাকতেন। (নগরের অধিবাসীরা ছিল বিন্যামীন গোষ্ঠীর লোক।)</div>
<div class="v" id="v17"><span class="vn">17</span> সেই বৃদ্ধ লোকটি নগরের চকে ঐ পথিকদের দেখে জিজ্ঞাসা করলেন, তোমরা কোথা থেকে আসছ? কোথায় যাবে?</div>
<div class="v" id="v18"><span class="vn">18</span> সেই লেবীয় তাঁকে বলল, আমরা যিহুদীয়ার বেথলেহেম থেকে আসছি, ইফ্রয়িমের পাহাড়ী অঞ্চলের সীমান্তে যাব। আমি সেখানকার লোক। আমি যিহুদীয়ার বেথলেহেমে গিয়েছিলাম, এখন বাড়ি<sup class="fnm"><a name="fnm1" href="#fn1">1</a></sup> ফিরে যাচ্ছি। আমাদের এই গাধাগুলোর জন্য খড় ও কলাই আছে, আর আমাদের নিজেদের জন্য রুটি ও দ্রাক্ষারসও আছে। আমাদের সব কিছুই আছে। তা সত্ত্বেও এখানকার কেউ আমাদের আশ্রয় দেয়নি।</div>
<div class="v" id="v20"><span class="vn">20</span> বৃদ্ধ তখন বললেন, ভয় নেই। আমি আছি, আমিই সব দেব। তামাদের রাস্তায় থাকার দরকার নেই।</div>
<div class="v" id="v21"><span class="vn">21</span> বৃদ্ধ তাদের নিজের বাড়িতে নিয়ে গেলেন এবং তাদের গাধাগুলোকে খড় দিলেন। তারাও হাত-পা ধুয়ে খাওয়াদাওয়া করল।</div>
<div class="v" id="v22"><span class="vn">22</span> তারা যখন খাওয়াদাওয়া সেরে বিশ্রাম করছিল তখন সেই নগরের কতকগুলি গুণ্ডা প্রকৃতির লোক সেই বাড়িতে চড়াও হয়ে দরজায় ধাক্কা দিতে লাগল। বাড়ির কর্তা সেই বৃদ্ধকে ডেকে বলল, তোমার বাড়িতে যে লাকটি এসেছে তাকে বার করে আন, আমরা তার দেহ ভাগ করব।<sup class="fnm"><a name="fnm2" href="#fn2">2</a></sup></div>
<div class="v" id="v23"><span class="vn">23</span> গৃহকর্তা সেই বৃদ্ধ তখন বাইরে গিয়ে তাদের অনুরোধ করে বললেন, না, ভাইসব, এমন দুষ্কর্ম তোমরা করো না। ঐ লোকটি আমার অতিথি, এমন গর্হিত আচরণ তোমরা করো না।</div>
<div class="v" id="v24"><span class="vn">24</span> আমার একটি কুমারী মেয়ে আছে, আর এই লোকটির উপপত্নীও রয়েছে, তাদের আমি এনে দিচ্ছি। তাদের নিয়ে তোমরা যা খুশি তা-ই কর, কিন্তু এই ব্যক্তির প্রতি তোমরা এমন গর্হিত আচরণ করো না।</div>
<div class="v" id="v25"><span class="vn">25</span> কিন্তু তারা তাঁর কথা শুনল না। অগত্যা সেই লেবীয় তার উপপত্নীকে ঘর থেকে বার করে তাদের হাতে ছেড়ে দিল। গুণ্ডারা তাকে সারা রাত ধরে ভোগ করল। ভোর হয়ে এলে তাকে ছেড়ে দিল।</div>
<div class="v" id="v26"><span class="vn">26</span> তখন স্ত্রীলোকটি কোনমতে সেই বৃদ্ধের বাড়ির দরজার কাছে এসে পড়ে গেল।</div>
<div class="v" id="v27"><span class="vn">27</span> ভোরের আলো ফুটলে তার স্বামী যাবার জন্য তৈরী হয়ে দরজা খুলতেই দেখতে পেল, তার উপপত্নী দরজার কাছে পড়ে আছে। দরজার কাছে পৌঁছানোর আপ্রাণ চেষ্টায় বাড়ানো তার হাতখানি চৌকাঠ ছুঁয়ে রয়েছে।</div>
<div class="v" id="v28"><span class="vn">28</span> সে তাকে নাড়া দিয়ে বলল, ওঠ, আমরা চলে যাই। কিন্তু তার কোন সাড়া পেল না। লোকটি তখন তাকে গাধার পিঠে তুলে নিয়ে রওনা হল।</div>
<div class="v" id="v29"><span class="vn">29</span> বাড়িতে ফিরে গিয়ে ছুরি দিয়ে সে তার উপপত্নীর দেহ বারোটি খণ্ড করে ইসরায়েলীদের বারো গোষ্ঠীর কাছে পাঠিয়ে দিল।<sup class="fnm"><a name="fnm3" href="#fn3">3</a></sup></div>
<div class="v" id="v30"><span class="vn">30</span> তাই দেখে সকলেই বলল ইসরায়েলীরা মিশর থেকে বেরিয়ে আসার পর আজ পর্যন্ত এমন কাণ্ড কখনও হয়নি বা কেউ হতে দেখেনি। সুতরাং এর কি বিহিত করা যায়, সকলে ভেবে স্থির কর।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু : পরমেশ্বরের গৃহ</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:10 19:5-8'><!--endraw 1-->আদি 19:5-8<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:90 11:7'><!--endraw 1-->১ শমু 11:7<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>