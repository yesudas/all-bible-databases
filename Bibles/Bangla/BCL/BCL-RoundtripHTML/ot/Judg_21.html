<html><head>
<meta http-equiv="Content-Type" content="text/html;charset=utf-8" />
<title>Judg 21 &ndash; বিচারপতি ও জননায়কদের বিবরণ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Judg', 21);">
<div id="navbar"><a href="../index.html">পবিএ বাইবেল CL Bible</a> &ndash; <b>বিচারপতি ও জননায়কদের বিবরণ</b> &ndash; <a href="Judg_1.html">1</a> ... <a href="Judg_19.html">19</a> <a href="Judg_20.html">20</a> <b>21</b> </div><hr>
<h1>Judg 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিন্যামীন গোষ্ঠীর বংশরক্ষা</h2><span class="vn">1</span> <span class="br-p"><br><br></span>মিস্‌পাতে ইসরায়েলীরা শপথ করেছিল যে তারা বিন্যামীন গোষ্ঠীর কোন লোকের সঙ্গে তাদের মেয়েদের বিয়ে দেবে না।</div>
<div class="v" id="v2"><span class="vn">2</span> ইসরায়েলীরা তাই বেথেলে গিয়ে ঈশ্বরের মন্দিরে সন্ধ্যা পর্যন্ত ধর্ণা দিয়ে বসে রইল। তারা মনের দুঃখে সেখানে বিলাপ করে বলল,</div>
<div class="v" id="v3"><span class="vn">3</span> হে প্রভু, ইসরায়েলের ঈশ্বর, আজ ইসরায়েলীদের মধ্য থেকে একটি গোষ্ঠী লুপ্ত হতে চলেছে, হায়, হায়! এ কী হল!</div>
<div class="v" id="v4"><span class="vn">4</span> পরের দিন ভোরে উঠে তারা সেখানে একটি বেদী তৈরী করল এবং সেখানে হোম ও স্বস্ত্যয়নবলি উৎসর্গ করল।</div>
<div class="v" id="v5"><span class="vn">5</span> তারপর তারা নিজেদের মধ্যে জিজ্ঞাসাবাদ করতে লাগল, আজকের এই সমাবেশে প্রভুর মন্দিরে উপস্থিত হয়নি এমন কোনও গোষ্ঠী ইসরায়েলী সমাজে আছে কি? কারণ তারা কঠিন শপথ করেছিল যে, মিস্‌পাতে প্রভুর মন্দিরে যে উপস্থিত থাকবে না তার অবশ্যই প্রাণদণ্ড হবে।</div>
<div class="v" id="v6"><span class="vn">6</span> ইসরায়েলীরা তাদের জ্ঞাতি বিন্যামীন গোষ্ঠীর জন্য শোকপ্রকাশ করে বলল, ইসরায়েলীরা আজ তাদের একটি গোষ্ঠীকে হারাল।</div>
<div class="v" id="v7"><span class="vn">7</span> কিন্তু তাদের মধ্যে যারা অবশিষ্ট রয়েছে তাদের বংশরক্ষার জন্য কি ব্যবস্থা করা হবে? আমরা তো প্রভুর নামে শপথ করেছি যে তাদের সঙ্গে আমাদের মেয়েদের বিয়ে দেব না।</div>
<div class="v" id="v8"><span class="vn">8</span> <span class="br-p"><br><br></span>তারা খোঁজ করল, মিস্‌পাতে প্রভুর মন্দিরে আসেনি এমন আর কোনও গোষ্ঠী আছে কি না। খোঁজ নিয়ে দেখা গেল, ইয়াবেশ-গিলিয়দ থেকে কেউ ঐ সমাবেশে যোগ দেতে আসেনি।</div>
<div class="v" id="v9"><span class="vn">9</span> সমবেত লোকদের সংখ্যা গণনার সময় গেল, ইয়াবেশ-গিলিয়দের কেন লোক সেখানে ছিল না।</div>
<div class="v" id="v10"><span class="vn">10</span> তখন সমবেত ইসরায়েলীদের পক্ষ থেকে বারো হাজার যোদ্ধাকে পাঠানাে হল এবং তাদের নির্দেশ দেওয়া হল, তোমরা গিয়ে ইয়াবেশ-গিলিয়দের অধিবাসীদের বধ করবে। নারী ও শিশুদেরও বাদ দেবে না।</div>
<div class="v" id="v11"><span class="vn">11</span> প্রত্যেকটি পুরুষকে এবং কুমারী মেয়ে ছাড়া প্রত্যেকটি নারীকে তোমরা হত্যা করবে।</div>
<div class="v" id="v12"><span class="vn">12</span> ইয়াবেশ-গিলিয়দের অধিবাসীদের মধ্যে তারা চারশো কুমারী মেয়ের সন্ধান পেল। তাদের তারা কনান দেশে শীলোর শিবিরে নিয়ে এল।</div>
<div class="v" id="v13"><span class="vn">13</span> <span class="br-p"><br><br></span>তার পরে সমগ্র ইসরায়েলী সমাজের পক্ষ থেকে রিম্মোন পাহাড়ে বিন্যামীন গোষ্ঠীর লোকদের কাছে দূত পাঠানো হল এবং তাদের সঙ্গে সন্ধি স্থাপন করা হল।</div>
<div class="v" id="v14"><span class="vn">14</span> বিন্যামীন গোষ্ঠীর লোকেরা তখন ফিরে এল এবং ইয়াবেশ-গিলিয়দের যে কুমারী মেয়েদের জীবিত রাখা হয়েছিল, তাদের সঙ্গে তাদের বিয়ে দেওয়া হল। কিন্তু প্রয়োজনের তুলনায় পাত্রীর সংখ্যা কম হল।</div>
<div class="v" id="v15"><span class="vn">15</span> <span class="br-p"><br><br></span>বিন্যামীন গোষ্ঠীর জন্য তারা দুঃখিত হয়ে আফশোষ করছিল যে ইসরায়েলী গোষ্ঠীগুলির মধ্য আজ ভাঙন ধরেছে, পরমেশ্বরের এ কী বিচার!</div>
<div class="v" id="v16"><span class="vn">16</span> <span class="br-p"><br><br></span>তখন সমাজের প্রবীণ নেতারা বললেন, বিন্যামীন গোষ্ঠীতে আর মেয়ে নেই, এখন বাকী এই লোকদের বিয়ের কি ব্যবস্থা করা যায়?</div>
<div class="v" id="v17"><span class="vn">17</span> ইসরায়েলীদের কোন গোষ্ঠী যাতে লোপ না পায়, তার জন্য বিন্যামীন গোষ্ঠীর উদ্ধারপ্রাপ্ত এই লোকদের বংশরক্ষার একটা ব্যবস্থা করা দরকার।</div>
<div class="v" id="v18"><span class="vn">18</span> এদিকে আমরা তো ওদের সঙ্গে আমাদের মেয়েদের বিয়ে দিতে পারি না কারণ ইসরায়েলীরা শপথ করেছে যে বিন্যামীন গোষ্ঠীতে যে কন্যাদান করবে সে হবে অভিশপ্ত।</div>
<div class="v" id="v19"><span class="vn">19</span> <span class="br-p"><br><br></span>তাঁরা ভাবলেন, শীলোতে প্রভুর উদ্দেশে বাৎসরিক উৎসবের আর দেরী নেই। (এই জায়গাটি বেথেলের উত্তরে, বেথেল থেকে যে রাস্তা শেখেমের দিকে গিয়েছে তার পূর্ব ইকে এবং লেবোনার দক্ষিণে অবস্থিত।)</div>
<div class="v" id="v20"><span class="vn">20</span> তাই তাঁরা বিন্যামীন গোষ্ঠীর বাকী লোকদের বললেন, তোমরা দ্রাক্ষাকুঞ্জে গিয়ে লুকিয়ে থাক এবং লক্ষ্য রাখ।</div>
<div class="v" id="v21"><span class="vn">21</span> শীলোর মেয়েরা যখন দল বেঁধে নাচতে নাচতে পথে বেরোবে তখন তোমরা দ্রাক্ষাকুঞ্জ থেকে বেরিয়ে এসে তাদের মধ্যে থেকে যে যার পছন্দমত বউ ধরে নিয়ে নিজেদের দেশে চলে যেও।</div>
<div class="v" id="v22"><span class="vn">22</span> তাদের বাপ-ভাইয়েরা যদি তোমাদের<sup class="fnm"><a name="fnm1" href="#fn1">1</a></sup> কাছে বলতে আসে, তাহলে তোমরা<sup class="fnm"><a name="fnm2" href="#fn2">2</a></sup> তাদের বুঝিয়ে বলবে যে, দয়া করে এই মেয়েদের আমাদের কাছে থাকতে দিন। কারণ আমরা তো এদের যুদ্ধে জয় করেও আনিনি বা আপনারাও তাদের আমাদের হাতে সম্প্রদান করেননি। কাজেই আপনাদের প্রতিজ্ঞাভঙ্গের অপরাধও হয়নি।</div>
<div class="v" id="v23"><span class="vn">23</span> <span class="br-p"><br><br></span>বিন্যামীন গোষ্ঠীর লোকেরা তা-ই করল। নৃত্যরতা মেয়েদের মধ্য থেকে তারা তাদের পছন্দমত বউ ধরে নিয়ে নিজেদের দেশে পালিয়ে গেল। তারপর তারা তাদের নগরগুলি পুনর্গঠন করে সেখানে বাস করতে লাগল।</div>
<div class="v" id="v24"><span class="vn">24</span> ইসরায়েলীরা তখন যে যার গোষ্ঠীভুক্ত এলাকায় নিজেদের বাড়িতে ফিরে গেল।</div>
<div class="v" id="v25"><span class="vn">25</span> <span class="br-p"><br><br></span>তখনকার দিনে ইসরায়েলীদের কোন রাজা ছিল না। সকলে স্বাধীনভাবে দিন যাপন করত।<sup class="fnm"><a name="fnm3" href="#fn3">3</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু : আমাদের</div>
<div class="fn"><sup class="fnt"><a name="fn2" href="#fnm2">2</a></sup> হিব্রু : আমরা</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:70 17:6'><!--endraw 1-->বিচার 17:6<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>