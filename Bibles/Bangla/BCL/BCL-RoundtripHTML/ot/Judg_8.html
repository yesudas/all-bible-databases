<html><head>
<meta http-equiv="Content-Type" content="text/html;charset=utf-8" />
<title>Judg 8 &ndash; বিচারপতি ও জননায়কদের বিবরণ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Judg', 8);">
<div id="navbar"><a href="../index.html">পবিএ বাইবেল CL Bible</a> &ndash; <b>বিচারপতি ও জননায়কদের বিবরণ</b> &ndash; <a href="Judg_1.html">1</a> ... <a href="Judg_6.html">6</a> <a href="Judg_7.html">7</a> <b>8</b> <a href="Judg_9.html">9</a> <a href="Judg_10.html">10</a> ... <a href="Judg_21.html">21</a> </div><hr>
<h1>Judg 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মিদিয়নীদের চূড়ান্ত পরাজয়</h2><span class="vn">1</span> <span class="br-p"><br><br></span>ইফ্রয়িম গোষ্ঠীর লোকেরা এসে গিদিয়োনের সঙ্গে খুব রাগারাগি করে বলল, মিদিয়নীদের বিরুদ্ধে যুদ্ধে যাওয়ার সময় কেন তুমি আমাদের ডাকলে না? কেন তুমি আমাদের সঙ্গে এ রকম করলে?</div>
<div class="v" id="v2"><span class="vn">2</span> <span class="br-p"><br><br></span>গিদিয়োন তাদের বললেন, কিন্তু তোমরা যা করলে তার তুলনায় আমি কি আর এমন করেছি? ইফ্রয়িমের তুলনায় আমার গোষ্ঠী কিছুই করতে পারেনি!</div>
<div class="v" id="v3"><span class="vn">3</span> ঈশ্বরের শক্তিতে তোমরাই তো দুই মিদিয়নী সামন্ত রাজা এবং সেবকে হত্যা করেছ। কাজেই, তোমাদের তুলনায় আমি এমন কি আর করেছি। তাঁর এই কথায় ইফ্রয়িম গোষ্ঠীর লোকদের রাগ ঠাণ্ডা হল।<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> <span class="br-p"><br><br></span>তারপর গিদিয়োন তাঁর তিনশো সঙ্গী নিয়ে জর্ডনের ওপারে চলে গেলেন। তাঁরা খুবই ক্লান্ত হয়ে পড়েছিলেন কিন্তু তবুও মিদিয়নীদের পিছনে তাড়া করে চললেন।</div>
<div class="v" id="v5"><span class="vn">5</span> সুক্কোতে পৌঁছাবার পর তিনি সেখানকার লোকদের বললেন, দয়া করে তোমরা আমার দলের লোকজনকে খাবার জন্য কিছু রুটি দাও, এরা খুবই ক্লান্ত। আমি মিদিয়নীদের রাজা সেবাহ্ ও সালমুন্নাকে তাড়া করে চলেছি।</div>
<div class="v" id="v6"><span class="vn">6</span> <span class="br-p"><br><br></span>সুক্কোতের মাতব্বররা বলল, সেবাহ্ আর সালমুন্নাকে কি তুমি ধরতে পেরেছ যে তোমাদের খাবার দেব?</div>
<div class="v" id="v7"><span class="vn">7</span> <span class="br-p"><br><br></span>গিদিয়োন বললেন, বেশ, ঠিক আছে, পরমেশ্বরের দয়ায় সেবাহ্ আর সালমুন্নাকে ধরতে পারলে তখন মরুভূমির কাঁটা ঝোপের কাঁটা দিয়ে তোমাদের গায়ের চামড়া তুলে ছাড়ব।</div>
<div class="v" id="v8"><span class="vn">8</span> সেখান থেকে তিনি পনুয়েলে গেলেন এবং সেখানকার লোকদের কাছেও একই আবেদন জানালেন, কিন্তু সুক্কোতের লোকেরা যেমন জবাব দিয়েছিল, পনুয়েলের লোকেরাও একই জবাব দিল।</div>
<div class="v" id="v9"><span class="vn">9</span> গিদিয়োন তখন পনুয়েলের লোকদের বললেন, আমি যখন ভালোয় ভালোয় ফিরে আসব তখন তোমাদের এই দুর্গ আমি গুঁড়িয়ে দেব।</div>
<div class="v" id="v10"><span class="vn">10</span> সেবাহ্ ও সালমুন্না তখন তাঁদের সৈনসামন্ত নিয়ে কার্করে ছিলেন। এই সৈন্যবাহিনী ছিল পূর্বাঞ্চলের মরুবাসী গোষ্ঠীদের সমগ্র সেনাবাহিনীর অবশিষ্টাংশ, সংখ্যায় প্রায় পনের হাজার। আর একলক্ষ কুড়ি হাজার সৈন্য যুদ্ধে নিহত হয়েছিল।</div>
<div class="v" id="v11"><span class="vn">11</span> গিদিয়োন নোবাহ্ ও যগ্‌বিহার পূর্ব দিকে বণিকদের কাফেলার পথ ধরে এগিয়ে গিয়ে ঐ সৈন্যদের অতর্কিতে আক্রমণ করলেন।</div>
<div class="v" id="v12"><span class="vn">12</span> দুই মিদিয়নী রাজা সেবাহ্ ও সাল্‌মু্ন্না পালিয়ে গেলেন, গিদিয়োন কিন্তু তাঁদের ছাড়লেন না, তাড়া করে গিয়ে তাঁদের বন্দী করলেন এবং তাঁদের সৈন্যদের মধ্যে আতঙ্কের সৃষ্টি করলেন।</div>
<div class="v" id="v13"><span class="vn">13</span> যোয়াশের পুত্র গিদিয়োন যুদ্ধ জয় করে হেরেসের গিরিপথ দিয়ে ফেরার পথে সুক্কোত নিবাসী একটি যুবককে ধরে জিজ্ঞাসাবাদ করলেন।</div>
<div class="v" id="v14"><span class="vn">14</span> যুবকটি তখন সুক্কোতের সাতাত্তর জন কর্তাব্যক্তি ও নেতাদের নামের একটি তালিকা তাঁকে তৈরী করে দিল।</div>
<div class="v" id="v15"><span class="vn">15</span> গিদিয়োন সুক্কোতে এসে সেখানকার লােকদের বললেন, এই দেখ, সেবাহ্ ও সাল্‌মুন্না, এদের ব্যাপারেই তোমরা আমাকে ঠাট্টা করেছিলে। বলেছিলে, সেবাহ্ ও সাল্‌মুন্নাকে কি তুমি ধরতে পেরেছ যে তোমার শ্রান্তক্লান্ত লাকদের আমরা খেতে দেব?</div>
<div class="v" id="v16"><span class="vn">16</span> এই বলে তিনি মরুভূমির কাঁটাঝোপ থেকে কাঁটাগাছ তুলে এনে সুক্কোতের নেতাদের উচিত শিক্ষা দিলেন।</div>
<div class="v" id="v17"><span class="vn">17</span> তারপর তিনি পনুয়েলে গিয়ে সেখানকার দুর্গ ধ্বংস করে দিলেন এবং সেই নগরের অধিবাসীদের হত্যা করলেন।</div>
<div class="v" id="v18"><span class="vn">18</span> <span class="br-p"><br><br></span>এবার তিই সেবাহ্ ও সাল্‌মুন্নাকে জিজ্ঞাসা করলেন, তাবোরে তোমরা যে লোকদের হত্যা করেছিলে, তারা কেমন লোক ছিল? তাঁরা বললেন, তারা আপনার মতই ছিল, প্রত্যেকের চেহারা ছিল রাজপুত্রের মত।</div>
<div class="v" id="v19"><span class="vn">19</span> <span class="br-p"><br><br></span>গিদিয়োন বললেন, তারা ছিল আমার ভাই, আমার সহোদর। জাগ্রত প্রভুর দিব্য, তোমরা যদি তাদের জীবিত রাখতে তাহলে আমি তোমাদের বধ করতাম না।</div>
<div class="v" id="v20"><span class="vn">20</span> তিনি তাঁর জ্যেষ্ঠপুত্র যেথারকে বললেন, যাও এদের হত্যা কর। কিন্তু কিশোর বালক খাপ থেকে তরবারি বার করল না। নেহাতই ছেলেমানুষ হওয়ায় তার সাহস হয়নি।</div>
<div class="v" id="v21"><span class="vn">21</span> <span class="br-p"><br><br></span>তখন সেবাহ্ ও সাল্‌মুন্না বললেন, আপনি নিজেই আমাদের হত্যা করুন, কারণ যার কাজ তাকেই সাজে। তখন গিদিয়োন সেবাহ্‌ ও সাল্‌মুন্নাকে বধ করলেন এবং তাঁদের উটগুলির গলায় যে চন্দ্রহার ছিল, সেগুলি নিয়ে নিলেন।</div>
<div class="v" id="v22"><span class="vn">22</span> <span class="br-p"><br><br></span>এই ঘটনার পর ইসরায়েলীরা গিদিয়োনকে বলল, আপনি এবং আপনার বংশধরেরা পুরুষানুক্রমে আমাদের উপরে রাজত্ব করুন, কারণ আপনিই মিদিয়নীদের কবল থেকে আমাদের উদ্ধার করেছেন।</div>
<div class="v" id="v23"><span class="vn">23</span> গিদিয়োন বললেন, তোমাদের উপর আমি রাজত্ব করব না, আমার ছেলেও না। একমাত্র পরমেশ্বরই হবেন তোমাদের রাজা।</div>
<div class="v" id="v24"><span class="vn">24</span> গিদিয়োন তাদের বললেন, তোমাদের কাছে আমার একটি নিবেদন আছে, তোমরা প্রত্যেকে যে সব কর্ণকুণ্ডল লুঠ করেছ, সেগুলি আমাকে দাও। (শত্রুরা ছিল মিদিয়নী। মরুবাসী অন্যান্য গোষ্ঠীর মতই কানে সোনার কুণ্ডল পরত।)</div>
<div class="v" id="v25"><span class="vn">25</span> তারা বলল, নিশ্চয়ই দেব। তারা একটি চাদর পেতে তার উপরে লুঠ করা সোনার কুণ্ডলগুলি এনে জড়ো করল।</div>
<div class="v" id="v26"><span class="vn">26</span> তাতে স্বর্ণকুণ্ডলের মোট পরিমাণ হল এক হাজার সাতশো শেকেল<sup class="fnm"><a name="fnm2" href="#fn2">2</a></sup>। এছাড়াও গিদিয়োন পেলেন চন্দ্রহার, ঝুম্‌কো ও মিদিয়নী রাজাদের বেগুনী রঙের পোশাক এবং তাঁদের উটগুলির গলার সমস্ত হার।</div>
<div class="v" id="v27"><span class="vn">27</span> গিদিয়োন এইগুলি দিয়ে একটি এফোদ<sup class="fnm"><a name="fnm3" href="#fn3">3</a></sup> তৈরী করে তাঁর নিজের বাসস্থান, অফ্রা নগরে রাখলেন। ইসরায়েলীরা তখন তাদের আরাধ্য ঈশ্বরকে ত্যাগ করে সেই এফোদটিরই পূজ-অর্চনা করতে লাগল এবং সেটি গিদিয়োন ও তাঁর পরিবারের আপদ হয়ে দাঁড়াল।</div>
<div class="v" id="v28"><span class="vn">28</span> <span class="br-p"><br><br></span>এইভাবে মিদিয়নীরা ইসরায়েলীদের দ্বারা পরাজিত হল, তারা আর মাথা তুলতে পারল না। গিদিয়োনের আমলে চল্লিশ বছর দেশে শান্তি বজায় ছিল।</div>
<div class="v" id="v29"><span class="vn">29</span> <span class="br-p"><br><br></span>যোয়াশের পুত্র যিরুব্বাল<sup class="fnm"><a name="fnm4" href="#fn4">4</a></sup> নিজের বাড়িতে গিয়ে বাস করতে লাগলেন।</div>
<div class="v" id="v30"><span class="vn">30</span> তাঁর অনেক স্ত্রী ছিল, তাদের গর্ভে তাঁর সত্তরটি পুত্র জন্মগ্রহণ করেছিল।</div>
<div class="v" id="v31"><span class="vn">31</span> শেখেমে তাঁর একটি উপপত্নী ছিল, তারও একটি পুত্রসন্তান হয়েছিল। গিদিয়োন তার নাম রেখেছিলেন অবিমেলেক।</div>
<div class="v" id="v32"><span class="vn">32</span> যোয়াশের পুত্র গিদিয়োন পরিণত বয়সে দেহরক্ষা করলেন এবং অবিয়েষ্‌রা কুলের এলাকাভুক্ত নগর অফ্রায় তাঁর পিতা যোয়াশের কবরে তাঁকে সমাহিত করা হল।</div>
<div class="v" id="v33"><span class="vn">33</span> <span class="br-p"><br><br></span>গিদিয়োনের মৃত্যুর পরে ইসরায়েলীরা আবার ভ্রষ্ট হয়ে বেল দেবতাদের উপাসনা করতে লাগল এবং বেল-বেরিৎকে নিজেদের ইষ্টদেবতারূপে গ্রহণ করল।</div>
<div class="v" id="v34"><span class="vn">34</span> ইসরায়েলীদের চারিদিকের শত্রুদের কবল থেকে যিনি উদ্ধার করেছিলেন, সেই প্রভু পরমেশ্বরকেই তারা ভুলে গেল।</div>
<div class="v" id="v35"><span class="vn">35</span> যিরুব্বাল অর্থাৎ গিদিয়োন ইসরায়েলীদের যে উপকার করেছিলেন তার বিনিময়ে তারা তাঁর পরিবারের প্রতি সদ্ব্যবহার করল না।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:230 83:11'><!--endraw 1-->গীত 83:11<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> প্রায় কুড়ি কিলোগ্রাম</div>
<div class="fn"><sup class="fnt"><a name="fn3" href="#fnm3">3</a></sup> এফোদ - <!--raw 1 bo --><a href='B:20 28:4-8'><!--endraw 1-->যাত্রা 28:4-8<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> যিরুব্বাল - গিদিয়োন - 35 পদ</div>
</div>
<!-- PARSED ABOVE; EDITING MAY BREAK PARSER -->
</body></html>