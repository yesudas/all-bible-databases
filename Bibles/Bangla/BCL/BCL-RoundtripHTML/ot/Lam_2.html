<html><head>
<meta http-equiv="Content-Type" content="text/html;charset=utf-8" />
<title>Lam 2 &ndash; বিলাপ গীতি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lam', 2);">
<div id="navbar"><a href="../index.html">পবিএ বাইবেল CL Bible</a> &ndash; <b>বিলাপ গীতি</b> &ndash; <a href="Lam_1.html">1</a> <b>2</b> <a href="Lam_3.html">3</a> <a href="Lam_4.html">4</a> <a href="Lam_5.html">5</a> </div><hr>
<h1>Lam 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেম দণ্ডিত</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>প্রভু পরমেশ্বর নিদারুণ ক্রোধে সিয়োন কন্যাকে ঘন মেঘের অন্ধকারে করেছেন আচ্ছন্ন, <br><span class="br-ind"><br><span class="indent">&nbsp;</span></span>স্বর্গ থেকে নিক্ষিপ্ত করেছেন তিনি ইসরায়েলের ঐশ্বর্য বৈভব সেই দুরন্ত ক্রোধের দিনে <br><span class="br-ind"><br><span class="indent">&nbsp;</span></span>স্মরণে আনেন নি তিনি তাঁর পাদ পীঠখানি। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যিহুদীয়া নগরীর প্রতিটি গ্রাম বিনষ্ট করেছেন প্রভু পরমেশ্বর <br><span class="br-ind"><br><span class="indent">&nbsp;</span></span>দুঃসহ নির্মম ক্রোধে, চুর্ণ করেছেন সুরক্ষিত দুর্গগুলি। <br><span class="br-ind"><br><span class="indent">&nbsp;</span></span>ইসরায়েলের রাজ্য ও শাসককুলকে করেছেন ভূলুন্ঠিত চরম অসম্মানে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>প্রজ্বলিত রোষে ইসরায়েলের শক্তি করেছেন হরণ, শত্রু সম্মুখে যখন, <br><span class="br-ind"><br><span class="indent">&nbsp;</span></span>তিনি তখন বিরূপ, বিমুখ সাহায্য দানে। <br><span class="br-ind"><br><span class="indent">&nbsp;</span></span>আগুনের শিখার মত জ্বলন্ত ক্রোধে তিনি ভস্মীভূত করেছেন চারিদিক। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>স্বয়ং ঈশ্বর আজ আমাদের বিপক্ষে, <br><span class="br-ind"><br><span class="indent">&nbsp;</span></span>শত্রুর মত আমাদের তিনি করেছেন তাঁর ধনুর্বাণের লক্ষ্য। <br><span class="br-ind"><br><span class="indent">&nbsp;</span></span>সিয়োনকন্যার শিবিরে নয়নরঞ্জন ছিল যারা, <br><span class="br-ind"><br><span class="indent">&nbsp;</span></span>যারা ছিল আমাদের গর্বের ও আনন্দের ধন, তাদের তিনি করেছেন নিধন স্বহস্তে। <br><span class="br-ind"><br><span class="indent">&nbsp;</span></span>তাঁর রোষবহ্নি জেরুশালেমের উপর হয়েছে বর্ষিত, যা মর্মে মর্মে অনুভব করেছে নগরবাসী। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>শত্রুর মত প্রবল আক্রোশে প্রভু পরমেশ্বর ধ্বংস করেছেন ইসরায়েলকুল, <br><span class="br-ind"><br><span class="indent">&nbsp;</span></span>দুর্গ ও প্রাসাদরাজি ধ্বংসস্তূপে হয়েছে পরিণত, যিহুদীয়া নগরীর জনগণ নিমগ্ন হয়েছে সীমাহীন শোকের সাগরে। <br><span class="br-ind"><br><span class="indent">&nbsp;</span></span>এখন ক্রন্দন ও বিলাপ তাদের চিরসঙ্গী। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যে পবিত্র স্থানে তাঁর আরাধনা হত, <br><span class="br-ind"><br><span class="indent">&nbsp;</span></span>তিনি করেছেন চূর্ণ সেই পুণ্যবেদী নির্দিষ্ট পবিত্র উৎসবের দিন আর ‘সাব্বাথ’ দিনগুলির ঘটিয়েছেন তিনি পরিসমাপ্তি। <br><span class="br-ind"><br><span class="indent">&nbsp;</span></span>রাজা ও পুরোহিত ক্রোধাগ্নিতে তাঁর দগ্ধ সমভাবে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>প্রভু পরমেশ্বর তাঁর মন্দিরের বেদী পরিত্যাগ করেছেন নিতান্ত অবজ্ঞায়, সে স্থান আজ জনশূন্য মানুষের পায়ের চিহ্ন পড়ে না সেখানে। <br><span class="br-ind"><br><span class="indent">&nbsp;</span></span>সিয়োনের প্রাচীর ভেঙ্গে ফেলার অধিকার তুলে দিয়েছেন তিনি শত্রুদের হাতে। <br><span class="br-ind"><br><span class="indent">&nbsp;</span></span>সেখানে শত্রুদল মুখর জয়োল্লাসে, যেখানে একদিন আমরা পরমানন্দে করতাম তাঁর আরাধনা। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সিয়োন নগরীর বেষ্টনী ভেঙ্গে ফেলার সঙ্কল্পে সুদৃঢ় প্রভু পরমেশ্বর <br><span class="br-ind"><br><span class="indent">&nbsp;</span></span>চরম বিনাশের জন্য নিলেন প্রস্তুতি। <br><span class="br-ind"><br><span class="indent">&nbsp;</span></span>স্তম্ভরাজি ও দুর্গপ্রাকার একই সাথে হল ভূলুন্ঠিত। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>নগরীর তোরণদ্বার পরিণত প্রস্তর স্তূপে, <br><span class="br-ind"><br><span class="indent">&nbsp;</span></span>দ্বারের অর্গল আজ খণ্ড-বিখণ্ড রাজারা ও রাজপুরুষেরা এখন নির্বাসনে। <br><span class="br-ind"><br><span class="indent">&nbsp;</span></span>বিধান ও অনুশাসন কেউ আর শোখায় না সেখানে, নবীরাও পায় না আর দিব্য দর্শন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>জেরুশালেমের প্রবীণদল মাটিতে বসে থাকে স্তব্ধ, নীরব, <br><span class="br-ind"><br><span class="indent">&nbsp;</span></span>মাথায় ধূলোমাখা, পরণে চটের বসন। <br><span class="br-ind"><br><span class="indent">&nbsp;</span></span>কুমারী কন্যারা নতশিরে লুটায় ভূমিতে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কেঁদে কেঁদে নয়ন আমার হয়েছে সারা, হৃদয় আমার মগ্ন বিষাদে, <br><span class="br-ind"><br><span class="indent">&nbsp;</span></span>স্বজনের এই চরম বিনাশে দুঃখে ও শোকে বিদীর্ণ হয়েছি আমি। <br><span class="br-ind"><br><span class="indent">&nbsp;</span></span>দুগ্ধপোষ্য শিশু সন্তানেরা মূর্ছিতপ্রায় নগরীর পথে পথে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>জননীর কাছে শিশুরা কাঁদে, বলে, ‘কোথায় অন্ন, কোথায় জল?’ <br><span class="br-ind"><br><span class="indent">&nbsp;</span></span>তারা পথের উপর লুটিয়ে পড়ে আহত জনের মত, <br><span class="br-ind"><br><span class="indent">&nbsp;</span></span>তারপর ধীরে মাতার বক্ষে ঢলে পড়ে চিরনিদ্রায়। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>জেরুশালেম! আমার প্রিয়তমা সিয়োন-নন্দিনী, কি ভাবে দেব প্রবোধ তোমায়? <br><span class="br-ind"><br><span class="indent">&nbsp;</span></span>কেমনে বা দিই সান্ত্বনা! এত দুঃখ কোথাও পেয়েছে কি কেউ? <br><span class="br-ind"><br><span class="indent">&nbsp;</span></span>এই দুর্দশা তোমার সীমাহীন সাগরের মত, এতটুকু আশার আলো নেই কোথাও। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তোমরা নবীরা মিথ্যা বই সত্য বলে নি, <br><span class="br-ind"><br><span class="indent">&nbsp;</span></span>প্রতারণা করেছে ভুল শিক্ষা দিয়ে, <br><span class="br-ind"><br><span class="indent">&nbsp;</span></span>পাপের স্বরূপ করেনি উদ্ঘাটন যাতে অনুতাপ আসে তোমার মনে। তোমাকে তারা পরিচালিত করেছে বিপথে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ভগ্নদশায় পতিত জেরুশালেম, <br><span class="br-ind"><br><span class="indent">&nbsp;</span></span>নগরীর পাশ দিয়ে পথচারী পথিক চলে যায়, হেসে করে বিদ্রূপ, বলে, <br><span class="br-ind"><br><span class="indent">&nbsp;</span></span>‘এই কি সেই অনুপমা সুন্দরী নগরী, বিশ্বের গর্বের ধন?’ <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ঘৃণায় তারা রক্তচক্ষু মেলে, ব্যঙ্গবাণে তাকে করে জর্জরিত, <br><span class="br-ind"><br><span class="indent">&nbsp;</span></span>উৎকট উল্লাসে চীৎকার করে বলে, ‘আমরা ধ্বংস করেছি তাকে। <br><span class="br-ind"><br><span class="indent">&nbsp;</span></span>তার সর্বনাশ দেখব বলে,এই দিনটিরই প্রতীক্ষায় ছিলাম আমরা।’ <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>প্রভু পরমেশ্বরের উদ্দেশ্য আজ সিদ্ধ, পূর্ণ তাঁর মনোরথ, <br><span class="br-ind"><br><span class="indent">&nbsp;</span></span>পূর্ব অভিপ্রায় মত আমাদের তিনি নির্মমভাবে বিনষ্ট করেছেন, <br><span class="br-ind"><br><span class="indent">&nbsp;</span></span>শত্রুদল জয়ী আজ তাঁরই ইচ্ছায়, আমাদের পতনে উল্লসিত তারা। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>হে সিয়োন-কন্যা, উচ্চৈঃস্বরে কাঁদো প্রভু জগদীশ্বরের কাছে, <br><span class="br-ind"><br><span class="indent">&nbsp;</span></span>চোখের জলের প্লাবন বইয়ে দাও অবিরাম। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>রাত্রির প্রহরে প্রহরে জাগ, অবিরল অশ্রু ধারায় উজাড় করে দাও হৃদয় তোমার প্রভুর চরণে, <br><span class="br-ind"><br><span class="indent">&nbsp;</span></span>ভিক্ষা চাও সন্তানদের প্রাণ, <br><span class="br-ind"><br><span class="indent">&nbsp;</span></span>পথের কোণে কোণে অনাহারে মরছে যারা। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>হে প্রভু, ঈশ্বর আমার, চেয়ে দেখ, কার এই দুর্দশা করেছ তুমি? <br><span class="br-ind"><br><span class="indent">&nbsp;</span></span>নারীরা আপন স্নেহলালিত সন্তানদের করবে কি ভক্ষণ? <br><span class="br-ind"><br><span class="indent">&nbsp;</span></span>পবিত্র মন্দিরে পুরোহিত ও নবীরা বিসর্জন দেবে কি প্রাণ? <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>নবীন ও প্রবীণেরা সমভাবে পথের ধূলায় দিয়েছে প্রাণ, <br><span class="br-ind"><br><span class="indent">&nbsp;</span></span>তরুণ-তরুণী শত্রুর তরবারিতে হয়েছে নিহত। <br><span class="br-ind"><br><span class="indent">&nbsp;</span></span>প্রচণ্ড ক্রোধে তুমি নিধন করেছ তাদের নির্মম হাতে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তুমিই আমন্ত্রণ করে এনেছিলে শত্রুদলকে নারকীয় এক ভীষণ মৃত্যু-লীলায় মেতে উঠতে, <br><span class="br-ind"><br><span class="indent">&nbsp;</span></span>সেদিন নিস্তার পায় নি কেউ। তোমার নিদারুণ কোপানল থেকে স্নেহে <br><span class="br-ind"><br><span class="indent">&nbsp;</span></span>পালিত সন্তানেরা আমার নিহত হয়েছে শত্রুকুলের হাতে।<br></div>
</div>
<!-- PARSED ABOVE; EDITING MAY BREAK PARSER -->
</body></html>