<html><head>
<meta http-equiv="Content-Type" content="text/html;charset=utf-8" />
<title>Lam 4 &ndash; বিলাপ গীতি &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lam', 4);">
<div id="navbar"><a href="../index.html">পবিএ বাইবেল CL Bible</a> &ndash; <b>বিলাপ গীতি</b> &ndash; <a href="Lam_1.html">1</a> <a href="Lam_2.html">2</a> <a href="Lam_3.html">3</a> <b>4</b> <a href="Lam_5.html">5</a> </div><hr>
<h1>Lam 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পতনের পরে জেরুশালেম</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>নগরীর সোনার উজ্জ্বল ছটা আজ হয়েছে মলিন, <br><span class="br-ind"><br><span class="indent">&nbsp;</span></span>মন্দিরের অমূল্য পাথরগুলি ছড়িয়ে আছে, পথের উপর। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সিয়োনের যে নবীন যুবারা একদিন ছিল মূল্যবান সোনার মতই, <br><span class="br-ind"><br><span class="indent">&nbsp;</span></span>আজ মূল্যহীন তুচ্ছ মাটির পাত্রের মত পড়ে আছে তারা অনাদরে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হিংস্র নেকড়েও তার শাবকদের স্তন্যদান করে, কিন্তু আমার প্রজারা নির্মম, <br><span class="br-ind"><br><span class="indent">&nbsp;</span></span>মরুভূমির উটপাথির মত আপন সন্তানদের প্রতি উদাসীন। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাদের শিশু সন্তানেরা আজ মৃতপ্রায় ক্ষুধায় তৃষ্ণায় একমুঠো অন্নের জন্য <br><span class="br-ind"><br><span class="indent">&nbsp;</span></span>কোলের শিশুরা ভিক্ষা করে দুয়ারে দুয়ারে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিন্তু কে দেবে ভিক্ষা? একদা উত্তম খাদ্যে পরিতৃপ্ত ছিল যারা, লালিত হয়েছিল আরামে-বিলাসে, <br><span class="br-ind"><br><span class="indent">&nbsp;</span></span>অনাহারে আজ তারা পথে শুয়ে মৃত্যুর প্রতীক্ষায়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>প্রভু পরমেশ্বরের হাতে পাপের পরিণামে ঘটেছিল সদোমের শোচনীয় পতন অকস্মাৎ, <br><span class="br-ind"><br><span class="indent">&nbsp;</span></span>তবু, তাদের চেয়েও প্রজারা আমার পেয়েছিল অধিক দণ্ড।<sup class="fnm"><a name="fnm1" href="#fn1">1</a></sup> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কলুষহীন আমাদের রাজপুরুষেরা ছিল তুষারের চেয়েও শুভ্র, ছিল দুধের চেয়েও খাঁটি। <br><span class="br-ind"><br><span class="indent">&nbsp;</span></span>শৌর্যে-বীর্যে, প্রবল প্রতাপে ছিল তারা বলীয়ান, স্বাস্থ্যের সম্পদে ছিল কান্তিময়। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আজ তারা শুয়ে আছে রাজপথে পরিচয়হীন, <br><span class="br-ind"><br><span class="indent">&nbsp;</span></span>মুখে মৃত্যুর কালিমা, হাড়ের উপর জড়ান শুকনো চামড়া। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>অনাহারে তিলে তিলে মৃত্যু যারা করেছে বরণ, তাদের চেয়ে যুদ্ধে যারা হয়েছিল হত, তারাই ভাগ্যবান। <br><span class="br-ind"><br><span class="indent">&nbsp;</span></span>হায়, খাদ্য বিনা যায় না কখনও বাঁচা! <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>বিভীষিকার মত নেমে এসেছে চরম বিপর্যয় আমার প্রজাদের উপর, <br><span class="br-ind"><br><span class="indent">&nbsp;</span></span>স্নেহময়ী মাতা আপন সন্তানে খাদ্যরূপে করেছে ভোজন।<sup class="fnm"><a name="fnm2" href="#fn2">2</a></sup> <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>প্রভু পরমেশ্বর জ্বলে উঠেছেন অদম্য ক্রোধে, <br><span class="br-ind"><br><span class="indent">&nbsp;</span></span>ভয়াবহ আগুন জ্বেলেছেন সিয়োন নগরীর বুকে, পুড়িয়ে ভস্মীভূত করেছেন তাকে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কেউ কোনদিন পারেনি ভাবতে বিদেশী শাসকেরাও কল্পনা করেনি কখনও <br><span class="br-ind"><br><span class="indent">&nbsp;</span></span>জেরুশালেমের তোরণ দুয়ার দিয়ে শত্রুরা কোনদিন করবে প্রবেশ। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাও একদিন হল সম্ভব, এর কারণ পাপ—জেরুশালেমের নবীদের পাপ, <br><span class="br-ind"><br><span class="indent">&nbsp;</span></span>আর অনাচারী পুরোহিতকুলের পাপ, তারা বহু নিরীহ মানুষের প্রাণনাশ করেছেএই নগরীর বুকে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তারা অন্ধের মত ফিরেছে পথে পথে নিরীহের রক্তে কলুষিত দেহ, <br><span class="br-ind"><br><span class="indent">&nbsp;</span></span>ওদের সকলেই করেছে পরিহার। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>‘দূর হও, অশুচি তোমরা, স্পর্শ করো না আমাদের’, চীৎকার করে ওঠে সকলে। <br><span class="br-ind"><br><span class="indent">&nbsp;</span></span>বাস্তুহারার মত তারা দেশে দেশে বেড়ায় ঘুরে, আশ্রয় দেয় না কেউ। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>লেশমাত্র মমতাও নেই প্রভু পরমেশ্বরের মনে, তিনি স্বয়ং তাদের দিয়েছেন ছড়িয়ে ছিটিয়ে, <br><span class="br-ind"><br><span class="indent">&nbsp;</span></span>এমন কি যাজক ও নেতৃবৃন্দও পায়নি সম্মান। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>বহুকাল কেটে গেল সাহায্যের প্রতীক্ষায়, অবশেষে সব আশা হল নির্মূল, <br><span class="br-ind"><br><span class="indent">&nbsp;</span></span>আশায় আশায় থেকে ব্যর্থতার দুঃখই সার হল শুধু, সাহায্যের হাত বাড়াল না কেউ। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>শত্রুর নজরবন্দী যে আমরা, প্রকাশ্যে পথ চলারও উপায় নেই আমাদের, <br><span class="br-ind"><br><span class="indent">&nbsp;</span></span>দিন আমাদের ফুরিয়েছে, ঘনিয়েছে অন্তিম দশা। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ঈগলের চেয়েও দ্রুতগতিতে আকাশ থেকে নেমে তাড়া করে ফিরেছে শত্রুদল। <br><span class="br-ind"><br><span class="indent">&nbsp;</span></span>আক্রমণে থেকেছে উদ্যত মরুপ্রান্তরে, পিছু ধাওয়া করেছে আমাদের পাহাড়ী পথে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>স্বয়ং প্রভু পরমেশ্বরের অভিষিক্ত, আমাদের প্রাণশক্তিস্বরূপ যিনি, যাঁর উপর বিশ্বাসে নির্ভর করেছিলাম আমরা, <br><span class="br-ind"><br><span class="indent">&nbsp;</span></span>তিনি আজ শত্রুর কুক্ষিগত, আমাদের আশা হল নির্মূল। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>হাসো তোমরা ইদোম ও ঊষনিবাসী সকলে, মত্ত হও মদিরায়, উল্লাসে হও বিহ্বল, <br><span class="br-ind"><br><span class="indent">&nbsp;</span></span>স্খলিত হবে বসন তোমাদের, অচেতনে লজ্জা হবে অনাবৃত। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সিয়োন তার পাপের মূল্য করেছে পরিশোধ, সমাপ্ত হয়েছে তার নির্বাসনের কাল। <br><span class="br-ind"><br><span class="indent">&nbsp;</span></span>ইদোম, তোমার কিন্তু নিস্তার নেই, পাপের চরম দণ্ড নেমে আসবে তোমার উপরে, সমস্ত দুষ্কর্ম তোমার হবে উদ্ঘাটিত।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:10 19:24'><!--endraw 1-->আদি 19:24<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:50 28:57'><!--endraw 1-->দ্বি.বি. 28:57<!--raw 1 bo --></a><!--endraw 1-->; <!--raw 1 bo --><a href='B:330 5:10'><!--endraw 1-->যিহি 5:10<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>