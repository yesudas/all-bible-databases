<html><head>
<meta http-equiv="Content-Type" content="text/html;charset=utf-8" />
<title>Lev 1 &ndash; লেবীয় পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 1);">
<div id="navbar"><a href="../index.html">পবিএ বাইবেল CL Bible</a> &ndash; <b>লেবীয় পুস্তক</b> &ndash; <b>1</b> <a href="Lev_2.html">2</a> <a href="Lev_3.html">3</a> ... <a href="Lev_27.html">27</a> </div><hr>
<h1>Lev 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->প্রাচীন ইসরায়েল জাতি ও পুরোহিতদের জন্য উপাসনা ও ধর্মীয় আচার অনুষ্ঠানের রীতি-পদ্ধতি ও বিধি-বিধান ইত্যাদির বিবরণ দেওয়া হয়েছে এই পুস্তকে। ধর্মীয় আচার অনুষ্ঠানাদি নির্দেশিত বিধি বিধান অনুযায়ী পালনের সর্ববিধ দায়িত্বভার অর্পিত হয়েছিল পুরোহিতদের হাতে। <!--raw 1 bo --><p/><!--endraw 1-->পুস্তকের মূল বক্তব্য, ঈশ্বরের পবিত্রতা রক্ষা ও তাঁর উপাসনার রীতি-পদ্ধতিপালন করা একান্ত প্রয়োজন ‘ইসরায়েলের আরাধ্য ঈশ্বরের’ সঙ্গে তাঁর প্রজাদের সম্পর্ক অক্ষুণ্ণ রাখার জন্য। <!--raw 1 bo --><p/><!--endraw 1-->পুস্তকটির মধ্যে সর্বাধিক সুপরিচিত কথাটি পাওয়া যায় <!--raw 1 bo --><a href='B:30 19:18'><!--endraw 1-->19:18<!--raw 1 bo --></a><!--endraw 1--> পদে, যে কথাটিকে যীশু খ্রীষ্ট দ্বিতীয় মহান অনুশাসনরূপে চিহ্নিত করেছেন। কথাটি হলঃ তোমরা একে অপরকে নিজের মত ভালবাসবে। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়বস্তুর রূপরেখা:<!--raw 1 bo --></b><!--endraw 1--> <!--raw 1 bo --><p/><!--endraw 1-->• নৈবেদ্য ও বলিদান বিধি <!--raw 1 bo --><a href='B:30 1:1-7:38'><!--endraw 1-->1:1-7:38<!--raw 1 bo --></a><!--endraw 1--> <!--raw 1 bo --><br/><!--endraw 1-->• হারোণ ও তাঁর পুত্রদের পৌরহিত্য পদে অভিষেক <!--raw 1 bo --><a href='B:30 8:1-10:20'><!--endraw 1-->8:1-10:20<!--raw 1 bo --></a><!--endraw 1--> <!--raw 1 bo --><br/><!--endraw 1-->• আনুষ্ঠানিক পবিত্রতা ও অপবিত্রতা সম্পর্কিত বিধান <!--raw 1 bo --><a href='B:30 11:1-15:33'><!--endraw 1-->11:1-15:33<!--raw 1 bo --></a><!--endraw 1--> <!--raw 1 bo --><br/><!--endraw 1-->• মহাপ্রায়শ্চিত্ত দিবসের অনুষ্ঠান <!--raw 1 bo --><a href='B:30 16:1-34'><!--endraw 1-->16:1-34<!--raw 1 bo --></a><!--endraw 1--> <!--raw 1 bo --><br/><!--endraw 1-->• জীবনচর্যার পবিত্রতা রক্ষা ও উপাসনা সম্পর্কিত বিধান <!--raw 1 bo --><a href='B:30 17:1-27:34'><!--endraw 1-->17:1-27:34<!--raw 1 bo --></a><!--endraw 1-->
</div>
<div class="biblehtmlcontent verses" id="verses">
<div class="v" id="v1"><h2>হোমবলি ও নৈবেদ্য সংক্রান্ত বিধি</h2><span class="vn">1</span> <span class="br-p"><br><br></span>সম্মিলনশিবির থেকে প্রভু পরমেশ্বর মোশিকে ডেকে বললেন,</div>
<div class="v" id="v2"><span class="vn">2</span> তুমি ইসরায়েলীদের বল যে তোমাদের মধ্যে কেউ যদি প্রভু পরমেশ্বরের উদ্দেশে বলি উৎসর্গ করতে চায় তবে সে যেন নিজের পশুপাল থেকে গরু, কিম্বা ছাগ বা মেষ বলিরূপে উৎসর্গ করে।</div>
<div class="v" id="v3"><span class="vn">3</span> সে যদি তার গরুর পাল থেকে হোমের জন্য বলি উৎসর্গ করতে চায় তাহলে তাকে নিখুঁত একটি পুং গোবৎস সংগ্রহ করতে হবে এবং প্রভু পরমেশ্বরের গ্রাহ্য হওয়ার জন্য সেটিকে সম্মিলন শিবিরের দ্বারে নিয়ে যেতে হবে।</div>
<div class="v" id="v4"><span class="vn">4</span> তারপর হোমের জন্য নির্দিষ্ট বলির পশুর মাথায় সে হাত রাখবে, তাহলে সেই বলি তার পক্ষে প্রায়শ্চিত্তস্বরূপ গ্রাহ্য হবে।</div>
<div class="v" id="v5"><span class="vn">5</span> <span class="br-p"><br><br></span>পরে সে প্রভু পরমেশ্বরের উদ্দেশে ঐ গোবৎসটি হনন করবে এবং হারোণ বংশের পুরোহিতেরা সেই বলির রক্ত সম্মিলন শিবিরের দ্বারে প্রতিষ্ঠিত বেদীর গায়ে চারদিকে সিঞ্চন করবে।</div>
<div class="v" id="v6"><span class="vn">6</span> এরপর সে হোমের জন্য নির্দিষ্ট ঐ বলির পশুর চামড়া ছাড়িয়ে পশুটিকে কেটে খণ্ড খণ্ড করবে।</div>
<div class="v" id="v7"><span class="vn">7</span> তখন হারোণ বংশের পুরোহিতেরা বেদীর উপরে কাঠ সাজিয়ে আগুণ জ্বালাবে।</div>
<div class="v" id="v8"><span class="vn">8</span> তারপর তারা সেই আগুনে মুণ্ড ও মেদসহ মাংসখণ্ড গুলি আহুতি দেবে।</div>
<div class="v" id="v9"><span class="vn">9</span> সেই পশুর অন্ত্র ও পাগুলি যজমান জলে ধুয়ে দেবে, পরে যাজক সেগুলি বেদীর উপরে হোমানলে আহুতি দেবে। কিছুই বাদ দেবে না। এটি হবে প্রভু পরমেশ্বরের উদ্দেশে হোমবলি। এর সৌরভ তাঁর প্রীতিজনক।</div>
<div class="v" id="v10"><span class="vn">10</span> <span class="br-p"><br><br></span>যদি সে তার পাল থেকে মেষ কিম্বা ছাগ হোমের জন্য উৎসর্গ করতে চায় তাহলে তাকে নিঁখুত একটি পুংশাবক সংগ্রহ করতে হবে।</div>
<div class="v" id="v11"><span class="vn">11</span> সেটিকে সে বেদীর উত্তর দিকে নিয়ে গিয়ে প্রভু পরমেশ্বরের উদ্দেশে হনন করবে আর হারোণ বংশের যাজকেরা তার রক্ত বেদীর গায়ে চারদিকে সিঞ্চন করবে।</div>
<div class="v" id="v12"><span class="vn">12</span> তারপর সে ঐ পশুটিকে খণ্ড খণ্ড করে কাটবে এবং যাজক সেটির মুণ্ড ও মেদসহ সেই খণ্ডগুলি বেদীর আগুনে আহুতি দেবে।</div>
<div class="v" id="v13"><span class="vn">13</span> কিন্তু সেই পশুর অন্ত্র ও পাগুলি সেই যজমান জলে ধুয়ে দেবে, পরে পুরোহিত সেগুলি সবই বেদীর আগুনে আহুতি দেবে। এটি হবে প্রভু পরমেশ্বরের উদ্দেশে হোম বলি। এর সৌরভ তাঁর প্রীতিজনক।</div>
<div class="v" id="v14"><span class="vn">14</span> <span class="br-p"><br><br></span>আর যদি কোন ব্যক্তি প্রভু পরমেশ্বরের উদ্দেশে হোমের জন্য পাখি উৎসর্গ করতে চায়, তাহলে তাকে ঘুঘু অথবা কপোত শাবক সংগ্রহ করতে হবে।</div>
<div class="v" id="v15"><span class="vn">15</span> যাজক সেটির মাথা মুচড়ে বেদীর আগুনে আহুতি দেবে এবং রক্ত বেদীর পাশে নিংড়ে ঝরিয়ে দেবে।</div>
<div class="v" id="v16"><span class="vn">16</span> পরে সে পাখিটির মল ও পালকগুলি তুলে বেদীর পূর্ব দিকে ছাইয়ের গাদায় ফেলে দেবে।</div>
<div class="v" id="v17"><span class="vn">17</span> সে ঐ পাখিটির ডানা ভাঙ্গবে কিন্তু সেটিকে ছিঁড়ে দু’টুকরো করবে না। তারপর যাজক বেদীর আগুনে সেটিকে আহুতি দেবে। এটি হবে প্রভু পরমেশ্বরের উদ্দেশে হোম বলি। এর সৌরভ তাঁর প্রীতিজনক।</div>
</div>
<!-- PARSED ABOVE; EDITING MAY BREAK PARSER -->
</body></html>