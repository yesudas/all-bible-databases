<html><head>
<meta http-equiv="Content-Type" content="text/html;charset=utf-8" />
<title>Lev 11 &ndash; লেবীয় পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 11);">
<div id="navbar"><a href="../index.html">পবিএ বাইবেল CL Bible</a> &ndash; <b>লেবীয় পুস্তক</b> &ndash; <a href="Lev_1.html">1</a> ... <a href="Lev_9.html">9</a> <a href="Lev_10.html">10</a> <b>11</b> <a href="Lev_12.html">12</a> <a href="Lev_13.html">13</a> ... <a href="Lev_27.html">27</a> </div><hr>
<h1>Lev 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>খাদ্য ও অখাদ্য নির্ণয়</h2><h2>(<b>50 14:3-21</b>)</h2><span class="vn">1</span> <span class="br-p"><br><br></span>প্রভু পরমেশ্বর মোশি ও হারোণকে বললেন,</div>
<div class="v" id="v2"><span class="vn">2</span> তোমরা ইসরায়েলীদের বল, ভূচর পশুদের মধ্যে এই সব পশু তোমাদের ভক্ষ্য হবে:</div>
<div class="v" id="v3"><span class="vn">3</span> যে সব পশুর খুর দ্বিখণ্ডিত এবং যেগুলি জাবর কাটে সেই সব পশু তোমাদের ভক্ষ্য হবে।</div>
<div class="v" id="v4"><span class="vn">4</span> কিন্তু যে সব পশু শুধু জাবর কাটে কিম্বা যেগুলির খুর শুধু দ্বিখণ্ডিত সেই পশু তোমাদের ভক্ষ্য হবে না। উট তোমাদের পক্ষে অশুচি, কারণ তা জাবর কাটে বটে, কিন্তু তার খুর দ্বিখণ্ডিত নয়।</div>
<div class="v" id="v5"><span class="vn">5</span> শাফন তোমাদের পক্ষে অশুচি, তা জাবর কাটে বটে, কিন্তু তার খুর দ্বিখণ্ডিত নয়।</div>
<div class="v" id="v6"><span class="vn">6</span> খরগোস তোমাদের পক্ষে অশুচি, তা জাবর কাটে কিন্তু তার খুর দ্বিখণ্ডিত নয়।</div>
<div class="v" id="v7"><span class="vn">7</span> শুকর তোমাদের পক্ষে অশুচি, তার খুর দ্বিখণ্ডিত, কিন্তু তা জাবর কাটে না।</div>
<div class="v" id="v8"><span class="vn">8</span> তোমরা এই সব পশুর মাংস খাবে না এবং তাদের মৃতদেহ স্পর্শ করবে না। এই সব পশু তোমরা অশুচি বলে গণ্য করবে।</div>
<div class="v" id="v9"><span class="vn">9</span> জলচর প্রাণীদের মধ্যে তোমরা নিম্নবর্ণিত প্রাণীসমূহ ভক্ষণ করতে পার। জলাশয়ে, সমুদ্রে কিম্বা নদীতে যে সব প্রাণী থাকে তাদের মধ্যে যেগুলির পাখনা এবং আঁশ আছে সেগুলি তোমাদের খাদ্য হবে।</div>
<div class="v" id="v10"><span class="vn">10</span> কিন্তু সমুদ্র কিম্বা নদীর জলচর প্রাণীদের মধ্যে এবং ছোট কিম্বা বড় যাবতীয় জলচর প্রাণীর মধ্যে যেগুলির পাখনা কিম্বা আঁশ নেই সেগুলি হবে তোমাদের পক্ষে ঘৃণার বস্তু।</div>
<div class="v" id="v11"><span class="vn">11</span> সেগুলি তোমাদের পক্ষে ঘৃণ্য, তোমরা সেগুলি খাবে না এবং সেগুলির মৃতদেহও তোমরা ঘৃণ্য মনে করবে।</div>
<div class="v" id="v12"><span class="vn">12</span> জলচর প্রাণীদের মধ্যে যেগুলির পাখনা ও আঁশ নেই সেগুলি সবই হবে তোমাদের ঘৃর্ণাহ।</div>
<div class="v" id="v13"><span class="vn">13</span> <span class="br-p"><br><br></span>খেচরদের মধ্যে নিম্নবর্ণিত পাখিগুলি হবে তোমাদের ঘৃণার বস্তু। এগুলি অখাদ্য এবং ঘৃর্ণাহ।</div>
<div class="v" id="v14"><span class="vn">14</span> সব জাতের চিল ও বাজপাখি,</div>
<div class="v" id="v15"><span class="vn">15</span> সব জাতের কাক,</div>
<div class="v" id="v16"><span class="vn">16</span> উটপাখি, নিশাচর চিল, গাংচিল এবং সবজাতের ঈগল।</div>
<div class="v" id="v17"><span class="vn">17</span> পেঁচা, মাছরাঙা, সারস,</div>
<div class="v" id="v18"><span class="vn">18</span> পানকৌড়ি, পেলিক্যান,</div>
<div class="v" id="v19"><span class="vn">19</span> শকুন, সবজাতের বক, টিট্টিভ এবং বাদুড়।</div>
<div class="v" id="v20"><span class="vn">20</span> <span class="br-p"><br><br></span>যে সব পতঙ্গ চারপায়ে হাঁটে সেগুলি তোমাদের পক্ষে ঘৃর্ণাহ।</div>
<div class="v" id="v21"><span class="vn">21</span> কিন্তু চার পায়ে হাঁটা পতঙ্গদের মধ্যে যেগুলি জোড়া পায়ে মাটির উপরে লাফিয়ে বেড়ায় সেগুলি তোমরা খেতে পার।</div>
<div class="v" id="v22"><span class="vn">22</span> সব জাতের পঙ্গপাল, গঙ্গাফড়িং, ঝিঁঝি পোকা এবং সাধারণ ফড়িং তোমাদের খাদ্য হবে।</div>
<div class="v" id="v23"><span class="vn">23</span> কিন্তু অন্যান্য সর্বপ্রকার চতুষ্পদ পতঙ্গ তোমাদের পক্ষে ঘৃর্ণাহ।</div>
<div class="v" id="v24"><h2>শুচিকরণ ও প্রায়শ্চিত্ত</h2><span class="vn">24</span> <span class="br-p"><br><br></span>নিম্নবর্ণিত কার্যের দ্বারা তোমরা অশুচি হবে: কেউ যদি উল্লিখিত প্রাণীদের মৃতদেহ স্পর্শ করে তা হলে সে সন্ধ্যা পর্যন্ত অশুচি থাকবে।</div>
<div class="v" id="v25"><span class="vn">25</span> কেউ যদি এই সব প্রাণীর মৃতদেহের কোন অংশ বহন করে, তাহলে তাকে পরিধেয় বস্ত্র ধুয়ে ফেলতে হবে এবং সন্ধ্যা পর্যন্ত তার অশৌচ থাকবে।</div>
<div class="v" id="v26"><span class="vn">26</span> যে সব জন্তুর খুর আংশিকভাবে খণ্ডিত, সম্পূর্ণরূপে নয় অথচ যারা জাবর কাটে না সেগুলিকে তোমরা অশুচি গণ্য করবে। যে তাদের স্পর্শ করবে সে অশুচি হবে।</div>
<div class="v" id="v27"><span class="vn">27</span> চতুষ্পদ জন্তুদের মধ্যে যেগুলি থাবায় ভর দিয়ে চলে, সেগুলিকে তোমরা অশুচি গণ্য করবে। যে সেগুলির শব স্পর্শ করবে সে সন্ধ্যা পর্যন্ত অশুচি থাকবে।</div>
<div class="v" id="v28"><span class="vn">28</span> যে সেগুলির শব বহন করবে তাকে তার পরিধয়ে বস্ত্র ধুয়ে ফেলতে হবে। সন্ধ্যা পর্যন্ত তার অশৌচ থাকবে। এই সব জন্তু তোমাদের কাছে অশুচি।</div>
<div class="v" id="v29"><span class="vn">29</span> <span class="br-p"><br><br></span>ভূচর সরীসৃপদের মধ্যে এইগুলি তোমাদের পক্ষে অশুচি: সবজাতের বেঁজী, ইঁদুর, টিকটিকি</div>
<div class="v" id="v30"><span class="vn">30</span> গোসাপ, নীলটিকটিকি, গিরগিটি, সবুজ টিকটিকি ও কাঁকলাশ।</div>
<div class="v" id="v31"><span class="vn">31</span> সরীসৃপদের মধ্যে এইগুলি তোমাদের কাছে অশুচি। এগুলির মৃতদেহ যে স্পর্শ করবে সে সন্ধ্যা পর্যন্ত অশুচি থাকবে।</div>
<div class="v" id="v32"><span class="vn">32</span> এগুলির কোন একটির মৃতদেহ কোন আসবাবপত্রের উপরে পড়লে তাও অশুচি হবে। কাঠের কোন আসবাবপত্র, কাপড়চোপড়, চামড়া কিম্বা বস্তা-ব্যবহারযোগ্য যে কোন জিনিস হোক না কেন, তা জলে ধুয়ে ফেলতে হবে এবং সন্ধ্যা পর্যন্ত তা অশুচি থাকবে, পরে শুচি হবে।</div>
<div class="v" id="v33"><span class="vn">33</span> এদের মৃতদেহ কোন মাটির পাত্রের মধ্যে পড়লে তার মধ্যে যা কিছু থাকবে অশুচি হবে। তোমরা সেই মাটির পাত্রটি ভেঙ্গে ফেলবে।</div>
<div class="v" id="v34"><span class="vn">34</span> তার মধ্যে রাখা কোন খাদ্যসামগ্রীর উপরে যদি জল পড়ে তবে তা-ও অশুচি হবে। এই রকম পাত্রে রাখা সব রকম পানীয়ও হবে অশুচি।</div>
<div class="v" id="v35"><span class="vn">35</span> <span class="br-p"><br><br></span>কোন দ্রব্যের উপরে যদি এদের মৃতদেহের কোন অংশ পড়ে তবে তা অশুচি হবে। যদি তন্দুর কিম্বা উনুনে পড়ে তবে তা ভেঙ্গে ফেলতে হবে। তা অশুচি, তোমরা সেটিকে অশুচি বলে গণ্য করবে।</div>
<div class="v" id="v36"><span class="vn">36</span> কিন্তু কোন ঝরণা বা কুয়ো, যাতে অনেক জল আছে সেগুলি শুচি থাকবে। কিন্তু যেগুলিতে এদের মৃতদেহের ছোঁয়া লাগবে সেগুলি অশুচি হবে।</div>
<div class="v" id="v37"><span class="vn">37</span> এদের মৃতদেহের কোন অংশ যদি বপনের জন্য নির্দিষ্ট কোন বীজের উপর পড়ে তবে তা শুচি থাকবে।</div>
<div class="v" id="v38"><span class="vn">38</span> কিন্তু জলে ভেজানো কোন বীজের উপরে যদি এদের মৃতদেহের কোন অংশ পড়ে, তাহলে তা তোমাদের কাছে অশুচি হবে।</div>
<div class="v" id="v39"><span class="vn">39</span> তোমাদের ভক্ষ্য কোন পশু মারা গেলে তার মৃতদেহ যদি কেউ স্পর্শ করে তাহলে সে সন্ধ্যা পর্যন্ত অশুতি থাকবে।</div>
<div class="v" id="v40"><span class="vn">40</span> কেউ যদি সেই মৃত পশুর মাংস খায় তাহলে তাকে পরিধেয় বস্ত্র ধুয়ে ফেলতে হবে। সন্ধ্যা পর্যন্ত তার অশৌচ থাকবে। কেউ যদি সেই পশুর মৃতদেহ বহন করে, তবে তাকেও পরিধেয় বস্ত্র ধুয়ে ফেলতে হবে এবং সন্ধ্যা পর্যন্ত তার অশৌচ থাকবে।</div>
<div class="v" id="v41"><span class="vn">41</span> <span class="br-p"><br><br></span>ভূমিতে বিচরণশীল সর্বপ্রকার কীট ঘৃণ্যবস্তু। তা তোমাদের অভক্ষ্য।</div>
<div class="v" id="v42"><span class="vn">42</span> বুকে ভর দিয়ে চলা, চার কিম্বা ততোধিক পায়ে হাঁটা কোন রকমের পোকামাকড় তোমরা ভক্ষণ করবে না। সেগুলি ঘৃর্ণাহ।</div>
<div class="v" id="v43"><span class="vn">43</span> বুকে ভর দিয়ে চলা কোন কীট স্পর্শ করে তোমরা নিজেদের ঘৃর্ণাহ করো না, সেগুলির দ্বারা নিজেদের অপবিত্র করো না, তাহলে তোমরা অশুচি হবে।</div>
<div class="v" id="v44"><span class="vn">44</span> আমি প্রভু পরমেশ্বর তোমাদের আরাধ্য ঈশ্বর। তোমরা নিজেদের শুদ্ধ কর, পবিত্র হও, কেননা আমি পবিত্র। তোমরা ভূমিতলে বিচরণশীল, বুকে ভর দিয়ে চলা কোন প্রাণী স্পর্শ করে নিজেদের অপবিত্র করো না।<sup class="fnm"><a name="fnm1" href="#fn1">1</a></sup></div>
<div class="v" id="v45"><span class="vn">45</span> আমি প্রভু পরমেশ্বর তোমাদের আরাধ্য ঈশ্বর হওয়ার জন্যই মিশর থেকে তোমাদের উদ্ধার করে এনেছি। অতএব তোমরা পবিত্র হও, কারণ আমি পবিত্র।</div>
<div class="v" id="v46"><span class="vn">46</span> পশু, পাখি, জলচর সমস্ত প্রাণী এবং ভূতলে বিচরণশীল বুকে ভর দিয়ে চলা সমস্ত প্রাণীর সম্পর্কে এই হল বিধান।</div>
<div class="v" id="v47"><span class="vn">47</span> এর দ্বারা শুচি ও অশুচি বস্তু, ভক্ষ্য ও অভক্ষ্য সমস্ত প্রাণীর পার্থক্য নির্ণয় করা হবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:30 19:2'><!--endraw 1-->লেবীয় 19:2<!--raw 1 bo --></a><!--endraw 1-->; <!--raw 1 bo --><a href='B:670 1:16'><!--endraw 1-->১ পিতর 1:16<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>