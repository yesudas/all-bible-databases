<html><head>
<meta http-equiv="Content-Type" content="text/html;charset=utf-8" />
<title>Lev 13 &ndash; লেবীয় পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 13);">
<div id="navbar"><a href="../index.html">পবিএ বাইবেল CL Bible</a> &ndash; <b>লেবীয় পুস্তক</b> &ndash; <a href="Lev_1.html">1</a> ... <a href="Lev_11.html">11</a> <a href="Lev_12.html">12</a> <b>13</b> <a href="Lev_14.html">14</a> <a href="Lev_15.html">15</a> ... <a href="Lev_27.html">27</a> </div><hr>
<h1>Lev 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সংক্রামক চর্মরোগ সংক্রান্ত বিধি</h2><span class="vn">1</span> <span class="br-p"><br><br></span>প্রভু পরমেশ্বর মোশি ও হারোণকে বললেন,</div>
<div class="v" id="v2"><span class="vn">2</span> যদি কোন ব্যক্তির গাত্রচর্মে কোন স্ফীতি, উদ্ভেদ বা কোন দাগ দেখা দেয় এবং তা তার দেহে কুষ্ঠরোগের মত দাগ সৃষ্টি করে তাহলে সেই ব্যক্তিকে পুরোহিত হারোণ কিম্বা তার পুরোহিত-পুত্রদের কারও কাছে নিয়ে যেতে হবে।</div>
<div class="v" id="v3"><span class="vn">3</span> পুরোহিত তার দেহের সেই দাগ পরীক্ষা করে দেখবে। যদি আক্রান্ত স্থানের লোম সাদা হয় এবং সেই দাগ গাত্রচর্মের চেয়ে গভীর হয় তাহলে তা কুষ্ঠক্ষত। পুরোহিত তা দেখার পর সেই ব্যক্তিকে অশুচি বলে ঘোষণা করবে।</div>
<div class="v" id="v4"><span class="vn">4</span> <span class="br-p"><br><br></span>তার শরীরে দাগ যদি সাদা হয় কিন্তু গাত্রচর্মের চেয়ে গভীর না হয় এবং ক্ষতস্থানের লোম যদি সাদা না হয়ে থাকে তাহলে সেই চর্মরোগাক্রান্ত ব্যক্তিকে সাতদিন পৃথক করে রাখবে।</div>
<div class="v" id="v5"><span class="vn">5</span> সপ্তম দিনে পুরোহিত তাকে আবার পরীক্ষা করবে। যদি সে দেখে যে ক্ষত একই রকম আছে, গাত্রচর্মে ছড়িয়ে পড়েনি, তাহলে পুরোহিত তাকে আরও সাতদিন পৃথক করে রাখবে।</div>
<div class="v" id="v6"><span class="vn">6</span> সপ্তম দিনে পুরোহিত তাকে আবার পরীক্ষা করে দেখবে। যদি আক্রান্ত স্থান বিবর্ণ হয় এবং গাত্রচর্মের ক্ষত আর ছড়িয়ে না পড়ে, তাহলে পুরোহিত তাকে শুচি বলে ঘোষণা করবে। সেই ক্ষত একপ্রকার উদ্ভেদ মাত্র। সেই ব্যক্তি তার পরিধেয় বস্ত্র ধুয়ে ফেলার পর শুচি হবে।</div>
<div class="v" id="v7"><span class="vn">7</span> কিন্তু শুচিকরণের জন্য পুরোহিতকে দেখানোর পর যদি তার দেহে সেই উদ্ভেদ বিস্তার লাভ করে তাহলে আবার তাকে পুরোহিতের দ্বারা পরীক্ষা করাতে হবে।</div>
<div class="v" id="v8"><span class="vn">8</span> পুরোহিত পরীক্ষা করে যদি দেখে সেই উদ্ভেদ তার দেহে বিস্তার লাভ করেছে তাহলে সে তাকে অশুচি বলে ঘোষণা করবে। সেই উদ্ভেদ কুষ্ঠরোগের।</div>
<div class="v" id="v9"><span class="vn">9</span> কোন ব্যক্তির দেহে কুষ্ঠরোগের মত দাগ হলে তাকে পুরোহিতের কাছে নিয়ে যেতে হবে।</div>
<div class="v" id="v10"><span class="vn">10</span> পুরোহিত তাকে পরীক্ষা করে দেখবে। যদি তার গাত্রচর্মের কোন স্থান স্ফীত ও শ্বেতবর্ণ হয়ে থাকে এবং সেখানকার লোম সাদা হয় ও স্ফীত স্থানে ক্ষত সৃষ্টি হয়ে থাকে,</div>
<div class="v" id="v11"><span class="vn">11</span> তবে তা হচ্ছে তার দেহের পুরাতন চর্মরোগ। পুরোহিত তাকে অশুচি বলে ঘোষণা করবে কিন্তু পৃথক করবে না, কারণ সে অশুচি।</div>
<div class="v" id="v12"><span class="vn">12</span> সারা দেহে চর্মরোগ ছড়িয়ে পড়লে, পুরোহিত যদি দেখে যে রোগাক্রান্ত ব্যক্তির মাথা থেকে পা পর্যন্ত চর্মরোগ ছেয়ে গেছে,</div>
<div class="v" id="v13"><span class="vn">13</span> তাহলে পুরোহিত তাকে শুচি বলে ঘোষণা করবে। তার সর্বাঙ্গই সাদা, তাই সে শুচি।</div>
<div class="v" id="v14"><span class="vn">14</span> কিন্তু তার দেহে ক্ষত সৃষ্টি হলে সে অশুচি হবে।</div>
<div class="v" id="v15"><span class="vn">15</span> পুরোহিত তার ক্ষত পরীক্ষা করে তাকে অশুচি বলে ঘোষণা করবে। সেই ক্ষত অশুচি কারণ তা কুষ্ঠ।</div>
<div class="v" id="v16"><span class="vn">16</span> সেই ক্ষত ভাল হয়ে আবার যদি সাদা হয়ে যায়, তখন তাকে পুরোহিতদের কাছে যেতে হবে। পুরোহিত তাকে পরীক্ষা করে দেখবে।</div>
<div class="v" id="v17"><span class="vn">17</span> যদি তার ক্ষত সাদা হয়ে থাকে তবে পুরোহিত সেই রোগাক্রান্ত ব্যক্তিকে শুচি বলে ঘোষণা করবে । সেই ব্যক্তি শুচি।</div>
<div class="v" id="v18"><span class="vn">18</span> <span class="br-p"><br><br></span>দেহের কোথাও ফোড়া হয়ে ভাল হয়ে যাওয়ার পর যদি ফোড়ার জায়গায় সাদা কোন স্ফীতি কিম্বা সাদা বা গোলাপী রং-এর দাগ হয়,</div>
<div class="v" id="v19"><span class="vn">19</span> তবে পুরোহিতকে তা দেখাতে হবে।</div>
<div class="v" id="v20"><span class="vn">20</span> পুরোহিত তা পরীক্ষা করে দেখবে, যদি আক্রান্ত স্থান গাত্রচর্মের থেকে গভীর হয়ে থাকে এবং সেখানকার লোম সাদা হয় তবে পুরোহিত তাকে অশুচি বলে ঘোষণা করবে। তা ফোড়া থেকে জাত কুষ্ঠ ব্যাধি।</div>
<div class="v" id="v21"><span class="vn">21</span> কিন্তু পুরোহিত যদি আক্রান্ত স্থানে লোম না দেখে এবং গাত্রচর্মের চেয়ে গভীর মনে না হয় এবং যদি সেই দাগ বিবর্ণ হয় তাহলে পুরোহিত তাকে সাতদিন পৃথক করে রাখবে।</div>
<div class="v" id="v22"><span class="vn">22</span> সেই দাগ যদি ছড়িয়ে না পড়ে, তাহলে পুরোহিত তাকে অশুচি বলে ঘোষণা করবে, কারণ সেটি ক্ষত।</div>
<div class="v" id="v23"><span class="vn">23</span> কিন্তু যদি সেই দাগ একই জায়গায় সীমিত থাকে, ছড়িয়ে না পড়ে তবে তা ফোড়ার দাগ। পুরোহিত তাকে শুচি বলে ঘোষণা করবে।</div>
<div class="v" id="v24"><span class="vn">24</span> <span class="br-p"><br><br></span>যদি কারও দেহ আগুনে পুড়ে যায় এবং পোড়া জায়গার ক্ষতে সাদা কিম্বা গোলাপী দাগ হয় তবে পুরোহিত তা পরীক্ষা করে দেখবে।</div>
<div class="v" id="v25"><span class="vn">25</span> সেই জায়গার লোম যদি সাদা হয় এবং দাগ যদি গাত্রচর্ম থেকে গভীর হয় তবে তা অগ্নিদাহ থেকে উদ্ভূত কুষ্ঠব্যাধি। অতএব পুরোহিত তাকে অশুচি বলে ঘোষণা করবে, কারণ তা কুষ্ঠরোগের ক্ষত।</div>
<div class="v" id="v26"><span class="vn">26</span> কিন্তু পুরোহিত যদি দেখে সেই জায়গার লোম সাদা নয় ও দাগ গাত্রচর্মের চেয়ে গভীর নয়, কিন্তু বিবর্ণ তাহলে পুরোহিত তাকে সাতদিন পৃথক করে রাখবে।</div>
<div class="v" id="v27"><span class="vn">27</span> সপ্তম দিনে পুরোহিত তাকে আবার পরীক্ষা করবে, যদি ঐ দাগ বেড়ে যায় তাহলে পুরোহিত তাকে অশুচি বলে ঘোষণা করবে, কারণ তা কুষ্ঠরোগের ক্ষত।</div>
<div class="v" id="v28"><span class="vn">28</span> যদি দাগ যেমন ছিল তেমনই থাকে, বেড়ে না যায়, কিন্তু বিবর্ণ হয়, তাহলে তা দগ্ধস্থানের, স্ফীতি মাত্র। পুরোহিত তাকে শুচি বলে ঘোষণা করবে। কারণ তা আগুনে পোড়া ক্ষতের দাগ।</div>
<div class="v" id="v29"><span class="vn">29</span> <span class="br-p"><br><br></span>কোন পুরুষ বা নারীর মাথায় অথবা চিবুকে ক্ষত হলে পুরোহিত সেই ক্ষত পরীক্ষা করবে।</div>
<div class="v" id="v30"><span class="vn">30</span> যদি তা গাত্রচর্মের চেয়ে গভীর হয় এবং তার উপরে মামড়ি ও হলুদ রঙের লোম থাকে তাহলে পুরোহিত তাকে অশুচি বলে ঘোষণা করবে। কারণ তা মাথা ও চিবুকের চর্মরোগ।</div>
<div class="v" id="v31"><span class="vn">31</span> পুরোহিত সেই ক্ষত পরীক্ষা করে যদি দেখে তা গাত্রচর্মের চেয়ে গভীর নয় এবং তার উপরে কালো রঙের লোম না থাকে তাহলে পুরোহিত তাকে সাতদিন পৃথক করে রাখবে।</div>
<div class="v" id="v32"><span class="vn">32</span> পরে সপ্তম দিনে পুরোহিত আবার সেই ক্ষত পরীক্ষা করবে। যদি সেই ক্ষত না বাড়ে ও তাতে হলুদ লোম না গজায় এবং সেই ক্ষত গাত্রচর্মের চেয়ে গভীর না হয়,</div>
<div class="v" id="v33"><span class="vn">33</span> তবে তাকে চুল ও দাড়ি কামিয়ে ফেলতে হবে, কিন্তু ক্ষতস্থান কামানো চলবে না। তারপর পুরোহিত সেই ক্ষতদুষ্ট ব্যক্তিকে আরও সাতদিন পৃথক করে রাখবে।</div>
<div class="v" id="v34"><span class="vn">34</span> সপ্তম দিনে পুরোহিত সেই ক্ষত আবার পরীক্ষা করবে। যদি সেই ক্ষত আর না বাড়ে ও গাত্রচর্মের থেকে গভীর না হয় তাহলে পুরোহিত তাকে শুচি বলে ঘোষণা করবে এবং সেই ব্যক্তি তার পরণের কাপড়চোপড় ধুয়ে ফেলে শুচি হবে।</div>
<div class="v" id="v35"><span class="vn">35</span> কিন্তু শুচি হওয়ার পর যদি তার দেহে সেই ক্ষত ছড়িয়ে পড়ে, তাহলে পুরোহিত তাকে পরীক্ষা করবে।</div>
<div class="v" id="v36"><span class="vn">36</span> যদি তার ক্ষত বেড়ে গিয়ে থাকে, তাহলে পুরোহিতকে আর হলুদ লোম খুঁজে দেখতে হবে না। সেই ব্যক্তি অশুচি হয়েছে।</div>
<div class="v" id="v37"><span class="vn">37</span> কিন্তু পুরোহিত যদি দেখে ক্ষত আর বাড়েনি বরং তার উপরে কালো লোম গজিয়েছে তাহলে বুঝতে হবে ক্ষত আরোগ্য হয়েছে এবং সে শুচি হয়েছে। পুরোহিত তাকে শুচি বলে ঘোষণা করবে।</div>
<div class="v" id="v38"><span class="vn">38</span> <span class="br-p"><br><br></span>যদি কোন পুরুষ বা নারীর দেহের বিভিন্ন স্থানে দাগ হয়, অর্থাৎ, সাদা দাগ দেখা দেয় তাহলে পুরোহিত তা পরীক্ষা করে দেখবে।</div>
<div class="v" id="v39"><span class="vn">39</span> যদি চামড়ার উপরকার দাগ বিবর্ণ সাদা হয় তবে তা চামড়ার উপরে নির্দোষ ছুলির দাগ। সে শুচি।</div>
<div class="v" id="v40"><span class="vn">40</span> <span class="br-p"><br><br></span>যদি কোন ব্যক্তির মাথায় চুল উঠে যায়, তবে তাকে অশুচি বলা যাবে না।</div>
<div class="v" id="v41"><span class="vn">41</span> যদি কোন ব্যক্তির মাথার সামনের বা পিছনের দিকের চুল উঠে যায়, সেটি তার মস্তকের কেশহীনতা মাত্র। সে শুচি।</div>
<div class="v" id="v42"><span class="vn">42</span> কিন্তু যদি মাথা বা কপালে গোলাপী কিম্বা সাদা দাগ হয় তবে বুঝতে হবে সেটি মাথার বা কপালের কুষ্ঠ।</div>
<div class="v" id="v43"><span class="vn">43</span> পুরোহিত তাকে পরীক্ষা করবে। যদি গাত্রচর্মের কুষ্ঠের মত টাক পড়া মাথার কিম্বা কপালে গোলাপী বা সাদা ক্ষত হয়, তবে সে কুষ্ঠরোগগ্রস্ত, অশুচি।</div>
<div class="v" id="v44"><span class="vn">44</span> পুরোহিত তাকে অবশ্যই অশুচি বলে ঘোষণা করবে, কারণ তার মাথায় কুষ্ঠ হয়েছে।</div>
<div class="v" id="v45"><span class="vn">45</span> কুষ্ঠব্যাধিগ্রস্ত ব্যক্তির পরণে ছিন্নবসন থাকবে এবং তার মাথার চুল অবিন্যস্ত থাকবে। সে তার ওষ্ঠ আবৃত করে রাখবে এবং ‘ অশুচি, অশুচি’ বলে চীৎকার করবে।</div>
<div class="v" id="v46"><span class="vn">46</span> যতদিন তার দেহে ক্ষত থাকবে ততদিন সে অশৌচ অবস্থায় থাকবে, কারণ সে অশুচি। সে একা থাকবে এবং লোকালয়ের বাইরে তাকে বাস করতে হবে।</div>
<div class="v" id="v47"><span class="vn">47</span> <span class="br-p"><br><br></span>কোন পশম বা রেশমী বস্ত্রে যদি সাদা ছোপ বা দাগ পড়ে,</div>
<div class="v" id="v48"><span class="vn">48</span> পশম কিম্বা রেশম নির্মিত বস্ত্রের টানা কিম্বা পোড়েনে, অথবা চামড়ায় বা চামড়ার তৈরী কোন দ্রব্যে এই রকম দাগ হয়,</div>
<div class="v" id="v49"><span class="vn">49</span> কাপড়ের টানা কিম্বা পোড়েনে, কিম্বা চামড়ার তৈরী কোন জিনিষে যদি ফিকে সবুজ বা লাল কোন দাগ হয় তবে সেটি হবে ছত্রাকের<sup class="fnm"><a name="fnm1" href="#fn1">1</a></sup> আক্রমণ। পুরোহিতকে তা দেখাতে হবে।</div>
<div class="v" id="v50"><span class="vn">50</span> পুরোহিত সেই দাগ পরীক্ষা করে দেখবে এবং সেই বস্তুটি সাতদিন আটক করে রাখবে।</div>
<div class="v" id="v51"><span class="vn">51</span> সপ্তম দিনে পুরোহিত আবার সেই বস্তুটি পরীক্ষা করবে। যদি বস্তুটির টানা কিম্বা পোড়েনে, কিম্বা চামড়া ও চামড়ার তৈরী কোন জিনিসের দাগ বেড়ে যায় তাহলে বুঝতে হবে তা মারাত্মক ধরণের ছত্রাক। সেই বস্তু অশুচি।</div>
<div class="v" id="v52"><span class="vn">52</span> অতএব পশম কিম্বা রেশমী সুতোয় তৈরী কোন বস্ত্রের টানা কিম্বা পোড়েনে, অথবা চামড়ার তৈরী কোন দ্রব্যে যদি এই রকম কোন দাগ হয় তবে পুরোহিত তা পুড়িয়ে ফেলবে। কারণ তা মারাত্মক ছত্রাক রোগে আক্রান্ত। সেটি আগুনে পুড়িয়ে ফেলতে হবে।</div>
<div class="v" id="v53"><span class="vn">53</span> কিন্তু পুরোহিত যদি পরীক্ষা করে দেখে বস্ত্রের টানা কিম্বা পোড়েনে বা চামড়ার তৈরী কোন দ্রব্যের সেই দাগ আর ছড়িয়ে পড়ে নি,</div>
<div class="v" id="v54"><span class="vn">54</span> তাহলে পুরোহিত সেই জিনিষটা ধুয়ে ফেলার নির্দেশ দেবে এবং আর‍ও সাতদিন তা আলাদা করে রাখবে।</div>
<div class="v" id="v55"><span class="vn">55</span> বস্তুটি ধোয়ার পর পুরোহিত আবার সেই দাগ পরীক্ষা করে দেখবে, যদি সেই দাগের বং বদলে না যায়, তাহলে দাগ বেড়ে না গেলেও বুঝতে হবে তা অশুচি। সেই দাগ বস্তুটির সোজা বা উল্টো-যেদিকেই হোক না কেন, তোমরা সেটি পুড়িয়ে ফেলবে।</div>
<div class="v" id="v56"><span class="vn">56</span> কিন্তু ধোয়ার পর পুরোহিত যদি দেখে সেই দাগ বিবর্ণ হয়েছে, তাহলে সে ঐ বস্ত্রের টানা বা পোড়েন থেকে কিম্বা চামড়া থেকে ঐ অংশটুকু ছিঁড়ে ফেলবে।</div>
<div class="v" id="v57"><span class="vn">57</span> তার পরেও যদি সেই বস্ত্রের টানা কিম্বা পোড়েনে বা চামড়ার তৈরী কোন জিনিসে ঐ দাগ আবার দেখা দেয় তাহলে বুঝতে হবে তা সংক্রামক ছত্রাক। এই রকম দাগ যা কিছুতে থাকবে, সেসব পুড়িয়ে ফেলবে।</div>
<div class="v" id="v58"><span class="vn">58</span> আর যে বস্ত্র কিম্বা যে বস্ত্রের টানা কিম্বা পোড়েনে অথবা চামড়ার কোন দ্রব্য ধোয়ার পর যদি সেই দাগ উঠে যায় তাহলে দ্বিতীয়বার সেই বস্তুটি ধুয়ে ফেলবে, তখন সেটি শুচি হবে।</div>
<div class="v" id="v59"><span class="vn">59</span> পশম কিম্বা রেশমী সুতোয় তৈরী বস্ত্রের টানা ও পোড়েনে অথবা চামড়ার তৈরী কোন পাত্রের ছত্রাক এবং শৌচাশৌচ নির্ধারণের জন্য এই বিধি দেওয়া হল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ছত্রাক: হিব্রু ভাষায় ‘কুষ্ঠরোগ’ শব্দটির জন্যও একই শব্দ ব্যবহৃত হয়েছে।</div>
</div>
<!-- PARSED ABOVE; EDITING MAY BREAK PARSER -->
</body></html>