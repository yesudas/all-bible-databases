<html><head>
<meta http-equiv="Content-Type" content="text/html;charset=utf-8" />
<title>Lev 15 &ndash; লেবীয় পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 15);">
<div id="navbar"><a href="../index.html">পবিএ বাইবেল CL Bible</a> &ndash; <b>লেবীয় পুস্তক</b> &ndash; <a href="Lev_1.html">1</a> ... <a href="Lev_13.html">13</a> <a href="Lev_14.html">14</a> <b>15</b> <a href="Lev_16.html">16</a> <a href="Lev_17.html">17</a> ... <a href="Lev_27.html">27</a> </div><hr>
<h1>Lev 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>গুপ্তরোগ বিষয়ক বিধি</h2><span class="vn">1</span> <span class="br-p"><br><br></span>প্রভু পরমেশ্বর মোশি ও হারোণকে বললেন,</div>
<div class="v" id="v2"><span class="vn">2</span> তোমরা ইসরায়েলীদের বল, কোন ব্যক্তির প্রমেহ রোগ হলে সে অশুচি হবে।</div>
<div class="v" id="v3"><span class="vn">3</span> তার প্রমেহ রোগজনিত অশৌচের বিধি এই: তার রেতঃ স্খলন হোক না হোক সে অশুচি।</div>
<div class="v" id="v4"><span class="vn">4</span> প্রমেহরোগী যে বিছানায় শোবে সেই বিছানা অশুচি, যে আসনে বসবে তাও অশুচি হবে।</div>
<div class="v" id="v5"><span class="vn">5</span> যে তার বিছানা স্পর্শ করবে, তাকে পরিধেয় বস্ত্র ধুয়ে স্নান করতে হবে। সন্ধ্যা পর্যন্ত তার অশৌচ থাকবে।</div>
<div class="v" id="v6"><span class="vn">6</span> যে আসনে সেই রোগী বসবে, সেই আসনে যদি অন্য কেউ বসে তবে তাকেও পরণের কাপড় ধুয়ে স্নান করতে হবে। সন্ধ্যা পর্যন্ত তার অশৌচ থাকবে।</div>
<div class="v" id="v7"><span class="vn">7</span> সেই রোগীকে যে স্পর্শ করবে তাকেও কাপড় চোপড় ধুয়ে স্নান করতে হবে। সন্ধ্যা পর্যন্ত তার অশৌচ থাকবে।</div>
<div class="v" id="v8"><span class="vn">8</span> প্রমেহরোগী যদি কোন শুচি ব্যক্তির গায়ে থুতু ফেলে তবে সেই ব্যক্তিকে পরণের কাপড় ধুয়ে ফেলে স্নান করতে হবে। সন্ধ্যা পর্যন্ত তার অশৌচ থাকবে।</div>
<div class="v" id="v9"><span class="vn">9</span> প্রমেহরোগী কোন যানবাহনে আরোহণ করলে তা অশুচি হবে।</div>
<div class="v" id="v10"><span class="vn">10</span> যে আসনে বসবে তা কেউ স্পর্শ করলে সে সন্ধ্যা পর্যন্ত অশুচি থাকবে। যে সেই আসন বয়ে নিয়ে যাবে তাকে পরণের কাপড় ধুয়ে ফেলে স্নান করতে হবে। সন্ধ্যা পর্যন্ত তার অশৌচ থাকবে।</div>
<div class="v" id="v11"><span class="vn">11</span> প্রমেহরোগী হাত না ধুয়ে যদি কাউকে স্পর্শ করে তবে তাকে জামা কাপড় ধুয়ে ফেলে স্নান করতে হবে। সন্ধ্যা পর্যন্ত তার অশৌচ থাকবে।</div>
<div class="v" id="v12"><span class="vn">12</span> প্রমেহরোগী কোন মাটির পাত্র স্পর্শ করলে সেই পাত্র ভেঙ্গে ফেলতে হবে। কাঠের পাত্র হলে সেটি ধুয়ে ফেলতে হবে।</div>
<div class="v" id="v13"><span class="vn">13</span> <span class="br-p"><br><br></span>প্রমেহরোগীর রোগ নিরাময় হলে সে শুদ্ধির জন্য সাতদিন অপেক্ষা করবে। তারপর সে তার জামা কাপড় ধুয়ে ফেলবে এবং স্রোতের জলে স্নান করে শুচি হবে।</div>
<div class="v" id="v14"><span class="vn">14</span> অষ্টম দিনে সে দুটি ঘুঘু কিংবা দুটি পায়রা নিয়ে সম্মিলন শিবিরের দ্বারে প্রভু পরমেশ্বরের সাক্ষাতে উপস্থিত হবে এবং পুরোহিতের হাতে সেগুলি দেবে।</div>
<div class="v" id="v15"><span class="vn">15</span> পুরোহিত সেগুলির একটি প্রায়শ্চিত্ত বলি এবং অন্যটি হোমবলিরূপে উৎসর্গ করবে। এইভাবে পুরোহিত সেই ব্যক্তির প্রমেহ রোগের জন্য প্রভু পরমেশ্বরের সাক্ষাতে প্রায়শ্চিত্ত করবে।</div>
<div class="v" id="v16"><span class="vn">16</span> কোন ব্যক্তির বীর্যস্খলন হলে তাকে স্নান করতে হবে। সন্ধ্যা পর্যন্ত তার অশৌচ থাকবে।</div>
<div class="v" id="v17"><span class="vn">17</span> কোন বস্ত্রে বা চামড়ার আসনে বীর্যস্খলন হলে তা ধুয়ে ফেলতে হবে। সন্ধ্যা পর্যন্ত তা অশুচি থাকবে।</div>
<div class="v" id="v18"><span class="vn">18</span> স্ত্রীর সঙ্গে মিলনের পর উভয়কেই স্নান করতে হবে এবং সন্ধ্যা পর্যন্ত তাদের অশৌচ থাকবে।</div>
<div class="v" id="v19"><span class="vn">19</span> <span class="br-p"><br><br></span>কোন নারীর স্বাভাবিক ঋতুস্রাব হলে সাতদিন তার অশৌচ থাকবে। ঐ অবস্থায় কেউ তাকে স্পর্শ করলে সে সন্ধ্যা পর্যন্ত অশুচি থাকবে।</div>
<div class="v" id="v20"><span class="vn">20</span> অশৌচ অবস্থায় সেই নারী কোন শয্যায় শয়ন বা উপবেশন করলে তা অশুচি হবে।</div>
<div class="v" id="v21"><span class="vn">21</span> কেউ তার শয্যা স্পর্শ করলে তাকে জামা কাপড় ধুয়ে স্নান করতে হবে। সন্ধ্যা পর্যন্ত তার অশৌচ থাকবে।</div>
<div class="v" id="v22"><span class="vn">22</span> যদি কেউ তার আসন স্পর্শ করে তাহলে তাকে কাপড় ধুয়ে স্নান করতে হবে। সন্ধ্যা পর্যন্ত তার অশৌচ থাকবে।</div>
<div class="v" id="v23"><span class="vn">23</span> তার শয্যা কিংবা আসনের উপরে কোন বস্তু থাকলে তা যদি কেউ স্পর্শ করে, তাহলে সন্ধ্যা পর্যন্ত সে অশুচি থাকবে।</div>
<div class="v" id="v24"><span class="vn">24</span> অশৌচ অবস্থায় সেই নারীর সঙ্গে কোন পুরুষ যদি শয়ন করে এবং তার রক্তস্রাব সেই পুরুষের গায়ে লাগে তবে সে সাতদিন অশুচি থাকবে এবং যে শয্যায় সে শোবে তাও অশুচি হবে।</div>
<div class="v" id="v25"><span class="vn">25</span> <span class="br-p"><br><br></span>অশৌচকাল ছাড়াও যদি কোন নারীর অনেকদিন ধরে রক্তস্রাব হয়, কিম্বা অশৌচের নির্দিষ্ট কালের পরেও পরেও যদি তার রক্তস্রাব হতে থাকে, তবে যতদিন তার রক্তস্রাব হবে ততদিন তার অশৌচ থাকবে।</div>
<div class="v" id="v26"><span class="vn">26</span> রক্তস্রাবের দিনগুলিতে সে যে শয্যায় শোবে তা তার পক্ষে অশৌচকালীন শয্যার মত হবে। যে আসনে সে বসবে তাও অশৌচকালের মতই অশুচি হবে।</div>
<div class="v" id="v27"><span class="vn">27</span> কেউ সেইগুলি স্পর্শ করলে অশুচি হবে, তাকে পরিধেয় বস্ত্র ধুয়ে ফেলে স্নান করতে হবে। সন্ধ্যা পর্যন্ত তার অশৌচ থাকবে।</div>
<div class="v" id="v28"><span class="vn">28</span> <span class="br-p"><br><br></span>রক্তস্রাব বন্ধ হওয়ার পর সেই নারী সাতদিন অপেক্ষা করবে, তারপর সে শুচি হবে।</div>
<div class="v" id="v29"><span class="vn">29</span> অষ্টম দিনে সে নিজের প্রায়শ্চিত্তের জন্য দুটি ঘুঘু কিম্বা দুটি পায়রা নিয়ে সম্মিলন শিবিরের দ্বারে পুরোহিতের কাছে যাবে।</div>
<div class="v" id="v30"><span class="vn">30</span> পুরোহিত তাদের একটি প্রায়শ্চিত্ত বলি এবং অন্যটি হোমবলিরূপে উৎসর্গ করবে এবং সেই নারীর রক্তস্রাবজনিত অশৌচের জন্য পুরোহিত প্রার্য়শ্চিত্ত করবে।</div>
<div class="v" id="v31"><span class="vn">31</span> <span class="br-p"><br><br></span>এইভাবে তোমরা ইসরায়েলীদের অশৌচ সম্বন্ধে সাবধান করে দেবে, কারণ তাদের অশৌচের জন্য তাদের মাঝখানে অবস্থিত আমার শিবির অশুচি হলে তাদের মৃত্যু ঘটবে।</div>
<div class="v" id="v32"><span class="vn">32</span> প্রমেহরোগী, বীর্যপাত হেতু অশুচি ব্যক্তি,</div>
<div class="v" id="v33"><span class="vn">33</span> অশৌচগ্রস্তা নারী, রোগগ্রস্ত পুরুষ কিম্বা নারী এবং অশুচি নারীর সংসর্গকারী পুরুষ সম্পর্কে এই বিধি পালনীয়।</div>
</div>
<!-- PARSED ABOVE; EDITING MAY BREAK PARSER -->
</body></html>